[
  {
    "text": "S05538E_RGYAL_PO_ZLA_BA_BZANG_PO_I_RNAM__PHRUL_TA_I_SI_TU_CHEN_PO_RNAM_RGYAL_GRAGS_PA_I_DRI_BA_Questions_Posed_by_the_Great_Tai_Situ__Namgyal_.txt",
    "lines_included": [
      3,
      13
    ],
    "probability": 1.0,
    "meter": 9,
    "lines": [
      "dad cing 'dun pas bsrubs pa las grub pa'i",
      "'gro ba'i dpal du shar ba'i 'od stong can",
      "'phrin las bzang khyod rtag tu rgyal gyur cig",
      "thos pa rgya mtsho'i btung bas mi ngoms shing",
      "bsam pa yid kyi ri mo ci yang shes",
      "sgom byung rtogs pa mchog tu gyur pa khyod",
      "snyan pa'i grags pa srid rtse'i bar du g.yo",
      "kha cig mkhas kyang mngon pa'i nga rgyal dang",
      "gzhan 'ga' g.yo sgyu'i zol la brten mthong bas",
      "gzu bor gnas pa khyod la dri ba'i tshig",
      "cung zad brjod pa 'di la skabs phye zhig"
    ],
    "num_exact_derge_matches": 0,
    "probability_of_derge_quotation": 0.0
  },
  {
    "text": "S05538E_RGYAL_PO_ZLA_BA_BZANG_PO_I_RNAM__PHRUL_TA_I_SI_TU_CHEN_PO_RNAM_RGYAL_GRAGS_PA_I_DRI_BA_Questions_Posed_by_the_Great_Tai_Situ__Namgyal_.txt",
    "lines_included": [
      82,
      97
    ],
    "probability": 1.0,
    "meter": 9,
    "lines": [
      "mdo dang rgyud sde'i gshog pa'i rlabs chen thob",
      "bden gnyis 'gros kyis ci yang sgeg pa can",
      "mkhas mang chu bya'i dbus na mngon mtho ba'i",
      "ngang pa'i rgyal po 'di ni bstan pa'i dpal",
      "legs bshad mgrin pa'i dril chen sgrog pa khyod",
      "ka la ping ka'i snyan pa lhur len pas",
      "dris lan tshangs pa'i dbyangs kyi rjes 'gro ba",
      "rna ba'i bcud len ched du sgrog par mdzod",
      "rnam rgyal grags pa'i blo gros chu mtsho las",
      "'phrin yig chu 'dzin dkar po'i phreng ba byung",
      "pho nya'i dri bzhon dpal la rab brten nas",
      "bkra shis lhun po'i pad mtsho'i ngogs su song",
      "don bzang dbang po'i gzhu mdzes mchog tu bkra",
      "snyan tshig bdud rtsi'i char zim dal bus 'bab",
      "legs bshad 'brug sgra'i sgra dbyangs bsgrags pa na",
      "mkhas mang gtsug phud can rnams dga' bar 'gyur"
    ],
    "num_exact_derge_matches": 0,
    "probability_of_derge_quotation": 0.0
  }
]