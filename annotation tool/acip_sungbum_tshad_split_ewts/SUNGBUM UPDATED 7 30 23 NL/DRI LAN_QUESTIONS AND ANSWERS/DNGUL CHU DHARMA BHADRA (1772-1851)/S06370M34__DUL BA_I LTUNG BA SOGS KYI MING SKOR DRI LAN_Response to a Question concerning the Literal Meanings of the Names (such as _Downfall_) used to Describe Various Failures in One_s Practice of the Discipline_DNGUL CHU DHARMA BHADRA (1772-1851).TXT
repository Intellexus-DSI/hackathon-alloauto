! 'dul ba'i ltung ba ni /
ltung ba sde lnga spyi'i ming yin zhing /
nyes dmigs ni /
tshul khrims ma bsrungs nyes dmigs bcu / /
sangs rgyas rnams kyis smad pa dang / /
lha rnams 'di ni chom rkun zhes / /
smod cing rang gi grogs kyis gshe / /
bdag nyid kyis kyang smad par 'os / /
grags pa ngan pas phyogs kun khyab / /
dam chos thos par mi 'gyur zhing / /
thos pa'ang myur du brjed par 'gyur / /
sa lam rtogs pa'ang skye mi 'gyur / /
'gyod bzhin 'chi zhing ngan 'gror 'gro / /
gzhan yang smon lam yongs mi 'grub / /
ces sogs gsungs pa ltar dang /
'dul ba'i sbom po ni /
pham lhag gi yan lag ma tshang ba'i sbom po ste /
nyes dmigs ni /
lo dri mkhan pos dmyal ba du 'bod @# / /
du skye bar bshad do / /
sngags kyi sbom po yang so thar gyi pham pa las nyes pa che bar bshad na rtsa ltung lta ci smos /
sdom gsum bslab bya skal bzang mgul rgyan las /
rtsa ba'i ltung ba de dag phog na ni| |sngags sdom gtong zhing dngos grub bsgrub gzhi stor / /
bla ma mchog dang dkyil 'khor lha tshogs dang / /
bka' sdong srung mar bcas pa kun bslus pas / /
dam tshig nyams shing bdud kyis gzung 'gyur te / /
dmyal ba chen por lhung bar rgyal bas gsungs / /
zhes dang /
sbom po'i ltung ba gcig ni so thar gyi / /
pham pa las kyang nyes dmigs che bar gsungs / /
ji ltar gsang sngags zab cing lam myur ba / /
de ltar bcas 'gal ltung ba lci bar gsungs / /
zhes gsungs pa'i phyir ro / /
