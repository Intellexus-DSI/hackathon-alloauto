@# / /
'dul ba'i sdom tshig don gsal sgron me zhes bya ba bzhugs so / /
@# / /
smra ba zla med 'dren mchog shAkya'i tog /
mkhyen rab dbang phyug mi pham 'jam dpal dbyangs / /
rgyal sras yon tan 'od dang sh+'+k+ya 'od sogs| /
rgyal dang rgyal sras rnams la gus phyag 'tshal / /
bstan pa gsal mdzad 'dul bzang dul ba lha / /
dge legs bshes gnyen paN chen tshul khrims bskyangs| /
dri med bshes gnyen chos kyi bshes gnyen sogs / /
'dul ba'i bstan 'dzin rnams la phyag 'tshal lo / /
'jam dbyangs mi yi gar mdzad blo bzang grags| /
de sras thu bo rgyal tshab mkhas grub rje / /
zla med mkhas pa'i dbang po dge 'dun grub / /
phan bde'i rtsa lag rnams la gus pas 'dud / /
byams chen chos rje blo gros rin chen mdzod / /
'jam mgon chos kyi rgyal mtshan legs bzung zhing / /
bde legs snang ba bskyed pa'i nyi ma mchog /
'dul 'dzin bka' drin can @# / /
la gus phyag 'tshal / /
rigs lam rtsibs stong ldan pa'i 'khor lo yis / /
thub bstan sa chen gzhi la dbang bsgyur zhing / /
blo bzang bstan pa phyogs bcur rgyas mdzad pa'i / /
dngos brgyud bla ma rnams la gus phyag 'tshal / /
snyan pa'i ba dan 'jig rten gsum na grags / /
pa'i tshul / /
sangs rgyas zhes pa'i snyan pa'i ba dan de / /
sa bla nas bzung 'jig rten gsum du grags / /
grags pa'i sa bon ldan phyir gzugs med grags / /
de ni rjes gnang bka' yin 'dul bstod las / /
ji ltar 'di na shing rtsa gtso bo ste / /
rnam par 'phel dang kun 'dzin gnyis kyi gzhi / /
de bzhin dam chos tshogs rnams kun gyi yang / /
gzhi dang rtsa ba 'dul ba yin par gsungs / /
rnam 'phel yal ga gyes dang 'phel ba dang / /
kun 'dzin chud mi za ba gnyis kyi gzhi / /
mdo rtsa'i don la spyi dang bye brag gnyis| /
dang po snang byed gyur tshe sh+'+k+ya thub la / /
sems bskyed grangs med dang po brtson 'grus spyod / /
phung po chen por tshogs bsags gnyis pa la / /
shes rab bzang pos dkon mchog yan lag sogs / /
gsum pa chos sprin gyur tshe mar me mdzad / /
shing rta 'dren tshe bskyed gsungs snying rjer dgongs / /
yul rigs rus rgyud yum dus gzigs pa lnga / /
dus tshe lta ba sems can nyon mongs snyigs / /
rtogs drug rjes su sgrog pa drug snyoms 'jug /
rdzogs byed rgyus rgyal lhag spyod rim bco brgyad / /
khyim pa rab byung mdzad gnyis sangs rgyas mdzad| /
'pho lhums sku bltams bzo gnas btsun 'khor lnga / /
nges 'byung dka' spyad shing drung bdud bcom bzhi / /
sangs rgyas chos 'khor myang 'das gsum rim bzhin / /
theg chen bka' bsdu mtha' dag phyag rdor mdzad / /
theg dman dang po phyi de lo gnyis pa / /
brgya dang bcu 'das thams cad 'dod kyis bsdus / /
a la la dang rjes su yi rang dang / /
kun tu spyod dang tshwa dang lam dang ni / /
sor mo gnyis dang nad dang dkrugs pa dang / /
gding ba gser dngul dang ni bar sdom yin / /
'od srung kun dga' sha na'i gos nyer sbas / /
d+hi d+hi nag po chen po legs @# / /
mthong bdun / /
gsum pa grags gsol b+ha su mi dras bsdus / /
thams cad yod smra'i dpon slob bslabs gus mchog /
sgra gcan 'dzin rgyud legs sbyar skad du 'don| /
nub lhag khru phyed dgus mchod byin len ni / /
lag pa bkan te byed de phal chen pa'i mkhan po / /
bram ze'i rigs las rab byung 'od srung skad / /
yul mi rang bzhin nub lhag yol bas chod / /
byin len snod la byas pas chags par phal chen pas bzhed / /
gnas brtan bram rigs ka ta ya na'i skad / /
pi sha tsi de nub lhag thag pas tshed / /
byin len 'phrog thabs mang bskur 'dreg mkhan rigs / /
a b+ha b+h+ram sha'i skad smra nye bar 'khor / /
byin len skyur thabs nub lhag ri mos chod / /
thams cad yod smras bar srid khas len pa / /
gzhung lugs bye brag bkod pa'i 'khor lor bshad / /
mthar gyis 'bras bu bzhi 'thob med par gsungs / /
phyi ma thob pas snga ma btang phyir ro / /
mdo sde thams cad drang don yin no zhes / /
sde ba tha dad 'byed pa'i 'khor lor gsungs / /
sa ston dus gsum bar srid khas mi len / /
sde ba tha dad bklags pa'i 'khor lor bshad / /
gnyis pa bye brag rtsa mdo bshad pa'i mdo / /
phyogs mthun mdo gsum dang po so thar gnyis / /
gnyis pa 'dul ba sde bzhi rnam 'byed gzhi /
phran tshegs gzhung dam phran tshegs de nyid la / /
grags pa'i sgo brgyad ma grags sgo brgyad gnyis / /
dang po da lta'i phran tshegs glegs bam gnyis / /
gnyis pa dam par le'u lhag bcu ni / /
bcu gcig phyi ma brgyad la ma grags brjod / /
zhu ba 'dul byed gcig las 'phros / /
lnga tshan dang ni bcu drug tshan / /
gling gzhi dang ni brkyang pa dang / /
gtam gzhi ma ni bi ka dang / /
ma mo dang ni lus sogs rnams / /
spyi yi sdom su bsdus pa yin / /
ma ni bi ka nye bar 'khor gyis zhus / /
ming mdo sde lung sde bzhi ni lung bar ma / /
ring po yang dag ldan lung gcig las 'phros / /
gsum pa dge slong rab gces gaN+Di'i mdo / /
lung sde bzhi ni gang chen mtsho dang 'dra / /
gnas pa'i gnas dang snying po so thar yin| /
gzhan lugs dgag dang rang lugs bzhag pa gnyis / /
rna ma phug pas dgos 'brel dgos pa ni / /
nges shes kho na'i ched yin ma nges so / /
zhi 'tshos gzhan gyi sbyor ngan bzlog phyir gsungs| /
bde byed gzhung mdzes sha mis rtogs ldan 'jug /
gnyis pa chos bzhi yod rtogs yongs gcod dgos / /
log rtog bzhi dang the tshom bzhi bsal brgyad / /
rnam bcad dgos pa'o @# / /
rtsod pa spangs pa ni / /
rnam bcad ldog phyogs nus dang mi nus gnyis / /
yongs gcod 'jug phyogs mi nus mi dgos gnyis / /
tshad mas bsdus pa'i nges shes mi bskyed kyang| /
thos byung nges shes bskyed nus gnyis pa ni / /
de 'bras the tshom dgos 'brel ngag la ltos / /
lam bden nyid dgos gtso bo myang 'das yin / /
lung du gzhi dang phran tshegs 'khrugs par snang / /
gzhi rtsa phran tshegs 'grel pa zhu 'grel bshad / /
rtsa 'grel ma rtog rtogs dang gnang bkag sogs / /
gtso che rjes bcas rtogs dang zlos 'gal spong / /
bslab pa ma phul mi tshangs spyod kho nar / /
bshad kyang ma byin len sogs rung mthun rtogs / /
tshig gzhan don gzhan bstan pa ma rtog rtogs / /
'khyams su min sogs rnam g.yengs yod pa'i gnas / /
mdo kun log rtog sel la khyad par du / /
ma thob thob dang thob pa mi nyams bsrung / /
phyir bcos gsum gyi skabs su log rtog sel / /
gsum pa mdor bsdus dga' ba'i bsam pa skong| /
rang gi mi mthun 'chal tshul dngos gnyen rigs / /
'di pa'i spong sdom gzugs can so thar sdom / /
so thar rigs bdun 'dren tshe bsnyen gnas min / /
bsnyen gnas rtsa bzhi chang dang mal che mtho / /
gar sogs 'phreng sogs phyi dro'i zas brgyad spong / /
cho 'phrul nyin zhag bco lnga'i bsnyen gnas sdom / /
dus gcig len rung len tshul lan bco lnga'i / /
bar du bzlas te blangs dgos 'di'i yul la / /
so thar sdom ldan gcig dgos 'og ma nas / /
bshad pa'i gso sbyong rten drung skye 'di ni / /
dang po rten drung mi blangs 'di'i bsam pa / /
nges 'byung phyir mar rdzogs byang thob 'dod dgos / /
zhag mi tshang phyir zos nas mi skye yang / /
'di yis zos rjes len pa dmigs bsal te / /
dran bso tsam las sngar gyi sdom pa skye / /
nyi ma shar tshe sngar gtong phyi thob mnyam / /
dge bsnyen sdom pa yongs rdzogs thob pa la / /
chang spangs sdom pa brgyad pa rtsa 'grel bshad / /
yongs rdzogs tshangs spyod go mi dge bsnyen dngos / /
sna gcig spyod sogs dge bsnyen btags pa ba / /
phyi dror bsnyen rdzogs rgyud la bsnyen gnas yod / /
dge tshul skyabs bdag gzhan brjod gsum mthar skye / /
dge slob ma yi sdom pa lo gnyis nas| /
mi gtong bsnyen rdzogs sdom pa da lta las / /
'thob kyi 'das dang ma 'ongs pa las min / /
skad cig dang po so thar sdom pa'ang yin /
gnyis pa phan chad sdom yin so thar min / /
@# / /
gzhan gnod bzhi bcas las ldog tshul la gnyis te / /
dang po ni gti mug gzhi bcas dang /
chags sdang gnyis gzhan gnod la 'jog /
lus ngag bdun ni gzhan gnod yid gzhi bcas / /
nying dgos brjod bya dngos bstan gzhan gnyis shugs / /
so thar zhen pa'i brjod bya don spyi dngos / /
spyi yi gtong rgyu lnga dang bye brag gi /
gtong rgyu gsum yod 'dul ba rgya mtsho las / /
sdom pa gtong ba'i rgyu la gnyis / /
bslab pa phul dang shi 'phos dang / /
mtshan gnyis byung dang lan gsum gyur / /
dge rtsa chad rnams thun mong ngo / /
nyi shu ma lon der shes dang / /
bsten phyir khas blangs nyin zhag 'das / /
rim bzhin dge slong dge slob ma / /
bsnyen gnas rnams kyi thun mong min / /
nyi shu lon nas shes kyang mi gtong ngo / /
dgos sogs bzhi la rtsod spong bzhi 'brel ba / /
myang 'das thob pa dgos pa rten byung 'brel / /
'dul ba mdo rtsa'i skabs 'dir tshul khrims kyi / /
ngo bo dngos su ma bstan rnam bzhag bstan / /
gling gsum skye yang lus 'phags ba lang spyod / /
mi la skye yang nyes byas dam par gsungs / /
srog gcod mi tshangs spyod spong rdzas tha dad / /
gzhung don bye brag bstan pa la gnyis te / /
skabs bsgrub pa dang dngos kyi don bstan gnyis / /
dang po go rim nges pa'i rgyu mtshan dang / /
de las 'phros pa mdor bsdus spyi don gnyis / /
dang po mdor bsdus phyis bshad mdor bstan dang / /
rgyas bshad go rim mi 'gal mdor bsdus sngon / /
brtsams na lung las mdor bsdus phyis gsungs 'gal / /
don gyi cha nas rgyas phyir go rim 'gal / /
dngos bcas la brten mdor bsdus rtogs phyir 'gal / /
gnyis pa mdor bsdus spyi don la brgyad de / /
dbye ba ngo bo mtshan nyid nges tshig dang / /
gzhi dang rgyu mtshan dang ni sbyor tshul dang / /
sngar bcas rjes bcas gang yin brtags pa ste / /
brgyad kyis 'di don rnam par bshad par bya / /
rgyu mtshan sgo nas dgag sgrub gnang mdor bsdus / /
rim bzhin bye ma srog chags can rko dang / /
dge tshul gso sbyong kham por zas za gnang / /
ngo bo'i sgo nas rgyu tshogs dang bcas ni / /
dgag bya ldan pa'i bye rko yan lag gi /
mdor bsdus rdzu 'phrul can min mdor bsdus sbyar / /
gnas skabs sgo nas ngo bo nyid kyi dang / /
byed pa'i mdor bsdus gnyis ni gang zag gis / /
sbyor mi shes dang shes pa go rim bzhin / /
ngo bo gsal kha ma gtod bslab dang bka' / /
mtshan @# / /
nyid bslab pa'i bdag nyid du grub pa / /
bya ba bye brag gsal kha ma gtod pa'o / /
spyir ni rang bzhin kha na mtho 'brel / /
dgos kyi dgag byas bcas pa shes byed de / /
bsnun kyang gson na pham pa mi bskyed bzhin / /
dmigs bsal brdegs pa'i ltung byed spyis dgag byas / /
'tshams bzung bcas pa'i ltung ba dang 'brel rnams / /
spyi yi dgag bya'i bcas pa yin dmigs bsal / /
gnas mal phan phun ltung byed sgos kyis 'tshams / /
spyi yi dgag bya ha cang thal 'gyur dang / /
tshod mi shes dang de yi rigs ldan gsum / /
sbyor tshul nyal dang 'gro bas zas mi bza' / /
gshang gci mi bya dgag pa'i rnam pas sbyor / /
mdor bsdus ltung ba bam lngar sde lnga gsungs / /
rang lugs mdor bsdus thams cad rjes bcas yin / /
sha mis rgyu tshogs rjes bcas yan lag gi /
mdor bsdus sngar bcas de ltar min dngos bcas / /
mdzad nas mdor bsdus ma gsungs par bud med / /
rdzu 'phrul can dang 'dug 'greng byas pa la / /
rdzu 'phrul can min dngos su ma gsung phyir / /
ltung byed bskyed dam zhe na rdzogs par bskyed / /
bcas pa rnam 'jog dgag bya ma rdzogs la / /
bcas pa mi rdzogs bya ba de 'brel gyi / /
dgag bya ma rdzogs bcas pa rdzogs pa srid / /
bstan bcos dngos bshad gzhi yi skabs 'byung la / /
sngon chog da chog gnyis las dang po la / /
spyi dang bye brag gnyis las dang po ni / /
bsnyen par rdzogs tshul bcu ni rang byung dang / /
ye shes khong chud ston par khas blang dang / /
skyabs 'gro tshur shog dri mnyes lci chos spong / /
'phrin dang bcu tshogs lnga tshogs sngon chog go /
me tog phreng rgyud rang 'grel byung bsdoms / /
lnga tshogs bcu tshogs tha dang dbye bas bcu / /
mtsho TIka lnga tshogs bcu tshogs 'phrin dor brgyad / /
sngon chog la 'dod 'phrin ni da chog 'dod / /
de la mthong lam skye rung skal ldan shes / /
'ong pa'i dbang med gsum tshang bud med la / /
lci chos spong pa'o tshur shog gnyis ka la /
dpyad /
gzhan rnams skyes pa kho na'o bye brag ni / /
bar ma rab byung bsnyen rdzogs gcig car 'thob / /
rigs gnas gsol bzhi sngon chog mtshan nyid do / /
shes rab dbang po rgyud smin gsum shas che / /
rnam smin nyon mongs las sgrib gsum shas chung / /
rten yin sngon chog sbyor chog sngon chog min / /
da lta'i dus su mi rung byas na skye / /
bzhi tsam gyis rdzogs ma dag ni zhes pa / /
dgar tshig yin phyir las byed @# / /
zur du bstan / /
ma mor rang byung rang rgyal gcig tu bgrangs / /
gnyis pa da chog lo drug lon nas byung / /
sha mis bcu gsum zer ro mthun rkyen lnga / /
yul rgyud rtag bsam cho ga'o yul dkon mchog /
rgyud mthun tshogs su ma longs bsam myang 'das / /
sems can yan lag yul dus tshe nges bral / /
cho ga sbyor dngos mjug gsum mthun pa'o / /
dge bsnyen rkyang par bar chad dri mi dgos / /
rab byung dang por dge 'dun zhu mkhan gsol / /
dang po zhu mkhan la gtod zhu mkhan ni / /
bsnyen rdzogs sdom dag mtshan dang lta ba mthun / /
tha snyad gsum ldan lus tha mal gnas dang / /
sa rang bzhin gnas dge slong chos drug steng / /
mtshams gnas mkhan por phyogs min zhu chog shes / /
chos dgu ldan pa'o dngos kyi dgos pa ni / /
ma zhus nyes khegs brgyud pa'i dgos pa drug /
khrel yod dge 'dun gus 'gyur tshogs pa gcig /
bar chad mthong 'dren bstan rma mi 'byin dang / /
skur tshig spong pa'o kha skong bco lnga ni / /
'greng yul 'dun sogs phul min pham nyams min / /
bsnyen rdzogs mtshams med ma byas sdig lta min / /
sa gzhan tha dad 'khrul min bcu lung gzhi las / /
gsungs /
zhu bar dkon mchog gzhan min mtshams mtshan min / /
mdor bsdus sbyar gnyis lus tha mal gnas dang / /
smra shes don go shes pa rang bzhin du / /
gnas te tha snyad gsum ldan 'dus pa'am / /
gnas khang so sor dge 'dun longs la zhu / /
ma la phyag tshan bcu bzhi pha bcu gcig /
sangs rgyas dge 'dun mkhan por gsol / /
gos kyi gnyis dang lhung bzed dang / /
gsang ste ston dang 'jug yon dang / /
sangs rgyas dge 'dun las byed la'o / /
gos dang lhung bzed byin brlabs mdor bsdus sbyar / /
rjes dran phyag bya shA tam chos la'ang gsungs / /
dngos bstan mkhan gnyis rab byung dge slong mkhan / /
slob dpon lnga ste dge tshul gnas slob dpon / /
gsang ston las slob klog slob gsang ston ni / /
nang du 'ong ba zhus zin tshe na gyur / /
sdom dag bslab bya'i chos shes klog slob dpon / /
go na lan gcig bzlas pas slob dpon 'gyur / /
nye tshig che ba btsun pa chung gnas brtan / /
phun sum tshogs ba gsum ldan lus bsam cha lugs rung / /
khyim so ma bzung nyi shur bsnyen rdzogs sbyin / /
khyim bzung bcu la dge slob bcu gnyis rdzogs / /
tshangs spyod nyer gnas ma thob dge slong ma'i / /
sdom skye dge tshul ma thob dge slob min / /
chos gos dge 'dun @# / /
mi ston lhung bzed ston / /
rgyu yi byin brlabs mi 'chags phyir ro gsungs / /
sngon chog chos gos lhung bzed byin brlabs med / /
snam sbyar med na gyon phyag med so thar / /
byed rgyu lhan cig skal mnyam gsum las skye / /
thugs dgongs gsum ni myang 'das bsam pas zin / /
bsam pa thag pas las te byed 'dod dang / /
bstan dang bsgrub bya sogs la phan 'dod pa'o / /
mngon gyur bcu ni ston pa sangs rgyas chos / /
mkhan po slob dpon bsnyen rdzogs 'dod yo byad / /
yongs dag gsol ba las so ston dge 'dun / /
sangs rgyas sku gzugs gsol ba dge 'dun la / /
gsol 'debs las ni gsol bzhi'o smad 'dul mthun / /
stod 'dul gsol bzhi'i gsol gsol brjod pa las / /
bsgrub yul de yi dang po'i mkhan po la / /
de yi mkhan pos ma khyab sta gon gnas / /
smad 'dul dge bsnyen skabs su ming spo la / /
stod 'dul skabs 'dir spo la sde ming gi /
mtha' can blo gros zhi ba 'byung gnas sbas / /
yod smra'i /
mkhan ming mtha' can dpal 'od grags bzang sogs / /
bsnyen bkur gnas dang gnas min shes phyir du / /
dus go las slob las gzhan brjod sdom pa / /
'bogs pa'i de ma thag tu lo zla sogs / /
nyin mtshan gyi cha ni nyer gnyis snga gung phyi dro srod / /
thun dang de'i phyed gung thun de'i phyed dang / /
thor thun de'i phyed skya rengs ma shar shar / /
nyi ma ma shar shar dang brgyad bzhi cha / /
gung tshigs ma yol bzhi cha brgyad cha lus / /
ma nub nub dang rgyu skar ma shar shar / /
brgyad cha sogs ni mkha' la brtsi bar gsungs / /
grib ma sor bzhi'i cha la skyes bur brjod / /
snga dror skyes bu rkang pa gang mang rgan / /
phyi dror gang nyung rgan no zla 'jog skabs / /
gsum gsungs zla bzhir longs spyod phyag dar khrod / /
skabs 'dir lnga gsungs dbyar thung rtogs ched yin / /
mgo rgyal mchu dbo dgun gyi zla ba bzhi / /
nag pa sa ga snon dang chu stod dpyid / /
gro zhun dbyar ro khrums stod tshes gcig thung / /
khrums lhag tha skar smin drug dbyar ring po / /
gso sbyong gzhi las dgun stod dgun smad dang / /
dpyid dang so ga dbyar ston drug gsungs pa / /
bcu bzhi'i gso sbyong ngos zin ched yin no / /
dbyar dgun tha chung yar tshes brgyad la ldog /
log nas dgun zla bzhi pa'i bar zhag bdun / /
dpyid zla ra ba dpyid dus min dgun dus / /
ston dus dbyar dus mi 'gal sangs rgyas dus / /
'dul lugs so lnga dus 'khor so bdun 'dod / /
dbo la bltams @# / /
rgyu yin yang mchu la bltams / /
gzhu dang chu srin bum pa dgun / /
nya khyim lug khyim glang khyim dpyid / /
'khrig pa kar+Ta seng ge dbyar / /
bu mo srang dang sdig khyim ston / /
lo rer tshes zhag sum brgya don gcig dang / /
nyin zhag sum brgya re lnga khyim zhag ni / /
sum brgya drug cu nyin zhag lnga tshes zhag /
bcu gcig lhag go dbugs drug chu srang gcig /
drug cu chu tshod drug cu nyin zhag gcig /
de steng chu srang nga lnga khyim zhag gcig /
chu tshod nga dgu tshes zhag gcig nyi mas / /
khyim re bsgrod tshe skar khyim gnyis skar rkang / /
gcig rdzogs dung gnyis bye brgyad sa ya lnga / /
skar ma'i grangs gsungs gling bzhi 'di'i dbang byas / /
che ba rgyad grags bco brgyad chung bzhi gcig /
lhums zhugs myang 'das sangs rgyas sa ba'i dus ga zla / /
ba'i bco lnga'o /
de rjes pha la gdams dag bcu gcig brjod / /
tshangs spyod gnas bzhi ltung bzhi dge spyong chos / /
sngon nas 'dod pa'i bsnyen rdzogs mkhan slob gyis / /
yang dag rdzogs pa nyid du brjod pa dang| /
tshul mnyam pha bu'i gzugs brnyan dul bar gnas / /
dgos pa bslabs gsum bsrung ba rjes su bsgrub / /
'dir ma brjod pa gzhan las shes 'grub dgos / /
dal 'byor rnyed dka' brjod nas gus la sbyar / /
chos bzhi'i sgrub thabs bag yod brjod bcu gcig /
bsod snyoms la gnyis rnyed pas chog pa dang / /
mthar gyis bslang pa'o stan gcig pa la gnyis / /
mtsho TIka stan chu zas kyi mtha' can gsum / /
phyis mi len sogs che 'bring chung gsum gsum / /
chos gos gsum pa phying pa phyag dar khrod / /
dgon pa shing drung pa dang bla gab med / /
tsog pu dur khrod pa dang gzhi ji bzhin / /
ma la bcu gnyis ltung rjes lci chos brjod / /
pha yi dge 'dun dang 'brel bsnyen rdzogs gsol / /
zla phyed gdams ngag nod dang dge slong gi /
dge 'dun med gnas dbyar khas mi len gsum / /
pha yi gang zag la brten ltung mi gleng / /
co 'dri mi byed gsar bu phyag 'tshal gsum / /
gnyis ka dang 'brel mgu spyod dgag dbye gnyis / /
ma la shing drung ma gtogs 'dod chung chog| bslabs phyir spyangs pa'i yon tan bcu gnyis po / /
gang rung brten par dam bcas yid dam ste / /
sbyangs pa'i yon tan mtshan nyid de bsdu na / /
rim bzhin zas gos gnas mal gsum gsum drug /
srung thabs lnga ni gang zag gzhan la bsten / /
rang gi bsam pa phun tshogs mi mthun phyogs / /
ngo shes bder gnas rkyen brten bslabs sbyongs dgos / /
thob pa mi nyams bsrung tshul @# / /
gnas bla ma / /
sdom dag lo bcu lon shing lnga phrugs ldan / /
lta mthun tha snyad gsum ldan lus tha mal / /
shes pas rang bzhin gnas snying rje ldan / /
phan 'dogs la brtson nye 'khor dag bcu gcig /
yul gyi dmigs bsal bla ma mi gnas tshe / /
rgan zhu rten gyi dmigs bsal bla ma 'tshol / /
bya ba'i dmigs bsal bshang gci sogs mi zhu / /
lo bcu lon dang 'dzin mkhas dang / /
rig dang gsal dang 'dzin 'jug dang / /
slob dang slob 'jug rnam pa gnyis / /
phun sum tshogs gnyis rnam pa gsum / /
slob dang mi slob byung shes dang / /
gnas 'cha' 'char 'jug ltung ba shes / /
sde snod gnyis shes lo bcu lon pa dang / /
gsum shes sde snod 'dzin nas mnyam bzhag bar / /
dge sbyong tshul gyi yon tan slob mi slob / /
'dul ba'i sde snod shes pa tha ma bzhi / /
lo bcu lon pa lnga phrugs thams cad kyi / /
med mi rung gi yan lag yin par gsungs / /
don la lnga phrugs gcig dang drug phrugs ni / /
bcu drug bdun phrugs gnyis dang dgu phrugs gnyis / /
slob 'jug gnyis ni dgu phrugs gzhan nus steng / /
rang gi slabs pa'i yon tan gsum bsnan no / /
lhag pa'i spyod pa 'gro 'dug nyal sogs bzhi / /
bying rgod skyon bral mnyam par gzhag pa dang| /
ma bral nang du yang dag 'jog pa'o / /
byung shes ltung shes ma gtogs bcu dgu ni / /
lnga phrugs khyad par can yin bslabs gsum slob / /
slob 'jug phun tshogs 'og ma slob mi slob / /
lnga ni 'phags pa kho nas gzhan thun mong / /
brtan mkhas gnyis ldan gang zag rang dbang can / /
mang thos tshul gnyis brtson 'grus brtsams shes gnyis / /
bar gcod yin min ting 'dzin shes rab grol / /
de shes de mthong yan lag rang dbang min / /
rang nyid rgyud la ldan la lnga phrugs gzhan / /
ldan mi dgos pa lnga phrugs rang dbang can / /
ldan dgos lnga phrugs rang dbang can min gsungs / /
slob pa'i yan lag tshul khrims zag med khrims / /
mi slob tshul khrims 'dul shes mang thos gzhan / /
phal cher 'dul ba mang thos mtsho TIka las / /
spyod 'dul gnyis la mdo mngon sde snod shes / /
lnga phrugs bdun la sgra tshad mang thos sogs / /
tshig don 'dzin dang phan tshun 'brel 'byed mkhas / /
mdo sogs rtsom rig gzhan go byed nus gsal / /
gsal la 'brel chung lhag chad ma nor sbyor / /
mtsho TIka rang dbang can du 'gyur ro gsungs / /
mang thos phun tshogs gsum ldan mang po thos / /
mang po la thos mang dang thos pa ste / /
yul @# / /
ni yid mi 'ong la dngos yid 'ong / /
kham gang lus gang tsam las khri nas gtong / /
rjes bcas mu dgu'i dang po gnyis po ni / /
rjes bcas btags pa gzhan bdun mtshan nyid pa / /
dgag pa'i rjes su dgag pa rjes bcas la / /
rjes bcas mtshan nyid pa yod mdor bsdus bcas / /
rjes bcas dngos bcas mi 'gal sngar bcas 'gal / /
gnang ba dang po nyid nas thugs dgongs kyis / /
gnang zhing gnas ba'i bcas pa 'phral du bcas / /
dang po ma dor mu gsum gzhan drug dor / /
dgag pa rjes bcas bcas rang gzhi la gnas / /
gzhan brgyad bcas pa'i gzhi la gnas dmigs bsal / /
dri ro mngon pa'i chang 'thung la mi srid / /
yul dang gang zag nyon mongs nyes pa'i gzhi / /
gleng gzhi'o byed rgyu rgyu tshogs gzhi bsam sbyor / /
bcas pa dgag bsgrub gnang gsum ston pa'i bka' / /
nges pa bzhir ni dgag dgos log tsam gyis / /
bcas ldog yul nges a sma pa ran tar / /
dus nges zla phyed khrus byed dngos po nges / /
rdo 'am so phag rim lhag gang zag nges / /
mid pa gnyis pas sgregs pa mid ltung med / /
de la dus dran mi dgos dmigs bsal ni / /
yul nges sgra mi snyan du byin len ni / /
ma byas za la dus dran dgos byin len / /
ma byas za ba'i ltung ba dngos mi 'byung / /
gzhan du dgag dgos log tsam bcas mi ldog /
gnas ngan brjod pa'i dgag dgos log steng du / /
'dzin byed gnas ngan brjod pa bsko dgos bzhin / /
nges bzhir sngar bcas phyis bcas ltung ba mnyam / /
gzhan du rjes bcas na smad gnas ngan bzhin / /
rang nyid tshul gnas rjes ston gzhan smra'o / /
dge ba la legs par 'jog sdig pa las bzlog thos bsam sogs la rjes su sgrub 'jug dang gsum / /
de gsum la rjes mthun bsngags brjod gsum dang drug /
lci yang ngo bo byed pa bsam gzhi tshogs / /
pham pa'i sbom po lci ba drug la bshags / /
yang bzhi lhag ma'i sbom po lci ba lnga / /
lnga pa tha ma mtshon don yin mtsho TIk /
nges bzung drug cu mtshon don yin par mtshungs / /
nyes byas lnga tshan lnga dang bzhi tshan gnyis / /
gnas dang gso sbyong 'dom nges 'dom phyogs lnga / /
gnas dang gso sbyong 'dom nges gso sbyong bsdad / /
gnas med gnas der skya rengs shar ba dang / /
bla ma'i drung 'gror yod bzhin mi 'gro nyes / /
'dom phyogs gnas der bla ma mi 'bod dang / /
gnas drung gso sbyong byin rlabs ma byas nyes / /
snga phyis dbyar dang gnas med 'dom pa na / /
gso sbyong la 'dom @# / /
bzhin du lnga lnga gnyis / /
snga ma'i dbyar gyi zla ba dang po bsrung / /
gnas bsten 'dom tshe sngar bzhin nyes byas lnga / /
phyi ma'i dbyar gyi zla ba gsum pa dang / /
gnas bsten 'dom tshe sngar bzhin nyes byas lnga / /
bzhi tshan dang po 'dom nges nyes byas gnyis / /
phyi ma'i zla gnyis bsrung dang gnas 'dom cho / /
gnas bsten nyes byas gnas drung dbyar ral gnyis / /
phyi ma'i zla gnyis gnas bsten 'dom phyogs tshe / /
bla ma 'bod du yod bzhin mi 'bod dang / /
ma bos skya rengs nyes byas skyed gnyis pa / /
snga ma'i zla ba dbus ma bsrung ba dang / /
gnas bsten 'dom tshe snga ma bzhin du bzhi / /
dbyar phyi khas blangs zin na dbyar gtso yang / /
khas blang ma zin gnas bsten gtso de la / /
dbyar tshul gtan med gyur kyang dgag bya med / /
bya ba'i dmigs bsal bcu las tha ma ni / /
mdor bsdus spags pas phyag byas nyes byas 'byung / /
spags la mi bya bla ma dmigs bsal gsungs / /
gcig las 'phros par mkhan po bzhi gsungs te / /
chos dang zang zing gnyis kas bsdud dang min / /
shes byas gnas dang bltas 'gro sdod dang 'gro / /
skye gnas khyad 'gyur mdzes pa'i par chad bzhi / /
rten las rtags dang bsam dbang bar chad bzhi / /
sprul dang pho mo ma ning lnga lnga bcu / /
mtshan lan gsum gyur mtshan dug mtshan med dang / /
za ma dud 'gro mi min sgra mi snyan / /
bco brgyad rten dbang mi skye'o gnyis pa ni / /
rku thabs gnas dang mu stegs can zhugs dang / /
mtshams med lnga dang rnam dag sun phyung dang / /
rtsa ltung 'chabs bcas byung dang sngon rab byung / /
las dbang mi skye bcu'o gsum par bzhi / /
rang rang skabs kyi lo grangs ma lon dang / /
khyim pa'i cha lugs dag dang ldan pa dang / /
rab byung 'di pa'i cha lugs yongs nyams dang / /
chad pa'i rgyu bzlog khas mi len bzhi pa / /
mu stegs lta dang skye tshe len sems log /
'dod chags kyis gzir rang dbang med gyur dang / /
khros pas rang dbang med par sems 'khrugs dang / /
gti mug dbang gyur 'thob shes med dang lnga'o / /
skyes pa kho na la bzhag bud med dub / /
dbyen gyi mtshams med rnams so bud med kho na la / /
skyes pa 'dra ba'i bud med sngon rab byung / /
nyi shu ma lon ma gtogs bar chad 'gyur / /
ngo bo gtso che ltung skyed 'du shes gtso / /
bkol ba ni ba ming ngo ming can tshig drug ni / /
rab tu 'byung phyir nye bar 'ongs pa la / /
ma yin nam dri byed pa dag gis dri / /
rdzogs phyir 'ongs la ma yin nam zhes dri / /
rdzogs byed dag gis dri'o rab tu dbyung / /
mi bya @# / /
rdzogs par mi bya bkol sbyar ba / /
gzhi las bcu bzhi bran 1dang bu lon can / /
pha mas ma gnang ma ning sprul rku thabs / /
mu stegs can zhugs mtshams med lnga sun phyung / /
pham pas nyams pa'o phran chogs rgyal pos bkrabs / /
mtshan gnyis gle 'dam rtag tu zla mtshan zag /
mi zag mtshan tsam yod lnga sngon rab byung / /
chom rkun grags pa brgyad la bkol ba sbyar / /
tshig drug steng du skye ba'i chos nyid med / /
de lta bu yi rtags can dge 'dun bsnyil / /
thun mong chos brgyad bar chad nyer gnyis las / /
gzhi las bran dang pha mas ma gnang dang / /
bu lon can gsum phran chogs rgyal pos bkrabs / /
chom rkun grags gnyis ma gtogs kun la sbyar / /
dam par gsungs pa'i rnam dag sun phung gnyis / /
dngos gnas yin na khyad chos brgyad ldan dka' / /
rgyal pos bkrabs pa blon po chos bzhi ldan / /
sdig sdig ba lang bdag dang sha mtshan can / /
rnyed btson gta'i yi tshul gyis byin pa'o / /
gnas par mi bya pham zhes pa pas nyams pa'o / /
phung khrol chud gzon snying rje med pa'o / /
mu stegs can zhugs yan lag drug rab byung / /
'di blang bar ma rab byung man chad ldan / /
lta ldan chos gos 'di bor skya rengs shar / /
khyad 'gyur bar chad zhe drug mdze 'bras sogs / /
mdzes pa'i bar chad lung gzhir lag rdum sogs / /
nyer bzhi phran tshegs skra ser sogs don bzhi / /
bran gyis mtshon pa g.yung po kla klo'o / /
gdol pa rigs ngan zhu bar sen mo gcig /
la sogs zhe brgyad bsnyen par rdzogs pa'i tshe / /
lag rdum mi 'dri dri ba thun mong min / /
bar chad thun mong gnas sbyin yul chos bcu / /
sngon ni mu stegs can yin shAkya sogs / /
ma yin sems mgu dge bsnyen rab byung 'dod / /
tshogs su ma longs gsol 'debs sngar byin dang / /
ma 'brel tha snyad dang ldan lus tha mal / /
rab byung bu lon can ni ma yin nam / /
chags pa med dam zhes pas brjod kyang rung / /
bsnyen rdzogs skabs su ma yin zhes mi dri / /
kha cig ming can phyung 'jug byas pas phyir / /
bu lon can la bkol ba mi sbyor zer / /
mi 'thad pha mas ma gnang la mtshungs te / /
ma gnang ma yin zhes pa'i dgag tshig phyung / /
pha mas gnang ngam zhes pa'i sgrub tshig bcug /
lo bdun bco lnga ma lon dri rim bzhin / /
rjes bcas sngar bcas skrod mi nus gnyis bkag /
nan tur rgyu bzlog ngag bsam mi gtong la / /
sdom pa mi skye ngag gis mi gtong yang / /
bsam pas btang skye zhu bar snga mar dgongs / /
lhung bzed rgyu ni sa lcags kha dog nag /
lhan pa lnga pa ma phog tshun chad do / /
phul dgu nyis @# / /
'gyur che tshad bar 'bring tshad / /
chung tshad bod bre phyed do ma ga d+ha'i / /
bre chung phyed lnga ya khyor so gnyis yod / /
ma ga'i srang bcu drug la bre chung gang / /
ma d+ha'i srang gcig la ni bod srang gnyis / /
drug phul do la ma d+ha'i bre chung gang / /
de la bdun phul do dang ya khyor gang / /
ya khyor nyer gcig bod bre gang de yi / /
bdun cha bdun phul drug cha la drug phul / /
pha yi chung tshad ma yi che tshad yin / /
chung tshad 'grangs tsam lhung bzed 'brel med la / /
byin rlabs mi 'chags rin chen lhung bzed ni / /
lhung bzed yin no gding ba chu tshags la / /
byin rlabs yod kyang skabs 'dir mi byed gda' / /
lhung bzed 'greng bzhin dbyung gzhug sogs mi bya / /
mkhar sil dum gsum bslab gsum stong smad gyi / /
lcags kyis shes tshul mi mthun 'jom bar shing / /
ting 'dzin bslab pas lus sems las rung brda / /
zhar byung khye'u su ni nyin pyed kyi / /
zas kyi snga rol za ba'i zas lta bu / /
gsang ston gsol ba btab pa gang yin zhes / /
dri yis dge slong gang yin zhes mi dri / /
'di ni / /
khyod kyis 'byung ba'i dus zhes pa smra ba'i dus / /
gnas khang tha dad dang po ston pa la / /
gcig na thog mar bla ma la phyag 'tshal / /
de yi bslab pa'i rim pa bshad pa la / /
sde lnga so sor bshad dang spyir bstan gnyis / /
'bul yul mi yin tha snyad lnga ldan no / /
phul nyams khyad par rim bzhin bslab phul ba / /
dngos dang brgyud nas go bar byed pa yin / /
ngo bo rtsa ba nye sbyor bslab pa'i sa / /
btang bas bslab ba gtong ba 'bul tshul 'dra / /
gtong 'dod med pa dkon mchog gtong brjod pas / /
sdom pa mi gtong gtong ba'i lhag ma bzhin / /
spyir btang dgag pa'i bslab bya dmigs bsal sgrub / /
gtong ba'i rgyu yin btang ba'i rgyu ma yin / /
dam chos nub pas dom gtong gos dmar 'dod / /
dpyad / /
phul nyams mu bzhi 'dul ba dri ba'i tshig le'ur byas ba / /
rtsa 'grel las gsungs / /
phul nyams yod pa'i tshig ni gnyis ka yin / /
dngos po gtso che pham lhag dang po gnyis / /
gzhan rnams 'du shes gtso che bcas ltung gi /
mtshan nyid chang 'thung ltung dang rkyen ltos gnang / /
'byung ba'i rigs so chang gzhan rkyen la ltos / /
gnang ba mi 'byung rigs de rang bzhin ltung / /
ltung byed lhag ma las yang khang chen las / /
bsod pa'i ltung byed lci bar gsungs pas dpyad / /
pham lhag gang rung na smad ltung ba de / /
'dir bstan sbom po'i mtshan nyid sgras brjod rigs / /
ming du 'chags pa'i @# / /
sbom dang yon tan sgra'i / /
sbom po gnyis las 'dir bstan sbom po dang / /
dang po don gcig gnyis pa btags pa ba / /
sbyor sbom pham lhag sbyor ltung mthar thug sbom / /
rang nyid la ltos mthar thug grub pa'o / /
rang lugs sbom po bzhi sogs khas mi len / /
mtsho TIka ltung ba gcig la btags pa'i sbom / /
yon tan sgra yi sbom po min par gsungs / /
bcu yi 'jog rdzas bcu yi 'jog rdzas phyir / /
rin thang tshang ba gcig gis pham pa bskyed / /
bcu yi bgo rdzas bcu yi bgo rdzas phyir / /
rin thang tshad ba brgya thob dgos bcu yi / /
'jog rdzas bgo rdzas bgo rdzas 'jog rdzas phyir / /
brkus na rin thang tshang ba bcu 'thob dgos / /
bsam sbyor yul chos rigs rgyud sangs rgyas kyis / /
bka' stsal stobs kyis bdag gyur bzhi sel ba / /
cir 'gyur bzhi ste na smad ches na smad / /
sde tshan gzhan 'gyur mi gsod dud 'gro gsod / /
bcas gzhan gzhi med ma tshang skur btab na / /
bag tsam lhag ma lhag ma'i sde tshan gcig /
gnas skabs gzhan 'gyur bslab byas nyes byas te / /
de ni ltung ba rnam gzhag kun ma bslangs / /
ches na smad do ltung ba rnam bzhag gis / /
kun nas bslangs phyir de gnyis 'gal ba yin / /
ltung ba rnam gzhag skabs gsum dngos gzhi sbyor / /
sbyor ba'i sbyor ba'o ltung ba rnam bzhag gi /
ltung med reg pham skabs bdag gir mi byed / /
der gtogs ltung med lhung bzed do gsum skabs| /
'bru rjen len pa'o ltung ba gtan med gnyis / /
bcas rang mtha' dag ltung med skye ba sogs / /
bcas pa 'ba' zhig ltung med la bzhi ste / /
dgag bya nyes dmigs med pa bye ma rko| /
bag yangs dang 'brel dog mtha' gzhis bsdus nyes / /
yang mtha' pham lhag las gzhan bcas ltung rnams / /
bag yang yod smras 'dod kyi sde gzhan min / /
bar chad ltung med srog lus longs spyod sogs / /
bya ba de 'brel dgag dgos che chung dang / /
bcas ba che chung 'brel ba'i nges pa med / /
bcas pa rnam 'jog bcas pa che chung nges / /
'og zur ni yul mi la zer bla'i gra ni rgyal pos bskos / /
pa'o / /
brgyud pa brgyud 'gror mthun pa mi tshangs spyod / /
skabs su ma bsrungs nyin mo gnyid mi log /
sbyor ba rjes sgrub mthun pa brdegs pa'i skabs / /
ka ba mi brdegs dgag bya nyes dmigs mthun / /
bsnyen par dka' phyir seng ge mi reg gsungs / /
ngan sems khrag byung mtshams med sbom po gnyis / /
ngo bo gcig la bshags tshe ngo @# / /
mi gcig /
ldog pa che chung yod kyang rdzas la med / /
bslab byin dge slong gyur pa'i phyir mi 'ong / /
pham pas dag kyang tha snyad mi 'thob bo / /
bdun phrag bco brgyad mir chags bcu dgu mi / /
yan lag 'gyus pa'i skabs la gnyis yod gsungs / /
mi chos bla ma myang 'das sgrib lnga spangs / /
'khrig pa'i bsnyen bkur bsngags skabs mchog dang phul byung sogs dgu dang / /
ches mchog sogs dgu ming gi rnam grangs gsungs / /
chu tshigs rin ches btsan 'phrog dang sam 'dus / /
zas 'tsho kha dum thang 'ga' phrad chung ma / /
'thab mo 'thab 'og dum bcas rde'u gsum gtor| /
cho ga btang dang chung ma ma yin bsgrags / /
dril bsgrags chung ma mtha' bzhi 'thab tshigs bdun / /
byas la smyan byas lhag ma bdun byung la / /
'thab tshigs bdun byas dang po gsum smyan byas / /
nyes byas gsum dang spom gnyis lhag ma gnyis / /
bud med lhan gcig 'dom gang nang du 'dug /
gsum du ma nges pham lhag ltung byed do / /
'dom gang bar chod lhag ltung gnyis ma nges / /
spangs pa la ni zhes dang bsngos nyid bral / /
ko lpags las bsdus zhu ba las bsdus lnga / /
las las 'das dang rang bzhin las nyams gnyis / /
phyir bcos 'brel gsum gzhan rnams rnam 'byed bsdus / /
mdor bsdus rtogs bdun skya rengs dang po zhes / /
pho brang skabs su skya rengs tha mar dgongs / /
dmigs bsal gnad kyis gzhan la mdor bsdus sbyar / /
las las 'das na nyi ma shar ba zhes / /
gso sbyong dgag dbye lung las dngos su gsungs / /
dbyar gyi sbyor chog sogs la mdor bsdus sbyar / /
rab byung don du nges byas lhung bzed 'chang / /
ltung med bdag 'brel gzhan la mdor bsdus sbyar / /
rang bzhin nyams zhes gos 'chang rang stobs kyis / /
ltung ba mi 'byung dngos bstan shan la sbyar / /
zla 'jog la sogs gzhan la dngos dang shan / /
gnyis ka mi 'byung mdor bsdus sbyar ba'o / /
zhag bdun zhes pas 'bru mar sbrang rtsi'i gzhir / /
rigs mthun gsungs bsdus bur zhag mdor bsdus sbyar / /
chung zhes gos 'chang mi spangs gzhan la sbyar / /
dge 'dun 'bral gnyis dngos gsungs gzhan mdor bsdus / /
tshig tshogs bskyung gsum rnam par brtags na dang / /
rjes zhugs nyams zhes 'chang gnyis zla 'jog skabs / /
re rer gsungs pa snga mas rang stobs kyis / /
ltung ba mi 'byung cha bsdus phyi mas shan / /
'di gsum ni zhes 'chang @# / /
'bral 'jog gsum bsdus / /
gnyis ka ston pa'i mdo bdun nyin mtshan gyis / /
'chang gnyis 'bral gnyis zla 'jog gsog 'jog byed / /
ltung 'chab nub lhag spangs snyil lhan cig nyal / /
re rer gsungs bsdus mtshan mtha' don gyis bstan / /
ras chen bzhag phyis brtad byung bgo phyis dang / /
dmag gnas snang bar bcas la mdor bsdus sbyar| /
'chab pham mtshan mo'i 'bral gsungs gnod 'gyur sbyar / /
snod zhes gnas ngan nub lhag bud med nyal / /
skya rengs ma shar nyes byas tshig gcig bsdus / /
dmag gnas snang ba spang bsnyil mdor bsdus sbyar / /
spang ba la ni zhes pa'i mdo 'di yis / /
'khrur 'jug rmel 'jug 'thag 'jug dang / /
ras chen brtad byung nyid dang lnga'i / /
rdzas te thun mong yin na na smad du / /
re rer gsung bsdus bdag 'brel gzhan rnams la / /
rang yin 'ba' zhig ci rigs mdor bsdus sbyar / /
bsngos nyid bral zhes 'chang gnyis 'jog gnyis la / /
ltung med tshig gcig bsdus shing gzhan la sbyar / /
de yod na zhes 'chang 'jog bzhir zhag shan / /
gsungs bsdus zla phyed mi slob mdor bsdus rtogs / /
ltung de yod nas bcu tshan dang po yi / /
'khrur 'jug len dang slong gsum ma gtogs bdun / /
tha ma'i thog mtha' gnyis te dgu po la / /
gsungs pa 'dir bsdus 'khrur 'jug sogs la sbyar / /
'di la med gtsos gos lhung sman gsum la / /
re rer gsung pa 'dir bsdus tshig tshogs bskyung / /
gser dngul la sogs gzhan la mdor bsdus sbyar / /
dus 'brel bdag 'brel shan 'brel phyir bcos 'brel| /
spang pa dang po gsum 'brel thun mong mdo / /
bzhi bzhi lnga gsum gcig gis rim bzhin bshad / /
nyal lnga dmag gnas 'chab bdun sbyor ltung yod / /
mtshan mtha' dus 'brel ltung ba bskyed pa'i zhag /
yin gyi zhag min bdag 'brel bco brgyad ni / /
'chang 'jog 'khrur 'jug bcu tshan bar ma dang / /
snod 'chang 'thag 'jug ras chen brtad dang mtha'| /
gzhan la gzhan shes 'chang gnyis phyis gnyis 'jog /
ltung med rin chen reg la 'ba' zhig 'gyur / /
rang la gzhan 'khrul ltung med lnga sngar bzhin / /
rin chen reg la 'ba' zhig na smad do / /
bcu gnyis ches na smad do gzhan rang gir / /
'khrul na bdag 'brel bco brgyad na smad do / /
shan 'dre dus ni brdeg bya grub ma thag /
ltung ba bskyed dus rdeg byed @# / /
mi dgos te / /
tshes lnga shan 'dres drug la snga ma bsngos / /
phyi ma bzhag na shan ltung bskyed ma rlabs / /
brlabs la shan rdeg byed dgos zhig gi ni / /
rdzas shan rnam grangs spang shan rdeg byed ni / /
khyad par can min spang ltung sum cu 'o / /
shan dang rjes zhugs rgyun 'brel shugs rnam grangs / /
khyad par can min byin gyis ma brlabs pas / /
ma brlabs shan brdegs dus mnyam shan mi rdegs / /
brlabs la shan rdeg khyad can snga mas phyi / /
dus mnyam rdeg tshul gnyis yod gos lhung bzed / /
rdeg byed byin gyis ma brlabs kho na dgos / /
brdeg bya gnyis yod sman ni gnyis ka la / /
byin brlabs can dgos khyad par can min la / /
brdeg bya rdeg byed bar du zhag chod dgos / /
sman la rdzas rigs gcig dgos bur zhun gnyis| /
rdzas rigs mi gcig bcas rigs gcig zhag bdun / /
ma gtogs gzhan gsum shan stobs mi 'byung gsungs / /
'khor gsum ma longs khru gang tsam du longs / /
zla 'jog kha bskong re med zhag bcu'i gos / /
tshes gcig zla 'jog gos rnyed tshes gnyis la / /
chos gos yongs rdzogs rnyed na zla 'jog gi /
rigs log shan 'byung gos yin tshes gcig la / /
zla 'jog dgos rnyed phyi dror chos gos rnyed / /
kha bskong re bral rigs log shan mi 'byung / /
tshes gcig gos rnyed sum cu'i bar gos gzhan / /
ma rnyed re bcas rigs mi log cing shan / /
mi 'byung tshes gcig de 'dra'i gos gcig rnyed / /
gnyis nas sum cu'i bar la re bcas kyi / /
gos rnyed rigs ma log la shan 'byung gos / /
ltung shan phyis rnyed grub ma thag tu rdeg /
de phyir ltung shan shan ltung 'gal ba yin / /
mtshan mthar zhag shan rdeg la skya rengs tshe / /
shan ltung 'byung zhing byin rlabs can yin na / /
byin rlabs 'jigs pa bslab bya chen mor gsungs / /
bsngos bsgyur dge 'dun mtshon tsam gang zag kyang / /
thog gu'i sa bon bur shing sa bon lnga / /
'gas pa'i sa bon a rdza 'gas sa bon / /
rtsa ba rung khang ma bcad sar grub na / /
'bras bu rung khang sar gnas zhag lon yin / /
zhag lon 'o ma las byung zho yang yin / /
mar la mi 'dra zhag lon zhig par gsungs / /
spang ltung mi 'byung thabs gsum bsngos pa dang / /
gzhan phyir bsrel dang rnam brtags lhag bor chog /
chud za'i rkyen med byin len mi ldan pa / /
sman bzhi gang rung za bsams las gzhan pas / /
reg pa lag nya'o chud za'i rkyen med pa / /
rjen pa rung khang las gzhan mtshams @# / /
nang btsos / /
dge slong gis btsos gzhan 'dra rung khang sogs / /
rung khang las gzhan mtshams nang zhag lon ni / /
rjen yin mi dgos gzhan ni mtshams btsos bzhin / /
rjen btsos gzhan 'dra rung khang yin yang 'byung / /
btsos sogs nyes byas za ba'i nyes byas bzhi / /
cang shes rta dang glang pos byin len chags / /
g.yas g.yon byin len mi 'chags 'thob phyogs kyi| /
dmigs bsal spre 'us byin len chags pa yod / /
rigs 'dra mi byed so so'i zhib cha dgos / /
byin len 'jig rgyu phrogs 'dril reg sogs bcu / /
rin phreng yig cha las gsungs 'dul 'dzin brgyad / /
sman gzhan gsum dang dus rung btung ba ni / /
spangs zos nyes byas gzhan phan 'od 'phreng gsungs / /
bca' ba spangs pas bza' ba spangs mi 'gyur / /
bza' ba spangs na bca' ba spangs par gsungs / /
sman gzhan gsum la 'dus za ltung med du / /
bam lnga las gsungs nyi shu ma lon pa'i / /
ltung byed mkhan po la 'byung gzhan la min / /
snga dro grong rgyu khyim gsum yan chad do / /
phyi dro grong rgyu khyim bzhi yan chad yin / /
thos pa'i yul las mi 'da' 'dod pa yis / /
'gro la mi smra 'gro ba'i ltung byed med / /
nags ma nyul pa'i sor bshags nags nyul la / /
thod rgal brims pa ma bzlog thams cad la / /
lhag po brims pa ma bzlog de nyid la / /
sman gzhan gsum la nags nyul sor bshags med / /
nyes byas sde tshan dgu yi grub rgyu gnyis / /
rim bzhin na ba rnam bzhi'i gsum dang gcig /
chu dang rtsa yis khyab na nyes pa med / /
dge slong ma yi rnam 'byed 'chad pa la / /
pham pa bzhi la mtshan nyid ci 'dra ba'i / /
thun mong yin min gnyis las thun mong min / /
rang gis rang la mi tshangs spyad pa 'o / /
reg pham lus bkan 'chab pham bzlog pham bzhi / /
gnas phyung phyag mi bya ba'i sdom byin la / /
dge slong ma yis chos dang zang zing spyod / /
bzhams bsgo sogs mthar ma btang bzlog pham 'byung / /
lhag ma nyin mtshan 'bral gnyis lam du 'jug /
chu brgal gcig pu rgyu bzhi dge slong phar / /
nyes med gzhan dgu nyes byas dge slong ma'i / /
lhag ma dngos gyur bcu gnyis bsgo gyur brgyad / /
gsod phyir dmag rnams yid mthun bdag pos btang / /
rgyal pos gnang ba bud med skyon gsum ldan / /
spang ltung thun mong ma yin bcu bzhi las / /
lhung bzed zhag gcig 'chang dang chos gos ni / /
zla phyed byin gyis ma brlabs lci yang gnyis / /
pha la ltung med gzhan @# / /
rnams nyes byas gsungs / /
rgyu mtshan byin ma brlabs la gnyis yod phyir / /
ltung byed bco lnga pha la ltung med 'gyur / /
ma lon 'khor dang 'khor mang nyer 'jog dang| /
'khor mang brtsegs dang gnod 'gyur spang gsum dang / /
rme gab mi 'chang chu gos mi 'chang dang / /
bkru shal ba la gos ni 'khrur 'jug dang / /
lci ba'i chos las 'das pa'i skabs kyi bzhi / /
phyi sar gcig pur 'gro dang bco lnga 'o / /
lo gcig rab byung lo ni gnyis pa la / /
rab tu 'byin pa 'khor mang rtsegs 'khor mang / /
gsum ni yan chad gnod 'gyur spang gsum ni / /
khyim bdag ma dris khyim gzhan mtshan mo 'da' / /
mtshan mo ma brtags skyabs yod 'da' bar byed / /
gzhan med gnas khang mtshan mor 'da' bar byed / /
lci tshes las 'das gsum dang dge slong la / /
'dun pa ma blangs gso sbyong byed pa bzhi / /
'di ni lci chos dngos min lci chos 'brel / /
'greng bzhi dben par khyim pa dge slong dang / /
lhan cig 'greng gnyis bla gab med 'greng gnyis / /
spong gnyis dbyar khang khyim pa'i khyim nas skrod / /
'ba' zhig mtshan nyid bcu bzhi rin phreng las / /
brtul zhugs las dang yal 'dor dang / /
tshangs spyod rtsed mo yo lang dang / /
bstan dang lag las za ba dang / /
gos dang ser sna gnas khang dang / /
sdom dang rgyu ba sgrub pa'i tshul / /
sor bshags bcu ni 'o /
zho mar zhun mar / /
'bru mar sbrang rtsi bu ram gyi dbu ba / /
nya sha she dang sha skam bslangs te zos / /
thun mongs pa ni sor bshags gsum pa'o / /
bslab bya thun mongs min gnyis sham thabs ni / /
rked par snang ba mi bgo 'dod chags kyis / /
khyim gzhan mi 'gro pa'o snga ma ni / /
pha la nyes med phyi ma nyes byas 'gyur / /
lci ba srang brgya rin gyis lci ba ni / /
karsh pa Ni nyi shu ri ba'i gos / /
lcid kyis yang ba srang lnga srang gcig sogs / /
tshul khrims bsrungs pa'i phan yon 'gyod pa med / /
grags pas khyab cing bder gnyid lha yis bsrung / /
dgra yis mi gnod smon lam yang dag 'grub / /
ches dkar bskrun pa'i bsod nams nyi ma'i lus / /
brgya phrag 'bar ba'i gzi yis yid srubs kyi / /
smag rum pha mthar byas nas bstan dang 'gro'i / /
bde skyid snang bas sa steng khyab gyur cig /
'dul ba'i sdoms tshig don gsal sgron me zhes bya ba las gzhi stong rdzogs so / /
! / /
gnyis pa zhu ba spyi bstan bshad pa la / /
go rim skyon spangs 'di nyid @# / /
rnam 'byed rjes / /
gsung pa de yi shan nam 'brel yin phyir / /
rang bzo'i nyes spangs rdzas bkag bzang dang 'dra / /
mi la dud 'gro yan lag dang blang bzhi / /
rnam 'byed las btus rdzu 'phrul gyi chos can / /
'dul byed las btus gzhan rnams zhu ba las / /
nyes de med pa bod kyi zhu ba na / /
med kyang rgya gar yod phyir nyes pa med / /
mtsho TIk yan lag dang blang zhu bar gsungs / /
dgos pa gsum ste rdzu 'phrul can min pas / /
rung mthun rtogs shing lung las don go ba / /
so sor gsungs pa 'dir bsdus tshig tshogs skyungs / /
snga mar sbyor byas sor bshags yan chad kyi / /
rdzun smra'i pham sogs bzhi bcu gnyis ma gtogs / /
dpyad /
re rer gsungs bsdus bzhi bcu rtsa gnyis la / /
mdor bsdus rtogs phyir dgos pa gnyis ka yod / /
rten gyi yan lag ston pa'i mdo nyer bdun| /
rim bzhin bcu bdun gnyis gnyis lnga dang gcig /
yul gyi yan lag so gsum sbyor ba la / /
bcu bzhi'i mthar thug bya ba du ma dang / /
tha snyad ston pa rnams kyis ci rigs bstan / /
spyir bstan sgra bshad mtha' dag phal cher dang / /
zhar byung gsum mo dang po nyams ma chags / /
gnyis pa bslab pa byin pa 'dra nyid ces / /
bden smra 'dun bsgyur las gnas ma smras 'gro / /
ma gtogs phal cher spyir bstan zhar byung drug /
mgu spyad don med ga ga tshil sen mo / /
sogs dang reg bya ma nyams len byed snod / /
'dir 'gyur yan lag nges bzung yan lag gnyis / /
dang po bslab byin 'dis 'gyur zhes lta bu / /
gnyis pa thun mongs thun mong min gnyis las / /
dang po ltung ba kun dang phal che ba'i / /
thun mong yan lag gnyis las dang po la / /
bsnyen rdzogs gso rung bslab tshigs bslab rgyun gcig /
bcas pa'i dang po ma yin rnams su yod / /
gnyis pa lus tha mal gnas mtshan mthun gnyis / /
gzhi bsam sbyor ba mthar thug yan lag bzhi / /
rten yul ltung tha dad rgyu sel ba dang / /
bsam pa'i yan lag zhar byung dang bcas bzhi / /
dang po bslab bsam tshigs mtshan yan lag bzhi / /
dang po dngos dang zhar byung gnyis dngos la / /
nyams dang ma chags ma rdzogs bslab byin la / /
cir 'gyur gsum mo pham pa 'chab bcas kyis / /
dgos pa drug las nyams te dgos drug ni / /
byang chub mtho ris blang skye dang / /
chos dang zang zing phyir bcos rung| /
mdo sdes 'chab sems pham pa'i yan lag 'dod / /
pham pas sdom pa gtong zhing bslab byin ni / /
'chab med pham pa'i sbom po dag phyir zer / /
gong ma 'chab med kyis gtong @# / /
slar blang yang / /
sngar gyi pham pa de nyid dag ched gsungs / /
bye smras sdom pa mi gtong sgrub byed lnga / /
rang la ltung byed 'byung zhing gzhan rgyud la / /
skur ba'i lhag ma bskyed dang pham pa bzhi / /
'byung srid dgra bcom thob tshe sngon gral 'thob / /
rang gi bslab ba 'bul rgyu yod phyir ro / /
nyams la ltung ba bskyed snyam log rtog dgag /
nyams pa dgag pa'i don can TIk+ka las / /
sngar ltung byung dang rku thabs gnas nyi shu / /
ma lon shes pas ma rdzogs dang po 'khrugs / /
nyes byas ma chags nyes bskyed sgrub pa'i sgra / /
ma rdzogs rab byung blangs 'das de'i phyogs mthun / /
dang po thun mong bcu gsum pham 'dra bzhi / /
chang dang gar sogs phreng sogs mal che mtho / /
phyi dro'i zas dang gser dngul len nyams gsum / /
de gsum mkhan po'i drung du dngos blangs phyir / /
gnas kyi bla ma yod bzhin ma bsten par / /
zhag 'das rang khyim byed 'dod khang chen brtsigs / /
blangs 'das nyes byas bzlog la phyogs mthun 'byung / /
mtsho TIk bshags bya so bdun tsug tsug sogs / /
nyes byas lnga yi lce phyir phyung de za / /
ma gtogs bzhi la mngar skyur dro grangs gis / /
'du shes bsgyur ba'i rdzun bzhi bsnan par gsungs / /
khri che mtho gnyis 'phreng ba gsum ma bgrangs / /
so drug khri stan che mtho bzhi ru 'dren / /
brtul zhugs lnga ni bsnyen bkur go rim bzhin / /
'chang ba dang ni 'bral ba dang / /
de bzhin sa ni rko ba dang / /
rin chen reg dang me reg dang / /
spangs te za bar byed pa dang / /
byin len ma byas za ba dang / /
de bzhin gsog 'jog za ba dang / /
ljon shing 'jog dang shing gcod dang / /
rtsa sngon mi gtsang 'dor ba dang / /
sa bon bcom dang bslab pa'i gzhi / /
'chang bar gos lhung gnyis phye dngos su gsungs / /
zla 'jog dgon pa'i 'bral ba dang / /
gsog 'jog byed dang dge tshul nyal / /
mi smra 'gro rnams mdor bsdus sbyar / /
khyim par lhan cig bkag phyir nub lhag phyed / /
dge tshul pha la ltung med phyed bco brgyad / /
ma la shing gcod nyes byas sa bon bcom / /
ltung byed 'gyur ba'i rim bstun so sor bshad / /
ma la shing drung bkag phyir dgon 'bral med / /
dge tshul ma la dgon 'bral nyes med kyang / /
gnang ba'i tha snyad mi 'thob bcu bdun steng / /
chos gos nyi ma dang por mi brlob dang / /
zla phyed mi brlob mi rdzogs rjen pa 'tshod / /
nyer gcig dge slob ma la bco lnga gnang / /
gsog 'jog byed pa bsdam bya rjes mthun gyi / /
chos drug 'dom gyi spu 'breg @# / /
ma gtogs lngar / /
bshag bya'i nyes byas 'gyur phyir de drug bkol / /
rtags dang slong dang snod dang ni / /
longs spyod 'phyar g.yeng 'dod pa dang / /
gnod pa dang ni gnas pa dang| /
ma gus mi sbyong gzhi las byung / /
lus gos snod spyad rtags gsum skra lhag 'jog /
mu stegs gos 'chang lhung bzed med blangs 'das / /
phyogs mthun skra ni ba glang spu ltar 'breg /
blangs 'das rang don rin chen 'chang phyogs mthun / /
mi rigs gnas ltung rin chen khab ral 'das / /
phyogs mthun ba so'i khab ral chang 'thung 'das / /
phyogs mthun sgog za 'phyar g.yeng gar sogs 'das| /
phyogs mthun chu la rtse sogs mi tshangs spyod / /
blangs 'das de yi phyogs mthun 'khrig tshig sogs / /
srog gcod blangs 'das phyogs mthun skrod pa 'gyod / /
blangs 'das gnas dbyung lhan cig gnas phyogs mthun / /
mu stegs can gnas mkhan slob ma gus 'das / /
phyogs mthun grogs la ma gus bcu pa ni / /
mi sbyong gzhi ni dbyar dgag mi byed 'das / /
phyogs mthun dbyar gyi dam tshig ma bsrungs ral / /
gnyis pa so sor nyams pa'i phyogs mthun dang / /
mtha' dag phyogs mthun pham pa'i phyogs mthun gnyis / /
srog gcod bzhi dang rdzun sogs pham gzhan gnyis / /
bcu dgu rang bzhin ltung ba gzhan bcas ltung / /
bcu dgu'i steng du phyi dro'i zas dang chang / /
ma bsgyur gos bsnan blangs 'das nyer gnyis dang / /
shing gcod ma gtogs ltung med rnams dang bcas / /
sdom bsdus sum cu rtsa phyed dgu las gzhan / /
nyis brgya phyed dang bco lnga phyogs mthun no / /
phyogs mthun rtogs phyir nyes med dang po bstan / /
rnam dag yul du dgos pa las / /
bslab byin yul du byas gyur na / /
bsngos bsgyur tshig la khyad du gsod / /
bslab pa sbong dang mi smra 'gro / /
bzhi la na smad dngos su gsungs / /
de mtshungs gzhan la mdor bsdus sbyar / /
ma rdzogs spyis bskyed bslab byin gyis kyang bskyed / /
'don dang gnas ngan len brjod la / /
zhu chung nas gsungs bstan bcos mthun / /
zhu chen na smad sbyor la dgongs / /
bden smra nub lhag mdor bsdus sbyar / /
gnyis pa bsam pa'i yan lag gnyis dngos ni / /
'gro ba gzhan gyi rnam pa bstan pa'i tshe / /
'du shes yod na dngos gzhi rdzogs gsungs pa| /
mi tshangs spyod dang srog gcod bzhi'i / /
ltung ba rdzogs gsungs mdo 'dir bsdus / /
rku dang 'byin la mdor bsdus sbyar / /
'khrig tshig bsnyen bkur khyad du gsod / /
nub lhag lhan cig @# / /
brku dang drug /
sprul pa yul byas na smad gsungs / /
de mtshungs gzhan la'ang mdor bsdus sbyar / /
lus tha mal gnas mi dgos ltung ba bdun / /
bal thog sa bon skye bcom la sogs la / /
gzugs bsgyur tsam gyis ltung ba dngos gzhi med / /
sel ba shes rang mi gnas gtso bo bzhi / /
smyo 'khrug tshor gzir sprul tshe dge slong gi /
'du shes med pa'o de'i tshe ltung ba med / /
shes pa mi gnas gtso bo min pa bzhi / /
gnyid log rdzas smyos snyoms 'jug brgyal ba ste / /
de tshe nyal dang khang pa'i lhag ma 'byung / /
rin 'phreng sbyor dang mthar thug 'phen pas 'grub| /
mi 'grub gnyis gsungs de'i tshe lus ngag gi /
bya ba shes pa mngon 'gyur dgos mi dgos / /
tshigs gi yan lag snga mar sbyor ba byas / /
snga ma khyim sogs rten la sbyor byas pa / /
phyi ma bsnyen rdzogs rten la na smad de / /
sdom sems 'phel zhing gsod sems log phyir ro / /
dge slong ma byin len gyi sbyor ba byas / /
phyi ma dge tshul la yang pham 'dra bskyed / /
dge tshul sdom pa ldan pa nyid yin no / /
zhar byung rdzas bkag de las bzang pos bskyed / /
srin bal 'ba' zhig cha gnyis dang / /
bal khur rmel dang gser dngul reg /
mngon mtshan nyo tshong bsod pa slong / /
khab ral las gyur bcu gcig go /
skur 'debs gsum dang 'chab brjod gnyis / /
bslab byin yul byas rnam dag la / /
ltung ba rdzogs par bskyed par gsungs / /
phyi dror grong rgyu brjod yul rnam dag gis / /
bslab byin mi rung byin rlab sogs la sbyar / /
dge slob ma yis dus min grong 'gro ba / /
smra yul bslab byin ma yis go chod gsungs / /
mtshan gyi yan lag spyi don la gsum ste / /
thun mongs yin min dbye dang de yi don / /
phyi ma'i mtshan la ci 'gyur thun mongs la / /
mtshan nyid ci 'dra nga bdun 'dul 'dzin gsungs / /
rin phreng nga lnga bca' dang ma gus bsal / /
mtsho TIk sbed dang ma gus ma bgrangs shing / /
skye gcod bsnan te nga drug gsungs 'on kyang / /
nyams la skur 'debs gsum la rjes mthun yod / /
mtshan nyid ji 'dra mdor bsdus sbyar ba ni / /
mi tshangs spyod dang srog gcod bzhi / /
pham rdzun bden smra sa bon 'joms / /
de ltar brgyad la mdor bsdus sbyar / /
mtshan nyid ci 'dra lnga bcu nga bdun ni / /
pham pa bzhi dang smyan dang gzhi med dang / /
bag tsam 'chad ba dang ni 'jog pa dang / /
slong la sogs pa lnga dang gser dngul dang / /
mngon mtshan nyo tshong lhung bzed tshol sogs gsum / /
rdzun dang 'don dang mi chos bden smra dang / /
sa bon 'debs @# / /
dang rim gnyis phyogs gcig dang / /
'dug gnas la sogs gsum dang dus min zas / /
byin len ma byas srog chags bcas spyod dang / /
gcer bu dmag gsum me reg ma rdzogs dang / /
kha ma bsgyur dang long ba khrus byed dang / /
dud 'gro rtse dang sbed dang gzhi med dang / /
rkun ma rko dang mgron gnyer ring 'dug dang / /
ma gus phyogs gcig chang 'thung dus min 'gro / /
phyi dror grong rgyu rgyal po'i pho brang 'jug /
khab ral gding dang g.yan pa bde gshegs gos / /
rjes mthun la gnyis mtshan mthun mtshan mi mthun / /
yan lag dgos pa'o dang po rin phreng las / /
bsgo gyur bzhi dang 'phrogs pa dang / /
bsngos bsgyur skyon dang phra ma dang / /
skyo sdogs gnas ngan bshes ngo dang / /
khyad gsod 'phya bsgo khri dang gding / /
phyis gnon 'byung ba spangs pa stobs / /
'dus za brdegs gzas gnas ngan len / /
bde dang 'dun pa chos dang smra / /
dge tshul 'gyod pa sor mo sngangs / /
nyer 'jog nyan rna ma smras 'gro / /
ma gus zas bcas da gdong khri / /
bdal dang seng ge las gyur te / /
de ltar bzhi bcu tham pa 'o / /
phyi dror grong rgyu mtshan nyid ci 'drar bgrangs / /
'dir ni snga dror grong rgyu gnyis pa ni / /
'khrur 'jug pa dang len pa dang / /
khyim pa mo la chos ston dang / /
de dang lam 'gro bud med nyal / /
de ltar de ni lnga yin no / /
gsum pa cho ga 'jigs pa ni / /
'bral dang spangs pa za ba dang / /
gsog 'jog byed dang za ba bzhi / /
zhe dgu rjes mthun spangs za 'dir rigs te / /
pha ma gcig gis spangs pa gcig ma spangs / /
'on kyang mtshan nyid ci 'drar yod pas dpyad / /
pha yi thun mong min pa so brgyad ni / /
'byin pa nas ni bsnyen bkur bsngags pa'i bar / /
khang pa khang chen dang ni srin bal nas / /
rmel pa'i bar dang lhung bzed 'chang ba dang / /
brtad pa las byung dgon pa'i 'bral ba dang / /
ras chen skrod dang ma bskos la sogs bcu / /
yang yang za dang bsod pa slong ba dang / /
nyal shoms khyim la 'dug dang 'greng pa dang / /
gdeng med spyod dang ma lon bsnyen par rdzogs / /
ras chen so sor bshags pa rnam pa gsum / /
pham pa'i gnas ngan len 'chab thun mong min / /
lhag ma 'chang pa ltung byed thun mong yin / /
dmigs bsal lo drug stan la tshigs mar 'phos / /
nyes byas tshigs yar 'phos la ltung ba med / /
'chang 'bral tshig gi sel ba na smad med / /
pham bzhi lhag ma bcu gsum spang ltung ni / /
bcu bzhi 'ba' zhig brgya dang brgyad sor bshags / /
bcu dang nyes byas gnyis so thun mong min / /
@# / /
'gyur tshul lus sems mi 'dra ltung ba yang / /
yod med mi 'dra dgon bral nyin mo 'bral / /
che chung mi 'dra reg pham 'byin ltung byed / /
mang nyung mi 'dra 'greng bzhi skrod pa gnyis / /
sde tshan ma bsgos 'dug dang mi gtsang 'dor / /
ma la ltung byed pha la nyes byas so / /
lhung bzed zhag gcig bcu mthar spang ltung 'byung / /
ma la bcu gnyis nyi shu ma lon gnyis / /
pha la gcig bcas ma lon thun mong min / /
gsum pa mtshan phyi ma la ci 'gyur ni /
mtshan nyid ci 'dra pa rnams yongs su rdzogs / /
mtshan lan gsum du gyur tshe ma gtogs so / /
mtshan gyur mdo lnga sbyor ltung chung ba ni / /
sor gnas bcas pa cher gyur na smad pa'i / /
don gyi sbyor ba zhes dang mthar thug gi /
ltung ba chung gyur bcas chung byas pa ni / /
de nyid yin no mthar thug ltung ba chung| /
so gnas bcas pa cher gyur na smad pa / /
ni /
rang gi nyid do ltung med so na gnas / /
bcas pa yod gyur dgu po zhag gcig cha / /
zhag bcur ma lon pa ni cha nyid do / /
ltung ba bcas pa gnyis med 'khor mang 'jog /
phar gyur tshe na bcas pa'i zhing ma yin / /
pa nyid gyis phyir de nyid la nyams so / /
rjes mthun mtshan mthun dgos dang thun mong yin / /
rig sogs che ba chung 'gyur chung cher min / /
mtshan mi thun dgos cho ga 'jig thun mong / /
min pa phal cher yod pa med par 'gyur / /
gzhung don mtshan gyur pa ni ltung ba de'i / /
zhing ngam rten du spyir bstan dmigs bsal ni| /
ma yis 'byin pa'i sbyor byas nas gzhan la / /
rdzogs tshe sbom po mi 'byung ltung so gnas / /
reg pham rdzogs byas ma yang mtshan gyur na / /
bcas pa chung 'gyur na smad de nyid yin / /
'di ni dngos gzhi'i dogs gcod na smad pa'i / /
don gyi sbyor ba zhes pa sbyor ba'i dog gcod gsungs / /
lhung bzed zhag bcur ma lon mtshan 'gyur tshe / /
dgu bo mtshan 'gyur nyi ma dang po'i cha / /
ni zhes zhag bcu lon pa las dgar gsungs / /
mtshan mthun dgos phyir de la nyes bcabs nyams / /
'di la cho ga rnam 'gyur bcas pa 'gyur / /
gnyis pa yul gyi yan lag la bzhi ste / /
'das dang ma 'ongs la brten dogs bcad nas / /
da lta gyi lus ltung ba'i byed por ston / /
dngos gzhi 'byung dus de'i tshe lus byed po / /
skyes par reg pa'i sbyor mthar mtshan gyur na / /
mo nyid lhag ma'i byed po yin dmigs bsal / /
mngal gnas smyan byed sbyor ba'i dus mtshan med / /
khang chen rmangs tsugs srog chags shi mthar thug /
srog chags med dang dang po rtsod bcas na / /
@# / /
mthar thug med kyang lhag ma so sor 'byung / /
skye gnas gzhan brten dogs bcad gzhan las skyes / /
rang gi 'gro nyid yin phyir dud 'gro las / /
skyes pa'i mi bsad pham pa mir skyes pa'i / /
mi min dud 'gros sbom dang ltung byed skyes / /
kha dog dbyibs la brten pa'i dogs bcad nas / /
shes rgyud gang gtogs ltung ba'i byed por ston / /
'gro ba gzhan gyi rnam pa bstan pa'i tshe / /
mi la gzhan du 'du shes kyang pham pa / /
sbyor ba nyes byas 'dir ni rgyud gcig pa'i / /
cha la ma 'khrul de nyid rten nges bzung / /
dgra bcom 'du shes med kyang pha bsad na| /
mtshams med gnyis 'byung sbyor sbom med pa'i pham / /
rin phreng las gsungs mtsho TIka mtshams med gcig /
cho ga rnams gyur mgu spyad don med kyi / /
'thad sgrub yin gyi mtshan gyur mdo dang po / /
gnyis pa bzhi pa lnga pa'i 'thad sgrub min / /
bzhi pa yon tan cha la dogs bcad nas / /
'phen pa gcig bsdus yan lag bzhag pa ni / /
gnas skabs gzhan thob pa ni gzhan nyid min| /
ltung ba gcig tu skye tshul rnam 'byed bstan / /
gsum pa ltung tha dad rgyu sel bcas la / /
bslab mtshan gyi rgyun tha dad la brten nas / /
ltung ba tha dad kun slong gi rgyun dang / /
bcas rigs kun slong rnam pa 'bras tha dad / /
dang po nyes pa de med pa nyid la / /
stan byed sbyor dngos bar du khyim par babs / /
na smad tha dad skye 'o gnyis pa ni / /
btang ba yang ngo khang chen brtsigs pa'i skabs| /
bsam pas btang nas slar byas sngar bzhin no / /
khang pa khang chen rim lhag dang / /
gos byed khab ral la sogs bdun / /
de ltar ltung ba bcu gcig la / /
bsam pas btang na na smad gsungs| /
gsum pa gzhi gcig la ni du ma nyid / /
'tshal ma gcig gis ltung bzhi rung min zas / /
dus min byin len ma byas gsog 'jog za / /
de 'dra'i gsog 'jog za ba nyes byas yin / /
bzhi pa la gnyis dngos ni mi tshangs spyod / /
de yi cha ni der gtogs pham pa bzhi / /
cha can kho na'o 'byin lhag cha'i ltung ba / /
kho na'o dbyen byed lhag ma gnyis ka yin / /
dbyen ni rdzun gyi char gtogs 'dus shing za / /
dbyen gyi char gtogs dmigs bsal 'byin 'dod pa'i / /
sgo gsum phyung ba thams cad la mtha' nyid / /
ma gtogs sgo gsum nyams lhag lnga pa ni / /
bya ba 'bras bu tha dang du ma'i 'bras / /
dngos gzhi'i ltung ba gcig tu mi bzhag go /
sel ba phyed byas pa la byed pa ni / /
khang gnyis 'khrur 'jug srin bal la sogs bzhi / /
bal rmel thag gnyis rim lhag ma'i gos @# / /
byed| /
khab ral sogs bdun de ltar bcu dgu la / /
gnod pa'i bzo'i rtsom ma byas yan lag dgos / /
'khrur 'jug rmel 'jug tha ga gnyis / /
de ltar bzhi la mdor bsdus sbyar / /
brdegs gzas khrus la rang rang gi /
kun slong dgos gsungs gzhan la'ang sbyar / /
na smad dag gi cha nyid na smad pa / /
ltung byed sbom pos skur 'debs na smad gsungs / /
bzhi pa bsam pa'i yan lag sel bcas gsum / /
dang po dngos ni thams cad la the tshom / /
mi 'am dud 'gro yin yang gsod snyam pa'i / /
the tshom bcas pas bsad na pham sogs 'gyur / /
sbyor ba la ni 'du shes yan lag yin / /
dud 'gro mir 'du shes pas bsad gyur na / /
sbyor la sbom po dngos gzhi ltung byed bskyed / /
mi la dud 'gror 'du shes sbyor nyes byas / /
dngos gzhi'i yan lag bsam pa'i don de nyid / /
gnyis pa ha cang thal spangs mi tshangs spyod / /
khu ba zhes sogs gnyis la don 'du shes / /
'phrad pa mi dgos dngos po gtso che'i phyir / /
mi bden pa ni smra yul nor yang rdzun / /
gsum pa zhar byung yan lag dang blangs dgos / /
ma 'khrul 'du shes gtso bo'i don min te / /
ma dag pa la skur ba'i lhag ma dang / /
byin 'phrog sdig lta gsum la 'khrul ma 'khrul / /
nges bzung dgos gsungs lha ba mi mthun pa / /
sdig lta spangs bsnyil gsum dang nyan rna la / /
sel bar mi 'gyur yan lag yin phyir ro / /
the tshom gyis zhugs dngos gzhi skyed nus pa / /
rku dang srog gcod bzhi dang reg !drug la gsungs bsdus gzhan la sbyar / /
'du shes gtso bo'i don dang phrad dgos pa / /
khang pa khang chen bsgo gyur lnga / /
snod 'chang bshes ngo khyad du gsod / /
bud med dang nyal khab ral 'chos / /
bcu gnyis las ni gzhan dag la / /
dngos su gsung pa 'dir bsdus shing / /
de dag rnams la mdor bsdus sbyar / /
mtshan bsten rung ba dgos pa ni / /
smyan dang dben gnyis nyal shom gnyis / /
lhan cig lam 'gro bdun la gsungs / /
mi tshangs 'khrig tshig bsnyen bkur sogs / /
chags 'gyur gzhan la mdor bsdus sbyar / /
yan lag sel ba 'og ma dag la ni / /
yan lag gzhan gcig ma tshang na smad de / /
du ma ma tshang de bas na smad do / /
gcig tsam ma tshangs pas kyang ches na smad / /
mis skyed dud 'gro yan lag byas lta bu / /
yan lag gcig ma tshangs ba ltung med ni / /
mi smra phyi dro grong 'gror rab byung gnas / /
rdzu 'phrul can min ma nyams lus dngos dang / /
tha snyad yan lag lnga dang khyim pa dang / /
bsnyen rdzogs rnam dag mtshan dang lta ba mthun / /
rung ba tshad ldan rang don @# / /
rang nyid kyi / /
bdag dang 'brel pa dag tu smras pa ste / /
'og nas ston pa yan lag bco brgyad do / /
tshan tshan yan lag spyir gsum yul yan lag /
kun slong yan lag sbyor ba mthar thug go /
dang po la drug bud med yan lag dgos / /
reg pa 'khrig tshigs bsnyen bkur smyan / /
'khru len bal rmel chos ston dang / /
ma bskos sogs dang nyal shom gnyis / /
nyal 'gro sor bshags dang po gnyis / /
nyer bzhi rin phreng las so mtsho TIka las / /
reg pa bskur 'debs ma gtogs nyi shu gnyis / /
pham lhag dang po ma gtogs chags 'gyur gzhan / /
rdzu 'phrul can min dgos shing 'dul byed las / /
'khrig tshig smra la dngos gsungs gzhan la sbyar / /
bya 'dul rdzu 'phrul ston bzhin pa la bshad / /
sha mi TIk+kar thob la bshad rang lugs / /
gnyis pa reg bya'i gzhi nyid ma nyams pa / /
rnam par sngos pa rnag 'bus gzhigs bam mo / /
zos dmar 'thor tshigs rus gong la sogs nyams / /
rnam par sngos pa rul zhing sngon por gyur / /
bam pa skrangs shing sbos pa'o zos pa ni / /
sha yi bar bar zos pa'o gsum pa ni / /
tha snyad kyis bskyed yul la dngos sel ba / /
zhar la reg pa de dang 'dra bstan gsum / /
mi yin smra shes don go shes rang bzhin / /
ma ning mtshan gnyis min pa tha snyad lnga / /
tha snyad spyi yis bskyed pa ni / /
smyan gyi sprang bya'i bdag po dang / /
khang pa'i btsal bya khang chen ched / /
mi chos bla ma skur 'debs gsum / /
khyim sun shes bzhin bshes ngo dang / /
zas cung sdig lta brjod pa yi / /
go bya'i yul phyir bcu gnyis so / /
bud med spyi yis bskyed pa ni / /
'dzin pa 'khrig tshig bsnyen bkur smyan / /
dben par 'dug dang nyal dang drug |bud med spyis bskyed khyim pa pho dang mo / /
kho nas bskyed pa rnams la mtshan gnyis pa / /
don byed nus pa yan lag nyid du rung / /
mi yi 'gro ba pa ni tha snyad gsungs / /
gnyis pa sel ba rang bzhin nyams ma ning / /
mtshan gnyis pa dag gsum pa reg pa ni / /
tha snyad 'dra gsungs shes pa mi gnas pa / /
phal bzhi lkug pa don mi go ba la / /
reg pa'i lhag byung der yang mi yin dgos| /
shes gnas phyed phyir tha snyad phyed gnyis bskyed / /
de dag rdzun smra'i tha snyad yul ma yin / /
bzhi pa khyim skyed phyi pa'i rab byung ba / /
sogs gsungs khyim pa pho yis bskyed pa ni / /
nyal shom gnyis dang dmag gsum dang / /
rkun ma dang 'gro drug yin no / /
khyim pa mo yis bskyed pa ni / /
chos ston pa dang nyal shom gnyis / /
lam du 'gro dang rnam pa bzhi / /
gang yang rung bas bskyed pa ni / /
@# / /
khyim sun 'byin dang slong sogs lnga / /
mngon tshan nyo tshong lhung bzed tshol / /
thag gnyis ras chen bdag gir byed / /
sbyor bcug yang yang za ba dang / /
'dug gnas phye dang bsod pa dang / /
zan gcod mgron gnyer ma smras 'gro /
grong rgyu pho brang 'jug pa dang / /
sor bshags bzhi ste nyi shu bdun / /
nyal gshom gnyis gnyis bsdom pas sum cu lnga / /
bsdos bsgyur 'dul 'dzin gsungs kyang bam lngar min / /
dge slong ma las zas len 'dir bgrangs pa / /
gnas kyi cha nas yin zhes mtsho TIka gsungs / /
phyi pa nyams ma skyes dang dge tshul gnyis / /
dge slob ma ste rtags can drug po las / /
khyim pas skyed pa rnams ni na smad 'gyur / /
gzhi yi tha snyad khyab pa ni / /
rku dang srog gcod ma gtogs pa / /
mi yin nges bzung kun la sbyar / /
khang pa khang chen bsgo gyur lnga / /
brtad dang 'byung dang rim pa gnyis / /
dus min skya rengs khri rkang bdal / /
bcu bzhi ma gtogs gzhan rnams la / /
gsungs so de dag la yang sbyar / /
bcol yul tha snyad khyab pa ni / /
bcol yang rdzogs pa sum cu gnyis / /
rku dang srog gcod bzhi bkol bas / /
lhag ma nyi shu bdun la sbyor / /
smyan dang khang pa khang chen dang / /
cha gnyis drug dang byin 'phrog dang / /
tha ga gnyis sprod rin chen reg /
gdengs sbed bcu gnyis ma gtogs la / /
gsungs pa de dag la yang sbyar / /
tha snyad bzhis bskyed dmag gsum chos ston sogs / /
tha ma ma bgrangs tha snyad gsum ldan gyis / /
bskyed pa pha ma las gyur mtha' gnyis phri / /
don la de rnams tha snyad lnga ldan dgos / /
khyim pas bskyed pa so lnga las / /
dngos su gsungs pa bco lnga ni / /
khyim sun 'byin dang gos slong dang| /
slong rigs rin thang so sor bskur / /
lhung bzed slong dang ras chen 'tshol / /
sbyor bcug yang yang 'dug gnas dang / /
phyed dang bsod pa mgron gnyer dang / /
zas bcas bco lnga'i yul la gsungs / /
ma gtogs nyi shu la yang sbyor / /
na smad cha ni na smad gsungs / /
skur 'debs gsum la gsungs pa bsdus / /
'chab brjod 'gyod bskyed mdor bsdus sbyar / /
bzhi pa dge slong dge slong ma bsnyen par / /
rdzogs pa can gyis skyed pa'i gzhi la gnyis / /
dge slong pha yis bskyed pa ni / /
mtshan mthun dgos pa bzhi bcu'i steng / /
skrod pa zas cung gdengs ma lon / /
gral rim nags rtags pa bzhi bcu drug /
dge slong ma yis bskyed pa ni / /
'khru dang len dang rmel ba dang / /
ma bskos sogs dgu 'dug ma gtogs / /
so sor bshags pa dang po gnyis / /
de ltar de ni bcu @# / /
bzhi'o / /
rdzogs pa spyis bskyed skur 'debs gsum / /
rab byung spyis bskyed rnam gnyis te / /
sbed pa ma smras grong rgyu ba / /
dge tshul gyis bskyed bsnyil ba'o / /
de ltar 'di pas bskyed pa lnga / /
mu stegs can gyis bskyed pa gnyis / /
'dug gnas dang ni gcer bu 'o / /
kha na ma thos bskyed pa lnga / /
skur 'debs gsum dang 'chab brjod gnyis / /
rnam dag yul du dgos pa rnams / /
rtags can yul byas na smad gsungs / /
gzhi med pa dang bag tsam la / /
gsungs pa 'dir bsdus gzhan la sbyar / /
rjes phyogs bka' blo mi bde byin 'phrog bsngos / /
skyon smra sogs gsum gnas ngan len 'chab brjod / /
bshes ngor khyad gsod 'phya bsgo bskrod phyis gnon / /
zas ngor spangs stobs g+r+degs gzas zan gcod 'dun / /
spangs rjes 'gyod bskyed sor mo sngangs gdengs med / /
bslab spong nyan rna ma gus phyogs gcig dang / /
bslab khyad sor bshags gnyis pa gang zag gis / /
bskyed pa so gcig dge 'dun gyis bcu drug |khang chen phyogs gcig bka' blo skyo sngogs byed / /
bshes ngor 'phya ba gnas mal gding ba bskrod / /
phyis gnon rtsa 'byung rim gnyis phyogs gcig 'dus / /
ma gus phyogs gcig snga dro grong rgyu dang / /
khri rkang shing bal gos byas dge 'dun gyi / /
las dang 'brel ba'i ltung ba bco lnga ni / /
bsgo gyur bzhi dang khyad gsod 'phya bsgo sdig /
spangs bsnyil 'dun bsgyur las gnas ma smras 'gro / /
bslab khyad sor gsum ma lon las dang 'brel / /
nye du min pa dgos pa nyer dgu ni / /
'khrul len slong sogs bzhi dang bal rmel dang / /
mngon tshan nyo tshong lhung bzed 'tshol sogs gsum / /
gos gnyis 'dug gnas bsod dang gcer bu mgron / /
ras chen 'tshol dang chos ston dben pa gnyis / /
sbyor bcug yang yang do gsum bud med 'grogs / /
de nyal sor bshags dang po gnyis nye min / /
mngon mtshan nyo tshong lhung bzed 'tshol 'dug gnas / /
bzhi la nye du nyes byas gzhan ltung med / /
mis bskyed dud 'gro yul byas reg 'khrig tshig /
bsnyen bkur nyes byas gsungs bsdus rku srog gcod / /
ma gtogs mi las gyur pa kun la sbyar / /
mtshan dang lta ba khas blangs rang gi phyogs / /
lta mthun dgos pa mtsho TIka las / /
bsgo bzhi gnas ngan khyad du gsod / /
phyis gnod 'byung dang nyi nub zas / /
dben 'greng spangs bsnyil mi smra 'gro / /
zas bcas khri brdal bslab dral nags / /
bcu @# / /
dgu ma gtogs gzhan la gsungs / /
de dag la yang mdor bsdus sbyar / /
spangs bsnyil gnyis ni ma gtogs gsungs / /
lta mthun don ni gzhi des pham sogs bskyed| /
'dod par mtshungs so mtsho TIka bar gcod gzhir / /
'dod pa mthun gsungs dge slong rnam dag gis / /
skur 'debs gsum dang 'chab brjod gnyis ma gtogs / /
bslab byin yul byas dge slong gis bskyed rnams / /
dngos gzhi mi 'byung dmigs bsal lnga ma gtogs / /
'dir gtogs khyim pa la ni ches na smad / /
khyim pa chos drug khyim pa mtshan nyid pa / /
tha snyad lnga dang nye min lus tha mal / /
nor ni tha dad ma bslangs mi ster pa 'o / /
drug pa rab tu byung ba'i rdzas dag gi /
gos kyis bskyed pa so drug mtsho TIka las / /
spang ltung bcu tshan dang po srin bal dang / /
'ba' zhig cha gnyis drug dang mtho gang lam / /
rmel ba thag gnyis byin 'phrog gtang byung dgon / /
ras chen bsngos bsgyur bshes ngo gnas mal sbed / /
gos nyid kha bsgyur gdengs dang bdal sogs lnga / /
zhes gsungs 'phrog pa sbed pa yo byad tsam / /
yin la khri ni khri las kyang de gsum / /
ltung gnyis gding ba rtsa 'byung khab ral khri / /
snod spyad las so zas bsten nyer gcig ni / /
gsog 'jog sbyor bcug yang bcu gcer bu bde / /
mgron gnyer chang dang zas bcas sor bshags bzhi / /
rin phreng las so mtsho TIka 'phya zas bsnan / /
nyer gsum rang tshad gyis bskyed rin phreng las / /
'bral ba 'khrur 'jug slong sogs bzhi srin bal / /
sogs drug dgon pa ras chen khri gos byed / /
sped dang gdengs med bdal sogs lnga nyer gsum / /
'dul 'dzin bcu dgur gsungs so spyi tshad bskyed / /
bcu bdun 'chang 'jog len dang slong sogs lnga / /
bal rmel thag gnyis byin 'phrog brtad byung bsngos / /
bshes ngor byed dang gos byin kha ma bsgyur / /
spyi tshad chu zheng gnyis kar khru gang longs / /
gnyis pa kun slong rang gi don nyid gtsor / /
dgos pa zhe brgyad rin chen phreng ba las / /
bla ma 'khrig tshig bsnyen bkur 'bral ba gnyis / /
byin 'phrog brtad byung ma gtogs nyi shu drug /
chos 'phya sbyor bcug yang yang 'dug gnas phye / /
bsod me mgron gnyer khab ral bdal sogs lnga / /
sor bshags bzhi 'o mtsho TIka zhe drug gsungs / /
rku dang 'chang gnyis gser dngul len do gsum / /
'phya dang sbyor bcug thun mong las kyang skyed / /
'chang @# / /
gnyis zla 'jog ras chen brtad byung lnga / /
gzhan don kho na yin na nyes med gsungs / /
spyod lam bzhi shong dgos pa bcu drug ni / /
khang pa khang chen skrod gding phyis gnon dang / /
'byung ba 'dug nas rim gsum nub lhag dang / /
spangs bsnyil phyogs gcig bud med nyal dus min / /
grong 'gro grong rgyu gnyis dang skya rengs dang / /
sor bshags dang po'o spyod lam bzhi mi shong / /
khang gnyis rim gsum ltung med gzhan nyes byas / /
rdzogs byed rigs 'byed ched du bya ba yi / /
kun slong gsum dgos rang don dgos zhe drug /
gzhan rnams kun slong dang po gnyis tshang chog /
sbyor ba mthar thug la gsum thun mong gi /
dogs gcod zhar byung sbyor ba'i bye brag bshad / /
dang po rnam par rig byed don go ba / /
dgos pa bla ma 'khrig tshig bsnyen bkur dang / /
gzhi med bag tsam shes bzhin bcu 'phya bsgo / /
phyis gnon ma bskos nyi nub zas chung stobs / /
bde dang 'dun smra dge tshul 'gyod sngangs byed / /
gzhi med bslab pa nyan rna ma gus gdod / /
rang dag kho nas byed pa can zhe bzhi / /
de las phyis gnon spangs gnyis sdangs nyan rna / /
ma gus ma gtogs nyer bdun bsgo gyur bzhi / /
'khru ba nas bzung so so'i bar drug rmel / /
mngon tshan nyo tshong lhung bzed tshol ras chen / /
tshol dang sdig lta nyi shu ma lon pa'o / /
lus ngag gang rung byed can ni| /
bskur ba brtad pa bsngos bsgyur dang / /
phyis gnon gos ster gsham dkrug dang / /
spangs pa gnyis dang ma gus pa'o / /
lus ngag gnyis ka dgos pa ni / /
do gsum bsod slong zas len pa'o / /
bcol yang rdzogs pa so gnyis rku gsod bzhi / /
smyan dang khang gnyis srin bal la sogs bzhi / /
gser dang thag gnyis byin 'phrog sa bon skrod / /
rim lhag me reg rin chen chu sngangs byed / /
sbed pa sa rko khab ral la sogs bdun / /
gsod rku smyan ma gtogs pa'i bcol rdzogs skabs / /
pho nya rang gis dngos su bskos pa dgos / /
gser dngul len reg sa bon me la reg /
chu rtse sa rko drug la bskos pa yis / /
bsko ba'i mngon sum byas pa yan lag dgos / /
smra ba po nyid la yod don go ba / /
gsod rku las gzhan rnam rig yan lag yin| /
smra mi shes pa'i don go gsod rku yi / /
yan lag pho nyar dogs bcod yul la min / /
bam lngar yul gsungs lus dgos zhe bzhi ni / /
mi tshangs spyod dang lhag ma dang po gnyis / /
'bral @# / /
gnyis mtho gang bal khur gnas mal gding / /
rtsa 'byung gos byed dge slong ma lam 'gro /
grur 'jug dben pa gnyis dang spyor bcug dang / /
yang yang 'dug gnas spangs za 'dus dus min / /
gsog 'jog kha nas mid dang nyal shom gnyis / /
dmag gnas brdegs gzas nub lhag kha ma bsgyur / /
khrus byed ga ga tshil byed bud med nyal / /
gdengs med bud med rkun po 'gro gnyis dang / /
mgron gnyer nyan rna las gnas ma smras 'gro / /
rgyal po'i pho brang chang 'thung grong du 'gro / /
grong rgyu sor bshags gnyis pa lus kho nas / /
bsgo gyur bcu ni bsgo gyur bzhi sdig lta / /
bzlog pham dang ni dkon mchog gtong ba dang / /
bde zhing gnas dang gnas su 'jug pa dang / /
'thab dkrol byed dang grangs ni rnam pa bcu / /
zhar byung sdom pa len par smra ba por / /
ma zad lkug pa'i don go yan lag ste / /
mtha' 'khob 'phags pa'i skad kyis rdzogs gsungs phyir / /
smra bas don go mthol bshags snod yan lag /
gsum pa sbyor ba bye brag bshad pa ni / /
dag ni mtshan nyid drug ldan dngos bstan gsum / /
ngag yin rang gi yin pa bdag nyid 'brel / /
shugs bstan gsal po ma nor mngon sum smra / /
gtong tshul rdzas nus nyams pa gso shor gsum / /
dang po smad 'dul kha cig sde lnga'i nang / /
gang byung de yis dngos gnyen sngom gtong 'dod / /
mi 'thad lhag ma sogs kyis sdom mi gtong / /
nus pa gso shor ltung ba gang byung des / /
sdom pa'i rdzas mi gtang yang nus gtong 'dod / /
mi 'thad sdom dang nus pa gzhan du med / /
nyams tshul gso shor ltung ba gang byung des / /
ngo skal sdom pa mtha' dag nyams par 'dod / /
rang lugs sdom pa'i gtong tshul kun gtong yin / /
nyams tshul kun nyams yin te zag med sdom / /
mi mthun phyogs kyis gtong med yig char gsungs| /
tshad las lhag na chos gos byin brlabs sogs / /
yongs rdzogs mi 'chags mtsho TIka sogs las gsungs / /
rgyu yi byin brlabs can dang 'bral ba la / /
nyes byas tsam 'byung bslab bya chen mor gsungs / /
pha yi rgyud la 'byin pa'i ltung byed yod / /
sa gzhan gnas la bsnyen rdzogs rnam dag yod / /
lnga phrugs yan lag tshul khrims rnam dag la / /
rang bzhin kha na ma thos ma gos dgos / /
sdom pa'i ming gi rnam grangs tshul khrims sogs / /
gtan la phab pa'i dge bas 'gro kun gyis / /
kun mkhyen rgyal ba'i go 'phang myur thob shog /
! / /
@# / /
nyams su blangs bya lung gzhi'i spyi sngom las / /
rab byung gso sbyong gzhi dang ni / /
dgag dbye dbyar dang ko lpags dang / /
sman dang gos dang sra brkyang dang / /
ko sham+b+hi dang las kyi gzhi| /
dmar ser can dang gang zag dang / /
spo dang gso sbyong bzhag pa dang / /
gnas mal dang ni rtsod pa ste / /
dge 'dun dbyen rnams bsdus pa yin / /
phyir bcos gzhi la ltung ba phyir bcos dang / /
rtsod pa phyir bcos gnyis phye gzhi bcwo brgyad / /
lung las ko sham+b+hi ni las bye'i gzhi / /
lung las dmar ser 'dir ni phyir bcos gzhi / /
gang zag gzhi zhes dus dang dus min bsdus / /
spo gzhi sa gzhan gnas spyod gso sbyong gzhi / /
yongs sbyong lung du dbyen byas gcig bsdus 'dir / /
las bye 'khor lo gnyis phye ko sham b+hi / /
dmar ser gcig bsdus bcu bdun gsum du 'du / /
rab byung ma thob thob byed mi nyams srung / /
yongs sbyongs gzhi gsum bder gnas rkyen gzhi lnga / /
sra brkyang gos dang ko lpags sman gnas mal / /
phyir bcos gzhi bdun rtsod gzhi yan cahd do / /
las gzhi gsum 'dus dbyar dgag rgyu 'bras rim / /
sra brkyang gos gnyis sngar bstan rtsod gzhi gsum / /
brjod bya mthun phyir phyogs gcig 'khor lo bye / /
brjod bya nyung phyir rtsod gzhi'i gong du bstan| /
gnas mal thams cad rten phyir 'dir tha mar / /
kyal ka can ni kya tshom byed pa dang / /
nal phrul skyon thabs che bar TIk+kar gsungs / /
zhi gnas gso sbyong zhi lhag sgom pa'o / /
lhag mthong thob pa tsam gyis zung 'brel thob / /
zhal ta bsko yul chos drug steng mtshams gnas / /
spro dris sngar bskos ma 'brel 'gro bzhi bral / /
tshogs su ma long bcu bzhi ldan dmigs bsal / /
dge tshul rung ngo mthun pa'i gso sbyong lnga / /
bcu bzhi bco lnga dbye 'dum gnod pa bzlog /
bkra shis gnas dang cho ga tshogs mthun phyir / /
blo mthun gnas ni bskal pa chags pa'i tshe / /
rtsol bas ma byas rang grub bya skyibs sogs / /
bgyis pa skyes bus rtsol byas lags pa ni / /
bya ba byed pa'i gnas rung sngar byas zin / /
gso sbyong blo mthun ma zhig dgag dbye sogs / /
blo mthun gsar du mi dgos blo mthun gnas / /
grub sogs gsum las gzhan la mi chags gsungs / /
nang mtshams dang bcas pa ni nang na chu sogs med / /
gso sbyong gi gnas su blo mthun bgyi na zhes dang / /
blo mthun bzhed de zhes pa gnyis ma dag /
gso sbyong gnas su bzhed na las Ti ka gsungs / /
mtshams po che bcad dgos pa thams cad 'du / /
mi 'bral gnang thob dbyar @# / /
ral nyes spangs sla / /
gzhan du dbyar gnas sra brkyang phan yon 'thob / /
'jig rgyu mtshams gzhan byung dang las kyis zhig /
dge slong dang bral re med mtshan ma zhig /
mtshams che dpag tshad phyed gsum mtshams bu chung / /
dpag tshad phyed sum ma longs gding bzhi bcu / /
tsam shongs dkyil 'khor ba yin dkyil 'khor par / /
mtshams bu chung dus khyab bo mtshams ches nang / /
grong dang grong khyer 'tshams kyi khongs mi rtsi / /
chos gos gsum dang mi 'bral gnang ba sbyin / /
'di ni nad pa tsam min gnang 'jig rgyu / /
mtshams che'i 'jig rgyu rnams yin mtshams chen nang / /
dkyil 'khor chos gos bzhag ste mtshams nyal na / /
'bral te mi 'bral gnang chags las mtshams bltos / /
rang bzhin mtshams nang dkyil 'khor chos gos bzhag |rang bzhin mtshams nang nyal na mi 'bral te / /
'bral la bltos pa'i rtsig mtshams gcig phyir ro / /
mtshams che ma dgrol mtshams chung mi 'chags so / /
mtshams mnan gcig char mtshams gnyis bcad dgrol rung / /
'dun phul las chags yongs dag phul ba yis / /
gso sbyong go chod 'dun blangs yul brgyad ldan / /
mtshams gnas kha skong 'dun pas ma 'dus pa / /
mi mthun byed min smyos gnang ma thob pa / /
mi 'du'i rkyen ldan shes 'phrigs grangs skongs min / /
yongs dag bsnyen rdzogs gso rung gzhan bdun 'dra / /
de gnyis 'jig rgyu zhag lon mtshams gzhan song / /
dge 'dun nang du ma phyin shi 'am babs / /
bslab byin 'dun pa len rung 'bul mi rung / /
blangs pa'i rten ni chos bdun 'gro bzhi bral / /
blangs dang ma blangs shes te bcu gnyis ldan / /
'dun rkyang yongs dag rkyang dang dgag dbye rkyang / /
'dun pa yongs dag gnyis tshogs dang 'dun pa / /
dgag dbye rkyang 'bul lnga bo gzhir byas te| /
len du btang lnga 'bul lam 'dri ba lnga / /
'bul lnga blangs lnga brjod lnga cho ga 'o / /
ma klas pa ni bstan la the tshom za ma gus / /
gob lob zhes pa the tshom 'ol sbyi tsam gyis btsal / /
'dun pa du ma len rung ming brjod nus / /
gaN+Di che ba sor ni brgya rtsa brgyad / /
chung tshad gya bzhi zheng drug dpangs sor gnyis / /
gaN g.yog sor ni bcu gnyis chad zung mnyams / /
spong pa'i gaN+Di bcu gnyis nyer bzhi bshad / /
rgyud gsum tog sgra che gsum rgyud re la / /
bco brgyad cher btang bcu bdun rim bzhin chung / /
shi ba'i phung po dbyung don byi bo ste / /
mjug tu tog med @# / /
rgyud du nyi tshe brdung / /
rgyu ni tsan dan star kha rgya shug sogs / /
bco lnga'o spong pa'i don du mkhar bsil gyis / /
gaN+Di'i byi po bya 'o lo gcig la / /
gso sbyong nyer bzhi bcu bzhi drug bco brgyad / /
bco lnga pa yin sngar mtshams bcad zin na / /
ma shes na yang mtshams gzhan mi chags so / /
mtshams bcad zhig na mi 'bral gnang ba zhig /
rab bdun gso sbyong sangs rgyas rnams gzigs kyis / /
bzod pa dka' thub bzod pa dam pa yis / /
zhes sogs gzhan la gnod pa ni yid kyis gnod / /
gzhan la 'tshe ba ni lus ngag gi 'tshe ba la gsungs / /
gtsug tor can gyis nyan thos nyes pa sgrogs / /
spangs phyir mig ldan 'gro ba yod pa yis / /
zhes sogs thams cad skyob kyis ni / /
ji ltar bung ba me tog las / /
zhes sogs 'khor ba 'jig gis ni / /
bdag gi rigs dang mi rigs la / /
sogs gsungs sangs rgyas gser thub gyis / /
lhag pa'i sems la bag bya ste / /
zhes sogs sangs rgyas 'od srungs kyis / /
sbyin pa'i bsod nams rab tu 'phel / /
sogs gsungs bdag cag ston pas ni / /
sdig pa thams cad mi bya ste / /
rab byung sde lnga bar ma rab byung gis / /
dbyar khas blang ngo dngos kyi dgos pa ni / /
dbyar gnas ma byas nyes khegs brgyud dgos brgyad / /
srog chags gnod spangs ma dad spong lus srog /
gnod spong don dang bya nyung shes rab 'phel / /
gnas ral 'chos 'gyur dgag dbye sra brkyang 'byung / /
mar ngos sngon 'gro'i dbyar 'bring tshes bcu drug /
gro zhun zla ba'i tshes gcig dbyar snga ma / /
khrum stod mar ngo'i tshes gcig phyi ma blangs / /
ston pa'i tshul shing ma gtogs rang rang gis / /
stan las phyed 'phags gus blangs dam tshig drug /
dam bca' gnas su 'brel bya 'khrug long spong / /
thos bsam rtson dang gnas 'chos yun ring gnas / /
dbyar ral spangs pa'o de la dngos dang rgyu / /
dang po byin gyis ma brlabs mtshams mi 'da' / /
gnyis pa rnyed bsgo gleng dran nan tur spangs / /
byin gyis brlabs yul dge slong chos bdun ldan / /
bzhi bcu'i gnang thob des kyang byin brlab dgos / /
dge 'dun phyir yin gsol 'debs spro 'dri dgos / /
rang don mi dgos tshe gur byin rlabs ni / /
zhag bdun byin brlabs lan lnga byas pa'o| /
bzhi bcu gcig car brlabs rung mtshams phyir min / /
byin brlabs mtha' zhag drug la bdun mi chags / /
'jig rgyu bzhi ste 'phen zad zhing min 'gyur / /
bya ba med shes bya ba @# / /
chos min shes / /
yid kyi dam bca'i gnas kyang byin brlab dgos / /
dbyar khas blangs dang ma blangs thams cad kyis / /
dgag dbye bya rung bzhi yis mi rung ngo / /
dus ni mtshan mtha' rdzas kyi dgag dbye'i 'og /
dge tshul dgag dbye de rjes dge slong ma / /
tshogs kyi dgag dbye dge 'dun 'du mi dgos / /
rtsa bkram sogs bzhi mi dgos mtsho TIka gsal| /
yul gyi dmigs bsal bzhi ni ltung ba 'am / /
gang zag lhas byin lta bus mi gling 'jog /
rin phreng gang las reg lhag 'byung ba'i yul / /
dus ni snga rol rten ni sngom med rung / /
gnas ni gzhan gyi gnas rung cho ga yi / /
dmigs bsal lan gcig tsam brjod tha skar mjug /
shin tu dgag dbye mdzad ces chos dang mthun / /
kha na ma tho med par mdzad pa yin / /
legs par mdzad pa lad mo g.yam rgyug min / /
bsam pa thag pas dgag dbye mdzad pa 'o / /
zhes gsungs /
sra brkyang phan yon gnas bsrungs bde bsod nams / /
sra brkyangs bting la 'chang 'bral 'jog 'dus za / /
yang yang gos slong ma smras 'gro nyes med / /
rnyed pa thun mong 'gyur brgyad dngos su bstan / /
byin rlabs ma byas gos mang 'chang ba dang / /
snam sbyar med pa ljongs rgyu rung gzhi yi / /
skabs 'dir dngos su ma bsdus rgyas par ni / /
bcu gsum slong sogs gsum bsnan slong 'du phyir / /
gang gis 'ding ba dbyar gnas ma ral ba / /
sa gzhan gnas min sa gzhan 'thob min pa / /
bsnyen rdzogs phyogs gzhan ma song tha snyad ldan / /
mtshan mthun lus tha mal gnas gnas de nyid / /
dbyar khas blangs pa bcu ldan tha ma ni / /
ma gtogs zhes pa gnas gzhan dbyar khas blangs / /
ma gtogs dag dang dge tshul sra rnyed dbang / /
'ding ba'i dngos po khyad par bzhi ldan te / /
rgyu ni dbyar rgyu las byung gos rnyed bgrangs / /
'ding ba'i nyi ma yan chad grub gsum ldan / /
ngo bo rung ba tshad ldan grangs sum phrugs / /
gcig gam du ma 'ding rung bdag po ni / /
dge 'dun gyi 'o bral phrad ma yin ni / /
bdag po snga ma dang bral phyi ma 'phrad / /
phyag dar khrod min tshad lhag byin rlabs chags / /
sum phrug ma tshang gang yod byin rlabs 'chags / /
ston zla 'bring dang dgu pa'i bcu drug la / /
'ding ba du ma bsko rung sra brkyang rgyu / /
'ba' zhig las kyis gtad do bskos pa des / /
las gsum bya ba 'khru drub kha bsgyur bya / /
sems gsum bskyed pa mnos tshe 'dir gyur snyam / /
bkru tshe 'ding ngo mjug tu @# / /
re re'i mdun / /
'dug ste bting ngo gsum brjod sems kyang bskyed / /
dang po nyams kyang gzhan gnyis ma nyams na / /
'byung pa'i rkyang ba'i dus ni zla ba lnga / /
shi 'am babs na sra brkyang sbed pa bsko / /
gnas gcig dge 'dun thams cad dbyar phyi ma / /
khas blangs sra brkyang 'chag pa TIk+kar gsungs / /
phar cher gnas na dbyar ral sra brkyang 'byung / /
dbyar khas ma blangs 'byung yod dbyar gnas pa'i / /
dge tshul rdzogs byas bting ngo sgra bshad ni / /
gos gsar sra ba gzeb kyi sbrog mar brkyang / /
bting pa'i chos gos sra brkyang 'dra chos bzhi / /
gtan steng kha dog gcig ltar dge 'dun mthun / /
gtan pas chos gos mi 'khums 'dis bag yangs / /
gtan stengs glegs bu glegs phran mang gnas ltar / /
'di la byin brlabs du ma gnas gtan pas / /
chos gos la khyab phan yon kun la khyab / /
dbyung ba rang 'jug bral dang bcos ma gnyis / /
dang po dge 'dun mtha' dag gang zag sgos / /
dang po la bdun sra brkyang mtshams phyir khyer / /
srung mkhan med pa skya rengs shar dus 'das / /
dus min shes pa zhing min gyur mes tshig /
thams cad shi 'am dkyil 'khor khungs gtogs chad / /
mtshams nang lus dang blo yis 'brel ba gtong| /
gnyis pa so gcig ma ma sum cu dang / /
gang zag zhing min gyur pa'o dang po la / /
mtshams la re ba med pa'i ma ma brgyad / /
sbyor ba'i 'gro bzhi nges 'byed ma ma bzhi / /
dang po 'brel med gcig dang 'brel bcas gsum / /
'brel med zla lnga'i nang mtshams phyir mi 'ong / /
snyam ste rnyed pa re med mtshams 'das tshe / /
sra brkyang zhig 'gyur rnyed bsam 'brel med phyir / /
'brel bcas zla lnga'i nang du mi ldog cing / /
rnyed pa blang snyam yul gzhan phyin pa'i tshe / /
rnyed thob rnyed pa med thos re ba chad / /
gsum gyis 'jig go rim bzhin byed mthar thug /
brtsams pa zhig dang bsam pa rgyun chad pa / /
nges byed 'brel med gcig dang 'brel bcas gsum / /
mtshams kyi phyi rol song sbyar gzhan sngar bzhin / /
mtshams la yid gnyis za ba'i ma ma brgyad / /
yid gnyis za ba zhes sbyar gzhan sngar bzhin / /
mtshams la re ba yod brgyad 'brel med gnyis / /
'brel bcas drug yod dang po mtshams re yod / /
rnyed pa re med sra brkyang phyung ba'i gtam / /
mtshams kyi phyi nang thos pa'i 'brel med gnyis / /
'brel bcas mtshams rnyed gnyis ka re yod pa'i / /
mtshams phyir rnyed thob sogs gsum mtshams nang gsum / /
rnyed pa yid gnyis za ba'i ma ma drug /
mtshams @# / /
rnyed yid gnyis za bas mtshams las 'das / /
mtshams phyir de skyes gnyis dang mtshams re med / /
rnyed pa yid gnyis za bas mtshams 'das dang / /
mtshams phyir skyes gnyis mtshams la re ba yod / /
rnyed la yid gnyis za bas yul gzhan song / /
dus kyi snga rol dbyung yang mi 'jig go /
gtam te phyi nang thos pa'i zhig pa gnyis / /
gzhan yang song rdzogs nges nyams thos mtshams 'das / /
re thag chad dang dbyung ba'i ma ma brgyad / /
dbyung ba gso sbyong mtha' min la mi bya / /
gding ba 'byung la rtsigs mtshams gcig mi dgos / /
bting nas tha dad byas na gnas gang rung / /
sra brkyang gnas yin dbyar mtshams tha dad kyang / /
'ding tshe mtshams che bcad na sra brkyang 'chags / /
bting nas dge 'dun bye na so sor dbyung / /
sra brkyang ma bting pa yis kha skong byas / /
sra brkyang dbyung rung bcos ma gsol bzhis dbyung / /
dad rdzas spyod tshul bdag po byin pa len / /
rjes su gnang ba lcags gong 'bar bu lon / /
rim bzhin mi slobs slob dang thos brtson pa'i / /
khrims ldan tshul 'chal khrims dag thos mi brtson / /
log 'tsho lnga ni tshul 'chos 'thob gyis 'jal / /
rnyed pas rnyed 'tshel gzhogs slong kha gsag go /
gos rgyu bdun ni bal gos du gu la'i / /
zar ma ras bal gau dam nyi 'og gos / /
sha na'i gos so sngo dmar ngur smrig gsum / /
srin bal rang ba yin chen phreng bar gsungs / /
nag po nyes byas gzhan phan snying por gsungs / /
snam sbyar bgo ba'i gnas bdun bsod snyoms rgyu / /
mchod ston mchod rten zhe sa dge 'dun tshogs / /
chos nyan glo bur gtsug lag khang du 'jug /
dang po gnyis ni sgrub pa'i bslab bya gzhan / /
gnang ba'i bslab bya yo byad drug gding ba / /
gos gsum lhung bzed chu tshags bcu gsum ni / /
gos gsum sham thabs de'i gzan rdul gzan dang / /
de'i gzan gdong phyis rnag gzan g.yan pa dgab / /
skra bzed gding ba ras chen chos gos gsum / /
che tshad srid du khru lnga zheng khru gsum / /
chung chad khru phyed phri ba'o snam sbyar che / /
snam sbyar nyer lnga glegs bu phyed lnga'o / /
bla gos snam phran bdun la glegs phyed gsum / /
mthang gos snam phran lnga la glegs phyed gnyis / /
gzhan med kha ma bsgyur la byin rlabs 'chags / /
gding ba srid du khru gsum zheng khru do / /
sor drug chos gos mi nor mtshan ma gdab / /
gang zag bye brag shes phyir thig le bya / /
rkyen gzhan med na snam sbyar dras @# / /
drubs dgos / /
sngon po rung la nag po bshad tshul gnyis / /
rnyed bsgo lnga ni brjod dang gaN+Di brdung / /
tshul shing brims dang bgrangs dang skal ba brims / /
tha ma yan chad 'od la rnyed pa dbang / /
dang po tha mas byin rlabs rgan pa dang / /
gsar bu tha ma gnyis la 'ga' zhig sbyin / /
rnyed pa dang por 'os gnyis pa 'os gsum par 'os zhes pa / /
rim bzhin bzhag pa bgo pa bza' bar 'os / /
bsil yab khra bo mi rung dbyar rnyed sogs / /
dge tshul sum gnyis dbang ngo zas ma gtogs / /
'brim byed rgan mthar saM pra ba ta brjod / /
tshigs bcad 'don skabs bcu bdun mtsho TIka las / /
ngal gso'i gnas dang chu'i bdag chu'i lha'i dang / /
chu longs spyod dang sbyin bdag zas spyod dang / /
bsngo ba ngan bzlog pa dang mdo bskul gnyis| /
lhung bzed chu dang dri gtsang khang 'jug dang / /
grib ma 'gom dang phyi rol lha gnas dang / /
bsro khang bsten dang ljon shing gcod dus dang / /
spong ba pa yis ci bder bya ba dang / /
khyim du mtshan nas ro bsreg la sogs pa'o / /
dang po lnga la sbyin dang bdun la chos / /
de rjes lnga la rgyud chags gsum pa 'don / /
gding g.yog zhes pa steng du bgo bya zhing| /
'og du sa la gzhar bas gding ba bya / /
rgya cher 'grel las gsungs so gding gsar la / /
bde gshegs mtho gang lhan gsungs khru phyed do / /
sa tshigs yul dbus rdo rje gdan gyi lhor / /
chu klung 'dam bu can phan mtha' 'khob yin / /
u shi ri sogs bzhi po yul dbus dang / /
mtha' 'khob gang du ma gtogs mtshams yin phyir / /
sher phyin byang sems sogs bzhugs chos tshigs dbus / /
sa tshigs mtha' 'khob ko lpags mchil lham gnang / /
dri ro reg bya'i skye mched kyi bdag nyid / /
kham zas 'dir bstan sman gyi mtshan nyid gsungs / /
dus rung bza' lnga zan dron 'bras zan dang / /
nya sha sha skam snum 'khur bca' ba lnga / /
rtsa ba sdong po 'dab ma me tog 'bras / /
sman bzhi'i rgyu las byung ba'i thun tshod bzhi| /
dus rung rgun 'brum las byung thun tshod mtha' / /
'tsho bcang zhag bdun las byung rang rang mtha' / /
sman gsum byin rlabs nad par gnang gzhan la / /
ma gnang rgya shug a shwa tha la sogs / /
'bras bu brgyad kyi btung ba thams cad rung / /
sa yi snying po ji srid 'tsho bcang sman / /
sa'i snying po de ni mtshal gyi phye ma la 'jog la de ni sha bkrar phan / /
rang la @# / /
bsngos pa mthong thos dogs gsum gyis / /
shes na sha de mi bza' snga dro'i dus / /
sman gsum byin brlabs byin len bya ba 'o / /
dus rung gzhan 'dres snga dror spyod gzhan 'dra / /
rdo btegs sems bsdus las mtha' 'phral gyi bya / /
rung khang bzhi la las chags shes pa chung / /
'jug pa min zhan rung khang gnyis mdor bsdus / /
yol gor rdo las byas par bzar rung gsungs / /
dka' sla 'gyur bas byin len zhig ba bzhin / /
gseg 'jog ma song 'dra phyir bza' mi rung / /
lha 'bangs dge 'dun g.yog byed khyim pa yin / /
bu ram lbu ba'i phye ma rdog por byas / /
li kha ra dang ka ra ma byas hAgs / /
dge 'dun las mkhan bsgrub bya'i don dang gsum / /
grangs tshang bcu gcig nges can lnga brgyad dgu / /
nyi shu bzhi bcu bzhi'o gzhan lnga ni / /
grangs tshang nges pa can min mtsho TIka las / /
bzhi bcu nyi shu brgyad bzhi nges can gsungs / /
yul dbus dge slong ma yi dbyung ba la / /
pha ma nyi shu nyi shu'o yul dbus su / /
bud med bsnyen rdzogs pha bcu ma bcu gnyis / /
mtha' 'khob ma dang dbus su pha dbyung bar / /
nyi shu'o dbus su dge slob tshangs spyod gnas / /
'khor dang 'khor mang 'jog gnang ma bcu gnyis / /
mtha' 'khob ma rdzogs pha lnga ma drug ste / /
dbus su skyes pa bsnyen rdzogs pha bcu tshang / /
ma yi dgag dbyer pha lnga ma bzhi dgu / /
ma yi spo mgur pha ma bzhi bzhi brgyad / /
mtha' 'khob sdom gnyis 'khor dang 'khor mang drug /
'di la ma drug grangs tshang mdor bsdus sbyar / /
pha yi dgag dbye pha lnga gzhan la bzhi / /
tha dad gnas pa chos min phyogs song ba / /
'khrul bcas min pa bsdam byas ma gos pa / /
chos min lta ba brjod pa lnga bsnyen par / /
ma rdzogs gnas par mi bya tha dad gnas / /
tshogs dang lhag ma ma lus lta ba brjod / /
thun mong chos brgyad sngom ldan lus tha mal / /
bsam pa rang bzhin gnas dang gnas dbyung min / /
chos min phyogs min mtshan mthun tshogs ma long / /
rang rang gsol ba lan gsum 'debs dang brgyad / /
de steng gzhi legs ldan pa chos dgu ldan / /
phyag yul bdun ldan dge slong chos drug steng / /
mtshams nang gnas pa'o gzhan don sngags brjod na / /
phyag 'tshal mi dgos dmigs bsal bdag gis sad / /
'brel med lhung bzed 'bri ma zhes dge 'dun la / /
brjod tshe gzhan don yin yang phyag 'tshal @# / /
dgos| /
sngags lan gcig la phyag mi dgos dmigs bsal / /
sor bshags mthol la dgos zhes bam lngar gsungs / /
bsko las spro ba ma dris chad las la / /
gleng dran ma byas sbyin las gsol ma btab / /
chos min las so tshogs kyi tshogs la las / /
mi bya mthun sbyin dmigs bsal rin 'phreng gsungs / /
'khrul bcas ltung mthun byin rlabs yan lag yin / /
gso sbyong gang la bya ba min mi dgos / /
tha dad gnas min rang gi las la min / /
kha skong 'greng sogs spyod lam tha dad la / /
mi 'chags tsog pu skyil krung tha dad kyang / /
las 'chags ma 'dus mi mthun bskyed mtshams gnas / /
ma 'dus bya ba'i yul min kha skong 'os / /
smyos gnang ma thob shes sam phrigs pa drug /
phyir bzlog 'chags la mtshams gnas bya yul min / /
spyod lam ma nyams ngag bsdams rang bzhin gnas / /
'dul shes zhe 'khon bcas min yig char gsungs / /
thos pa'i nye 'khor mtsho TIka gnas kyis sbyar / /
dang po bdun ni rtsa bar dngos su gsungs / /
mtsho TIka sangs rgyas phyir bzlog 'chags par gsungs / /
gang la bya bas phyir bzlog mi 'chags pa / /
chad las la dgongs sbyin dbyung bzod bsko bzhir / /
gang la bya ba de yis phyir bzlog 'chags / /
chos dang mi ldan chad las la yang 'chags / /
tshogs ni dge 'dun las gzhan lhag ma lus / /
pham pa kho bo 'di ltar sems lta bsam / /
las mkhan chos bdun steng du las byed mkhas / /
gzhan med spo spyod sogs kyis mdo 'don rung / /
lhag na 'chags te 'ba' zhig la gsol gnyis / /
sems can ma yin la bya las TIk+ka las / /
gnas la blo mthun mtshams che bcad dgrol gnyis / /
mtshams chung bcad dgrol rung khang blo mthun dgrol| /
mtshams las mi 'bral gnang sbyin sra brkyang gding / /
blo mthun dbyung ba bcu gcig khyim par lnga / /
lhung bzed sbub bsrang khyim sdom sbyin dang gzhig /
mu stegs gnas pa sbyin no bsnyen rdzogs la / /
sbyin las zhe brgyad phal cher brgya rtsa'i grangs / /
ma mthong mi 'chos 'dres gnas lta mi gtong / /
nan tur bzhi dang ngo bo nyid 'tshol dang / /
las bye bzod pa sbyin bcu spo mgu'i mthar / /
dbyung ba bcu gnyis ma la mi 'bral gnang / /
mkhar ba dra ba'i gnang ba tshig gcig sbyin /
! /
gso sbyong dgag gzhag dbyung bdun nan tur @# / /
bzhi| /
chad las ! bsko las so gsum gzhan rnams 'dra / /
sra sbed gnas mal byi bo shing thog brims / /
chu dang bang rim zhal ta sge'u chung drug /
sbyin yul chos dgu ldan pa'o ma nges te / /
'khor mang gnang sbyin gso rung tsam mi chog /
rnam dag dgos la smyos gnang bsam rang bzhin / /
mi dgos bzod sbyin gnas phyung la yang chags / /
mthun pa'i gso spyong gzhan phyogs song la chags / /
bsko yul bcu gnyis ldan pa 'gro bzhi bsngoms / /
gzhi legs bsnan no chad yul chos bcu gcig /
brgyad steng gleng dran sngon song nad pa min| /
dge 'dun 'byed nus min pa'o mtshams gcod ni / /
dngos po gtso che sbyin bsko yul 'du shes / /
dmigs bsal smyos dran ma smyos ched dge 'dun / /
tshig thos don go nyams su myong ba'i tshad / /
bsgrub byas myong med mngon du ma gyur bcu / /
grags pa tsam gyis nan tur 'phrin chog sogs / /
'khrul bcas gzhi de nyid las byung ba min / /
rang rgyud la yod shes sam yid gnyis za / /
byin gyis brlabs bas 'dag rung chos bzhi ldan / /
gzhan gyi grangs tshad tshe na spo spyod las / /
las mkhan byas na tshang spyod nyer gnas la / /
nyes bcas 'chags shing gzhan ? nyes med 'chags / /
spangs log lnga yis las thos mi rung la / /
gzhan gyis thos rung dmigs bsal bsgo gyur lhag /
phyir ma bcos pas mi rung spangs pa gnyis / /
chos min phyogs song gnas dbyung log pa gsum / /
pham pas nyams dang mtshams med byas ma rdzogs / /
gnas dbyung rang las ma rdzogs dri thos rung / /
zhu ba'i skabs 'dir gsol bzhi gcig pu bstan / /
lhag por zhag bdun 'das brjod sogs ma gtogs / /
rang don lan gsum brjod do gzhan don du / /
gang zag la brjod lan gsum dge 'dun gcig /
mtshan ma brtan po ma brjod mtshams mi chags / /
phyag mi bya dang smyo gnang sbyin las min / /
mngon du ma gyur las bcu smyos gnang dang / /
phyag mi bya sdom mi smra longs mi spyod / /
gtsug lag khang du mi 'gro lnga 'dir bstan / /
gzhan lnga ma bstan ma rdzogs 'ba' zhig la / /
bsgrub pas mngon sum bya snyam dogs pa med / /
khA sbub khyim sdom byin la kha bsrang dang / /
bag yangs bya dang longs mi spyod sogs 'gal / /
khyim sdom byin la mi smra sogs byed na / /
khyim 'gro stan 'dug chos ston bya gsungs 'gal / /
gtsug lag khang gi sdom sogs @# / /
gsum po la / /
las chog lung las mA gsungs ci 'dra byed / /
go dka'i gnas gsum la 'jog go lan /
dang po kha sbub la / /
bag yangs bya gsungs byas par ma gsungs phyir / /
'gro yang za phyir mi 'gro gnyis pa'i lan / /
mi smra sogs gsum las su btags pa tsam / /
gsum pa'i lan no smyos gnang phyag mi bya / /
khyim sdom kha sbub mthong thos gnyis ma gyur / /
bsnyil dang sdom gzhig kha bsrang mthong ba yis / /
mngon gyur thos pa mngon du ma gyur bya / /
gsol ba 'ba' zhig nyer bzhi gsol gnyis las / /
zhe bdun gsol bzhi sum cu'o dang po ni / /
gsang dang nang du dri phyir dang / /
gso sbyong de la ltung bcas dang / /
de la dge 'dun yid gnyis dang / /
rtsod dang nges nyid ma yin dang / /
de yi don du lnga po dag /
thams cad dgag dbyer gtogs pa yin / /
dbyar gnas khas blangs nyid dang ni / /
shi ba'i rdzas dang nor 'dra dang / /
tshes gos sra brkyang gtad pa dang / /
chos gos sbyin par bya ba dang| /
gnas ngan len ni brjod pa dang / /
grangs su gzhug pa bzhi dag dang / /
khyim gyi sdom dang de gzhig dang / /
lhung bzed kha sbubs bya ba dang / /
de nyid bzlog par bya ba dag /
gsol ? 'ba' zhi ? yin no / /
shi ba'i rdzas dang nor 'dra bsdom nor 'dra /
ni /
nor skyongs byed pa'o zhes gsungs /
gnyis pa gsol gnyis ni / /
gnas dang mtshams ni gnyis po dang / /
mi 'bral smyos dang dgag dbye dang / /
gnas mal stobs par byed pa dang / /
rung ba'i sa gzhi bsko ba dang / /
sra brkyang dang ni de 'ding dang / /
spong dang lag gi bla dang ni / /
gnas khang zas la bsko ba gnyis / /
thug pa bag tshos 'brim pa dang / /
phran tshigs 'brim par byed pa dang / /
snod dpyad 'grub dang gos kyi gnyis / /
dbyar gyi ras chen sbed dang 'gyed / /
mngag gzhug pa dang mdzes 'chos te / /
gzu dang gsal dang sbed pa dang / /
tshul shing 'brim par byed pa dang / /
khang pa khang chen bstan pa dang / /
gleng dang 'bral bar mi 'gyur dang / /
stan dang lhung bzed 'brim pa dang / /
ma dad go bar bya ba dang / /
ston pa dang ni nags myul dang / /
phyag mi bya dang mang phyir dang / /
mkhar ba dra ba'i phyir dang ni / /
rnyed pa gcig tu bya phyir dang / /
bslab pa sbyin dang nyer gnas dang / /
bu dang nye du'i phyir 'gro ba / /
gsol dang gnyis kyi las yin no / /
mtshams bsdom khang pa so sor mang phyir zhes / /
'khor dang 'khor mang @# / /
gnyis bstan dbyar gnang sbyin / /
bsnyen par rdzogs par bya ba dang / /
mu stegs gnas dang mtshams dgrol dang / /
mthun sbyin gso sbyong bdun po dang / /
brgyad dang dran dang ma smyos dang / /
de nyid 'tshol du gzhug pa dang / /
bsgo bar bya ba rnams dang ni / /
nyams pa sbyin par bya ba dag /
gsol dang bzhi yis las yin no / /
bdun zhes las gnyis nan tur bdun| /
dbyung bdun gcig byas bzod gsol bas / /
brgyad zhes spo gsum mgu gsum lhag ma dbyung / /
sra brkyang dbyung ngo bsgo bas bsgo bcu bsnyil / /
du lhas brgya rtsa bshad tshul rin 'phreng las / /
chad pa bcad pa bcu gsum ni / /
bslab pa bsnyil ba ngo bo nyid / /
mu stegs can gnas spo sogs drug /
dran dang ma smyos nan tur rnams / /
bsgo bas bcu dang rtsod pa zhis / /
mthun dang de yi gso sbyong gnyis / /
sa gong spo bas gsum bstan te / /
bsnyen rdzogs dbyung ba bzod gsol lo / /
dge 'dun la mkho las gnyis te / /
mtshams dkrol sra brkyang dbyung ba'o / /
bsko dang blo mthun las so gcig /
dgag dbye nas ni khang chen bar / /
gnas la blo mthun gleng ba bsko / /
'brel med gnas ngan len brjod dang / /
ston pa dang ni nags nyul lo / /
rab byung ?? zhes pa y?s / /
bcu drug bstan te so gcig lhag /
gsang dang nang du dri phyir dang / /
gso sbyong dgag dbye rjes gnang bzhi / /
dbyar dang gnas ngan rang don la / /
khyim don rnam par bzhag pa yis / /
kha sbub khyim sdom dbyung bas bzlog /
las gsum chung 'bring che gsum bsgrub dka' sla'i / /
skyes pa'i rten la ma yi ston dgag dbye / /
ras sbed gzugs la gsal ba'i gsal ba drug /
bud med rten la phyag mi bya ba'i sdom / /
bzlog pham dkon mchog gtong sogs bzlog bsgo lnga / /
sngon rol sngom gnyis 'khor dang 'khor mang dang / /
bu dang nye du nyal gnang bcu gnyis so / /
'gro ba bzhi bral 'dun pa sred pa dang / /
zhe sdang 'khon rgyu gti mug mi shes pa / /
'jigs pa skrag pa ston pa 'gro bzhi bral / /
'gro ba zhes pa brjod dam smra ba'o / /
bstan pa 'phel phyir bag yangs gsol bzhi yod / /
phyir bcos gzhi bshad nan tur bco lnga ste / /
nan tur bzhi dang dbyung bdun gso dgag bzhag /
bsnyil dang kha sbub ! dang po bcu bzhi ni / /
gsol bzhi 'o rab byung la bya tha ma ni / /
'ba' zhig khyim pa la bya'o ngo bo'i dgos / /
smad pa spangs pa rnam dag nan tur gsum / /
nan tur bzhi ni dang po gso dgag bzhag /
gsum @# / /
pa lhag ma gzhan dgu gnyis pa yin / /
nan tur yul gyi chos bcu sngar bshad zin / /
brnyas thabs mtho 'tshams nan tur rgyu lnga ni / /
gleng drin ltung bcas khas blangs mngon sum gyur / /
nan tur bco lnga'i nang nas gnas dbyung bdun / /
gcig tu grangs nas gsol brjod bzhag pa bsnan / /
nan tur bcu 'o nan tur bdun de las / /
bsnyil dang gnas dbyung lhung bzed spub gsum bsal / /
dus ni dbyar nang min zhing sems ma g.yengs / /
nan tur grol rgyu thun mong dgra bcom thob / /
bzod gsol zin gnyis thun mong ma yin pa / /
gso dgag bzhag gnyis gso dgag byas gnas dbyung / /
ma gtogs nan tur snga steng phyi ma byas / /
khyim pa dpe yin rab byung brnyas thabs byed / /
phyir 'gyed mdza' bcug dga' ba'i dngos po sdud / /
khyim pa nan tur mi bya gnas dbyung bdun / /
ma mthong gnas dbyung mi 'chos lta mi gtong / /
'thab dkrol ma log gtan 'bebs ma zhi ba / /
'thab dkrol rgyu bsgrubs bde zhing gnas pa dbyung / /
bsdigs pa nan tur byed pa'i bsam pa yis / /
bskrad pa nan tur las byas las de chags / /
ma mthong mi 'chos 'dres gnas lta mi gtong / /
bzhi la las chog dngos gsungs gzhan ma gsungs / /
nan tur 'go med pa la 'go gdags pa / /
mi 'chos gnas dbyung ltung khas blangs sdon 'gro /
sdig ltar bzhams bsgo 'thab dkrol ma log bsdigs / /
rnam par gtan 'bebs ma zhig gnas dbyung la| /
mngon sum brgyad kha sngon 'gror dngos su gsungs / /
gnas dbyung gzhan la bzhams bsgo rung mthun sbyar / /
mjug med pa la mjug gdags bsdigs nan tur / /
ma log mjug tu gnas dbyung bskrad pa sogs / /
gsum la mdor bsdus sbyar ro lhag ma gsum / /
kha sbub khyim pa sbyin bdag nad pa min / /
pham bskur gshe spyo sngar sbub min drug ldan / /
gshe ba khyim pa phyogs kyi skyon gyis smod / /
spyo ba rab byung skyon gyis smod pa 'o / /
byed po dge 'dun mtshan nyid bzhi ldan te / /
grangs tshang mi mthun gnyis bral kha skong 'os / /
las byed mtshan nyid pa dang bcas pa 'o / /
phyir bcos dngos bshad mthol yul chos bdun ldan / /
bsgo gyur rang la bsgo mdzad thams cad la / /
sor bshags ji tsam 'tshogs pa'o gzhan rnams gcig /
mtshams gzhan dge bsnyen mthol 'chags nyes byas 'gyur / /
ltung ba shes sam yid gnyis bdag rgyud 'brel / /
mthol zin min pa ltung ba chos bzhi ldan / /
ltung gcig zhag gcig bcab dang ltung @# / /
gnyis bcabs / /
zhag tshad mang dang tshad dpag med pa bcabs / /
dang po gsum la zhag gcig zhag gnyis dang / /
nyes grangs shes dang mi shes zhag dpag med / /
bcabs pa lnga lnga'o bzhi par nyes grangs shes / /
ma gtogs bzhi grangs mthol sngags mu bcu dgu / /
mthong sdom mi 'dri'o phyag yul chos bdun steng / /
ltung ba ming rigs mthun pa mi ldan brgyad| /
ltung mthun byin gyis brlabs cho phyi dro'i zas / /
zos pa'i ltung ba mthun pa ma gtogs pa / /
ltung mi mthun la byin rlabs las mi 'chags / /
bshags tshe khab ral khri rkang shing bal g.yan / /
bzhi la gzhi de gcog lhag 'breg bal sdud / /
lhag ma'i bcabs nyes 'dag phyir spo ba nod / /
gnas brtan so thar dang bcas spo spyod pa / /
gzhan gsum med sogs gsum ldan spo spyod gnas / /
spyod yul grangs tshang gud du ma bcad pa / /
sa rang bzhin gnas lta mtshan mthun lnga lnga na / /
khyad par can gyi spyod pa lnga spangs ni / /
spo mgu spyod pas phyag sogs gus pa'i las / /
bdag gir byed spangs dge slong rang bzhin gnas / /
drung du mnyam 'dug spangs dang bla ma'i gnas / /
lta bu spangs dang gleng ba spangs nyes pa / /
gzhan rnams spangs pa'o rang bzhin mi gnas la / /
glengs kyang nyes med dman spyod lnga nang bar / /
sgo dbye chos ston dus su gaN+Di brdungs / /
'dus dus zas brims dgongs dus snum sku 'o| /
dus rnams thams cad dus tshod 'das sogs brjod / /
spo ba bcabs pa'i grangs rnyed mgu zhag drug /
de gnyis gnas gzhan skya rengs 'char mi bya / /
bslab byin 'di mi dgos la dge slong ma'i / /
lci ba'i chos 'das mgu ba zla phyed spyod / /
spo mgu ming mtshan mi 'pho 'pho mu bzhi / /
ming mtshan gnyis 'pho spo mgu zhag lon zhig /
mtshan nyid 'pho la ming mi 'pho ba ni / /
yang bzhi bslang ste spo mgu zhag lon zhig /
zhag ma lon par lhag ma snga ma dang / /
rigs 'dra byung na ming 'pho mtshan mi 'pho / /
ming mtshan gnyis ka mi 'pho yang gzhi nas / /
bslang ste spo mgu byin zhag ma lon zhig /
dbyung ba 'chags phyir dge 'dun mgu ba spyod / /
dbyung ba bcu gnyis mgu rkyang gsum spo gsum / /
re rer mgu ba gsum gsum mthar dbyung ba / /
ma la nan tur bya rung khyim sun 'byin / /
khyim sun phyung ba'i gnas nas bskrad pa'o / /
sde tshan ming ngo ltung ba gang byung rig /
ming rigs brjod dang mthar btsal rkyen ma 'byor / /
mtshan gyur dgra @# / /
bcom thob dang stong nyid bsgoms / /
dang po gnyis ni dag byed mtshan nyid pa /
! /
gang zag bzhi bshad 'chab nyes bla thabs nyes / /
ltung mi shes dang gnas dbyung 'chab mi 'byung| /
bla thabs nyes byas ma gus mgu spyod gtong / /
spo mgu spyod tshe khyim babs slar rdzogs tshe / /
sngar gyi 'phro spyod ltung ba snga phyi gnyis / /
phyi ma bcabs med spo mgu tha dad spyin / /
nas spo ba snga phyi gnyis| gcig car spyad rung spo gsum mgu gsum la / /
gsol drug sbyin drug gtang drug brjod pa drug /
cho ga nyer bzhi'o blang ba drug kyang mtshon / /
ma rdzogs pa la skabs 'di'i 'chab mi 'byung / /
sa gzhan nyer lnga spo gsum mgu ba gsum / /
spo mgu ldan drug dbyung bdun nan tur bzhi / /
ngo bo nyid 'tshol bslab byin zhib dbye na / /
zhe bzhi spo gsum mgu gsum spo gsum mthar / /
mgu spyod gsum gsum phye ste bco lnga dang / /
ldan ba bco lnga bsnyil dang gzhan sngar bzhin / /
spangs pa sa gzhan dbyung bdun bsnyil ba 'o / /
smad pa sa gzhan nan tur bzhi rnam par / /
dag byed sa gzhan gzhan rnams rnam grangs sgos / /
sa gzhan gnas yin nan tur byas bcu gnyis / /
dbyung bdun bsdigs smad bskrad 'gyed bsnyil ba'o / /
gzhan rnams sa gzhan gnas yin nan tur min / /
bslab bya'i sgo nas gnyis te chen po ni / /
spo mgu bzhi lnga ngo bo nyid 'tshol dang / /
bslab byin ! chen pos khyad par spyod lnga spong / /
dman spyod lnga len chung dus dman spyod min / /
gral ni mgu ldan mgu spyod sogs rim bzhin / /
gso sbyong dgag bzhag gnyis la bzod gsol med / /
de gnyis nan tur yin yang sa gzhan min / /
gso dgag byas pa bzod min rin 'phreng gsungs / /
dmigs bsal ngo bo nyid tshol nan tur bzhis / /
'don pa gzhan med so thar mdo mi 'don / /
gnas dbyung la yang snga rol dbyar rnyed dbang / /
spo mgu spyod pa rang bzhin gnas lhan cig /
nyal dang mtshams phyir nyal ba'i zhag mi bgrangs / /
'thab krol byung cho spo mgu phyir btang zhing / /
zhi cho gang zag las kyang len pa rung / /
sde pa lhag par spyad pa lhag ma'i sde / /
chang rgyu khyab che lhag ma kho nas bzlog /
dmigs bsal spo ba spyod gnyis gnas gcig rung / /
ltung med spo sbyin 'dul ba dri ba las / /
nam yang ltung ba mi byed pa / /
ci yi phyir na thub pa yis / /
spo par 'os pa yin par gsungs / /
spo sbyod ring thung rim bzhin nyin gsum mam / /
nyin re la brjod zla phyed lhag pa ring / /
phyir @# / /
'chos rang gi mkhas pa gsal ba gsungs / /
yongs sbyong gzhi la gleng yul chos brgyad ldan / /
sdom ldan lus tha mal gnas shes rang gnas / /
chos min phyogs min nad pa gnas dbyung min / /
tha dad nus min gleng byed zhe 'gras min / /
gleng byed chos dgu dge slong chos drug steng / /
zhe 'gras ma yin byams ldan nad pa min / /
gleng byed skyes pa yin na mtshan mthun dor / /
mtha' min mkhan slob mdun mi gleng dben par / /
dge 'dun dbus su nyes byung tshogs nang gleng / /
gang la gleng ba'i gzhi bzhi tshul khrims lta / /
cho ga 'tsho ba nyams pa lta ba ngan / /
drug cu rtsa gnyis cho ga spyod lam nyams / /
bsam bya'i gnas bsams brtag bya'i gnas brtags pa / /
rim bzhin gleng byed gleng bya'i mtshan nyid brtags / /
skabs mi 'byed la brjod bcas bya skabs 'byed / /
ltung ba khas mi len la phur bcas te / /
ltung ba bkal zhing nyes pa bstan te btang / /
dbyar nang dgag dbye bzhag pa'i nan tur dang / /
sngon 'gro'i gleng dran bya rung dmigs bas la yin / /
sngon 'gro yin yang gso sbyong bzhag mi rung / /
gleng dran byas pas ltung ba dag par 'gyur / /
las bye'i gzhi ni gleng gsum 'byungs so skye / /
kha skong 'os pa brgyad yan byang sems kyis / /
mtshams nang las sogs tha dad byas na bye / /
des yi mthun sbyin ma thob mthun mi 'byung / /
mthun ? thob kyis mthun ba'i gso sbyong ni / /
ma thob rang bzhin gnas pa mi 'thob gsungs / /
chos dang 'dul ba'i chos ni tshul khrims las / /
gzhan pa'i sde snod gnyis kyi brjod bya'i chos / /
'khor lo bye ba'i gzhi bshad gling 'di nyid / /
bslab tshigs lnga ni 'o ma sha lan tshwa / /
gos dras dgon gnas lnga yis gsol ba 'am / /
tshul shing brims nas bye ba 'khor lo'i dbyen / /
zhag tu mi gnas ldan min lung ma bstan / /
de bar lam lnga mi skye sdigs mtshams med / /
dbyen ni dge 'dun ltung ba 'byed por ldan / /
las bye sbyod pa'i dbyen gtogs 'khor lo lam / /
rtsod pa'i gzhi 'chad dgos pa rtsod pa zhi / /
nang gi rgyu ni dug gsum phyi yi rgyu / /
de bzhin nyid la log bsgrubs rtag smra sogs / /
spong ba gdams ngag 'jog dang sde lnga bcas / /
mthun pa mi sbyin bzhi las rim bzhin du / /
'gyed phyir mi gdams phyir rtsod ltung phyir rtsod / /
bya phyir rtsod pa 'byung ngo ngo bo ni / /
khon 'dzin shes pa'o zhib dbye bcu gcig ste /
mi gdams rgyu bcas rgyu med gnyis par bzhi / /
gzhi med @# / /
gzhi gzhan rjes sgrub mngon mtshan gyi / /
ltung ba byung la nyo tshong gleng lta bu / /
phyir bcos byas zin phyir bcos la mi ltos / /
smyos pas byas gleng ltung phyir rtsod pa gnyis / /
ngo bo shes la phyir 'phros med pa dang / /
phyir 'phros nyi tshe dge 'dun mtha' dag rtsod / /
rtsod pa thams cad la mjug zhi byed ni / /
'chi bzhin pa'am bslab pa 'bul pa'o / /
rtsod pa gang la zhi byed gang 'jug pa| /
zhi byed thams cad las phyir rtsod la 'jug /
so so'i zhi byed 'gyed phyir zhi byed gnyis / /
dang po mngon sum zhi byed mngon sum brgyad / /
rgol dang gzu dang dge 'dun gzhi po dang / /
gsal ba dang ni gsal ba'i gsal ba dang / /
dge 'dun gzhan dang sde snod 'dzin pa dang / /
gnas brtan mthu dang ldan pa'i mngon sum mo / /
mtha' gsum zla ba gsum drug dus thug med / /
rtsod 'dus mi gdams phyir rtsod rgyu bcas zhi / /
mngon sum brgyad do dag pa sbyin rgyu med / /
dang po gsum la dran pa'i 'dul ba sbyin / /
smyon pas byas la ma smyos 'dul ba sbyin / /
ltung phyir phyir 'phros med pa'i zhi byed gnyis / /
khas mi len zhing mi 'chos phyir rtsod na / /
khas blangs phyir bcos byas zhi khas mi len / /
kho na'i rgyu mtshan gyis rtsod khas blangs zhi / /
phyir 'phros nyi tshe mngon sum thams cad rtsod /
? bkram lta bu'o ltung phyir rtsod gnyis pa / /
ngo mi shes la ngo bo nyid tshol spyin / /
rtsod pa zhi bar byed pa'i chos bdun ni / /
mngon sum dran pa ma smyos dang / /
de bzhin gang mang ngo bo nyid / /
rtswa rnams bkram pa lta bu dang / /
khas blangs par yang bya ba 'o / /
zhes pa bdun yin rtsod pa 'khrul ma'i don / /
mi gdams phyir la phyir 'phros med sogs sbyar / /
ltung phyir rtsod la gzhi med sogs bzhi sbyar / /
zhi byed 'khrul ma phyir 'phro med ltung ba / /
khas blangs zhi gsungs phyir 'phros nyi tshe sbyar / /
nyi cho mngon sum phyir 'phros med la sbyar / /
dang po khrims ldan ngo tsha shes bslab 'dod / /
thos 'dzin lung thon rtsod mkhas rtsod kun slong / /
rtsod phyis mi 'byung rtsod 'gog rtsod bye brag /
bstan bcos la mkhas nyes rtsom med par smra / /
byed mi 'jug dang lus ngag gis mi 'jug /
smra go rnam rigs nges rtog brnga' 'phrad byed / /
'gro ba bzhi bral gzu bo'i chos nyer gnyis / /
skyes pa lta mthun spro dris lus tha mal / /
sngar bskos ma 'brel tshogs ma longs dge slong / /
gsal ba bsko yul las dman bsnan sum cu / /
rtsod pa mthar bskyal phyir bcos gnas dbyung gnyis / /
'thab cing ma zhi ba la bsdigs nan tur / /
@# / /
bskyangs pa brnyas thabs byed la phyir 'gyed bya / /
bdag med yin min rtsod pa chos gtan 'bebs / /
gang mang bya rung tshul khrims la mi rung / /
tshul shing mi blangs pa lnga chos ma yin / /
the tshom za na ma dris dbyen 'gyur bsam / /
chos min phyogs zhi 'dod dang de gnyis shes / /
blangs drug mi blangs ldog lnga ko'u di n+ya'i / /
ngo bo nyid tshol nan tur min de ni / /
ltung ba'i ngo bo tshol la phan pa'i phyir / /
de dang mthun phyir mthun pa sbyin zhes gsungs / /
rtsod pa bcu gcig so so'i zhi byed dang / /
mngon sum lan gsum so gsum rin 'phreng gsungs / /
gleng byed yon tan gsum ldan la gus bya / /
ngag bsngams3 sde snod shes dang log mi ston / /
gsum ldan la ni dge 'dun gyis gus bya / /
gnas mal gzhi 'chad phyag bya'i yul lnga ni / /
sangs rgyas rab byung bsnyen rdzogs dge pha ma / /
dgos pa dge ba 'phel zhing rgyas par 'gyur / /
phyag mi bya ba nyal dang zas gral 'dug /
mdor rtsar bcu gsum dam par so gnyis gsungs / /
bag tshos khur ba bar bur phran chogs brims / /
gnas mal byi bo nang tshangs med pa'o / /
sge'u chung mi gzhan yongs ba bsrungs pa'i khang / /
ar mo ni ka dre 'u rdog yin gsungs / /
de ni stan ring bsnyen rdzogs lo gsum las / /
lhag par bar chod stan gcig 'dug mi rung / /
dge slong spyod yul min lnga rol mo mkhan / /
smad 'tshong chang 'tshong rgyal po'i pho brang dang / /
gdol pa'i khyim mo phyi rol pa'i bstan bcos / /
sum cha bde min lus sems las rung min / /
'phred gtan la sogs gtsug lag sdom byed lnga / /
lha yi pho nya dmyal ba'i rab bri zhes / /
phran chogs las gsungs rgya cher 'grel las ni / /
skye rga 'chi sogs bri gsungs 'grel chung gzhan / /
gtsang khang can dang ka ba lta bu ni / /
bum par lha khang yod med sha tam gsungs / /
phyi ma mthun la snga ma dang 'gal rung| /
nye bar 'khor gyis 'dul ba'i bka' sdud tshe / /
sdom gsum sgo nas bsdus te dngos sngom ni / /
khu ba 'dzin pa 'khrig tshig bsnyen bkur smyan / /
spyi sdom shes bzhin dang ni sa bon dang| /
bar sdom gar byed rab tu gar byed dang / /
dgos pa bstan pa yun ring gnas pa dang / /
'jig rten kun tu phan bde rgyas par 'gyur / /
bla ma rnams kyi gsung gis gnang thob tshe / /
'dul ba'i sdom tshig don gsal sgron me 'di / /
rnam rgyal zhes byas rang gi brjed thor bkod / /
nyes tshogs ci mchis 'phags dang mkhas la bshags / /
'dir 'bad las byung dge ba ku mud da / /
bzhad @# / /
pa'i 'dzum 'phreng ltar dkar gang bsags des / /
'gro kun rgyal ba'i go 'phang thob pa dang / /
lung rtogs bstan pa yun ring gnas gyur cig /
bdag kyang tshe rabs kun tu bla ma dang / /
rje btsun mkhyen pa'i gter gyis rjes bzung nas / /
nyin mtshan kun tu sgrub pa lhur blangs te / /
'gro kun don du sangs rgyas myur thob shog / / /
ces pa 'di ni rgya bod kyi 'dul ba'i bstan bcos tshad ldan du ma nas btus te ka lbi b+ha dra bi dza ya zhes bgyi bas rang gi brjed thor sbyar ba 'dis kyang bstan pa dang 'gro ba la phan thogs par gyur cig / / /
! rtsa ba bzhi'i sdom ni /
mi tshangs spyod dang dngos po brku| /
mi la bsad par mi bya ba / /
brdzun du smra dang bcas pa yi / /
chos bzhi 'dir ni gsungs pa yin / /
! lhag ma'i sdom ni /
khu ba 'dzin pa 'khrig tshig bsnyen bkur smyan / /
khang pa khang chen dang ni gzhi med dang| /
bag tsam dge 'dun dbyen dang de rjes phyogs / /
khyim sun 'byin dang bka' blo mi bde ba'o / /
! ma nges pa'i sdom ni /
'dod byar rung dang mi rung ba'i / /
dben pa skyabs yod 'dug pa'o / /
! ltung byed la gnyis las /
spang ltung gi sdom ni /
'chang ba 'bral ba 'jog pa dang / /
'khrur 'jug pa dang len pa dang / /
slong dang stod g.yogs smad g.yogs bcas / /
rin thang so sor bskur ba'o / /
srin bal 'ba' zhig cha gnyis dang| /
drug dang mtho gang lam dang ni / /
'khru ba dang ni gser dngul len / /
mngon tshan can dang nyo tshong ngo / /
lhung bzed gnyis dang tha ga gnyis / /
byin 'phrog ston zla tha chung dang / /
dgon pa pa dang ras chen dang / /
bsdos pa dang ni gsog 'jog go /
bcu tshan gsum mo / /
ltung byed 'ba' zhig pa'i sdom ni /
brdzun skyon dge slong phra ma dang / /
skyo sngogs byed dang ston pa dang / /
'don dang gnas ngan len dang chos / /
bshes ngor byed dang khyad du gsod / /
sa bon 'phya ba bsgo ba dang / /
khri dang gding dang skrod pa dang / /
phyis snon 'byung ba 'debs pa dang / /
rim pa gnyis su brtsig pa'o / /
ma bskos nyi ma nub pa dang / /
zas dang chos gos gnyis dag dang / /
don mthun gru dang dben pa gnyis / /
dge slong ma yis sbyor bcug pa'o / /
yang yang za dang 'dug gnas gcig /
phye dang bca' dang stob pa dang / /
'dus dang dus min gsog 'jog dang / /
kha nas mid dang bsod pa nyid / /
srog chags bcas dang nyal sar 'dug /
'greng dang gcer bu dmag dang ni / /
zhag gnyis bshams dkrug 'gro ba dang / /
brdeg dang gzas dang gnas ngan len / /
bde dang me dang 'dun pa dang / /
bsnyen par ma rdzogs chos dang smra / /
dge tshul kha dog bsgyur ba dang / /
rin po che dang tsha ba'i dus / /
dud 'gro 'gyod pa sor mo dang / /
rtse @# / /
dang lhan cig dngangs byed dang / /
sbed dang gdengs med gzhi med dang / /
skyes pa med par lam 'gro ba'o / /
brku dang nyi shu ma lon dang / /
brko dang 'gron dang bslab pa dang / /
'thab dang mi smra 'gro ba dang / /
ma gus chang 'thung dus min pa'o / /
zas bcas skya rengs da gdod dang / /
khab ral dang ni khri rkang dang / /
bdal dang gding dang g.yan pa dang / /
ras chen bde gshegs chos gos so / /
bcu tshan dgu'o / /
! sor bshags kyi sdom ni /
grong dang khyim gzhan nyid dang ni / /
bslab pa rnams dang dgon pa ni / /
sangs rgyas phan pa gsung pa yis / /
so sor bshags par bya bar gsungs / /
nyes byas kyi sde tshan la dgu las dang po gos bgo ba las gyur pa'i sde tshan gyi sdom ni /
sham thabs la ni rnam bdun dang / /
stod g.yogs la ni rnam pa gsum / /
gnyis pa khyim du 'gro ba'i sde tshan gyi sdom ni /
shin tu bsdams la sogs pa lnga / /
mgo g.yogs la sogs rnam pa lnga / /
mchongs la sogs pa rnam pa lnga / /
lus la sogs pa rnam pa lnga / /
gsum pa khyim du 'dug pa'i sde tshan gyi sdom ni /
'dug par bya ba dgu dag dang /
bzhi ba zas blangs ba'i sde tshan gyi sdom ni /
byin len bya ba brgyad rnams so / /
lnga ba zas bza' ba'i sde tshan gyi sdom ni /
zas la legs par bya ba drug /
tsug tsug la sogs rnam pa lnga / /
'bru nas tha dad byed pa lnga / /
lag pa bldag la sogs pa lnga / /
drug pa lhung bzed du spyad pa'i sde tshan gyi sdom ni /
'phya ba la sogs rnam pa bzhi / /
lhung bzed la yang rnam pa bcu / /
bdun pa chos bstan pa'i sde tshan gyi sdom ni /
'greng bar byed la sogs pa lnga / /
mgo g.yogs la sogs rnam pa lnga / /
do ker can la sogs pa lnga / /
glang chen la sogs bzhon pa lnga / /
lag na mkhar ba la sogs drug /
brgyad pa sgrub pa'i sde tshan gyi sdom ni /
na ba rnam pa bzhi rnams so / /
dgu ba rgyu ba ni 'di bsnan pas bzhi'o / /
shing las mi gang las mtho bar / /
'jogs pa la ni nyes byas so / /
zhes pa gcig ste bzhi'o / /
dge slong gi bslab bya'i sdom tshigs bzhugs so / /
! na mas+sa r+b+ba dz+nyA na mu ni in+d+ra ya /
'gro ba'i bla ma thams cad mkhyen pa yi / /
zhabs kyi padmor gus pas phyag byas te / /
phan mdzad de yis brtse bas bcas pa yi / /
so thar tshul khrims mchog gi bsten tshul brjod / /
dal 'byor rten thob rgyal ba'i bstan pa la / /
zhugs la yongs su rdzogs pa'i dpal thob nas / /
phan bde'i 'byung gnas bslab pa rin po che / /
grogs dang bsam sbyor phun tshogs 'gal rkyen shes / /
bslab pa yongs sbyong bde ba'i rkyen brten nas / /
'tsho ba'i srog las kyang ni gces par bsrung / /
de'i phyir mi mthun phyogs rnams shes bya'i phyir / /
sde lnga'i ngo bo rags pa tsam zhig ston / /
rang gzhan rma yi sgo gsum gang rung ngu / /
bcug reg myong ba bdag gir byas pa dang / /
mi gzhan gyis bzung rin thang tshang ba'i dngos / /
brku 'am brkur bcug thob blo skyes pa @# / /
dang| /
mi 'am mir chags gsod 'dod ci rigs pa'i / /
sbyor ba'i rkyen gyis rang sngar shi ba dang / /
de bzhin mi chos bla ma'i brdzun smras pa / /
tha snyad lnga ldan mis go pham pa'i sde'o / /
! rma sgo gsum las gzhan pa'i rang gzhan gyi / /
sbyor bas khu ba 'byin par byed pa dang / /
bsten rung bud med lus dang de 'brel la / /
zag byed las gzhan lus kyis reg pa dang / /
de bzhin yul der mtshan nyid lnga ldan gyi / /
'khrig tshig smra dang 'khrig pa'i bsnyen bkur bsngags / /
lan gsum phrin gyis skyes pa bud med gnyis / /
dbang po gnyis sprad smyan yin ma dag gzhir / /
ma gsol tshad 'das khang pa khang chen byas| /
phal cher g.yogs shing bskor na mthar thug ste / /
zheng du phyed bcas khru ni bcu gcig dang / /
de bzhin srid du bco brgyad khang pa'i tshad / /
khang chen tshogs kyi ched yin tshad dang bral / /
bya byed sbyar nas dge slong rnam dag la / /
pham pas skur 'debs gzhi med lhag ma dang / /
bya byed ma sbyar sngar bzhin skur 'debs ni / /
bag tsam dge 'dun dbyen gyi gtso bo la / /
bzhams bsgo gsol bzhi'i las kyis ldog byas kyang / /
mi gtong mthar thug dbyen gyi rjes 'gro dang / /
khyim sun 'byin dang bka' blo mi bde la'ang / /
bzhams bsgo gsol bzhis ma zlog dngos gzhir mtshungs / /
khyim sun 'byin pa gnas dbyung byas pa la / /
skrod byed dge 'dun rnams la smod pa dang / /
chos dang mthun pas ltung ba glengs pa la / /
dang du mi len sngon bzhin bzlog byas kyang / /
mi gtong bka' blo mi bde'i lhag ma zhes| /
'gro ba'i rtsa lag phan par mdzad pas gsungs / /
! rang dbang chos gos gsum sogs grub pa'i gos / /
byin rlabs ma 'brel 'brel yang shan zhugs pa / /
zhag bcu las 'das 'chang dang byin rlabs can / /
chos gos rnam gsum bral nas zhag 'das te / /
skya rengs shar tshe 'bral ba'o kha skong ba'i / /
re bcas gos kyang byin gyis ma brlabs par / /
so gcig skya rengs shar tshe zla 'jog gsungs| /
tha snyad brgyad ldan dge slong ma dag la / /
gos rnying 'khrur bcug zin tshe 'khrur 'jug dngos / /
bdag nyid gos des phongs pa ma yin par / /
de 'dra'i dge slong ma dang tha snyad lnga / /
ldan pa'i khyim par ngag gi rig byed kyis / /
gos bslangs thob na len slong spang ba gnyis / /
slong bar rigs pas lnga ldan khyim pa las / /
stod g.yogs smad g.yogs zung len de las lhag /
thob pa'i blo skyes spang ba'o khyim pa dang / /
pho mo so sos rang la bsngos pa'i gos / /
'bul long med par bslangs nas thob pa'i tshe / /
spags dang so sor spags len spang bar gsungs / /
sbyin bdag pho nya zhal ta gsum ga yang / /
khyim @# / /
par rigs gcig gos kyi rin bskur ba / /
bskul bsngad drug mthar blangs na mthar thug grub / /
dkon cing rin che'i srin bal kho na dang / /
bal nag 'ba' zhig dang ni de cha gnyis / /
bsres pa'i gdan gsum grub tshe spang bar gsungs / /
stan bshams spyad par bzod pa yod bzhin du / /
lo drug nang du gnyis pa byed pa dang / /
gsar pa'i gding ba yod tshe rnying pa nas / /
bde gshegs mtho gang tshad tsam ma glan dang / /
bal khur rgyang grags lhag tsam 'khyer ba dang / /
mtshan nyid brgyad dang ldan pa'i dge slong ma / /
bal rmel 'jug dang byin rlabs ma byas par / /
gser sogs rin po che dang der smos la| /
reg dang reg 'jug bdag gir byed pa dang / /
skyed khe 'dod phyir mngon mtshan can bun dang / /
nyo tshong byas te bskyed khe thob pa 'o / /
byin gyis ma brlabs lhung bzed zhag bcu 'das / /
spyad bzod yod bzhin lhung bzed gnyis pa grub / /
rang don thags gla mi ster 'thag pa bskyed / /
gos sogs dge slong la byin 'phrog cing dbral / /
dbyar nang zas min rnyed pa bdag gir bzung / /
de bzhin dus kyi dgag dbye'i sngon dang phyi'i / /
mtshams 'das bgo sngas sbed pa 'phyis pa'o / /
dge slong dgon pa pa la 'jigs sogs sar / /
snam sbyar zhag drug 'bral gnang bdun pa yi / /
skya rengs shar tshe 'bral ba'i spang bar gsungs / /
ras chen khas len snga ma'i zla gcig gong / /
btsal dang dgag dbye grol nas zla phyed 'og /
ma sbas nyes pa bskyed ces lhon pas gsungs / /
gang zag dge 'dun la bsngos bdag gnyid la / /
bsgyur zhing thob pa'o sman bzhi ci rigs pa / /
byin len ma bshig thun mtshams 'das gyur na / /
gsog 'jog ces bya spang pa sum cu pa'o / /
! pham lhag sbom po nyis byas las gzhan pa'i / /
'du shes bsgyur smras go ba 'dir bstan brdzun / /
dge slong skyon brjod yul des nges pa dang / /
dge slong mthun par dbye phyir phra ma yis / /
brda 'phrad na 'o chos bzhin zhi byas pa'i / /
rtsod pa spor 'dod slar bslang skyo sdogs nyid| /
nye min tha snyad lnga ldan khyim pa mor / /
khrims grogs med par tshig drug chos ston dang / /
dus dran ma byas bsnyen par ma rdzogs dang / /
lhan cig rjes su dam chos 'don pa dang / /
dge slong gzhan gyi pham lhag gnas ngan len / /
brjod par ma bskos ma rdzogs brjod pa dang / /
mi chos bla ma thob kyang dgos med du / /
ma rdzogs 'phags min smra bar dge 'dun gyis / /
rigs par bsngos kyang bshes ngor byas zhes 'phya / /
gso sbyong tshe na bslab phran khyad du gsod / /
dus dran rung ba ma byas sa bon rnams / /
'joms dang drang po'i dge 'dun zhal ta bar / /
nye ring byas zhes 'phya bar byed pa @# / /
dang| /
tshul bzhin 'dri la gzhan du lan 'debs pa / /
bsgo ba rnar gzon zhes bya'o chud 'dza' ba'i / /
gnas su khri sogs gnas mal bshams pa dang / /
de bzhin rtswa dang lo ma'i gdan btings ba / /
ma bsdus ma bcol zhe dgu 'dom 'das dang / /
gtsug lag khang sngar gnas pa'i dge slong dag /
'tshe bas skrod dang phyis gnon zhes bya gnon / /
thog srab khang steng rtsa ba rno ba'i khrir| /
lcid bcas 'dug pa 'byung yin srog chags dang / /
ldan pa'i chu sogs kyis 'debs nyin gcig la / /
rim gsum las lhag gtsug lag khang byed dang / /
ma bskos nye min dge slong mar chos ston| /
bskos kyang de rgyun nyi ma nub nas skyong / /
zas gos phyir min de don chos ston zhes / /
smra dang tha snyad brgyad ldan dge slong ma'i / /
chos gos bzo dang de la chos gos ster / /
khrims grogs med par de 'dra'i dge slong ma / /
dang bcas bskam dang chu nang rgyang grags 'das / /
de bzhin dben par 'dom gang nang nyid du / /
de 'dra'i dge slong ma dang 'dug 'greng dang / /
dge slong ma yis bden pa ma yin pa'i / /
yon tan brjod nas sbyor bcug zas za ba'o / /
dgos med nyin gcig khyim gnyis yang yang za / /
mu stegs sbyin bdag khyim du zhag gcig 'dug /
zas gnyis za dang ci bde nye min pa'i / /
khyim las 'bring tshad do lhag phye len dang / /
dus rung zas spangs lhag por ma byas pa / /
dus rung bza' ba bca' dang spangs pa la / /
de 'dra stobs dang mtshams nang 'das pa las / /
dgos med dge slong bzhir longs 'dus za yin / /
dus rung dus min za dang gsog 'jog za / /
sman bzhi byin len ma byas mid pa dang / /
nye dang ci bder min las bzang zas len / /
srog chags ldan pa'i chur spyad shi grangs mtshungs / /
khyim pa pho mo nyal gshom shes bzhin du / /
'dug 'greng gcer bu pho mor zas byin dang / /
go mtshon thogs pa brgyad yan dmag la blta / /
don med dmag nang zhag gnyis las 'das dang / /
g.yul bshams dkrug dang rnyog pa'i sems dag gis / /
dge slong dag la brdeg dang brdeg gzas dang / /
dge slong gzhan gyi pham lhag gnas ngan len / /
shes bzhin dgos pa med bzhin bcabs pa'o / /
bde bar gnas pa'i dge slong zas gcod dang / /
dus dran ma byas mer reg reg 'jug pa / /
dge 'dun las la 'dun phul slar len dang / /
ma rdzogs zhag gsum nyal nas skya rengs shar / /
sdig lta'i chos smra rnam pa lngas ldog kyang / /
mi gtong ba'o de 'dra bskrad pa la / /
gtam smra ba dang dge tshul bsnyil ba sdud / /
mi rung kha dog ma bsgyur gos 'chang dang / /
dus dran ma byas rin chen rigs sogs la / /
reg cing reg tu 'jug dang tsha ba'i dus / /
min par zla phyed nang du khrus byed dang / /
@# / /
bsams bzhin dud 'gro gsod dang dge slong la / /
dge slong min zhes 'gyod pa bskyed pa dang / /
g.ya' 'dod ga ga tshil byed sor mo yin / /
phyar g.yeng lte ba nub pa'i chu nang rtse / /
gnyen min bud med lhan cig grogs med nyal / /
mi sdug gzugs kyis dge slong sdangs byed dang / /
brku sems yid bcugs min par dge slong gi /
gos sogs sbed dang rang gis dge slong la / /
byin pa'i gos sogs gdeng med longs spyod dang / /
dge slong gzhi med lhag ma'i skur 'debs dang / /
grogs med bud med 'grogs nas rgyang grangs 'das / /
shes bzhin rkun sogs ngan pa dang bsdebs nas / /
rgyang grags 'das dang nyi shu ma lon par / /
rdzogs par bsnyen dang sa brko brkor 'jug dang / /
mgron bos dus 'das nges med zla ba bzhi / /
'das nas za dang bslab phyir bsgo ba lngog /
rtsod sems nyan rna byas don go ba dang| /
las la 'dus nas ma rdzogs ma smras 'gro / /
dge 'dun gnas brtan dge skos ston pa'i bka' / /
chos ldan 'gal byas myos 'gyur 'thung ba dang / /
phyed yol skya rengs ma shar dus min du / /
ma smras grong du 'gro dang sbyin bdag gis / /
mngags bzhin dge 'dun spyan drangs ma yol bar / /
brims zhes ma brjod grong gzhan rgyu ba ni / /
zas bcas rgyal po'i pho brang mtshan 'gro dang / /
mdo 'don tshe nas sa brko me reg la / /
ltung ba da gdong shes zhes smra ba dang / /
ba so sogs kyi khab ral byas byed bcug /
khru gang las lhag 'jug min khri rkang byed / /
dge 'dun gnas mal shing bal gyis 'gengs bdal / /
gding ba g.yan pa dgab pa ras chen gsum / /
tshad las lhag par byed dang ston pa yi / /
sku tshad mi ldan bde gshegs chos gos byed / /
ltung byed 'ba' zhig dgu bcur gsungs pa yin / /
! grong lam dge slong ma las zas len dang / /
khyim du bsko bsham log byed dge slong ma / /
ma zlog zas za bsngams pa'i khyim las zas / /
len dang 'jigs bcas ma bsal khyim pa las / /
blangs te za ba so sor bshags par gsungs / /
! mthang gos zlum por ma bgos brtsengs dang 'jol / /
glang sna ltar nar lteb phur sbrul mgo yi / /
gdengs ka ltar 'phyang sham thabs rnam pa bdun / /
zlum por ma bgos brtsengs 'jol stod g.yogs gsum / /
dran shes ma bsngams chos gos tshul bzhin du / /
ma bgos 'du 'dzi ca co phyar g.yeng blta / /
gnya' shing gang tsam mi blta nyes byas lnga / /
mgo g.yogs chos gos brdzes dang phrag gnyis gzar / /
lag gnyis gnya' dang ltag par bsnol ba lnga / /
mchongs dang brkyangs bskums tsog bu brang gis 'gro / /
gru brgyangs 'gro dang lnga'o mgo bo bsgyur / /
lus gcu lag dbyug dpung sprad lag sbrel 'gro / /
khyim pas ma bsgo ma brtags lcid phab bsdad / /
@# / /
rkang steng pa rkang pa brla steng brla dang ni / /
long steng long bu khri 'og rkang pa bcug /
rkang pa so sor brkyangs dang 'doms snang ba / /
'dug pa'i nyes pa rnam pa dgur gsungs so / /
legs par ma blangs mu dang kha da chad / /
'bras chan tshod ma mnyam blang mthar chags min / /
yid ma gtad par blangs dang bza' bca' ni / /
ma 'ongs lhung bzed bzed dang 'bras chan dang / /
tshod ma ci rigs lhag 'dod phan tshun 'gebs / /
zas steng lhung bzed bzed dang rnam pa brgya / /
tshul mthun ma zos ha cang kham chung ches / /
ran min zas ma 'ongs par gdangs bkang smras / /
tsug tsug cag cag hu hu phu phu dang / /
lci phyir phung ste za ba'i nyes byas lnga / /
'bru nas re re za dang zas la 'phya / /
mkhur ba g.yas g.yon spo dang rkan sgra gtog /
kham 'phro bcad nas za ba rnam pa lnga / /
bldag dang 'byog dang lag spru lhung bzed bskyom / /
mchod rten 'dra ba'i zas gshom rnam pa lnga / /
gzhan gyi lhung bzed la 'phya zas gos pa'i / /
lag pas chu snod reg dang zas bcas chus / /
dge slong la 'thor khyim bdag ma dris par / /
ci bder 'bags chu 'dor dang rnam pa bzhi / /
lhag ma nang blug gzhi med gad g.yang dkan / /
gzar por 'jog dang 'greng dang de gsum du / /
byi dor byed dang rgyun phyogs ldog byas nas / /
chu bcu lhung bzed la brten bcu phrag gcig /
'dug 'greng nyal stan mtho bzang mdun lam dbus / /
mgo g.yogs brdzes gzar lag gnyis gnya' ltag bsnol / /
do ker can dang zhwa gyon cod pan dang / /
phreng ba bcings dang thod dkris rta glang zhon / /
khyogs lham 'khar gdugs mtshon ral dgra cha thogs / /
go cha gyon pa rnams la chos bshad pa / /
dag la nyes byas drug lhag bcu phrag gnyis / /
'greng dang phyogs kun chu dang rtsa sngon gyis / /
khebs pa ma gtogs der ni bshad gci 'dor / /
dgos med 'dom gang tshad las mtho ba yi / /
shing la 'dzeg par ma gnang nyes byas gsungs / /
de ltar ston pas thugs brtses bcas pa yi / /
bslab pa'i mi mthun phyogs rnams shes byas te / /
rang la gces pas srog ltar srungs shig ces / /
kun la chos kyi rgyal mtshan gsol ba 'debs / /
'dir 'bad dge tshogs ston ka'i zla zer 'bum / /
'thungs pa'i kun da lta bur dkar ba de / /
yang yang drin gyis bskyangs pa'i 'gro kun gyis / /
rnam 'dren 'gro ba'i rtsa lag thob phyir bsngo / /
bdag kyang 'byon 'gyur bskal bzang lha dang mi'i / /
rnam 'dren bde gshegs kun gyi bstan pa yi / /
nang mdzod 'dul pa 'dzin pa'i gtsor gyur nas / /
rgyal ba'i mdzad pa ma lus bsgrub gyur cig /
ces ba 'di ni rje btsun blo bzang chos kyi rgyal mtshan gyis mdzad pa'o / / / /
smras pa /
sa gsum @# / /
sgron me lta bu'i legs bshad 'di / /
par bskrun gyis mtshon legs byas bye ba'i mthus / /
lus can snying gi mun pa yongs sangs te / /
sgo gsum bag yod sbyod pas 'tsho bar shog /
khyad par 'jig rten mig gcig gangs ri'i mgon / /
yab sras kyis mtshon dam pa'i sku tshe bstan / /
'gro kun byams pas skyong zhing de dag kyang / /
phan tshun 'dza' brtse'i dpal gyis rtag 'tshor shog /
skye phreng kun tu mi pham bla ma dang / /
'jam dpal snying pos mnyes bzhin rjes bzung ste / /
legs gsungs dgongs 'grel yongs la thos bsam dang / /
tshul bzhin sgrub pa'i rgyal mtshan 'dzin nus shog /
ces pa 'di ni mang thos 'dul ba'i mnga' bdag ser byes bya bral dge bshes skal bzang rnam rgyal gyi gsung 'dul ba'i sdom tshig don gsal sgron me dang /
pha yi sor mdo'i ltung ba sde lnga'i sdom tshig dang /
rje btsun blo bzang chos kyi rgyal mtshan gyis mdzad pa'i dge slong gi bslab bya'i sdom tshig bcas bstan 'gror phan re'i bsam pas btsun gzugs ser byes tre hor dar dgon dge bshes thub bstan ngag dbang nas rgyu 'gro btang ste phyi lo chig stong dgu brgya brgyad cu lor shing par gsar bskrun skabs mjug gi smon tshig 'di'ang rgyu sbyor ba nyid kyis smras pa'o / /
par 'di ser byes grwa tshang du bzhugs / /
