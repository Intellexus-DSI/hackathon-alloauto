@# / /
khyab bdag 'khor lo'i mgon po rdo rje 'chang pha bong kha pa'i gsung las /
bla brgyud gsol 'debs sogs kyi skor phyogs gcig tu bsgrigs pa bzhugs so / /
@## / /
lam rim gsol 'debs lam mchog sgo 'byed ces bya ba bzhugs so / /
! dpal ldan rtsa ba'i bla ma rin po che / /
bdag gi spyi bor pad zla'i steng bzhugs la / /
bka' drin chen po'i sgo nas rjes bzung ste / /
sku gsung thugs kyi dngos grub stsal du gsol / /
'dren pa mnyam med ston pa bcom ldan 'das / /
rgyal tshab dam pa rje btsun mi pham mgon / /
rgyal bas lung bstan 'phags pa thogs med zhabs / /
sangs rgyas byang sems gsum la gsol ba 'debs / /
'dzam gling mkhas pa'i gtsug rgyan dbyig gi gnyen / /
dbu ma'i lam brnyes 'phags pa rnam grol sde / /
dad pa'i sar gnas btsun pa rnam grol sde / /
'jig rten mig 'byed gsum la rmad byung ngo mtshar gnas gyur mchog gi sde / /
zab mo'i lam gyis rgyud sbyangs dul ba'i sde / /
rlabs chen spyod pa'i gte @## / /
gyur rnam snang mdzad / /
'gro ba'i rtsa lag gsum la x lam mchog sher phyin rgyas mdzad seng bzang zhabs / /
rgyal ba'i man ngag kun 'dzin ku sA li / /
'gro kun brtse bas rjes 'dzin dge ba can / /
'gro ba'i ded dpon gsum la x byang chub thugs lam mnga' brnyes gser gling pa / /
shing rta chen po'i srol 'dzin mar me mdzad / /
lam bzang gsal mdzad ston pa rin po che / /
bstan pa'i srog shing gsum x ! smra ba zla med 'dren mchog shAkya'i tog /
rgyal ba'i mkhyen rab kun bsdus 'jam pa'i dbyangs / /
zab mo'i don gzigs 'phags mchog klu sgrub zhabs / /
smra ba'i gtsug rgya nag gsum la gsol x 'phags pa'i dgongs pa gsal mdzad zla ba grags / /
de sras thu bo rig pa'i khu byug che / /
rgyal sras rig pa'i khu byug gnyis pa'i zhabs / /
rigs pa'i dbang phyug gsum la x rten 'brel zab mo ji bzhin gzigs pa yis / /
shing rta chen po'i srol 'dzin mar me mdzad / /
lam bzang gsal mdzad ston pa rin po che / /
'dzam gling rgyan gyur gnyis la gsol ba 'debs / /
! rnal 'byor dbang phyug dpal ldan dgon pab / /
zab mo'i ting 'dzin brtan pa'i sne'u zur pa / /
'dul ba'i sde snod kun 'dzin thag ma pa / /
mtha' 'khob sgron me gsum la x brtson pas sgrub pa lhur len nam seng zhabs / /
dam pas byin brlabs nam mkha' rgyal po dang / /
'jig rten chos brgyad spangs pa'i seng ge bzang / /
rgyal sras bzang po'i zhabs la x byang chub thugs kyis 'gro kun bu bzhin gzigs / /
lhag pa'i lha yis rjes bzungs byin gyis brlabs / /
snyigs dus 'gro ba 'dren pa'i bshes gnyen mchog /
nam mkha' rgyal mtshan zhabs la x ! rgyal ba'i gdung 'tshob bshes gnyen po to ba / /
rnam dpyod 'gran zla bral ba'i shar ba / /
byang chub thugs kyi bka' babs 'chad khab / /
'gro ba'i re skong gsum la x lung rtogs mnga' bdag byang sems spyil bu ba / /
dri med lus gi dbang phyug mkhas pa'i mchog /
mkhams gsum 'gro ba'i mgon po rin po che / /
gnas brtan chen po gsum la x rnam dag tshul khrims ngad ldang zangs chen pa / /
'dul ba 'bum sde'i mnga' bdag mtsho sna ba / /
chos mngon rgya mtsho'i mthar son mon grwa pa / /
'gro ba'i 'dren pa gsum la x zab cing rgya che'i chos la mnga' brnyes pas / /
skal ldan 'gro ba kun gyi skyabs su gyur / /
'phrin las bzang @# / /
pos bstan pa rgyas mdzad pa / /
dpal ldan bla ma'i zhabs la x ! grub pa'i dbang phyug chen po tshul khrims 'bar / /
bshes gnyen tshul bzhin bsten mdzad gzhon nu 'od / /
theg mchog lam gyis rgyud sbyangs gyer sgom zhabs / /
rgyal ba'i sras po gsum la x rmad byung yon tan mdzod 'dzin sangs rgyas dpon / /
dam pas byin brlabs nam mkha' rgyal po dang / /
'jig rten chos brgyad spangs pa'i seng ge bzang / /
rgyal sras bzang po'i zhabs la x byang chub thugs kyis 'gro kun bu bzhin gzigs / /
lhag pa'i lha yis rjes bzungs byin gyis brlabs / /
snyigs dus 'gro ba 'dren pa'i bshes gnyen mchog /
nam mkha' rgyal mtshan zhabs la gsol ba 'debs / /
7dmigs med brtse ba'i gter chen spyan ras gzigs / /
dri med mkhyon pa'i dbang po 'jam dpal dbyangs / /
gangs can mkhas pa'i gtsug rgyan tsong kha pa / /
blo bzang grags pa'i zhabs la gsol ba 'debs /
! /
grub pa'i dbang phyug 'jam dpal rgya mtsho dang / /
mkhas grub smra ba'i nyi ma dge legs dpal / /
snyan brgyud gdams pa'i mdzod 'dzin ba so rje / /
zla med bla ma gsum la x zung 'jug sku brnyes chos kyi rdo rje dang / /
sku gsum mngon gyur rgyal ba dben sa pa / /
lung rtogs mnga' bdag sangs rgyas ye shes zhabs / /
mkhas grub chen po gsum la x blo bzang chos kyi rgyal mtshan 'dzin pa'i rje / /
de yi thugs sras dkon mchog rgyal mtshan zhabs / /
lam bzang gsal mdzad blo bzang ye shes te / /
rje btsun bla ma gsum la x thub bstan spel mdzad ngang dbang byams pa dang / /
de yi thugs sras blo bzang snyan grags zhabs / /
rgya mtsho lta bu'i yon tan mtha'X yasX mnga' / /
drin can bla ma gsum la x blo bzang ye shes bstanX barX rgyusX rje / /
bloX gros bzangX pos 'gro kun rnamX grolX mdzad / /
bloX bzang rgyal ba'i chos tshul sbyin mkhas paX / /
mtshungs med bla ma gsum la gsol ba x gdams zab mdzod 'dzin bskal bzang bstan 'dzin dang / /
grub pa'i dbang phyug skal bzang mkhas grub zhabs / /
lam 'di'i mnga' bdag 'jamX dpalX lhunX grubX rje / /
rje btsun bla ma gsum la x byamsX paX tshul ldan la sogs 'phags nor gyis / /
thagsX rgyud legs gtams rgyal bstanX 'dzinX pa'i gtso / /
rnam bzhi'i 'phrinX lasX rgyaX mtsho'iX gos can khyon / /
yongs khyab rje btsun bla mar x rab 'byams gsung rab kun la blta ba'i mig /
skal bzang sh+lau ka 'di yongs 'dzin gling mchog sprul blo bzang lung rtogs bstan 'dzin 'phrin las kyi gsung ngo / /
thar par bgrod pa'i 'jug ngogs mchog /
brtse bas bskyod pa'i thabs mkhas mdzad pa yis / /
gsal mdzad bshes gnyen rnams la gsol ba 'debs / /
de ltar gsol 'debs lam mchog sgo 'byed kha skong dang bcas pa 'di bzhin lcags khyi lor 7rje bla ma bka' drin gsum ldan rdo rje '+cang pha bong kha ba dpal bzang po mchog nas bde lam gyi bka' 'khrid stsal skabs mgon po gang gi slob bu'i char gtogs tsha khri sprul ming bas rgyu sbyar sbar bskrun bgyid rgyur ji ltar gsol ba btab pa bzhin rje nyid nas ljags sgrigs su stsal ba'o / /
! / /
byang chub lam rim chen mo mchan bzhi sbrag dang bcas pa'i brgyud 'debs kyi kha skong @# / /
bzhugs so / /
! / /
byang chub lam rim chen mo mchan bzhi sbrags dang bcas pa'i bshad lung gi brgyud 'debs ni /
'jam mgon tsong kha pa chen po yan lam mchog sgo 'byed ltar la /
de man gyi kha skong ni /
rgyal ba'i rgyal tshab dar ma rin chen dang| |mkhas pa'i mchog gyur shAkya rgyal mtshan rje / /
grub dbang dam ba don yod dpal ldan pa / /
kun mkhyen bla ma gsum la gsol ba 'debs / /
lung rtogs chos kyi rgyal mtshan 'dzin pa'i rje / /
gnas lnga paN chen bde legs nyi ma dang / /
mja thos mdzod 'dzin dge 'dun rgyal mtshan zhabs / /
'dren mchog dam pa gsum la x blo gros shes bya rgya mtshor dbang sgyur zhing / /
dkon mchog gsum gyi dam chos 'phel ba'i gnyen / /
kun mkhyen ngag dbang blo bzang rgya mtsho'i sde / /
sngags rgyas sku dngos gsum la x 'jam mgon rgyal tshab sbyin pa rgya mtsho dang / /
'gro ba'i 'dren mchog sangs rgyas chos 'phel zhabs / /
mkhas grub dam pa don yod mkhas grub rje / /
rgyal bstan mdzod 'dzin gsum la x ngag gi dbang phyug byams pa rin po che| |sgrub brtson dam pa dge legs thogs med zhabs / /
dge legs bstan pa'i rgyal mtshan 'dzin pa'i dpal / /
lam bzang gsal mdzad gsum la x grub pa'i dbang phyug ngag dbang chos 'dzin dang / /
mkhas btsun chen po ye shes rgya mtsho'i dpal / /
yongs 'dzin blo bzang byams pa rgya mtsho'i zhabs / /
bstan pa'i srog shing gsum la gsol ba x rgyal kun dge legs mkhyen brtse nus pa'i khams / /
mkhas btsun bzang po grub pa'i 'dun stobs kyis / /
lung rtogs bstan pa'i rgya mtsho 'phel ba'i gnyen / /
skyabs gsum kun 'dus zhabs la gsol ba ngagX dbangX rnam 'dren blo bzang grags pa dang / /
dbyer med chos kun mkhyenX pa'i rabX gyur cing / /
mdo sngags bstanX pa'iX sa chen dkyil 'khor la / /
dbangX phyug chos kyi rgyal por x ngagX dbangX bloX bzangX rnam 'dren ring lugs kun / /
dpal ldan bla ma 'jamX dpalX dbyangs nyid kyis / /
'dzin skyong spel zhing bstanX pa'iX dngosX grubX char / /
'bebs mdzad rje btsun bla mar gsol ba 'debs / /
! byamsX paX tshul ldan la sogs 'phags nor gyis / /
thugs rgyud legs gtams rgyal bstan 'dzin pa'i gtso / /
rnam bzhi'i 'phrin las rgya mtsho'i gos can khyon / /
yongs khyab rje btsun bla mar gsol ba 'debs / /
! rab 'byams gsung rab kun la blta ba'i mig /
skal bzang thar bar bgrod pa'i 'jug ngogs mchog /
brtse bas bskyod pa'i thabs mkhas pa yis / /
gsal mdzad bshes gnyen rnams la gsol ba 'debs / /
skye ba kun tu yang dag bla ma dang / /
'bral med chos kyi dpal la longs spyod cing / /
sa dang lam gyi yon tan rab rdzogs nas / /
rdo rje 'chang gi go 'phang myur thob shog /
de ltar byang chub lam rim chen mo mchan bzhi sbrags dang bcas pa'i bla brgyud gsol 'debs 'di bzhin /
rab rgyal sa stag lor 'brog ri bo che dge ldan rnam par rgyal ba'i gling du mchan bzhi sbrags kyi bshad lung tshug tu nye ba na /
dge ldan bshad sgrub bstan pa'i snang byed zla bral khri byang mchog sprul rin po che nas ji ltar bskul mdzad pa bzhin / /
stag phu'i yongs 'dzin lto sprul rin po che ngag dbang mkhyen rab bstan pa'i dbang phyug dpal bzang po lan rje de nyid kyis mdzad pa sngon yod sor bzhag thog / /
de man gyis skong rnams pha bong kha'i sprul ming bas sbyar te phul ba dge legs 'phel / /
! / /
dga' ldan bka' srol phyag rgya chen po'i khrid kyi bla @# / /
brgyud gsol 'debs kha skong bcas bzhugs / /
! / /
na mo mahA mu dra ye /
lhun grub sku gsum gyi gzhal yas su / /
dpal dang po'i sangs rgyas rigs kun gtso / /
khyab bdag rdo rje 'chang chen la gsol ba 'debs / /
rgyud bdag 'dzin 'khri ba chod pa dang / /
byams snying rje byang sems 'byong ba dang / /
lam zung 'jug phyag rgya chen po yi / /
mchog myur du thob par byin gyis rlobs / /
zhing rab 'byams phyogs bcu'i 'jigs rten na / /
dus gsum gyi rgyal bskyed pa'i yab / /
mkhyen rab 'phags pa 'jam dpal la gsol ba xxx yul byang phyogs kha ba can ljongs 'dir / /
thub bstan la thub dbang gnyis pa'i rje / /
rje btsun blo bzang grags pa la xxx 'jam dbyangs kyi sras po tsong kha pa'i / /
sgrub brgyud kyi bstan pa 'dzin pa'i gtso / /
rtogs ldan 'jam dpal rgya mtsho xxx la snyan brgyud kyi gdams pa'i mdzod phye nas / /
skal ldan gyi gdul bya smin mdzad pa'i / /
ba so chos kyi rgyal mtshan la xxx rim gnyis kyi rnal 'byor mthar phyin nas| |'chi med kyi rig 'dzin sku brnyes pa'i / /
grub mchog d+ha rma badzra la xxx chos brgyad kyi 'ching bsam gos par / /
nges don gyi bstan pa'i rgyal mtshan 'dzin / /
blo bzang don yod grub pa la sku gsum gyi pho brang nyams dga' bar / /
dur smrig gi gar gyis 'gro kun 'dren / /
mkhas grub sangs rgyas ye shes xxx la rje blo bzang rgyal ba'i bstan pa la / /
mgon de dang dbyer med thams cad mkhyen / /
rje btsun blo bzang chos rgyan la bka' mdo rgyud bstan bcos ma lus pa / /
don gcig bsdus nyams len mthar phyin pa / /
grub chen dge 'dun rgyal mtshan la xxx rje blo bzang rgyal bstan snying po'i bcud / /
brtson 'grus chen pos myangs pas mchog brnyas ba /
grub pa'i rgyal mtshan 'dzin pa la xxx zab rgyas kyi dam chos bdud rtsi'i bcud / /
skal ldan gyi gdul byar 'doms mkhas pa / /
rgyud chen dkon mchog rgyal mtshan la xxx rje blo bzang chos kyi rgyal mtshan nyid / /
slar bstan 'gro'i dpal du legs byon pa / /
rje btsun blo bzang ye shes la xxx rje sangs rgyas dngos kyis byin brlabs shing / /
lam snyan brgyud zab mor mnga' brnyes ba / /
rje btsun blo bzang 'phrin las la xxx rje blo bzang rgyal ba'i snyan brgyud kyi / /
don snying po'i nyams len mthar phyin pa / /
grub mchog blo bzang rnam rgyal la xxx rje bla ma'i snyan brgyud gdams pa rnams / /
don ma nor brtsa bas 'doms mdzad pa / /
drin can ye shes mchan can la xxx lam tshang la ma nor bstan pa'i snying / /
yongs mtha' dbus kun tu rgyas mdzad pa / /
rje btsun ngag dbang byams pa la xxx dpal dang po'i sangs rgyas dur smrig gar / /
yul rgya bod kun chos kyi smin mdzad pa / /
paN chen dpal ldan ye shes mdo sngags kyi lam bzang yongs rdzogs la / /
rtse gcig gi sgrub pa'i mthar son pa / /
mkhas grub ngag dbang rdo rje la xxx brtan mkhas kyis thub dbang gnyis pa bzhin / /
'chad rtsom gyis rgyal bstan gsal mdzad mgon / /
rje btsun d+ha rma b+ha dra la dmigs med kyi brtse @# / /
chen mig mi 'dzum / /
zab yangs kyi mkhyen rab 'jam dpal bzhin / /
dbyangs can grub pa'i rdo rje la xxx bde stong gi rnal 'byor mthar phyin nas / /
zung 'jug gi rgyal sar mngon gshegs pa / /
mkhas grub bstan 'dzin brtson 'grus la xxx slar yang /
zab lam gyi rtogs pa mthar phyin nas / /
bshad sgrub kyi bstan pa'i rgyal mtshan 'dzin / /
blo bzang brtson 'grus rgyal mtshan la nyes ltung gi dri mas ma gos shing / /
bslab gsum gyi bstan pa'i snying po 'dzin / /
blo bzang don yod grub pa la rje rgyal ba gnyis pa blo bzang grags / /
slar ngur smrig gar gyi rnam rol pa / /
rje btsun dge legs rgya mtsho la lam zab dang rgya che'i cho kyi mdzod / /
rgyud skal ldan yongs la gsal mdzad pa / /
drin can ngag dbang byams pa la dri med kyi rigs pa'i gad rgyangs kyis / /
mtha' bral gyi lam bzang gsal mkha pa / /
mkhas mchog 'jigs med dbang po la mgon blo bzang rgyal ba'i ring lugs mchog /
bshad sgrub kyis spel la zla bral ba / /
rje btsun bstan pa'i sgron me la xxx rje 'jam mgon snyan brgyud bdud rtsi'i ros / /
nyams rtogs kyi lus stol sa cher rgyas pa / /
rje btsun dkon mchog rgyal mtshan la nges med kyi gnas su rtse gcig tu / /
sgrub rgyud kyi bstan pa'i rgyal mtshan 'dzin / /
grub chen dngos grub rab rtan la spangs rtogs kyi yon tan mthar son nas / /
legs bshad kyi chos char 'dod dgur 'bebs / /
yongs 'dzin dge 'dun rgya mtsho la xxx mkhyen rab kyis mkhas kun gtsug na rol / /
rim gnyis kyi grub pa'i go 'phang mtho / /
dpal ldan bstan pa'i nyi ma la ! 'gro kun la byamsX pa'iX gzhan dbang gis / /
mdo sngags kyi bstanX pa'i rgyal mtshan 'dzinX / /
rje btsun 'phrinX lasX rgyaX mtshoX la gsol ba xxx rje grub thob gong gdan sa ru / /
dad ldan gyi gdul bya'i dpal du shar / /
drin can rtsa ba'i bla ma la gsol ba 'debs / /
rje bla ma sangs rgyas su mthong ba dang / /
gnas 'khor ba la zhen pa log pa dang / /
ma 'gro kun sgrol ba'i khur khyer nas / /
lam thun mong dang thun mong ma yin pa'i / /
dpal zung 'jug phyag rgya chen po de / /
dus myur du thob par byin gyis rlobs / /
pha khyod kyi sku dang bdag gi lus / /
pha khyod kyi gsung dang bdag gi ngag /
pha khyod kyi thugs dang bdag gi yid / /
don dbyer med gcig tu byin gyis rlos / /
yongs 'dzin ye shes rgyal mtshan yan bla mchod spar ma ltar la /
kha skong rnams pha bong kha'i sprul ming pas sbyar ba'o / /
! / /
rgyud thams cad kyi rgyal po dpal gsang ba 'dus pa'i bskyed rim dngos grub rgya mtsho dang /
rdzogs rim rim lnga gsal sgron gyi bshad khrid kyi brgyud 'debs dang /
maN+Dal skabs kyi gsol 'debs bcas bzhugs so / /
! rmad byung mtshan dpe'i dpal 'bar longs spyod rdzogs / /
kha sbyor bde stong ro la rtag rol zhing / /
dmigs med thugs rjes zhi ba'i mtha' spangs pa / /
rgyal ba yan lag bdun ldan la phyag 'tshal / /
gsang ba kun 'dus sdud mdzad gsang ba'i bdag /
rgyud rgyal 'dus pa'i lam gyis mchog brnyes pa / /
in+d+ra b+hU ti klu yi mkha' 'gro @# / /
ma| |bi su kalpa dpal ldan sa ra ha / /
klu sgrub rdo rje can dang 'phags pa lha / /
klu byang shAkya bshes gnyen ma tang+gi / /
zla ba'i zhabs sogs bla ma brgyud pa la / /
shugs drag dwang ba'i yid kyis phyag 'tshal lo / /
gang zhig rtogs na mtha' dag gsung rab la / /
mi 'jigs spobs pa mchog ster 'dus pa'i lam / /
ji bzhin gsal mdzad 'jam dbyangs bla ma yi / /
zhabs kyi padmor rtag tu gus phyag 'tshal / /
rgyal ba'i dam chos 'dzin pa'i smon lam sogs / /
rlabs chen dge tshogs du mas bskul ba yis / /
dka' ba du mas 'phags pa'i yul bgrod nas / /
lam 'di gangs ri'i khrod du rgyas mdzad pa / /
'jig rten mig gyur rin chen bzang po dang / /
gsang ba'i mdzod 'dzin lho brag mar pa dang / /
rab 'byams gzhung la mkhas pa'i sgra sgyur mchog /
rta nag 'gos kyi zhabs la phyag 'tshal lo / /
dmigs med brtse ba'i x dri med x gangs can x blo bzang grags pa'i zhabs la phyag 'tshal lo / /
mkhas grub kun gyi gtsug rgyan dge legs dpal / /
gsang ba'i mdzod 'dzin shes rab seng ge dang / /
de yi thugs sras sbyin pa dpal ba ste / /
mkhas grub chen po gsum la gsol ba 'debs / /
snyan pa'i grags pa bzang po'i dpal 'bar ba / /
bkra shis dge legs dpal gyi rgyal mtshan bsgrengs / /
mkhas mchog rtse ba shes rab bzang po ste / /
bshes gnyen dam pa gsum la gsol ba x rnam gsum tshul khrims bzang po'i rgyal mtshan 'dzin / /
legs bshad rin chen 'od zer 'gro la sbyin / /
snyan brgyud sgo 'byed chos skyong rgya mtsho'i zhabs / /
'gro ba'i ded dpon gsum la x mkhas pa'i dbang po rgyal mtshan bzang po dang / /
gsang sngags bstan 'dzin chos grags bzang po'i zhabs / /
nam mkha'i rnal 'byor grags pa'i mtshan snyan 'phro / /
grub pa'i dbang phyug gsum la x kun mkhyen chen po byams pa rgya mtsho'i dpal / /
grags snyan bkra shis bzang po'i dpal 'bar ba / /
'gro ba'i ded dpon dge 'dun rgyal mtshan zhabs / /
yongs 'dzin dam pa gsum la x rnam dpyod dbang rgyal dpal 'byor bzang po'i zhabs / /
stag lung brag pa blo gros rgya mtsho dang / /
bstan pa'i sgron me ngag dbang chos kyi grags / /
mkhas pa'i gtsug rgyan gsum la x ngag gi dbang phyug chos kyi rgyal mtshan dpal / /
rgyal bstan 'dzin mkhas legs bshad zab mo'i mdzod / /
bstan pa bshad dang sgrub pa'i rgyal mtshan 'dzin / /
bstan pa'i sgron me gsum la x rnal 'byor dpa' dpon dpal ldan rgyal mtshan mchog /
grub pa'i dbang phyug dam chos rnam rgyal dang / /
mdo sngags bstan 'dzin blo bzang don yod zhabs / /
legs bshad mdzod 'dzin gsum la x rgyud chen blo bzang rnam rgyal dpal bzang po / /
'gro ba'i ded dpon blo bzang nor bu'i zhabs / /
rim gnyis mthar son shes rab rgya mtsho ste / /
'gro ba'i ded dpon gsum la x 'jam dbyangs ngag dbang blo gros rgya mtsho'i dpal /
! /
mkhas grub chen po sbyin pa rgya mtsho dang / /
rgyud chen dpal 'byor rgyal mtshan dpal bzang po / /
rdo rje 'dzin pa gsum la x don yod grub ba dkyil 'khor rgya mtsho'i bdag /
thugs bskyed phul byung dge 'dun @# / /
phun tshogs rje / /
snyan brgyud mdzod 'dzin ngag dbang mchog ldan te / /
man ngag gter mdzod gsum la x spyan ras gzigs dbang bskal bzang rgya mtsho'i dpal / /
rin chen grags ba blo bzang chos 'phel zhabs /
grub pa'i dbang phyug klong rdol rin po che / /
bstan pa'i srog shing gsum la x ! smra ba'i nyi ma 'jigs med dbang po dang / /
mkhas dbang dpal mang dkon mchog rgyal mtshan zhabs / /
snyan brgyud gter mdzod shes rab rgya mtsho ste / /
bstan pa'i snang byed gsum la x blo gros bzang bos lnga rig yong sa la mkhas / /
thes don tshul bzhin sgrub ba'i khrims kyis btsun / /
byams brtse rgya mtsho lta bu'i thugs mnga' ba / /
dpal ldan bla ma'i zhabs x blo gter bshes gnyen du ma'i zhabs sen rdul / /
bzang po'i skal bas gtsug tu bsten pa'i mthus / /
gdams ngag rgya mtsho'i gter gyur drin can rje / /
zla bral rje btsun bla mar x byamsX pa tshul ldan la sogs 'phags nor gyis / /
thugs rgyud legs gtams rgyal bstanX 'dzinX pa'i gtso / /
rnam bzhi'i 'phrinX lasX rgyaX mtsho'iX gos can khyon / /
yongs khyab rje btsun bla mar x skye ba kun tu sogs bya /
! rdzogs rim rim lnga gsal sgron gyi skabs /
'jam dbyangs ngang dbang blo gros rgya mtsho'i dpal / /
zhes pa yan dngos grub rgya mtsho ltar la /
de nas /
mkhas dang grub pa'i 'khor los bsgyur ba che / /
kun mkhyen bla ma 'jam dbyangs bzhad pa'i sde / /
rigs brgya'i khyab bdag gnyis la x thugs bskyed phul byung dge 'dun phun tshogs zhabs / /
snyan brgyud mdzod 'dzin ngag dbang mchog ldan dang / /
mi dbang gtsug nor rol pa'i rdo rje'i zhabs / /
bdag nyid chen po gsum la x smra ba'i nyi ma 'jigs med dbang po dang / /
man 'dra'o / /
! maN+Dal phul nas /
'dus pa gsang ba las byung ba / /
de bzhin gshegs pa kun gyi gsang / /
rdo rje snying po 'dus ba yi / /
de nyid bcom ldan bshad du gsol / /
lan gsum /
gtang rag skabs /
e ma'o sangs rgyas e ma'o chos / /
chos bshad pa ni ngo mtshar che / /
yang dag don ni dag pa'i don / /
byang chub sems la phyag 'tshal lo / /
zhes lan gsum brjod par bya'o / /
'di ni rab rgyal me khyi mor mdo khams chab mdo dge ldan byams pa gling du dpal gsang ba 'dus pa'i rim gnyis kyi bshad khrid tshugs skabs pha bong kha'i sprul ming pas phyags gcig tu bsgrigs pa'o / /
! / /
dpal gsang ba 'dus pa'i rdzogs rim rim lnga gdan rdzogs kyi bla brgyud gsol 'debs bzhugs so / /
! dpal ldan rtsa ba'i x bdag gi spyi bor nas /
stsal du gsol / /
bar /
rgyal ba yan lag bdun ldan rdo rje 'chang / /
blo gros rin chen klu sgrub ma tang+gi / /
tai lo nA ro la sogs bla ma la / /
gsol ba 'debs so bdag rgyud byin gyis rlobs / /
sgra bsgyur mar pa de sras mtshur ston dbang / /
gad pa kIrti bsod nams rin chen dang / /
thur lha ba dang thang spe ba rnams la / /
gsol ba x gser sdings pa dang chos sku 'od zer zhabs / /
'phags ba 'od dang bu ston rin chen grub / /
sngags 'chang gtsor gyur khyung lhas pa rnams la / /
gsol ba x rgyal ba kun dngos rje btsun tsong kha pa / /
gsang bdag sher seng 'dul 'dzin dpal ldan bzang / /
dge 'dun 'phel dang bkra shis 'phags rnams la / /
gsol ba x bsam @# / /
'grub rgya mtsho rgyud chen brtson 'grus 'phags / /
rdo rje bzang po sangs rgyas rgya mtsho'i zhabs / /
rgyud chen dkon mchog rgya mtsho'i dpal rnams la / /
gsol ba x rim gnyis mthar phyin dkon mchog yar 'phel dang /
brgyud pa'i bka' ba ba ngag dbang chos ldan mtshan / /
la sogs brgyud ldan bla ma'i tshogs rnams la / /
gsol ba x ! ngagX dbang blo bzang 'jam dpal dbyangs nyid kyi / /
bstan pa'i snying po 'dzin la zla bral zhing / /
dngos grub char 'bebs grub pa'i dbang phyug la / /
gsol ba x byams brtse mkhyen ba blo bzang rgyal ba yi / /
bstan pa'i snying po 'dzin pa'i dpal gyur cing /
stag phu / /
'phrin las rgya mtsho drin can bla ma la / /
gsol ba 'debs so bdag rgyud byin gyis rlobs / /
skye ba kun tu x 'di yang rje pha bong kha ba dpal bzang pos mdzad ba'o / /
! / /
dpal gsang ba 'dus pa'i rim gnyis dmar khrid kyi bla brgyud gsol 'debs bzhugs so / /
! rigs kun khyab bdag mi bskyod rdo rje dang / /
sa bcu'i dbang phyug blo gros rin chen zhabs / /
dbang phyug brgyud ldan mgon po klu sgrub la / /
gsol ba 'debs so dngos grub rnam gnyis stsol / /
dngos grub mchog brnyes rgyal ma tang gi /
grub ba'i dbang phyug tai lo shes rab bzang / /
paN grub mchog gyur nA ro ta pa la / /
gsol ba x grub brnyes sgra bsgyur dam pa mar pa rje / /
zab lam mngon gyur dbang gi rdo rje'i zhabs / /
sgyu ma'i lam brnyes gad pa kIrti la / /
gsol ba x ngo mtshar khyad 'phags bsod nams rin chen zhabs / /
bskyed rim shin tu brtan pa tshul khrims skyabs / /
srog rtsol mthar phyin 'phags pa mchog skyabs la / /
gsol ba x rgyud gnyis gdams pa'i gter mdzod gzhon nu 'od / /
yon tan mdzod 'dzin chos sku 'od zer zhabs / /
gnas lugs ji bzhin rtogs pa 'phags 'od la / /
gsol ba x rig gnas mdo rgyud kun mkhyen rin chen grub / /
sngags 'chang mchog gyur gzhon nu bsod nams zhabs / /
kun mkhyen rgyal dbang blo bzang grags pa la / /
gsol ba x rgyal ba'i dbang po'i thugs sras bzang po skyong / /
mkhas dang grub pa'i dbang phyug gu Na shrI / /
gdams pa'i gter mdzod rong ston blo bzang la / /
gsol ba x mkhas btsun chen po yon tan rgya mtsho'i dpal / /
chos kyi spyan ldan blo gros rgyal mtshan zhabs / /
grub pa'i dbang phyug phyogs las rnam rgyal la / /
gsol ba x mkhas grub chan po sangs rgyas ye shes zhabs / /
paN chen blo bzang chos kyi rgyal mtshan dpal / /
rdo rje 'dzin pa dkon mchog rgyal mtshan la / /
gsol ba x slar yang kun mkhyen rgyal dbang tsong kha pa / /
'dus pa'i bka' bas shes rab seng ge'i zhabs / /
'dul 'dzin mchog gyur dpal ldan bzang po la / /
gsol ba x thub bstan ku mud bzhad mdzad dge 'dun 'phel / /
rgyud don gsal mdzad bkra shis 'phags pa'i zhabs / /
lung rtogs mnga' bdag bsam 'grub rgya mtsho la / /
gsol ba x klu sgrub lugs bzang 'dzin mkhas brtson 'grus 'phags / /
dngos grub 'byung gnas rdo rje bzang po'i zhabs / /
mdo rgyud mnga' bdag sangs rgyas rgya mtsho la / /
gsol ba x mkhyen brtse nus mnga' dkon mchog @# / /
rgya mtsho'i mtshan / /
bstan pa'i srog shing dkon mchog mchog yar 'phel zhabs / /
mkhas grub chen po ngag dbang brtson 'grus la / /
gsol ba x 'jam dbyangs zhal lung snyan brgyud chu bo zung / /
ji bzhin 'doms mdzad ngag dbang chos ldan sogs / /
dngos dang brgyud pa'i blo ma'i tshogs kun la / /
gsol ba x de ltar gsol bas tshad lan bla ma las / /
rnam dang dbang thob lam gyis rgyud smin cing / /
khas blangs dam tshig sdom pa phra rags kun / /
mig 'bras bzhin du rtag tu srung bar shong / /
rtsa ba'i rgyud don mtha' drug tshul bzhi yis / /
legs par 'grel ba zla ba'i sgron gsal dang / /
yab rje'i bsdus don mchan bu mtha' dpyod bzhi / /
sbrags pa'i bshad don ma lus rtogs par shog /
rdo rje bzhi yis bskyed pa'i rim pa dang / /
ngag dben sems dben sgyu 'od zung 'jug gi /
rdzogs pa'i rim la 'khrid pa'i man ngag gi /
gnad don tshul bzhin nyams su len par shog /
dbang dang rim gnyis rnal 'byor la brten nas / /
kha sbyor yan lag bdun ldan longs spyod rdzogs / /
zung 'jug rdo rje 'chang gi go 'phang mchog /
'gro kun don slad myur du thob par shog /
'di ni rong po dga' ldan rab brtan gling dgon du dpal ldan 'dus pa'i rim gnyis kyi dmar khrid 'chad skabs lcang skya ngag dbang blo bzang chos ldan gyi gsung la /
'jam dbyangs zhal lung sogs gsar bsnan bgyis te pha bong kha pas bsgrigs pa'o / /
! / /
bde mchog rgyud 'grel sbas don kun gsal gyi bshad lung gi brgyud 'bebs bzhugs / /
rigs kun khyab bdag rgyal ba rdo rje 'chang / /
rgyal sras phyag na rdo rje gsang ba'i bdag /
grub pa'i 'khor bsgyur sa ra ha pa la / /
gsol ba 'debs so mchog thun dngos grub stsol / /
sangs rgyas gnyis pa dpal mgon klu sgrub zhabs / /
grub pa'i dbang phyug dpal ldan sha wa ri / /
lam 'dis go 'phang mchog brnyes lU i bar / /
gsol ba x de sras dpal ldan dA ri ka pa'i zhabs / /
he ru ka dpal mngon bzhengs dril bu pa / /
rus sbal zhabs dang dzA lan+d+ha ri par / /
gsol ba x brtul zhugs spyod pa'i gar 'chang nag po la / /
gu hya pa dang mkhas grub rnam rgyal zhabs / /
te lo nA ro pham mthing sku mched la / /
gsol ba x sgra bsgyur shes rab brtsegs dang blo gros grags / /
sa chen kun snying bsod nams rtse mo'i zhabs / /
rig 'dzin sar gshegs grags pa rgyal mtshan la / /
gsol ba x chos rjes paN bsod nams seng ge'i zhabs / /
sangs rgyas 'bum pa mchog ldan legs pa'i blo / /
dpal ldan seng ge pa lugs brgyud pa la / /
gsol ba x gzhan yang dpal ldan dI laM ka ra dang / /
lo chung grags 'byor shes rab zhabs kyi lugs / /
gnyos dang mar do brgyud pa'i bla ma la| |gsol ba x thams cad mkhyen pa bu ston rin chen grub / /
sngags 'chang chen po chos kyi dpal ba'i zhabs / /
rgyal ba gnyis pa 'jam mgon tsong kha par / /
gsol ba x gsang chen bka' babs shes rab seng ge'i dpal / /
de sras rgyud chen sbyin pa dpal ba'i zhabs / /
grub pa'i dbang phyug dpal ldan bzang po la / /
gsol ba x de sras dbon po 'jam dbyangs dge 'dun 'phel / /
rnal 'byor dbang phyug rgyud chen bkra shis 'phags / /
de sras paN chen bsam 'grub rgya @# / /
mtsho la / /
gsol ba x rgyud zung 'brel ba'i chos mdzod brtson 'grus 'phags / /
mkhas grub chen po rdo rje bzang po'i zhabs / /
sngags 'chang rgyud chen sangs rgyas rgya mtsho la / /
gsol ba x rgyud don mngon gus dkon mchog rgya mtsho dang / /
gsang chen mdzod 'dzin dkon mchog yar 'phel zhabs / /
mer gan bla ma ngag dbang blo gros la / /
gsol ba x kun mkhyen chen po 'jam dbyangs bzhad pa'i sde / /
de sras khri chen dge 'dun phun tshogs zhabs / /
mkhas grub chen po ngag dbang mchog ldan la / /
gsol ba x spyan ras gzigs dbang bskal bzang rgya mtsho'i sde / /
rin chen grags pa blo bzang chos 'phel dang / /
klong rdol bla ma ngag dbang blo bzang la / /
gsol ba x dga' ldan khri chen blo bzang bkra shis dang| |lnga rig smra ba dkon mchog rgyal mtshan zhabs / /
gdams pa'i mdzod 'dzin shes rab rgya mtsho la / /
gsol ba x blo gros bzang pos lnga rig yongs la mkhas / /
thos don tshul bzhin sgrub pa'i khrims kyis btsun / /
byams brtse rgya mtsho lta bu'i thugs mnga' bar / /
gsol ba x blo gter bshes gnyen du ma'i zhabs sen rdul / /
bzang po'i skal bas gtsug tu bsten pa'i mthus / /
gdams ngag rgya mtsho'i gter gyur drin can rjer / /
gsol ba x brtan g.yo'i dngos kun sdom pa'i bde ba'i ba'i dngos / /
baiDU'i lang tsho bzhin lag rol ba'i gar / /
dpal ldan khrag 'thung drin can bla ma la / /
gsol ba x mtha' dag shes bya'i dkyil 'khor ma lus pa / /
sgrib bral dbyings rig dbyer med bde chen rje pha bong kha pa /
du / /
sngon mdzad bcom ldan he ru ka dpal la / /
gsol ba x dran pa yis kyang bde chen lhan cig skyes / /
stsol ba'i 'phrin las myur mgyogs war hi / /
mkha' 'gro ma yi 'khor los bsgyur ba la / /
gsol ba x tshe 'di'i snang ba byis pa'i rol rtsed dang / /
srid pa'i phun tshogs dug sbrul tshang lta bur| |mthong ba'i nges 'byung bcos min gyis bskul te / /
bde chen thar ba'i sa la gzhol gyur cig /
ma dag skye shi bar do lcags kyi khams / /
rnam dag rgyal ba'i sku gsum gser gshis su / /
sgyur byed 'khor lo sdom pa'i rim gnyis kyi / /
lam bzang rdzu 'phrul bzhin du bgrod gyur cig /
tshe yi mthar yang bla ma he ru ka'i / /
dkyil 'khor dpa' bo rnal 'byor ma sogs kyis / /
sgyu 'phrul bkod pas bsdus te dag zhing du / /
bde stong gar gyis srid mthar rol gyur cig /
ce ba 'di ni /
rab rgyal lcags sprul lor /
bod kyi gnas mchog dpal chen chu bo ri'i dben gnas tshe chu sgrub sder /
dpal ldan 'khor lo sdom ba'i rgyud 'grel sbas don kun gsal gyi zab khrid 'chad skabs snyigs dus kyi mahA paN+Di ta tse ni bla ma rin po che blo bzang rgya mtsho dpal bzang po'i gsung la kha skong sbyar ba'o / /
! / /
grub chen dril bu zhabs lugs kyi 'khor lo sdom pa phyi dkyil lha lnga'i dbang gi bla brgyud gsol 'debs e mkha' spyod bstan dar ba'i yig cha'i kha skong ni /
paN chen blo bzang chos kyi rgyal mtshan la / /
gsol ba x zhes ba'i mjug /
rdo rje 'dzin pa dkon mchog rgyal mtshan dang / /
ngag dbang bstan 'dzin blo bzang mkhas btsun zhabs / /
ngag dbang byams pa ye shes rgyal mtshan la / /
gsol ba 'debs so x blo bzang bstan 'dzin d+harmA b+ha dra dang /
dbyangs can grub rdor nam mkha' bstan skyong zhabs / /
mkhas grub chen po bstan 'dzin brtson 'grus la / /
gsol ba 'debs so x dngos brgyud bla ma @# / /
yi dam mkha' 'gro'i tshogs / /
zhes pa man gzhung ltar ro / /
'di yang rje la bong kha pa dpal bzang pos mdzad pa'o / /
! / /
dpal 'khor lo sdom pa dril bu lus dkyil gyi dbang gi bla brgyud gsol 'debs shin tu bsdus pa bzhugs /
dpal ldan he ru ka dang rnal 'byor ma| |dril bu rus sbal 'bar 'dzin nag po pa / /
gu hya rnam rgyal tai lo nA ro dang / /
pham mthing sku mched rnams la gsol ba 'debs / /
sher brtsegs mal lo sa chen rje btsun mched / /
sa paN 'phags pa zhang ston brag phug pa / /
bla ma dam pa rje btsun blo bzang grags / /
mkhas grub sku mched rnams la gsol ba x d+harmA badzra dben sa yab sras dang / /
chos rgyan dkon rgyan ngag dbang chos ldan mtshan / /
blo bzang chos 'dzin rol pa'i rdo rje'i zhabs / /
blo bzang snyan grags rnams la x blo bzang thugs rje 'jam dpal tshul khrims dang / /
'jam dpal rdo rje ye shes don grub rje / /
skal bzang mkhas grub blo bzang sangs rgyas zhabs / /
rtsa ba'i bla ma rnams la gsol ba 'debs / /
thun mong lam sbyangs dbang thob dam tshig ldan / /
phyi nang bskyed pa'i rim pa phra rags dang / /
rdzogs rim rim lnga'i nyams len mthar phyin te / /
sku bzhi mngon du 'gyur bar byin gyis rlobs / /
zhes pa 'di ni mkhas mchog dngul chu ba'i gsung la kha skong bsnan te pha bong kha sprul ming pas sbyar / /
! / /
zab lam nA ro chos drug gi 'khrid kyi bla brgyud gsol 'debs bzhugs so / /
dpal ldan rtsa ba'i zhes sogs dang /
bde chen dkyil 'khor khyab bdag he ru kaH /
bde stong rtogs pa mthar son shes rab bzang / /
bde mchog rang gzugs nA ro ta pa la / /
gsol ba 'debs so bde stong ye shes stsol / /
rdo rje 'dzin pa'i gtsug rgyan mar pa'i zhabs / /
rdo rje'i sa brnyes mid la bzhad pa rje / /
rdo rje'i rigs mchog dwags po lha rje la / /
gsol ba x 'gro mgon chen po phag mo grub dang / /
'gro ba'i 'dren pa 'jig rten rin chen mgon / /
'gro don mthar phyin gtsang pa ras chung la / /
gsol ba x sgra bsgyur dbang po byams pa dpal ba dang / /
sgra don chos kyi bang mdzod bsod nams dbang / /
sgra tshad smra ba bsod nams seng+ge la / /
gsol ba x mkhas pa'i gsung rab don gzigs yang rtse ba / /
mkhas ba'i gtsug rgyan bu ston rin chen grub / /
mkhas grub chen po byams pa dpal ba la / /
gsol ba x chos kyi spyan ldan grags pa dbang phyug zhabs / /
chos kyi rgyal po kun mkhyen blo bzang grags / /
chos kyi sras mchog mkhas grub chen po la / /
gsol ba x rnam dpyod phul byung rje btsun ba so ba / /
rnam grol sa brnyes chos kyi rdo rje dang / /
rnam 'dren chen po blo bzang don grub la / /
gsol ba x kun rtog 'khrul zhig sangs rgyas ye shes dang / /
kun gzigs blo bzang chos kyi rgyal mtshan zhabs / /
kun spangs chen po dam chos rgyal mtshan la / /
gsol ba x gsang ba'i rnal 'byor dbang phyug sman khang pa / /
gsang chen lam bzang mngon gyur nA da'i mtshan / /
gsang ba'i mdzod 'dzin ngag dbang byams pa la / /
gsol ba x yongs 'dzin dam pa ye shes rgyal mtshan dang / /
yongs rdzogs thub bstan mnga' bdag ngag dbang bstan / /
yongs bsngags bshes gnyen ye shes bstan 'dzin la / /
gsol ba x rgyal ba kun dngos many+dzu shI la'i zhabs / /
rgyal bstan zab don spel mdzad mai tri'i @# / /
mtshan / /
rgyal sras chen po bskal bzang bstan 'dzin la / /
gsol ba x thabs shes gnyis med rgyud don legs rtogs nas / /
thabs lam zab mo'i gnad kyis thugs rgyud 'byongs / /
thabs mkhas 'gro 'dren chos kyi rdo rje la / /
gsol ba x nges med gnas su rtse gcig sgrub pa yis / /
nges don nyams myong mthar son grub dbang mchog /
nges gsang lam ston padma rdo rje la / /
gsol ba x sh+lau ka gnyis po 'di pha bong kha bas gsar du bcug /
rtsa khams phra rags dpa' bo mkha' 'gro sogs / /
rtsa brgyud bla ma mchog gsum kun 'dus sku / /
rtsa ba'i bla ma bde chen snying po la / /
gsol ba x dga' chen khyab bdag 'khor lo sdom pa dang / /
dga' bzhi stsol mdzad rdo rje phag mo mchog /
dga' bas rtag rol dpa' bo mkha' 'gro la / /
gsol ba x tshe 'di mi rtag nam mkha'i glog dang 'dra / /
'khor ba'i phun tshogs kun kyang grub pa'i mod / /
dor bar shes nas chos la blo phyogs shing / /
skyo shas nges 'byung skye bar byin gyis rlobs / /
bdag gi phyir du skye ba grangs med par / /
lus sems sdug thag chad pa'i ma rgan rnams / /
bsgral 'dod snying rje byang chub sems bskyed nas / /
rgyal sras spyod pas 'da' bar x dngos grub kun gyi rtsa ba drin can rjer / /
rtag tu mos gus rtsol med skye ba dang / /
ji ltar khas blangs dam tshig sdom pa rnams / /
srog bzhin gces bar srung bar byin gyis x gang snang lha yi 'khor lor yongs shar zhing / /
nyams myong bde ba chen po'i rtsal rdzogs la / /
spros bral gnas lugs mthong pa'i rtogs pa yis / /
bdag rgyud dus 'dir smin par x phyi nang thabs kyis skyes pa'i dri bzhon gsar / /
d+hU tIr zhugs pas rgod ma'i drod 'bar zhing / /
kun da'i reg pa las 'ongs lhan skyes bde'i / /
rtogs pa mngon du 'gyur bar x rigs pa'i rlung sems 'phro 'du bral ba'i gnyid / /
bde stong 'od gsal ngo bor shar ba dang / /
rmi lam bar do zin nas sprul bsgyur sogs / /
ci 'dod thogs med nus par x 'od gsal lhan skyes bde ba'i dpal thob cing / /
dwangs ma'i thig le rje btsun yab yum du / /
bzhengs nas sgyu 'phrul dra ba mngon byas te / /
tshe 'dir zung 'jug 'grub par byin gyis x gal te las kyis 'chi ba'i dus byas tshe / /
'od gsal ma bu 'phrod ba'i gdeng bskyed cing / /
bar do longs spyod rdzogs pa'i skur langs te / /
sprul pas 'gro ba 'dren par x tshangs ba'i lam nas sprin lam thon pa'i sems / /
mkha' spyod zhing bzang 'pho ba'i bsam gtan dang / /
gang mos gzhan gyi phung po'i grong khyer du / /
'jug pa'i rnal 'byor 'grub par x he ru ka dpal yab yum gnas gsum gyi / /
mkha' 'gror bcas bas brtse bas rjes bzung ste / /
phyi nang 'gal rkyen zhi zhing mthun rkyen sgrubs / /
rim gnyis lam bzang myur du mthar phyin shog /
! / /
zab lam nA ro chos drug gi bla brgyud gsol 'debs bsdus pa bzhugs so / /
rdo rje 'chang chen te lo nA ro pa / /
mar pa mid la chos rje sgam po pa / /
phag mo grub pa rgyal ba 'bri gung pa / /
dngos brgyud bla ma rnams la gsol ba 'debs / /
rtsa khams phra rags dpa' bo mkha' 'gro sogs / /
@# / /
rtsa brgyud bla ma mchog gsum kun 'dus sku / /
rtsa ba'i bla ma bde chen snying po la / /
gsol ba 'debs so x pha rgyud ma rgyud zab bcud bdud rtsi'i rgyun / /
'bum phrag gcig tu 'khyil ba'i gdams pa mchog /
dpal ldan nA ro chos drug nyams rtogs kun / /
tshe 'dir mngon du 'gyur bar byin gyis rlobs / /
nA ro chos drug gi bla brgyud gsol 'debs bsdus pa 'di yang zab khrid skabs tshogs 'don ltar pha bong kha pas bris pa'o / /
! / /
dpal rdo rje 'jigs byed kyi rim gnyis khrid kyi bla brgyud gsol 'debs bzhugs so / /
'jam dpal rdo rje rgyal ba yab sras dang / /
shes rab seng ge 'dul 'dzin dpal ldan bzang / /
'jam dbyangs dge 'dun 'phel dang bkra shis 'phags / /
gsol ba 'debs so dngos grub rnam gnyis stsol / /
rgyud chan bsam grub rgya mtsho brtson 'grus 'phags / /
rdo rje bzang dang sangs rgyas rgya mtsho'i zhabs / /
dkon mchog rgya mtsho dkon mchog yar 'phel la / /
gsol ba x ngag dbang brtson 'grus lhun grub rgya mtsho dang / /
ngag dbang rin chen blo bzang chos 'phel zhabs / /
ngag dbang rdo rje d+harmA b+ha dra la / /
gsol ba x 'jam dpal dbyangs dngos blo bzang chos 'phel dang / /
mkhas grub chen po bstan 'dzin brtson 'grus zhabs / /
bka' drin mnyam med rtsa ba'i bla ma la / /
gsol ba x rgyal ba kun gyi yab gcig 'jam pa'i dbyangs / /
ma rungs gdul dka' mtha' dge 'dul ba'i phyir / /
'jigs byed khro bo chen po'i skur ston pa / /
gsol ba 'debs so dngos grub rnam gnyis stsol / /
de ltar bstod pas byang chub snying po'i bar / /
'gal rkyen bdud bzhi'i g.yul las rnam rgyal te / /
zhi rgyas dbang drag grub chen brgyad la sogs / /
dngos grub kun gyis rtag tu 'byor gyur cig /
mdor na deng nas tshe rabs thams cad du / /
'jam dpal dpa' bos dgyes bzhin rjes bzung ste / /
rim gnyis lam gyi rtogs pa mthar phyin nas / /
sku gsum go 'phang bde blag thob gyur cig /
'di yang bskyed rdzogs kyi khrid spel skabs tshogs 'don bya rgyur rje dngul chu ba'i gsung la kha skong bsnan te pha bong kha pas sbyar ba'o / /
! / /
bcom ldan 'das dpal rdo rje 'jigs byed chen po'i 'khrul 'khor gyi khrid rgyun gsol 'debs kha skong ni /
don gnyis lhun gyis grub pa rin po che / /
gsol ba x zhes pa yan 'jigs byed bla brgyud gsol 'debs ltar la /
de nas /
! rgyal ba gnyis pa 'jam mgon tsong kha pa / /
mkhas grub dam pa dge legs dpal bzang dang / /
'dul ba 'dzin pa dpal ldan bzang po la / /
gsol ba x 'jam dbyangs dge 'dun 'phel dang bkra shis 'phags / /
bsam 'grub rgya mtsho brtson 'grus 'phags pa dang / /
rdo rje bzang po sangs rgyas rgya mtsho la / /
gsol ba x dkon mchog rgya mtsho dkon mchog yar 'phel dang / /
bzhad pa'i rdo rje ngag dbang bkra shis zhabs / /
bsod nams rgya mtsho ngag dbang grags pa la / /
gsol ba x /
zhes pa man dkyus ltar dkon mchog rgyal mtshan 'jigs med bzang po dang / /
grub pa'i dbang phyug 'jigs med bsam gtan rje / /
bka' drin mnyam med bstan pa'i sgron me la / /
gsol ba x rgyal ba kun gyi yab gcig 'jam pa'i dbyangs /
@# / /
ro| |'di yang rje pha bong kha pas mdzad pa'o / /
! / /
tshe dpag lha dgu'i dkyil 'khor gyi cho ga'i bla brgyud gsol 'debs bzhugs so / /
o swa sti /
'chi med mchog sbyin rnam 'dren tshe mtha' yas / /
snying po'i zhabs dang grub brnyes dze tA ri / /
byang chub bzang po ting 'dzin bzang po'i zhabs / /
gsol ba 'debs so tshe yi dngos grub stsol / /
rdo rje gdan pa mya ngan med pa'i dpal / /
sgra bsgyur dbang po ba ri rin chen grags / /
mnga' bdag mchims btsun brtson 'grus seng ge la / /
gsol ba 'debs so x bstan pa'i gsal byed chen po zhang phug pa / /
mkhas grub 'jad pa shes rab rin chen dang / /
e pa 'khon ston 'jam dbyangs bzhi thog pa / /
gsol ba 'debs so x byang sems chen po rgyal ba ye shes dang / /
dpal ldan bla ma grags pa dpal ba dang / /
snur chos 'phags pa chos kyi rgyal mtshan zhabs / /
gsol ba 'debs so x yang rtse ba mchog rin chen seng ge dang / /
thams cad mkhyen pa bu ston rin chen grub / /
thugs sras chen po rin chen rnam rgyal zhabs / /
gsol ba 'debs so x yab gcig rgyal kun bdag po 'jam dpal dbyangs / /
tha mal gsum ldan ngur smrig 'chang ba'i zol / /
gangs can shing rta chen po tsong kha par / /
gsol ba 'debs so x 'di yan rgyal ba tsong kha pa chen po'i gsan rgyun gzhir bzhag ltar yin zhing /
'di man brgyud rim mi 'dra ba ches mang bas gang zag rang rang gcig pu'i kha ton brgyud 'debs rang gi rtsa ba'i bla ma'i bar rang rang thob rgyun ltar bgyid chog kyang /
dgon sde chen po dang grwa tshang khag sogs la mi rabs mang por bla rabs tha dad du ma nas dbang du dgos pas brgyud rim yang 'dra min sna tshogs 'ong rgyur tshogs 'don gyi bla brgyud kyang yang yang rnying pa dong nas gsar rtsom bsgyur tshod med pas /
des na dgon sde grwa tshang sogs kyi tshogs 'don brgyud 'debs rgyud gwa dang sngags grwa'i phyag bzhes ltar slar bsgyur bcos mi dgos par gtan chags bgyid chog ba'i kha skong ni /
bcom ldan 'chi med rnga sgra'i dkyil 'khor du / /
smin byed brgyud pa'i bla ma'i tshogs kun dang / /
bka' drin mnyam med rtsa ba'i bla ma la / /
gsol ba 'debs so tshe yi dngos grub stsol / /
rje btsun tsong kha pa chen po man /
rang gi rtsa ba'i bla ma yan gyi brgyud 'debs 'di kho nas chog pa yod pas slar kha snon ma byed cig /
rnam snang rdo rje rin chen padmo las / /
kun gzigs yon tan ye shes mi g.yo ba'i / /
tshe dpag med mgon dkyil 'khor lha tshogs la / /
gsol ba 'debs so tshe yi dngos grub stsol / /
bdag dang 'gro kun tshe dpag med mgon gyi / /
rnam par dag pa'i dkyil 'khor la zhugs nas / /
ye shes 'bebs shing me tog phreng ba sogs / /
smin byed mngon du 'gyur bar byin gyis rlobs / /
tshe dbang rigs lngas dug lnga kun sbyangs te / /
'chi med ye shes rnam lnga thob pa dang / /
bdud rtsi'i rgyun gyis 'gal rkyen kun bkrus te / /
bcom ldan rigs lnga'i sa bon mchog thebs shog /
cod pan dbang gis lnga ldan rigs 'grub cing / /
rgyal kun thugs rje'i bcud dang snying dbus lha / /
'dres ba'i bdud rtsi'i rgyun gyis lus dang sems / /
'chi med rdo rje'i sku ru bsgyur bar shog /
rin chen bdun dang bkra shis rdzas brgyad kyis / /
srid zhi'i phun tshogs dpal 'byor kun bsdus shing / /
tshogs bsags sgrib sbyangs lha drug mtshan bcas kyis / /
@# / /
gang shar dkyil 'khor 'khor lor 'char bar shog /
mtshan ma med dang bsam gtan rnam pa bzhis / /
thun mong las bzhi grub pa chen po brgyad / /
mchog gi dga' ston tshe mtha' yas mgon gyi / /
go 'phang bla med bde blag myur thob shog /
bla ma yi dam srung ma'i bden pa dang / /
gsol 'debs smon lam rten 'brel myur smin nas / /
'od dpag med kyis smon lam gang btab pa / /
bdag sogs 'gro bas myur du 'grub par shog /
ces chab mdo dge ldan byams pa gling gi tshe dpag sgrub mchod du gsung rgyu'i bla brgyud gsol 'debs 'di yang pha bong kha'i sprul ming pas brgyud 'debs rnying par bsgyur bcos kyis dkar mda' dgon dge ldan theg mchog gling du sbyar ba'i yi ge ba ni 'dan chos 'khor dgon gyi grwa rigs dge slong blo bzang rdo rjes bgyis ba 'gro don 'phel bar gyur cig /
! rab 'byams rgyal kun phrin las snying po'i dpyid / /
yid 'phrog 'jo sgeg lha mo'i skur bstan pa / /
srid zhi'i 'jigs pa kun sgrol rje btsun mar / /
gsol ba 'debs so mchog thun dngos grub stsol / /
blo bzang rgyal ba'i zab rgyas dam chos kyi / /
gter mdzod dbang phyug brgyad kyi sar gshegs pa / /
'phags mas rjes bzungs gar gyi dbang po stag phu /
la / /
gsol ba x blo gros rtsa brtan mkhyen bzang yal 'dab la / /
legs chags bshad sgrub bstan pa'i zil dngar ro / /
dngos grub 'dod 'jo yongs 'du'i dbang po la / /
gsol ba x zab gsal ye shes yongs 'dzin /
rlabs 'khrigs rA bla /
ma dros klung / /
gang thugs rgya mtshor 'khyil las rnam bzhi'i rgyun| |'bebs mkhas khyab bdag gdengs can dbang po la / /
gsol ba x ngag dbang lung rtogs rin chen gter mdzod du / /
tshul khrims 'byor pas 'grol smin grol gyi / /
'dod rgu'i char 'bebs bsam 'phel dbang po la / /
gsol ba x blo gros b+Tang0 po'i spyan stong mdo sngags kyi / /
thub bstan yongs la gzigs pa'i ngo mtshar gtam / /
gsang mdzod rdo rje 'dzin pa'i dbang po la / /
gsol ba dug dbang 'jam dpal snying po'i dge0 legs0 bstan0 / /
mi nub 'dzin rje zug pA'i rnam 'dren rgyal0 mtshan0 mchog /
zhabs drung dam pa grub pa'i dbang po la / /
gsol ba x stag phu /
ngag0 dbang0 blo bzang0 'jam0 dpal0 dbyangs nyid kyi / /
bstan0 pa'i0 snying po 'dzin zhabs drung /
la zla bral zhing / /
dngos0 grub0 char 'bebs grub pa'i dbang phyug la / /
gsol ba x byams0 brtse mkhyen pa0 blo bzang rgyal ba yi / /
bstan0 pa'i snying po 'dzin0 pa'i dpal gyur cing / /
'phrin0 las0 rgya0 mtsho0 drin can bla ma la / /
gsol ba 'debs so mchog thun dngos grub stsol / /
de ltar lha dang bla ma'i byin nus kyis / /
thun mong lam gyis rang rgyud legs sbyangs nas / /
zab lam rim gnyis rtogs pa mngon gyur te / /
zung 'jug 'phags ma'i rang zhal myur mthong shog /
der ma son yang 'chi bar mngon phyogs tshe / /
gzhi lam stong bzhi bsres pa'i lam gyi mthar / /
myur lam sgyu 'od zung gi 'phrul 'khor gyis / /
bdud bzhi'i dgra tshogs drungs nas 'byin par shog /
skye ba kun tu sogs brjod /
ces sgrol ma tsit+ta ma Ni'i khrid kyi bla brgyud gsol 'debs 'di ni /
dbang gi ring brgyud la kha skong gnyis @# / /
bsnan te pha phong kha pas sbyar ba 'gro don 'phel / /
! / /
bka' shes rab gyi pha rol tu phyin pa'i nyams len gcod yul gdan thob kha cig ma'i dbang gi brgyud pa'i gsol 'debs ni /
paN chen chos rgyan gyi 'og tu /
gzims khang dkar po'i dgon pa ru / /
nam mkha' rdo rje byin rlabs can / /
byin rlabs can la gsol ba 'debs / /
gsang sngags gling gi gdan sa ru / /
rin chen don grub byin rlabs can / /
byin rlabs x se ra rtse yi gnas mchog tu / /
dge legs rgya mtsho byin rlabs can / /
byin rlabs x r+wa sgreng rgyal ba'i dben gnas su / /
ngag dbang mchog ldan byin rlabs can / /
byin rlabs x bar 'dir brgyud pa gcig gnyis tsam ma rnyed pa slar btsal nas 'jug dgos /
rang rang nges med zhing khams nas / /
brgyud ba'i bla ma byin rlabs can / /
byin rlabs x dpal ldan 'bras spungs chos sde nas / /
'jam dpal rdo rje byin rlabs can / /
byin rlabs x gar bzhugs chos kyi pho brang du / /
byams pa kun khyab byin rlabs can / /
byin rlabs x dwags stong lha sdings ri khrod nas / /
bskal bzang bstan 'dzin x byin rlabs x mkhar thog dben pa'i gnas mchog nas / /
skal bzang mkhas grub x byin rlabs x dga' ldan chos kyi pho brang du / /
'jam dpal lhun grub byin rlabs can / /
byin rlabs can la gsol ba 'debs / /
spyi gtsug nyi zla'i sogs / /
! /
dpal mgon sngob srag dbang ba gdang bzhi ba'i gsad khrid brgyud ba'i gsol 'debs /
khrid kyi rim ba'i smon lam dang bcas ba bzhugs so / /
oM swa sti pra dzA b+h+yaH rgyal ba kun dngos khyab bdag rdo rje 'dzin / /
rgyal bas lung bstan 'phags mchog klu sgrub zhabs / /
rgyal ba'i bstan 'dzin grub chen ba ling ta / /
gsol ba 'debs so bdag rgyud byin gyis rlobs / /
'jam dpal rjes bzungs sangs rgyas ye shes zhabs / /
paN grub dam pa mar me mdzad bzang po / /
grub pa'i dbang po rje btsun shrI su kha / /
gsol ba 'debs so x mkhas pa'i gtsug rgyan bi ma la gup+ta / /
bram ze'i btsun pa rin chen rnam pa gnyis / /
ye shes mkha' 'gro ri sul rnal 'byor ma / /
gsol ba x lo chen dam pa dpal ldan dar ma grags / /
grub ba'i dbang phyug sngags 'chang kha'u ba / /
bstan pa'i mnga' bad dpal ldan sa skya ba / /
gsol ba x bdag nyid chen po bsod nams rtse mo'i zhabs / /
rdo rje 'dzin dbang rje btsun grags pa'i mtshan / /
mkhas grub dbang pos skya paN+Di ta / /
gsol ba x 'gro ba'i mgon po 'phags pa rin po che / /
mgon po'i rnam 'phrul dam pa kun dga' grags / /
bdag nyid chen po b+ha dra shrI'i zhabs / /
gsol ba x thams cad mkhyen pa bsod nams rgyal mtshan zhabs / /
mthu stobs dbang phyug sngags 'chang gzungs kyi dpal / /
thugs sras dam pa bzang po rgyal mtshan pa / /
gsol ba x r+wa lo gnyis pa mkhas grub dge rgyal ba / /
sngags 'chang chen po chos rje sangs rgyas mchog /
mtshungs med dam pa skyes mchog rgyal mtshan dpal / /
gsol ba x ! skyes mchog chos rje'i sras kyi thu bo pa / /
zhing skyong bran du bkol ba'i rdo rje 'dzin / /
rnal 'byor dbang phyug rje btsun mdo khams pa / /
gsol ba x mkhas dang grub pa'i gtsug rgyan tshar pa rje / /
de sras thu bo 'jam mgon mkhyen brtse'i zhabs / /
dbang phyug rab brtan khyab bdag bka' 'gyur ba / /
@# / /
gsol ba x bstan pa'i gsal byed mkhan chen zhwa lu ba / /
mtshungs med byams pa ngag dbang lhun grub dang / /
rmor chen chos rje khyab bdag gnas gsar ba / /
gsol ba x snyigs dus kun mkhyen kun dga' blo gros zhabs / /
gdams pa'i mdzod 'dzin dkon mchog grags pa'i mtshan / /
kun dga' rab tu rgyas pa'i sde rnams la / /
gsol ba x byams pa bstan 'dzin kun dga' bkra shis dang / /
snyan brgyud mnga' bdag kun dga' rin chen zhabs / /
gzim 'og ngag dbang bstan 'dzin snyan grags la / /
gsol ba x chos 'di'i bka' bab snyan grags 'gyur med dang / /
stobs 'phrog bran 'khol gzim 'og rdo rje 'chang / /
byams pa kun dga' bstan 'dzin dpal bzang por / /
gsol ba 'debs so bdag rgyud byin gyis rlobs / /
! rnam gsum sngon 'gro'i rim pa bsgoms pa yis / /
sdig ltung dri ma'i tshogs kun sbyong ba dang / /
rlabs chen bsod nams gong du 'phel byas nas / /
lam mchog bsgom pa'i snod du rung bar shog /
'khor lo rnam lnga'i yig 'bru'i spro bsdu yis / /
nang gi dam can mkha' 'gro yab yum rnams / /
zag med bde ba'i mchog pas mnyes byas nas / /
bdag la nye ba'i bsnyen pa mthar phyin shog /
rtsa gsum lha lnga'i rnal 'byor gsal byas shing / /
bsnyen pa rnam lnga'i gnad la mkhas gyur pas| |srid gsum mthu stobs bsdu ba'i sbyor ba yis / /
las su rung ba'i sgrub pa mthar phyin shog /
e dbyings sde brgyad dbus su bsgrub bya'i gzugs / /
lus la zhing skyong bkod pa'i 'khrul 'khor gyis / /
rtsa 'bral khams gsol rnam shes 'phrog pa yis| |ma lus bstan dgra'i tshogs rnams 'joms par shog /
stong nyid bu mo'i snying dbus nyi zla'i nang / /
gsal dwangs lha lnga tsha bsil gyis gdungs pas / /
ma bzod bde chen sgyu ma'i gar g.yo ba'i / /
rab 'byams las kun thogs med 'grub par shog /
gnas mchog rang byung rdo rje'i lus kyi nang / /
rang bzhin lhun grub mkha' 'gro'i gsang gnas su / /
dam can rgya mtsho'i tshogs rnams 'dus pa yis / /
skad cig tsam yang 'bral ba med par shog /
sems nyid rang bzhin mgon por shes pa dang / /
de nyid rdo rje'i lus la tshang ba dang| |phyi rol dregs pa'i gzugs su shar ba yi / /
gnas lugs rtogs pas 'bad med 'grub par shog /
mdor na deng nas rang sems bla ma dang / /
chos skyong dbyer med dag pa'i dang zhig nas / /
snyan brgyud rdo rje'i sgra dbyangs bye ba brgyas / /
bstan dang skal ldan skyong bar bdag gyur cig /
ces pa 'di yang /
skyes mchog rgyal mtshan dpal / /
zhes pa yan dang /
mjug gi smon lam bcas rje blo gsal rgya mtsho grags pa rgyal mtshan dpal bzang po'i gsung sor bzhag thog /
kha skong tshigs bcad 'ga' bsnan te pha bong kha'i sprul ming bas sbyar ba'o / /
gong gi rnam gsum sngon 'gro'i zhes pa'i dbur /
he rukaH dpal dus kyi tha mar yang / /
dur smig gar gyi rnam rol drin can rje / /
byams ba bstan 'dzin 'phrin las rgya mtsho la / /
gsol ba x 'di ni stag phu rdo rje 'chang padma badzra dpal bzang pos mdzad pa'o / /
! / /
dpal mgon gdong bzhi pa gsang khrid kyi mgon po'i khrid kyi brgyud 'debs bzhugs so / /
rigs brgya'i khyab bdag drug pa rdo rje 'chang / /
sangs rgyas gnyis pa 'phags mchog klu sgrub dang / /
mkhas grub chen po sangs rgyas ye shes zhabs / /
gsol ba 'debs so las bzhi'i dngos grub stsol / /
@# / /
mar me mdzad dang grub chen dpal bde ba / /
bI ma gup+ta rin chen rdo rje'i zhabs / /
rin chen grags pa ri sul rnal 'byor ma / /
gsol ba x gnyan lod ram grags dang kha'u pa / /
sa chen kun snying bsod nams rtse mo dang / /
grags pa rgyal mtshan chos rje paN+Di ta / /
gsol ba x chos rgyal 'phags pa dam pa kun dga' grags / /
bzang po dpal ba bsod nams rgyal mtshan zhabs / /
sngags 'chang gzungs dpal bzang po rgyal mtshan la / /
gsol ba x dge ba rgyal mtshan jo gdan sangs rgyas mchog /
skyes mchog rgyal mtshan bkra shis seng+ge dang / /
snyan brgyud mnga' bdag tshar chen yab sras la / /
gsol ba x bsod nams chos 'phel dbang phyug rab brtan dang / /
rin chen mchog grub mkhyen rab byams pa'i zhabs / /
rmor chen sangs rgyas rgya mtsho gnas gsar ba / /
gsol ba x sa chen kun blo mkhan chen dkon mchog grags / /
kun dga' rab rgyas chos nyid ye shes dang / /
kun dga' bkra shis kun dga' rin chen la / /
gsol ba x rje btsun ngag dbang bstan 'dzin snyan grags dang / /
dpal mgon bran 'khol snyan grags 'gyur med zhabs / /
mchog sprul byams pa kun dga' bstan 'dzin la / /
gsol ba 'debs so las bzhi'i dngos x rab 'byams rgyal kun 'dus pa'i ngo bo nyid / /
zhing skyong chen pos rjes bzung rnal 'byor mchog /
rtsa ba'i bla ma bde chen snying po la / /
gsol ba 'debs so las bzhi'i dngos grub stsol / /
skye ba kun tu xxx myur thob shog /
! rnam 'dren stong gis spangs pa'i nyam thag 'gro'i / /
'dren mchog mnyam mang ston pa shAkya'i rgyal / /
phyag 'tshal mchod cing snying nas gsol ba 'debs / /
dge kun bla med rdzogs byang rgyur gyur cig /
ces pa 'di'ang lung zhu dar rgyas kyi ngor ba 'ong kha'i sprul ming pas sbyar ba'o / /
! lung med /
'jam dpal dbyangs kyi sku dang gsung dbyangs kyi / /
snang ba dngos su rgyun mi chad myong zhing / /
grub pa mchog gi sar gshegs rtogs ldan pa / /
'jam dpal rgya mtsho'i zhabs la gsol ba 'debs / /
mkhas dang grub pa yongs kyi gtsug tor na / /
gang gi zhabs sen zla tshes ngal bso ba / /
'jam mgon bla ma'i nang gi thugs sras gcig /
mkhas grub chos rje'i zhabs la gsol ba 'debs / /
! / /
blo ldan skal bzang padmo'i tshal gyi gnyen / /
'phrin las thub bstan nyin mor byed pa'i dpal / /
mi shes smag rum g.yul las rnam rgyal ba'i / /
bshes gnyen rta bdun dbang por snying nas 'dud / /
phul byung blo gros bzang po'i ba gsal las / /
'char ba'i 'phrin las bdud rtsi'i zegs ma yis / /
thub bstan kun+da'i dga' tshal rab bzhad pas / /
snyan pa'i dri ngad phyogs brgyar ldang ba'i tshe / /
rnam mang rgyal sras b+h+ra marH yi tshogs / /
bsngags brjod dar dir sgrog bzhin khyod drung lhags / /
de tshe bdag kyang shugs drag dad mos kyis / /
yid rab myos bzhin gsol ba 'di ltar 'debs / /
blo ldan dba' bo 'chi med tshogs kyi dbus / /
mkhyen bzang 'dren byed stong gi gzi 'bar zhing / /
thub bstan 'dzin pa'i snying stobs sa srung gnyar / /
phyogs las rnam rgyal rdo rje'i rtse brgya gdengs / /
gang sku gzhom gzhig bral ba rdo rje'i sku / /
gang gi zhabs sen rtsibs stong 'khor lo'i mtshan / /
dbang phyug gdong lnga 'gyings pa'i @# / /
'jigs bral khrir / /
bgrang yas bskal pa rgya mtshor rtag bzhugs gsol / /
mkhas btsun bzang po'i rnam thar sngo sangs mar / /
mkhyen brtse'i nyin byed rtse dgar rol bzhin par / /
'chad rtsod rtsom pa'i 'od snang 'bum 'phros pas / /
gdul bya'i rmongs mun drungs nas 'byin par mdzod / /
cher snyigs lnga bdo'i smag rum 'thug po'i dbus / /
shes rgyud grol dka' nyes brgya'i 'ching bas bcings / /
blang dor 'byed pa'i shes rab mig ldongs pa'i / /
nyam chung bdag kyang legs tshogs kun gyi gzhi / /
mgon khyod thugs rje'i lcags kyus nyer bzung ste / /
dal 'byor rnyed dka' mi rtag long med cing / /
rang gzhan 'khor bar mnar bas yid 'byung nas / /
bcos min snying rjes drangs pa'i sems mchog gis / /
rlabs chen phyin drug rim gnyis rnal 'byor sogs / /
bya dka'i rgyal sras spyod par legs bslabs pas / /
zung 'jug sku gsum rgyal ba'i go 'phang mchog /
tshe 'dir mngon du 'gyur bar byin gyis rlobs / /
zhes pa 'di ni btsun gzugs pha 'ong kha pas rang lo nyi shu'i skabs dwang ba chen pos gsol ba rtse gcig tu btab pa'o / / / /
! dpal ldan rtsa ba'i bla ma rin po che / /
bdag gi spyi bor pad zla'i steng bzhugs la / /
bka' drin chen po'i sgo nas rjes bzungs te / /
sku gsung thugs kyi dngos grub stsal du gsol / /
! lung med /
bka' drin mtshungs med skye kun rigs kyi bdag /
rtsa ba'i bla ma padma'i mtshan can la / /
gsol ba 'debs so bdag rgyud phyin gyis rlobs / /
tshe 'di blo yis thongs par byin gyis rlobs / /
nges 'byung byang sems 'byongs par byin gyis rlobs / /
yang dag gnas lugs rtogs par byin gyis rlobs / /
rim gnyis rtogs pa 'phel bar byin gyis rlobs / /
pha rjes bu yis zin par byin gyis rlobs / /
! lung med sku 'bum byams ba gling gi chos sde ru / /
snyan brgyud man ngag nor bu'i mdzod phye nas / /
skal ldan gdul bya smin cing grol mdzad pa / /
che shos bstan pa'i sgron mer gsol ba 'debs /
! lung med /
blo bzang rgyal ba'i thugs rje'i gzi 'od kyis / /
'jigs med blo yi padmo 'dzum pa las / /
dam chos sbrang rtsi stsol ba'i dbang po mchog /
rje btsun bla ma'i zhabs la gsol ba 'debs / /
zhes grub ba'i dbang phyug padma badzra dang /
a mdo che shos rin po che /
rje dngul chu ba blo bzang 'jigs med dbang po bcas kyi mtshan bstod gsol 'debs 'di rnams rje pha bong kha pa dpal bzang po'i gsung phyag stsal ma las zhal bshus pa'o / / / /
! tshul khrims rnam dag don gnyis dpal yon ldan / /
byams pa chen po'i blo gros rab tu rgyas / /
shes rab chen pos bstan pa'i rgyal mtshan sgreng / /
smra ba'i dbang phyug gsum la gsol ba 'debs / /
spangs rtogs phun tshogs 'gro don lhun gyis grub / /
blo ldan skal bzang rnam grol rgyal sar 'dren / /
blo bzang ye shes tshul ldan khrims kyis btsun / /
'gro 'dren mtshungs med gsum la x ngag la dbang bsgyur snyan ba'i grags pa 'bar / /
mkhyen rab mkha' dbyings byang sems zla H 'dzum / /
chos dkon theg mchog lung rtogs pha mthar son / /
phan bde'i dpal yon gsum la x blo chen mkhyen bzang lung rigs dam chos mdzod / /
sher phyin sbas don dngos bstan zab rgyas lam / /
ston la byams pa mgon dang klu sgrub bzhin / /
legs bshad mdzod 'dzin gnyis la x blo chen rgyal kun mkhyen brtse nor bu'i rdul / /
mkhas btsun bzang po'i 'od kyi thig @# ler 'dzum / /
srid na rab dkon sa gsum mun sel mchog /
zla bral smra ba'i nyi mar gsol ba 'debs / /
'di rnams ser smad thos bsam nor bu'i gling gi chos grwa'i bla brgyud la skong du /
gzhung lugs smra ba'i dbang phyug rma snyung mkhan po blo bzang dkon mchog nas nan gyis bskul ma mdzad bzhin pha bong kha'i sprul ming bas sbyar ba'o / / / /
! phyag na padmo mi yi sgyu 'phrul gar / /
grub pa'i dbang phyug stag phu rdo rje 'chang / /
bdag pas gzhan gces pa bong kha pa'i zhabs / /
rje btsun yab sras zung la gsol ba 'debs / /
zhes pa 'di yang o tog rta pa'i sprul sku'i bzhed dgongs ltar pha bong kha pas sbyar ba'o / / / /
! bde ldan zhing gi mgon po 'od dpag med / /
dpal ldan rigs brgya'i khyab bdag he ru kaH /
dbyer med bla ma blo bzang rdo rje 'chang / /
bde chen snying po'i zhabs la gsol ba 'debs / /
mgon po khyod kyis deng nas byang chub bar / /
brtse chen sras kyi thu bor rjes bzung nas / /
nges 'byung byang sems sgyu 'od zung 'jug sogs / /
lam 'bras rtogs ba myur du mthar phyin shog /
'di snang 'gag ba'i mod nyid thogs med du / /
bde ba can du padma'i snying po la / /
rdzus te skyes nas bla ma 'od dpag med / /
zhal mjal gsung gi bdud rtsir spyod par shog /
slu med bla ma mchog gsum bden byin dang / /
bdag gi legs smon rnam dkar dge ba'i mthu / /
rten cing 'brel 'byung 'gog pa med pa'i 'bras / /
ji ltar smon bzhin gegs med 'grub gyur cig /
ces pa 'di ltar dgos zhes karma gzhan don dpal bzang po'i ngor pha bong kha'i sprul ming byams pa bstan 'dzin 'phrin las rgya mtshos sbyar ba'o / / / /
! blo bzang snyan brgyud mdo sngags zab mo'i gnang / /
rtse gcig sgrub cing de don 'chad mkhas pa / /
bde chen snying por snying nas gsol 'debs na / /
zhabs sen bskal pa rgya mtshor rtag brtan gsol / /
'di yang rje nyid kyi gsung ro / /
! / /
re smon bden bskul yid bzhin grub pa'i dbyangs snyan zhes bya ba bzhugs so / /
skyabs su ngo bo drin can bla ma rje / /
blo bzang thub dbang rdo rje 'chang dbang sogs / /
dngos brgyud bla ma'i tshogs la gsol ba 'debs / /
bdag sogs re smon 'grub pa'i bden byin stsol / /
drin can bla ma bde chen snying po yi / /
sku tshe brtan cing bzhed don lhun gyis 'grub / /
bdag sogs tshe rabs 'bral med dgyes bzhin du / /
gsang 'dzin sras kyi thu bor byin gyis rlobs / /
'dus pa'i sde 'di thugs mthun lta spyod gceng / /
bshad sgrub chos 'byor yar zlar 'phel ba dang / /
yul phyogs 'dir yang nad mug 'khrug rtsod zhi / /
'gro kun bde skyid dpal la rtag spyod shog /
dpal ldan 'dus pa 'jigs mdzad khro bo'i rgyal / /
bde chen rgyal bo yab yum tshe mtha' yas / /
yi dam lha tshogs rnams la gsol ba x bdag sogs re smon x drin can bla ma x sku tshe brtan cing x bdag sogs tshe rabs x gsang 'dzin sras kyi x 'dus ba'i sde 'di x bshad sgrub chos 'byor x yul phyogs 'dir yang x 'gro kun bde skyid x gtsug tor rnam rgyal gdugs dkar 'od zer can / /
'phags ma sgrol ma dkar sngon lo gyon sogs / /
bar chad kun sel lhag lhar gsol x bdag sogs re x drin can x sku tshe x bdag sogs tshe x gsang 'dzin x 'dus pa'i x bshad sgrub x yul phyogs x 'gro kun x nye sras brgyud sogs rgyal sras tshogs kun dang /
rang sangs rgyas dang 'phags pa'i @# / /
gnas brtan sogs / /
theg gsum dge 'dun rnams la gsol x bdag sogs re x drin can x sku tshe x bdag sogs tshe x gsar 'dzin x 'dus pa'i x bshad sgrub x yul phyogs x 'gro kun x zod pa'i dum bu rab gtum ma la sogs / /
zhing skyes sngags skyes lhan skyes pho nya mo / /
grangs med dpa' bo mkha' 'gror gsol x bdag sogs x drin can x sku tshe x bdag sogs tsho x gsang 'dzin x 'dus pa'i x bshad sgrub x yul phyogs x 'gro kun x myur mdzad rnam sras las gshin bka' sdod gsum /
dmag zor bshan pa dmar nag rdo rje'i shugs / /
mthu ldan bstan spung rgya mtshor gsol x bdag sogs re x drin can x sku tshe x bdag sogs tshe x gsang 'dzin x 'dus pa'i x bshad sgrub yul phyogs x 'gro kun x lha mi'i rig 'dzin drang srong mchog brgyad sogs / /
bden pa'i tshig dang dmod pa grub pa yi / /
rig sngags 'chang ba rnams la gsol ba 'debs / /
bdag sogs re smon 'grub pa'i bden byin stsol / /
drin can bla ma bde chen snying po yi / /
sku tshe brtan cing bzhed don lhun gyis 'grub / /
bdag sogs cho rabs 'bral med dgyes bzhin du / /
gsang 'dzin sras kyi thu bor byin gyis rlobs / /
'dus pa'i sde 'di thugs mthun lta spyod gtsang / /
bshad sgrub chos 'byor yar zlar 'phel ba dang / /
yul phyogs 'dir yang nad mug 'khrug rtsod zhi / /
'gro kun bde skyid dpal la rtag spyod shog /
bde gshegs spangs rtogs mthar son bde na byin dang / /
dam chos zhi ba chags bral bden pa'i mthu / /
dge 'dun tshogs mchog 'dus pa'i bden mthu yis / /
smon pa'i 'bras bu bde blag myur 'grub shog /
ces re smon bden bskul yid bzhin grub pa'i dbyangs snyan zhes bya ba 'di yang lcags zam dag gzhi thul bstan dar rgyas gling gi tshogs 'don bu las sne rnams nas bskul ma mdzad pa bzhin pa bong kha'i sprul ming bas rang lo drug cur son ba'i me blang cho 'phrul zla bar dgon de nyid du sbyar ba'i yi ge ba ni 'don chos 'khor dgon gyi grwa rigs dge slong bstan 'dzin mkhas mchog gis bgyis pa dge legs 'phel / / / /
! gang gi gsung ngagX mdo rgyud rigs lam kun / /
thogs med smra ba'i dbang phyug chos kyi rje / /
nyams myong zab mo bzodX paX mchog brnyes pa / /
rje btsun bla ma'i zhabs la gsol ba 'debs / /
zhes rgyud stod nyag re mkhan rin po che'i mtshan sgra gsol 'debs 'di'ang mthong khabs smon ba shugs drag dang bcas sbyar ba'o / / / /
! oM swasti /
thub ba'i bstanX la thub dbang gnyis ba bzhin / /
lungX rtogsX dam chos 'dzin la zla bral ba / /
rnamX par rgyalX ba'i 'phrinX lus sa gsum la / /
dbang sgyur rje btsun bla mar gsol ba 'debs /
zhes yongs 'dzin gling mchog sprul rin po che rje btsun thub bstan lung rtogs rnam rgyal phrin las dpal bzang po'i mo tshan bstod sh+lau ka 'di bzhin /
pha bong kha sprul ming bas gnas mchog chu bo ri'i tshe chu sgrub sder mngon par dwang ba chen pos sbyar ba dge legs 'phel / /
! / /
yid 'phrog byu ru'i smin legs gar dgu'i nyams / /
dga' chen rnam 'gyur rgyas pa'i 'jo sgeg mkhan / /
bdag gi lhag pa'i lha mchog rje btsun ma / /
myur du bde chen sbar ba'i grogs mdzod cig /
blta bas mi ngoms mig dang snying gir byid / /
bde chen lang tsho rgyas pa'i 'dzum zhal ni / /
mngon sum bdag la myur du bstan @# / /
nas kyang / /
bde pa mchog gi sbrang rtsi'i ro mngar stsol / /
gsung dbyangs snying gi bdud rtsis rtag skyong bzhin / /
shes rab chos dbyings rgyas pa'i dkyil 'khor du / /
lhan skyes rtsed 'jor rol ba'i dga' ston gyis / /
yang dag ye shes kun nas rgyas par mdzod / /
ces pas bya gro bzhin zla ba'i dmar phyogs kyi dga' ba'i tshes la gnas mchog de wi ko Dir rje btsun ma'i gsang gsum la snying nas bstod cing gsol ba 'debs ba thol byung du bgyis pa'o / /
! dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog / / /
'gro don 'phel / / / /
