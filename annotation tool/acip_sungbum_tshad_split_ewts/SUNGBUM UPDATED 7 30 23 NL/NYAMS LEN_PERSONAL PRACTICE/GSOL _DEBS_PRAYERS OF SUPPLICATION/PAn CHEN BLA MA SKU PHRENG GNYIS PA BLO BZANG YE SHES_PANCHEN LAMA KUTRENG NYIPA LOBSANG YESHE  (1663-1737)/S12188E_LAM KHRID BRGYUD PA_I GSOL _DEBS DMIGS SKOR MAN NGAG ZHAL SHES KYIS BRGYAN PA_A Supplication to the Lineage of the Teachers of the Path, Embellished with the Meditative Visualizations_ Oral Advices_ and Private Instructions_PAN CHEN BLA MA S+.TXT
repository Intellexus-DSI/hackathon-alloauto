@# / /
lam khrid brgyud pa'i gsol 'debs dmigs skor man ngag zhal shes kyis brgyan pa bzhugs / /
@## / /
rje btsun 'jam pa'i dbyangs dang dbyer ma mchis pa'i dpal ldan bla ma dam pa rnams kyi zhabs kyi padmor gus pa chen pos phyag 'tshal lo / /
brtse ba chen pos dus dang gnas skabs thams cad du rjes su gzung du gsol /
byang chub lam gyi rim pa'i dmar khrid thams cad mkhyen par bgrod pa'i myur lam las /
gsol ba 'debs pa man ngag bzhin rgyud dang 'dres nges pa bya zhes pa ni 'di ltar /
dpal ldan rtsa ba'i bla ma rin po che / /
bdag gi spyi bor pad zla'i gdan bzhugs la / /
bka' drin chen po'i sgo nas rjes bzungs te / /
sku gsung thugs kyi dngos grub stsal du gsol /
zhes brjod pas mdun gyi drin can rtsa ba'i bla ma de nyid las rang 'dra gnyis pa zhig chad nas rang gi spyi bor pad zla'i steng du @# / /
rang dang zhal blta phyogs mthun par bzhugs par bsam /
slar yang sku gsung thugs kyi dngos grub rtsal du gsol /
zhes brjod pas /
spyi bo'i dpal ldan bla ma de nyid kyi sku'i cha las bdud rtsi sna lnga 'od zer dang bcas pa'i rgyun babs /
rang gzhan sems can thams cad kyi lus sems la zhugs pas thog ma med pa nas bsags pa'i sdig sgrib thams cad dang khyad par du yang dpal ldan bla ma'i sku gsung thugs la brten nas bsags pa'i sdig sgrib thams cad byang zhing dag /
tshe dang bsod nams lung rtogs kyi yon tan thams cad 'phel zhing rgyas /
khyad par byang chub lam gyi rim pa'i rtogs pa khyad par can rang gzhan gyi rgyud la skyes shing dpal ldan bla ma'i sku gsung thugs kyi byin rlabs thams cad rang gzhan sems can thams cad kyi lus sems la zhugs par bsam /
de nas rgya chen spyod brgyud kyi bla ma rnams la gsol ba 'debs pa la mdun gyi drin can rtsa ba'i bla ma de nyid kyis tshogs zhing rnams la yar gsol ba 'debs pa'i mgron gnyer gyi tshul lta bu mdzad nas /
'dren pa mnyam med ston pa bcom ldan 'das / /
rgyal tshab dam pa rje btsun mi pham mgon / /
rgyal bas lung bstan 'phags pa thogs med zhabs / /
sangs rgyas byang sems gsol la gsol ba 'debs /
zhes lan gnyis brjod pa'i dang po'i skabs su ston pa byams pa thogs med gsum gyi sku'i don spyi gsal ba'i sgo nas /
de gsum gyi sku'i cha las bdud rtsi sna lnga 'od zer dang bcas pa'i rgyun babs /
rang gzhan sems can thams cad kyi lus sems la zhugs pas thog med nas bsags pa'i sdig sgrib thams cad dang khyad par rgya che ba'i lam gyi rim pa'i rtogs pa khyad par can skye ba la gegs byed kyi nad gdon sdig sgrib thams cad sbyangs /
lus dwangs gsal 'od kyi rang bzhin can du gyur /
slar yang sangs rgyas byang sems gsum la gsol ba 'debs zhes gnyis pa brjod pa'i skabs su /
de gsum gyi sku'i cha las rang 'dra gnyis pa re chad nas rang gzhan sems can thams cad la thims pas tshe dang bsod nams la sogs pa'i yon tan thams cad 'phel zhing rgyas /
khyad par rgya che ba'i lam gyi rim ba'i rtogs pa khyad par can rang gzhan sems can thams cad kyi rgyud la skyes par bsam /
de nas /
'dzam gling mkhas pa'i gtsug rgyan dbyig gi gnyen / /
dbu ma'i lam brnyes 'phags pa rnam grol sde / /
dad pa'i sar gnas btsun pa rnam grol sde / /
'jig rten mig 'byed gsum la gsol ba 'debs /
zhes lan gnyis @# / /
brjod pa'i dang po'i skabs su dbyig gnyen 'phags pa grol sde /
btsun pa grol sde gsum gyi sku'i don spyi gsal lam gyis btab pa'i sgo nas de rnams kyi sku'i cha las bdud rtsi /
x thog med nas bsags pa'i x /
khyad par rgya che ba'i lam gyi rim pa'i rtogs pa khyad par can skye ba la 'gal rkyen bar du gcod pa'i sdig sgrib nad gdon thams cad sbyangs /
lus dwangs gsal 'od kyi rang bzhin can du gyur /
slar yang 'jig rten mig 'byed gsum la gsol ba 'debs /
zhes brjod pas de gsum gyi sku'i cha las rang 'dra gnyis pa re chad nas rang gzhan sems can thams cad la thims pas tshe dang bsod nams x /
khyad par du yang rgya che ba'i lam gyi rtogs pa khyad bar can rang gzhan sems can thams cad kyi rgyud la skyes par bsam /
des 'og ma rnams la'ang rigs 'gre zhing /
rgya che ba'i lam gyi rim ba ni /
bshes gnyen dam ba bsam sbyor gnyis kyi sgo nas tshul bzhin du bsten pa /
dal 'byor don che rnyed dka' bsam ba /
'chi ba mi rtag pa bsam pa /
ngan 'gro'i sdug bsngal bsam pa /
dkon mchog gsum la skyabs 'gro sbyang ba /
las 'bras la yid ches kyi dad pa bskyed ba /
sems can thams cad mar shes pa /
drin dran pa /
drin du gzo ba /
yid 'ong gi byams ba /
snying rje chen po /
lhag bsam rnam dag /
theg chen kun rdzob sems bskyed sogs rgya che ba'i lam gyi rim pa dang /
rgya che ba'i lam gyi rim pa'i snying po ni /
zab gsal gnyis su med pa'i lha'i rnal 'byor sgom pa /
ma dag pa'i sgyu lus /
dag pa'i sgyu lus rnams rgya che ba'i lam gyi rim pa'i snying po yin /
de nas zab mo lta brgyud kyi bla ma rnams la gsol ba 'debs tshul ni /
smra ba zla med 'dren mchog shAkya'i tog /
rgyal ba'i mkhyen rab kun 'dus 'jam pa'i dbyangs / /
zab mo'i don gzigs 'phags mchog klu sgrub zhabs / /
smra ba'i gtsug rgyan gsum la gsol ba 'debs /
zhes lan gnyis brjod pa'i dang po'i skabs su shAkya'i rgyal po 'jam dbyangs slob dpon klu sgrub gsum gyi sku'i don spyi gsal lam gyis 'debs pa sogs 'gre /
gnyis pa'i skabs su de gsum las rang 'dra gnyis pa re chad nas rang gzhan sems can thams cad la thims pas /
tshe dang bsod nams lung rtogs kyi yon tan thams cad 'phel zhing rgyas /
khyad par du yang zab pa'i lam gyi rim pa dang de'i snying po'i rtogs pa khyad par can rang gzhan sems can thams cad kyi rgyud la skyes par bsam /
skabs 'di'i zab mo'i lam gyi rim pa ni /
gang zag rtag gcig rang dbang can gyi bdag gis stong pa dang /
rang rkya thub pa'i rdzas yod kyis stong ba dang /
gang zag rang bzhin gyis grub pas stong pa dang /
phung sogs kyi chos rnams rang bzhin gyis grub pas stong pa'i chos kyi bdag med rtogs pa'i lam rnams zab mo'i lam gyi rim pa dang /
dpe dang don gyi 'od gsal sogs chos sku'i thun mong ma yin pa'i lag rjes 'jog byed rnams zab mo'i @# / /
lam gyi snying po yin /
de yang /
zab cing rgya che'i chos la mda' brnyes pas / /
skal ldan 'gro ba kun gyi skyabs su gyur / /
'phrin las bzang pos bstan pa rgyas mdzad pa'i / /
dpal ldan bla ma'i zhabs la gsol ba 'debs /
zhes bka' gdams gzhung pa nas brgyud pa'i bla ma rnams la gsol ba btab pa'i rjes su /
slar yang /
grub pa'i dbang phyug chen po tshul khrims 'bar /
zhes sogs spyan snga sogs man ngag pa nas brgyud pa rnams la gsol ba 'debs pa nas /
dkon mchog gsum gyi mkhyen brtse gcig bsdus nas /
zhes sogs drin can rtsa ba'i bla ma'i bar la gsol ba 'debs pa sngar dang 'dra /
des zab mo lta brgyud kyi bla ma rnams la gsol ba 'debs pa'i tshul de rigs 'gre /
de nas byin rlabs dpung zhus ni /
yon tan kun gyi gzhir gyur drin can rje / /
tshul bzhin bsten pa lam gyi rtsa ba ru / /
legs par mthong nas 'bad pa du ma yis / /
gus pa chen pos bsten par byin gyis rlobs /
zhes brjod pa'i dang po'i skabs su tshogs zhing thams cad kyi sku'i cha las bdud rtsi sna lnga 'od zer dang bcas pa'i rgyun babs /
rang gzhan sems can thams cad kyi lus sems la zhugs pas thog ma med pa nas bsags pa'i sdig sgrib thams cad dang /
khyad par du yang bshes gnyen dam pa bsam sbyor gnyis kyi sgo nas tshul bzhin du bsten nus ba'i gegs byed kyi sdig sgrib nad gdon dang bcas pa thams cad byang zhing dag /
lus dwangs gsal 'od kyi rang bzhin can du gyur /
slar yang /
gus pa chen pos bsten par byin gyis rlobs /
zhes brjod pas tshogs zhing thams cad kyi sku las rang 'dra gnyis pa re chad nas rang gzhan sems can thams cad la thims pas tshe dang bsod nams lung rtogs kyi yon tan thams cad 'phel zhing rgyas /
khyad par du yang bshes gnyen dam pa bsam sbyor gnyis kyi sgo nas tshul bzhin du bsten pa yon tan kun gyi rtsa bar mthong nas bla ma la sangs rgyas dngos kyi dad pa dang /
dge ba'i bshes gnyen gyi bka' drin rjes su dran pa'i sgo nas bsam sbyor gnyis kyis tshul bzhin du bsten par nus pa'i rtogs pa khyad par can rang gzhan sems can thams cad kyi rgyud la skyes par bsam mo / /
lan cig rnyed pa'i ngal ba'i rten bzang 'di / /
shin tu rnyed dka' don chen shes gyung nas / /
nyin mtshan kun tu snying po len pa'i blo / /
rgyun chad med par skye bang byin gyis rlobs /
zhes brjod pas tshogs zhing thams cad kyi sku'i cha las bdud rtsi sna lnga 'od zer dang bcas pa'i rgyun babs /
rang gzhan sems can thams cad kyi lus sems la zhugs pas thog ma med pa nas bsags pa'i sdig sgrib thams cad dang /
khyad par du ngal 'byor don che rnyed dka'i rtogs pa khyad par can skye ba la gegs byed kyi sdig sgrib nad gdon dang bcas pa thams cad sbyangs /
lus dwangs gsal 'od kyi rang bzhin can du gyur /
slar yang /
rgyun chad med par skye bar byin gyis rlobs /
zhes brjod pa @# / /
tshogs zhing rnams kyi sku las rang 'dra gnyis pa re chad nas rang gzhan sems can thams cad la thims pas tshe dang bsod nams lung rtogs kyi yon tan thams cad 'phel zhing rgyas /
khyad par du yang rnyed par dka' zhing rnyed na don che ba'i dal 'byor tshang ba'i rdo rje'i lus rten 'di la snying po len 'dod kyi rtogs pa khyad par can rang gzhan sems can thams cad kyi rgyud la skyes par bsam /
lus srog g.yo ba chu yi chu bur bzhin / /
myur du 'jig pa'i 'chi ba dran pa dang / /
shi ba'i rjes su lus la grib ma bzhin / /
dkar nag las 'bras phyi bzhin 'brang ba la / /
nges pa brtan po rnyed nas nyes pa'i tshogs / /
phra zhing phra ba rnams kyang spong ba dang / /
dge tshogs mtha' dag sgrub par byed pa la / /
rtag tu bag dang ldan par byin gyis rlobs /
zhes brjod pas tshogs zhing thams cad kyi sku'i cha las bdud rtsi sna lnga 'od zer dang bcas pa'i rgyun babs /
rang gzhan sems can thams cad kyi lus sems la zhugs pas thog ma med pa nas bsags pa'i sdig sgrib thams cad dang /
khyad par du yang skyes bu chung ngu dang thun mong ba'i lam gyi rim ba'i rtogs pa khyad par can skye ba la gegs byed kyi sdig sgrib nad gdon dang bcas pa thams cad byang zhing dag /
lus dangs gsal 'od kyi rang bzhin can du gyur /
slar yang /
rtag tu bag dang ldan par byin gyis rlobs /
zhes brjod pas tshogs zhing rnams kyi sku las rang 'dra gnyis par chad nas rang gzhan sems can thams cad la thims pas /
tshe dang bsod nams lung rtogs kyi yon tan thams cad 'phel zhing rgyas /
khyad par du yang myur du 'chi zhing nam 'chi la nges pa med pa dang /
shi ba'i 'og tu ngan song gsum gyi sdug bsngal gyis 'jigs nas de las skyob pa'i phyir du bla ma dkon mchog gsum la skyabs su 'gro zhing sdig spong dge ba mtha' dag sgrub par nus pa'i rtogs pa khyad par can rang gzhan sems can thams cad kyi rgyud la skyes par bsam /
spyad pas mi ngoms sdug bsngal kun gyi sgo / /
yid brtan mi rung srid pa'i phun tshogs kyi / /
nyes dmigs rig nas thar pa'i bde ba la / /
don gnyer chen po skye bar byin gyis rlobs /
zhes brjod pas tshogs zhing thams cad kyi sku'i cha las bdud rtsi sna lnga 'od zer dang bcas pa'i rgyun babs /
rang gzhan sems can thams cad kyi lus sems la zhugs pas thog ma med pa nas bsags pa'i sdig sgrib thams cad dang /
khyad par du yang skyes bu 'bring dang thun mong ba'i lam gyi rim pa'i rtogs pa khyad par can skye ba la gegs byed kyi sdig sgrib nad gdon dang bcas pa thams cad sbyangs /
lus dwangs gsal 'od kyi rang bzhin can du gyur /
slar yang /
don gnyer chen po skye bar byin gyis rlobs /
zhes brjod pas /
tshogs zhing thams cad kyi sku las rang 'dra gnyis ba re chad nas rang gzhan sems can thams cad la thims pas tshe dang bsod nams la sogs pa'i yon tan thams cad 'phel zhing rgyas /
khyad bar du yang 'khor ba mtha' dag @# / /
sdug bsngal gyi rang bzhin du shes nas de las thar 'dod kyi blo shugs drag rang gzhan sems can thams cad kyi rgyud la skyes par bsam /
rnam dag bsam pa de yis drangs pa yis / /
dran dang shes bzhin bag yod chen po yis / /
bstan pa'i rtsa ba so so thar pa la / /
sgrub pa snying por byed par byin gyis rlobs /
zhes brjod pas tshogs zhing thams cad kyi sku'i cha las bdud rtsi sna lnga 'od zer dang bcas pa'i rgyun babs /
rang gzhan sems can thams cad kyi lus sems la zhugs pas thog ma med pa nas bsags pa'i sdig sgrib thams cad dang /
khyad par du yang lhag pa'i bslab pa gsum la tshul bzhin du slob pa la gegs byed kyi sdig sgrib nad gdon dang bcas ba thams cad byad zhing dag /
lus dwangs gsal 'od kyi rang bzhin can du gyur /
slar yang /
sgrub pa snying por byed par byin gyis rlobs /
zhes brjod pas /
tshogs zhing rnams kyi sku las rang 'dra gnyis pa re chad nas rang gzhan sems can thams cad la thims pas tshe dang bsod nams la sogs pa'i yon tan thams cad 'phel zhing rgyas /
khyad par du yang nges 'byung gi bsam pas kun nas bslangs pa'i rgyal ba'i bstan pa'i rtsa ba so so thar pa la sogs pa'i bslab pa gsum la tshul bzhin du slob bar nus pa'i rtogs pa khyad par can rang gzhan sems can thams cad kyi rgyud la skyes par bsam mo / /
rang nyid srid mtshor lhung ba ji bzhin du / /
mar gyur 'gro ba kun kyang de 'dra bar / /
mthong nas 'gro ba sgrol ba'i khur 'khyer ba'i / /
byang chub sems mchog 'byongs par byin gyis rlobs /
zhes brjod pas tshogs zhing thams cad kyi sku'i cha las bdud rtsi sna lnga 'od zer dang bcas pa'i rgyun babs /
rang gzhan sems can thams cad kyi lus sems la zhugs pas thog ma med pa nas bsags pa'i sdig sgrib thams cad dang /
khyad par du yang skyes bu chen po'i lam gyi rim pa'i rtogs pa khyad par can skye ba la gegs byed kyi sdig sgrib nad gdon dang bcas pa thams cad byang zhing dag /
lus dwangs gsal 'od kyi rang bzhin can du gyur /
slar yang /
byang chub sems mchog 'byongs par byin gyis rlobs /
zhes brjod pas tshogs zhing rnams kyi sku las rang 'dra gnyis pa x /
tshe dang bsod nams x /
khyad par du yang rang nyid srid pa'i mtshor lhung ba ji bzhin du mar gyur sems can thams cad kyang de dang 'dra bar mthong nas sems can thams cad bde bas phongs shing sdug bsngal gyis mnar ba la mi bzod pa'i byams pa dang snying rjes kun nas bslangs pa'i byang chub kyi rtogs pa khyad par can rang gzhan x /
sems tsam bskyed kyang tshul khrims rnam gsum la / /
goms pa med na byang chub mi 'grub par / /
legs par mthong nas rgyal sras sdom pa la / /
brtson pa drag pos slob par byin gyis rlobs /
zhes brjod pas tshogs zhing thams cad kyi sku'i cha las bdud rtsi sna lnga x /
khyad par du yang rgyal ba'i sras kyi sdom pa bzungs nas rgyal @# / /
sras kyi spyod pa rlabs po che la slob pa'i 'gal rkyen x /
lus dwangs gsal x /
slar yang brtson pa drag pos slob par byin gyis rlobs /
zhes brjod pas tshogs zhing rnams kyi sku las rang 'dra gnyis pa x /
khyad par du yang byang chub kyi sems bskyed kyang rgyal sras kyi sdom pa bzungs nas rgyal sras kyi spyod pa rlabs po che la ma bslabs na bla na med pa'i byang chub mi 'grub par mthong nas rgyal sras kyi sdom pa bzung nas zab pa dang rgya che ba'i rgyal sras kyi spyod pa rlabs po chel slob nus pa'i rtogs pa khyad par can x /
log pa'i yul la g.yeng ba zhi byed cing / /
yang dag don la tshul bzhin dpyod pa yi / /
zhi gnas lhag mthong zung du 'brel ba'i lam / /
myur du rgyud la skye bar byin gyis rlobs /
zhes brjod pas tshogs zhing thams cad kyi sku'i cha las bdud rtsi sna lnga x / /
yang dag don la tshul bzhin dpyod ba yi / /
zhi gnas lhag mthong zung du 'brel ba'i lam / /
myur du rgyud la skye bar byin gyis rlobs /
zhes brjod pas tshogs zhing thams cad kyi sku'i cha las bdud rtsi sna lnga x /
khyad par du yang zhi gnas dang /
lhag mthong dang de gnyis zung du 'brel ba'i rtogs pa khyad par can x /
lus dwangs gsal x /
slar yang /
myur du rgyud la skye bar byin gyis rlobs /
zhes brjod pas tshogs zhing rnams kyi sku las rang 'dra gnyis pa x /
tshe dang x /
khyad par du yang sems log pa'i yul la g.yeng ba zhi nas sems dge ba'i dmigs pa la rtse gcig tu gnas ba'i zhi gnas dang de kho na nyid kyi don la so sor rtog pas dpyad pa las byung ba'i lhag mthong dang de gnyis zung du 'brel ba'i rtogs pa khyad par can rang gzhan x /
thun mong lam sbyangs snod du gyur pa na / /
theg pa kun gyi mchog gyur rdo rje'i theg /
skal bzang skye bo'i 'jug ngogs dam pa der / /
bde blag nyid du 'jug par byin gyis rlobs /
zhes brjod pas tshogs zhing thams cad kyi sku'i cha las bdud rtsi sna lnga x /
khyad par du yang rdo rje theg pa la 'jug pa'i 'gal rkyen x /
lus dwangs gsal x /
slar yang /
bde blag nyid du 'jug par byin gyis rlobs /
zhes brjod pas tshogs zhing rnams kyi sku las rang 'dra gnyis pa x /
tshe dang bsod nams khyad par du yang skal bzang skye bo'i 'jug ngogs dam pa rdo rje thegs pa la 'jug nus pa'i rtogs pa x /
de'i tshe dngos grub rnam gnyis 'grub pa'i gzhi / /
rnam dag dam tshig sdom par gsungs pa la / /
bcos ma min pa'i nges pa rnyed gyur nas / /
srog dang bsngos te bsrung bar byin gyis rlobs /
zhes brjod pas tshogs zhing rnams kyi sku'i cha las bdud rtsi sna lnga x /
khyad par du yang rdo rje slob dpon mtshan nyid dang ldan pa las dbang bzhi rnam par dag pa thob nas dbang dus su khas blangs pa'i dam tshig dang sngom pa tshul bzhin du bsrung ba la gegs byed kyi sdig sgrib thams cad sbyangs /
lus dwangs gsal x /
slar yang /
srog dang bsngos te bsrung bar byin gyis rlobs /
zhes brjod pas tshogs zhing rnams kyi sku las rang 'dra gnyis pa x /
tshe dang bsod nams x /
khyad par du yang dbang dus su khas blangs pa'i dam tshig dang sdom pa tshul bzhin du bsrung bar nus pa'i rtogs pa khyad par can x /
@# / /
de nas rgyud sde'i snying po rim gnyis kyi / /
gnad rnams ji bzhin rtogs nas brtson pa yis / /
thun bzhi'i rnal 'byor mchog las mi g.yel bar / /
dam pa'i gsung bzhin bsgrub bar byin gyis rlobs /
zhes brjod pas tshogs zhing rnams kyi sku'i cha las bdud rtsi sna lnga x /
khyad par du yang rgyud sde'i snying po zab lam rim pa gnyis kyi rnal 'byor nyams su len pa la gegs byed kyi x /
lus dwangs gsal x /
slar yang dam pa'i gsung bzhin bsgrub par byin gyis rlobs /
zhes brjod pas tshogs zhing rnams kyi sku las rang 'dra gnyis pa x /
tshe dang bsod nams x /
khyad par du yang zab lam rim pa gnyis kyi gnad rnams rtogs nas thun bzhi'i rnal 'byor gyi sgo nas nyams su len pa'i rtogs pa'i khyad par can x /
de ltar lam bzang ston pa'i bshes gnyen dang / /
tshul bzhin bsgrub pa'i grogs rnams zhabs brtan cing / /
phyi dang nang gi bar du gcod pa'i tshogs / /
nye bar zhi bar byin gyis brlab tu gsol /
zhes brjod pas tshogs zhing rnams kyi sku'i cha las bdud rtsi sna lnga x /
khyad par du yang mdo sngags kyi lam nyams su len pa'i 'gal rkyen x /
lus dwangs gsal x /
slar yang /
nye bar zhi bar byin gyis brlab tu gsol /
zhes brjod pas tshogs zhing rnams kyi sku las rang 'dra gnyis pa x /
tshe dang bsod nams x /
khyad par du yang mdo sngags kyi lam nyams su len pa'i mthun rkyen nam bdag rkyen spyi dang bla ma mtshan nyid dang ldan pa dang grogs mtshan ldan rnams zhabs pad sring mtha'i bar du brtan par bzhugs pa'i mos pa byed /
de nas /
skye ba kun tu yang dag bla ma dang /
'bral med ces sogs brjod /
de nas re zhig tshogs zhing spyi la gsal snang 'don /
de nas bla ma thub pa'i dbang po'i thugs ka nas 'od zer 'phros te /
mtha' skor na bzhugs pa'i zhi khro rab 'byams thams cad la phog pas mtha' nas rim gyis 'od du zhu nas rgya !chen spyod brgyud dang /
zab mo lta brgyud kyi bla ma rnams la thim /
zhes sogs gzhung nas bshad pa ltar tshig tsam ma yin par rgyud thag tu khel nges pa nyams su blang bar bya'o / /
zhes lam khrid brgyud pa'i gsol 'debs dmigs skor man ngag zhal shes kyis brgyan pa 'di ni spong ba pa dka' bcu blo bzang rnam rgyal gyis nan cher bskul ba la brten nas shAkya'i dge slong blo bzang ye shes kyis yi ger bkod pa'o / / /
