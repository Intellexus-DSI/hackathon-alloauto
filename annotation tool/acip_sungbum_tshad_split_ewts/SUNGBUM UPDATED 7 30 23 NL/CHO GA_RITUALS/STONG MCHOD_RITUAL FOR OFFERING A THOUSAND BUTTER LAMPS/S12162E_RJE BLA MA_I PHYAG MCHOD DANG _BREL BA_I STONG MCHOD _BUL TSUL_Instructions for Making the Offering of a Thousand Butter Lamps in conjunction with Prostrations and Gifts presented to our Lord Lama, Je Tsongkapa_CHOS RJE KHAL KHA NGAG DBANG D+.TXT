@# / /
rje bla ma'i phyag mchod dang 'brel ba'i stong mchod 'bul tshul bzhugs so / /
@## / /
rje btsun btsong kha pa chen po sras dang bcas pa sgo gsum gus pa chen pos phyag 'tshal lo / /
tshe rabs kun tu theg pa chen po'i dge ba'i bshes gnyen dngos su mdzad du gsol / /
'dir 'jam mgon bla ma btsong kha pa chen po'i phyag mchod kyi cho ga dang 'brel ba'i stong mchod du grags pa'i mchod pa 'bul tshul 'god pa la /
mchod pa gtsang zhing gya nom pa phyag len ltar bshams te /
cho ga'i rim pa gzhan rnams kho bos bris pa'i rje bla ma'i phyag mchod yid dga' chos 'dzin tu bgrod pa'i them skas ltar byas /
de'i mchod pa'i yan lag gi maN+Dal tshom bu nyen gsum ma lan gcig phul ba'i rjes su /
grangs gsog gi tshab tu 'di ltar bya ste /
'jam mgon bla ma'i lha tshogs 'khor bcas la / /
mchod yon zhabs bsil me tog bdug spos dang / /
snang gsal dri chab zhal zas 'os mo sogs / /
dngos su bshams dang zhe khams mu med bar / /
bdag por 'os pal yongs su ma bzung ba'i / /
mchod pa'i rdzas mchod ji snyed mchis pa dang / /
mthu chen rnams kyi gzungs dang rig pa dang / /
mos pa'i stobs kyis sprul pa'i mchod sprin gyis / /
sa dang bar snang nam mkha'i khyon bkang ste / /
'khor gsum dmigs med sems kyis 'bul bar bgyi / /
bdag sogs 'gro la lhag par thugs brtse bas / /
dgyel bzhin bshes te mchog rnams bstsal tu gsol / /
de nas tshom bu 'dun dang /
sa gzhi spol byugs mas maN+Dal 'bul / /
de ltar mchod pa dang maN+Dal pa res mos bya bAi sgo nas lan te mu byas rjes su / /
blo grol khang bzang bslab gsum nor gyis phyug /
x x blo bzang grags pa'i zhabs la phyag 'tshal lo / /
zhes lan nyi shu brjod de phyag nyi shu 'tshal /
de nas dbyangs dang bcas pa dmigs brtse ma 'don bzhin par bskor ba nyi shu bya /
@# / /
skor ba'i dmigs brtse ma ni nyi shu lhag chad kyang skyon med pas grangs nyi shur bcad mi dgos so /
de lta bu'i rim pas mchod pa dang /
maN+Dal dang phyag dang bskor ba bzhi re re nas stong brgyad du 'gro nges su bya zhing rim pa tha ma la grangs nyi shur bcad mi dogs la /
grwa ba mang nyung gi dbang gis grangs ji ltar gsog pa'i tshul blos dpag ste shes par bya dgos lo / /
zhes pa 'di ni dpyod ldan mang tu thos pa'i rab 'byams pa ngag dbang shes rab kyis /
kho bos sbyar ba'i phyag mchod kyi cho ga dang 'brel te stong mchod 'bul tshul zhig dgos zhes bskul ba'i ngor /
mang du thos pa'i \u0f38 sbrang btsun ngag dbang dpal ldan gyis brel la 'di la kyang 'gro kun 'jam mgon bla mas rjes su 'dzin pa'i rgyur gyur cig /
sarba mang+galaM / /
