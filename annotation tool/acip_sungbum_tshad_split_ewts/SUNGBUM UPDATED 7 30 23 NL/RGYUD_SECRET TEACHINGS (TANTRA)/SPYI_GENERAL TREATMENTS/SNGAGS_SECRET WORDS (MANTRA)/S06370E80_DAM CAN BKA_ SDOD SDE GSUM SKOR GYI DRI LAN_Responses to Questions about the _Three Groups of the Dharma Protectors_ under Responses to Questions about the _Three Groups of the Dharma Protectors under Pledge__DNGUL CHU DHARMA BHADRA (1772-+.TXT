! 'khor rnams kyi bzlas dmigs ni /
'khor thams cad kyi thugs kar nyi ma'i dkyil 'khor gyi dbus su rang rang gi phyag mtshan gyi lte bar rang rang gi sa bon dang /
de'i mtha' skor du rang @# / /
rang gi bzlas bya'i sngags 'phreng gis bskor ba la dmigs nas bzlas pas /
sa bon sngags 'phreng dang bcas pa las 'od zer 'phros pa'i sner lha rang 'dra'i sprul pa dpag tu med pa ba spu'i sgo nas spros /
yab yum gyi sbyor mtshams nas byang sems dkar dmar gyi rgyun babs pas /
sems can rnams kyi lus sems kyi sgrib pa thams cad sbyangs /
lus lha rang rang gi sku dang /
sems bde stong gnyis su med pa'i ye shes chos sku la bkod pa rnams tshur 'dus te rang rang gi sa bon sngags 'phreng dang bcas pa la thim par bsam pa yang dang yang du byed pa'o / /
de yang phyag mtshan sa bon sngags 'phreng rnams kyi kha dog ni /
lha rang rang gi sku mdog dang mthun par bya zhing /
phyag mtshan sa bon gyi yi ge ni /
gti mug gshin rje'i gshed nas gau rI'i bar la rim pa ltar /
'khor lo dang k+She /
rin po che dang ma /
padma dang me /
ral gri dang da /
tho ba dang ya /
dbyug pa dang ts+tsha /
padma dang ni /
ral gri dang rA /
'khor lo dang dzA /
rdo rje dang sa /
padma dang do / /
ral gri dang ru rnams so / /

