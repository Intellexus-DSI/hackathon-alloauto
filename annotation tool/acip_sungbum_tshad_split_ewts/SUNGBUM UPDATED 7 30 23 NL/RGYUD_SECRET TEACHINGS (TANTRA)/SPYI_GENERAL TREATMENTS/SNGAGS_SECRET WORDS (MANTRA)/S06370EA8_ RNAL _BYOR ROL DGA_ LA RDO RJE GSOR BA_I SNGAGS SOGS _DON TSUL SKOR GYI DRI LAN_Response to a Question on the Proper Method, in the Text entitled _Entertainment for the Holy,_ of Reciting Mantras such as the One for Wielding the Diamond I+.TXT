! rnal 'byor rol dgar /
dang por rdo rje gsor ba'i sngags hUM gsum yod pa dang /
de nas dril bu dkrol ba'i sngags hUM gsum yod pa dang /
de nas rdo rje 'dzin pa'i sngags hUM gsum yod pa rnams bshad nas /
de'i mjug tu /
de yang hUM gsum brjod pa na /
pad kor byas nas snying gar 'khyud stangs byas te /
zhes 'byung ba hUM gsum pa snga phyi bar gsum gang la yin 'khrul sa che bar 'dug pa la /
dkyil chog rdo rje 'phreng ba /
sbyin sreg dngos grub rgya mtsho /
mkhas grub rin po che rang gi 'dus pa'i sbyin sreg sogs su /
dang por rdo rje 'dzin pa'i sngags /
de nas rdo rje gsor ba'i sngags /
de nas dril bu dkrol ba'i sngags rnams 'byung bas mtshon bya mtshon byed kyi thabs shes tshang ba'i skabs su 'khyud stangs bya bar rigs so dgongs te /
bdag gi bla ma rin po che'i b+hai ra'i bskyed rim du /
oM badzra d+harmA ra Ni ta zhes sogs kyi sngags brjod pa'i tshe dril bu'i nang gi lce phyogs brgyad du bskyod de bkrol la /
hUM dang ho rnams brjod pa dang 'khyud pa'i phyag rgya bya'o| |zhes gsungs so / /

