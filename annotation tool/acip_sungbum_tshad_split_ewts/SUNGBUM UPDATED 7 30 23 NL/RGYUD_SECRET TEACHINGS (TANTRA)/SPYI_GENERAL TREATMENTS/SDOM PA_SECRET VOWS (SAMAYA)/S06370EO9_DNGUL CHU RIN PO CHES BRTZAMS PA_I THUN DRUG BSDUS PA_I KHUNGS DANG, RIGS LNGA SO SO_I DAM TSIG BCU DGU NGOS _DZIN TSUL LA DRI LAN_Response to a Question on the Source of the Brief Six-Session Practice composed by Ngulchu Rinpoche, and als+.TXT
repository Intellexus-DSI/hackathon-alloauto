! dri ba gnyis pa /
bdag gi thun drug bsdus pa'i khungs ni /
rje rin po che'i rtsa ltung rnam bshad las /
de ltar na sdom gzung gi gzhung rnams kyi don bsdu na 'dir 'gyur te /
dkon mchog gsum dang bla ma la skyabs su 'gro ba byas nas /
rang nyid lha'i sku phyag rgya chen por bskyed la rdo rje dang dril bu'i de kho na nyid dran te bzung nas rang la mchod par byed cing /
theg pa gsum la mkhas par byas nas nyes spyod mtha' @# / /
dag las ldog pa dang /
dge ba'i chos mtha' dag bsdus nas sbyin pa bzhi'i sgo nas sems can gyi don byed pa'o / /
zhes gsungs pa shin tu ngo mtshar bar mthong nas bdag gis tshigs bcad du bsgrigs pa lags /
rigs lnga so so'i dam tshig bcu dgu ni /
nyes spyod sdom pa'i tshul khrims /
dge ba chos sdud kyi tshul khrims /
sems can don byed kyi tshul khrims gsum dang /
sangs rgyas dang chos dang dge 'dun gsum la skyabs su 'gro ba gsum ste drug ni rnam snang gi dam tshig go / /
rdo rje| dril bu /
phyag rgya /
slob dpon 'dzin pa ste bzhi ni mi bskyod pa'i dam tshig go / /
zang zing /
mi 'jigs pa /
chos| byams pa'i sbyin pa ste bzhi ni rin 'byung gi dam tshig go /
phyi'i chos /
gsang ba'i chos /
theg pa gsum gyi chos 'dzin pa ste gsum ni 'od dpag med kyi dam tshig go / /
sdom pa thams cad srung ba dang /
mchod pa'i las te gnyis ni don grub kyi dam tshig go /

