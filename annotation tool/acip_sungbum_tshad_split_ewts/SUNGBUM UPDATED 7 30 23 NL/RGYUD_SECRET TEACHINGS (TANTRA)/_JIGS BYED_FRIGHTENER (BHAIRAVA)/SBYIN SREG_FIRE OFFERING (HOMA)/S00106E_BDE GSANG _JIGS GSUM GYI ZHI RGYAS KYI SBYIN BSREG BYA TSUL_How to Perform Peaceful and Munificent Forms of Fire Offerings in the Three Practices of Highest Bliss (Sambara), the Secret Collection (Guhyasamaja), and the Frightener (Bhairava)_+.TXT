bdegs pa ? 'jigs gsum gyi zhi rgyas kyi sbyin sreg bya tshul dngos grub rnam gnyis 'gug pa'i lcags kyu zhes bya ba bzhugs so / /
@# / /
na mo gu ru badzra d+ha ra ya /
'dir dpal gsang ba 'dus pa mi bskyod pa /
'khor lo sdom pa lU i pa /
rdo rje 'jigs byed bcu gsum ma gsum gyi sgo nas zhi ba dang rgyas pa'i sbyin sreg bya ba'i cho ga lag tu blang bde bar /
gsum ka tshig mthun pa rnams la /
thun mongs du zhes dang /
mi @# / /
mthun pa rnams la /
gsang 'dus la zhes dang /
bde mchog la zhes dang /
'jigs byed la zhes dang /
so so'i zhes pa la sogs pa'i tshig gis dmigs phyed par byas te| phyogs gcig tu bsdeb nas dgod par bya'o / /
de yang bcom ldan 'das rdo rje 'chang gis rgyud sde du mar sbyin bsreg gi sgo nas las dang dngos grub sgrub pa'i tshul bka' stsal pa'i don /
paN+Ti ta chen po slob dpon 'jigs med 'byung gnas spas pa'i zhabs kyis 'od kyi snye mar phyogs gcig tu gtan la phab pa de nyid /
'jam pa'i dbyangs dang dbyer ma mchis pa'i rje btsun tsong kha pa chen pos rdo rje 'chang gi dgongs pa dang mthun par gzigs nas phal cher de nyid las bshad pa dang mthun par mdzad de /
gtso bor gshin rje gshed kyi sgo nas las bzhi'i sbyin bsreg bya ba'i tshul ston par legs bshad dngos grub kyi rgya mtsho zhes bya ba mdzad snang bas 'dir 'od snye dang dngos grub rgya mtsho gnyis kyi rjes su 'brangs nas bri bar bya'o / /
'di la gnyis /
zhi ba'i sbyin bsreg gi cho ga dang /
rgyas pa'i sbyin bsreg gi cho ga'i dmigs gsal lo / /
dang po la gsum /
sngon du bya ba'i cho ga dang /
dngos bzhi'i cho ga dang /
'jug gi cho ga'o / /
dang po ni /
cho ga'i skabs su mkho ba'i yo byad thams cad legs par tshags su tshud par byas la /
khrus byas /
dri zhim pos byugs /
gos dkar po bgos te 'jam zhing bde ba'i stan la byin pa g.yas par byin pa g.yon par bzhag nas bus mo gnyis smad pa padma'i 'dug stangs kyis kha shar du phyogs te 'dug nas byams pa dang snying rje'i sems dang /
sbyin bsreg gi 'khor gsum thams cad de kho nar cir yang ma grub par nges pa bskyed nas bdag dang lha dang mchod sbyin gyi rdzas dang thab dang dgang blugs la sogs pa rnams sgyu ma ltar shar ba'i dang nas sbyin bsreg byed pa shin tu gal che bar gsungs pas yang yang de'i dran pa gso zhing cho ga la rim gyis 'jug par bya'o / /
de la sngar sgrub thabs rdzogs par bsgom pa'i rgyun yin na mi dgos la de min na 'od zer dkar po 'phro ba can gyi bdag skyed kyi lha'i rnal 'byor so so'i sgrub thabs bzhin rdzogs par sgom mo / /
'dir 'od snye las /
rang yang rang gi lhag pa'i lha nyid las dang rjes su mthun pa'i rnal 'byor dang ldan pa'am /
yang na thab khung du bkod pa'i lha'i rnal 'byor dang ldan pa'o / /
zhes thab khung du lha gang 'god kyang bdag skyed rang gi lhag pa'i lhas byed pa dang thab kyi lha'i rnal 'byor gyis byed pa gnyis gsungs pas /
spyir ma lha thog mtha' gnyis kyi skabs su bdag mdun gyi lha gnyis 'dra ba mi dgos par ma zad /
bar gyi skabs su sbyin bsreg 'bul ba'i lha'i gtso bo dang bdag skyed kyi lha gnyis kyang 'dra ba mi dgos mod /
dngos grub rgya mtshor 'jigs byed kyi zhi ba'i sbyin bsreg gi cho ga'i skabs su /
bdag bskyed kyi mchod rdzas rnams bsang ba dang sbyang ba dang bskyed pa dang byin gyis brlabs nas zhi ba'i las kyi kha dog dang mthun par bdag bskyed rdzogs par bsgrub thabs bzhin du bsgom mo /
zhes gsungs pa ni 'jigs byed kyi bdag skyed bsgom pa gzhir byas pa lta bur snang bas gsang 'dus dang bde mchog gnyis la yang de gnyis kyi bdag skyed bsgom par bya la /
gong du drangs pa'i lung gnyis dang dngos grub rgya mtshor /
'od snye las /
las so so ba dang thams cad pa gnyis ka la lha'i gzugs @# / /
dang rgyan la sogs pa las so so'i kha dog dang mthun par gsungs pas dkyil 'khor mchod pa dang bsnyen pa'i kha skong dang las thams cad pa rnams la 'ang las so so'i kha dog can du bya dgos so / /
zhes gsungs par ltar na bdag mdun gyi lha rnams kyi sku mdog dkar por bsgom pa'am /
sku mdog gang yin kyang 'od zer dkar po 'phro bar bsgom pa gnyis las gcig bya dgos pa la /
'od snye dang dngos grub rgya mtsho gnyis ka'i rjes 'brangs gyi gtso bo mkhas grub thams cad mkhyen pa dang paN chen blo bzang chos kyi rgyal mtshan dang /
yongs rdzogs bstan pa'i mnga' bdag rdo rje 'chang chen po ngag dbang blo bzang chos kyi rgya mtsho'i zhal snga nas la sogs pa rnams kyis phyi ma bzhed par snang bas phyi ma ltar bya'o / /
de nas las bum bsgrub yod na mi dgos la gzhan du na bsang chu bsgrub nas smra ba gzhan bcad de /
thun mong du /
rdo rje ni thabs dang dril bu ni shes rab ste /
de gnyis ka'ang don dam pa'i byang chub kyi sems kyi rang bzhin no / /
snyam du mos pa brtan po byas nas /
oM sarba ta thA ga ta sid d+hi badzra sa ma ya ti ShTHa e Sha twaM d+hA ra mi /
hi hi hi hi hi /
hUM hUM hUM phaT swA hA /
zhes brjod cing g.yas pa'i mthe bong dang ming med kyis rdo rje thugs kar bzung /
oM badzra g+ha N+Ta hUM /
zhes brjod cing g.yon pa'i mthe bong dang ming med kyis dril bu g.yon pa'i dkur bzhag /
rdo rje sems dpa' la sogs pa rnams mnyes par bya'o / /
snyam du bsam nas /
hUM sems can rmongs dang 'grel ba yi / /
rdo rje gsor ba mdzes pa yi / /
rnam thar chos kyi bya ba ste / /
spro dang bcas pas rdo rje bzung / /
hUM hUM hUM /
ho ho ho /
zhes brjod cing rdo rje gsor bar bya'o / /
de nas rdo rje g.yas pa'i dkur bzung la /
oM badzra d+hA rmA ra Ni ta pra ra Ni ta saM bra ra Ni ta sarba bud+d+ha k+She tra pra tsa li ni pra dz+nyA pa ra ma ta na da swa b+ha wa badzra sa twa hri da ya san+to Sha ni hUM hUM hUM ho ho ho swA hA /
zhes brjod cing dril bu'i dbus kyi phyogs brgyad du lce bskyod pas dkrol bar bya'o / /
de nas lag pa g.yas pas ku sha'i rtse mos las bum mam bsang chu nas chu blang te so so'i las sngags bzla zhing /
rang gi g.yon ngos nas g.yas bskor du thab dang rdzas thams cad dang dgang blug dang rang la'ang bsang gtor bya zhing lag pha g.yon pa'i 'theb srin gyis nang mchod blang nas kyang de bzhin du bsang gtor bya'o / /
de nas slar yang me lha'i mchod rdzas rnams la so so'i las sngags brjod cing nang mchod gtor la so so'i gzhung bzhin sbyang zhing bskyed de byin gyis brlab /
de nas lag pa gnyis rdo rje khu tshur kha sbyar ba'i gung mo gnyis rtse sprad pa rdzas sbyong ba'i phyag rgya bcings la /
oM swa hA /
zhes pas rdzas rnams bkrus par bsam /
oM AH swA hA /
zhes pas yaM shing dang /
oM shriM swA hA /
zhes pas zhun mar dang /
oM dzri swA hA /
zhes pas 'bru dang /
oM ku ru ku ru swa hA /
zhes pas de dag las gzhan pa'i /
rdzas rnams kyi mtshan nyid dang mi ldan pa'i nyes skyon thams cad sbyangs shing dag nas nang gi bdud rtsi lnga'i ngo bor gyur| par bsam ste /
dngos grub rgya mtsho las /
bsreg rdzas rnams la gdan bzhi nas sngags dang phyag rgyas sbyong ba'am dag par byed pa bshad kyi rdzas kyi skyed chog ma byung la /
@# / /
'od snye las /
bsreg bya'i rdzas thams cad bshad pa la sogs pa'i bdud rtsi lngas bran zhing bdud rtsi lnga'i ngo bor bsgom pas bsreg blugs bya'o zhes man ngag rig cing mang du mkhyen pa rnams gsung ngo / /
zhes bshad la /
dpal 'dzin gyis kyang bdud rtsi lnga'i ngo bor bskyed la bsreg blugs bya'o / /
zhes gsungs pas 'chad par 'gyur ba ltar bsang ba dang sbyang ba'i sngags kyis bsang sbyang byas nas bsreg rdzas thams cad nang gi bdud rtsi lnga'i ngo bo rab skyed la dbul bar bya'o / /
zhes gsungs pas so / /
de nas /
oM AH hUM lan gsum brjod cing 'o ma can gyi shing las byung ba sogs kyi me snod du bzhag la nges sgron me sbar /
so so'i las sngags brjod cing sgron mes 'o ma can gyi shing la sogs pa la me sbar nas so so'i las sngags dang bsang chu dang nang mchod kyis g.yas skor du lan gsum gsum bsang la gtsang zhing shin tu sgam pa'i rtsa'i chun po dang bcas pa du ba med pa thab kyi nang du bcug nas /
oM dzwa la dzwa la hUM hUM /
zhes brjod de rlung yab kyis me sbar ro / /
me snod du bzhag pa sogs kyi rim pa 'di ni 'od snye dang dngos grub rgya mtsho gnyis ka nas gsungs te /
'od snyer bsrung ba dang ldan pas yi ge gsum gyis snod kyi mang du me bzhag la /
de nas bdud rtsi 'khyil ba'i sngags kyis zhun mar gyi mar me sbar bas me rab tu sbar nas de brjod pa'i ku sha'i rtse mos blangs pas lan gsum du g.yas su skor ba dang /
drag po'i las pa g.yon du bskor bas bsang gtor byas la /
thab tu gtsang zhing shin tu skam pa'i rtsa'i chun po dang bcas pa du ba med pa gzhug cing zhes dang /
dngos grub rgya mtshor /
sngar bshad pa'i yi ge gsum brjod de /
snod kyi nang du bzhag la zhun mar gyi sgron me sbar /
las sngags brjod la 'o ma can gyi shing la sogs ba la me sbar nas /
las sngags brjod pa'i ku sha'i rtse mos chu blangs pa dang nang mchod kyis lan gsum du g.yas skor du bsang la gtsang zhing shin tu skam pa'i rtsa'i tshun po dang bcas spa du ba med pa thab tu bcug nas /
zhes gsungs pas so / /
de nas so so'i gtso bo'i snying po lan bdun nam gsum bzlas te mar khu blugs gzar bdun gyis kyang rab tu sbar bar bya'o / /
'dir dngos grub rgya mtsho ra /
las sngags lan bdun bzlas te /
zhes 'byung yang de ni 'jigs byed kyi dbang du byas par snang la 'jigs byed kyi hrIH Sh+Ti snying po dang las sngags su yang bshad pa dang 'od snye las /
rigs kyi snying po lan gsum bzlas pa'i blugs gsar gyi mar gyis kyang rab tu sbar bar bya'o / /
zhes gsungs pa ltar na so so'i snying po bzlas pa mi 'gal la ma snyam mo / /
de nas ku sha rnams la /
oM badzra sa twa AH zhes pa 'di lan bdun bzlas nas ku sha sngo ljang dri ma med pa ma gas ? shing 'dab ma ma grugs pa ha cang yang mi ring pa gnyis gnyis rtse mo ga shibs pa rang gi g.yon ngos nas thab kyi kha khyer la rang kha gang du blta ba'i ngos la shar du byas pa'i lugs kyi rtse mo shar dang lho dang nub dang byang du bstan pa snga ma'i rtse mos phyi ma'i rtsa ba non pa dgra ma zhing /
thab khung du rtse mo shar du bstan pa'i ku sha ba lang gi rna ba lta bu ha cang mi ring bas g.yog go /
@# / /
'dir sbyin bsreg gi chog gzhan dag na /
ku sha 'di ni gtsang zhing dge /
zhes sogs 'don par bshad na'ang 'od snye dang dngos grub rgya mtshor mi snang bas ma bkod do| /
gnyis pa la gsum las /
dang por 'jig rten pa'i me lha mchod pa /
bar du 'jig rten las 'das pa'i me lha mchod pa /
mthar 'jig rten pa'i me lhas tshed pa'o / /
dang po la gsum thab dang me bskyed cing ya shes pa dang bsreb /
? mchod cing bstod de dam tshig bsgrags pa /
bsreg rdzas phul nas slar yang mchod pa'o / /
dang po la gsum /
thabs skyed pa dang /
me lha bskyed pa dang /
dam ye bsre ba'o / /
dang po ni /
so so'i las sngags brjod cing bsang chus thab bsang /
thung mong du /
shU n+ya ta 'am ? swa b+hA was sbyang /
thab stong pa nyid du gyur /
stong pa'i ngang las /
gsang ba de gnyis la /
hUM dkar po zhu ba las byung ba'i ye shes kyi thab kha dog dkar zhing dbyibs zlum pa mu ran kha khyer dang bcas pa /
kha khyer la rdo rje'i 'phreng bas bskor ba /
grwa bzhir zla phyed rdo rjes mtshan pa dngags shing thogs pa med par gyur /
'jigs byed la /
sna tshogs padma dang zla ba'i steng du saM dang rdo rje las rdo rje 'dzin pa dkar po dkar mthing dmar ba'i zhal gsum phyag drug gi dang po gnyis kyis rang 'dra'i yum la 'khyud pa /
g.yas 'og ma gnyis rdo rje dang ral gri /
g.yon 'og ma gnyis rin po che dang padma 'dzin pa /
zhu ba las byung ba'i ye shes kyi thab /
ces pa nas /
dngags shing thogs pa med par gyur /
ces pa'i bar gong ltar ro / /
gnyis pa ni /
thun mong /
thab kyi nang du raM las skyes pa'i me gru gsum gyi dbus su /
gsang 'jigs gnyis la /
sna tshogs pa padma dang nyi ma'i lte bar raM las bgrang phreng /
de yongs su gyur pha las me lha sku mdog dkar po / /
dkar nag dmar ba'i zhal gsum phyag drug pa gnyug mar gnas pa'i rig ma dang gnyis su med pa'i sku /
gsang 'dus la /
phyag dang po gnyis kyis rig ma la 'khyud cing /
lhag ma gnyis kyis mi 'jigs pa'i phyag rgya dang bgrang phreng /
g.yon gnyis kyis dbyugs gu dang ril pa 'dzin pa /
rnam snang gi dbu rgyan can /
smin pa dang ral pa'i tshogs 'bar zhing /
lto ba 'phyang ba /
sbom zhing thud la gzi brjid che ba /
g.yon brkyang gis bzhugs pa'i thugs khar me gru gsum pa hUM gis mtshan par gyur /
'jigs byed la /
phyag g.yas kyi dang po na bgrang phreng /
gnyis pas mi 'jigs pa sbyin pa /
gsum pa ni gri khug /
g.yon gyi ngang po na dbyug gu rtse gsum pa /
gnyis pa ni spyi blugs /
gsum pa na thod pa bsnams pa /
g.yon brkyang ba'i stabs kyis bzhugs pa /
khro bo'i rgyan rnams kyis brgyan pa'i thugs khar me gru gsum pa raM gyis mtshan par gyur /
bde mchog la /
sna tshogs padma dang zla ba'i steng du raM las padma dkar po raM gyis mtshan pa /
de yongs su gyur pa las me lha sku mdog dkar po shin tu zhi ba'i nyams can /
zhal gcig phyag bzhi'i g.yas gnyis pad dkar dang shel 'phreng /
g.yon gnyis ril pa dang dung 'dzin pa /
dar dkar po'i na bza' dang rin po che'i @# / /
rgyan gyis brgyan pa'i thugs khar me gru gsum pa raM gyis mtshan par gyur /
de yang me lha skyed pa'i skabs su me nyid me lhar bskyed nas 'og tu bsreg rdzas 'bul ba'i skabs su me dang me lha ngo bo gcig tu mos nas 'bul dgos te /
dngos grub rgya mtsho las /
'o na me lha lha rnams kyi zhal ji ltar yin snyam na sbyin bsreg gi me ni lha la phul ba'i sreg rdzas rnams za ba'i sgo yin pas na lha'i kha zhes pa'i tha snyad 'thob la me de nyid ni me lha'i ngo bor bskyed dgos pa'i phyir me ni lha rnams kyi zhal du gsungs so /
raM las me lha skyed pa yang raM gyis mtshon pa'i me nyid me lhar skyed pa'i don yin de /
rang gi sa bon las gzugs phung rnam snang du skyed pa dang 'dra'o / /
zhes dang /
sbyin bsreg gi me dang me lha gnyis ngo bo gcig tu mos par byas nas me la sreg rdzas sreg dgos so / /
zhes gsungs pas so / /
gsum pa ni /
thun mong du /
dam tshig pa'i thugs ka'i sa bon gyi 'od zer las spros pa'i khro bo 'dod rgyal gyis shar lho nas bsgom pa dang 'dra ba'i me lha drang srog gi 'khor gyis bskor ba spyan drangs /
bar bsam la g.yas pa mi 'jigs pa'i phyag rgyas mthe bong g.yob cing /
oM tshur byon tshur byon 'byung bo che / /
lha yi drang srong bram ze mchog /
bsreg blugs zhal zas bzhes slad du / /
'dir ni yang dag bsnyen par mdzod / /
ces dang gsang 'dus la me lha'i sngags dang /
bde mchog la badzra b+ha ra a dz+nyA pa ya ti swA hA dang /
'jigs byed la /
oM Tak+ki hUM dzaH zhes pas spyan drangs la /
thab kyi me 'tshams kyi kha khyer gyi ku sha'i gdan la bzhugs par gyur /
par bsam mo / /
me lha'i sngags kyis spyan 'dren pa ni /
'od snyer /
oM tshur byon /
nas bsnyen par mdzod / /
ces dang /
oM agne ye /
nas /
ba ga na ye swA hA /
zhes pa'i sngags 'dis spyan drangs la /
zhes 'byung pas so / /
de nas gzhan yang bde gsang gnyis la so so'i las sngags dang 'jigs byed pa la las kyi sngags hrIH Sh+Ti dang bsang chu gtor la phyi 'brang gi bgegs bskrad la chu bzhi 'bul ba'am pa sdus pa la mos na de ma byas par gsang bde gnyis la dzaH hUM baM hoH dang /
'jigs byed la /
oM mung+ga ra dzaH nas /
oM khaT+ga hoH yis dgug gzhug bcing dbang bya ste rdor dril gyis 'khyud pa'i tshul dang ldan pa'i phyag rgya gnyis kyis se gol tog pa sngon du 'gro bas gzhug pa sogs bya'o / /
'od snyer bsdus pa la spyan drangs nas chu bzhi ma phul bar dzaH hUM baM hoH yis dgug gzhug bcing mnyes byed par bshad nas /
rgyas pa la oM AH dzaH hUM gis spyan drangs nas mchod yon sogs phul oM AH baM hUM /
sogs kyis gzhug pa sogs bya bar bshad de /
de nyid las rgyas pa oM AH dzaH hUM zhes pa 'dis bkugs nas thab khung gi me'i phyogs gyi ku sha'i chun po na 'dug pa la mchod yon la sogs pa phul te /
de nyid gsum gyis spel ba'i hUM baM hoH zhes bya ba'i rim gyis rdo rje dang bcas pa'i rdo rje dril bu dang 'khyud pa'i tshul dang ldan pa'i phyag gnyis kyis se gol tog pa sngon du 'gro bas dam tshig sems dpa' la rab tu bcug la @# / /
bcing pa dang dbang du byas nas yang mchod yon la sogs pa thams cad bya'o / /
zhes gsungs so / /
thun mong du /
dam tshig pa dang gnyis su med par gyur /
gnyis pa ni /
oM AH hrIH pra wa ra sang+ga raM prok+Sha NaM pra ti ts+tsha hUM swAhA /
zhes pas ku sha'i chun pos zhabs bsil gyi snod nas bzed zhal dang por lan gsum bsang gtor dbul lo / /
prok+Sha NaM gyi tshab tu /
any+tsa mA NaM /
bcug la snod de nyid nas 'dzub mos me tog blangs te khu tshur kha 'og tu bstan nas mthe'u chung nas rim gyis dgrol ba'i phyag rgyas bzed zhal dang por zhal bsil dang /
ar+g+haM /
bcug la rdo rje snyim pa kha phye pa'i phyag rgyas bzed zhal gnyis par mchod yon dang /
pa tyaM /
gcug la khu tshur bcangs te chu nang nas me tog blangs la lan gsum bskor te khu tshur kha gyen du bstan pa'i 'dzub mo nas rim gyis 'grol ba'i phyag rgyas bzed zhal gsum par zhabs bsil 'bul zhing /
me lha'i sngags la /
badzra puSh+pe AH hUM swAhA /
zhes sogs btags la nyer spyod rol mo dang bcas pa dang /
oM AH hUM /
btags la nang mchod kyis kyang mchod de /
dril stabs dang bcas pas /
'jig rten dbang phyug tshangs dbang mgon gyi sras / /
me lha'i rgyal po Tak+kis dbang bskur ba / /
shes rab mchog gis nyon mongs thams cad bsreg /
'dzin byed me lha nyid la rnam par 'dud / /
tshangs pa 'jig rten mgon gyi sras / /
me lha'i rgyal po drang srong mchog /
'byung po yongs su bskyang ba'i phyir / /
thugs rje'i dbang gis skur sprul pa / /
rig sngags grub pa'i drang srong tshul / /
nyon mongs bsreg pa'i shes rab 'od / /
skal pa'i me bzhin gzi brjid 'bar / /
mngon shes rdzu 'phrul zhabs dang ldan / /
thabs kyis sprul pa'i theg pa lcibs / /
rig sngags gsung zhing bgrang phreng 'dzin / /
bdud rtsi bcud ldan g+huN+TE ba bsnams / /
chos kyi bdud rtsi yongs la bsil / /
nyes pa'i skyon bral tshangs par spyod / /
'jig rten gnas kyang mya ngan 'das / /
zhi ba brnyes kyang thugs rje che / /
de bas bstod de phyag kyang 'tshal / /
zhes pas bstod de / /
oM badzra a na la mahA pU ta dzwa la dzwa la ya sarba b+ha smi ku ru sarba du Sh+Ta na hUM phaT tri shyA dzaH /
hUm baM hoH sa ma ya stwaM sa ma ya haM /
zhes pas lan gsum gyis dam tshig bsgrag go /
gsum pa ni /
me lha'i ljags rdo rje'i rnam pa can dkar po la raM yig dang dgang blugs kyi kha la /
gsang bde gnyis la /
hUM /
'jigs byed la /
ya yig 'od zer dang bcas pas mtshan par gyur /
'dir 'od snyer /
me lha'i ljags kyi kha dog mi gsal zhing dgang blugs kyi kha la rang gi lha'i sa bon 'bru gsum dang spel ba 'god par bshad de /
de nyid las /
dgang blugs dang blugs gzer gyi kha la rang gi lha'i sa bon yi ge gsum gyis spel ba 'od zer dang bcas pa dang /
me lha'i zhal du raM rnam par bkod la /
zhes gsungs so / /
dgang blugs kyi kha la yi ge 'god par bshad pa ni dgang blugs kyi nang gi rdo rje'i mtshan ma la 'god pa'i don yin te /
dngos grub rgya mtsho las /
kha ni mtsho skyed dang dam tshig rdo rjes dgang blugs kyi @# / /
nang du dang mi thub zla bas dgang blugs kyi nang gi rdo rje'i mtshan ma la sa bon bkod par bshad pa ltar yin no / /
zhes gsungs so / /
lag pa g.yon pa khu tshur bcangs pa'i steng nas mthe bos bkab pa de bzhin gshegs pa'i khu tshur byas pa'i 'dzub mo brkyang la gan rgyal du bzhag pas dgang gzar mar gyis bkang ba bzung /
g.yas pa yang de bzhin gshegs pa'i khu tshur du byas pa'i 'dzub mo brkyang ba kha thur du phub bas blugs gzar mar gyis bkang pa'i yu ba bzung la /
g.yon pa'i 'dzub mo'i tha dgar g.yas pa'i khu tshur bzhag nas dgang gzar gyis khar blugs gzar gyi mgo bzhag ste 'dzin pa byang chub mchog gi phyag rgyas lag pa gnyis bus mo'i nang nas phyir me 'da' bar g.yas su bskor te me lha'i zhal cung zad gdangs par dgang blugs gsum mam bdun gsang 'jigs la me lha'i sngags sam /
dgang blugs kyi sngags sam /
mar gyi bsreg blugs kyi sngags la spel tshig btags pas phul nas 'dod don la gsol pa btab pas 'phrin las mdzad par zhal gyis bzhes par bsam mo / /
bde mchog la bsreg blugs kyi sngags la spel tshig btags la dbul /
de la sngags dang po ni /
oM agne ye A di bya A di bya A bi sha A bi sha mahA shri ye hA bye ka bya bA hA nA ye swA hA /
gnyis pa ni /
oM na maH sa man+ta bud d+ha nAn agna ye swAhA /
gsum pa ni /
oM agne ye swA hA /
zhes pa ste de dag la spel tshig btags pa ni /
swA hA'i sngon du /
bdag cag dpon slob 'khor dang bcas pa thams cad kyi thar pa dang thams cad mkhyen pa sgrub pa la bar gcod pa dang /
sdom pa gsum dang 'gal ba'i bcas pa dang rang bzhin gyi kha na ma tho ba dang /
bkra mi shis pa dang khyad par du yang skabs kyi mi 'dod pa gang yin gyi ming bcug la thams cad shan+ting ku ru /
zhes sbyar ba'o / /
skabs 'dir me la bgegs yod med brtags nas med na mi dgos la yod na me la bsang gtor dang so so'i las sngags kyis bsrung te so so'i las sngags la /
bgegs thams cad shan+ting ku ru zhes spel tshig sbyar te dgang blugs bdun me lha la phul te /
slar yang las sngags kyis bsang gtor byas nas dgang blugs bdun nam gsum mam gcig me lha'i sngags kyis dbul lo / /
de nas sreg rdzas rnams dbul ba la 'bul ba'i tshul ni /
mar khu blugs gzar rkyang ba deng dgang blugs gnyis ka sbrags nas 'bul ba gnyis las phyi ma ni /
dgang gzar mar gyis bkang ba'i khur blugs gzar mar gyis bkang ba gan rgyal la du bzhag nas sam /
dgang gzar gyi khar blugs gzar kha phu ba nas dbul la /
yaM shing ni gnyis gnyis sbyar ba'am re re dang /
dur ba dang ku sha ni gnyis gnyis sbyar ba lag pa g.yas pas 'theb srin gyis mchog sbyin pa'i phyag rgyas rtse mo lha la bstan nas dbul zhing /
'bru la sogs pa blugs gzar gyis gzung du rung ba rnams ni de nyid kyis dbul lo / /
'bul ba'i gnas ni khu ba'i rdzas rnams ni zhal dang /
yaM shing dur ba ku sha bdug spos sogs ni lha rnams kyi sku'i 'od kyi dkyil 'khor dang /
zho zan bza' ba zhal bsil til nas la @# / /
sogs pa ni phyag dang /
dri thugs kha dang /
me tog dbu dang /
zhabs bsil zhabs dang /
mar me dang mchod yon mdun du dbul lo / /
'bul ba'i go rim ni /
yaM shing /
mar khu til /
dur ba /
'bras /
zho zan dang zas mchog /
ku sha /
yungs dkar /
so ba /
nas /
sran ma /
gro /
zhi ba'i rdzas khyad par pa rnams rim pa ltar te /
'bul ba'i sngags dang spel tshig ji ltar sbyar ba ni /
yaM shing rnams byang chub kyi shing gi rang bzhin du gyur /
oM agna ye nas ba ha nA ya /
zhes pa'i 'jug tu /
oM bo d+hi bri k+ShA ya /
oM agna ye /
oM sarba pA pad ha na badzra ya /
oM badzra a yu She /
oM badzra bu Sh+TA ya /
oM sarba saM ? pA de /
oM a pra ti ha ta badzra ya /
oM sarba arTHa sid d+ha ya /
oM badzra bi dza ya /
oM mahA bi gA ya /
oM mahA pA lA ya /
oM badzra g+ha sma ri /
zhes pa rnams re re nas btags la /
bdag cag dpon slob /
nas /
bkra mi shis pa dang khyad par du yang /
zhes pa'i mjug tu /
gzig brjid phun sum tshogs pa la bar du gcod pa dang /
'byor pa phun sum tshogs pa la bar du gcod pa dang /
sdig pa thams cad dang /
tshe mthar phyin pa la bar du gcod pa dang /
bsod nams rgyas pa la bar du gcod pa dang /
bde ba mchog la bar du gcod pa dang /
bsrung ba mchog la bar du gcod pa dang /
gri ba dang mi gtsang ba thams cad dang /
bgegs thams cad dang /
nor 'bru rgyas pa la bar du gcod pa dang /
myur pa'i shugs phun sum tshogs pa la bar du gcod pa dang /
stobs rgyas pa la bar du gcod pa dang /
nad thams cad dang /
zhes pa rnams re re nas btags nas /
cho ga'i chad lhag gso ba'i skabs yin na /
cho ga'i chad lhag gi nyes pa thams cad shan+ting ku ru ye swA hA /
zhes sbyar zhing skabs gzhan la yang des mtshan pa'i tshig sbyar te yam shing sogs bcu gnyis re re nas 'bul /
de nas me lha'i sngags kyis zhi ba'i rdzas khyad par ba dbul /
de ltar rdzas rnams snyam pa'i gdangs kyis phul nas sngar gyi zhal bsil dang bsang gtor gyi sngags kyis de gnyis kyang dbul lo / /
gnyis pa la gsum /
me lha'i thugs khar gzhal yas khar gdan bcas bskyed pa /
der lha spyan drangs pa'am bskyed pa'i tshul /
de la mchod pa bya ba'i rim pa'o / /
dang po ni /
'jig rten las 'das pa'i me lha'i mchod rdzas rnams rang rang gi sgrub thabs bzhin byin gyis rlabs te /
gsang 'dus la /
me lha'i thugs kar me gru gsum 'bar ba'i dbus su /
b+h+ruM dkar po sangs rgyas kyi sprin gyi 'od zer 'phro ba yongs su gyur ba las gzhal yas gru bzhi sgo bzhi pa /
nas /
byang phyogs pa rnams la sna tshogs rdo rje'i gdan /
zhes dang /
bde mchog la /
me lha'i thugs kar me gru gsum 'bar ba'i dbus su b+huM las gzhal yas khang gru bzhi sgo bzhi pa /
nas /
rtse mor rdo rje nor bu rin po che'i tog gis spras pa /
zhes dang /
'jigs byed la /
me lha'i thugs kar me gru gsum 'bar ba'i dbus su b+huM las @# / /
gzhal yas khang gru bzhi sgo bzhi pa /
nas /
zla ba'i gdan zung re /
zhes pa'i bar rnams rang rang gi sgrubs thabs ltar bskyed do / /
gnyis pa ni /
dkyil 'khor bsgrub mchod dang 'brel na /
thun mong du /
las kyi rdo rjes dkyil 'khor gyi shar sgo nas phyag btsal te bdag sogs sems can thams cad la mchog thun mong gi dngos grub stsol ba'i phyir du thab kyi gzhal yas khang du gshegs par zhu /
zhes brjod de /
lag pa g.yon spos 'dzin cing dkyil 'khor so so'i lha rnams kyi sngags rim bzhin brjod pa'i sngags re brjod pa dang dus mnyam du lag pa g.yas pas me tog re blangs la dkyil 'khor gyi lha rnams las lha gnyis pa re mar me gcig las gnyis chad kyi tshul du spyan drangs par bsam nas me tog rnams slob dpon gyi phyag tu dbul /
slob dpon gyis kyang lha thams cad gzhal yas khang gi nang du rang rang gi gdan la bzhugs par mos la so so'i sngags re brjod pa dang dus mnyam du me tog re thab kyi nang du dor nas /
gsang 'dus la /
dbus kyi gdan la mi bskyod pa yab yum /
nas /
'og tu gnod mdzes rgyal po /
bde mchog la /
dbus kyi gdan la dpal he ru ka yab yum /
nas /
byang shar du gshin rje 'dzoms ma /
'jigs byed la /
dbus kyi gdan la dpal rdo rje 'jigs byed /
yab yum /
nas /
phyi'i grwa bzhir bdud rtsi lngas gang ba'i thod pa bzhi /
thun mong du /
lha thams cad kyi sku las 'od zer gyi tshogs dkar po 'phro bar gyur /
sgrub mchod dang ma 'brel na /
gsang 'dus la /
gdan de rnams kyi steng du /
hUM /
khaM /
oM /
swa /
AH hA /
laM maM paM taM dzaH hUM baM hoH maiM th+lIM /
oM oM oM hUM oM saM hUM bcu de rnams yongs su gyur pa las /
rdo rje dang rdo rje /
'khor lo /
nas /
rdo rje rnams su gyur /
de rnams yongs su gyur pa las lha so gnyis su gyur pa ni /
dbus kyi gdan la mi bskyod pa nas /
sku las skyes pa'i ye shes kyi me rab tu 'bar ba'i dbus na gdug pa can thams cad tshar gcod pa'i tshul gyis bzhugs par gyur pa'i lha thams cad kyi sku las 'od zer gyi tshogs dkar po 'phro bar gyur /
rang gi snying ka'i hUM gis 'od zer lcags kyu'i rnam pa can gyis rang bzhin gyi gnas nas bsgom pa dang 'dra ba'i ye shes kyi dkyil 'khor spyan drangs /
oM sarba ta thA ga ta rU pa pU dza me g+ha sa mu dra spa ? ra na sa ma ya shre ye AH hUM /
zhes sogs kyis 'dod yon lnga phul nas /
dzaH hUM baM hoH dam tshig pa'i rten dang rten pa'i dkyil 'khor dang ye shes pa'i rten dang brten pa'i dkyil 'khor gnyis su med par gyur /
lha so so'i rigs bdag zhal gcig phyag gnyis pa yab yum snyom par bzhugs pa'i byang chub kyi sems kyi chu rgyun gyis lha so so la dbang bskur bar gyur /
bde mchog la /
dbus kyi nyi ma'i gdan la /
hUM baM /
bde chen gyi 'khor lo'i phyogs kyi pad 'dab bzhi la riM riM liM li'M /
bzhi /
thugs kyi 'khor lo'i rtsibs brgyad la /
kaM khaM gaM g+haM ngaM /
tsaM tshaM dzaM /
brgyad /
gsungs gi 'khor lo'i rtsibs brgyad la /
dz+haM nyaM TaM THaM TaM DHaM NaM taM /
@# / /
brgyad /
sku'i 'khor lo'i rtsibs brgyad la /
thaM daM d+haM naM baM phaM baM b+haM /
brgyad /
sgo bzhi dang mtshams bzhir /
yaM raM laM waM shaM ShaM saM haM /
brgyad rnams yongs su gyur pa las lha rnams sku mdog dkar po / /
yang na mngon rtogs bzhin la sku las 'od zer dkar po'i tshogs 'phro bar bskyed /
ces 'di'i sbyin sreg gi cho ga gzhan las 'byung ba ltar /
rang rang gi sa bon gcig bu las bskyed pa'am /
yang na lu i ba'i dkyil chog mkhas grub rjes mdzad pa'i bum bskyed kyi skabs nas bshad pa ltar| dbus kyi gdan la /
hUM baM /
bde chen kyi 'khor lo'i phyogs kyi pad 'dab bzhi la /
laM maM baM tAM /
thugs kyi 'khor lo'i rtsibs brgyad la /
kaM khaM /
nas /
baM b+haM /
sgo bzhi dang 'tshams bzhir hUM ring po brgyad /
de rnams yongs su gyur pa las /
rdo rje dang gri gug /
gri gug bzhi rdo rje dang gri gug zung nyer bzhi /
gri gug brgyad rnams su gyur /
de rnams yongs su gyur pa las lha drug cu rtsa gnyis su gyur pa ni /
zhes cho ga gsum bskyed byas na yang 'thad par sems so / /
de gnyis gang byed kyang lha rnams rim gyis gsal 'debs tshul ni /
dbus kyi gdan la bcom ldan 'das dpal hi ru ka /
nas /
mi rus kyi thal bas lus thams cad la byugs pa'o / /
bcom ldan 'das la mngon du phyogs par bcom ldan 'das ma rdo rje phag mo /
nas /
mi mgo skam po lnga bcu'i do shal can no / /
padma'i 'dab ma la shar du mkha' 'gro ma /
nas /
'khor gyi lha thams cad kyang dpral bar rdo rje rtse lnga pa'i 'phreng ba 'dzin pa /
lha thams cad kyi sku las 'od zer gyi tshogs dkar po 'phro bar gyur /
gtso bo thugs kar oM ha dkar po| nas /
g.yas brkyang gis bzhugs pa /
zhes go cha ba go /
phaiM ye shes kyi dkyil 'khor rten dang brten par bcas pa dang dbang gi lha rnams spyan drangs /
oM shri he ru ka a r+g+haM pra tI ts+tsha hUM swA hA /
zhes sogs chu gnyis nyer spyod rol mo dang bcas pas mchod /
badzra oM ku sha dzaH nas /
ho ye shes pa rnams rang rang gi dam tshig pa dang gnyis su med par gyur /
ces ye shes pa gzhug /
sngar ltar mchod la /
de bzhin gshegs pa thams cad kyi mngon par dbang bskur du gsol /
nas /
don grub kyis dbu brgyan par gyur /
ces dbang bskur zhing rgyas gdab /
'jigs byed la /
dbus su hUM las rdo rje hUM gis mtshan pa /
nas /
bdud rtsis gang ba bzhir /
gyur pa'i lha thams cad kyi sku las 'od zer gyi tshogs dkar po 'phro bar gyur /
gtso 'khor thams cad kyi mig gnyis su /
nas /
nor bu dang padma 'dzin pa /
oM hriH ha b+ho ? wa /
nas /
don grub kyis dbu brgyan par gyur /
ces pa rnams rang rang gi sgrub thabs nas 'byung ba bzhin brjod do / /
'dir mdun bskyed kyi lha me lha'i thugs kar skyed pa la de kho na nyid kyi ye shes ngang me lha gnyis ngo bo gcig tu mos nas de'i thugs kar skyed dgos la /
mdun bskyed kyi dam tshig pa la ye shes pa dgug gzhug /
dbang @# / /
bskur rgyas gdab rnams kyang bya ste 'od snye las /
yang na thab khung gi dbus su rang bzhin gyis gnas pa'i de bzhin nyid kyi ye shes kyi rang bzhin me'i thugs kha kho nar rang gi sa bon las byung ba'i rang gi 'dod lha'i bdag nyid dkyil 'khor kyi 'khor lo 'am yang na sngar brjod pa'i dkyil 'khor gtso bo la sogs pa'i lha bsgom te ye shes kyi 'khor lo spyan drangs nas rab tu gzhug pa la sogs pa byas la de'i zhal du bsreg blugs bya'o / /
zhes dang /
zhi ba la sgrub thabs dang mngon par rtogs par ji ltar gsungs pa'i rim pas dam tshig sems dpa' dang /
ye shes sems dpa' spyan drangs pa la sogs pa'i cho ga dang dbang bskur ba'i mthar thug pa byas la dri bzang po dang me tog dkar po la sogs pa de'i sngags dang rang lha'i sngags kyis mngon par bsngags pa rnams kyis mchod par bya'o / /
zhes gsungs pas so / /
gsum pa ni /
thun mong du /
chu bzhi sngar bzhin dbul zhing /
gsang 'dus la /
nyer spyod /
rol mo /
'dod yon /
nang mchod rnams phul te /
mi bskyod rdo rje sogs kyis bstod /
bde mchog la /
nyer spyod /
rol mo /
rig ma bcu drug /
nang mchod rnams phul te /
rkang brgyad gnyis kyis bstod /
'jigs byed la /
nyer spyod /
rol mo /
'dod yon /
nang mchod rnams phul te /
gnyis med thun mong sogs kyis bstod /
de nas /
gsang ba de gnyis la /
lha rnams kyi ljags rdo rje'i rnam pa can kha dog dkar po la hUM yig 'od zer dang bcas pas mtshan par gyur /
'jigs byed la| lha rnams kyi ljags rdo rje'i rnam pa can kha dog dkar po la raM yig 'od zer dang bcas pas mtshan par gyur /
'dir lha rnams kyi ljags rdo rje'i rnam pa can kha dog dkar po byed pa ni 'od snye ltar te de nyid las /
las dang rjes su mthun pa'i mdog can gyi ljags rdo rje'i rnam pa la rang gi lha'i sa bon bkod de rang gi sngags kyis dgang blugs gong bzhin du phul la /
zhes gsungs pas so / /
'od snye dang dngos grub rgya mtsho gnyis kar 'dir dgang blugs kyi kha la yi ge 'god pa ma bshad pas sngar bkod pa'i rgyun yod par byas nas 'dir 'god skyor ma byas kyang rung ngam snyam mo / /
de nas sreg rdzas 'bul pa la thog mar so so'i gtso bo'i snying po la spel tshig sngar ltar btags pas dgang blugs gsum mam bdun phul nas gsol ba btab pas 'phrin las mdzad par zhal gyis bzhes par bsam mo / /
yam shing sogs 'bul ba re re nas mang po 'bul ba'i tshe grub na so so'i gtso bo'i snying po dang /
rdzas sngags dang /
spel tshig gsum ka sbyar ba re dang bsreg rdzas re mnyam du 'bul /
de ltar ma grub na bsreg rdzas dang po gsum ka sbyar /
de man chad la lha'i sngags re re dang spel tshig re re sbyar nas 'bul /
de yang ma grub na bdun bdun gyi mthar lan re sbyar ba dang /
de yang ma grub na thog mtha' gnyis su lha'i sngags /
sreg rdzas kyi sngags /
spel tshig gsum ka sbyar ba te /
gzhan rnams lha'i sngags re dang sreg rdzas re dus mtshungs su byas nas dbul /
zhi ba'i rdzas khyad par @# / /
ba rnams la rdzas sngags gzhan med pas lha'i sngags kyis dbul /
'khor gyi lha rnams la sreg rdzas bdun bdun nam gsum gsum la sogs pa ci tsam 'byor ba rang rang gi sngags la skabs dang sbyar te spel tshig btags la dbul /
sreg rdzas rnams las yam shing dang mar khu nges par dgos la /
de gnyis 'bul theb re dang sngags re sbyar ba sbyin sreg re'i grangs su brtsi ba yin pas mang ba dang gzhan rnams skabs dang sbyar bas chog go /
de ltar sreg rdzas rnams phul tshar ba dang /
lha rnams kyi thugs kha nas spros pa'i sangs rgyas rnams kyis bum pa dkar po bdud rtsi dkar pos bkang ba thogs nas bsgrub bya zla ba'i dkyil 'khor la gnas pa la khrus byas pas sdig sgrib dang nad gdon la sogs pa thams cad dag nas lus shel ltar gyur /
par bsam mo / /
de nas gsang 'jigs gnyis la mar dgang blugs gsum mam bdun la sogs pa gtso bo'i snying pos dbul zhing /
bde mchog la nye snying yi ge bdun pas dbul lo / /
de nas mchod yon 'bul pa la /
sbyin bsreg gi cho ga gzhan dag las skabs 'dir yang oM AH hrIH sogs kyis 'bul bar bshad pa ltar ram /
'od snye las skabs 'dir /
rigs kyi bdag po'i snying po brjod pas mchod yon 'bul bar bya'o / /
zhes dang dngos grub rgya mtshor skabs 'dir /
las sngags kyis mchod yon phul te /
zhes gsungs shing 'jigs byed kyi snying po las sngags kyang yin pas so so'i snying pos phul na gnyis ka'i dgongs pa dang mi 'gal lam snyam mo / /
de nas thun mong du sngar gyi zhal bsil dang bsang gtor gyi sngags kyis de gnyis /
oM badzra wa sa s+ya swA hA /
zhes pas gos gsar ba /
oM badzra taM bu la swA hA /
zhes pas so rtsi rnams dbul zhing gos dang so rtsi gnyis lha la phul bar bsam nas me nang du dbul /
de nas so so'i gzhung nas 'byung ba ltar phyi nang gi mchod pas mchod /
bstod pas bstod de /
thun mong du /
oM pra na ma mi sarba ta thA ga ta na /
zhes pas phyag byas nas /
oM AH hrIH sogs kyis mchod yon 'bul /
me tog dang bcas pa'i thal mo snying kar sbyar nas yo byad ma tshang ba la sogs pa'i nyes pa zhi ba'i don du /
gang yang bdag blo rmongs pa yis| |nas / /
de kun gtso bos bzod mdzad rigs / /
zhes brjod de bcom ldan 'das la bzod par gsol nas nad gdon zhi ba la sogs pa'i 'dod don 'grub par gsol ba btab ste chad lhag gi nyes pa zhi bar bya ba'i sems kyis /
oM badzra sa ta AH zhes mang du brjod nas yi ge brgya pa bzla bar bya'o / /
de'i rjes la /
oM khyed kyis sems can don kun mdzad /
nas / /
slar yang 'byon par mdzad du gsol / /
zhes pas bskul nas /
dkyil 'khor sgrub mchod dang 'brel na /
slob dpon gyi so so'i lha rnams kyi sngags re brjod pa dang mnyam du lha re spyan drangs par mos la me tog blangs te /
thun mong du /
lha rnams mi lha'i thugs ka nas gshegs te @# / /
dkyil 'khor gyi lha so so dang gnyis su med par gyur /
ces brjod la me tog las kyi rdo rje la gtad /
des kyang slob dpon la phul /
me tog dang spos 'dzin pas dkyil 'khor gyi drung du song ste lha rnams dkyil 'khor nang du spyan drangs par mos la /
rdul tshon yin na dkyil 'khor gyi dbus su phyar pa tsam byas la mdun du bzhag /
ras bris yin na dkyil 'khor gyi nang du gtor de dkyil 'khor la phyag bya'o / /
sgrub mchod dang ma 'brel na /
so so'i gtso bo'i sngags kyi mgor /
oM AH dang mthar /
hUM mu /
sbyar te brjod la /
ye shes pa rnams rang bzhin gyi gnas su gshegs /
gsang 'dus la /
dam tshig pa rnams bdag nyid kyi spyi bo la sogs pa'i gnas rnams su 'khod nas gzugs kyi phung po la sogs pa dang ngo bo dbyer med du gyur pa ni /
spyi bor rnam par snang mdzad /
nas /
rkang mthil gnyis su gnod mdzes rgyal po / /
gzhan yas khang gi cha so so yang rang gi lus kyi cha so so la thim par gyur /
oM yo ga shud d+haH sarba d+harma yo ga shud d+ho haM /
zhes brjod cing pad skor sngon du 'gro ba'i 'khyud pa'i phyag rgya bya'o / /
gzhan gnyis la /
dam tshig pa rnams bdag nyid la thim par gyur /
ces brjod cing bsam mo / /
gsum pa ni /
de nas thab kyi 'jig rten pa'i me lha la /
oM agna ye /
nas /
ba ha na ya la pu sh+pe pra tI ts+tsha hUM swA hA /
sogs btags la nyer spyod /
rol mo /
oM AH hUM /
btags la nang mchod /
oM AH hrIH sogs kyis bsang gtor dang zhabs bsil /
oM badzra taM bu la ye swA hA /
yis so rtsi /
oM badzra wa sa s+ya swA hA /
yis /
gos rnams phul la /
bsreg rdzas rnams sngar gyi 'jig rten pa'i me lha'i skabs ltar phul ba'i mthar dril stabs dang bcas pas /
'jig rten dbang phyug /
sogs kyis bstod /
de nas zhabs bsil dang bsang gtor dang nyer spyod dang rol mos gong ltar mchod nas gtor ma so so'i sgrub thabs bzhin byin gyis brlab te me lha'i sngags la a ka ro btags pas lan gsum du phul nas nyer spyod lngas gong ltar mchod / /
me ste bsreg bya za ba'i lha / /
drang srong rgyal po gdon gyi bdag /
shar lho me lha'i tshogs bcas la / /
mchod cing bstod de phyag kyang 'tshal / /
ces bstod /
mchod sbyin gtor ma 'di snoms la /
nas /
yid la 'dod pa kun 'grub shog /
ces 'phrin las bcol /
oM AH hrIH sogs kyis mchod yon 'bul / /
gang yang bdag blo rmongs pa yis /
nas /
khyed kyis bzod mdzad rigs / /
ces bzod par gsol te 'dod pa'i dngos grub zhus nas /
oM badzra sa twa AH zhes brjod de /
rang gi don dang gzhan gyi don / /
sgrub byed sreg bya za ba gshegs / /
ji bzhin dus su tshur sbyon zhing / /
bdag gi dngos grub thams cad sgrub / /
zhes pas bskul la /
oM mu /
zhes brjod cing /
ye shes pa rang gnas su ga shegs nas dam tshig @# / /
pa me 'bar ba'i rnam par gyur bar bsam mo / /
bde mchog la rang nyid la go cha bgo /
gsum pa ni /
sreg rdzas kyi lhag ma'i rdzas lnga'i 'o thugs sbyin bsreg gi me la sgrubs nas longs spyad na sdig pa 'dag par gsungs pas de bsgrub pa'i tshul ni /
'o ma dang 'bras ma grugs pa dang mar dang sbrang rtsi dang ka ra rnams rang gi lha'i sa bon las byung zhing /
las dang rjes su mthun pa'i dris phyugs pa mgul bar me tog gi 'phreng ba bcings pa'i snod nag po ma yin pa thab khung gi me la man+ji ? steng du bzhag pa'i nang du gzar bu gnyis gang rung gis blugs la rang gi bdag po'i sngags 'gying ? ba dang bcas pas bzlos shing bskol te bdud rtsi'i rang bzhin gyi 'o thug bsgrub par bya'o / /
de nas 'o thug la /
oM dI bya agne sa mA d+hi d+h+ya na pri Na ne swA hA /
zhes btags te rang nyid rnal 'byor la gnas nas lha dang 'jig rten skyong ba dang bdag nyid tshim par bya'o / /
de bzhin gshegs pa'i lhag ma 'di / /
sdig pa rnam par nyams byed gsol / /
zhes pas sbyin bdag dang lhag ma don du gnyer ba rnams la bgo bsha' bya la bsngo ba dang shis brjod bya'o| |long yod na me ma shi'i bar du dkrugs pa dang bdal bar mi bya zhing 'gom par yang mi bya /
med na 'o mas gzhil la thab kyi thal ba la sogs pa rnams las bum du blugs la chu bo la sogs pa la bskur ro / /
gnyis pa ni /
rgyas pa la /
gos sna tshogs pa dang rgyan 'phreng ser po bgos te stan mthon po la gnas nas rkang pa gnyis drang por bsrang ba bzang po'i 'dug stangs kyis /
kha byang du phyogs te dga' zhing tshim pa'i yid kyis 'od zer ser po 'phro ba'i lha'i rnal 'byor bsgom pa sngon du btang /
ku sha thab kyi kha khyer la /
rang gi g.yon ngos nas rtse mo byang shar lho nub tu bstan nas rim pas dgod /
thab khung du rtse mo byang du bstan nas g.yog /
gsang bde gnyis la /
hUM ser po zhu ba las /
'jigs byed la /
rdo rje 'dzin pa ser po ser mthing dkar ba'i zhal gsum /
thun mong du /
thab kha dog ser zhing dbyibs grub bzhi pa mu ran kha khyer dang bcas pa kha khyer la rin po che'i 'phreng bas bskor ba| gsang 'jigs gnyis la /
me lha sku mdog ser po ser mthing dkar ba'i zhal gsum /
bde mchog la| raM las 'khor lo raM gyis mtshan pa yongs su gyur pa las /
me lha sku mdog ser skya /
zhal gcig phyag bzhi pa'i g.yas gnyis 'khor lo dang /
mu tig gi 'phreng ba /
g.yon gnyis padma dang spyi blugs 'dzin pa /
dar ser po'i na bza' dang rin po che'i rgyan gyis brgyan pa'i /
thun mong du /
me lha'i ljags rdo rje'i rnam pa can ser po la raM yig /
lag pa gnyis khu tshur du byas pa'i 'theb 'dzub gnyis rtse sprad pa rin po che'i khu tshur gyis dgang blugs bzung /
spel tshig oM agne ye /
nas /
ba ha na ya /
la /
bdag cag dpon slob 'khor dang bcas pa'i tshe dang bsod nams dang 'byor ba dang gzi brjid dang sde snod gsum dang rgyud sde bzhi'i bshad sgrub dang /
@# / /
bslab pa gsum gyi yon tan dang khyad par du yang /
skabs kyi 'dod don gang yin pa'i ming bcug la /
thams cad puSh+Ting ? ku ru oM /
zhes sbyar /
zhi ba'i rdzas khyad par ba'i tshab tu rgyas pa'i rdzas khyad par ba 'bul /
lha rnams kyi sku las 'od zer ser po'i tshogs 'phro bar gyur /
lha rnams kyi ljags rdo rje'i rnam pa can kha dog ser po| lha rnams kyi thugs ka nas spros pa'i sku mdog dang gos dang rgyan dang 'od zer ser po can gyi spyan ma la sogs pa rnams kyi bum pa ser po bdud rtsi ser pos bkang ba thogs nas bsgrub bya ser po zla dkyil ser po la gnas pa la dbang bskur pas tshe dang bsod nams dang lung dang rtogs pa'i yon tan thams cad rgyas shing rin po che'i char babs pas dpal 'byor gzi brjid phun sum tshogs par gyur /
thab kyi me gzhil na dri'i chab ser pos gzhil gzhan thams cad gong gi zhi ba'i skabs dang 'dra'o / /
sbyin bsreg gi rdzas rnams ma 'byor ba dang yod kyang skabs med na sngar bshad pa thams cad bsgom pa kho nas bya ste nges par 'dod pa rnams 'grub po / /
de ltar gsang bde 'jigs gsum gyi sgo nas phyi'i rdzas la brten pa'i zhi rgyas kyi sbyin bsreg bya ba'i cho ga 'di ni gsang bde gnyis kyi skabs su gtso bor 'od snye gzhir bzhag pa la bde mchog gi skabs kyi khyad par 'ga' zhig dwa ri ka ba'i bde mchog gi sbyin bsreg gi gzhung las 'byung ba ltar dang 'jigs byed la dngos grub rgya mtsho nas 'byung ba ji lta ba bzhin du ngag dbang blo bzang chos ldan dpal bzang pos rang gi brjed byang du bkod pa'o / /
'dis kyang rgyal ba blo bzang grags pa'i bstan pa dar zhing rgyas la yun ring du gnas par gyur cig / / /

