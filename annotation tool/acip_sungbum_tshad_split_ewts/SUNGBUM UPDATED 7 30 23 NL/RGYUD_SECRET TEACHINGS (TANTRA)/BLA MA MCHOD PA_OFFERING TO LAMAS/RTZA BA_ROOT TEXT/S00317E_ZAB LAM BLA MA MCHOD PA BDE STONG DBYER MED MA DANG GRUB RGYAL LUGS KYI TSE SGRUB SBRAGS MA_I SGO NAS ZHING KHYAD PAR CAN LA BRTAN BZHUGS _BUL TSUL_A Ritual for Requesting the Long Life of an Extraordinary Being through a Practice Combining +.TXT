@# / /
zab lam bla ma mchod pa bde stong dbyer med ma dang grub rgyal lugs kyi tshe sgrub sbrags ma'i sgo nas zhing khyad par can la brtan bzhugs 'bul tshul rtag brtan rdo rje'i re khA zhes bya ba bzhugs so / /
mtshan snyan zil mngar snying du lhung ba'i mod / /
'chi med dngos grub bde blag stsol mdzad pa'i / /
bla ma tshe dpag med mgon la btud nas / /
brtan bzhugs chog sgrigs zab mo'i dga' ston spel / /
'dir ma gcig grub rgyal lugs kyi tshe dpag med dang mkha' 'gro sde lnga dang 'brel bar bla ma la brtan bzhugs 'bul ba'i tshul la /
stegs mtho par maN+Dal bad ma 'dab bzhi'i steng du tshe bum /
ga las su tshe chang /
g.yon du tshe ril| de dag gi mdun du bdag mdun gyi mchod pa spyi ltar dang /
tshe dpag med kyi 'bul gtor /
mkha' 'gro spyi gtor /
gzhi bdag gtor ma /
gzhan yang 'og tu dgos pa'i sku gsung thugs rten /
rigs lnga'i phyag mtshan /
rgyal srid sna bdun /
bkra shis rtags rdzas sogs legs par bsham /
sgrub pa po stan bde bar 'khod de /
skyabs 'gro sems bskyed rgyud dang 'dres nges par byas nas /
rang skad cig gis tshe dpag med du gsal ba'i snying gar zla ba la gnas pa'i hrIHdmar po las 'od zer 'phros /
rang bzhin gyi gnas nas bla ma dang gnyis su med pa'i mgon po tshe dpag med la sangs rgyas dang byang chub sems dpa'i tshogs kyis bskor ba mdun gyi nam mkhar badzra sa mA dzaHsa spyan drangs /
oM @# / /
a pa ri mi ta A yur dz+nyA na sa ba ri wA ra ar+g+hi nas /
shalta'i bar gyis mchod /
dkon mchog gsum la bdag skyabs mchi / /
zhes sogs dab /
tshad med bzhi bsgom /
tshogs zhing rnams rang la zim pa bsam /
bdag bskyed ni /
oM swa b+hA x shud+d+ho nyahaM /
stong ba nyid du gyur /
stong ba'i ngang las paM las padma dang /
a las zla ba'i dkyil 'khor gyi steng du rang gi sems nyid hrIHdmar po ring cha tsheg drag dang bcas ba de las 'od zer 'phros /
'phags pa mchod /
sems can gyi don byas tshur 'dus yongs su gyur pa las /
rang nyid mgon po tshe dang ye shes dpag tu med pa sku mdog dmar po zhal gcig phyag gnyis kyis mnyam par bzhag pa'i steng na tshe'i bum pa bsnams ba /
dbu skra ral pa'i thor tshugs can /
rin po che'i dbu rgyan /
snyan rgyan /
mgul rgyan /
phyag gdub /
zhabs gdub /
se mo do /
do shal /
'og pag ste rgyan brgyad kyis brgyan cing /
dar gyi na bza' klubs pa /
zhabs rdo rje skyil mo krung gis bzhugs shing /
mtshan dang dpe byad gsal la rdzogs pa dwangs gsal 'od kyi rang bzhin can du gyur pa'i spyi bor oM /
mgrin par AH /
thugs kar hUM /
thugs ka'i hUM las 'od zer 'phros /
rang bzhin gyi gnas nas bsgoms pa dang 'dra ba'i ye shes pa la /
sangs rgyas dang byang chub sems dpa'i tshogs kyis bskor ba spyan drangs /
dzaHhUM baM hoHgnyis su med par gyur| slar yang thugs ka'i sa bon las 'od zer 'phros /
dbang gi lha rnams spyan drangs /
de bzhin gshegs pa thams cad kyis bdag la mngon par dbang bskur du gsol /
zhes gsol ba btab pas /
de rnams kyis bdud rtsis gang ba'i rin po che'i bum pa thogs nas /
oM sarba ta thA ga ta a b+hi Sh+ri ka ta sa ma ya Sh+rI ye hUM /
zhes gsung zhing bum pa'i chus dbang bskur /
lus kyi nang thams cad gang /
dri ma thams cad dag /
bde ba chen po myong /
chu'i lhag ma spyi bor lud pa las bla ma dang dbyer med pa'i sprul sku tshe dpag med kyis dbu brgyan par gyur /
mchod pa rnams /
oM badzra a mr-i ta sa bsangs /
swa b+hA was sbyangs /
stong pa'i ngang las AHlas byung ba'i thod pa yangs shing rgya che ba rnams kyi nang du hUM hUM zhu ba las byung ba'i mchod yon /
zhabs bsil /
me tog /
bdug spos /
mar me /
dri chab /
zhal zas /
rol mo rnams rang bzhin bde stong /
rnam pa mchod rdzas /
byed las dbang po drug gi spyod yul du zag pa med pa'i bde ba khyad par can bskyed par gyur /
oM a r+g+haM AHhUM /
nas /
shap+ta AHhUM gi bar gyis byin gyis brlab /
oM a ba ri mi ta A yur dz+nyA nas pa ri wA ra ar+g+haM nas /
shap+ta'i bar gyis mchod cing /
dri med gzhom gzhig bral ba chos sku'i ngang nyid las / /
thugs rje chen pos 'gro la rjes su chags pa'i tshul / /
padma @# / /
rA ga'i mdangs ldan dri med 'od 'bar ba / /
skyob pa mtshungs med tshe dpag med la phyag 'tshal lo / /
zhes ba'am /
bcom ldan mgon po tshe dpag med / /
sdig pa'i dri ma phyir bsal nas / /
mkha' dang mnyam pa'i sku mnga' ba / /
mnyam tid sku la phyag 'tshal lo / /
zhes pas bstod /
rigs bdag tshe dpag med kyi phyag mtshan bum pa'i nang du zla ba'i dkyil 'khor gyi dbus su hrIHyig gi mthar snying po dang /
gzungs ring gis bskor ba las 'od zer 'phros /
rgyal ba sras bcas kyi byin rlabs sogs 'khor 'das kyi phun tshogs thams cad dang /
rang gi tshe yar ba brkus pa la sogs pa thams cad bsdus /
sngags 'phreng la thim /
de las bdud rtsi'i rgyun babs /
bum pa 'chi med kyi bdud rtsis gang ba las bdud rtsi lud pa rang gi tshangs bug nas zhugs /
lus kyi nang thams cad gang /
sdig sgrib thams cad dag /
'chi med tshe'i dngos grub thob par bsam zhing /
rang gi snying gar yang zla ba'i steng du hrIHyig dmar po'i mthar sngags phreng gis bskor bar bsam /
gzungs 'di thung ci 'grub bzla /
de nas yig brgya bzlas te /
dge ba 'di yis myur du bdag /
ces sogs kyis dge ba bsngo'o / /
mdun bskyed ni /
bum pa bsangs sbyangs /
stong pa nyid du gyur /
stong pa'i ngang las baM las byung ba'i rin po che'i bum pa dmar po lto ba che ba /
mgrin pa ring ba /
mchu 'phyang ba la sogs pa mtshan nyid thams cad yongs su rdzogs pa /
phyi bum pa'i rnam pa la nang lha'i gzhal yas khang gru bzhi sgo bzhi| rgyan rta babs dang bcas pa /
de'i dbus su paM las padma dang zhes pa nas /
chu'i lhag ma spyi bor lud pa yongs su gyur pa las /
sprul sku tshe dpag med kyis dbu brgyan par gyur /
ces ba'i bar gong ltar la /
rang nyid ces pa dor /
mdun bskyed kyi mchod pa byin rlabs nas bstod pa'i bar sngar ltar dang /
bzlas pa'i skabs rang gi tshab tu bsgrub bya gang yin la bdud rtsi 'bebs pa sogs dmigs pas kha bsgyur zhing /
thugs ka'i sngags phreng las bdud rtsi'i rgyun babs pa bum pa'i chu dang ro gcig tu 'dres nas tshe'i bdud rtsir byin gyis brlab par bsams la| gzungs ring thung bzla /
tshe chang bsangs sbyangs /
stong pa'i ngang las yaM las rlung /
raM las me /
AHlas mi mgo rlon pa'i sgyed pu gsum gyi steng du AHlas byung ba'i thod pa'i nang du /
b+h+ruM aM dziMkhaM hUM /
laM maM paM taM baM las byung ba'i sha lnga bdud rtsi lnga la rang rang gi sa bon gyis mtshan ba /
de dag gi steng du oM AHhUM gi yi ge gsum steng nas steng du brtsegs par gyur /
rang gi thugs ka'i sa bon las 'od 'phros rlung la phog /
rlung g.yos me sbar thod pa'i nang gi rdzas rnams zhu zhing khol /
yi ge gsum las 'od zer 'phros /
phyogs bcu'i de bzhin gshegs pa dang dpa' bo dang rnal 'byor ma rnams kyi thugs ka nas ye shes kyi bdud rtsi spyan drangs shing /
rgya mtsho la sogs pa phyogs bcu na gnas pa'i bdud rtsi thams cad bkug ste thod pa'i nang gi rdzas la thim zhing /
oM AHhUM yang rim gyis zhu nas thims pas spyangs rtogs sbar gsum gyis 'chi med kyi bdud rtsir gyur bar bsam /
tshe ril bsangs sbyangs /
stong pa'i ngang las nad rigs bzhi brgya rtsa bzhi'i gnyen por gyur ba'i sman sna tshogs bsdus ba las grub pa'i ril bu /
de @# / /
las 'od zer 'phros /
'khor 'das kyi yon tan bcud len gyi nus pa thams cad bsdus nas thim par bsams la /
de gnyis ka gzungs ring thung gis bsgrub /
'bul gtor byin gyis brlabs te /
oM a pa ri mi ta A yur dz+nyA nas pa ri wA ra i daM ba lid+ta kha kha khA hi khA ti /
lan gsum la sogs pas 'bul zhing /
mchod bstod kyi mthar 'dod don la gsol ba gdab cing dbang po zhu /
mkha' 'gro spyi gtor dang gzhi bdag la gtor ma phul te phrin las btsol /
de dag ni sngon du 'gro ba'i rim pa'o / /
dngos gzhi ni /
bla ma mchod pa'i tshegs 'khor bcas bsham /
'bul yul gyi bla ma bkur sti chen bos spyan drangs nas khri'i steng du bzhugs su gsol /
de nas bla ma mchod pa dbu tshugs nas /
sbyangs rtogs spar ba'i bdud rtsi'i rgya mtshos mchod / /
ces ba'i mtshams su rdor slob kyis bzhengs nas rdor dril 'dzin pa dang bcas /
oM swa b+hA wa shud d+hAHsarba d+harmAHswa b+hA wa shud+d+ho ny+haM /
stong pa nyid du gyur /
stong pa'i ngang las seng+ge chen po brgyad kyis bteg pa'i rin po che'i khri gzhom gzhig dang bral ba sna tshogs rdo rjes mtshan pa /
de'i steng du paM las padma dang a las zla ba'i dkyil 'khor gyi dbus su dus gsum sangs rgyas thams cad kyi ngo bo dpal ldan bla ma dam pa'i thugs bde stong gnyis su med pa'i ye shes kyi ngo bo hrIHdmar po /
de las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las rdo rje slob dpon mgon po tshe dang ye shes dpag tu med pa sku mdog dmar po zhal gcig phyag gnyis mnyam gzhag gi steng na 'chi med tshe'i bdud rtsis gang ba'i bum pa bsnams pa /
zhabs rdo rje skyil krung gis bzhugs pa mtshan dpes sbras pa'i longs spyod rdzogs pa'i sku'i rnam pa can /
rin po che'i rgyan dang dar sna tshogs kyin bzas klubs pa /
de'i spyi bor oM /
mgrin par AHthugs kar hu'M dang zla ba la gnas pa'i hrIHdmar pos mtshan pa /
de las 'od zer 'phros /
rang bzhin gyi gnas nas mgon po tshe dpag med dang /
gzhan yang phyogs bcu'i rgyal bsras bcas thams cad tshe dpag med kyi rnam par spyan drangs /
ma lus sems can kun gyi mgon gyur cing / /
bdud sde dpung bcas mi bzad 'joms mdzad lha / /
dngos rnams ma lus yang dag mkhyen gyur pa'i / /
bcom ldan 'khor bcas gnas 'dir gshegs su gsol / /
bcom ldan bskal pa grangs med du ma ru / /
'grol brtse phyir thugs rjes rnam sbyangs shing / /
smon lam rgya chen dgongs pa yongs rdzogs pa / /
khyed bzhing 'gro don mdzad dus 'di lags na / /
de phyir chos dbyings pho brang lhun grub nas / /
rdzu 'phrul byin rlabs sna tshogs ston mdzad cing / /
mtha' yas sems can tshogs rnams bsgral bya'i phyir / /
yongs dag 'khor dang bcas te gshegs su gsol / /
oM sarba ta thA ga ta a pa ri mi ta A yur dz+nyA na sa pa ri wA ra badzras mA ya dzaHbcom ldan 'dir ni byon pa legs / /
bdag cag bsod nams skal bar ldan / /
bdag gi mchod yon bzhes nas kyang / /
thugs la dgongs bzhin gnang bar mdzod / /
oM a pa ri mi ta A yur dz+nyA nas pa ri wA ra ar+g+haM pra tIts+tsha ye swAhA /
nas /
shap+ta'i bar phyis mchod /
ji ltar bltams pa tsam gyis ni / /
lha rnams kyis ni khrus gsol ltar / /
lha yi chu ni dag pa yis / /
de bzhin bdag gis sku khrus gsol / /
oM sarba ta thA ga ta a b+hi She ka ta sa ma ya shrI ye hUM /
bdag @# / /
dang 'grol thugs brtse'i phyir / /
nyid kyi rdzu 'phrul mthu yis ni / /
ji srid mchod pa bdag 'bul na / /
de srid bcom ldan bzhugs su gsol / /
dzaHhUM phoM hoH zhes brjod nas bla ma la dbyer med du thim par bsam /
slar yang thugs ka'i sa bon las 'od zer 'phros /
dbang gi lha rnams spyan drangs /
oM sarba ta tha ga ta ar+g+haM nas /
shap+ta'i bar gyis mchod /
de bzhin gshegs pa thams cad kyis dbang bskur bar mdzad du gsol /
zhes gsol ba btab pas /
de rnams kyis 'chi med tshe'i bdud rtsis gang ba'i bum pa thogs nas /
ji ltar bltams ba tsam x lha rnams x lha yi x de bzhin x oM sarba ta thA ga ta a b+hi She x shrI ye hUM /
oM a mA rA Ni dzI wa n+tI ye swAhA /
zhes gsung zhing dbang bskur bas sku lus kyi nang thams cad 'chi med tshe'i bdud rtsis gang /
chu'i lhag ma spyi bor lud pa yongs su gyur pa las /
sprul sku tshe dpag med kyis dbu brgyan par gyur /
slar yang thugs ka'i hrIHlas 'od zer 'phros /
'chi med tsho'i dngos grub thams cad yi ge hrIHdmar po'i rnam par nam mkha' gang ba spyan drangs /
bla ma'i sku gsung thugs la dzaHhUM baM hoHslar yang thugs ka'i hrIHlas 'od zer 'phros bla ma yi dam mchog gsum dpa' bo mkha' 'gro chos skyong srung ma'i tshogs dang bcas pa spyan drangs /
bla ma la thims pas skyabs gnas kun 'dus kyi bdag nyid chen por gyur /
mchod pa rnams /
badzra a mr-i tas bsangs /
swa b+hA was byangs /
stong pa'i ngang las aHlas byung ba'i thod pa yangs shing rgya che ba rnams kyi nang du hUM hUM zhu ba las byung ba'i mchod yon /
zhabs bsil /
zhal bsil /
bsang gtor /
me tog /
bdug spos /
mar me /
dri chab /
zhal zas /
rol mo la sogs pa rnams rang bzhin bde stong /
rnam pa mchod rdzas /
byed las dbang po drug gi spyod yul du zag pa med pa'i bde ba khyad par can bskyed par gyur /
oM ar+haM AHhUM /
oM pAdyaM x oM Any+tsa mA NaM x oM prok+ShA NAM x oM puSh+pe x oM d+hu pe x oM A lo ke x oM gan+d+he x oM nai widyA x oM shap+ta AHhUM /
oM rU'a x shap+ta /
gan+d+he /
ra sa /
spar+sha AHbUM /
dag cing dri med yid 'ong ba'i / /
sngags kyi yon chab mchog 'di dag /
bdag gis dad pas 'bul lags na / /
bzhes nas bdag la bka' drin stsol / /
oM AHhrIHpra wA ra sad kA raM ar+g+haM pra tIts+tsha hUM swahA /
dag cing dri x sngags kyi zhabs bsil x bdag gis x bzhes nas bdag x pAdyaM x dag cing x sngags kyi zhal bsil x bdag gis x bzhes nas x Any+tsa mA NaM x dag cing x sngags kyi bsang gtor x bdag gis x bzhas nas x prok+ShA NAM pra tIts+tsha hu'M swAhA /
rgyal ba rgya mtsho'i mchod rdzas las grub pa'i / /
zhing khams rgya mtsho'i me tog rgya mtsho'i tshogs / /
yon tan rgyal mtsho'i rgyal ba 'khor bcas la / /
dad pa rgya mtshos 'bul lo bzhes su gsol / /
oM a pa ri mi ta A yur dz+nyA na sa pa ri wA ra buSh+phe pra tIts+tsha hUM swAhA /
rgyal ba rgya mtsho'i x zhing khams rgya mtsho'i bdug spos x yon tan rgya mtsho'i x dad pa rgya x d+hU be x rgyal ba x zhing khams rgya mtsho'i snang gsal x yon tan x dad pa x A lo ke x rgyal ba x zhing khams rgya mtsho'i dri chang x yon tan x dad pa x gan+d+he x@# / /
rgyal baX zhing khams rgya mtsho'i zhal zasX yon tanX dad paX nai widyAX rgyal baX zhing khams rgya mtsho'i rol moX yon tanX dad paX shap+ta pra tAts+tsha hUM swAhA /
e ma ho mchod blan med / /
rang byung mchod pa chen po pa / /
gzugs kyi lha mos me long 'dzin / /
gzugs kyi mchod pa spyan la 'bul / /
oM a pa ri mi taX rU baX e ma hoX rang byungX sgra yi lha mos pi wang 'dzin / /
sgra yi mchod pa snyan la 'bul /
oMX shap+taX e ma ho mchodX rang byungX dri yi lha mos dung chos 'dzin / /
dri yi mchod pa shangs la 'bul / /
oMX gan+d+heX e ma ho mchodX rang byungX ro yi lha mos zhal zas 'dzin / /
ro yi mchod pa ljags la 'bul / /
oMX rasX e ma hoX rang byungX reg bya'i lha mos na bza' 'dzin / /
reg bya'i mchod pa sku 'bul / /
oMX spar+sha pra tIts+tsha hUM swAhA /
zhing 'di rin chen sna bdun gyis / /
mkhas bdag gis yongs bkang la / /
dngos grub 'dod pas sbyin pa'i phyir / /
nyin re shes rab can gyis dbul / /
oM a pa ri miX mahA sap+ta rat+na pra tIts+tsha hUM swAhA /
lha yi dbang po lha min g.yul rgyal tshe / /
bkris lha mo brgyad kyis mchod pa ltar / /
bla ma bcom ldan tshe dpag med mgon la / /
bkris rtags brgyad dag gis mchod par bgyi / /
oM a pa ri miX aSh+Tamang+ga la pra tIts+tsha hUM swAhA /
sna tshogs dbang po'i gzhu ltar rab bkra zhing / /
gang la reg na bde ba'i rgyur 'gyur ba / /
gos bzang rin chen bdag blo sbyang phyir 'bul / /
bzod pa dam pa'i gos kyis brgyan par shog /
oM badzra wa stra AHhUM swAhA /
rgyal ba mtshan dpe'i rang bzhin rgyan ldan phyir / /
rgyan gzhan dag gis brgyan par mi 'tshal yang / /
rin chen rgyan mchog phul bas 'gro kun gyis / /
mtshan dpes brgyan pa'i sku lus thob par shog /
oM badzra A laM ka ra wa pu Sha Ne swAhA /
brtse ba'i khor yug snyan pa'i ba dan can / /
ting 'dzin bla re spobs pa'i 'od gsal ba / /
mchog rkyen 'os pa'i nyer mkho 'di dag 'bul / /
skye bos rnam dag ye shes thob par shog /
oM badzra mahA pU dza meg+ha AHhUM /
zhas sogs sngags dang bcas pas mchod /
sngar gyi bstod ba'am /
'jig rten 'dren pa'i gtso bo tshe dpag med / /
dus min 'chi ba ma lus 'joms mdzad dpal / /
mgon med sdug bsngal gyur pa rnams kyi skyabs / /
sangs rgyas tshe dpag med la phyag 'tshal lo / /
zhes bstod /
de nas tshigs kyi spyan 'dren skabs mkha' 'gro rigs lnga'i chas 'jug gi thog /
gar 'cham tshugs dgos pas 'cham yig dang rol tshigs rnams phyag bzhes ltar dang /
de nas bla ma'i bzhugs gdan gyi 'og tu phyogs mdog ltar gyi dar bcug ste mkha' 'gro rnams kyis sne mor 'dzin nas sngod /
de nas /
mkha' 'gro chos skyong tshigs rnams mnyes phyir 'bul / /
zhes pa'i skabs mkha' 'gro lngar tshogs 'bul /
tshogs tha ma /
'khrul snang sdug bsngal zhi gyur cig /
ces pa dang /
phyi nang gsum gyi mchod pa /
bstod pa bcas dang /
e m+ho tshogs kyi 'khor lo che / /
zhes pa nas /
a ho m+hA su kha /
zhes pa'i bar tshogs 'bul gyi 'gyogs rnams phyag len bzhin byed / /
tshogs 'grem rgyu dang /
tshogs lhag gtong rgyu bzhag ste /
yid 'ong lang tshe'i dpal 'dzin nas /
zab rgyas chos kyi char ba dbab tu gsol / /
zhes pa'i bar btang /
de nas /
! shar rdo rje rigs kyi mkha' 'gro ma / /
sku mdog sngon mo mdangs dang ldan / /
'khor yang sngon @# / /
mo 'bum gyis bskor / /
sngon mo 'bum bskor khyod la gsol ba 'debs / /
! mchod sbyin tshogs gtor 'di bzhes la /
! shar gyi dar thag dbyings su bsdus / /
rdor slob kyis dar thag ral gris bcad pa'i tshul byed cing mkha' 'gro ma so sos bzhus te log /
spyir rnal 'byor yongs kyi sdongs grogs mdzod / /
sgos dpal ldan bla ma'i sku tshe srings / /
! lho rin chen rigs kyi mkha' 'gro ma / /
sku mdog ser mo mdangs dang ldan / /
'khor yang ser mo 'bum gyis bskor / /
ser mo 'bum bskor khyod la gsol ba 'debs / /
! mchod sbyin tshogs gtorX ! lho yi dar thagX spyir rnal 'byorX sgos dpal ldanX ! nub padma'i rigs kyi mkha' 'gro ma / /
sku mdog dmar mo mdangs dang ldan / /
'khor yang dmar mo 'bum gyis bskor / /
dmar mo 'bum bskor khyod la gsol ba 'debs / /
! mchod sbyinX ! nub kyiX spyir rnal 'byorX sgos dpal ldanX ! byang las kyi rigs kyi mkha' 'gro ma / /
sku mdog ljang mo mdangs dang ldan / /
'khor yang ljang mo 'bum gyis bskor / /
ljang mo 'bum bskor khyod la gsol ba 'debs / /
! mchod sbyinX ! byang giX spyir rnal 'byorX sgos dpal ldanX ! dbus bud+d+ha rigs kyi mkha' 'gro ma / /
sku mdog dkar mo mdangs dang ldan / /
'khor yang dkar mo 'bum gyis bskor / /
dkar mo 'bum bskor khyod la gsol ba 'debs / /
! mchod sbyinX ! dbus kyiX spyir rnal 'byorX sgos dpal ldan bla ma'i sku tshe srings / /
! bla ma rnams la gsol ba 'debs / /
yab sras brgyud pa rnams kyis byin gyis rlobs / /
dpal ldan bla ma mi 'gyur brtan pa'i sku| |mtshan dang dpe byad ldan pa'i gzi brjid can / /
seng khri pad zla nyi ma'i gdan la bzhugs / /
bla ma mi 'gyur rdo rje'i gdan laX 'gyur med rdo rje'i gdan la bzhugs su gsol / /
sangs rgyas bstan pa'i gtsolX 'gro ba sems can don la mkha' mnyam sems can don laX 'khor ba ma stongs bar duX bla ma rnams la gsol ba 'debs / /
yab sras brgyud ba rnams kyis byin gyis rlobs / /
dpal ldan bla ma mi 'gyur brtan pa'i gsung / /
'gag med chos sgra sgrog pa'i tshangs dbyangs can / /
seng khri pad zla nyi ma'i gdan la bzhugs / /
bla ma mi 'gyur rdo rje'i gdan la bzhugs / /
'gyur med rdo rje'i gdan la bzhugsX sangs rgyas bstan pa'i gtso laX 'gro ba sems can don laX mkha' mnyam sems can don laX 'khor bam stongs bar duX bla ma rnams la gsol ba 'debs / /
yab sras brgyud pa rnams kyis byin gyis rlobs / /
dpal ldan bla ma mi 'gyur brtan pa'i thugs / /
ji lta ji snyed mkhyen pa'i thugs rje can / /
seng khri pad zla nyi ma'i gdan la bzhugs / /
bla ma mi 'gyur rdo rje'i gdan la bzhugs / /
'gyur med rdo rje'i gdan laX sangs rgyas bstan pa'i gtso laX 'gro ba sems can don laX mkha' mnyams sems can don laX 'khor ba ma stongs bar du bzhugs su gsol / /
! khri gdod nas dag pa rdo rje'i khri / /
gsal stong 'dzin med rdo rje'i khri / /
snang stong zung 'jug rdo rje'i khri /
khri 'di las lhag pa gzhan na med / /
khri 'di la dgongs nas bzhugs su gsol / /
gdan dri ma med pa padma'i gdan / /
ma rig mun sel nyi ma'i gdan / /
rang bzhin 'od gsal zla ba'i gdan / /
gdan 'di las lhag pa gzhan @# / /
med| |gdan 'di la dgongs nas bzhugs su gsol / /
tshogs dge 'dun 'dus pa rgya mtsho'i tshogs / /
las mngon du gyur pa dpa' bo'i tshogs / /
don mchog tu gyur pa dbang mo'i tshogs / /
tshogs 'di las lhag pa gzhan na med / /
tshogs 'di la dgongs nas bzhugs su gsol / /
zhing rnam par dag pa rgyal pa'i zhing / /
rje dus gsum sangs rgyas bzhugs pa'i zhing / /
ma dang mkha' 'gro 'du ba'i zhing / /
zhing 'di las lhag pa gzhan na med / /
zhing 'di la dgongs nas bzhugs su gsol / /
sku rdo rje lta burX gsung tshangs dbyangs lta burX thugs nyi zla lta burX sku tshe ri dbang lta burX yon tan rgya mtsho lta burX 'phrin las chu bo'i rgyun bzhin bzhugs su gsol / /
zhes sna tshogs rdo rjes mtshan pa'i gdan 'bul zhing /
! blo bzang dang po'i sangs rgyas rdo rje 'chang / /
kun khyab phyi nang gsang ba'i skur bstan nas / /
nam mkha' ji srid 'gro la brtser dgongs la / /
phyi nang gsang ba'i chos 'khor bskor du gsol / /
me long ye shes chen po'i rol ba las| |kun khyab bud d+ha rigs kyi skur bstan nas / /
nam mkha' ji sridX phyi nang gsang ba'iX sor rtog ye shes chen po'i rol pa las / /
kun khyab padma rigs kyi skur bstan nas / /
nam mkha'X phyi nangX chos dbyings ye shes chen po'i rol pa las| |kun khyab rdo rje rigs kyi skur bstan nas / /
nam mkha'X phyi nangX mnyam nyid ye shes chen po'i rol pa las / /
kun khyab rin chen rigs kyi skur bstan nas / /
nam mkha'X phyi nangX bya grub ye shes chen po'i rol pa las / /
kun khyab 'phrin las rigs kyi skur bstan nas / /
nam mkha' ji srid 'grol brtser dgongs la / /
phyi nang gsang ba'i chos 'khor bskor du gsol / /
chos mchog dang po'i sangs rgyas 'khor bcas la / /
'gro la chos 'khor bskor phyir gsol btab pas / /
blo bzang rdo rje 'chang dbang 'grub gyur nas / /
'gro kun 'dren pa'i dpal du bdag gyur cig /
! bla ma dang mgon po tshe dpag med dbyer med du gsal ba'i thugs kar zla ba'i dkyil 'khor gyi steng du hrIHdmar po ring cha chog drag dang bcas pa'i mthar sngags kyi phreng bas g.yas skor du bskor bar gyur /
de nas /
mdun gyi nam mkha'i dbyings thams cad dngos brgyud kyi bla mas gang pa thams cad kyi phyag na 'chi med tshe'i bdud rtsis gang ba'i bum pa bsnams pa tshe'i dngos grub stsol ba la thugs rtse gcig pa'i rnam par bzhugs par gyur| par gsal legs par brtab nas thugs dam bskul ba'i phyir gsol ba 'di ltar gdab bo / /
bcom ldan tshe dpag med mgon yang / /
gnas 'dir spyan 'dren gshegs su gsol / /
gnas mchog 'dir byon nas kyang / /
dpal ldan bla ma dam pa yi / /
sku tshe bskal brgya'i bar du srings / /
'chi med tshe yi dngos grub stsol / /
oM a mA ra Ni dzI wa n+tI ye swAhA /
ma gcig grub pa'i rgyal mo dang / /
ti phu gsang sngags sdong po dang / /
ras chung rdo rje grags pa yang / /
gnas 'dir spyan 'dren gshegs su gsol / /
gnas mchog 'di ru byon nas kyang / /
dpal ldan bla ma dam pa yi / /
sku tshe bskal brgya'i bar du srings / /
'chi med tshe yi dngos grub stsol / /
oM a mA ra Ni dzI wa n+tI ye swAhA /
dbang phyug mi la ras chen dang / /
bka' brgyud dwags bo lha rje dang / /
@# / /
bde gshegs khams pa rdor rgyal yang / /
gnas 'dirX 'di man rigs bze /
'bri gung 'jig rten mgon po dang / /
spyan snga chos kyi rgyal po dang / /
rgyal ba yang dgon chos rje yang / /
gnas 'dirX thugs sras spyan snga rin ldan dang| |zur phug rin chen dpal bzang dang / /
'ba' ra rgyal mtshan dpal bzang yang / /
gnas 'dirX skyes mchog a nan+da pa dang / /
chos rje dpal 'byor rgyal mtshan dang / /
'jam dbyangs kun dga' rgyal mtshan yang / /
gnas 'dirX rgyal ba dge 'dun rgya mtsho dang / /
chos rje bsod nams grags pa dang / /
rje btsun bsod nams rgya mtsho yang / /
gnas 'dirX spyan snga chos dpal bzang po dang / /
'khon ston dpal 'byor lhun grub dang / /
dpal 'byor 'phrin las rab rgyas kyang / /
gnas 'dirX kun mkhyen blo bzang rgya mtsho dang / /
gnas brtan 'jam dbyangs grags pa dang / /
khyab bdag bstan pa'i mtshan can yang / /
gnas 'dirX ! kun mkhyen shes rab dpal bzang dang / /
sems dpa' chen po tshul khrims dpal / /
'khrul zhig rin chen bshes gnyen yang / /
gnas 'dirX mtshungs med sangs rgyas rgya mtsho dang / /
rje btsun skyabs mchog dpal bzang dang / /
rgyal ba blo bzang don grub kyang / /
gnas 'dirX mkhas grub sangs rgyas ye shes dang / /
paN chen blo bzang chos rgyan dang / /
rgyud chen dkon mchog rgyal mtshan yang / /
gnas 'dirX dka' chen bsod nams grags pa dang / /
blo bzang rgyal ba ma lus ba'i / /
ye shes sgyu 'phrul chen po yang / /
gnas 'dirX rnam 'dren bskal bzang rgya mtsho dang / /
phur lcog ngag dbang byams pa dang / /
yongs 'dzin ye shes rgyal mtshan yang / /
gnas 'dirX rgyal ba 'jam dpal rgya mtsho dang / /
paN chen phyogs las rnam rgyal dang / /
rgyal sras bskal bzang bstan 'dzin yang / /
gnas 'dirX grub mchog skal bzang mkhas grub dang / /
blo bzang 'jam dpal snying po yi / /
'phrin las lhun grub rgya mtsho yang / /
gnas 'dirX gzhan yang snang ba mtha' yas gar / /
dngos brgyud bla ma thams cad dang / /
drin can rtsa ba'i bla ma yang / /
gnas 'dirX gnas mchog 'di ruX dpal ldanX sku tsheX 'chi medX oM A ma ra Ni dzA wa n+tI ye swAhA /
zhes gdangs dang bcas gsol ba btag de ltar gsol ba btab pas rtsa brgyud kyi bla ma rnams dang /
mdun bskyed kyi lha'i thugs ka nas 'od zer dang bdud rtsi'i rgyun babs /
dpal ldan bla ma dam pa'i sku lus kyi nang thams cad gang /
ma dag snang ngo'i nad gdon sdig sgrib par chad thams cad sbyangs /
slar yang 'od zer phyogs bcur 'phros /
'jig rten gyi khams thams cad khyab pas sems can thams cad kyi tshe dang bsod nams sogs yon tan thams cad rgyas par byas| rgyal ba sras bcas kyi byin rlabs nus mthu dang /
gzhan yang 'jig rten khams kyi tshe dang bsod nams /
'byung ba rnams kyi nus mthu ro bcud /
sku tshe 'khyer ba yar ba la sogs pa mdor na 'khor 'das kyi yon tan thams cad 'od dang bdud rtsi'i rnam par bkug /
dpal ldan bla ma dam pa'i dbu gtsug nas thim /
sku lus kyi nang thams cad gang bas 'chi ba med pa tshe'i dngos grub dam pa brnyes par bsams nas gzungs ring thung ci 'grub bzla /
de nas sku tshe bskal brgya'i bar du brtan par zhu ched snyan gsan maN+Dal rgyas par phul nas /
sa gzhi spos @# / /
kyisX mdun gyi nam mkhar seng khriX blo bzang dang po'i sangs rgyasX zhes sogs dang /
maN+Dal bshad pa 'bul na mtshams 'dir phul la /
i daM gu ru rat+na maN+Dal ki nir+ya yA mi /
de nas tshe dpag med kyi sku rten 'bul ba ni /
dus gsum rgyal ba'i spyi gzugs bla ma rje'i / /
mdzes sku mi zad rgyan gyi 'khor lo'i mdzod / /
'khor ba ma stongs par du brtan bzhugs nas / /
mthong thos dran pas don ldan mdzad du gsol / /
tshe mdo'i glegs bam phul nas /
dus gsum rgyal ba'i spyi gzugs bla ma rje'i / /
gsung dbyangs mi zad rgyan gyi 'khor lo'i mdzod / /
zab dang rgya che'i chos kyi bdud rtsi yis / /
ris med 'gro la phan bde'i dga' ston stsol / /
thugs rten phul nas /
dus gsum rgyal ba'i spyi gzugs bla ma rje'i / /
thugs gsang mi zad rgyan gyi 'khor lo'i mdzod / /
phyin drug ring gnyis zab mo'i rnal 'byor las / /
nam yang g.yo med brtan par bzhugs su gsol / /
bum pa phul nas /
rin chen bum pa yid 'phrog gzhal yas khang / /
'chi med lha dang tshe yi bcud kyis gtams / /
phul bas yon tan kun gyi 'byung gnas che / /
yin bzhin nor ltar 'gro ba'i re skong mdzod / /
rigs lnga'i phyag mtshan phul nas /
ye shes lnga bdag bcom ldan rigs lnga yi / /
mtshan ma phul bas sna tshogs dbang po dang / /
'tshams par chos kyi 'khor lo'i mdzad bzang gis / /
'phrin las nam mkha'i mtha' khyad mdzad du gsol / /
tshe chang phul nas /
'chi med rigs lnga zhu ba'i rdzas / /
'khor 'das yon tan dwangs ma'i bcud / /
gsol bas las rlung 'chi bdag dgras / /
mi g.yo bde stong rdzogs par shog /
tshe ril phul nas /
bzhis rgya rtsa bzhi'i nad 'joms sman / /
snying po kun bsdus dpal gyi zas / /
gsol bas bar chad nad gdon las / /
rgyal te 'jig med sku brnyes shog /
de nas chos gos rnam gsum /
paN zhwa /
gding ba /
lhung bzed /
'khang gsil sogs 'bul ba ni /
'di ltar /
rgyal kun spyi gzugs dpal ldan bla ma la / /
na bza' snam sbyar dri med 'di phul bas / /
khyod zhabs mi 'gyur g.yung drung ltar brtan nas / /
thub bstan mi nub rgyal mtshan 'dzin par shog /
! rgyal kun spyi gzugs dpal ldan bla ma la / /
na bza' bla gos dri med 'di phul bas / /
khyod zhabs mi 'gyur g.yung drung ltar brtan cing / /
tshul khrims dag pas sa steng khyab gyur cig /
! rgyal kun spyi gzugs dpal ldan bla ma la / /
na bza' mthang gos dri med 'di phul bas / /
khyod zhabs mi 'gyur g.yung drung ltar brtan cing / /
sde snod gsum gyi bshad sgru 'phel gyur cig /
! rgyal kun spyi gzugs dpal ldan bla ma la / /
rab mdzes gser mdog paN zhwa 'di phul bas / /
lta spyod gtsang ma'i brgyud pa 'phel ba dang / /
dga' ldan ring lugs phyogs bcur rgyas gyur cig /
! rgyal kun spyi gzugs dpal ldan bla ma la / /
rung mthun yo byad gding ba 'di phul bas / /
khyod zhabs mi 'gyur g.yun drung ba ltar brtan cing / /
spong ba bsam gtan phyogs bcur rgyas gyur cig /
!rgyal kun spyi gzugs dpal ldan bla ma la / /
bza' bcas bkang ba'i lhung bzed 'di phul bas / /
gzugs sku ri dbang lta bur brtan bzhugs nas / /
zab rgyas chos kyi dga' ston stsal du gsol / /
! rgyal kun spyi gzugs dpal ldan bla ma la / /
byang phyogs so bdun mtshon pa'i gsil byed 'di / /
phul bas blo bzang rgyal ba'i lung rtogs bstan /
@# / /
snying stobs chen pos mi nub 'jin gyur cig /
de nas rgyal srid sna bdun rim nga ltar 'bul ba ni /
! lha rdzas las byas lte ba shin tu zlum / /
rtsibs stong ldan zhing mu khyud rab mnyam bzang / /
sdang ba'i dgra las rnam par rgyal gyur pa'i| |'khor lo rin chen 'bul gyis brtan par bzhugs / /
o ts+k+ra rat+na nir+yA ta yA mi /
! rin chen ngo bo lha rdzas baiDUr+ya / /
kun tu dpag tshad tsam du snang byed cing / /
dri med nyin mo ji bzhin mtshan de bzhin / /
nor bu rin chen 'bul gyis brtan par bzhags / /
oM ma Ni rat+na nir+yA ta yA mi /
! gzugs mjos blta na sdug cing tshul bzang ma / /
pags pa'i mdog legs 'jam zhing dri mchog ldan / /
yid 'ong 'dod dgu'i reg bya dang ldan pa'i / /
btsun mo rin chen 'bul gyis brtan par bzhugs / /
oM stra rit+na nir+yA ta yA mi /
! gang yang rgyal ba mu tig mdangs ldan pas / /
gser sogs mang po thub la phul ba ltar / /
bzod ldan mtshungs pa'i khyim bdag nor ldan pa'i / /
blon po rin chen 'bul gyis brtan par bzhugs / /
oM pu ru Sha rat+na nir+yA ta yA mi /
! yan lag thams cad legs skyes sa la ni / /
rab gnas gangs chen ri 'dra glang po che / /
rgyal po la 'os mkha' la rab 'gro ba'i / /
glang po rin chen 'bul gyis brtan par bzhugs / /
oM hasti rat+na nir+yA ta yA mi /
! tho rangs dus su phyogs rnams ma lus pa'i / /
sa rnams bskor te slar yang ldog 'gyur ba / /
rma bya'i mgrin pa'i spu ltar yid 'ong pa'i / /
rta mchog rin chen 'bul gyis brtan par bzhugs / /
oM tu raM ga a shwa rat+na nir+yA ta yA mi / /
! 'gro dang ldog dang kun nas 'ongs gyur pa'i / /
bdud dpung ma lus 'jig par byed pa ste / /
dpal ldan 'byor pa'i dpung dang bcas pa yi / /
dmag dpon rin chen 'bul gyis brtan par bzhugs / /
oM khang+ga rat+na nir+yA ta yA mi /
de nas bkra shis rtags brgyad 'bul ba ni /
! rin chen gdugs dang gser nya dang / /
gter chen bum pa padma bzang / /
dung dkar g.yas 'khyil dpal be'u / /
mchog gi rgyal mtshan 'khor lo sogs / /
dngos grub rnam gnyis stsol ba'i phyir / /
bla ma lha yi tshogs la 'bul /
oM aSh+Ta mang+ga panir+yA ha yA mi / /
de nas bkra shis kyi rdzas brgyad 'bul ba ni /
sngon bcom ldan 'das shAkya thub pa la gzugs kyi lha mo 'od 'chang mas me long phyag tu phul te /
bkra shis pa'i rdzas su byin gyis brlabs pa de bzhin du /
deng 'dir yang dpal ldan bla ma dam pa mchog kyang me long gi rdzas la brten nas sku tshe bskal brgya'i bar du bsring bar gyur cig ! /
me long ye shes rgya mtsho chen po yis / /
ye shes rgya mtsho mchog tu dag gyur nas / /
rnam dag chos la thogs med longs spyod pa'i / /
bkra shis des kyang sgrib pa dag gyur cig /
tshig lhug pa'i thog mtha' gnyis sngar bzhin sbyar la /
glang po che nor skyong gis g+hi hang phyag tu phul te /
zhes dang /
! g+hi hang dug gsum 'joms pa nad kyi sman / /
sman mchog chos nyid rab tu rtogs gyur te / /
nyon mongs zug rdu med par gyur pa yi / /
bkra shis des kyang sdug bsngal dag gyur cig /
! zhing pa'i bu mo legs skyes mas zho phyag tu phul te /
zhes dang /
zho ni kun gyi snying por gyur pa ste / /
snying po rnam dag ye shes mchog rtogs nas / /
yon tan kun gyi @# / /
dbyings su gyur pa yi / /
bkra shis des kyang dug gsum zhi gyur cig /
! rtswa 'tshong gi khye'u bkra shis kyis rtsa du rab phyag tu phul te /
zhes dang /
! dur pas tshe ni spel bar byed pa ste / /
rdo rje sems dpa'i tshe ni rab bsgrubs nas| |nyon mongs skye shi rgyun chad gyur pa yi / /
bkra shis des kyang tshe yang 'phel gyur cig /
! lha tshabs pas shing thog bil pa phyag tu phul te /
zhes dang /
! bil ba rgyu rkyen 'bras bur bcas pa'i chos / /
'jig rten 'jig rten 'das pa'i spyod ba kun / /
byang chub snying po mchog tu dag gyur pa'i / /
bkra shis des kyang don kun 'grub gyur cig /
! lha'i dbang po brgya byin gyis dung g.yas su 'khyil ba phyag tu phul te /
zhes dang /
! dung ni chos kyi sgra rnams sgrogs pa'i tshul / /
ye shes rgya mtsho nyid du dag gyur te| |chos rnams mnor yongs su ston pa yi / /
bkra shis des kyang tshig la dbang thob shog /
! bram ze dkar rgyal gyis li khri phyag tu phul te /
zhes dang /
! li khri dmar po dbang gi rang bzhin te / /
chos rnams ma nor dbang du bsdus nas kyang / /
chos kyi rgyal srid rtag tu brtan gyur pa'i / /
bkra shis des kyang khyod srid brtan gyur cig /
! gsang sngags dang rig sngags kyi bdag po dpal phyag na rdo rjes grub pa'i rdzas yungs kar phyag tu phul te /
zhes dang /
! yungs kar rdo rje'i rigs te thams cad du / /
bgegs rnams ma lus 'joms par byed pa yis / /
mthu stobs yon tan phun sum tshogs gyur pa'i / /
bkra shis des kyang bgegs rnams zhi bar shog /
de nas gnas brtan phyag mchod dang /
zhabs brtan rnams gsung /
gtang rag gi maN+Dal rgyas ? gzhi spos kyisX rje btsun bla ma dam baX rje btsun bla ma sku tshe rabX i daM gu ruX de nas /
nyi gzhon 'char ka'i mdangs ldan sogs grub nas /
rdo rje'i sku la skye 'chi mi mnga' sogs bla mchod gzhung bzhin btang nas /
dpyid glu dang /
tshogs lhag btang /
zhing mchog dam pa dang 'khrin? bcol gtor 'bul rigs 'don /
skabs 'dir tshogs zhing mi bsdu ba phyag len yin /
'di ltar bgyis pa'i rnam dkar nas /
mthar phyin shog /
bar dang /
lam rim smon lam /
srid zhi'i rnam dkar dang /
phun sum tshogs pa sogs bkra shis kyi tshigs bcad ci rigs brjod /
de nas /
deng 'dir rnal 'byor pa bdag cag dpon slob yon mchod 'khor dang bcas pa rnams la nyi ma dang zla ba gza' sgra gcan gyi gnod pa las grol pa bzhin du bdud dang spang bya mi mthun pa'i phyogs thams cad las rgyal te bkra shis par gyur cig /
dza ya dza ya su dza ya /
dkon mchog gsum gyi bden pa dang /
sangs rgyas dang byang chub sems dpa' thams cad kyi byin gyis brlabs dang /
tshogs gnyis yongs su rdzogs pa'i mnga' thang chen po dang /
chos kyi dbyings rnam par dag cing bsam gyis mi khyab pa'i stobs kyis de de bzhin nyid du 'grub par gyur cig /
ces brjod dam /
ma byas kyang cho ga /
rol mo'i sgra dang me tog gi sil mas phyogs thams cad khyab par bya'o / /
de nas rdor slob kyis mjug gi gtang rag mchod bstod sngar ltar dang /
yig brgya /
bzod gsol /
nongs bshags spyi ltar dang /
bdag mdun gyi ye shes ba rang gnas su gshegs /
bdun gyi dam tshig pa bod du zhu nas rang la thim /
dge brdzogs byang du bsngo zhing /
mdun bskyed dang bla ma lhar gsal ba nyar bsdu gshegs gsol rnams mi byed pa dang /
bla ma'i bzhugs khri dang sku'i nye chas /
gnas kha rgyan 'grem /
mchod pa'i yo byad sogs zhag gsum ring mi bsdu bar 'jog cing /
gong gsal snyan gsan @# / /
maN+Dal dang /
gtang rag bcas kyi maN+Dal skabs dbu bskul nas mtshan smos su mtshan brjod par dka' ba zhes pa bla ma zhal bzhugs la mi rung /
mjug gi tshigs bcad du'ang /
rdo rje'i sku la skye 'chi zhes pa dang /
bstan pa'i dpal gyur zhes pa dang /
skye ba kun tu yang dag ces pa rnams rten 'brel mi legs pas mi brjod cing /
sku tshe brtan pa dang /
chos 'khor bskor bar bskul ba'i tshigs bcad gang legs gtong brten 'brel gyi gnad khyad par can yod gsungs /
de ltar zab lam bla ma mchod pa bde stong dbyer med ma cho chog dang 'brel bas mkha' 'gro'i brtan bzhugs 'bul tshul skyabs gcig rdo rje 'chang pha bong kha pa'i phyag bzhes bsre lhad kyi dri ma dang bral ba nag 'gros su bkod pa'o / /
! dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog /
'gro don 'phel / / / /
