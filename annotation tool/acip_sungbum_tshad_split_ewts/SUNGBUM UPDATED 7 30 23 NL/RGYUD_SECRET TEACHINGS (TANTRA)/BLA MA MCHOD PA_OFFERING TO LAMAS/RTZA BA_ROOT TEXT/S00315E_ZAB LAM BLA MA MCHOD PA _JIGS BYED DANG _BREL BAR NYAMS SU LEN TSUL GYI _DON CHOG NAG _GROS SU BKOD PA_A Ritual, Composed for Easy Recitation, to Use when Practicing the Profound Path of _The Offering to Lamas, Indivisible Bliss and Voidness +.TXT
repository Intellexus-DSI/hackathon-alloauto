@# / /
zab lam bla ma mchod pa 'jigs byed dang 'brel bar nyams su len tshul gyi 'don chog nag 'gros su bkod pa snyan brgyud bdud rtsi'i zegs ma zhes bya ba bzhugs so / /
@## / /
na mo gu ru su ma ti badzra b+hai ra wA ya /
'dir zab lam bla ma mchod byed dang 'brel bar nyams su len tshul gyi 'don chog rkyang pa nag 'gros su 'god pa la /
sbyor ba gnas khang byi dor sogs dang mchod gtor bsham tshul rnams byang chub lam gyi rim pa'i sbyor chos dang /
bskyed rdzogs kyi khred kyi skabs nas byung ba ltar la /
ngag 'don la thog mar skyabs sems bya ba ni /
rab dkar dge sems chen po'i ngang nyid nas / /
bdag dang mkha' mnyam ma rgan sems can rnams / /
deng nas ji srid byang chub snying po'i bar / /
bla ma dkon mchog gsum la skyabs su 'gro /
na mo gu ru b+h+yaH na mo bud+d+hA ya /
na mo d+harma ya /
na mo sang+gA ya /
lan gsum /
ma sems can kun gyi don gyi phyir / /
bdag nyid bla ma lhar gyur nas / /
sems can thams cad bla ma lha'i / /
go 'phang mchog la 'god par bya / /
lan gsum /
ma sems can thams cad kyi @# / /
don du bdag gis tshe 'di nyid la myur ba myur bar gdod ma'i sangs rgyas bla ma lha'i go 'phang mngon du byas /
ma sems can thams cad sdug bsngal las bsgral /
bde chen sangs rgyas kyi sa la 'god par bya /
de'i phyir du lam zab mo bla ma lha'i rnal 'byor nyams su blang bar bgyi'o / /
lan gsum /
rang lhar bskyed cing snod bcud sbyang ba ni /
oM swa b+hA wa shud+d+hAHsarba d+harmaHswa b+hA wa shud+d+honyahaM /
oMshUn+yatA dz+nyA na badzra swa b+hA wa At+ma kony+haM /
rang dang skyabs yul gyi lha dang de dag las gzhan pa'i chos thams cad brten nas btags pa yin pa'i phyir /
rtag chad la sogs pa'i mtha' bzhi dang bral ba /
bdag med pa'i rang bzhin stong pa nyid du gyur /
stong pa'i ngang las rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs par gyur /
bde chen ngang las rang nyid bla ma lha / /
gang der gsal ba'i sku las 'od zer tshogs / /
phyogs bcur 'phros pas snod bcud byin brlabs pas / /
dag par rab 'byams 'ba' zhig yon tan gyi / /
bkod pa'i khyad par phun sum tshogs par gyur / /
nang mchod byin rlabs ni /
oM hrIHSh+TIHw+bi khri tA na na hUM phaT /
oM swa b+hA wa shud+d+hAHsarba d+harmaHswab+hA wa shud+d+ho nyahaM /
stong pa nyid du gyur /
stong pa'i ngang las yaM las rlung gi dkyil 'khor sngon po zhes pa nas /
sbar zhing spel bar gyur /
oM AHhUM /
zhes 'bru gsum lan gum du brjod /
mchod pa hrIHShTR'iH sa bsangs /
swa b+hA was byangs /
stong pa'i ngang las AHlas byung ba'i thod pa zhes sogs nas /
zhu ba las byung ba'i mchod yon /
zhabs bsil /
zhal bsil /
bsang gtor /
dri| me tog /
ces pa nas /
bskyed par gyur /
oM ar+g+haM AHhUM /
de bzhin du /
oM pAdyaMXAny+tsa mA naMX prok+Sha NaMX gn+d+heX puSh+peX d+hU peX Alo ke X nai w+y+d+yAX shap+ta AHhUM gyis byin gyis brlab /
bsdun /
oM AHhUM /
lan gsum dang /
ngo bo ye shes la rnam pa nang mchod dang /
mchod rdzas so so'i rnam pa /
byed las dbang po drug gi spyod yul du bde stong gi ye shes khyad par can bskyed pas sa dang bar snang nam mkha'i khyon thams cad yongs su khyab pa'i phyi nang gsang ba'i mchod sprin dam rdzas spyan gzigs bsam gyis mi khyab pas gang bar gyur /
ces nang mchod dang mchod rdzas rnams byin gyis brlab /
tshogs zhing gsal@# / /
'dengs ni /
bde stong dbyer med lha lam yangs par kun bzang mchod sprin 'khrigs pa'i dbus / /
lo ma me tog 'bras bus yongs mdzes 'dod dgu'i dpag bsam ljon pa'i rtser / /
gdong lnga 'bar ba'i rin chen khri steng chu skyes nyi zla rgyas pa'i steng / /
bka' drin gsum ldan rtsa ba'i bla ma sangs rgyas kun gyi ngo bo nyid / /
rnam pa dur smrig 'dzin pa'i dge slong zhal gcig phyag gnyis 'dzum dkar 'phro / /
phyag g.yas chos 'chad g.yon pa mnyam gzhag bdud rtsis gang ba'i lhung bzed bsnams / /
gur kun mdangs ldan chos gos gsum gsol gser mdog paN zhwas dbu la mdzes / /
thugs kar khyab bdag rdo rje 'jigs byed zhal dgu phyag ni so bzhi pa / /
gri thod bzung nas ro langs mar 'khyud lhan skyes bde stong mchog la rol / /
gcer bu mthing nag phyag rgya drug ldan ye shes me dpung 'bar ba'i dbus / /
grub chen brgyad ni mi sogs rnam par shar rnams g.yas bskums zhabs kyis brdzigs / /
dbang phyug brgyad ni bya sogs rol par 'char rnams g.yon brkyangs zhabs kyis mnan / /
padma nyi zla tshangs dbang sogs kyi gdan steng ma he khros pa'i zhal / /
me thab rgyu zhags kha TAM gis mtshon kun las 'phags pa'i zab khyad can / /
ma rungs 'dul phyir shin tu khros kyang blo bzang 'jam dpal rdo rje dngos / /
gang sku'i spyi mgrin snying gas lte gsang gnas lngar pad zla nyi gdan la / /
rim bzhin 'jigs byed dkar dmar mthing gser ldang ma he'i gdong ba can| |zhal gcig phyag gnyis gri gug thod 'dzin sku mdog dang mtshungs yum la 'khyud / /
'od zer phyogs skyong gnod sbyin gsang ba 'jig rten pa rnams zhabs kyi gdan / /
mtha' skor rim bzhin dngos brgyud bla ma yi dam dkyil 'khor lha tshogs dang / /
sangs rgyas byang sems dpa' bo mkha' 'gro bstan srung rgya mtshos bskor nas bzhugs / /
de dag sgo gsum rdo rje gsum mtshan hUM yig 'od zer lcags kyu yis / /
rang bzhin gnas nas bsgoms pa dang 'dra'i ye shes pa rnams spyan drangs gyur / /
! chos rnams rang bzhin 'gro 'ong dang bral yang / /
sna tshogs gdul bya'i bsam pa ji bzhin du / /
cir yang 'char ba'i mkhyen brtse'i 'phrin las kyis / /
skyabs mgon dam pa 'khor bcas gshegs su gsol / /
phun tshogs bde legs 'byung gnas dus gsum gyi / /
rtsa brgyud bla ma yi dam dkon mchog gsum / /
dpa' bo mkha' 'gro chos skyong srung tshogs bcas / /
thugs rje'i dbang gis 'dir gshegs brtan par bzhugs / /
oM gu ru bud+d+ha bo d+hi satwa d+harmA pA las pa ri wA ra /
e hye hi /
dzaHhUM baM hoHdam tshig pa dang dbyer med brtan par gyur /
spro na mtshams 'dir khrus gsol bya /
lan lag bdun pa 'bul ba la /
dang po phyag 'tshal @# / /
ba'i yan lag ni /
gang gi thugs rjes bde ba chen po'i dbyings / /
sku gsum go 'phang mchog kyang skad cig la / /
stsol mjad bla ma rin chen lta bu'i sku / /
rdo rje can zhabs padmor phyag 'tshal lo| /
rab 'byams rgyal ba kun gyi ye shes ni / /
gang 'dul cir yang 'char ba'i thabs mkhas mchog /
dur smrig 'dzin pa'i gar gyi rnam rol ba / /
skyabs mgon dam pa'i zhabs la phyag 'tshal lo / /
nyes kun bag chags bcas pa drungs phyung zhing / /
dpag med yon tan rin chen tshogs kyi gter / /
phan bde ma lus 'byung ba'i sgo gcig pu / /
rje btsun bla ma'i zhabs la phyag 'tshal lo / /
lhar bcas ston pa sangs rgyas kun gyi dngos| /
brgyad khri bzhi stong dam chos 'byung ba'i gnas / /
'phags tshogs kun gyi dbus na lhang nge ba / /
drin can bla ma rnams la phyag 'tshal lo / /
! phyag 'tshal kha skong 'don par spron /
tshogs myur skyabs yul 'dus sku mi bskyod pa / /
khyad chos lnga ldan rdo rje 'jigs byed dang / /
dgyes rdor byin rlabs che myur he ru ka /
lus dkyil lha tshogs rnams la phyag 'tshal lo / /
dus 'khor 'jam rdor dgra nag gshed dmar dang / /
'khor chen mkha' spyod rta mgrin gsang sgrub sogs / /
tshe gcig sangs rgyas ster ba'i yi dam lha / /
bla med rgyud kyi lha tshogs la phyag 'tshal / /
kun rig bde gshegs bzhi dang yum chen bzhi / /
sems dpa' bcu drug mchod pa'i lha mo brgyad / /
sgo ba rnam bzhi mgron thabs drug cu bcas / /
rnal 'byor rgyud kyi lha tshogs la phyag 'tshal / /
mngon byang dkyil 'khor nyis brtsegs gzhal yas khang / /
rim pa phyi nang bar gsum la bzhugs pa'i / /
rnam snang gtso 'khor brgya dang bcu bdun bcas / /
spyod rgyud lha tshogs rnams la gus phyag 'tshal / /
thub pa mi 'khrugs 'phags mchog tshe lha gsum / /
gdugs dkar rnam 'joms mi g.yo 'od zer can / /
sgrol sngon lo gyon sme brtsegs grwa lnga sogs / /
bya rgyud rigs gsum lha tshogs la phyag 'tshal / /
snyigs ma'i mgon po bcom ldan bde gshegs bdun / /
sangs rgyas so lnga bskal bzang rnam 'dren stong / /
phyogs bcur bzhugs dang dus gsum byon pa yi / /
rigs lnga'i sangs rgyas rnams la phyag 'tshal lo / /
kun 'byung mun pa'i sa bon mthar mdzad cing / /
sdug bsngal zug rdu'i rtsa ba drungs nas 'byin / /
rgyal yum shes rab pha rol phyin la sogs / /
theg gsum dam pa'i chos la phyag 'tshal lo / /
'jam dbyangs phyag na rdo rje spyan ras gzigs / /
sa yi snying po sgrib pa rnam par sel / /
nam mkha'i snying po byams pa kun tu bzang / /
nye ba'i sras chen brgyad la phyag 'tshal lo / /
smon 'jug gnyis kyi sems bskyed mthar phyin pas / /
rang don spangs pas gzhan don lhun gyis grub / /
stong nyid snying rjes srid zhi'i mtha' las grol / /
byang chub sems dpa'i tshogs la @# / /
phyag 'tshal lo / /
zab mo rten 'brel bcu gnyis legs bsgoms pas / /
rang byung rang sangs rgyas kyi ye shes ni / /
brten pa med pa'i tshul gyis thugs chud pa'i / /
'phags pa rang rgyal rnams la phyag 'tshal lo / /
sprul pa'i gnas brtan chen po bcu drug dang / /
mchog zung rab 'byor rab bzang gtad rabs bdun / /
ston pa'i 'khor gyur 'dus pa rnam gsum gyi / /
nyan thos 'phags pa'i tshogs la phyag 'tshal lo / /
dur khrod brgyad dang nyi shu rtsa bzhi'i yul / /
sum cu rtsa bdun gnas dang mkha' spyod sogs / /
bgrang yas ngo mtshar zhing na legs bzhugs pa'i / /
dpa' bo mkha' 'gro'i chogs la phyag 'tshal lo / /
phyag drug mgon dkar chos rgyal phyi nang gsang / /
dmag zor gur zhal phyag bzhi rnam thos sras / /
lcam sring la sogs ye shes spyan ldan gyi / /
chos skyong srung ma'i tshogs la phyag 'tshal lo / /
bsdun gong gi 'phror /
dus gsum phyogs bcur bzhugs pa'i bla ma dang / /
rin chen mchog gsum phyag 'os thams cad la / /
dad cing mos pas bstod dbyangs rgya mtshor bcas / /
zhing rdul mnyam pa'i lus sprul phyag 'tshal lo / /
!gnyis pa mchod pa'i yan lag la phyi bum dbang dang 'brel ba'i mchod pa 'bul ba la /
thog mar chu bzhi 'bul ba ni /
dag cing dri med yid 'ong ba'i / /
sngags kyi yon chab mchog 'di dag /
bdag gis dad pas 'bul la gsan / /
bzhes nas bdag la bka' drin stsol / /
oM AHhrIHpra wA ra sad kA raM ar+g+haM pratits+tshahUM swahA /
dag cingX sngags kyi zhabs bsilX bdag gisX bzhes nasX pAdyaMX dag cingX zhal bsilX bdag gisX bzhes nasX Anyts mA NaX dag cingX bsang gtorX bdag gisX bzhes nasX prok+Sha NaM pra tIts+tsha hUM swahA /
nyer spyod rol mo dang bcas pa 'bul ba ni /
rgyal ba rnams ni yon tan mchog gi sku| |tshul khrims rnam par dag pa'i dri ngad ldang / /
sgyu ma'i chos la ye shes dbang sgyur zhing / /
rang bzhin rnam dag chags rdul mi mnga' yang / /
bdag cag sri zhu gus pa'i tshul gyis su / /
dri mchog gtsang mar bshams te phul ba yis / /
bsod nams yan lag yongs su rdzogs gyur cig /
oM ya mAn+ta ka sa pa ri wA ra gan+d+he pra tits+tsha hUM s+w+hA /
rgyal ba rnams niX byang chub yan lag rgyan gyi me tog mdzes / /
sgyu ma'i chos laX rang bzhinX bdag cagX me tog gtsang marX bsod namsX oM ya mAn+taX puSh+peX rgyal ba rnams niX ye shes pho brang mtshan gyi me tog sbos / /
sgyu ma'iX rang bzhinX bdag cagX bdug spos gtsang marX bsod namsX o yaX d+hU peX rgyal ba rnams niX ma rig mun dang bral ba'i ye shes gsal / /
sgyu ma'iX rang bzhinX bdag cagX snang gsal gtsang marX bsod @# / /
namsX oM yaX A lo keX rgyal ba rnams niX nor bdun yon tan chog shes bdud rtsi'i zas / /
sgyu ma'iX rang bzhinX bdag cagX bshos bzangX bsod namsX oM yaX nai w+yidyAX swAhA /
bla med rdo rje theg pa'i don ston cing / /
shes rab dbyangs kyi rjes 'gro rol mo'i sgra / /
bdud kyi 'khor lo gzhom phyir dbul bar bgyi / /
don gyi dbyings la mnga' brnyes 'di bzhes shig /
oM yaX shap+ta pra tIts+tsha hUM swAhA /
'dod yon lnga 'bul ba ni /
rin chen dbang gi rgyal po bai DUrgya / /
sngon po la sogs kha dog dbyibs kyi gzugs / /
rnam gsum gzugs kyi rdo rje mar byas nas / /
dkyil 'khor lha yi spyan la dbul bar bgyi / /
oM yaX rU paX ma zin 'byung ba'i tshogs pa las byung ba'i / /
brjod bral dbyangs la sogs pa sgra yi tshogs / /
rnam gsum sgra yi rdo rjeX dkyil 'khor lha yi snyan laX oM yaX shap+taX ga pur a kar dzA ti la sogs pa'i / /
legs par spyar las byung ba'i dri yi tshogs / /
rnam gsum dri yi rdo rjeX dkyil 'khor lha yi shangs laX oM yaX gan+d+heX lus mchog rtas byed bdud rtsi'i zas sogs kyi / /
mngar skyur kha dang bskal sogs pa'i ro / /
rnam gsum ro yiX dkyil 'khor lha yi ljags laX oM yaX ra saX lus la reg pa tsam gyis bde ster ba'i / /
dpag bsam gos la sogs pa reg bya'i tshogs / /
rnam gsum reg bya'i rdo rjeX dkyil 'khor lha yi sku la 'bul bar bgyi / /
oM yaX sar+pa pra tIts+tsha hUM swAhA /
rin chen sna bdun 'bul ba ni /
'dzam bu'i gling dang gling gzhan dag /
'khor lo'i tshogs kyis gang ba yang / /
bla ma gshin rje'i gshed po la / /
zhum pa med par bcas te 'bul / /
oM yamAn+ta ka sa pa ri wA ts+k+ra rat+na pra tits+tsha hUM swAhA /
'dzam pu'iX nor bu'i tshogs kyisX bla maX zhum paX oM yaX na Ni rat+naX 'dzam bu'iX btsun mo'i tshogs kyisX bla maX zhum paX oM yaX stI rat+naX 'dzam bu'iX blon pa'i tshogs kyisX bla maX zhum paX o yaX pu ru Sha rat+naX 'dzam bu'i gling dangX glang po'i tshogs kyisX bla maX zhum paX oM yaX hasti rat+naX 'dzam bu'i gling dangX rta mchog tshogs kyisX bla maX zhum paX oM yaX a shwa rat+naX 'dzam bu'i gling dang gling gzhan dag /
dmag dpon tshogs kyis gang ba yang / /
bla ma gshin rje'i gshed po la / /
zhum pa med par bcas te 'bul / /
oM ya mAn+ta ka sa pa ri wA ra khang+ga rat+na pra tIts+tsha hUM swAhA /
mchod pa'i maN+Dal 'bul ba ni /
zhing khams 'bul bar zhu /
oM badzra b+hU mi AHhUM /
dbang chen gser gyi sa gzhi /
oM badzra re khe AHhUM /
phyi lcags ri khor yug gis bskor ba'i dbus su ri'i rgyal po @# / /
ri rab /
shar lus 'phags po /
lho 'dzam bu gling /
nub pa lang spyod /
byang sgra mi snyan /
lus dang lus 'phags /
rnga yab dang rnga yab gzhan /
g.yo ldan dang lam mchog 'gro /
sgra mi snyan dang sgra mi snyan gyi zla /
rin po che'i ri bo /
dpag bsam gyi shing /
'dod 'jo'i ba /
ma rmos pa'i lo tog /
'khor lo rin po che /
nor bu rin po che /
btsun mo rin po che /
glang po rin po che /
rta mchog rin po che| dmag dpon rin po che /
gter chen po'i bum pa /
sgeg ma /
phreng ba ma /
glu ma /
gar ma /
me tog ma /
bdug spos ma /
snang gsal ma /
dri chab ma /
nyi ma /
zla ba /
rin po che'i gdugs /
phyogs las rnam par rgyal ba'i rgyal mtshan /
dbus su lha dang mi'i dpal 'byor phun sum tshogs pa ma tshang ba med pa gtsang zhing yid du 'ong ba 'di dag drin can rtsa ba dang brgyud par bcas pa'i dpal ldan bla ma dam pa rnams dang /
khyad par du yang bla ma blo bzang thub dbang rdo rje 'chang gi lha tshogs 'khor dang bcas pa rnams la dbul bar bgyi'o / /
thugs rjes 'gro ba'i don du bzhes su gsol /
bzhes nas bdag sogs 'gro ba mar gyur nam mkha'i mtha' dang mnyam pa'i sems can thams cad la thugs brtse ba chen po'i sgo nas byin gyis brlab tu gsol /
! bye ba phrag brgya'i gling bzhi lhun por bcas / /
rin chen bdun dang nye ba'i rin chen sogs /
kun dga' bskyed pa'i snod bcud phun sum tshogs / /
lha mi'i longs spyod 'dod dgu'i gter chen po / /
dang ba'i sems kyis phul byung zhing gi mchog /
skyabs mgon thugs rje'i gter la dbul bar bgyi / /
!nang gi maN+Dal 'bul bar spro na /
pags pa rab mdzes gser gyis gzhi'i steng / /
khrag chen bdud rtsi'i chu yis chag chag btab / /
sha khrag me tog phang phung tshom pur gyur / /
yan lag rnams las gling chen bzhi dang ni / /
nying lag gling phran brgyad du gyur pa'i dbus / /
khog pa rin chen rdul mang brtsegs pa'i rtser / /
mgo bo rnam par rgyal ba'i khang bzang mdzes / /
mig gnyis mun sel nyi ma zla pa dang / /
snying ni yid bzhin nor bu rin po che / /
dbang po nang khrol yongs su gyur pa las / /
lha mi'i 'dod yon dpal 'byor phun sum tshogs / /
'dod dgu'i rgya mtsho maN+Dal bzang po 'di / /
rtsa brgyud bla ma yi dam dkon mchog gsum / /
sangs rgyas byang sems dpa' bo rnal 'byor ma / /
bstan srung rgya mtshor bcas la legs 'bul na / /
thugs rjes bzhes nas byin rlabs dngos grub stsol / /
i daM gu ru rat+na maN+Dal kaM ni rgya ta yA mi /
!sgrub pa'i mchod pa 'bul ba ni /
rnam dag khrims kyi chu gter chen po'i dbus / /
rgya chen gzhung lugs mang thos rtsa ba las / /
dri med rigs pa'i yal ga 'bum phrag rgyas / /
gzhan dring mi 'jog nges shes me tog bkra /
lam gtso gsum gyi ze' 'bru'i zil dang ra chags / /
sa gser zla ba@# / /
me sogs sa lam gyi / /
'bras bus rab mdzes dpag bsam dga' tshal 'di / /
drin can bla ma mchog rnams mnyes phyir 'bul / /
rab bsil spong bdun mchod yon rgya mtshor 'khyil / /
dad pa'i me tog tshul khrims dri zhim spos / /
thos pa'i sgron me gtong ba'i dri chab dang / /
shin sbyangs ldan pa ting 'dzin bdud rtsi'i zas / /
shes rab gsum gyi rol mo sna tshogs 'khrol / /
ngo tsha khrel yod 'dod yon sna tshogs bcas / /
mtshang med pa'i mchod sprin rgya mtsho 'di / /
rtsa brgyud bla ma'i tshogs rnams mnyes phyir 'bul / /
zhes dang /
! dngos bshams yid sprul yid bzhin rgya mtsho'i dogs / /
srid zhi'i rnam dkar las 'ongs mchod rdzas kyi / /
'dab stong rgyas pas kun gyi yid 'phrog cing / /
'jig rten 'jig rten las 'das rang gzhan gyi / /
sgo gsum dge ba'i me tog ci yang bkra / /
kun bzang mchod pa'i dri bsung 'bum 'phro zhing / /
bslab gsum rim gnyis lam lnga'i 'bras ldan pa'i / /
dga' tshal rje btsun bla ma mnyes phyir 'bul / /
!nang gsang dbang dang 'brel ba'i mchod pa ni /
gur kum mdangs ldan bzang po'i dri ngad can / /
ro brgya'i dpal 'dzin rgya ja'i btung ba dang / /
lcags kyu lnga dang sgron ma lnga la sogs / /
sbyangs rtogs sbar ba'i bdud rtsi'i rgya mtshos mchod / /
mtshams 'dir nang mchod kyi bdud rtsi nas 'thor ba phyag bzhes su mdzad /
! gsang ba sher dbang 'brel ba'i mchod pa ni /
yid 'ong lang tsho'i dpal 'dzin drug cu bzhi'i / /
'dod pa'i sgyu rtsal la mkhas lus phra ma / /
zhing skyes sngags skyes lhan skyes pho nya'i tshogs / /
mdzes sdug sgyu ma'i phyag rgya rnams kyang 'bul / /
! de kho na nyid tshig dbang dang 'brel ba'i mchod pa ni| sgrib bral lhan skyes bde ba'i ye shes che / /
chos kun rang bzhin spros dang bral ba'i dbyings / /
dbyer med lhun grub smra bsam brjod las 'das / /
don dam byang chub sems mchog khyod la 'bul / /
! sman dang bdag nyid bran du 'bul ba ni| nyon mongs bzhi brgya rtsa bzhi'i nad 'joms pa'i / /
bzang po'i sman gyi bye brag sna tshogs dang / /
khyod mnyes bgyid phyir bdag bran 'bul lags na / /
nam mkha' ji srid 'bangs su gzung du gsol / /
! byang sdom gzung ba ni| dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
! sngags sdom gzung ba ni /
sangs rgyas byang chub sems dpa' kun| |bdag la dgongs par mdzad du gsol / /
bdag ming 'di zhes bgyi ba ni / /
dus 'di nas ni bzung nas ni / /
byang chub snying bor mchis kyi bar / /
ji ltar dus gsum mgon po rnams / /
byang chub tu ni nges mdzad pa'i / /
byang chub sems ni bla na med / /
dam pa bdag gis bskyed par bgyi / /
tshul khrims kyi ni bslab pa dang / /
dge ba'i chos ni sdud pa dang / /
sems can don byed tshul khrims gsum / /
so sor brtan por bdag gis gzung / /
sangs @# / /
rgyas chos dang dge 'dun te / /
bla na med pa'i dkon mchog gsum / /
sangs rgyas rnal 'byor las skyes pa'i / /
sdom pa deng nas bdag gis gzung / /
rdo rje rigs mchog chen po yi / /
rdo rje dril bu'i phyag rgya yang / /
yang dag nyid du gzung bar bgyi / /
slob dpon dag kyang gzung bar bgyi / /
rin chen rigs mchog chen po yi / /
dam tshig yid du 'ong ba la / /
nyin re bzhin ni dus drug tu / /
sbyin pa rnam bzhi rtag tu sbyin / /
byang chub chen po las byung ba'i / /
padma'i rigs chen dag pa la / /
phyi dang gsang ba theg pa gsum / /
dam chos so sor gzung par bgyi / /
las kyi rigs mchog chen po la / /
sdom pa thams cad ldan par ni| |yang dag nyid du so sor gzung / /
mchod pa'i las ni ci nus bgyi / /
byang chub sems ni bla na med / /
dam pa bdag gis bskyed par bgyi / /
sems can kun gyi don gyi phyir / /
bdag gis sdom pa ma lus gzung / /
ma bsgral ba rnams bdag gis bsgral / /
ma grol ba rnams bdag gis dgrol / /
dbugs ma phyin pa dbugs dbyung zhing / /
sems can mya ngan 'das la 'god / /
! gsum pa bshags pa'i yan lag ni /
ltung bshags /
spyi bshags sogs bshags pa'i rigs dang /
rdor sems bsgom bzlas dang 'brel ba'i yig brgya bzla bar 'dod kyang mtshams 'dir bya /
bsdu na /
thog med dus nas mi dge sdig pa'i las / /
bgyis dang bgyid stsal yi rang ci mchis pa / /
thugs rje che ldan spyan sngar 'gyod sems kyis / /
bshags shing slan chad mi bgyid sdom pa nod / /
! bzhi pa rjes su yi rang ba'i lan lag ni /
chos rnams rang bzhin mtshan ma dang bral yang / /
rmi lam ji bzhin skye 'phags thams cad kyi / /
bde dga' cir yang 'char ba'i rnam dkar la / /
bdag cag bsam pa dag pas yi rang ngo / /
!lnga pa chos 'khor bskor bar bskul ba'i yan lag ni /
phul byung mkhyen brtse'i chu 'dzin 'bum dkrigs te / /
mtha' yas 'gro 'di'i phan bde kun da'i tshal / /
bskyed dang yun du gnas dang spel ba'i phyir| |zab rgyas chos kyi char pa dbab tu gsol / /
! drug pa mya ngan las mi 'da' bar gsol ba 'debs pa'i yan lag ni /
rdo rje'i sku la skye 'chi mi mnga' yang / /
zung 'jug dbang gi rgyal po'i za ma tog /
bdag cag mos pa ji bzhin srid mtha'i bar / /
mya ngan mi 'da' rtag par bzhugs su gsol / /
! bdun pa bsngo ba'i yan lag ni /
de ltar bskrun pa'i rnam dkar dge ba'i tshogs / /
bka' drin gsum ldan rje btsun bla ma yis / /
tshe rabs kun tu 'bral med rjes 'dzin cing / /
zung 'jug rdo rje 'chang dbang thob phyir bsngo / /
slar yang maN+Dal rgyas pa gong ltar phul nas /
bla ma dang dkon mchog rin po che rnam pa gsum la phyag 'tshal zhing skyabs su mchi'o / /
khyed rnams kyis bdag gi rgyud byin gyis brlab tu gsol /
bdag dang ma sems can thams cad bshes gnyen la ma gus pa nas bzungs te snang mched thob gsum gyi gnyis snang phra mo'i bar gyi phyin ci log gi blo sna mtha' dag myur du @# / /
'gag par byin gyis brlab tu gsol /
bshes gnyen la gus pa nas mi slob pa'i zung 'jug gi bar gyi phyin ci ma log pa'i blo sna mtha' dag bde blag tu skye bar byin gyis brlab tu gsol /
rkyen phyi nang gi bar gcod thams cad nye bar zhi bar byin gyis brlab tu gsol /
lan gsum /
i daM gu ru rat+na maN+Dal la kaM nir+yA ta yA mi /
zhes phul la don chen po gsum gyi sgo nas gsol ba gdab /
spron mtshams 'dir lam rim gsol 'debs lam mchog sgo 'byed kyang sbyor chos las blang ste bton na legs /
de nas mtshan sngags kyi sgo nas gsol ba 'debs pa ni /
dngos grub kun 'byung thub dbang rdo rje 'chang / /
dmigs med brtse ba'i gter chen spyan ras gzigs / /
dri med mkhyen pa'i dbang po 'jam dpal dbyangs / /
bdud dpung ma lus 'joms mdzad gsang ba'i bdag /
gangs can mkhas pa'i gtsug rgyan blo bzang grags / /
skyabs gsum kun 'dus bla ma sangs rgyas la / /
sgo gsum gus pa'i sgo nas gsol ba 'debs / /
rang gzhan smin cing grol bar byin gyis rlobs / /
mchog dang thun mong dngos grub stsal du gsol / /
zhes gsol 'debs brgya stong sogs ci nus su bzlas mthar /
dus gsum skyabs gnas kun 'dus kyi ngo bo bla ma rin po che la gsol ba 'debs so / /
lan gsum /
zhes gsol ba btab pas bla ma lha tshogs rnams kyi sku'i cha las bdud rtsi sna lnga 'od zer dang bcas pa'i rgyun babs /
rang gzhan sems can thams cad kyi lus sems la zhugs pas /
thog med nas bsags pa'i sdig sgrib thams cad dang khyad par du dpal ldan bla ma'i sku la bsdos pa /
gsung bcag pa /
thugs dkrugs pa /
ma dad ? smod bgyis pa la sogs pa mdor na bla ma la brten pa'i sdig sgrib thams cad dud khu dang sol khu'i rnam par dbang po'i sgo dang ba spu'i bu ga thams cad nas phyir thon nas sangs te dag /
lus dwangs gsal 'od kyi rang bzhin can du gyur /
tshe dang bsod nams lung rtogs kyi yon tan thams cad 'phel zhing rgyas /
khyad par dpal ldan bla ma'i sku gsung thugs kyi byin rlabs thams cad rang gzhan sems can thams cad kyi lus sems la zhugs pas rang gzhan sems can thams cad dpal ldan bla ma'i skyabs 'og tu tshud par gyur /
! yon tan bsam pa'i sgo nas dad pa spyong zhing gsol ba gdab pa ni /
yon tan 'byung gnas tshul khrims rgya mtsho che / /
mang thos nor bu'i tshogs kyis yongs su gtams / /
dur smrig 'dzin pa thub dbang gnyis pa'i rje / /
gnas brtan 'dul ba 'dzin la gsol ba 'debs / /
gang dang ldan na bde bar gshegs pa'i lam / /
ston par 'os pa'i yon tan bcu ldan pa / /
ma lus rgyal ba'i gdung 'tsho ba chos kyi rje / /
theg mchog dge ba'i bshes la gsol ba 'debs / /
sgo gsum legs bsdams blo chen bzod ldan drang / /
g.yo dang sgyu med sngags dang rgyud @# / /
shes shing / /
de nyid bcu zung bri dang 'chad mkhas pa'i / /
rdo rje 'dzin pa'i gtso la gsol ba 'debs / /
bka' drin rjes su dran pa'i gus pa bsgom zhing gsol ba 'debs pa ni /
sangs rgyas grangs med byon pas ma thul ba'i / /
ma rungs 'dul dka'i snyigs dus 'gro ba la / /
bde gshegs lam bzang ji bzhin ston pa yi / /
skyabs mgon thugs rje can la gsol ba 'debs / /
thub pa'i nyi ma dus kyis nub gyur te / /
mgon skyabs med pa'i 'gro ba mang po la / /
rgyal ba'i mdzad pa nye bar sgrub mdzad pa'i / /
skyabs mgon thugs rje can la gsol ba 'debs / /
dus gsum phyogs bcu'i rgyal ba thams cad las / /
gang gi ba spu'i bu ga gcig tsam yang / /
bdag cag bsod nams zhing du legs bsngags pa'i / /
skyabs mgon thugs rje can la gsol ba 'debs / /
! phyi nang gsang ba de kho na nyid kyi yon tan brjod pa'i sgo nas gsol ba 'debs pa ni /
'de gshegs sku gsum rgyan gyi 'khor lo ni / /
thabs mkhas sgyu 'phrul dra ba'i 'jo sgeg las / /
tha mal tshul gyis 'gro ba 'dren mdzad pa'i / /
skyabs mgon thugs rje can la gsol ba 'debs / /
khyod kyi phung khams skye mched yan lag rnams| |bde gshegs rigs lnga yab yum sems dpa' dang / /
khro bo'i dbang po'i rang bzhin mchog gsum gyi / /
bdag nyid bla ma mchog la gsol ba 'debs / /
kun mkhyen ye shes rol pa las byung ba'i / /
dkyil 'khor 'khor lo bye ba'i bdag nyid de / /
rigs brgya'i khyab bdag rdo rje 'dzin pa'i gtso / /
zung 'jug dang po'i mgon la gsol ba 'debs / /
sgrib med ldan skyes dga' ba'i rol pa dang / /
dbyer med brtan g.yo kun khyab kun gyi bdag /
thog ma mtha' bral kun bzang don dam gyi / /
byang chub sems dngos khyod la gsol ba 'debs / /
! phur tshugs gsol 'debs ni /
khyod ni bla ma khyod ni yi dam khyod ni mkha' 'gro chos skyong ste / /
deng nas bzung ste byang chub bar du khyod min skyabs gzhan mi 'tshol bas / /
'di dang bar do phyi ma'i mthar yang thugs rje'i lcags kyus bzung mdzod la / /
srid zhi'i 'jigs sgrol dngos grub kun stsol gtan gyi grogs mdzod bar gcod srungs / /
lan gsum /
dbang bzhi blang ba ni /
de ltar lan gsum gsol ba btab pa'i mthus / /
bla ma'i sku gsung thugs kyi gnas rnams las / /
bdud rtsi 'od zer dkar dmar mthing ga gsum / /
rim dang cig car byung nas bdag nyid kyi / /
gnas gsum rim dang cig car thim pa las / /
sgrib bzhi dag cing rnam dag dbang bzhi thob / /
sku bzhi thob cing bla ma gnyis pa zhig /
dgyes bzhin thim pas byin gyis brlab par gyur / /
! thugs rgyud bskul ba'i phyir bzlas pa bya ba ni /
oM AHgu ru badzra d+hA ra mai tri shA sa na d+hA ra karma sA ra sid+d+hi hUM hUM /
oM AHgu ru badzra d+hA ra su ma ti kIrti sid+d+hi hUM hUM /
oM mu ne mu ne mahA mu na ye swAhA /
oM AHbadzra d+hA ra hUM hUM /
oM ya ma rA dzA sa do me ya /
ya me do @# / /
ru Na yo da ya /
ya da yo ni ra ya k+She ya /
yak+She yats+tsha ni rA ma ya hUM hUM phaT phaT swAhA /
oM hrIHSh+T+rIHwi kri tA na na hUM phaT /
oM ya mAn+ta ka hUM phaT /
oM AHhUM /
sngags 'di rnams re re nas brgya stong dang| nyer gcig dang /
bdun sogs ci nus bzlas mthar /
dge ba 'di yis myur du bdag /
bla ma sangs rgyas 'grub gyur nas / /
'gro ba gcig kyang ma lus pa / /
de yi sa la 'god par shog /
! mtshams 'dir gtor ma 'bul bar 'dod na /
gtor ma rnams hrIHSh+T+rIH sa bsangs /
swa b+hA wa sa sbyangs /
stong pa'i ngang las yaM las rlung gi dkyil 'khor sngon po zhes pa nas /
sbar zhing spel bar gyur /
oM AHhUM /
lan gsum gyis byin gyis brlabs te /
hUM| 'jig rten las 'das pa'i mgron rnams kyi ljags hUM las skyes pa'i rdo rje rtse gcig pa dkar po 'od kyi sbu gu can du gyur pas gtor ma'i bcud drangs te gsol bar gyur /
oM hrIHSh+T+rIHwi kri tA na na hUM phaT /
badzra b+hai ra wA ya a d+hi pa ti i maM ba liM ta kha kha khA hi khA hi hUM phaT swAhA /
zhes bdun nam gsum gyis dbul /
oM hrIHSh+T+rIHhaHoM hUM phaT /
oM wi kri tA na na duSh+TaM satwa da ma ka gaHgaHgaHoM ku mA rA rU pi Ne dzaHdzaHhUM phaT /
oM hrIHhaHhai phaT /
oM dIp+ta lo tsa na wi kri tA na na mahA aT+Ta T+Ta hA sa na de ni dI p+tA ya swAhA /
oM badzra nai widyA AHhUM swA hA /
oM badzra shap+ta AHhUM /
oM ya mAn+ta ka sa pa ri wA ra oM AHhUM /
zhes phyi nang gi mchod pas mchod /
gnyis med thun mong ma yin khyab pa'i sku / /
kun la snyoms mdzad rgyal ba kun gyi yab / /
chos kyi dbyings gyur rgyal ba kun gyi yum / /
ye shes sems dpa' rgyal ba kun gyi sras / /
phyag 'tshal 'jam dpal dpal gyur rdzogs pa khyod / /
chos kyi skul byams sdang mi ?ba yang / /
srid gsum gdug ba ma lus 'dul ba'i phyir / /
thugs rje thabs kyis khro rgyal skur bstan pa / /
'jigs byed gshin rje gshed la phyag 'tshal lo / /
zhes bstod /
de nas phyogs skyong gtor ma /
oM ya ma rA dzA sa do me ya /
ya me do ru Na yo da ya /
ya da yo ni ra ya k+She ya /
ya k+She yats+tsha ni rA ma ya hUM hUM phaT phaT swAhA /
zhes rtsa sngags brjod pas kyang byin gyis brlabs la /
oM b+hu tsa ra naM /
ya bA tA la tsa rA ya /
man khe tsa rA ya /
ta pur ba ni gA naM /
ka dak+Shi Na dI gA ya /
hUM paSh+tsi ma naM /
phaT ut+ta ra ti gA ya /
oM i /
hrIHya /
Sh+TIHba /
wi k+Shi /
kri ko /
tA e /
na a /
na de /
hUM b+h+yoH phaT sarba b+hu te b+h+yaH zhes pa gsum gyis bsngo /
oM da sha di ka lo ka pA las pa ri wA ra ar+g+haM /
bAdyaM /
gan+d+ha /
puSh+pe /
d+h+yu pe /
A lo ke /
nai widyA /
shap+ta pra tI ts+tsha hUM swA hA /
zhes pas gyi mchod dang /
oM da sha di ka lo ka bA las pa ri wA ra oM AHhUM /
zhes nang mchod 'bul bcom ldan chos rje 'jam dbyangs spyan lam du / /
bdud 'dul bstan pa bsrung bar zhal bzhes pa / /
las kyi gshin rje ma mo mkha' 'gro ma / /
'byung@# / /
po ro langs ci bgyi bka' nyan tshogs / /
phyi nang skyong ba'i dam can ma lus la / /
bdag ni re ba'i sems kyis 'dud cing mchis / /
phyogs skyong 'khor dang bcas pa rnams kyis bdag gis dam pa'i chos sgrub pa'i bar chad thams cad zhi ba'i 'phrin las mdzod cig /
rgyun gyi yar ngo mar ngo'i tshes bcu sogs la bde mchog yab yum lta bu'i sgo nas tshogs mchod bya ba 'brel che yang /
sangs rgyas rnams chos kyi dbyings su ro gcig pas tshes bcu'i tshogs ston 'dir 'jigs byed dang 'brel ba'i sgo nas 'bul bar 'dod na'ang de ltar phul cho ga par gsungs la /
gang ltar 'di dang 'brel ba'i tshogs mchod 'bul bar spro na de'i tshul ni /
tshogs kyi mchod pa'i yo byad ci 'byor pa dang /
tshogs gtor ni rtsam dkar sogs la mar khus sbrus pa'i zan gar pos dbyibs dpa' bo'i snying dam /
dbang mo'i num lta bu la dmar rtsis kha bsgyur te /
dkar rgyan ni brang rgyan dang rtse rgyan nyi zla thig lenA da sogs ci mdzes byed pa las /
dkar rgyan dra ba dra phyed dang rtse mor rdo rjes brgyan pa sogs rang lugs la mi bya bar gsungs shing /
brel dus tshogs gtor dang tshogs rdzas gzhan mang po ma 'dzoms kyang tshogs chang cung zad re dang tshogs sha bcas med du mi rung la /
tshogs chang ni skabs der thigs pa re tsam dam rdzas su lcer myang ba las /
mang po bag med du longs spyod pa ni ston pa sangs rgyas kyis khyim pa la'ang ma mdo rgyud rnams nas chang gi nyes dmigs gsungs pa shin tu mang /
tshogs 'khor gyi skabs 'dir tshogs kyi mchod gtor 'bul len sogs la rab saM skr-i ta'i skad dang brda dang brda lan gyis bya bar gsungs kyang /
de ltar ma shes na tshogs mchod ma zin par don med pa'i smra ba gzhan spangs te chos ldan gyi dgos pa che ba yod na ngag cung zad re smra zhing /
tshogs sha dang tshogs chang sogs la'ang tha mal ba'i ming nas mi 'bod par /
tshogs sha la bA la dang /
tshogs chang lam dA na zhes pa lta bu brda'i skad kyis brjod dgos par gsungs pas /
des na de dag shes par byas pa'i sgo nas tshogs kyi chog 'dir paN chen chos rgyan gyi gsung tshogs mchod bde chen rgya mtsho nyid nag 'gros su bya ba la /
snod bcud byin gyis brlab pa ni /
rang nyid skad cig gis rdo rje 'jigs byed du gyur par bsams la /
hrIHSh+T+rIHsa bsangs /
swa b+hA was sbyangs /
stong pa'i ngang las rdo rje'i sa gzhi r+wa ba gur bla re me ri dang bcas pa'i dbus su /
gnas khang 'di nyid b+hUM las rin po che'i rang bzhin thar pa chen po'i gzhal yas khang gru bzhi sgo bzhi rta babs bzhi dang ldan pa mtshan nyid thams cad yongs su rdzogs pa dang /
bcud rnams dpal rdo rje 'jigs byed yab yum la sogs pa'i lha dang lha mo'i rang bzhin du gyur /
de nas mchod rdzas rnams hrIHSh+TIHsa bsangs /
swa b+hA was sbyangs /
stong pa'i ngang las hUM hUM zhu ba las byung ba'i mchod rdzas dang mchod pa'i lha mo rang bzhin stong pa nyid dang bde ba chen po /
rnam pa mchod rdzas dang mchod pa'i lha mo /
byed las dbang po drug gi spyod yul du zag pa med pa'i bde ba khyad par can bskyed par gyur /
oM ar+g+haM AHhUM /
de bzhin du sbyar te /
pAdyaMX gan+d+heX puSh+beX d+hUpeX A lo keX nai widyAX shap+taX rUpaX shap+taX gan+d+heX rasX oM sparsh AHhUM /
oM ga na ts+k+ra pU dza AHhUM /
tshogs mgron spyan 'dren pa ni /
hUM| rdo rje 'chang nas bka' drin gsum ldan bar / /
dam chos bdud rtsi mgur gyi bum @# / /
bzang nas / /
legs 'ongs rtsa brgyud bla ma'i tshogs rnams kun / /
tshad med thugs rje'i dbang gis gshegs su gsol / /
rgyud sde chen po bzhi dang yongs 'brel ba'i / /
yi dam dkyil 'khor lha tshogs 'khor bcas dang / /
khyad par khro bo chen po gshin rje'i gshed / /
'khor bcas dngos grub stsol phyir gnas 'dir gshegs / /
dus gsum bde gshegs ma lus sras dang bcas / /
gnas gsum dpa' bo mkha' 'gro ji snyed dang / /
bar chad kun sel chos skyong srung ma'i tshogs / /
rnal 'byor 'phrin las bsgrub phyir gshegs su gsol / /
phyogs bdag zhing skyong dregs pa sde brgyad tshogs / /
gdon bgegs lan chags snying rje'i mgron la sogs / /
phud kyis mchod 'os srid dang zhi ba'i mgron / /
ma lus mchod pa'i gnas 'dir gshegs su gsol / /
phyi nang gsang ba'i mchod sprin rgya mtsho'i dbus / /
rin chen las grub mdzes pa'i gdan khril / /
zhabs sen 'od chags brtan par bzhugs nas kyang / /
sgrub mchog bdag la 'dod dgu'i dngos grub stsol / /
dngos bshams yid kyis sprul pa las byung ba'i / /
phyi nang gsang ba'i mchod tshogs mtha' yas pa / /
kun bzang mchod pa'i sprin dang lhan cig tu / /
dgyes pa bskyed phyir 'khor dang bcas la 'bul / /
tshogs rdzas rnams hrIHSh+T+rIHsa bsangs /
swa b+hA was sbyangs /
stong pa'i ngang las yaM las rlung gi dkyil 'khor sngon po zhes pa nas /
sbar zhing spel bar gyur /
oM AHhUM /
lan gsum gyis byin gyis brlang la /
hUM| zag med ye shes bdud rtsir byin brlabs pa'i / /
bde ba chen po'i tshogs kyi mchod pa 'di / /
rdo rje 'chang dbang blo bzang grags pa dang / /
dbyer med rigs kyi cod pan drin can rje / /
rtsa ba brgyud pa'i bla ma rnams la 'bul / /
dgyes shing bzhes nas sgrub mchog bdag cag la / /
'phrin las rnam bzhi grub pa chen po brgyad / /
bla med mchog gi dngos grub stsal du gsol / /
hUM| zag medX bde baX dpal ldan rdo rje 'jigs byed gshin rje'i gshed / /
dus 'khor gsang bde dgyas pa rdo rje sogs / /
yi dam zhi khro rab 'byams rnams la 'bul / /
dgyes shing bzhes nasX 'phrin lasX bla medX hUM| zag medX bde baX dus gsum bde gshegs dam chos 'phags tshogs bcas / /
slu med dkon mchog rin chen ma lus dang / /
khyad par dpa' bo mkha' 'gro'i tshogs la 'bul / /
dgyes shingX 'phrin lasX bla medX hUM| zag medX bde baX phyag drug chos rgyal 'dod khams dbang phyug ma / /
zhal bzhi rgyal chen dregs pa lcam sring sogs / /
ma lus chos skyong srung ma'i tshogs la 'bul / /
dgyes shingX 'phrin lasX bla medX hUM| zag medX bde baX phyogs skyong zhing skyong dregs pa sde brgyad dang / /
tshe ring mched lnga bstan ma bcu gnyis sogs / /
yul lha gzhi bdag 'khor dang bcas @# / /
la 'bul / /
dgyes shing bzhes nas sgrub mchog bdag cag la / /
spyod lam rnam bzhi bya ba ci byed kyang / /
ko long rung phrag dog ma byed par / /
'gal rkyen kun sol mthun rkyen ma lus sgrubs hUM| zag medX bde baX gnod byed gdon bgegs sha 'khon bu lon gnyer / /
mar gyur rigs drug sems can thams cad sogs / /
mgron du bos shing 'dus pa rnams la 'bul / /
dgyes shing bzhes nas nyon mongs sdug bsngal dag /
byams dang snying rje byang chub sems mchog dang / /
'khrul med yang dag lta bas rgyud phyug ste / /
thams cad gzigs pa'i go 'phang myur thob shog /
de nas las kyi rdo rjes /
ho| dpa' bo chen po dgongs su gsol / /
'di la the tshom mi bya ste / /
bram ze khyi dang gdol pa gsum / /
dbyer med gcig tu dgongs te rol / /
zhes slob dpon gyi phyag tu phul /
slob dpon gyis kyang /
hUM| bdag nyid rgyal ba kun gyi gtso / /
bcom ldan rdo rje 'jigs byed dngos / /
ye shes bdud rtsi'i rgya mtsho che / /
lha rnams tshim par bya phyir rol / /
a ho mahA su kha /
zhes brjod nas len /
rang nyid gcig pu lta bu la las kyi rdo rje ma 'dzoms kyang 'bul len gnyis ka'i tshig rang gis dal bus bton /
bza' btung rnams sha lnga dang bdud rtsi lnga'i ngo bor mos te nang gi sbyin sreg gi tshul du longs spyod /
mthar tshogs lhag bsdu ba la /
sgrub pa po rnams kyis longs spyad zin pa'i tshogs kyi lhag ma snod gcig tu bsags pa rme lhag dang /
mchod gral du yod pa'i tshogs gtor longs ma spyad pa zhig gi rtse mo yar bcad pa'i lhag ma gtsang lhag ste sngar gyi rme lhag gi steng du bzhag pa ma dA nas bran /
mtshan mo yin na grib gnon gyi gdon bsrung phyir lce lde'am spos me lta bu 'dzug cing /
nyin mo yin na mi dgos par gsungs /
de nas lhag gtor hrIHSh+T+rIH sa bsangs /
swa b+hA was sbyangs /
stong pa'i ngang las yaM las rlung gi zhes pa nas /
sbar zhing spel bar gyur /
oM AHhUM /
lan gsum brjod pas byin gyis brlabs la /
rang gi thugs ka'i hUM gi 'od zer gyis dur khrod brgyad la sogs pa nas /
dam can zhing skyong lhag la re ba'i sde brgyad 'byung po'i tshogs thams cad spyan drangs /
oM a kA ro mu khaM sarba d+ha rmA Na /
Adya nu t+pan+na twa ta /
namH sarba ta thA ga ta a wa lo ki te oM sam+b+hara sa m+b+har hUM /
bdun nam gsum gyis bsngos la /
hUM| zag med ye shes bdud rtsir byin brlabs pa'i / /
bde ba chen po'i tshogs lhag mchod pa 'di / /
lhag la re ba'i zhing skyong gzhi bdag dang / /
dregs pa sde brgyad 'byung po'i tshogs rnams dang / /
khas zhan ma thob skal chad rnams la 'bul / /
dgyes shing bzhes te rnal 'byor bdag cag la / /
rtag tu g.yel ba med pa'i grogs mdzad nas / /
'gal rkyen kun sol mthun rkyen ma lus sgrubs / /
zhes lhag gtor khang pa'i yang thog lta bu sa gtsang sa zhig tu phul la /
ho| lhag ma'i mgron rnams 'khor bcas kyis / /
tshogs lhag rgya mtsho 'di bzhes la / /
bstan pa rin chen rgyas ba dang / /
bstan 'dzin yon mchod 'khor bcas dang / /
khyad par rnal 'byor bdag cag la / /
nad med tshe dang dbang phyug dang / /
dpal dang grags dang skal ba @# / /
bzang| |longs spyod rgya chen kun thob cing / /
zhi dang rgyas la sogs pa yi / /
las kyi dngos grub bdag la stsol / /
dam tshig can gyis bdag la srungs / /
dngos grub kun gyi stong grogs mdzod / /
dus min 'chi dang nad rnams dang / /
gdon dang bgegs rnams med par mdzod / /
rmi lam ngan dang mtshan ma ngan / /
bya byed ngan pa med par mdzod / /
'jig rten bde zhing lo lags dang / /
'bru rnams rgyas shing chos 'phel dang / /
bde legs phun sum tshogs pa yi / /
yid la 'dod pa kun 'grub shog /
! sbyin pa rgya chen gyur pa 'di yi mthus / /
'gro ba'i don du rang byung sangs rgyas shog /
sngon tshe rgyal ba rnams kyis ma bsgral ba'i / /
skye po'i tshogs rnams sbyin pas grol gyur cig /
ces smon lam bya /
de nas 'dod bya'i don la smon cing lam gongs rdzogs la byin rlabs zhu ba la /
lam gyi rtsa ba bshes gnyen bsten tshul la slob pa ni /
zhing mchog dam pa rje btsun bla ma la / /
mchod cing gus pas gsol ba btab pa'i mthus / /
bde legs rtsa ba mgon po khyod nyid kyis / /
dgyes bzhin rjes su 'dzin par byin gyis rlobs / /
bsten nas blo sbyong ba la /
theg chen thun mong ba'i lam la slob tshul gyi sngon 'gro skyes bu chung 'bring la slob pa ni /
lan gcig tsam zhig rnyed pa'i dal 'byor 'di / /
rnyed dka' myur du 'jig pa'i tshul rtogs nas / /
don med tshe 'di'i bya bas mi g.yeng bar / /
don ldan snying po len par byin gyis rlobs / /
ngan song sdug bsngal 'bar ba'i mes 'jigs nas / /
snying nas dkon mchog gsum la skyabs 'gro zhing / /
sdig spong dge tshogs mtha' dag bsgrub pa la / /
brtson pa lhur len byed par byin gyis rlobs / /
las dang nyon mongs rba klong drag tu 'khrug /
sdug bsngal gsum gyi chu srin mang pos gtses / /
mtha' med 'jigs rung srid mtsho chen po las / /
thar 'dod shugs drag skye bar byin gyis rlobs / /
bzod dka' btson ra 'dra ba'i 'khor ba 'di / /
dga' ba'i tshal ltar mthong ba'i blo spangs nas / /
bslab gsum 'phags pa'i nor gyi mdzod bzung ste / /
thar pa'i rgyal mtshan 'dzin par byin gyis rlobs / /
dngos gzhi byang chub kyi sems dang rgyal sras kyi spyod pa la slob tshul ni /
nyam thag 'gro ba 'di kun bdag gi ma / /
yang yang drin gyis bskyangs pa'i tshul bsams nas / /
sdug pa'i bu la brtse ba'i ma bzhin du / /
bcos min snying rje skye bar byin gyis rlobs / /
sdug bsngal phra mo tsam yang mi 'dod cing / /
bde la nam yang chog shes mad par ni / /
bdag dang gzhan la khyad par yod min zhes / /
gzhan bde dga' ba bskyed par byin gyis rlobs / /
rang nyid gces par 'dzin pa'i gcod nad 'di / /
mi 'dod sdug bsngal bskyed pa'i rgyur mthong nas / /
le lan bdas la 'khon du bzung byas te / /
bdag 'dzin gdon chen 'joms par byin gyis rlobs / /
ma rnams gces gzung bde la 'god pa'i blo /
mtha' yas yon tan 'byung ba'i sgor mthong nas / /
'gro ba 'di dag bdag gi dgrar langs kyang / /
srog las gces par 'dzin par byin gyis rlobs / /
mdor na byis pa rang don kho na dang / /
thub dbang gzhan don 'ba' zhig mdzad pa @# / /
yi| |skyon dang yon tan dbye ba rtogs pa'i blos / /
bdag gzhan mnyam brje nus par byin gyis rlobs / /
rang nyid gces 'dzin rgud pa kun gyi sgo / /
ma rnams gces 'dzin yon tan kun gyi gzhi / /
de phyir bdag gzhan brje ba'i rnal 'byor la / /
nyams len snying por byed par byin gyis rlobs / /
! des na rje btsun bla ma thugs rje can / /
mar gyur 'gro ba'i sdig sgrib sdug bsngal kun / /
ma lus da lta bdag la smin pa dang / /
bdag gi bde dge gzhan la btang ba yis / /
'gro kun bde dang ldan par byin gyis rlobs / /
'di lan gsum du 'don pa phyag len du mdzad /
snod bcud sdig pa'i 'bras bus yongs gang ste / /
mi 'dod sdug bsngal char ltar babs gyur kyang / /
las ngan 'bras bu zad pa'i rgyur mthong nas / /
rkyen ngan lam du longs par byin gyis rlobs / /
mdor na bzang ngan snang ba ci shar yang / /
chos kun snying po stobs lnga'i nyams len gyis / /
byang chub sems gnyis 'phel ba'i lam bsgyur te / /
yid bde 'ba' zhig bsgom bar byin gyis rlobs / /
sbyor ba bzhi dang ldan pa'i thabs mkhas kyis / /
'phral la gang thug sgom la sbyor ba dang / /
blo sbyong dam tshig bslab bya'i nyams len gyis / /
dal 'byor don chen byed par byin gyis rlobs / /
gtong len rlung la bskyon pa'i 'phrul 'degs can / /
byams dang snying rje lhag pa'i bsam pa yis / /
'gro rnams srid mtsho che las sgrol ba'i phyir / /
byang chub sems nyid 'byongs par byin gyis rlobs / /
dus gsum rgyal ba kun gyi bgrod gcig lam / /
rnam dag rgyal sras sdom pas rgyud bsdams shing / /
theg mch+go tshul khrims gsum gyi nyams len la / /
brtson pa lhur len byed par byin gyis rlobs / /
lus dang longs spyod dus gsum dge tshogs bcas / /
sems can rang rang 'dod pa'i dngos bsgyur te / /
chags med gtong sems spel ba'i man ngag gis / /
sbyin pa'i phar phyin rdzogs par byin gyis rlobs / /
so thar byang sems gsang sngags sdom pa yi / /
bcas mtshams srog gi phyir yang mi gtong zhing / /
dge chos sdud dang sems can don bsgrub pa'i / /
tshul khrims phar phyin rdzogs par byin gyis rlobs / /
khams gsum skye dgu ma lus khros gyur te / /
gshe zhing mtshang 'bru bsdigs shing srog gcod kyang / /
mi 'khrugs gnod lan phan pa sgrub byed pa'i / /
bzod pa'i phar phyin rdzogs par byin gyis rlobs / /
sems can re re'i phyir yang mnar med pa'i / /
me nang bskal pa rgya mtshor gnas dgos kyang / /
snying rjes mi skyo byang chub mchog brtson pa'i / /
brtson 'grus phar phyin rdzogs par byin gyis rlobs / /
bying rgod rnam par g.yeng ba'i skyon spangs nas / /
chos kun bden pas stong pa'i gnas lugs la / /
rtse gcig mnyam par 'jog pa'i ting 'dzin gyis / /
bsam gtan phar phyin rdzogs par byin gyis rlobs / /
de nyid so sor rtog pa'i shes rab kyis / /
drangs pa'i shin sbyangs bde chen dang 'brel ba / /
don dam mnyam gzhag nam mkha'i @# / /
rnal 'byor gyis / /
shes rab phar phyin rdzogs par byin gyis rlobs / /
phyi nang chos rnams sgyu ma rmi lam dang / /
dwangs pa'i mtsho nang zla gzugs ji bzhin du / /
snang yang bden par med pa'i tshul rtogs nas / /
sgyu ma'i ting 'dzin rdzogs par byin gyis rlobs / /
'khor 'das rang bzhin rdul tsam med pa dang / /
rgyu 'bras rten 'brel bslu ba med pa gnyis / /
phan tshun 'gal med grogs su 'char ba yi / /
klu sgrub dgongs don rtogs par byin gyis rlobs / /
thun mong ma yin pa rdo rje theg pa la slob tshul ni /
de nas rdo rje 'dzin pa'i ded dpon gyi / /
drin las rgyud sde rgya mtsho'i 'jings brgal te / /
dngos grub rtsa ba dam tshig sdom pa rnams / /
srog las gces par 'dzin par byin gyis rlobs / /
skye shi bar do rgyal ba'i sku gsum du / /
bsgyur ba'i rim pa dang po'i rnal 'byor gyis / /
tha mal snang zhin dri ma kun sbyangs te / /
gang snang lha skur 'char bar byin gyis rlobs / /
snying ga'i 'dab brgyad d+hU tI'i dbus dag tu / /
mgon khyod zhabs sen bkod pa las byung ba / /
'od gsal sgyu lus zung du 'jug pa'i lam / /
tshe 'dir mngon du 'gyur bar byin gyis rlobs / /
btsan sa ma zin na 'pho ba'i rnal 'byor la slob tshul ni /
lam sna ma zin 'chi ba'i dus byed na / /
btsan thabs 'tshang rgya bla ma'i 'pho ba ni / /
stobs lnga yang dag sbyar ba'i gdams ngag gis / /
dag pa'i zhing du bgrod par byin gyis rlobs / /
che rabs thams cad du zla mas rjes 'dzin gyi smon lam bya tshul ni /
mdor na skye zhing skye ba thams cad du / /
mgon po khyod kyis 'bral med rjes bzung nas / /
sku gsung thugs kyi gsang ba kun 'dzin pa'i / /
sras kyi thu bor 'gyur bar byin gyis rlobs / /
mgon khyod gang du mngon par sangs rgyas pa'i / /
'khor gyi thog ma nying du bdag gyur te / /
gnas skabs mthar thug dgos 'dod ma lus pa / /
'bad med lhun gyis grub pa'i bkra shis stsol / /
phur tshugs gsol 'debs bya bar spron mtshams 'dir /
sku bzhi'i bdag nyid bla ma lhag pa'i lha / /
thub dbang rdo rje 'chang la gsol ba 'debs / /
sgrib bral chos sku'i bdag nyid bla ma lha / /
thub dbangX bde chen longs sku'i bdag nyidX thub dbangX sna tshogs sprul sku'i bdag nyidX thub dbangX bla ma kun 'dus bla ma lhag pa'i lha / /
thub dbangX yi dam kun 'dusX thub dbangX sangs rgyas kun 'dusX thub dbangX dam chos kun 'dus bla maX thub dbangX dge 'dun kun 'dusX thub dbangX mkha' 'gro kun 'dusX thub dbangX chos skyong kun 'dusX thub dbangX skyabs gnas kun 'dus bla ma lhag pa'i lha / /
thub dbang rdo rje 'chang la gsol ba 'debs / /
de nas thun mthar tshogs zhing bsdu ba ni /
de ltar gsol ba btab pas bla ma mchog /
byin gyis rlob phyir dgyes bzhin spyi bor byon / /
slar yang snying ga'i padma'i ze'u 'bru la / /
zhabs sen 'od chags brtan par bzhugs su gsol / /
de nas bsngo smon bya ba ni /
'di ltar bgyis pa'i rnam dkar dge ba yang / /
dus gsum bde @# / /
gshegs sras bcas thams cad kyi / /
mdzad pa smon lam ma lus bsgrub pa dang / /
lung rtogs dam chos 'dzin pa'i rgyu ru bsngo / /
de yi mthu las tsho rabs kun tu bdag /
theg mchog 'khor lo bzhi dang mi 'bral zhing / /
nges 'byung byang sems yang dag lta ba dang / /
rim gnyis lam gyi bgrod pa mthar phyin shog /
shis brjod ni /
srid zhi'i rnam dkar ji snyed dge mtshan gyis / /
deng 'dir mi shis rgud pa kun bral te / /
gnas skabs mthar thug dge legs nam mkha'i mdzod / /
phun tshogs dpal la rol pa'i bkra shis shog /
kun mkhyen blo bzang grags pa'i chos kyi sder / /
bslab gsum rnam dag rtse gcig sgrub la brtson / /
rnal 'byor rab byung tshogs kyis yongs gang bas / /
thub bstan yun du gnas pa'i bkra shis shog /
gzhon nu'i dus nas bla ma lha tshogs la / /
gsol ba btab pas blo bzang grags pa yi / /
byin rlabs zhugs nas gzhan don lhun gyis grub / /
blo bzang rdo rje 'chang gi bkra shis shog /
'dod dgu'i 'byor ba dbyar gyi mtsho ltar 'phel / /
skyon med rigs kyi dal 'gro rgyun chad med / /
nyin mtshan blo bzang dam pa'i chos kyis 'da' / /
phun tshogs dpal la rol pa'i bkra shis shog /
bdag sogs rnams kyis deng nas byang chub bar / /
bgyis dang bgyid 'gyur dge ba ci bsags pa / /
zhing 'dir rje btsun dam pa'i gzugs kyi sku / /
'gyur med rdo rje ltar brtan bkra shis shog /
ces bkra shis dang /
dge ldan smon lam rnam gsum sogs bsngo smon ci rigs pas mtha' brgyan bar bya'o / /
de ltar zab lam bla ma mchod pa bde stong dbyer med ma 'jigs byed rkyang pa dang sbyar te nyams su len tshul gyi man ngag snyan brgyud bdud rtsi'i zegs ma zhes bya ba 'di'ang /
mi phyed dad dam mtshungs bral mi rje rtse mgron byams pa chos bzang mchog nas ji ltar bskul ma mdzad pa bzhin /
pha bong kha'i sprul ming pas bkras lhun bde chen skal bzang pho brang du sbyar ba dge legs 'phel / / / /
! blo bzang snyan brgyud bdud rtsi'i chu gter las / /
rang rang skal bar 'tshams pa'i zegs ma 'bum / /
'thor ba'i cha shas 'di yang skal bzang gi /
bgo skal yangs por spel ba'i dga' ston nyid / /
de slad mi rje sku ngo mkhan mgron che / /
byams pa chos bzang gang nas rgyu sbyar te / /
'dzad med par gyi chos sbyin 'di bskrun pa'i / /
rnam dkar legs byas ji snyed thob pa des / /
blo bzang snyan brgyud ring lugs phyogs kun rgyas / /
de 'dzin kun kyang zhabs sen bskal brgyar brtan / /
'dus pa'i sde rnams thugs mthun khrims gtsang zhing / /
yangs pa'i 'gro khams phan bder spyod gyur cig /
rgyu sbyor nyid kyang gnas skabs mthar thug gi /
bzhed don ji bzhin 'grub cing tshe rabs kun / /
blo bzang rgyal ba'i bstan dang mi 'bral bar / /
blo bzang rdo rje 'chang dbang myur thob shog /
ces pa 'di yang mi rje sku ngo mkhan mgron @# / /
byams pa chos bzang mchog nas rgyu sbyar par bskrun mdzad pa'i dge bsngo'i tshigs su bcad par pha bong kha'i sprul ming bas shar phyogs dwags po dga' ldan bshad sgrub rnam par rgyal ba'i gling du snon zla'i yar tshes bzang por sbyar ba'i yi ge pa ni 'dan chos 'khor dgon gyi grwa rigs dge slong blo bzang rdo rjes bgyis pa'o / /
par 'di lta ldan gnas chen pha bong kha'i yang dben bkra shis chos gling du bzhugs / /
7sa byi lor 'dzuD zhus leD par song / /
dge'o / / / /
