@# / /
bde mchog tshe lha dkar po'i sgo nas yul khyad par can la zhabs brtan 'bul tshul mkha' 'gro bsun bzlog dang bcas pa 'chi med bdud rtsi'i bum bzang zhes bya ba bzhugs so / /
@## / /
na mo gu ru shrI tsakra saM b+ha ra la lI ta badzra ya /
de la 'dir rdo rje slob dpon chen po rnams la sku tshe bskal brgyar bzhugs gsol 'debs pa'i rten 'bral sgrig pa'i chog dang 'brel bar mkha' 'gro bsun bzlog gi brtan bzhugs 'bul bar 'dod pas gza' skar sogs bzang ba'i dus su gnas yid du 'ong zhing bkra shis par /
rdo rje slob dpon gyi khri sna tshogs rdo rje'i re khA sa mtshan pa legs par bsham /
sa yul 'os 'ga' zhig tu /
stegs kyi khar 'bang rgyas nor bu'i gzugs can mngar gsum gyis sbrus pa mar gyi rgyan can /
mngar gsum dang mar gyi ril bu mang pos bskor ba many+dzi'i khar bzhag pa dang /
de'i g.yas su bum pa chu gtsang gis bkang pa dang /
g.yon du ka pA la chang gis bkang ba bzhag /
mdun du bde mchog yab yum la 'bul rgyu'i gtor ma dang /
mkha' 'gro spyi gtor /
gzhi bdag gtor ma rnams bshams shing /
gzhan yang tshogs kyi 'khor lo rgyas pa rdo rje slob dpon la 'bul rgyu'i tshogs @## / /
pud| tshogs zhing spyi la 'bul rgyu'i tshogs 'khor /
mkha' 'gro sde lnga la bstab rgyu'i tshogs gtor re /
ma dA na dang /
bA la sogs tshogs rdzas cha tshang /
'bul gtor dmar zlum lnga /
mtha' bdag mdun gyi mchod pa ci 'byor pa dang nang mchod sogs dang bcas pa /
slob dpon la 'bul rgyu'i chu bzhi'i nyer spyod /
'bul mkhan rdor slob kyi mdun du rdor dril DA ma ru nang mchod 'thor nas bcas pa rnams bsham /
'byor na 'og tu 'bul rgyu'i sku gsung thugs rten /
chos gos gsum dang /
dbu zhwa /
gding ba /
lhung bzed /
'khar gsil /
rgyal srid sna bdun /
bkra shis rtags brgyad dang rdzas brgyad rnams kyang bsham /
'og tu mdos rdzongs byed na /
zur du mdos glud dbus su che ba gcig la chung ba mang tsam dang chang bu gang mang bcas kyis bskor ba /
nam mkha' 'ja' ris /
rgyang bu /
pho gdong mo gdong /
pho khram mo khram /
mda' 'phang /
yas rdzas rin chen sna lnga /
'bru sna sogs lho rdzas /
tshwa bul sogs byang rdzas /
dar sna gos sna /
stag ras gzig ras /
gzugs 'gros sogs mdos glud kyi rdzas ci 'byor pa spyi ltar 'du bya /
de nas sgrub pa po rnams stan la 'khod de skyabs 'gro sems bskyed tshad med bzhi bsgom pa sngon du btang /
bdag bskyed bsgom pa ni /
swab+hA was stong par sbyangs /
stong pa'i ngang las sna tshogs padma dang nyi ma'i dkyil 'khor gyi steng du rang gi sems nyid hUM dkar po dang hrIHdmar po /
de las 'od 'phros /
don gnyis byas /
tshur 'dus yongs su gyur pa las /
rang nyid bcom ldan 'das 'khor lo bde mchog dkar po zhal gcig phyag gnyis kyis bum pa dmar po bdud rtsis gang ba re re 'dzin pa /
de'i bang na yum rdo rje rnal 'byor ma dmar mo zhal gcig phyag gnyis kyis ka pA la bdud rtsis gang ba re re bsnams nas yab la 'khyud pa /
gnyis ka'ang rus pa dang rin po che'i rgyan gyis brgyan pa /
yab rdo rje'i skyil krung /
yum padma'i skyil krung gis bzhugs pa /
mtshan dpes brgyan pa /
dwangs gsal 'od kyi rang bzhin can du gyur /
de'i spyi bor oM /
mgrin bar AH /
thugs kar hUM gis mtshan pa /
hUM las 'od 'phros /
rang bzhin gyi gnas nas ye shes pa spyan drangs /
dzaHhUM baM hoHgnyis su med par gyur /
slar yang thugs ka'i hUM las 'od zer 'phros /
rigs lnga 'khor bcas spyan drangs /
ar+g+haM la sogs pas mchod /
de bzhin gshegs pa rnams kyis bdag la mngon par dbang @# / /
bskur du gsol /
zhes gsol ba btab pas /
bdud rtsi'i chus spyi bo nas dbang bskur /
'od dpag med kyis dbu brgyan par gyur /
de nas nang mchod rgyas pa bde mchog ltar dang /
bdag bskyed mchod pa bde mchog ltar byin gyis brlab /
bsdu na /
ha hoHhrIHkha dog dri ro nus pa'i skyon bcom zhing bdud rtsir gyur /
oM AHhUM /
gsum brjod /
rgya cher spel zhing byin gyis brlab par gyur /
ces brjod /
oM tsa kra saM b+hA ra si ta ar+g+haM nas shap+ta'i bar gyis mchod /
yi ge bdun pa la 'bru gsum btags pas nang mchod 'bul /
rab brjid gangs ri'i dbang po thun mtshams kyi / /
chu 'dzin gzhon nus 'khyud pa lta bu'i sku / /
dran pa yis kyang tshe yi mchog stsol ba / /
he ru ka dpal yab yum la phyag 'tshal / /
zhes pas bstod /
rang gi thugs kar nyi ma'i steng du 'chi med tshe'i bdud rtsis gang ba'i bum pa'i dbus su rdo rje dkar po rtse lnga pa'i lte bar bla gdan la rang gi sems nyid hUM dkar po'i mthar sngags phreng kha dog dkar po g.yon skor du 'khod par bsams la /
oM hrIHha ha hUM hUM phaT /
tshe la srungs shig swAhA /
zhes ci 'grub bzla /
dmigs pa ni| snying ga'i hUM gi thig le'i nang du bla ma bde mchog yab yum mtshon gang ba /
de'i phyag mtshan bum pa dang thod pa las bdud rtsi'i rgyun babs te lus kyi nang thams cad bdud rtsis gang /
sdig sgrib nad gdon par chad thams cad dag /
'chi med tshe'i dngos grub thob par bsam /
mthar yig brgya brjod /
mchod bstod byas nas /
mdun bskyed sgrub la ni /
'brang rgyas la dmigs te /
oM badzra a mr-i tas bsangs /
swab+hA was byangs /
stong pa'i ngang las sna tshogs padma dang nyi ma'i dkyil 'khor gyi steng du hUM dkar po dang hrIHdmar po /
de las 'od zer 'phros /
don gnyis byas /
tshur 'dus yongs su gyur pa las /
bcom ldan 'das 'khor lo bde mchog dkar po zhal gcig phyag gnyis kyis bum pa dmar po bdud rtsis gang ba re re 'dzin pa| de'i bang na yum rdo rje rnal 'byor ma dmar mo zhal gcig phyag gnyis kyis ka pA la bdud rtsis gang ba re re bsnams nas yab la 'khyud pa /
gnyis ka'ang rus pa dang rin po che'i rgyan gyis brgyan pa /
yab rdo rje'i skyil krung /
yum padma'i skyil krung gis bzhugs pa /
mtshan dpes brgyan pa /
dwangs gsal 'od kyi rang bzhin can du gyur /
bum pa bsangs sbyangs /
stong pa'i ngang las /
phyi bum pa la nang gzhal yas khang mtshan nyid thams cad yongs su rdzogs pa'i nang du padma dang nyi ma'i gdan la hUM dkar po las 'od zer 'phros /
don gnyis byas /
'dus yongs su gyur pa las 'khor lo bde mchog dkar po zhal gcig phyag gnyis kyis bum pa dmar po bdud rtsis gang ba re re 'dzin pa /
rus pa dang rin po ches brgyan pa rdo rje'i skyil krung gis bzhugs pa /
ka pA la yang bsangs sbyangs /
stong pa'i ngang las phyi thod pa'i rnam pa la nang gzhal yas khang mtshan nyid thams cad dang ldan pa'i nang du padma dang nyi ma'i gdan la hrIHdmar @# / /
bo las 'od zer 'phros /
don gnyis byas 'dus yongs su gyur pa las rdo rje rnal 'byor ma dmar mo zhal gcig phyag gnyis kyis bdud rtsis gang ba'i thod pa re re 'dzin pa /
rus pa dang rin po ches brgyan pa padma'i skyil krung gis bzhugs pa /
de rnams kyi spyi bor oM /
mgrin par AH /
thugs kar hUM gis mtshan pa /
hUM las 'od 'phros /
rang bzhin gyi gnas nas ye shes pa spyan drangs /
dzaHhUM baM hoHgnyis su med par gyur| slar yang thugs ka'i hUM las 'od zer 'phros /
rigs lnga 'khor bcas spyan drangs /
ar+g+haM la sogs pas mchod /
de bzhin gshegs pa rnams kyis 'di la mngon par dbang bskur du gsol /
zhes gsol ba btab pas /
bdud rtsi'i chus spyi bo nas dbang bskur /
'od dpag med kyis dbu brgyan par gyur /
de nas mchod pa rnams bsangs sbyangs /
stong pa'i ngang las AHlas byung ba'i thod pa yangs shing rgya che ba rnams kyi nang du ngo bo bde stong gi ye shes la rnam pa nang mchod dang mchod rdzas so so'i rnam pa khyed las mchod yul rnams kyi rgyud la zag med kyi bde chen bskyed pa'i nus pa can du gyur /
oM AHhUM /
gsum dang /
oM ar+g+haM AHhUM /
nas /
shap+ta AHhUM /
gis byin gyis brlab /
mchod pa rnams tshigs bcad sngags dang bcas pa'am bsdu na /
oM shrI tsakra sam+b+ha ra sa pa ri wA ra ar+g+haM pra tIts+tsha hUM swAhA /
zhes sogs chu gnyis nyer spyod dang /
oM AHhUM /
btags pas nang mchod 'bul /
rab brjid gangs ri'i dbang po thun mtshams kyi / /
chu 'dzin gzhon nus 'khyud pa lta bu'i sku / /
dran pa yis kyang tshe yi mchog stsol ba / /
he ru ka dpal yab yum la phyag 'tshal / /
zhes bstod /
de nas /
lha rnams kyi gnas gsum las 'od zer dpag tu med pa phyogs bcur 'phros /
'khor 'das kyi bcud dang yon tan thams cad mtshan bzang po so gnyis dang dpe byad bzang po brgyad cu dang A li kA li dang rdo rje dril bu dang bum pa dang thod pa bdud rtsis gang ba dang /
bdud rtsi dang 'od zer kha dog sna lnga dang rin po che sna lnga dang bkra shis rdzas brgyad dang rgyal srid sna bdun la sogs pa'i rnam par bkug /
mdun bskyed kyi lha la thim /
slar yang 'od zer 'phros /
phyogs bcu'i de bzhin gshegs pa thams cad kyi thugs rje bskul bas de rnams las 'chi ba med pa tshe'i dngos grub bum pa dmar po bdud rtsis gang ba phyogs bzhi mtshams bzhi steng 'og gnyis dang bcu nas dpag tu med pa byung ste thim par mos la /
oM hrIHha ha hUM hUM phaT /
tshe la srungs shig swAhA /
brgya stong sogs bzla /
yig brgya brjod /
mchod bstod bya /
gtor ma ha hoHhrIHkha dog dri ro nus pa'i skyon bcom zhing bdud rtsir gyur /
oM AHhUM /
gsum /
rgya cher spel zhing byin gyis brlab par gyur /
ces pas byin gyis brlab /
mdun bskyed kyi ljags hUM dkar po las skyes pa'i rdo rje rtse gsum pa dkar po nas 'bru tsam 'khod pa'i rdo rje'i 'od zer gyi sbu gus gtor ma'i bcud drangs te gsol bar gyur /
oM shrI tsakra sam+b+ha ra sa pa ri wA ra @# / /
a daM ba ling ta kha kha khA hi khA hi /
lan gsum /
oM shrI tsa kra sam+b+ha ra sa pa ri wA ra ar+g+haM sogs kyis mchod /
sngags de la 'bru gsum btags pas nang mchod phul /
rab brjid gangs ri'i dbang po sogs kyis bstod /
mkha' 'gro spyi gtor bde mchog gi sgrub thabs ltar dang /
gzhi bdag gtor ma spyi 'gro ltar gtong /
dngos gzhi ni /
'bul yul rdo rje slob dpon rol mo'i sgra dang bcas spyan drangs nas /
gdan bshams pa la bzhugs su gsol /
de nas /
glud rdzongs byed na mtshams 'dir mdos glud yas rdzas gzugs 'gros sogs sngags drug phyag drug gis byin gyis brlabs la /
chos dbyings dag pa'i zhing khams dang / /
'dzam gling nyer bzhi'i gnas yul nas / /
'jig rten 'das dang ma 'das pa'i / /
mkha' 'gro dam can rgya mtsho dang / /
srid pa 'khor ba'i gnas yul nas / /
sde brgyad gdon bgegs lan chags sogs / /
mchod sbyin mgron du gyur tshad kun / /
gnas 'dir spyan 'dren gshegs su gsol / /
khyad par rdo rje slob dpon cher / /
gdung sems 'phreng ba'i mkha' 'gro ma| |mkha' spyod zhing gi bya ma rta / /
bsun ma'i tshogs rnams mgron du sbyon / /
zhes mgron spyan drangs /
mkha' 'gro dngos su yod na nang du gtong zhing dar thag bzung nas phyogs so sor 'khod /
hUM| snyigs dus mi rnams g.yo sgyu dang / /
dam tshig sel bas dbyen spyos pas / /
rig 'dzin bla ma thugs sun te / /
mkha' spyod zhing du dgongs pa gtad / /
mgo nag mi yis mtshor bar / /
mkha' 'gro'i tshogs rnams bsun mas brel / /
dam can rgya mtsho las la gzhol / /
gdon bgegs rkyen tshogs bskul la rings / /
da ni nyams chag ma lus bskang / /
sku yi dam sel lus kyis bshags / /
gsung gi dam sel ngag gis bshags / /
thugs kyi dam sel yid kyis bshags / /
snyigs dus skye bo'i ngan spyod kyis / /
rig 'dzin bla ma mkha' 'gro'i tshogs / /
thugs 'gal nongs gyur ji snyed kun / /
dam tshig gtsang ma'i tshogs kyi gral / /
'dir 'dus bdag cag rtse gcig pas / /
bshags pas lhag med byang gyur cig /
nyams grib ma lus ngag gyur cig /
mkha' 'gro dam can rgya mtsho kun / /
nyams chags bskang bas dgyes par mdzod / /
mchod gtor rgya mtshos dgyes par mdzod / /
tshogs kyi 'khor los dgyes par mdzod / /
gdung pa'i dbyangs kyis dgyes par mdzod / /
mkha' 'gro shugs 'gro 'jig rten rigs / /
sde brgyad gdon bgegs mgron kun kyang / /
mdos glud gser skyems rgya mtsho dang / /
mchod sbyin gtor mas tshim par mdzod / /
snang srid mdos su bshams nas 'bul / /
nam mkha' mdzod du bsgyur nas 'bul / /
sku glud mi las dga' ba 'bul / /
'dod yon nam mkha' bkang ste 'bul / /
gtor tshogs lhun por spungs nas 'bul / /
skyems phud rgya mtshor bskyil nas 'bul / /
brngan dang rdzongs la dgyes dgur rol / /
kun kyang mnyos shing tshim par mdzod / /
! shar nas rdo rje mkha' 'gro ma / /
sngon mo 'bum gyis dar thag bsdus / /
lho nas rin chen mkha' 'gro ma / /
ser mo 'bum gyis dar thag bsdus / /
nub nas padma mkha' @# / /
'gro ma / /
dmar mo 'bum gyis x byang nas las kyi mkha' 'gro ma / /
ljang mo 'bum gyis x dbus nas bud+d+ha mkha' 'gro ma / /
dkar mo 'bum gyis x sna tshogs mkha' 'gro shugs 'gro yis| |gdung sems 'phreng ba'i dar thag bsdus / /
dam can rgya mtsho sde brgyad sogs / /
bsun ma'i dpung tshogs thams cad gshegs / /
rdo rje slob dpon zhing 'dir ni / /
sangs rgyas bstan pa'i srog shing du / /
bskal brgyar bzhugs par gsol 'debs na / /
bsun ma'i tshogs rnams zlog tu gsol / /
sde brgyad gdon bgegs thams cad kyi / /
bar chad rigs rnams ma lus zlog /
mthu byad rbod gtong ma lus zlog /
byur dang gleng gzhi lhas ngan zlog |skeg dang sri ngan langs pa zlog /
chags che nyam nga mtha' dag zlog /
gal chen gyer tshig lan gsum sogs grangs gsog /
gyer tshig lan gsum byed na gnyis pa'i /
shar nas rdo rje sogs kyi skabs tshig mtshams dang bstun nas dar thag las kyi rdo rjes bsdus te so sor sbyin /
bsun ma'i tshogs rnams zlog tu gsol / /
skabs mkha' 'gro ma rnams mdos glud phyogs su kha bsgyur te gsum pa bsngo /
de nas mdos kha bsgyur la /
da ni bsun ma'i mgron tshogs kun / /
nyams chag bskang zhing mchod tshogs kyis| |dgyes shing tshims nas rang rang gi /
gnas su skad cig badzra muH /
mtshams 'dir tshogs dang gtor ma thog steng du 'bul /
sde brgyad gdon bgegs lan chags kyang / /
khro gtum rngam sems kun sangs nas / /
byams dang zhi ba'i bsam pa yis / /
rang rang gnas su tshims shing dengs / /
gal te da dung mi 'gro bar / /
'khon pa'i sems kyis gnas byed na / /
'bum phrag khro bo khros pa yis / /
mgo po tshal ba brgyar 'gas shing / /
lus ni dum bu stong du byed / /
de phyir khe nyen legs bsams nas / /
la'ur rang rang gnas su dengs / /
oM badzra rak+Sha rak+Sha hUM /
zhes bsun ma'i tshogs rnams phyi mig mi blta bar bskrad /
de nas /
mdun du seng ge chen po brgyad kyis bteg pa'i rin po che'i khri gzhom gzhig dang bral ba sna tshogs rdo rjes mtshan pa'i steng du /
padma dang nyi ma'i gdan la ngo bo dpal ldan bla ma dam pa dus gsum sangs rgyas thams cad kyi bdag nyid can yin pa la rnam pa dpal 'khor lo bde mchog dkar po zhal gcig phyag gnyis kyis bum pa dmar po bdud rtsis gang ba re re 'dzin pa /
de'i bang na yum rdo rje rnal 'byor ma dmar mo zhal gcig phyag gnyis kyis ka pA la bdud rtsis gang ba re re bsnams nas yab la 'khyud pa /
gnyis ka'ang rus pa dang rin po che'i rgyan gyis brgyan pa| yab rdo rje'i skyil krung /
yum padma'i skyil krung gis bzhugs pa /
mtshan dpes brgyan pa /
dwangs gsal 'od kyi rang bzhin can du gyur pa'i spyi bor oM dkar po /
mgrin par AHdmar po /
thugs kar hUM sngon pos mtshan pa /
thugs ka'i hUM las 'od zer 'phros /
rang bzhin gyi gnas nas 'khor lo bde mchog dang /
phyogs bcu'i rgyal ba sras bcas thams cad bde mchog dkar po'i rnam par spyan drangs /
ma lus sems can kun gyi mgon gyur@# / /
cing| |zhes sogs sho lo ka gcig brjod /
oM shrI tsakra sam+b+ha ra sa pa ri wA ra badzra sa mA dzaHdzaHhUM baM hoH gnyis su med par gyur /
slar yang thugs ka'i hUM las 'od zer 'phros /
rigs lnga 'khor dang bcas pa spyan drangs /
de bzhin gshegs pa thams cad kyis 'di la mngon par dbang bskur ba stsal du gsol /
zhes gsol ba btab pas /
ji ltar bltams pa tsam gyis ni / /
de bzhin gshegs pas khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi She ka ta sa ma ya shrI hUM /
zhes gsung zhing bdud rtsi'i chu rgyun gyis dbang bskur bas /
sku lus thams cad gang /
dri ma thams cad dag |bde ba chen po'i bdag nyid du gyur /
chu'i lhag ma spyi gtsug tu gnas pa yongs su gyur pa las 'od dpag med kyis dbu brgyan par gyur /
de nas /
slob dpon la 'bul rgyu'i mchod pa dang nang mchod sngar ltar byin gyis brlabs la /
chu bzhi nyer spyod rol mo /
'dod yon lnga rnams rgyas par na bde mchog gi mchod phreng lta bu'i tshigs bcad sngags dang bcas pa'am bsdu na sngags tsam gyis mchod /
oM shrI tsakra sam+b+ha ra sa pa ri wA ra oM AHhUM /
gis nang mchod 'bul /
rab brjid gangs ri'i dbang po thun mtshams kyi / /
chu 'dzin gzhon nus 'khyud pa lta bu'i sku / /
dran pa yis kyang tshe yi mchog stsol ba / /
he ru ka dpal yab yum la phyag 'tshal / /
zhes bstod /
de nas /
ye shes tshe 'dzin mkha' 'gro ma rnams kyis tshe bcud 'gugs pa'i ngos pa dang bcas las kyi rdo rjes mda' dar g.yo ba cing /
hUM hrIH sku gsum zhing dang nyi shu rtsa bzhi yi / /
ngo mtshar rgyan dang bkod rab 'bar ba'i zhing / /
'ja' zer spos sprin me tog mdangs mdzes kun / /
lha dang lha mo'i 'od kyi gur khang 'khrigs / /
shar phyogs rdo rje'i rigs kyi zhing mchog nas / /
me long ye shes gsal 'tsher DA ki ma / /
'byung lnga skye 'gro sku gsum rgyal ba sogs / /
snang srid 'khor 'das dwangs ma'i bcud kun bsdus / /
rdo rje slob dpon sku la stsal du gsol / /
bskal par sku mchog mi 'gyur brtan pa dang / /
rdo rje'i rigs kyi tshe yi rig 'dzin thob / /
dpon slob mi 'bral lhan cig 'grogs par shog /
lho phyogs rin chen rigs kyi zhing khams nas / /
mnyam nyid ye shes gsal 'tsher DA ki ma / /
'byung lnga skye 'gro sku gsum rgyal ba sogs / /
snang srid 'khor 'das dwangs ma'i bcud kun bsdus / /
rdo rje slob dpon sku la stsal du gsol / /
bskal par sku mchog mi 'gyur brtan pa dang / /
rin chen rigs kyi tshe yi rig 'dzin thob / /
dpon slob mi 'bral lhan cig 'grogs par shog /
nub phyogs padma rigs kyi zhing khams nas /
sor rtog ye shes gsal 'tsher DA ki ma / /
'byung lnga skye 'gro x snang srid x rdo rje slob x bskal par sku x padma rigs kyi tshe yi rig 'dzin thob / /
dpon slob mi 'bral lhan cig 'grogs par shog /
byang phyogs las kyi rigs kyi zhing khams nas / /
bya grub ye shes gsal 'tsher DA ki ma / /
'byung lnga x snang srid x rdo rje x bskal par x las kyi @# / /
rigs kyi tshe yi rig 'dzin thob / /
dpon slob mi 'bral lhan cig 'grogs par shog /
dbus phyogs thugs kyi rigs kyi zhing khams nas / /
chos dbyings ye shes gsal 'tsher DA ki ma / /
'byung lnga x snang srid x rdo rje x bskal par x thugs kyi rigs kyi tshe yi rig 'dzin thob / /
dpon slob mi 'bral lhan cig 'grogs par shog /
mi zad sku dang 'ja' 'od yig 'bru dang / /
sna tshogs phyag mtshan me tog char bsil zhing / /
bkra shis ngo mtshar bkod pa'i rdzas mchog kun / /
thugs gsung sku yi dkyil 'khor la thims nas / /
mi g.yo 'dzam gling bstan pa'i sgron me dang / /
'gro ba'i ded dpon dam par mnga' gsol lo / /
mthu stobs nus pa'i bdag por dbugs dbyung ngo / /
bkra shis mi 'gyur brtan par gsol ba 'debs / /
zhes pa'i skabs mda' dar rdo rje slob dpon gyi phyag tu dbul /
rje btsun bla ma sku tshe rab brtan cing / /
xxx gnas gyur cig /
! he ru kaHdpal ngur smrig 'dzin pa'i dpal / /
bka' drin xxx zhabs brtan shog /
ces blta bu dang /
sras bcas rgyal ba kun gyi byin rlabs dang / /
bdag gis rtse gcig gus pas gsol btab mthus / /
rje btsun bla ma mi shigs rdo rje'i khrir / /
tshe mtha' yas pa'i mgon bzhin rtag brtan shog /
ces brjod /
mdun gyi nam mkhar dngos brgyud kyi bla ma yi dam sangs rgyas byang sems dpa' bo mkha' 'gro chos skyong srung ma'i tshogs sprin gyi phung po gtibs ba ltar bzhugs pa rnams kyis /
bum pa dang thod pa 'chi med tshe'i bdud rtsis gang ba bsnams nas tshe'i dngos grub stsol ba dang /
la las tshe bsring ba'i bkra shis kyi gdangs snyan po sgrogs pa dang /
la las tshe la bar du gcod pa'i bgegs skrod pa sogs so so'i mdzad pa mdzad cing bla ma'i sku tshe bsring ba la rtse gcig pa'i rnam par gsal legs par btab nas thugs rje bskul ba'i phyir gsol ba 'di ltar gdab bo / /
khyab bdag rdo rje 'chang dang 'jam dpal dbyangs / /
dpa' bo rdo rje blo bzang grags pa sogs / /
dngos brgyud bla ma'i tshogs rnams 'dir spyon la / /
bla ma'i sku tshe brtan par byin gyis rlobs / /
oM hrIHha ha hUM hUM phaT /
tshe la srungs shig swAhA /
dpal ldan 'khor lo sdom pa yab yum dang / /
tshe mtha' yas pa yid bzhin 'khor lo sogs / /
yi dam dkyil 'khor lha tshogs 'dir spyon la / /
bla ma'i sku tshe brtan par byin gyis rlobs / /
oM hrIHha ha hUM hUM phaT /
tshe la srungs shig swAhA /
gang+ga'a'i bye la / /
bla ma'i sku tshe brtan par byin gyis rlobs / /
oM hrIHha ha hUM hUM phaT /
tshe la srungs shig swAhA /
pul+li ra sogs /
sprul pa'i sku yis 'gro ba'i don mdzad pa'i / /
gnas gsum dpa' bo mkha' 'gro 'dir sbyon la / /
bla ma'i sku tshe brtan par byin gyis rlobs / /
oM hrIHha ha hUM hUM phaT /
tshe la srungs shig swA hA /
mthu stobs byin rlabs gter chen myur @# / /
mdzad mgon / /
dam can chos rgyal dmag zor rgyal mo sogs / /
bka' sdod dam can rgya mtsho 'dir spyon la / /
bla ma'i sku tshe brtan par byin gyis rlobs / /
oM hrIHha ha hUM hUM phaT /
tshe la srungs shig swAhA| bla ma lha yi byin rlabs bdud rtsi'i rgyun / /
'chi med rdo rje'i tshe srog brtan pa'i dpyid / /
d+hU tI'i nang dang rtsa 'khor kun gang ste / /
bla ma'i sku tshe bskal brgyar brtan gyur cig /
oM hrIHha ha hUM hUM phaT /
tshe la srungs shig swAhA /
zhes gsol ba btab pas tshogs zhing dang mdun bskyed kyi lha'i gnas gsum las 'od dang bdud rtsi'i rgyun byung /
bla ma'i sku lus kyi nang thams cad gang bas sku tshe spel ba dang /
yang 'od zer phyogs bcur 'phros /
rgyal ba sras bcas kyi byin rlabs nus mthu /
'jig rten khams kyi tshe bsod /
'byung bzhi'i ro bcud /
srid pa gsum gyi dpal 'byor phun gtsug nas thim /
sku lus kyi nang thams cad gang bas /
sku tshe rnam par bkug /
bla ma'i dbu gtsug nas thim /
sku lus kyi nang thams cad gang bas /
sku tshe bskal brgyar brtan pa'i rten 'brel 'grig cing sku gzi brjid phun sum tshogs pa dang ldan par gyur par bsams la /
sngags ci 'grub bzla /
bla ma rnams la gsol ba 'debs / /
yab sras brgyud pa rnams kyis byin gyis rlobs / /
dpal ldan bla ma mi 'gyur brtan pa'i sku / /
mtshan dang dpe byad ldan pa'i gzi brjid can / /
seng khri pad zla nyi ma'i gdan la bzhugs / /
bla ma mi 'gyur rdo rje'i gdan la bzhugs / /
'gyur med rdo rje'i gdan la bzhugs su gsol / /
sangs rgyas bstan pa'i gtso la bzhugs su gsol / /
'gro ba sems can don la bzhugs su gsol / /
mkha' mnyam sems can don la bzhugs su gsol / /
'khor ba ma stongs par du bzhugs su gsol / /
bla ma rnams la gsol ba 'debs / /
yab sras brgyud pa rnams kyis byin gyis rlobs / /
dpal ldan bla ma mi 'gyur brtan pa'i gsung / /
'gag med chos sgra sgrog pa'i tshangs dbyangs can / /
seng khri pad zla nyi ma'i gdan la bzhugs / /
bla ma mi 'gyur rdo rje'i gdan la bzhugs / /
'gyur med rdo rje'i gdan la bzhugs su gsol / /
sangs rgyas bstan pa'i gtso la bzhugs su gsol / /
'gro ba x mkha' mnyam x 'khor ba x bla ma rnams la x yab sras brgyud x dpal ldan bla ma mi 'gyur brtan pa'i thugs / /
ji lta ji snyed mkhyen pa'i thugs rje can / /
seng khri pad zla nyi ma'i gdan la bzhugs / /
bla ma mi 'gyur rdo rje'i gdan la bzhugs / /
'gyur med rdo rje'i gdan la x sangs rgyas bstan pa'i gtso la x 'gro ba x mkha' mnyam x 'khor ba x ! rdor gdan 'bul ba ni /
khri gdod nas dag pa rdo rje'i khri / /
gsal stong 'dzin med rdo rje'i khri / /
snang stong zung 'jug rdo rje'i khri / /
khri 'di las lhag pa gzhan na med / /
khri 'di la dgongs nas bzhugs su gsol / /
gdan dri ma med pa padma'i gdan / /
ma rig mun sel nyi ma'i gdan / /
rang bzhin 'od gsal zla ba'i gdan / /
gdan 'di las lhag pa gzhan na med / /
gdan 'di la dgongs nas @# / /
bzhugs su gsol / /
tshogs dge 'dun 'dus pa rgya mtsho'i tshogs / /
las mngon du gyur pa dpa' bo'i tshogs / /
don mchog tu gyur pa dpa' mo'i tshogs / /
tshogs 'di las lhag pa gzhan na med / /
tshogs 'di la dgongs nas bzhugs su gsol / /
zhing rnam par dag pa rgyal ba'i zhing / /
rje dus gsum sangs rgyas bzhugs pa'i zhing / /
ma dang mkha' 'gro 'du ba'i zhing / /
zhing 'di las lhag pa gzhan na med / /
zhing 'di la dgongs nas bzhugs su gsol / /
sku rdo rje lta bur bzhugs su gsol / /
gsung tshangs dbyangs lta bur bzhugs su gsol / /
thugs nyi zla lta bur bzhugs su gsol / /
sku tshe ri dbang lta bur bzhugs su gsol / /
yon tan rgya mtsho lta bur bzhugs su gsol / /
'phrin las chu bo'i rgyun bzhin bzhugs su gsol /
! /
blo bzang dang po'i sangs rgyas rdo rje 'chang / /
kun khyab phyi nang gsang ba'i skur bstan nas / /
nam mkha' ji srid 'gro la brtser dgongs la / /
phyi nang gsang ba'i chos 'khor bskor du gsol / /
me long ye shes chen po'i rol pa las / /
kun khyab bud+d+ha rigs kyi skur bstan nas / /
nam mkha' ji srid x phyi nang gsang ba'i x sor rtog ye shes chen po'i rol pa las / /
kun khyab padma'i rigs kyi skur bstan nas| /
nam mkha' ji srid x phyi nang gsang ba'i x chos dbyings ye shes chen po'i rol pa las / /
kun khyab rdo rje'i rigs kyi skur bstan nas / /
nam mkha' ji srid x phyi nang gsang ba'i x mnyam nyid ye shes chen po'i rol ba las / /
kun khyab rin chen rigs kyi skur bstan nas / /
nam mkha' ji srid x phyi nang gsang ba'i x bya grub ye shes chen po'i rol pa las / /
kun khyab 'phrin las rigs kyi skur bstan nas / /
nam mkha' ji srid 'gro la brtse ra dgongs la / /
phyi nang gsang ba'i chos 'khor bskor du gsol / /
chos mchog dang po'i sangs rgyas 'khor bcas la / /
'gro la chos 'khor bskor phyir gsol btab pas / /
blo bzang rdo rje 'chang dbang 'grub gyur nas / /
'gro kun 'dren pa'i dpal du bdag gyur cig /
tshogs kyi 'khor lo zhabs bde brtan pa'i gsol 'debs zhu rten gyi tshul du sngon du 'bul ba dang /
gtang rag dga' ston gyi tshul du rjes su 'bul ba'i lugs gnyis las /
dang po ltar na mtshams 'dir 'di ga'i tshogs mchod bya tshul dngos grub 'gug pa'i lcags rgyu las 'byung ba ltar 'bul /
de nas brtan bzhugs kyi maN+Dal rgyas pa 'bul dgos pas /
rgyal ba khyab bdag rdo rje 'chang chen po dang ngo bo dbyer ma mchis pa dpal ldan bla ma dam pa'i zhal sna nas sku tshe bskal pa khri phrag nas khri phrag gi bar du brtan par bzhugs par zhu ba'i yon du zhing khams 'bul bar zhu /
sogs maN+Dal rgyas pa phul nas /
sa gzhi spos kyis byugs shing zhes dang /
mdun gyi nam mkhar seng khri zhes dang /
blo bzang dang po'i sangs rgyas zhes sogs brjod /
maN+Dal gyi bshad pa 'bul na mtshams 'dir bul la /
i daM gu ru rat+na sogs brjod /
de nas sku lung thugs rten sogs tshigs bcad dbyang sa dang bcas te 'bul dgos pas /
bla ma'i phyag tu sku'i rten bris 'bur gang yang rung ba phul te /
dus gsum sangs rgyas thams cad kyi ngo bo dpal ldan bla ma dam pa @# / /
bstan dang 'gro ba'i dpung gnyen dang /
bdag sogs gdul bya rnams kyi bsod nams kyi zhing du sku mi zad pa rgyan gyi 'khor lo dus 'khor ba ma stongs kyi bar du brtan par gyur cig /
! dus gsum rgyal ba'i spyi gzugs bla ma rje'i / /
mdzes sku mi zad rgyan gyi 'khor lo'i mdzod / /
'khor bam stongs par du brtan bzhugs nas / /
mthong thos dran pas don ldan mdzad du gsol / /
gsung rten glegs bam phul la /
! dus gsum x gsung mi zad pa rgyan gyi 'khor lo /
zab pa dang rgya che ba'i dam pa'i chos kyi sgra dbyangs phyogs bcur sgrog par gyur cig /
! dus gsum rgyal ba'i spyi gzugs bla ma rje'i / /
gsung dbyangs mi zad rgyan gyi 'khor lo'i mdzod / /
zab dang rgya che'i chos kyi bdud rtsi yis / /
ris med 'gro la phan bde'i dga' ston stsol / /
thugs rten phul nas /
! dus gsum x thugs mi zad pa rgyan gyi 'khor lo rim gnyis zab mo'i ting nge 'dzin las g.yo ba med par 'gro ba'i don rgya chen po 'byung bar gyur cig /
! dus gsum rgyal ba'i spyi gzugs bla ma rje'i / /
thugs gsang mi zad rgyan gyi 'khor lo'i mdzod / /
phyin drug rim gnyis zab mo'i rnal 'byor las / /
nam yang g.yo med brtan par bzhugs su gsol / /
'brang rgyas phul nas /
! dus gsum x gzhom med rtag pa'i sku mchog phyi nang par chad kyi g.yul las rnam pa thams cad du rgyal nas 'phro ba'i bzhi brgya rtsa bzhi'i nad 'joms bdud rtsi'i sman gyi sdong por 'khor ba ma stongs bar du brtan par gyur cig /
! bde stong lhan skyes sgyu 'phrul rdo rje'i gar / /
'khor 'das tshe bcud dpal gyi snying po 'di / /
phul bas rje btsun bla ma rdo rje 'chang / /
bde mchog dpa' bo'i ngo bor zhabs brtan shog /
bum pa phul nas /
! dus gsum x 'jig rten dang 'jig rten las 'das pa'i yon tan gyi phung po zad mi shes pa yid bzhin gyi nor bu ltar 'gro ba'i re ba ma lus pa skong par gyur cig /
! mi 'gyur bde ba chen po'i ye shes gar| |bde mchog sgyu 'phrul dra ba'i skur bzhengs pas / /
yid 'od lhan skyes dga' ba'i dwangs ma'i bcud / /
'chi med tshe yi bdud rtsi'i ngo bor 'bul / /
tshe chad thod ba bdud rtsis gang ba phul nas /
! dus gsum x 'khor 'das brtan g.yo'i dwangs bcud mi 'gyur srog gi zungs su smin cing /
thugs bde stong rdo rje'i rnal 'byor las nam yang mi g.yo bar phan bde'i 'dod rgyu yid bzhin du 'jo bar gyur cig /
! spros bral stong gzugs bde chen phyag rgya che| |shes rab rdo rje'i btsun mor bzhengs pa yis / /
rjes chags dga' ba zhu ba'i bdud rtsi'i rgyun / /
mi 'gyur tshe dang srog gi rten du 'bul / /
! na bza' snam sbyar 'dul ba ni /
rgyal kun spyi gzugs dpal ldan bla ma la / /
na bza' snam sbyar dri med 'di phul bas / /
khyod zhabs mi 'gyur g.yung drung ltar brtan nas / /
thub bstan mi nub rgyal mtshan 'dzin par shog /
! bla gos 'bul ba ni /
rgyal kun spyi gzugs dpal ldan bla ma la / /
na bza' bla gos dri med 'di @# / /
phul bas / /
khyod zhabs mi 'gyur g.yung drung ltar brtan cing / /
tshul khrims dag pas sa steng khyab gyur cig /
! mthang gos 'bul ba ni /
rgyal kun spyi gzugs dpal ldan bla ma la / /
na bza' mthang gos dri med 'di phul bas / /
khyod zhabs mi 'gyur g.yung drung ltar brtan cing / /
sde snod gsum gyi bshad sgrub 'phel gyur cig /
! dbu zhwa 'bul ba ni /
rgyal kun spyi gzugs dpal ldan bla ma la / /
rab mdzes gser mdog paN zhwa 'di phul bas / /
lta spyod gtsang ma'i brgyud pa 'phel ba dang / /
dga' ldan ring lugs phyogs bcur rgyas gyur cig /
! gding ba 'bul ba ni /
rgyal kun spyi gzugs dpal ldan bla ma la / /
rung mthun yo byad gding ba 'di phul bas / /
khyod zhabs mi 'gyur g.yung drung ltar brtan cing / /
spong ba bsam gtan phyogs bcur rgyas gyur cig /
! lhung bzed 'bul ba ni /
rgyal kun spyi gzugs dpal ldan bla ma la / /
bza' bcas bkang ba'i lhung bzed 'di phul bas / /
gzugs sku ri dbang lta bur brtan bzhugs nas / /
zab rgyas chos kyi dga' ston stsal du gsol / /
! 'khar gsil 'bul ba ni /
rgyal kun spyi gzugs dpal ldan bla ma la / /
byang phyogs so bdun mtshon pa'i gsil byed 'di / /
phul bas blo bzang rgyal ba'i lung rtogs bstan / /
snying stobs chen pos mi nub 'dzin gyur cig /
! rgyal srid sna bdun 'bul ba ni /
dus gsum rgyal ba kun gyis bsngags pa yi / /
theg mchog chos kyi srid la mnga' bsgyur ba'i / /
rgyal srid rin chen sna bdun phul ba yis / /
chos kyi rgyal srid rtag tu brtan gyur cig /
! rtags brgyad 'bul ba ni /
'khor lo rgyal mtshan gdugs dang dpal be'u / /
padma bum bzang gser nya dung g.yas 'khyil / /
mchog tu bkra shis mtshan pa'i rtags brgyad po / /
phyogs dus kun tu dge legs 'phel phyir 'bul / /
! rdzas brgyad 'dul ba ni /
gang zhig reg cing mthong thos dran pas kyang / /
mi shis kun sel phun tshogs mchog stsol ba'i / /
rgyal bas byin gyis brlabs pa'i bkra shis rdzas / /
rnam brgyad phul bas dge legs 'bar gyur cig /
'di rnams 'bul tshig rgyas par 'dod na gzhan nas blang bar bya'o / /
de nas bla ma'i zhabs brtan gsol 'debs kyi rigs 'don /
gtang rag gi maN+Dal rgyas bar phul te /
sa gzhi spos gyis dang /
zhing mchog dam pa rje btsun bla ma la / /
sogs dang /
rje btsun bla ma sku tshe rab brtan cing / /
zhes sogs brjod /
nyi gzhon 'char ka'i mdangs ldan li khri ltar / /
sogs 'don zhing /
tshogs 'khor gtang rag gi tshul du 'bul na skabs 'dir phul te /
lhag gtor btang zin nas /
mdun bskyed kyi ye shes pa rang bzhin gyi gnas su gshegs /
dam tshig pa 'od du zhu nas ril bu sogs su gyur /
par mos nas longs spyad /
bkra shis tshigs su bcad pa dang /
rol mo'i sgra dang me tog gi sil mas phyogs thams cad du khyab par byed ba sogs rten 'brel gang legs bya'o / /
de ltar bde mchog tshe lha dkar po'i sgo nas yul khyad par can la brtan bzhugs 'bul tshul 'di bzhin /
khyab bdag 'khor lo'i mgon po rdo rje 'chang pha bong kha pa bde chen snying po dpal bzang po'i phyag bzhes @# / /
ji lta ba bzhin du bsre bslad med par nag 'gros su bkod ba'o / / / /
! dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog /
dge legs 'phel / / / /
