@# / /
'jam dbyangs chos skor nas bshad pa'i lha tshogs rnams kyi sgrub thabs dang rjes gnang byed tshul gyi cho ga shes rab kyi snang ba 'phel byed ces bya ba bzhugs so / / / /
@# / /
na mo gu ru many+dzu g+ho Sha ya /
'gro kun shes rab gsal byed pa'i| |rje btsun 'jam pa'i dbyangs la 'dud / /
'jam dbyangs chos skor nas bshad pa'i / /
man ngag gsal bar byed par bya / /
'dir dge ldan thun mong ma @# / /
yin pa'i zab chos 'jam dbyangs chos skor nas bshad pa'i lha tshogs rnams kyi mngon rtogs dang rjes gnang gsal bar byed pa la lnga ste /
shes rab kyi lha /
lhag pa'i lha /
tshe lha /
nor lha /
bka' sdod bsrung ma'o / /
dang po la bzhi las /
dang po 'jam dbyangs dpa' gcig la /
sgrub thabs dang /
rjes gnang byed tshul gnyis so / /
dang po la sbyor dngos mjug gsum las /
dang po ni /
gnas yid du 'ong ba byi dor byas la /
rje btsun gyi sku bris 'bur rab gnas can dang /
rten gsum gyi mdun du ci 'byor ba'i mchod gtor bshams /
gdan bde ba la lus gnad dang ldan pas 'dug ste /
dge sems khyad par can gyi ngang nas /
gzhan sgrol ba la rang 'dam las / /
sgrol ba dgos pas gzhan don du / /
sangs rgyas go 'phang thob pa'i phyir / /
bde gsheT rnams la skyabs su mchi / /
thob lam ston pas gsungs pa'i sman / /
mdo sngags chos ni gzhan don du /
@# / /
rang rgyud dang 'dres spyod pa'i phyir / /
dam pa'i chos la skyabs su mchi / /
rjes su 'brang nas spyod pa'i zhing / /
chos 'dzin dge 'dun gzhan don du / /
lam gyi zla grogs zhu ba'i phyir / /
tshogs kyi mchog la'ang skyabs su mchi / /
bdag ni 'gro ba kun don du / /
bsam spyod de ni byad snying bar / /
skad cig dor med brtan bzung ba'i / /
byang chub mchog tu sems bskyed do / /
mar gyur 'gro kun bde dang ldan / /
sdug bsngal rgyu bcas bral gyur cig /
bde bar gnas dga' gtan bde'i rgyu / /
chags sdang bral la 'god par bya / /
zhes lan gsum gyi skyabs 'gro sems bskyed tshad med bzhi bsgom /
dga' ldan lha brgya mas tshogs bsag /
gnyis pa dngos gzhi ni /
rang tha mal du gnas pa'i snying sgong nga lta bu rtse mo gyen du bstan pa'i nang du zla ba la gnas pa'i d+hIH dmar ser las 'od zer 'phros /
rang dang snod bcud la phog pas 'od kyis gsal bar byas te /
ma dag pa'i snang ba sbyangs /
snod bcud thams cad rang la thim /
rang d+hIH la thim /
de tsheg drag la thim /
de dmigs med du gyur /
oM swa b+hA wa shud+d+ha sarba d+ha rma swa b+hA shud+d+ho ny+haM /
stong pa'i ngang las sna tshogs padma dang zla ba'i gdan la rang gi sems nyid d+hIH @# / /
dmar ser tsheg drag dang bcas pa las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las rang nyid rje btsun 'jam dbyangs sku mdog dmar ser zhal gcig phyag gnyis kyi g.yas ral gri 'phyar zhing /
g.yon ut+pa la'i yu ba thugs kar 'theb srin gyis 'dzin pa'i 'dab ma snyan gyi thad kar kha phye ba'i steng na brgyad stong pa'i glegs bam gyis mtshan pa /
zhabs rdo rje'i skyil krung gis bzhugs pa /
dar gyin bza' dang rin po che'i rgyan rnams spras pa /
ral pa'i zur phud g.yon du 'phyang ba| zhi ba 'dzum pa'i nyams dang ldan pa /
snang la rang bzhin med pa me long nang gi gzugs brnyan lta bu shin tu gsal ba'i sbyi bor oM dkar po /
mgrin par AH dmar po /
thugs kar hUM sngon pos mtshan par gyur /
dpa' bo rdo rje'i nang sgrub kyi dbang chog las /
dpa' gcig la ye shes pa spyan 'dren pa dang dbang bskur rigs bdag gis rgyas btab na rdo rje rtse lnga pas dbu brgyan pa yin zhing /
dpa' gcig dang gsang sgrub gnyis ka la dbang lha spyan 'dren la sogs pa rnams lus dkyil dang nang sgrub gnyis dang 'dra'o / /
zhes gsungs pas sngon du mchod pa /
a mr-i tas bsang /
swa b+hA was sbyangs /
stong pa'i ngang las b+h+ruM las rin po che'i @# / /
snod yangs shing rgya che ba rnams kyi nang du hUM zhu ba las byung ba'i mchod yon /
sogs bya rgyud spyi ltar byin gyis rlabs /
rang gi thugs ka'i hUM las 'od zer 'phros /
rang bzhin gyi gnas nas rje btsun 'jam pa'i dbyangs la rgyal ba sras bcas kyis bskor ba sbyan drangs /
mdun gyi nam mkhar bzhugs par gyur /
oM Ar+ya many+dzu shrI pa ri wA ra ar+g+haM sogs kyi mchod /
ji ltar mgon po khyed kyis ni / /
sngon tshe 'gro la dbang bskur ltar / /
de bzhin thugs rjes bdag la yang / /
dbang bskur dam pa stsal du gsol / /
lan gsum brjod /
zhes gsol ba btab pas de rnams kyis bum pa thogs te /
ji ltar sngon tshe 'gro rnams la / /
dbang bskur dam pa mdzad ji bzhin| |de ring ye shes bdud rtsi'i chus / /
bu khyod la ni dbang bskur ro / /
oM Ar+ya many+dzu shrI sarba ta thA ga ta a b+hi Shi ka ta sa ma ya shrI ye hUM /
zhes gsungs shing bum pa'i bdud rtsis spyi bo nas dbang bskur bas lus thams cad gang| dri ma thams cad dag dbang thob /
chu'i lhag ma yar lud pa las rdo rje rtse lnga pas dbu brgyan cing /
dbang gi lha rnams dzaH hUM baM hoH ye shes pa'i tshul du rang la thim par gyur /
lha'i gsal snang dang nga rgyal la bslab /
rang gi @# / /
snying gar zla ba la gnas pa'i d+hIH dmar ser tsheg drag dang bcas pa'i mthar d+h+rIH tsheg drag med pa drug gis bskor ba /
de yang rje btsun 'jam pa'i dbyangs kyi zhal nas /
sa bon d+hIH la tsheg drag yod / /
rtsibs drug d+hIH la tsheg drag med / /
ces so / /
rang gi lce'i steng du d+hIH dmar ser mgo gre phugs su bstan te nyal thabs su gnas pa /
snying gi'i sngags 'khor las 'od zer 'phros /
lus gang sdig sgrib thams cad dag /
phyir 'phros sems can thams cad la phog pas 'jam dbyangs kyi go 'phang la 'god /
rgyal ba sras bcas la mnyes pa'i mchod pa 'bul /
de dag gi mkhyen brtse nus mthu dang /
nyan rang 'phags pa /
phyi nang gi mkhas pa paN+Di ta sogs kyi thos bsam bsgom gsum /
'chad rtsod rtsom 'dzin gyi shes rab thams cad d+hIH 'i rnam par bsdus te /
snying ga'i d+hIH rnams la thim pas 'od zer cher 'phros te /
mi shes pa'i rmongs pa thams cad sbyangs /
gsung rab thams cad kyi don phyin ci ma log par rtogs pa'i shes rab skye bar bsam la| d+hIH d+hIH d+hIH d+hIH zhes ci nus bzla /
yang na d+hIH drug gi tshab tu 'bru drug 'god kyang chog ste /
dpa' bo rdo rjes mdzad pa'i sgrub thabs @# / /
la| oM a ra pa tsa na zhes pa'am /
d+hI drug gis bskor ba /
zhes 'dam ka can du gsungs pa dang /
rje btsun gyis /
dpa' gcig rkyang pa'i 'khor lo la / /
gal te 'bru drug bkod lags na / /
dmigs pa dbus kyi d+hIH la gtad / /
d+hI drug bkod na de la gtad / /
d+hIH rkyang kho na grangs pas na / /
dpa' gcig d+hI drug bkod pa zab / /
ces dang /
sgrub thabs las kyang /
d+hIH rkyang gi dmigs pa bya'o / /
zhes so / /
gzhan yang /
sku yis che zhing gsung gis gsal / /
sa bon myur ba phyag mtshan zab / /
glegs bam ral gri glegs ral gyis / /
'chad dang rtsod dang rtsom pa'o / /
zhes pa ltar shes rab che ba 'dod na /
dmigs pa gzhan sngar ltar las /
'khor 'das kyi bcud dang yon tan thams cad rje btsun 'jam dbyangs kyi sku'i rnams par bsdus te /
snying ga'i sngags phreng la thim pas 'od zer cher 'phros /
rmongs pa thams cad sbyangs /
shes rab che ba skye bar bsam /
de bzhin du /
gsal ba la /
a ra pa tsa na /
myur ba la /
d+hIH zab pa la /
phyag mtshan ut+pal /
'chad pa la /
glegs bam /
rtsod pa la /
ral gri /
rtsom pa la /
glegs ral gnyis ka'i rnam par bsdus te /
shes rab de dang de thob pa'i dmigs pa byed /
ral gra'i 'khor lo bskor na shes rab ches myur yang 'di sgrub thabs ltar 'khor lo ma bskor ba'i lugs te /
rje btsun gyis /
gal te 'khor lo mi @# / /
bskor na / /
klog tshul sngags la dmigs pa gtad / /
myur mgyogs 'khor lo bskor na che / /
'khor lo ma bskor bgegs rnams nyung / /
zhes so / /
'khor lo bskor na mi 'dra ba gsum yod pa las /
snying 'khor lor bsgom pa ni /
rang gi snying nyid 'ja' 'od sna lnga zlum bu'i gzhi la ral gri'i 'khor lo sngon po rtsibs drug tu gyur pa'i ral gri'i rtse mo 'od kyi thag pas sprel ba /
de yang so gtsugs pa ma yin pa /
leb tu yod pa /
'chang bzung yang 'od kyis spres pa'i dkyil stong pa der zla ba la d+hIH de la 'khor lo'i lte ba cung ma reg pa /
rtsi bas drug gi steng du rtsibs la cung ma reg pa'i d+hI drug gis bskor ba /
sngags dang 'khor lo nyi ma ltar rno zhing zla ba ltar gsal ba /
ngo bo 'od kyi rang bzhin can| chu myur du 'khor ba'i dbus mi 'khor ba ltar /
gtso bo'i sa bon mi 'khor zhing /
'gal me'i 'khor lo myur du 'khor ba la me'i phung po mthong ba las 'khor ba mi mthong ba ltar /
'khor lo g.yas dang yig 'bru g.yon du myur bar 'khor bas 'khor lo dang yi ge'i 'od zer phan tshun 'thab ste /
mi shes pa'i rmongs pa dang sdig sgrib thams cad sbyangs /
'od zer phyir 'phros /
sogs spro 'du'i dmigs pa sngar bzhin yid ma g.yeng bar sngags bzla bar bya ste /
rje btsun gyis /
'khor lo rno gsal @# / /
myur ba ste / /
'khor lo g.yas dang yig 'bru g.yon / /
'od zer dang bcas bsgom par bya / /
rtsibs drug steng du 'bru drug dgod / /
snying nyid 'khor lor bsgom pa dang / /
zhes dang /
gtso bo'i sa bon 'khor ba med / /
sngags dang 'khor lo reg pa med / /
ces pa'i tshig rkang dang po bzhi dang /
tha ma'i gnyis 'khor lo'i bshad pa yin pas phyi ma gnyis la'ang sbyar dgos so / /
snying padmar bsgom pa ni /
rang gi snying padma 'dab ma drug tu gyur pa'i lte bar 'ja' 'od kyi gzhi la ral gri'i 'khor lo /
sngar ltar gsal btab /
'khor lo bskor ba dang mnyam du snying pad 'dab tu gyur pa kha zum pa'i phyi rol du A li kA li'i thag pas dam du bcing ba dang /
de'i phyi rol 'od zer sna lngas bsdams pa'i nang du /
'khor lo snying la ma reg pa /
rtsibs rno ba /
'khor lo gsal ba /
myur bar 'khor ba /
'od zer 'phro 'du dang bcas sngar ltar dmigs nas bzlas pa bya ste /
snying gi padma 'dab drug ste / /
'khor lo bskor dang snying ga zlum / /
nang du 'khor lo bskor ba dang / /
snying yang A li kA li dang / /
'od zer sna lngas bsdams pa dang / /
zhes so / /
snying rdo rjer bsgom pa ni /
rang gi snying rdo rje rtse lnga par gyur pa'i lte ba zhwa mo gnyis kha sbyar ba lta bu'i nang du 'ja' 'od kyi gzhi la ral gri'i 'khor lo /
sngar bzhin te /
snying ni rdo rjer bsgom pa dang / /
mkhas pas khyad par shes par bya / /
'khor lo snying la reg mi bya / /
zhes pas de gsum gang bsgom @# / /
kyang chog go /
'khor lo'i bshad pa gtso cher lus dkyil la sbyar bar snang yang dpa' gcig la'ang sbyar dgos te /
dpa' gcig rkyang ba'i 'khor lo la / /
'bru drug tshab tu d+hI drug dgod / /
ces pas rgyas bkab bya tshul gsungs so / /
gal te sngags 'khor mnyam du bskor ba ma bde na bar skabs su 'khor lo bskor ba dang /
bar skabs su yi ge bskor ba sogs res mos su byas kyang chog ste /
'khor lo yig 'bru dus mnyam du / /
'khor ba'i dmigs pa ma gyur na / /
res mos bskor bas chog ces gsung / /
zhes so / /
'khor lo bskor ba dang ma bskor ba gang byas kyang thun 'jog dus su /
lce steng gi d+hIH 'i 'od zer gyis rgyal ba sras bcas kyi byin rlabs nus mthu bkug nas d+hIH la thim la /
dbugs thengs gcig gis d+hIH brgya rtsa brgyad bgrang nas mchil ma mid pa dang mnyam du lce phug gi d+hIH 'od dang bcas pa khog pa'i nang du song nas snying kha'i d+hIH la thim pas me la mar phrad pa bzhin 'od zer cher 'phros /
lus thams cad gang /
sdig sgrib thams cad dag /
lus ngag yid gsum thams cad kyang 'od du gyur te /
thugs ka'i d+hIH la thim /
de tsheg drag la thim /
de dmigs med du gyur pa la bzhag go /
stong pa'i ngang las rang nyid rje btsun 'jam pa'i dbyangs kyi skur lam gyis bzhengs par gyur /
gnas gsum bsrung /
@# / /
gsum pa mjug chog la gtor ma 'brul bar 'dod na dkar gtor bshams te /
bsang sbyangs /
stong pa'i dang las b+h+rUM las rin po che'i snod yangs shing rgya che ba'i nang du oM AH hUM zhu ba las byung ba'i gtor ma ye shes kyi bdud rtsi rgya mtshor gyur /
oM AH hUM /
lan gsum brjod /
rang gi snying kha'i sa bon las 'od zer 'phros /
rang bzhin gyi gnas nas rje btsun 'jam dbyangs la rgyal ba sras bcas kyis bskor ba sbyan drangs /
ljags 'od zer gyi sbu gus gsol bar gyur| oM Ar+ya many+dzu shrI sarba bud+d+ha bo d+hi sa twa i daM ba liM ta kha kha khA hi khA hi /
lan gsum gyis 'bul /
sngags de la ar+g+haM sogs btags pas mchod /
gang gi blo gros mas bstod /
brtse ldan khyed kyis mkhyen rab 'od zer gyis / /
sogs dang /
der ni ring du 'bad las tshogs gnyis ni / /
sogs kyis smon lam gdab /
yig brgya lan gsum /
bzod gsol /
gtor mgron rnams rang gnas su gshegs par gyur /
shis pa brjod /
thun mtshams su snang grags thams cad khyer so gsum gyi rnal 'byor la bslab par bya'o / /
gnyis pa rjes gnang byed na /
maN+Dal padma dkar po 'dab ma drug gi lte bar d+hIH dmar ser bri /
mtha' mchod gtor gyis bskor| bdag bskyed sngon du 'gro bas /
dkyil 'khor bsang sbyangs /
bdag bskyed bzhin lhar bskyed de /
rang nyid ces pa'i tshig dor /
@# / /
dbang bskur ba'i skabs kyi /
bdag la zhes pa /
'di la yang / /
zhes dang /
bu khyod la ni /
zhes pa| 'di nyid la ni zhes dang /
ye shes pa'i tshul du de nyid la thim par gyur /
zhes pa'i khyad par rnams sbyar bar bya /
mchod bstod bzlas pa gtor ma 'bul ste /
slob ma'i don du gsol ba gdab /
slob mas maN+Dal 'bul /
kun mkhyen ye shes phung po can / /
sogs kyis gsol ba lan gsum gdab /
lha ngo bstan te /
mtha' bskor du phyogs bcu'i rgyal ba sras bcas kyis bskor bar mos la /
rgyud dag par bya ba'i slad du de dag gi spyan sngar sdom pa 'dzin pa 'di'i rjes zlos mdzod /
dkon mchog gsum la sogs lan gsum /
de nas slob ma swab+hA was stong par sbyangs /
de'i ngang las slob ma mngon rtogs ltar lhar bskyed /
gnas gsum byin gyis rlabs /
bla ma dang mdun bskyed kyi thugs ka nas 'od zer 'phros /
phyogs bcu'i rgyal ba sras bcas kyi thugs ka nas rje btsun 'jam dbyangs dpag tu med pa sbyan drangs te /
khyed rang rnams kyi lus la char bab pa bzhin du sib sib thim pa'i mos pa mdzod /
dril bu bsil zhing sngags dang /
dzaH hUM baM hoH zhes brjod /
de ni rjes gnang gi gzhi dgod pa'o / /
de nas /
dus gsum rgyal ba thams cad dang / /
sku gsum ye shes dbyer med pa / /
@# / /
'gro ba'i 'dren mchog 'jam pa'i dbyangs / /
sku gsung thugs kyi byin rlabs stsol / /
zhes lan gsum rjes zlos byed du gzhug /
de nas /
bla ma dang dbyer med pa'i mdun bskyed kyi spyi bo'i oM las 'od zer dkar po byung nas /
slob ma'i spyi bor thim pas sku'i rjes gnang thob /
lus kyi sgrib pa dag /
slob ma'i lus rje btsun gyi sku'i rang bzhin du gyur pa'i mos pa mdzod /
sngags rol bya /
yang bla ma dang dbyer med pa'i mdun bskyed kyi mgrin pa'i AH las 'od zer dmar po byung nas /
slob ma'i mgrin par thim pas gsung gi rjes gnang thob /
ngag gi sgrib pa dag /
slob ma'i ngag rje btsun gyi gsung gi rang bzhin du gyur par bsam la /
sngags rol bya /
yang bla ma dang dbyer med pa'i mdun bskyed kyi thugs ka'i hUM las 'od zer sngon po byung nas slob ma'i snying gar thim pas thugs kyi rjes gnang thob /
yid kyi sgrib pa dag /
slom ma'i yid rje btsun gyi thugs kyi rang bzhin du gyur par bsam /
sngags rol bya| de nas bla ma dang yi dam dbyer med pa'i thugs ka'i d+hIH las d+hIH'i phreng ba byung zhal nas thon /
slob ma'i zhal du zhugs /
thugs ka'i d+hIH la thim pas shes rab kyi snang ba rgyas par bsam la /
d+hIH brgya rtsa brgyad rjes zlos byed @# / /
du gzhug /
de nas lha thim pa'i rjes gnang gi don du gsol ba gdab pa 'di'i rjes zlos mdzod| ji ltar mgon po khyed kyis ni / /
sku gsung thugs kyi yon tan rnams / /
gzhan phyir mngon du mdzad pa bzhin / /
mgon pos bdag la stsal du gsol / /
zhes lan gsum /
de ltar gsol ba btab pas maN+Dala'i lha khyed rang rnams la thim pas rje btsun gyi sku gsung thugs dang slob ma'i lus ngag yid gsum dbyer med du gyur par bsam /
me tog gam rje btsun gyi sku slob ma'i mgor bzhag la /
ji ltar mgon po 'jam dbyangs la| |yon tan dpag med mnga' ji bzhin / /
'jam pa'i dbyangs kyi thugs rje yis / /
skal ldan 'di la 'jug par shog /
ces lan gsum brjod /
de ltar 'jam dbyangs dpa' gcig gi rjes gnang gsan pas gtang rag gi maN+Dal 'bul /
mchod pa kha gsos /
mchod bstod bya /
smon lam dang /
bkra shis brjod /
bzod gsol bya /
lha gshegs su gsol /
dam tshig pa rang la bsdu'o / /
gnyis pa 'jam dbyangs lus dkyil ni /
skyabs 'gro sems bskyed dpa' gcig dang 'dra /
rang nyid rje btsun du gsal ba'i thugs ka nas 'od zer 'phros /
rang bzhin gyi gnas nas bla ma dang dbyer med pa'i rje btsun @# / /
'jam pa'i dbyangs la rgyal ba sras bcas kyis bskor ba spyan drangs /
dus gsum sangs rgyas kun gyi ngo bo nyid / /
legs tshogs ma lus 'byung ba'i sgo gcig pu / /
srid dang zhi ba'i 'jigs las skyob byed pa'i / /
rje btsun bla ma rnams la phyag 'tshal lo / /
gang gis rgyal kun dang por sems bskyed cing / /
bar du tshogs gnyis bsags pa'i bshes gnyen mdzad / /
tha mar kun gyi sras kyi tshul 'dzin pa / /
'phags pa 'jam dpal dbyangs la phyag 'tshal lo / /
spangs rtogs bstan pa ston pa rdzogs sangs rgyas / /
sdug kun 'joms byed skyabs dngos dam pa'i chos / /
chos rnams rang rgyud sgrub grogs dge 'dun te / /
skyabs gnas dam pa rnams la phyag 'tshal lo / /
dgyes byed btung ba me tog snang gsal spos / /
zhal zas rol mo nye ba'i rin chen sogs / /
lha ma'i longs spyod bkod pa ci mchis pa / /
gnam sa'i khyon gang 'bul lo bzhes su gsol / /
dus gsum dbang gis lus ngag yid gsum gyis / /
byas pa'i sdig ltung thams cad so sor bshags / /
skye 'phags dge ba kun la rjes yi rang / /
'gro ba'i mgon po chos 'khor bskor du gsol / /
@# / /
phan bde'i zhing la brtan par bzhugs gsol 'debs / /
dge bas 'gro kun byang chub thob phyir bsngo / /
spro na mtshan brjod 'don /
tshogs zhing rnams rang la thim /
swa b+hA wa sa sbyangs /
stong pa'i ngang las padma dang zla ba'i gdan la d+hIH 'od du zhu ba las ral gri yu ba la d+hIH sa mtshan pa las 'od 'phros /
'phags pa mchod /
sems can gyi don byas /
khyad par du'ang 'gro ba'i mun pa thams cad bsal /
tshur 'dus yongs su gyur pa las rang nyid rje btsun 'jam dbyangs dmar ser zhal gcig phyag gnyis pa'i g.yas pas shes rab kyi ral gri 'phyar ba'i tshul du 'dzin pa /
g.yon pas ut+pa la'i yu ba thugs kar mtheb srin gyis 'dzin pa /
snyan gyi thad kar kha phye ba'i steng na brgyad stong pa'i glegs bam 'dzin pa /
ral pa'i zur phud lnga dang ldan pa /
dar dang rin po che'i rgyan rnams kyis brgyan pa /
zhabs skyil krung gis bzhugs pa /
de'i gnas gsum du zla ba'i gdan la thugs kar thugs kyi 'jam dbyangs sngon po /
mgrin par gsung gi 'jam dbyangs dmar po| spyi bor sku'i 'jam dbyangs dkar po /
de gsum gyi thugs kar sna tshogs padma 'dab ma bzhi @# / /
pa| thugs kyi 'jam dbyangs kyi thugs ka'i pad 'dab bzhi'i dbus su 'jam dbyangs sngon po /
shar du dkar po /
lhor ser po /
nub tu dmar po /
byang du ljang gu /
gsung gi 'jam dbyangs kyi thugs ka'i pad 'dab bzhi'i dbus su sna tshogs mkha' 'gro ma dmar mo /
shar du rdo rje mkha' 'gro ma sngon mo /
lhor rin chen mkha' 'gro ma ser mo /
nub tu padma mkha' 'gro ma dmar mo /
byang du las kyi mkha' 'gro ma ljang gu /
sku'i 'jam dbyangs kyi thugs ka'i pad 'dab bzhi'i dbus su rnam par snang mdzad dkar po /
shar du mi bskyod pa sngon po /
lhor rin 'byung ser po /
nub tu 'od dpag med dmar po /
byang du don grub ljang gu /
gtso bo'i lce la padma 'dab ma bzhi pa'i dbus su ral gri /
yu ba la d+hIH sa mtshan pa nang du bstan pa /
rtse mor as mtshan pa phyir bstan pa /
de'i shar du 'jam dbyangs dkar po mchog sbyin gyi phyag rgya dang ut+pal dkar po 'dzin pa /
lhor 'jam dbyangs ser po ral gri dang glegs bam 'dzin pa /
nub tu 'jam dbyangs dmar po nor bu dang rgyal mtshan 'dzin pa /
byang du 'jam dbyangs ljang gu gri gug dang @# / /
thod khrag 'dzin pa'o / /
gzhan lha bco brgyad po rnams phyag mtshan bzhugs tshul rgyan rnams gtso bo lta bu'o / /
de yang /
ngag gi bde mnyen don gnyer na / /
gtso bo'i lce la bskyed pa'o / /
zhes so / /
'phrin las kyi lha de bzhi po sku'i yon tan 'dod na gtso bo'i yan lag bzhi la bskyed /
gsung gi yon tan 'dod na gtso bo dang sku gsung thugs kyi lha bco brgyad kyi lce steng du lha bzhi re bzhi re bskyed /
thugs kyi yon tan 'dod na thugs kyi 'jam dbyangs sngon po'i phyogs bzhir bskyed de /
sku yi yon tan sgrub 'dod na| gtso bo'i yan lag bzhi la bskyed / /
ngag gi 'phrin las myur 'dod na / /
lha rnams kun gyi lce steng bskyed / /
thugs kyi thabs shes spel 'dod na / /
thugs lha'i phyogs bzhi dag la bskyed / /
ces gsungs so / /
de thams cad kyi skyi bor oM sogs gnas gsum dang /
mchod pa byin rlabs dang /
ye shes pa spyan drangs te mchod cing /
gsol ba gdab pa /
dbang bskur ba rnams dpa' gcig dang 'dra ba las /
dbang thob| chu'i lhag ma yar lud pa las gtso bo la rin chen 'byung ldan /
spyi bo'i lha rnams la rdo rje sems dpa'| mgrin pa'i lha rnams la 'od dpag med /
thugs ka'i lha rnams la mi bskyod pa /
lce steng gi 'jam dbyangs dkar po la rnam snang /
ser po la rin 'byung /
dmar po la 'od dpag med /
ljang gu la @# / /
don yod grub pas dbu brgyan /
dbang gi lha rnams dzaH hUM baM hoH ye shes pa'i tshul du rang la thim par gyur /
lha bcu dgu po'i thugs kar pad zla'i steng du d+hIH dmar ser la 'bru drug gis bskor bar dmigs la spro bsdu dang bcas /
oM a ra pa tsa na d+hIH zhes ci nus bzla /
ral gri 'khor lo bskor bar 'dod na /
rgyas pa ni /
lha re re'i thugs kar re re dang /
gsang gnas su gcig te nyi shu /
'bring ni sku gsung thugs kyi lha bco lnga la re re dang /
gsang gnas su gcig te bcu drug /
bsdus pa ni thugs lha'i lha lnga la re re dang gsang gnas su dang drug /
yang bsdus thugs kyi dbus kyi gtso bo'am /
sku gsung gtso bo'i 'khor lo gang rung re bya /
sngags 'khor ni /
d+hI drug gi tshab tu oM a ra pa tsa na drug gsal gdab pa ma gtogs gzhan sngags 'khor bskor tshul dang 'od zer spro 'du sogs dpa' gcig dang 'dra'o / /
rje btsun gyis /
rgyas pa 'khor lo bcu dgu ste / /
sku gsung thugs kyi lha bco lnga / /
'phrin las bzhi yi thugs kar gnas / /
'bring ni sku gsung thugs bco lnga / /
bsdus pa thugs lha'i lha lnga'o / /
yang bsdus thugs kyi gtso bo'am / /
sku gsung 'khor lo gang rung bya / /
spyi bo'i 'khor lo blo gsal te / /
ngag gi myur mgyogs mgrin pa che / /
thugs kyi 'khor lo nyams rtogs 'phel / /
gsang gnas 'khor los rgod pa sel / /
zhes so / /
thun 'jog @# / /
dus su /
rang lha bsal ba'i spyi bo dang mgrin pa'i 'jam dbyangs thugs ka'i 'jam dbyangs la thim /
rang yang de la thim de thugs ka'i gtso bo la thim /
de d+hIH la thim /
de tsheg drag la thim /
de dmigs med du gyur /
de la mnyam par bzhag /
stong pa'i ngang las rang nyid 'jam dbyangs kyi skur lam gyis bzhengs pa la gnas gsum bsrung /
gtor ma 'bul bar 'dod na dpa' gcig ltar bya /
'di'i rjes gnang byed na maN+Dal padma dkar po 'dab ma drug pa'i dbus su d+hIH dmar ser /
'dab ma drug la shar nas g.yas bskor du oM a ra pa tsa na bri /
mtha' mchod gtor gyis bskor /
ral gri /
mtshan brjod kyi glegs bam bshams /
bdag bskyed btang /
dkyil 'khor bsang sbyangs /
mdun bskyed lus dkyil gyi lha bcas mngon rtogs bzhin bskyed la /
dbang bskur mchod bstod /
bzlas pa sogs rig pas bsgyur nas bya /
slob mas maN+Dal 'bul ba nas /
rjes gnang gi gzhi dgos pa yan chad dpa' gcig bzhin bya ste /
sku'i rjes gnang gi don du gsol ba 'debs pa 'di'i rjes zlos mdzod /
sku gsum mnga' bdag mtshan dpes brgyan / /
sku gcig la sogs grangs med skus / /
rnam kun 'gro rnams sgrol mdzad @# / /
pa| |rje btsun sku yi byin rlabs stsol / /
zhes lan gsum /
de ltar gsol ba btab pas mdun gyi 'jam dbyangs kyi sku lus dkyil dang bcas pa las rang 'dra gnyis pa re chad nas khyed rang rnams kyi lus la thim pas khyed rang rnams 'jam pa'i dbyangs kyi skur gyur pa'i gnas gsum du zla ba'i gdan la thugs kar thugs kyi 'jam dbyangs sngon po /
zhes sogs lus dkyil gyi lha ljags kyi lha dang bcas mngon rtogs bzhin cha tshang brda sprod de /
rje btsun gyi sku'am me tog slob ma'i mgor bzhag la| ji ltar dus gsum sangs rgyas kyis / /
gzhan phyir byang chub sku thob pa / /
de bzhin 'jam dbyangs byin rlabs kyis / /
bu khyod la ni thob par shog /
ces brjod /
des lus kyi sgrib pa dag /
sku'i rjes gnang thob par bsam /
gsung gi rjes gnang gi don du gsol ba gdab pa ni /
gsung dbyangs rdzogs nas 'gro ba rnams / /
ji srid sangs rgyas ma thob par / /
chos kyi 'khor lo bskor mdzad pa / /
rje btsun gsung gi byin rlabs stsol / /
lan gsum /
bla ma dang mdun gyi rje btsun gyi zhal nas sngags kyi phreng ba byung /
slob ma'i zhal du zhugs /
lus dkyil lha so so'i thugs kar dmar @# / /
khyug ge 'khod par mos la /
oM a ra pa tsa na d+hIH zhes rjes zlos brgya rtsa brgyad byed du gzhug /
des ngag gi sgrib pa dag /
gsung gi rjes gnang thob /
thugs kyi rjes gnang gi don du gsol ba gdab pa ni /
bdud bzhi gtan 'jom yang dag mtha' / /
rnam kun mngon gyur thugs rje yis / /
'gro ba ma lus sgrol mdzad pa / /
rje btsun thugs kyi byin rlabs stsol / /
lan gsum /
mdun bskyed kyi rje btsun gyi thugs ka'i thugs kyi 'jam dbyangs kyi thugs kar d+hIH dmar ser gyi gur khang gi dbus su d+hIH dmar ser la d+hI'i rnam pa lta bu'i 'od zer dmar ser rgyun mi chad par byung ba khyed rang gi snying gi dbus su sems d+hIH 'i rnam pa can la thim pas khyed rang gi sems d+hIH de yang gsal la dwangs pa cig tu gyur /
de yang rim bzhin tsheg drag la thim /
de yang rim bzhin nam mkha' la 'ja' yal bzhin du bsam la /
de'i ngang la mnyam par gzhag go /
des yid kyi sgrib pa dag /
thugs kyi rjes gnang thob /
rigs lnga'i rjes gnang gi don du gsol ba gdab pa ni| dus gsum rgyal ba thams cad dang / /
sku gsum ye shes dbyer med pa / /
'gro ba'i 'dren @# / /
mchog 'jam pa'i dbyangs / /
gshegs pa gshegs ma'i byin rlabs stsol / /
lan gsum /
mdun bskyed kyi spyi bo'i lha rnams kyi gnas gsum nas 'od zer dkar po byung /
khyed rang gi spyi bor thim /
rigs lnga'i rjes gnang thob /
rje btsun gyi sku'i byin rlabs thams cad thob par bsam sngags rol bya /
yang mdun bskyed kyi mgrin pa'i lha rnams kyi gnas gsum nas 'od zer dmar po byung /
khyed rang gi mgrin par thim /
yum lnga'i rjes gnang thob /
rje btsun gyi gsung gi byin rlabs thams cad thob par bsam /
sngags rol bya /
yang rje btsun gyi thugs ka'i lha rnams kyi gnas gsum nas 'od zer sngon po byung /
khyed rang gi thugs kar thim /
thugs kyi 'jam dbyangs kyi lha rnams kyi rjes gnang thob /
rje btsun gyi thugs kyi byin rlabs thams cad thob par bsam /
sngags rol bya /
yang gsol 'debs rigs lnga bzhin las /
tshig rkang tha ma /
las bzhi lha yi byin rlabs stsol / /
zhes bsgyur /
mdun bskyed kyi lha'i ljags steng gi 'jam dbyangs dkar po las 'od zer dkar po byung /
khyed rang gi spyi bor thim /
zhi @# / /
ba'i 'phrin las 'grub pa la dbang /
de bzhin du ljags steng gi 'jam dbyangs ser po las 'od zer ser po byung khyed rang gi lte bar thim /
rgyas pa'i 'phrin las 'grub pa la dbang /
'jam dbyangs dmar po las 'od zer dmar po byung /
khyed rang gi mgrin par thim /
dbang gi 'phrin las 'grub pa la dbang /
'jam dbyangs ljang gu las 'od zer ljang gu byung /
khyed rang gi thugs kar thim| drag po 'phrin las 'grub pa la dbang /
de nas ral gri thogs te /
rje btsun gyi thugs kyi ye shes ral gri'i rnam par shar ba khyed rang gi phyag g.yas su phul bas srid pa'i 'ching ba mtha' dag rtsad nas gcod pa'i shes rab thob pa'i mos pa mdzod /
ces lag pa g.yas su gtad la /
ji ltar dus gsum sangs rgyas kyis| |kun rtogs thams cad 'jom pa bzhin / /
shes rab ral gri 'di byin pas / /
srid pa'i 'ching ba kun gcod shog /
glegs bam thogs te /
rje btsun gyi thugs kyi ye shes glegs bam gyi rnam par shar ba khyed rang gi phyag g.yon du phul bas chos thams cad kyi gnas lugs mngon sum du rtogs pa'i shes @# / /
rab thob pa'i mos pa mdzod /
lag pa g.yon du byin la /
ji ltar dus gsum sangs rgyas kyis / /
gnas lugs mngon du mdzad pa bzhin / /
bu la glegs bam 'di byin pas / /
gnas lugs mngon du 'gyur bar shog /
ces brjod /
lha thim pa'i rjes gnang dang /
mjug chog gnyis dpa' gcig dang 'dra'o / /
gsum pa 'jam dbyangs gsang sgrub ni /
skyabs sems dpa' gcig dang 'dra /
don gnyis mthar phyin par bya bAi phyir zab lam bla ma'i rnal 'byor bsgom par bya ste /
de yang /
rang yi dam du gsal ba'i snying sna tshogs padma 'dab ma stong dang ldan pa kha gyen du bstan pa'i steng du b+h+ruM las rin po che sna tshogs las grub pa'i gzhal yas khang gru bzhi sgo bzhi rtsig pa rim pa lnga dang ldan pa /
rgyan du mas spras pa'i gzhal yas khang chen po'i phyi rol du dur khrod brgyad /
phyogs skyong brgyad /
shing brgyad /
zhing skyong brgyad la sogs pa thams cad kyis bskor ba'i rgyas par byed na gzhal yas khang bskyed tshul 'jigs byed dpa' gcig bzhin byed gsung pa rje'i gsung yin no /
dbus su seng ge brgyad kyis btegs pa'i rin po che'i khri'i steng du /
padma dang nyi ma'i gdan la d+hIH hrIH 'od du zhu ba las rje btsun 'jam dbyangs dmar @# / /
po rdo rje dang dril bu 'dzin pas dbyangs can ma dmar mo gri gug dang thod pa 'dzin pa dang mnyam par sbyor ba /
gnyis ka'ang rus pa dang rin po che'i rgyan du mas brgyan cing /
yab rdo rje'i skyil krung dang /
yum padma'i skyil krung gis bzhugs pa /
yab yum gnyis kyi dpral bar oM dkar po /
mgrin par AH dmar po| thugs kar hUM sngon po /
de las 'od 'phros /
phyogs bcu na bzhugs pa'i rtsa ba'i bla ma /
bka' rgyud kyi bla ma /
tshogs rgyud kyi bla ma /
bshad rgyud kyi bla ma /
man ngag rgyud kyi bla ma /
dbang bskur ba'i bla ma| yi dam sangs rgyas dang byang chub sems dpa' /
dpa' bo dpa' mo /
mkha' 'gro dang mkha' 'gro ma| chos skyong bsrung ma'i tshogs dang bcas pa mdun gyi nam mkhar spyan drangs /
oM gu ru Ar+ya many+dzu shrI sa pa ri wA ra ar+g+haM sogs kyis mchod pa dang /
ji ltar mgon po khyed kyis ni / /
sogs gsol ba btab pa dang /
dbang bskur ba dpa' gcig dang 'dra ba las /
dbang bzhi thob /
chu lhag ma spyi gtsug tu gnas pa las /
yab yum gnyis la rdo rje rtse lnga pa re res dbu brgyan par gyur /
slar yang thugs ka'i hUM gi 'od zer gyis bla ma'i tshogs rnams @# / /
spyan drangs te bla ma yab yum gyi spyi bor thim /
yang 'od zer gyis yi dam sangs rgyas byang sems /
dpa' bo dpa' mo /
mkha' 'gro dang mkha' 'gro ma thams cad spyan drangs te bla ma yab yum gyi sku stod la thim /
yang 'od zer gyis chos skyong bsrung ma'i tshogs rnams spyan drangs te sku smad la thim /
yang 'od zer gyis snod bcud kyi yon tan thams cad rgyal srid sna bdun /
bkra shis rtags brgyad /
A li kA li /
bum pa dang thod pa bdud rtsis bkang ba /
nor bu dang rgyal mtshan /
ral gri dang gri gug la sogs pa phyag mtshan gyi rnam par bkug nas bla ma yab yum gyi lus kun la thim par gyur /
zhes brjod /
dag pa dran pa ni /
de rnams dang gnyis su med pa'i bla ma yab yum byi nyon mongs pa lnga ye shes lnga /
mi dge ba bcu stobs bcu /
khams bco brgyad sangs rgyas kyi chos ma 'dres pa bco brgyad /
phung po lnga sku lnga /
'byung ba bzhi yum bzhi /
phyag sor bcu khro bo bcu /
zhabs sor bcu khro mo bcu /
sgal tshigs pa rnams sems dpa' bcu drug dang sems ma bcu drug /
yan lag bzhi sgo ma bzhi /
tshigs chen bcu gnyis mchod pa'i lha mo bcu gnyis mchod rdzas du ma thogs nas @# / /
bla ma 'khor bcas la mchod pa /
spyi bo rnam par snang mdzad /
mgrin pa 'od dpa' med /
thugs ka mi bskyod pa /
mig sa'i snying po /
rna ba phyag na rdo rje /
sna nam mkha' snying po /
lce 'jig rten dbang phyug /
lus sgrib pa rnam sel /
yid kun tu bzang po /
a li lugs 'byung lugs ldog sum cu rtsa gnyis mtshan so gnyis /
ka li lugs 'byung lugs ldog brgyad cu dpe byed brgyad cu'i rang bzhin du gyur /
zhes brjod cing don yid la bsam mo /
de nas mchod pa ci 'byor ba dngos su bshams pa'am /
yid kyis sprul te byin gyis brlab pa ni /
bsang sbyangs /
stong pa'i ngang las AH las byung ba'i thod pa'i nang du hUM las byung ba'i mchod rdzas rnams rang bzhin stong pa /
rnam pa mchod rdzas /
byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AH hUM /
de bzhin du ar+g+haM gyi tshab tu padyaM nas /
shap+tI bar dang /
rU pa nas /
spar+shI bar sbyar bas brjod /
oM gu ru Ar+ya many+dzu shrI sarba bud+d+ha bo d+hi satwa sa pa ri wA ra ar+g+haM pra tI ts+tsha hUM swA hA /
sogs chu gnyis nyer spyod rol mo 'dod yon lnga dang bcas pas mchod /
nang mchod rang rang gi @# / /
yi dam gyi cho ga ltar bsang sbyangs /
yaM las rlung raM las me /
AH las mi mgo'i sgyed pu gsum gyi steng du AH las byung ba'i thod pa yangs shing rgya che ba'i nang du /
sha lnga bdud rtsi lnga yi ge gsum dang bcas par gyur /
rang gi thugs ka nas 'od 'phros pas rlung g.yos me sbar /
thod pa'i nang gi rdzas rnams zhu /
yi ge gsum gyi 'od zer gyis ye shes kyi bdud rtsi bkug te /
thod pa'i nang du lhung bas ro mnyam du gyur te /
dri ma med pa'i ye shes kyi bdud rtsi'i rgya mtsho chen por gyur /
oM AH hUM /
lan gsum /
phyogs bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad kyi ngo bo rtsa ba'i dpal ldan bla ma dam pa'i zhal du oM AH hUM /
rgyal ba khyab bdag rdo rje 'chang chen po'i x rje btsun 'jam pa'i dbyangs kyi x rgyal sras dpa' bo rdo rje'i x thams cad mkhyen pa tsong kha pa chen po'i zhal du oM AH hUM /
oM gu ru Ar+ya many+dzu shrI sa pa ri wA ra oM AH hUM /
phyogs skyong dang zhing skyong klu la sogs pa rnams kyi zhal du oM AH hUM /
zhes pas nang mchod 'bul /
'dud nyi shus @# / /
bstong cing /
gzhan yang bstod pa rgyas bsdus gang rung dang /
maN+Dal rgyas bsdus gang 'grub phul te /
deng nas byang chub snying po'i bar / /
bdag gi lus dang longs spyod dang / /
dus gsum dge ba'i dngos po rnams / /
sems can kun gyi don gyi phyir / /
gus pas khyed la 'bul bar bgyi / /
kun nas gzigs pa'i spyan ldan pa / /
yon gnas dam pa khyed rnams kyis / /
bdag la brtse bas nyer dgongs nas / /
bdag gi 'di dag bzhes su gsol / /
bzhes nas byin gyis brlab tu gsol / /
zhes pa'i tshig ltar dngos po thams cad ltos med du phul bar dmigs nas /
'dun pa shugs drag pos thal mo sbyar te /
bla ma kun 'dus /
yi dam kun 'dus /
sangs rgyas dang byang chub sems dpa' kun 'dus /
dpa' bo dang dpa' mo kun 'dus /
mkha' 'gro dang chos skyong kun 'dus kyi ngo bo /
bde legs thams cad kyi rtsa ba /
legs tshogs kun 'dus kyi ngo bo /
sa dang lam gyi bdag nyid /
'bras bu sku bzhi'i bdag nyid /
byams pa snying rje byang chub sems kyi bdag nyid /
zab mo'i don rtogs /
thar pa chen po'i grong khyer /
mtho ris kyi them skas /
thabs dang shes rab kyi bdag nyid /
srid zhi'i rgud pa kun @# / /
sel| yon tan thams cad kyi rtsa ba dpal ldan bla ma la gsol ba 'debs so / /
zhes gsol ba mang du btab la /
bla ma rje btsun 'jam pa'i dbyangs kyis skye ba dang srid pa thams cad du bdag gi theg pa chen po'i dge ba'i bshes gnyen mngon sum du mdzad nas /
tshe rabs thams cad du rgyal ba rnams kyi dam pa'i chos ma lus pa rgyal ba'i dgongs pa ji lta ba bzhin du 'dzin nus par byin gyis brlab tu gsol /
zhes sogs smon lam gang 'grub btab pa'i mthar /
gang tshe blta bar 'dod pa'am / /
cung zad dri bar 'dod na yang / /
mgon po 'jam dbyangs de nyid ni / /
bgegs med par yang mthong bar shog /
ces brjod /
thog mar de ltar bsgom /
de nas bzung ste bla ma yab yum gzhal yang khang dang bcas pa gshegs gsol mi byed par dus dang rnam pa thams cad du yang yang gsal btab gyin /
skad cig kyang 'bral med du snying nang du bzhugs par bsgom pa gal che'o / /
de phyin chad thun phyi ma'i bla ma'i rnal 'byor bsgom tshul ni /
mdun gyi nam mkhar sna tshogs padma 'dab ma stong dang ldan pa'i steng du b+h+rUM las rin po che sna tshogs las zhes sogs mdun du bsgom pa ma gtogs gzhan mjug rdzogs pa'i bar sngar bzhin byas pa'i mthar /
rang gi thugs ka'i 'od zer gyis mdun gyi bla ma yab @# / /
yum gzhal yas khang dang bcas pa spyan drangs te rang gi snying nang gi bla ma yab yum gzhal yas khang dang bcas pa la thim pas mthu stobs gzi brjid phun sum tshogs par gyur bar bsam /
de yang rnam pa rje btsun yab yum du bsgom yang ngo bo rtsa ba'i bla ma rang du bsgom nas thun bzhi'am ma mtha' nyin zhag re la lan re ma chag par bsgom zhing gsol ba 'debs pa yin te /
de ltar byas pa'i phan yon ni shin tu gnad che ba mang du yod do / /
de dang sprel ba'i ting nge 'dzin gyi dbang bzhi len pa'i gdams pa khyad par can ni /
'og gi bdag bskyed sngon du song nas /
mdun bskyed bla ma yab yum sngar ltar bskyed de mchod bstod gsol btab rdzogs pa'i mtshams der /
bla ma yab yum gyi thugs kar nyi gdan la d+hIH dang hrIH so sor gsal ba'i mthar oM a ra pa tsa nas bskor bar bsam la| oM a ra pa tsa na d+hIH hrIH zhes bsnyen pa gang grub byas pa'i mthar mchod bstod bya /
maN+Dal phul /
bla ma'i rjes zlos byed par bsgom ste| dkon mchog gsum la bdag skyabs mchi / /
sogs lan gsum gyis thun mong gi bsdom pa bzung /
de bzhin du /
sangs rgyas byang chub sems dpa' kun / /
sogs kyis rigs lnga'i sdom pa bzung /
dbang len pa la bum dbang gi dngos gzhi rdo rje slob dpon gyi dbang gi don du maN+Dal phul te /
byang chub rdo rjes sangs rgyas la / /
'gro ba skyob pa'i ched du dbang / /
yon @# / /
tan 'byung gnas ji ltar stsal / /
de ltar bdag la'ang stsal du gsol / /
zhes gsol ba lan gsum btab pas /
bla ma yab yum rang gi spyi bor byon /
snyoms par bzhugs pa'i dga' ba'i sgras sangs rgyas byang chub sems dpa' thams cad spyan drangs /
yab kyi zhal nas zhugs /
sku'i dbyibs brgyud /
yum gyi sbyor mtshams nas byang sems kyi bdud rtsi'i rgyud byung ba rang gi spyi gtsug nas zhugs /
bde ba chen pos lus thams cad gang bar bsam /
rang nyid kyis rdo dril dang bcas pas rig ma la 'khyud pa'i bde ba dang stong pa nyid sbyar ba de nyid rdo rje slob dpon gyi dbang gi ngo bo yin no / /
snyam du bsam /
des bum pa'i dbang thob /
lus kyi dri ma srog bcod sogs gsum dag lus tha mal du 'dzin pa'i dri ma 'khrud pas sku rdo rje sbyang /
lam bskyed rim yan lag dang bcas pa bsgom pa la dbang bar byas /
'bras bu sprul pa'i sku 'grub pa'i nus pa khyad par can bzhag go /
ces brjod gyin don yid la bya'o / /
gsang dbang gi don du maN+Dal gsol btab sngar bzhin la /
bla ma yab yum snyoms par zhugs pa'i dga' ba'i sgras sangs rgyas dang byang chub sems dpa' spyan drangs /
yab kyi spyi bo nas zhugs /
sku'i dbyibs brgyud /
@# / /
yab yum gyi sbyor mtshams nas byung ba'i byang sems dkar dmar myong bas chu rgyun de mgrin pa'i gnas rnams la thim /
lce steng du myangs pa las skyes pa'i bde bas stong pa yul du byas pa'i bde stong dbyer med kyi ting nge 'dzin gsang dbang gi ngo bor gyur par bsam /
des gsang dbang thob /
ngag gi dri ma rdzun du smra ba sogs bzhi dag /
rlung sngags so sor snang zhing zhen pa'i dri ma 'khrud pas gsung rdo rje sbyong /
lam kun rdzob sgyu ma'i sku bdag byin rlabs bsgoms pa la dbang /
'bras bu longs spyod rdzogs pa'i sku 'grub pa'i nus pa khyad par can bzhag go /
zhes don bsam la brjod / /
sher dbang gi don du sngar ltar la /
rang 'jam dbyangs dpa' bo gcig par bsam la /
bla mas dbyangs can ma rig ma lo bcu drug lon pa zhig byin par bsam pa'am /
yang na| rang gi rig ma de nyid gsal btab la /
rang gi gsang gnas hUM las byung ba'i rdo rje sngon po rtse lnga pa r+wa dbus ma'i nor bu la oM yig gis mtshan pa /
yum gyi gsang gnas AH las padma dmar po 'dab ma lnga pa ze'u 'bru la AH sa mtshan par bsam /
yab yum snyoms par zhugs pas lus thams cad thig les gang /
thig le @# / /
thams cad bde ba'i rang bzhin stong pa yul du byas pa'i bde stong dbyer med kyi lhan skyes kyi dga' ba shes rab ye shes kyi dbang gi ngo bo thob par bsam /
des shes rab ye shes kyi dbang thob /
yid kyi dri ma brnab sems la sogs pa dag /
gang snang kun bde stong dbyer med du 'char ba la sgrib pa'i dri ma 'khrud pas thugs rdo rje sbyong /
lam 'od gsal phyag rgya chen po bsgom pa la dbang /
'bras bu chos kyi sku mngon du 'gyur ba'i nus pa khyad par can bzhag /
ces brjod la don bsam mo / /
dbang bzhi pa'i don du maN+Dal phul te /
khyod zhabs padmo'i sogs gsol ba btab pas /
bla mas 'di ltar gsungs par bsam ste /
shes rab ye shes kyi dbang gi skabs su rang dang rig ma gnyis 'dod lha yab yum du snang bzhin pa'i ngang nas snyoms par zhugs pa'i dus na lhan cig skyes pa'i bde bas rang bzhin stong pa nyid yul du byas nas mnyam sbyor du yod pa de bzhin du /
bde bas stong pa yul du byas nas bsgom pa'i rgyun goms par byas pa las mthar rlung sems tsam las grub pa'i longs spyod rdzogs pa ye shes kyi sku rang snang gi rig ma dang kha sbyor ba'i lus can /
de'i dus nyid na thugs lhan cig skyes pa'i dga' ba dang /
@# / /
rang bzhin stong pa gnyis ro gcig tu zhugs pa'i thams cad stong pa 'od gsal dang ngo bo dbyer med pa'i gnyis su med pa'i ye shes zung 'jug gi go 'phang thob pa dbang bzhi pa'i ngo bo yin no / /
des dbang bzhi pa tshig dbang thob /
lus ngag yid gsum gyi sgrib pa'i bag chags 'khrud pa'i nus pa khyad par can bzhag /
lam bden pa gnyis dbyer med zung 'jug gi rdzogs rim bsgom pa la dbang /
'bras bu zung 'jug rdo rje 'chang gi sku mngon du byed pa'i skal ba dang ldan par bya'o / /
zhes dbang gi dag pa byin par bsam la brjod /
de nas sku gsung thugs spyi'i dbang gi don du maN+Dal phul te /
ji ltar mgon po khyod kyis ni / /
sogs gsol ba btab pas /
bla mas /
ji ltar mgon po 'jam dbyangs la / /
sogs gsungs te /
bla ma yab yum las mar me gcig las gnyis chad kyi tshul du bla ma yab yum gnyis pa byon te /
rang gi spyi gtsug nas zhugs pas bla ma yab yum gyi sku gsung thugs dang rang gi lus ngag yid gsum dbyer med du gyur /
bka' drin gyi yon du maN+Dal phul te /
mchod bstod gang 'grub dang /
bzod gsol bya /
bla ma rje btsun 'jam pa'i dbyangs kyis sogs smon lam gang grub dang /
rang gi thugs ka'i 'od zer @# / /
gyis spyi bo'i bla ma yab yum sogs snying nang gi bla ma la thim pa sngar ltar ro / /
dbang len pa'i bla ma rnal 'byor gyi bdag bskyed la sngon 'gro bla ma rnal 'byor mi dgos /
'di'i bdag bskyed ni rje rin po ches /
bdag bskyed gtso bor gsang sgrub la mdzad| rdo rje 'jigs byed la'ang mang du mdzad /
des na gsang 'dus dang bde mchog la byas kyang chog /
bdag gis ni nang sgrub la gtso bor byas| nang sgrub ni gtso cher dgongs la /
gsang sgrub ni bla med kyi thun mong min pa 'jigs byed la dgongs pas bdag bskyed nang sgrub dang /
mdun bskyed gsang sgrub la byas na legs so / /
zhes mkhas grub rjes gsungs kyang /
'di gtso che gsang sgrub kyi bla ma'i rnal 'byor yin pas 'dir bsgrigs so / /
dngos gzhi ni /
swa b+hA wa sa chos thams cad rang bzhin gyis grub pa rdul rtsam yang med pa'i stong pa nyid dang| rang sems bde ba chen po'i ye shes gnyis dbyer med pa'i ye shes chos sku la mnyam par bzhag /
de nas sngon gyi smon lam dang 'phen pa'i dbang gis /
stong pa'i ngang las padma dang nyi ma'i gdan la d+hIH hrIH dmar po las 'od zer phyogs bcur 'phros /
'phags pa mchod /
sems can gyi don byas /
tshur 'dus yongs su gyur pa las rang nyid rje btsun 'jam dbyangs rdo rje dang dril bu 'dzin pas /
yum dbyangs can ma gri gug dang thod khrag 'dzin pa dang mnyam par sbyor ba /
@# / /
gnyis ka'ang sku mdog dmar ser /
yab rdo rje'i skyil krung /
yum padma'i skyil krung gis bzhugs pa /
rus pa dang rin po che'i rgyan gyis spras pa /
de'i dpral bar oM /
mgrin par AH thugs kar hUM /
hUM las 'od 'phros /
rje btsun 'jam dbyangs yab yum la rgyal ba sras bcas kyis bskor ba spyan drangs /
mchod cing gsol ba gdab la /
dbang bskur ba dpa' gcig dang 'dra ba las /
dbang bzhi thob /
chu lhag ma yar lud pa las rdo rje rtse lnga pa re res dbu brgyan /
dbang gi lha rnams ye shes pa'i tshul du rang la thim par gyur| sngar gyi bde stong dbyer med kyi bzung rnam lhar snang ba'i gsal snang dang nga rgyal la bslab /
rang rje btsun yab yum du gsal ba'i thugs kar nyi gdan la d+hIH dang hrIH so sor dmigs pa'i mtha' skor du oM a ra pa tsa nas bskor ba /
yab kyi thugs ka'i d+hIH las d+hIH 'i phreng ba 'od zer 'phro ba dang bcas pa mar me'i phreng ba ltar byung ste /
yab kyi zhal nas yum gyi zhal du zhugs /
de dang mnyam du yum gyi thugs ka'i hrIH las hrIH 'i phreng ba 'od zer 'phro ba dang bcas pa byung ba yum gyi gsang gnas nas yab kyi gsang gnas su zhugs te /
zhal nas zhal du gsang gnas @# / /
nas gsang gnas nas su 'gal me'i 'khor lo ltar bskor ba'i 'od zer gyis mi shes pa'i rmongs pa dang sdig sgrib thams cad dag /
'khor lo las 'od zer phyir dpag tu med pa 'phros pa'i la la'i sne la rje btsun yab yum sems can thams cad kyi spyi bor bzhugs pa'i sbyor mtshams nas bdud rtsi babs nas rje btsun gyi go 'phang la bkod /
'od zer la la'i sne la mchod pa'i lha mo mchod rdzas thogs te /
rgyal ba sras bcas la mchod pa phul /
de dag gi sku gsung thugs kyi yon tan dang /
phyi nang gi grub thob paN+Di ta sogs kyi thos bsam sgom gsum /
'chad rtsod rtsom 'dzin gyi shes rab thams cad bdud rtsi 'od zer gyi rnam par bsdus te rang la thim pas shes rab kyi snang ba rgyas par gyur /
d+hIH hrIH zhes ci nus bzla /
rje btsun gyis /
gsang sgrub 'khor lo mngal na 'khor / /
d+hIH hrIH min pa'i sngags med do / /
zhes gsungs /
'on kyang 'jam dbyangs chos skor nang gi sgrub thabs rnams kyi lus dkyil la 'bru bdun dang| nang sgrub la 'bru brgyad kyi bsnyen pa bya bar gsal por gsungs shing /
dpa' gcig dang gsang sgrub gnyis la gsal por ma gsungs pa ni /
dpa' gcig la 'bru bdun dang /
gsang sgrub la 'bru brgyad kyi bsnyen pa byas kyang chog par snang ngo / /
thun 'jog @# / /
dus su d+hIH yab kyi sa bon dang /
hrIH yum gyi sa bon la thim par bsam mo / /
nang mchod dang gtor ma 'bul na bsang sbyangs /
stong pa'i ngang las AH las ka pA la yangs shing rgya che ba'i nang du oM AH hUM zhu ba las byung ba'i ye shes kyi bdud rtsir gyur /
oM AH hUM /
lan gsum /
mdun bskyed ni /
oM swa b+hA wa nas /
ye shes pa'i tshul du de nyid la thim /
zhes pa'i bar cho ga gsum gyis bskyed pa dang /
gnas gsum byin gyis brlab pa /
dbang bskur rgyas gdab pa /
dbang lha thim pa rnams mdun bskyed kyi khyad par dpa' gcig ltar sbyar nas mngon rtogs ltar bya ba'i mthar /
rje btsun yab yum gyi mthar bskor du rgyal ba sras bcas thams cad byon nas bzhugs pa'i ljags 'od zer gyi sbu gus gsol bar gyur /
oM Ar+ya many+dzu shrI sarba bud+d+ha bo d+hi satwa oM AH hUM /
gis nang mchod dang /
gtor ma la yi ge gsum gyi tshab tu| i daM ba liM ta kha kha khA hi khA hi /
zhes btag pa gsum gyis phul la /
ar+g+haM la sogs pas mchod /
nges don 'jam dbyangs rgyal kun thugs rgyud kyi / /
bde stong dbyer med ye shes mdo sngags lam / /
bstan phyir mtshan dpes brgyan pa'i skur shar ba'i / /
brtan pa'i 'khor lo yab yum sku la 'dud / /
'gro kun brtse bas bzung @# / /
nas smin grol la / /
dgong phyir phyi dang gsang ba theg gsum chos / /
gsung dbyangs drug cus rgyun du sgrogs mdzad pa'i / /
ngag gi dbang po yab yum gsung la 'dud / /
'khor 'das chos nyid skad cig gis mkhyen nas / /
nyon mongs kyis bcing 'gro kun myur ba nyid / /
dgrol ba'i thugs rjes dam du bcings pa yi / /
yab gcig 'jam dpal yab yum thugs la 'dud / /
rtse ldan khyed kyi mkhyen rab 'od zer gyis / /
sogs dang /
khyad par nges 'byung byang sems yang dag lta / /
rim gnyis lam bzang spyod pa gsum dang bcas| |bde blag skye zhing bgegs med mthar phyin pa'i / /
byin rlabs dngos grub myur du stsal du gsol / /
yig brgya lan gsum /
bzod gsol /
bkra shis smon lam brjod /
gtor mgron gyi lha rnams rang la thim par gyur| 'di'i rjes gnang byed na padma dkar po 'dab ma drug pa'i dbus su d+hIH hrIH zhal sbyor bri /
mtha' phyi nang gi mchod gtor rnams kyis bskor /
bdag bskyed song nas /
maN+Dal bsang sbyangs /
mdun bskyed bzlas sgom tshar ba dang /
slob mas maN+Dal phul la /
kun mkhyen ye shes sogs kyis gsol ba gdab /
dkon mchog gsum la sogs lan gsum @# / /
gyis byang sdom dang /
sangs rgyas byang chub sems dpa' kun / /
sogs lan gsum gyis rigs lnga'i sdom pa blang /
slob ma rje btsun yab yum du bskyed /
gnas gsum byin gyis rlabs la /
ye shes pa thim pa dpa' gcig dang 'dra /
ting nge 'dzin gyi dbang zhu ba'i don du gsol ba gdab pa ni /
dus gsum sangs rgyas thams cad dang / /
sku gsum ye shes dbyer med pa / /
'gro ba'i 'dren mchog 'jam pa'i dbyangs / /
dbang bskur dam pa stsal du gsol / /
lan gsum /
mdun bskyed kyi bla ma rje btsun yab yum khyed rang gi spyi gtsug tu byon te /
snyoms par zhugs pa'i sbyor mtshams nas khams dkar dmar byang sems kyi rgyun byung bas khyed rang gi spyi bo nas zhugs /
smin mtshams dang mgrin pa yan chad gang /
bum pa'i dbang thob /
lus kyi sgrib pa dag /
'bras bu sprul sku mngon du byed pa'i rten 'brel 'grig par bsam /
slar yang byang sems kyi rgyun babs pas mgrin pa dang snying ga yan chad gang /
gsang ba'i dbang thob /
ngag gi sgrib pa dag /
'bras bu longs spyod rdzogs sku mngon du byed pa'i rten 'brel 'grig par bsam /
slar yang byang sems kyi rgyun babs pas @# / /
snying ga dang lte ba yan chad gang /
shes rab ye shes kyi dbang thob /
yid kyi sgrib pa dag /
'bras bu chos sku mngon du byed pa'i rten 'brel 'grig par bsam /
slar yang byang sems kyi rgyun babs pas rkang mthil yan chad lus thams cad gang /
dbang bzhi pa thob /
lus ngag yid gsum gyi sgrib pa shin tu phra ba rnams dag /
'bras bu ngo bo nyid sku mngon du byed pa'i rten 'brel 'grig par bsam mo / /
bzlas lung la /
khyed rang gi spyi bo'i bla ma rje btsun yab yum gyi thugs ka'i d+hIH hrIH las d+hIH hrIH 'i phreng ba zhal nas brgyud de byung /
khyed rang gi zhal du zhugs / /
thugs ka'i d+hIH hrIH la thim pas 'od zer cher 'phros /
lus thams cad gang bas mi shes pa'i rmongs pa sbyangs /
blo gros kyi snang ba rgyas par mos la /
d+hIH hrIH rjes zlos brgya rtsa brgyad /
sku dngos kyi byin rlabs zhu ba'i don du 'di'i rjes zlos mdzod /
ji ltar mgon po khyod kyis ni / /
sku gsung thugs kyi yon tan rnams / /
gzhan phyir mngon du mdzad pa bzhin /
mgon po bdag la stsal du gsol / /
lan gsum /
de ltar gsol ba btab pas khyed rang gi spyi bor bzhugs pa'i bla ma yi dam khyed rang la thim pas yi dam gyi sku gsung thugs @# / /
dang khyed rang gi lus ngag yid dbyer med du gyur par bsam /
rje btsun gyi sku'am me tog slob ma'i mgo la bzhag /
ji ltar mgon po 'jam dbyangs la / /
yon tan dpag med mnga' ji bzhin / /
'jam pa'i dbyangs kyi thugs rje yis / /
skal ldan 'di la 'jug par shog /
ces lan gsum brjod /
slob mas maN+Dal phul /
tshogs byin gyis rlabs la longs spyod /
lhag ma bsngo la /
rdo rje'i glu dang /
bkra shis smon lam brjod /
dkyil 'khor bsdu'o / / / /
bzhi pa 'jam dpal nang sgrub la /
sngon 'gro bla ma'i rnal 'byor gong ltar ram /
yang na 'di'i bgegs sel gyi man ngag nas byung ba ni /
mdun gyi nam mkha' b+h+ruM las rin po che sna tshogs las grub pa'i gzhal yas khang gru bzhi sgo bzhi rtsig pa rim pa lnga dang ldan pa /
rgyan du mas brgyan pa'i dbus su seng ge brgyad kyis btigs pa'i rin po che'i khri'i steng du pad nyi'i gdan la d+hIH hrIH 'od du zhu ba las| ngo bo rtsa ba'i bla ma yin pa la rnam pa rje btsun 'jam dbyangs ral gri dang glegs bam 'dzin pas dbyangs can ma ral gri dang glegs bam 'dzin pa dang mnyam par sbyor ba /
gnyis ka'ang dmar ser rdo rje dang padma'i skyil krung gis bzhugs pa /
rin po che dang rus pa'i rgyan gyis brgyan pa /
yab yum gnyis kyi dpral bar oM @# / /
dkar po /
sogs gnas gsum byin rlabs /
dbang lha spyan drangs te mchod pa /
dbang bskur cing bstim pa dang| dag pa dran pa dpe byad brgyad cu'i rang bzhin du gyur /
zhes pa'i bar bla ma'i rnal 'byor gong ltar la /
gzhan yang bla ma yi dam rgyal ba sras bcas /
khro bo dang khro mo chos skyong bsrung ma'i tshogs dang bcas pa thams cad sprin thibs pa ltar byon nas bla ma yab yum gyi mtha' skor du bzhugs par gyur /
padma ka ma la ye stAM /
sangs rgyas thams cad 'dus pa'i sku /
sogs dang /
'dud nyi shus bstod /
gang gi ye shes sgyu 'phrul las / /
ma lus 'gro ba skyabs pa'i phyir / /
sras bcas rgyal ba'i rnam rol ba / /
kun la dang bas phyag 'tshal lo / /
bla ma'i rnal 'byor gong ltar mchod pa byin gyis rlabs cing /
phyi nang gi mchod pa 'bul /
dus gsum du bsags dge ba dang / /
lus dang longs spyod ltos med dbul / /
bla ma tha mal du mthong sogs / /
sdig ltung dang bcas mthol lo bshags / /
khyed kyi gsang ba gsum po yi / /
ngo mtshar spyod la rjes yi rang / /
mdo sngags zung du 'brel ba yi / /
chos kyi 'khor lo bskor du gsol / /
'gro kun bsod nams zhing mchog tu / /
mya ngan mi 'dar bzhugs gsol 'debs / /
bdag gzhan dus gsum du bsags @# / /
pa'i| |dge tshogs byang chub mchog tu bsngo / /
gtso bo'i thugs ka nas lha mo ral gri dang thod pa 'dzin pa cig byon pa dang mnyam du rang gi sems dang dbyer med kyi lha mo cig rang gi spyi gtsug tu yar byon pa dang gnyis po dbyer med du gyur pa des rang gi thod pa ral gris bcad nas /
gzhal yas khang gi mdun du rlung mi mgo'i sgyid bu gsum gyi steng du bzhag nas /
de'i nang du rang gi lus thams cad ral gris gtub nas bcug pa dang mnyam du /
gtso bo'i thugs ka nas 'od zer 'og tu 'phros pas rlung g.yos /
me sbar /
thod pa dros /
sha rus thams cad zhu nas ye shes kyi bdud rtsir sangs gyur /
oM AH hUM /
lan gsum /
rang gi sems lha mor gyur pa des dpag tu med pa 'phros nas thams cad kyi phyag gnyis kyis ka pA la re re bzung bas bdud rtsi bcus nas gtso bo nas bzung ste /
mgron thams cad la drangs pas mnyes shing tshim par gyur /
rtsa rgyud bla ma'i tshogs la mchod par 'bul / /
dri med rnam thar 'khyongs bar byin gyis rlobs / /
yi dam mkha' 'gro'i tshogs la gtor mar 'bul / /
mchog dang thun mong dngos grub s+r+tsal du gsol / /
dkon mchog srid @# / /
zhu'i mgron la mchod par 'bul / /
srid dang zhi ba'i 'jigs las bsgral du gsol| |mgon po yon tan mgron la gtang rag gtong / /
rnal 'byor 'phrin las tshul bzhin sgrub par mdzod| /
gdon bgegs lan chags mgron la bu lon 'jal / /
gnod pa'i sems spangs byams pa'i sems ldan shog /
rigs drug snying rje'i mgron la sbyin par gtong / /
drin las 'khor zhing sdug bsngal las grol shog /
oM gu ru Ar+ya many+dzu shrI sarba bud+d+ha bo d+hi satwa ar+g+haM sogs kyis mchod /
rang gi bla ma'i mtshan bstod yod na 'dir 'don /
dag pa'i zhing khams kun gyi bdag po dang / /
ngo bo gcig tu gyur pa'i byin rlabs can / /
gang zhig dran pa tsam gyi mod nyid la / /
byin gyis rlabs mdzad bla mar gsol ba 'debs / /
nyes kun bag chags dang bcas spangs pa'i thugs / /
mdo sngags dam chos gsal bar 'byed pa'i gsung / /
'phags tshogs dbus na lhang nger shar pa'i sku / /
skyabs gsum ngo bo bla mar gsol bar 'debs / /
dus gsum rgyal ba thams cad bla ma yis| |bskyed cing slar yang rgyal ba ma lus pa'i / /
'phrin las phyogs bcur rgyas mdzad bla ma nyid / /
@# / /
kun gyi byed po bla mar x 'das pa'i sangs rgyas rnams kyi ma thul pa / /
sus kyang 'dul dka' snyigs dus 'gro rnams la / /
blang dor ston cing smin grol lam mchog la / /
dgod mdzad zla med bla mar x khyad par bdag cag don du mi skyo bar / /
yang dang yang du 'khor bar byon nas ni / /
dbang bskur rgyud bshad man ngag gnang ba yis / /
rjes su 'dzin mdzad bla mar x deng nas byang snying bar du 'ang rjes bzung ste / /
yang yang chos kyi phyogs rnams ston pa yis / /
ngan song sbyong bar byed cing byin rlabs dang| |dngos grub stsol mdzad khyod las gzhan dag su / /
de phyir bdag la legs nyes ci byung yang / /
bdag nyid chen po khyed rang mkhyen min pa / /
re sa gzhan na med do drin can rje / /
nyam thag bdag la ci kyang thuT rjes bzung / /
bdag kyang rnam kun khyod kyi rjes zhugs te / /
phyin ci log gi blo sna kun 'gag cing / /
mdo sngags lam bzad skye zhing phyi nang gi /
bar chad thams cad zhi bar byin gyis rlobs / /
bla ma yab yum gyi thugs kar rim bzhin zla ba dang nyi ma'i gdan la d+hIH dang hrIH 'i mthar 'bru drug gis bskor bar gyur /
oM a @# / /
ra pa tsa na d+hIH hriH zhes bzla /
mchod bstod bya /
thun mong ma yin pa'i dbang bzhi len par 'dod na maN+Dal /
sdom bzung /
yang maN+Dal /
gsol gdab mjug tu /
gzhal yas khang rnams dang bcas pa bla ma yab yum la thim / /
bla ma yab yum rang gi spyi bor byon nas snyoms par zhugs pa'i dga' ba'i sgras zhes man chad gong ltar ro / /
'dir thun mong ba ni /
sangs rgyas kun gyi bdud nyid bla ma dang dbyer med pa'i rje btsun yab yum la gsol ba 'debs so / /
bdag la mngon par dbang bskur du gsol / /
lan gsum brjod /
zhes gsol ba btab pas bla ma'i spyi bo nas 'od zer dkar po byung /
rang gi smin mtshams su thim / /
lus kyi dri ma dag /
bum dbang thob /
yang mgrin pa nas 'od zer dmar po byung /
rang gi mgrin par thim /
ngag gi dri ma dag /
gsang ba'i dbang thob /
yang thugs ka nas 'od zer sngon po byung /
rang gi thugs kar thim /
yid kyi dri ma dag /
shes rab ye shes kyi dbang thob /
yang gnas gsum nas 'od zer kha dog sna tshogs byung /
rang gi gnas gsum du thim /
lus thams cad gang /
lus ngag @# / /
yid gsum gyi dri ma bag chags dang bcas pa thams cad dag /
dbang bzhi pa thob /
dpal ldan rtsa ba'i bla ma rin po che / /
bdag gi snying gar sogs kyis gsol ba btab pas /
gzhal yas khang lha rnams dang bcas pa thams cad gtso bo la thim /
gtso bo bdag gi snying gar byon nas bzhugs par bsam la sngar bzhin du gsol ba gdab par bya'o / /
de ltar nyin re bzhin du thun re gang 'grub bya'o / /
'di la gtso bo'i thugs ka nas lha mo ral gri dang thod pa 'dzin pa zhes gsungs pas nang sgrub dang 'brel che bar snang ngo / /
dngos gzhi ni /
swa b+hA was stong par sbyangs /
stong pa'i ngang las padma dang nyi ma'i gdan la d+hiH dang hrIH zhal sbyor las 'od 'phros /
'phags pa mchod /
sems can gyi don byas /
slar 'dus pa las rang nyid rje btsun 'jam dbyangs ral gri dang glegs bam 'jin pas dbyangs can ma ral gri dang glegs bam 'dzin pa dang mnyam par sbyor ba /
gnyis ka'ang sku mdog dmar ser rdo rje dang padma'i skyil krung gis bzhugs pa| rin po che dang rus pa'i rgyan gyis brgyan pa /
gtso bo'i snying gar sna tshogs padma 'dab ma bzhi pa'i dbus su mi bskyod pa sngon po ma ma kI dang sbyor ba /
shar gyi 'dab mar rnam snang dkar po sangs rgyas spyan ma @# / /
dang sbyor ba /
lho'i 'dab mar rin 'byung ser po rin chen sgrol ma dang sbyor ba /
nub kyi 'dab mar 'od dpag med dmar po gos dkar mo dang sbyor ba /
byang gi 'dab mar don yod grub pa ljang gu dam tshig sgrol ma dang sbyor ba /
thams cad kyang bzhugs tshul phyag mtshan rgyan rnams gtso bo bzhin no / /
de rnams kyi dpral bar oM sogs byin rlabs dang /
dbang lha spyan drangs te mchod cing /
gsol ba gdab pa dang /
dbang bskur ba gsang sgrub dang 'dra ba las /
chu lhag ma yar lung pa las thams cad la rdo rje rtse lnga pa re res dbu brgyan /
dbang lha rnams ye shes pa'i tshul du rang la thim par gyur /
rang gtso bor gsal ba'i snying ga'i rigs lnga'i thugs kar zla ba'i gdan la d+hIH dang yum lnga'i thugs kar nyi ma'i gdan la hrIH 'i mthar 'bru drug gis bskor bar dmigs la spro bsdu dang bcas /
oM a ra pa tsa na d+hIH hrIH zhes bzla bar bya'o / /
rje btsun gyi /
gal te nang sgrub dag la yang / /
blo ldan 'khor lo bskor 'dod na / /
'od zer sngo zlum gsal ba g.yas / /
de steng yig 'thu dmar po g.yon / /
'od zer sngo dmar phyogs bcur 'phros / /
zhi rgyas dbang la sogs pa yi / /
'dod pa'i don rnams bsdu bya ste / /
zhes so / /
nang gi mchod gtor rnams ni /
gsang sgrub ltar byin gyis @# / /
rlabs /
gtor mgron yang de ltar 'dir bsgyur nas bskyed pa'am /
bsdu na /
rang gi snying ga nas 'od zer 'phros /
rang bzhin gyi gnas nas rje btsun yab yum la rgyal ba sras bcas kyis bskor ba spyan drangs /
mdun gyi nam mkha' bzhugs pa'i ljags 'od zer gyi sbu gus zhes pa nas /
lha rnams rang la thim par gyur /
zhes pa'i bar gsang sgrub dang 'dra'o / /
thun mtshams su bza' btung 'bru gsum gyis byin gyis rlabs la rang lhar bsgoms te za'o / /
nyal ba'i tshe bla ma dang dbyer med pa'i yi dam la dmigs pa gtad la nyal lo / /
'gro 'dug thams cad la'ang lha'i nga rgyal dang ma bral bar bya'o / /
'di'i dbang byed na dkyil 'khor gsang sgrub ltar dang /
bdag mdun sgrub /
slob mas maN+Dal /
gsol gdab| sdom pa gnyis blang ba'ang de ltar bya /
slob ma pad nyi gdan la lhar bskyed de ye shes ba thim pa dpa' gcig dang 'dra'o / /
dbang dngos gzhi la bum dbang gi don du maN+Dal phul te /
byang chub rdo rje sangs rgyas la / /
'gro ba skyob pa'i ched du dbang / /
yon tan 'byung gnas ji ltar stsal / /
de ltar bdag la'ang stsal du gsol / /
zhes lan gsum /
de ltar gsol ba btab pas mdun bskyed kyi bla ma rje btsun 'jam dbyangs yab yum khyed rang gi spyi bor byon te /
@# / /
rlabs /
gtor mgron yang de ltar 'dir bsgyur nas bskyed pa'am /
bsdu na /
rang gi snying ga nas 'od zer 'phros /
rang bzhin gyi gnas nas rje btsun yab yum la rgyal ba sras bcas kyis bskor ba spyan drangs /
mdun gyi nam mkha' bzhugs pa'i ljags 'od zer gyi sbu gus zhes pa nas /
lha rnams rang la thim par gyur /
zhes pa'i bar gsang sgrub dang 'dra'o / /
thun mtshams su bza' btung 'bru gsum gyis byin gyis rlabs la rang lhar bsgoms te za'o / /
nyal ba'i tshe bla ma dang dbyer med pa'i yi dam la dmigs pa gtad la nyal lo / /
'gro 'dug thams cad la'ang lha'i nga rgyal dang ma bral bar bya'o / /
'di'i dbang byed na dkyil 'khor gsang sgrub ltar dang /
bdag mdun sgrub /
slob mas maN+Dal /
gsol gdab| sdom pa gnyis blang ba'ang de ltar bya /
slob ma pad nyi gdan la lhar bskyed de ye shes pa thim pa dpa' gcig dang 'dra'o /
dbang dngos gzhi la bum dbang gi don du maN+Dal phul te /
byang chub rdo rje sangs rgyas la / /
'gro ba skyob pa'i ched du dbang / /
yon tan 'byung gnas ji ltar stsal / /
de ltar bdag la'ang stsal du gsol / /
zhes lan gsum /
de ltar gsol ba btab pas mdun bskyed kyi bla ma rje btsun 'jam dbyangs yab yum khyed rang gi spyi bor byon te /
@# / /
yab kyi thugs ka'i rigs lnga'i yab yum las mar me gcig las gnyis chad kyi tshul du rigs lnga yab yum rang 'dra gnyis pa chad nas khyed rang gi snying padma 'dab ma bzhi par gyur pa'i steng du 'khod pa ni /
dbus su mi bskyod pa sngon po ma ma kI dang sbyor ba /
sogs rigs lnga yab yum phyag mtshan bzhugs tshul dang bcas mngon rtogs ltar brda sprod /
de dag gi gnas gsum gyi yi ge gsum las bdud rtsi'i rgyun babs pas khyed rang gi lus thams cad gang /
nyon mongs pa lnga dag /
phung po lnga gnas 'gyur /
ye shes lnga mngon du byas /
khyed rang rnams slar yang spyi bo'i bla ma rje btsun yab yum la gus 'dud byas pas yab yum snyoms par zhugs pa'i sbyor mtshams nas byang sems kyi bdud rtsi'i rgyun byung ba khyed rang gi spyi bo nas zhugs /
lus thams cad gang bas bde ba chen po skye par bsam /
des lus kyi dri ma thams cad dag /
bum pa'i dbang thob /
'bras bu sprul sku grub pa'i bag chags bzhag go /
gsang dbang gi don du maN+Dal dang /
gsol btab sngar bzhin /
khyed rang gi spyi bo'i bla ma yab yum snyoms par bzhugs pa'i dga' ba'i sgras sangs rgyas byang @# / /
sems spyan drangs /
yab kyi spyi bo nas bzhugs /
sku'i dbyibs brgyud /
yab yum gyi sbyor mtshams nas byung ba'i byang sems dkar dmar myong bas chu rgyun des mgrin pa'i gnas rnams la thim /
nang mchod byin /
byang sems lce'i steng du myangs pa las skyes pa'i bde bas stong pa yul du byas pa'i bde stong dbyer med kyi ting nge 'dzin la mnyam par bzhag /
de nas khyed rang gi spyi bo'i bla ma rje btsun gyi thugs ka'i rigs lnga yab yum gyi snying ga'i sngags phreng las sngags phreng gnyis pa zhal nas brgyud de byung| khyed rang gi zhal du zhugs /
thugs ka'i sa bon gyi mthar 'khod pas 'od zer 'phros te /
gsung rab kyi tshig don la thogs pa med pa'i blo gros kyi snang ba rgyas par mos la /
oM a ra pa tsa na d+hIH hrIH zhes rjes zlos brgya rtsa brgyad bya /
des ngag gi dri ma dag /
gsang ba'i dbang thob /
'bras bu longs spyod rdzogs pa'i sku grub pa'i bag chags bzhag go /
sher dbang gi don du maN+Dal gsol btab sngar ltar /
khyed rang rnams 'jam dbyangs dpa' bo gcig par gsal par bsam /
spyi bo'i bla mas dbyangs can ma lo bcu drug lon pa khyed rang la byin par bsam @# / /
la| rgyal ba yab yum bde ba thams cad 'byung ba'i gnas / /
lha mo mchog 'di bu yis mchod rten mngon du gyis /
zhes brjod /
yum gyi mkha' AH las padma dmar po 'dab ma lnga pa ze'u 'bru la AH sa mtshan pa /
yab kyi gsang gnas hUM las rdo rje sngon po rtse lnga pa lte ba la hUM gis mtshan par bsam la /
yab yum snyoms par zhugs pas lus thams cad thig les gang /
thig le thams cad bde ba'i rang bzhin du gyur pas bde ba dang stong pa gnyis su med pa'i ting nge 'dzin mngon du byas te mnyam par bzhag /
des yid kyi dri ma dag /
shes rab ye shes kyi dbang thob /
'bras bu chos sku grub pa'i bag chags bzhag go /
dbang bzhi pa'i don du maN+Dal phul /
khyod zhabs padma'i bka' drin gyis| |sogs kyis gsol ba gdab /
khyed rang gi mdun gyi nam mkhar bla ma yab yum zhig gsal btab nas /
de'i yum de yab la thim /
yab de yang yab de'i thugs ka'i d+hIH la thim /
d+hIH de yang tshig drag la thim /
tshig drag de nam mkha' la 'jal yal ba bzhin du bsam la /
@# / /
de'i ngang la mnyam par bzhag /
de'i don yang chos thams cad spros pa dang bral ba yin pas smra bsam brjod med kyi gnas lugs 'di dbang bzhi pa'i ngo bo yin no / /
zhes ngo sprod /
des lus ngag yid gsum gyi dri ma'i sa bon thams cad dag /
dbang bzhi pa thob /
'bras bu ngo bo nyid sku grub pa'i bag chags bzhag go /
de nas sku dngos kyi byin rlabs dang /
rjes chog gnyis gsang sgrub dang 'dra'o / / / /
gnyis pa lhag pa'i lha rje btsun ma nag mo ni /
skyabs sems tshad med dpa' gcig ltar bya /
rdor rje sems dpa'i bsgom bzlas bde mchog ltar bya /
bla ma'i rnal 'byor ni /
rang gi spyi gtsug tu padma dang nyi ma'i gdan la baM yongs su gyur pa las bla ma dang dbyer med kyi rje btsun ma zhal gcig ma /
phyag g.yas gri gug 'phyar ba /
g.yon thod pa thugs kar bsnams pa'i gru khug na kha TwAM ga bzung ba /
gces bu khros pa'i chas dang ldan pa /
zhabs g.yas brkyang g.yon bskum pas me 'bar ba'i dbus na bzhugs pa'i spyi bor oM dkar po /
mgrin par AH dmar po /
thugs kar hUM sngon po /
lte bar swA ser po /
gsang bar hA ljang gus mtshan pa /
thugs ka'i hUM las 'od 'phros /
@# / /
rtsa rgyud kyi bla ma yi dam /
sangs rgyas byang sems /
mkha' 'gro chos skyong gi tshogs thams cad spyan drangs te /
spyi bo'i bla ma la thim pas skyabs gnas kun 'dus pa'i bdag nyid du gyur| gang gi dran gyis bde chen nyid / /
sogs dang /
de nyid mngon gyur de bzhin gshegs / /
spros bral zab zhi rgyal ba'i yum / /
sna tshogs sku ston 'gro ba'i mgon / /
bla ma rje bcun ma la 'dud /
oM gu ru badzra yo gI ni ar+g+haM sogs kyis mchod /
bla na mchis dang ma mchis pa'i / /
kun bzang rnam 'phrul mchod pa 'bul| |bgyid dang bgyid stsal yi rang ba'i / /
sdig ltung bshags so slan chad sdom / /
bde bar gnas dang gzhan bde la / /
'god pa sogs la yi rang ngo / /
shes bya spang bya thob sgom gyis / /
bsdu ba'i chos 'khor bskor du gsol / /
'gro ba'i ldongs par mi 'god par / /
bsod nams zhing du bzhugs gsol 'debs / /
'dis mtshon dge bas 'gro ba kun / /
bla mas rjes su 'dzin par shog /
maN+Dal spyi ltar phul ba'am /
'di kha'i gzhung nas byung ba ni /
rang gi sems nyid dang dbyer med kyi rje btsun ma rang gi spyi bo nas yar byon pa des @# / /
rang gi lus kyi pags pa bshus nas rting pa'i steng du dbus su khog pa mgo bo dang snying /
yan lag bzhi phyogs bzhir /
rgyu ma sogs mtshams rnams su bzhag pa yongs su gyur pa las rim pa bzhin dbang chen gser gyi sa gzhi'i steng /
rgyu rin po che sna tshogs las grub pa'i ri rab dang rnam rgyal khang bzang /
gling bzhi dang nyi zla la sogs pa lha dang mi'i dpal 'byor ma tshang ba med par gyur pa 'di nyid bla ma dang dkon mchog rin po che'i zhing du 'bul lo / /
thugs rjes 'gro ba'i don du bzhes su gsol /
zhes 'bul /
bla ma'i rnal 'byor gong ltar gsol ba gdab cing /
gzhan bla ma gong mas mdzad pa'i bka' drin dran pa'i gsol 'debs kyang bya /
mthar /
rje btsun ma dgyes bzhin du rang gi tshangs bug nas byon te /
snying ga'i rlung sems la thim par bsam mo / /
dngos gzhi ni /
swa b+hA wa dang /
shU n+ya tA sa chos thams cad rang ngos nas sdod lugs su grub pa rdul tsam yang med pa'i stong pa nyid 'dzin stangs kyi yul du byas nas /
der nges pa'i rang sems bde chen lhan skyes su song bar mos te /
gnyis po chu la chu bzhag pa bzhin du gnyis snang phra mos kyang mchod par bzung nas /
dag pa gnyis ldan gyi ye shes chos skur dngos su song bar rtse gcig tu mnyam par bzhag /
de las ma @# / /
g.yo bzhin du /
stong pa'i ngang las sngon gyi smon lam dran pas sems can gyi don du ye shes rang gi snang bar e las chos 'byung gru gsum pa phyi dkar la nang dmar ba /
gdengs ka gyen du bstan pa'i nang du padma dang nyi ma'i gdan la 'jigs byed nag po kha sgub pa dang dus mtshan ma dmar mo rkan rkyal du bskyil ba'i steng du baM nag po las 'od 'phros /
'phags pa mchod /
sems can gyi don byas /
tshur 'dus yongs su gyur pa las gri gug nag po yu ba la baM gyis mtshan pa /
de las 'od 'phros /
snod thams cad gzhal yas khang dang /
bcud thams cad rje btsun ma'i lha tshogs 'god /
tshur 'dus yongs su gyur pa las rang nyid rje btsun ma nag mo zhal gcig ma /
phyag g.yas gri gug nam mkha' la 'phyar ba /
g.yon pas bdud bzhi'i khrag gis bkang ba'i thod pa thugs kar bsnams pa /
zhabs g.yas brkyang pas 'jigs byed nag po dang /
g.yon bskum pas dus mtshan ma dmar mo mnan pa /
g.yon gyi gru mo'i nang na kha TwAM ga bzung ba /
dbu skra ser po gyen du langs pa /
spyan gsum dang ldan pa /
mche ba bzhi gtsigs pa /
thod skam lngas dbu brgyan cing /
thod rlon lnga bcus do shal byas pa /
@# / /
gcer bu rus pa'i rgyan gyis brgyan pa /
ye shes kyi me 'bar ba'i dbus na bzhugs pa'o / /
de'i snying ga chos kyi 'khor lo rtsa 'dab brgyad pa'i lte bar baM sngon po las rje btsun ma sngon mo rang 'dra'i rje btsun ma brgyan kyis bskor ba /
lte ba sprul pa'i 'khor lo rtsa 'dab drug cu rtsa bzhi'i dbus su baM ser po las rje btsun ma ser mo rang 'dra drug cu rtsa bzhis bskor ba /
spyi bo bde chen gyi 'khor lo rtsa 'dab sum cu so gnyis pa'i dbus su baM dkar po las rje btsun ma dkar mo rang 'dra sum cu so gnyis kyis bskor ba /
mgrin pa longs spyod kyi 'khor lo rtsa 'dab bcu drug pa'i dbus su baM dmar po las rje btsun ma dmar mo rang 'dra bcu drug gis bskor ba /
gsang gnas bde skyong gi 'khor lo rtsa 'dab sum cu so gnyis pa'i dbus su baM ljang gu las rje btsun ma ljang gu rang 'dra sum cu so gnyis kyis bskor ba /
thams cad kyang nyi ma'i gdan rkyang ba la bzhengs pa ste /
gzhan rgyan cha lugs thams cad gtso mo lta bu'o / /
mig gnyis su laM las sangs rgyas spyan ma dkar mo me long 'dzin pa /
rna ba gnyis su maM las ma ma kI sngon mo cang te'u 'dzin pa /
sna la aM las @# / /
rin chen sgrol ma ser mo dri chab 'dzin pa /
lce la paM las gos dkar mo dmar mo zhal zas 'dzin pa /
lus la taM las dam tshig sgrol ma ljang gu na bza' 'dzin pa /
thugs kar hUM las kun tu bzang mo sngon mo gri gug dang thod pa bdud rtsis gang ba 'dzin pa /
de thams cad kyi dpral bar oM dkar po /
mgrin par AH dmar po /
thugs kar hUM sngon po /
hUM las 'od zer 'phros /
u rgyan nas rje btsun ma'i lha tshogs la sangs rgyas dang byang chub sems dpa' thams cad kyis bskor ba spyan drangs /
oM badzra yo gI ni sa pa ri wA ra ar+g+haM sogs kyis mchod /
dzaH hUM baM hoH dbyer med du thim par gyur /
yang thugs ka'i hUM las 'od 'phros /
rgyal ba rigs lnga 'khor bcas spyan drangs /
oM pany+tsa ku las pa ri wA ra ar+g+haM sogs kyis mchod /
bcom ldan de bzhin nyid gshegs nas / /
thugs rjes 'gro ba'i don gyi phyir / /
sna tshogs sprul pa'i skur ston pas / /
dbang bzhi'i las la 'gro ba rnams / /
'god mdzad ston mchog bla na med / /
brtse bas bdag la dbang bskur stsol / /
@# / /
lan gsum brjod /
zhes gsol ba btab pas rigs lngas bum pa'i chus spyi bo nas /
dus gsum sangs rgyas thams cad kyi / /
sku bzhi'i bdag nyid chen po 'dis / /
bu khyod la ni dbang bskur bas / /
sku bzhi mngon du 'gyur bar shog /
oM sarba ta thA ga ta badzra b+ha ba a b+hi She ke ta sa ma ya shi ye hUM /
zhes dbang bskur bas chu'i rgyun des lus thams cad gang /
dri ma thams cad dag /
dbang bzhi pa thob /
chu lhag ma yar lud pa las gtso bo dang gsang gnas kyi lha rnams la don yod grub pa| lte ba'i lha rnams la rin chen 'byung ldan /
snying ga'i lha rnams la mi bskyod pa /
mgrin pa'i lha lha rnams la 'od dpag med / /
spyi bo'i lha rnams dang /
sangs rgyas spyan ma la rnam par snang mdzad /
ma ma kI la mi bskyod pa /
rin chen sgrol ma la rin chen 'byung ldan /
gos dkar mo la 'od dpag med| dam tshig sgrol ma la don yod grub pa /
kun tu bzang mo la rdo rje sems dpas dbu brgyan cing /
dbang gi lha rang la thim par gyur /
rang lhar gsal ba tha mal pa'i lus sems ltar ngo bo tha dad ma yin pa /
bde stong dbyer med @# / /
kyi ye shes kyi bzung rnam lhar snang ba'i gsal snang dang nga rgyal la bslab /
rang rje btsun mar gsal ba'i 'khor lo lnga'i lha rnams kyi thugs kar nyi ma'i gdan la rang rang gi sku mdog dang mtshungs pa'i baM rnams la sngags phreng kha dog dmar po g.yon du bskor ba las 'od zer 'phros /
rgyal ba sras bcas spyan drangs te char bab pa bzhin rang la thim /
yang 'od zer 'phros /
sems can thams cad la phog pas sdig sgrib sbyangs /
rje btsun ma'i skur gyur la sngags kyi sgra sgrogs /
'od zer tshur 'dus te sngags phreng la thim par gyur /
oM hrIH hUM DA ki badzra sarba bi da swa hA oM rat+na rat+na ma hA rat+na ye swa hA /
zhes ci nus bzla /
'di'i rdzogs rim ni /
bzlas pa bya ba'i gong ngam| 'dir bsgom kyang chog ste /
snying gi dkyil snying ga'i gtso mo'i lte ba'i thad rtsa mdud gyi dbus su nyi zla sran ma tsam kha sbyar ba'i bar la rang gi sems nyid thig le sngon po yungs 'bru tsam gsal la dwangs pa rang bzhin med pa cig bsam nas tshu ri nas phar blta ba lta bu ma yin par de la rang sems bzhugs pa bzhin du rtse gcig tu dmigs nas mnyam par bzhag /
de ltar yun ring bsgom pa'i mthar thig le las 'od zer 'phros snod bcud la phog pas 'od du zhu nas rang la thim /
'khor lo lnga'i lha rnams snying ga'i gtso mo la thim /
rang stod smad nas 'od du zhu ste snying kha'i lha thim /
@# / /
de zla nyi la /
de thig le la thim /
de nam mkha' la 'ja' yal ba bzhin du bsam la /
gnad du bsnan sa snying kha'i rtsa 'khor gyi nang de ma 'chug par dmigs med la mnyam par yun ring bzhag /
slar yang chu las nya 'phar ba'i tshul gyis rang lha'i skur rtsa 'khor gyi lha dang bcas ldang bar bya'o / /
nang mchod bsangs sbyangs /
stong pa'i ngang las yaM las rlung gi dkyil 'khor /
raM las me'i dkyil 'khor /
kaM las mi mgo'i sgyed bu gsum gyi steng du /
a las ka pA la yangs shing rgya che ba dum bu gsum pa phyi dkar la nang dmar ba dpral ba rang la bstan pa'i nang du zla ba'i dkyil 'khor la shar du gau las ba lang gi sha /
lhor ku las khyi'i sha /
nub tu da las rta'i sha /
byang du ha las glang po che sha /
dbus su na las mi'i sha /
de rnams kyi steng du shar du b+hUM las dri chen /
lhor aM las rak+ta /
nub tu dzriM las byang sems /
byang du khaM las klad pa /
dbus su hUM las dri chu /
de rnams kyi steng du shar du b+h+ruM /
lhor aM /
nub tu dzriM /
byang du khaM /
dbus su hUM /
slar yang de rnams kyi steng du oM AHhUM re res mtshan pa'i b+h+ruM las 'od zer 'og tu 'phros pas rlung g.yos /
me sbar /
thod pa dros /
sha lnga bdud rtsi lnga yi ge lnga 'bru @# / /
gsum dang bcas pa 'od du zhu bas bdud rtsi chen por gyur /
phyag rgya dang bcas /
oM AH hUM hA ho hrIH zhes pas thams cad 'dres nas ye shes kyi rgya mtsho chen por dkar mer te zhu bar gyur /
oM AHhUM /
lan gsum brjod /
lag pa g.yon pa'i srin lag gis dkrugs nas lce la reg ste myangs pas lus kyi lha rnams mchod par bsam la /
oM a mr-i ta swA da na badzra swa b+hA wa At+ma ko nya haM /
zhes brjod /
phyi mchod bde mchog ltar byin gyis rlabs /
mdun bskyed na /
swa b+hA wa brjod /
stong pa'i ngang las mdun gyi nam mkhar e las chos 'byung gru gsum pa /
zhes pa nas dbang lha thim pa'i bar khyad par phra mo yod pa dpa' gcig ltar sbyar nas 'di'i bdag bskyed ltar 'don /
bdag 'jug blangs pa'i mdun bskyed ma yin pa la rtsa 'khor gyi lha bskyed kyang chog /
slar yang thugs ka'i 'od kyis phyogs bcu'i bla ma dang yi dam /
sangs rgyas dang byang chub sems dpa'| mkha' 'gro chos skyong bsrungs ma'i tshogs dang bcas pa thams cad byon nas bla ma rnams rje btsun ma'i steng dang /
gzhan rnams mtha' skor du bzhugs par gyur /
oM mchod do /
phyogs bcu dus gsum gyi zhes pa nas| mnga' bdag drin can rtsa ba'i bla ma rin po che'i zhal du oM AHhUM /
rgyal ba rdo rje 'chang gi zhal du sogs @# / /
da gyi bla ma rnams la 'bul /
gzhan yang dbang bskur ba rgyud bshad man ngag gnang ba'i bla ma brgyud pa dang bcas pa rnams kyi zhal du x oM hrIH hUM DA ki sogs mthar /
oM AHhUM /
btags pas gtso bo la 'bul /
yi dam lha tshogs rnams kyix sangs rgyas dang byang chub sems dpa' rnams kyix mkha' 'gro chos skyong srung ma'i tshogs kyix gzhi bdag nyug mar gnas pa dang sems can thams cad lhar gyur pa rnams kyi zhal du oM AH hUM /
de nas /
phyi nang gsang ba de kho na'i / /
mkha' mnyam mchod sbrin dpag med kyis / /
rje btsun 'khor dang bcas rnams mchod / /
bzhes nas bdag la dgyes par mdzod / /
zhes snyan gsan 'bul /
oM gu ru badzra yo gI nI sa pa ri wA ra ar+g+haM pra tI ts+tsha hUM swa hA /
de bzhin du ar+g+haM gyi gnas su /
pa dyaM /
nas /
shap+ta'i bar sbyar bas phyi mchod dang /
sngags de la /
oM AH hUM /
btags pas nang mchod dang /
yang de la /
mu tra pU dza me g+ha sa mu dra s+pha ra Na sa ma ya hUM /
zhes btags pa gsang mchod yum yod pa la dngos su 'bul /
gzhan rnams de dang thugs rgyud gcig pas mnyam du lhan skyes kyi bde ba skyes par bsam /
yang mu trI tshab tu /
yu gaH nA da /
bcug pas de kho na nyid kyi mchod pa 'bul /
mtha' yas @# / /
'gro la brtse bas thabs shes gnyis / /
skye med goms shing tshogs gnyis bsags pa'i mthus / /
de kho na nyid mngon gyur spangs rtogs rdzogs / /
don gnyis mthar phyin de bzhin gshegs mang 'dud / /
spros bral zab zhi 'od gsal 'du ma byas / /
dag pa gnyis dang ldan pa'i chos dbyings dang / /
ro gcig gyur pa'i shes rab sgo nas ni / /
rgyal ba sras bcas bskyed pa'i yum la 'dud / /
chos kyi sku las nam yang g.yo med bzhin / /
ji bzhin gzigs pa 'gro la 'doms pa'i phyir / /
thabs kyi sgo nas sna tshogs skur ston pa'i / /
'gro ba'i mgon po rje btsun ma la 'dud / /
dus gsum skad cig mkhyen nas thugs brtse bas / /
'gro la lam bzang ston sogs bgyis dgos gang / /
lhun gyis grub dang rgyun mi chad pa yis / /
'gro kun don mdzad ma cig khyod la 'dud / /
bdag sogs kun gyi 'gal rkyen kun zhi zhing / /
mthun rkyen lhun grub rtsa rlung byin gyis rlobs / /
rim pa gnyis sogs yang dag lam bzang kun / /
skye zhing mthar phyin byin gyis rlabs tu gsol / /
gtor ma nang mchod ltar byin gyis rlabs la /
rje btsun ma 'khor dang bcas pa'i ljags 'od zer gyi sbu @# / /
gus gtor ma'i bcud drangs te gsol bar gyur /
oM gu ru badzra yo gI ni sarba bud+d+ha bo d+hi satwa i daM ba liM ta kha kha khA hi khA hi /
zhes lan gsum gyis 'bul /
a r+g+haM la sogs pas mchod / /
rdo rje'i glu brjod /
yig brgya /
bzod gsol /
smon lam bkra shis kyi tshigs bcad rnams bya /
gtor mgron gyi lha thams cad dzaH hUM baM hoH rang la thim pas mchog dang thun mong gi dngos grub thams cad thob par bsam mo /
thun mtshams su bza' btung bdud rtsir byin gyis rlabs te /
nang gi lha rnams gsal por dmigs nas de rnams mchod pa'i tshul du za'o / /
nyal ba'i rnal 'byor ni /
rdzogs rim gyi thig le la dmigs nas nyal lo / /
ldang ba'i tshe sngags kyi sgras bskul bar mos nas lha'i rnal 'byor la gnas par bya'o / /
'di'i dbang byed na gnas dben par gtsang sgra legs por byas /
ba byung lnga byug dri bzang gis chag chag btab pa las /
dkyil 'khor dkar po zlum po me re dang bcas pa'i dbus su sin+d+hu ra'am /
de dang tshon dmar po bsres nas chos 'byung bris pa'i dbus su gri gug nag pa so rang la bstan pa /
lte ba la baM gyis mtshan pa'i mdun nas brtsams te snying po'i mgo nang du bstan pa bri /
chos 'byung gi mthar zla kham rnams la 'bru gsum dang a li mgo nang dang /
ka li phyir bstan pa bri /
de'i mthar phyi nang gi mchod gtor dang gri gug thod pa khaTaM ga mig dar rnams bshams /
bdag bskyed sngon du 'gro bas dkyil 'khor @# / /
bsang sbyangs /
mngon rtogs bzhin lha bskyed la /
bsnyen pa dang mchod bstod ci rigs pa bya /
bdag 'jug blang /
slob mas maN+Dal phul /
dga' chen khyod bdag ston pa ste / /
sogs lan gsum gyis gsol ba gdab| byang sdom dang /
sngags sdom blang /
a khaM bI ra hUM zhes pas gdong g.yogs bcing /
slob ma'i thugs kar rdo rje bzung nas /
deng khyod de bzhin gshegs pa thams cad dang dpa' bo dang rnal 'byor ma rnams kyi rigs su zhugs kyi /
de bzhin gshegs pa rnams kyi gsang chen dam pa 'di /
de bzhin gshegs pa rnams kyi dkyil 'khor du ma zhugs pa rnams kyi mdun du smra bar mi bya ste /
ma dad pa rnams la'ang ma yin no / /
zhes gsang bar gdam mo / /
phan yon gyi sgo nas dam la bzhag pa ni /
rdo rje thugs kar bzung ste /
deng phyin chad bu khyod kyis de bzhin gshegs pa rnams kyi dngos grub kyang thob par 'gyur na /
dngos grub gzhan lta ci smos /
de lta bu'i rdo rje ye shes bskyed par bya yi /
khyod kyis dkyil 'khor chen po ma mthong ba rnams kyi mdun du smra bar mi bya ste /
bu khyod dam tshig nyams par gyur ta re /
nyes dmigs kyi sgo nas dam la bzhag pa ni /
rdo rje thugs dkar bzung la /
rnal 'byor ma nyid deng @# / /
khyod kyi / /
snying la yang dag zhugs par 'gyur / /
gal te tshul 'di smras na ni / /
de ma thag tu dral te gshegs / /
yang rdo rje slob ma'i spyi bor bzung la /
'di ni khyod kyi dam tshig gi rdo rje ste / /
gal te tshul 'di su yang rung ba la smras na khyod kyi mgo bo 'gas par 'gyur ro / /
gnyis ka'i sgo nas dam la bzhag pa ni /
nang mchod byin la /
'di ni khyod kyi dmyal ba'i chu / /
dam tshig 'das na sreg par byed / /
dam tshig bsrung na dngos grub ni / /
rdo rje bdud rtsi'i chu yi 'grub / /
oM pany+tsa a mr-i ta ud ta ka THA THA THA /
rdo rje slob dpon bka' nyan pa'i sgo nas dam la bzhag pa ni /
deng phyin chad bu khyod kyi dpal rje btsun rnal 'byor ma nga yin gyi| ngas 'di gyis shig ces pa de khyod kyi bya dgos so / /
nga la brnyas par ma byed cig /
byas na ya nga ba ma spangs par 'chi ba'i dus byas nas sems can dmyal ba chen por lhung bar gyur ta re /
byang chub kyi sems bsgom pa ni /
khyed rang gi thugs kar kun rdzob byang chub sems kyi ngo bo zla ba'i dkyil 'khor sgoms /
de'i steng du don dam byang chub sems kyi ngo bo rdo rje dkar po rtse lnga pa lte ba la hUM gis mtshan pa @# / /
sgoms nas /
oM sarba yo ga tsit+ta u patA ya mi /
rdo rje slob ma'i snying gar bzung ste| sid+d+hi sarba ya tha su khaM su ra ta sa ma ya stwaM /
de nas slob ma sngags gnyis kyis stong par sbyangs /
stong pa'i ngang las padma dang nyi ma'i gdan la 'jigs byed nag pa kha sbub pa dang dus mtshan ma dmar mo rkan rgyal du bskyel ba'i steng du baM las gri gug baM gyis mtshan pa yongs su gyur pa las khyed rang rnams rje btsun ma nag mo zhal gcig ma| zhes pa nas /
ye shes kyi me 'bar ba'i dbus na bzhugs pa'o / /
zhes pa'i bar sgrub thabs ltar lhar bskyed /
gnas gsum brlab /
bla ma dang slob ma mdun bskyed kyi thugs ka'i sa bon las 'od zer 'phros /
u rgyan la sogs pa nas rje btsun ma'i lha tshogs la sangs rgyas dang byang chub sems dpa'i thams cad kyis bskor ba spyan drangs te /
mtsho la kha ba bab pa bzhin khye rang gi lus la thim pa'i mos pa mdzod /
sngags dang rol mo bya /
dzaH hUM baM hoH zhes brjod /
de nas rdo rjes spyan dar phye la /
rnal 'byor ma ni deng khyod kyi / /
mig 'byed par ni brtson par mdzad / /
phye bas thams cad mthong 'gyur ba / /
rdo rje'i mig ni bla na med / /
oM badzra paSh+ya hoHzhes pas bla ma rang gi rtsa 'khor gyi lha rnams mngon rtoT @# / /
ltar brda sprod de /
de lta bu'i rtsa 'khor gyi lha thams cad mngon sum du mthong ba'i mos pa byed du bcug /
dbang dngos gzhi la bum dbang gi yon du maN+Dal phul la /
gsol ba gdab pa ni /
ye shes lnga bdag brtse chen po| |khyod kyis 'gro la mchog bstsol ltar / /
bdag kyang bskyab pa'i don gyi phyir / /
rje btsun thar pa bla med stsol| |lan gsum /
khyed rang rnams rje btsun mar gsal ba'i lus kyi dbus gzhung shing gi tshul du rtsa dbu ma la ro rkyang gnyis kyis lu gu brgyud du 'khyud pa'i snying ga chos kyi 'khor lo rtsa 'dab brgyad pa /
lte ba sprul pa'i 'khor lo rtsa 'dab drug cu re bzhi pa /
mgrin pa longs spyod kyi 'khor lo rtsa 'dab bcu drug pa /
gsang gnas bde skyong gi 'khor lo rtsa 'dab sum cu so gnyis pa /
spyi bo bde chen gyi 'khor lo rtsa 'dab so gnyis pa gsal thob /
de nas bla ma rje btsun mar gsal ba'i snying kha'i chos kyi 'khor lor bzhugs pa'i rje btsun ma sngon mo gtso 'khor dgu las /
rang 'dra gnyis pa re mar me gcig las gnyis chad kyi tshul du byung ba slob ma'i snying kha'i rtsa 'dab rnams su byon pas zhe sdang dag /
rnam shes kyi phung po gnas 'gyur /
me long lta @# / /
bu'i ye shes mngon du byed pa'i rten 'brel 'grig /
de bzhin du bla ma rje btsun ma'i lte ba sprul pa'i 'khor lor bzhugs pa'i rje btsun ma ser mo gtso 'khor re lnga las /
rang 'dra sogs sngar ltar la /
lte ba'i rtsa 'dab rnams su byon pas nga rgyal dang ser sna dag /
tshor ba'i phung po gnas 'gyur /
mnyam nyid ye shes mngon du byed pa'i rten 'brel 'grig /
bla ma'i mgrin pa longs spyod kyi 'khor lor bzhugs pa'i rje btsun ma dmar mo gtso 'khor bcu bdun las /
rang 'dra sogs gong ltar /
mgrin pa'i rtsa 'dab rnams su byon pas 'dod chags dag /
'du shes kyi phung po gnas 'gyur /
so sor rtog pa'i ye shes mngon du byed pa'i rten 'brel 'grig /
bla ma'i gsang gnas bde skyong gi 'khor lor bzhugs pa'i rje btsun ma ljang gu gtso 'khor so gsum las /
rang 'dra sogs 'dra /
gsang gnas kyi rtsa 'dab rnams su byon pas phrag dog dag /
'du byed kyi phung po gnas 'gyur| bya ba grub pa'i ye shes mngon du byed pa'i rten 'brel 'grig /
bla ma'i spyi bo'i bde chen gyi 'khor lo bzhugs pa'i rje btsun ma dkar mo gtso 'khor so gsum las /
rang 'dra sogs /
spyi bo'i rtsa 'dab rnams @# / /
su byon pas gti mug dag /
gzugs kyi phung po gnas 'gyur /
chos kyi dbyings kyi ye shes mngon bu byed pa'i rten 'brel 'grig /
de ltar bla ma'i lus kyi rtsa 'khor rnams las lhag pa'i lha re re byon pa ni dbus kyi gtso mo yin par shes par bya'o / /
de rnams so so'i dag bya dag byed de rig pa'i dbang ngo /
de ltar slob ma'i rtsa khams rnams su byon pa'i lha rnams rtsa 'khor gyi dbus dang rtsa 'dab rnams su so sor bzhugs pas gti mug dag /
'bras bu chos sku mngon du byed pa'i sa bon bzhag /
yang bla ma'i rtsa 'khor lnga'i lha rnams las 'od zer byung /
slob ma'i rtsa 'khor rnams su byon te /
rtsa thams cad gsal bar byed pas zhe sdang dag /
'bras bu longs sku mngon du byed pa'i sa bon bzhag /
yang bla ma'i rtsa 'khor lnga'i lha rnams las bdud rtsi byung /
slob ma'i rtsa 'khor rnams su byon te /
rtsa thams cad khengs pas 'dod chags dag /
'bras bu sprul sku mngon du byed pa'i sa bon bzhag go /
de rnams spyi'i dag bya dag byed de slob dpon gyi dbang ngo /
de ltar bla ma'i lus kyi dkyil 'khor du bum pa'i dbang thob /
lus kyi sgrib pa dag /
lam bskyed pa'i rim pa bsgom pa la dbang /
@# / /
'bras bu sprul pa'i sku mngon du byed pa'i rten 'brel 'grig pa'o / /
yang gsang dbang gi yon du maN+Dal phul /
gsol ba gdab pa ni /
zung 'jug bde ba chen po'i sku / /
rje btsun gzhan phyir mngon gyur pa / /
brtse bas 'gro la phan don du / /
rje btsun bdag la bstsal du gsol / /
lan gsum /
gdong g.yogs bcing| bla ma skad cig gis bde mchog dpa' bo gcig par gyur pa dang /
yum rje btsun ma snyoms par bzhugs pa'i dga' ba'i sgras phyogs bcu'i sangs rgyas yab yum dpag tu med pa spyan drangs /
bla ma yab yum gyi spyi bo nas zhugs /
thugs kar chags pa chen po'i mes zhu /
sbyor mtshams nas byang sems dkar dmar gyi rgyun slob ma'i lce steng du byon pa myong bas lus thams cad bde bas khyab par bsam la nang mchod sbyin /
slob mas /
a ho ma hA su kha /
mig dar bsal /
yang bla ma'i thugs ka nas sngags phreng sngon po dang /
lte ba nas ser po /
spyi bo nas dkar po /
mgrin pa nas dmar po /
gsang gnas nas sngags phreng ljang gu rnams rim pa bzhin bla ma'i zhal nas thon /
slob ma'i mgrin pa'i gnas su thim par bsam ste sngags rjes zlos lan lnga bya'o / /
@# / /
de ltar bla ma'i yum gyi b+ha ga'i dkyil 'khor du gsang ba'i dbang thob /
ngag gi sgrib pa dag /
lam rang byin rlabs bsgom pa la dbang /
'bras bu longs spyod rdzogs pa'i sku mngon du byed pa'i rten 'brel 'grig go / /
shes rab ye shes kyi dbang gi don du maN+Dal phul /
gsol ba gdab pa ni /
sku gsum lhun grub bde chen po / /
thugs rjes 'gro rnams bskyab pa'i phyir / /
bde chen sku nyid mngon mdzad pa / /
mnga' bdag bdag la de ltar stsol / /
lan gsum /
gdong g.yogs cing /
slob ma skad cig gis bde mchog dpa' bo gcig tu gyur pa la /
bla mas rje btsun ma gtad byung bar bsam ste /
thar pa mchog ster lha mo ni / /
bde chen rgyal ba kun gyi yum / /
bde ba thams cad 'byung gnas 'di / /
bu yis mchod bsten mngon du gyis / /
de nas slob ma'i lag pa g.yas su gri gug /
g.yon du thod pa bdud rtsis bkang ba /
gru mor kha TraM ga gtad pa /
de dang dbyer med pa'i tshul du rje btsun ma des khyed rang gi pang du byon par bsam nas /
mkha' gsang byin gyis rlabs pa ni /
yum gyi mkha' AH las padma dmar po 'dab ma lnga pa ze'u 'bru las AHsa mtshan pa /
yab kyi gsang gnas hUM las @# / /
rdo rje sngon po rtse lnga pa lte ba la hUM gis mtshan par bsam la /
snyoms par bzhugs pa'i thugs ka nas 'od zer 'phros /
phyogs bcu'i de bzhin gshegs pa yab yum dpa' bo dpa' mo dpag tu med pa spyan drangs /
slob ma yi dam yab yum du gsal ba'i spyi bo nas zhugs /
thugs kar zhu bas lus thams cad thig les gang /
thig le thams cad bde ba'i rang bzhin du gyur pas dga' ba dang /
mchog dga' dang| dga' bral gyi dga' ba dang /
lhan cig skyes pa'i dga' ba rgyud la skyes par bsam /
ngo sprod pa ni /
dga' bzhi'i bde stong zung 'jug gi ting nge 'dzin rgyud la skyes pas zung 'jug gi yon tan thams cad skyes pa yin /
yum khyed la gtad pas dga' bzhi'i bde stong zung 'jug gi yon tan thams cad 'phel ba dang /
gri gug dang thod pa bdud rtsi gang ba byin pas zung 'jug gi yon tan thams cad thob par shes par kyis la sems can gyi don gyis shig /
ces gnang ba sbyin no / /
mig dar bsal /
de ltar bla ma'i kun rdzob byang chub sems kyi dkyil 'khor du shes rab ye shes kyi dbang thob /
yid kyi dri ma dag /
lam dkyil 'khor 'khor lo sgom pa la dbang /
'bras bu chos @# / /
kyi sku mngon du byed pa'i rten 'brel 'grig go /
dbang bzhi pa'i don du maN+Dal phul /
gsol ba gdab pa ni /
gnyis med ye shes mchog chen po / /
phyag rgya chen po bde chen ma / /
yang dag ji bzhin thugs su chud / /
bcom ldan bdag la thar mchog stsol / /
lan gsum /
de nas bla ma'i lus kyi lha rnams las rang 'dra re mar me gcig las gnyis chad pa ltar byung ste /
slob ma'i rtsa 'khor rnams la byon nas rim pa bzhin du bzhugs par bsam /
de nas slob ma'i 'khor lo lnga'i lha rnams thugs ka'i lha rnams la thim /
de rnams dbus kyi gtso mo la thim /
gtso mo yang thugs ka'i baM la thim /
de yang rim gyis mgo bo zla tshes thig le nA da la thim| de yang nam mkha' la 'ja' yal ba bzhin du bsam la mnyam par bzhag go / /
de nas dngos gzhi ngo sprod pa ni /
mchog chen zab zhi'i ye shes 'di / /
chos kun rang bzhin rgyal ba'i thugs /
rnam kun tha snyad yul las 'das / /
mkha' ltar mtha' dang bral ba'o / /
zhes ngo sprod pas lhan cig skyes pa'i ye shes rgyud la skyes par bsam mo / /
de ltar bla ma'i don dam pa byang chub sems kyi dkyil 'khor du dbang bzhi pa thob /
lus ngag @# / /
yid gsum dri ma bag chags dang bcas pa thams cad dag /
lam rdo rje rba rlabs sgom pa la dbang /
'bras bu ngo bo nyid kyi sku mngon du byed pa'i rten 'brel 'grig go / /
de nas mtha' rten la gsol ba gdab pa ni /
bcom ldan bdag la stsal lags kyi / /
bcom ldan bdag la byin gyis rlobs / /
lan gsum /
bla mas /
sin+d+hu ra'i maN+Dal thogs te /
bcom ldan 'di la bstsal lags kyi / /
bcom ldan 'di la byin gyis rlobs / /
dus 'di nas ni bzung nas ni / /
byang chub snying po mchis kyi bar / /
lhag pa'i lha ni mdzad du gsol / /
rkyen ngan bar chad thams cad sel / /
dngos grub thams cad stsal du gsol / /
zhes gsol ba btab pas maN+Dal gyi lha slob ma la thim pas khyed rang lus ngag yid gsum rje btsun ma'i sku gsung thugs kyi rang bzhin du gyur par bsam| de nas bla mas dkyil 'khor dang a li kA li rnams la srin lags gis reg nas slob ma'i dpral bar thig le bya /
des rje btsun ma'i sku'i yon tan thams cad mngon du gyur par bsam /
yang chos 'byung dang snying po la reg nas mgrin par thig le bya /
des rje btsun ma'i gsung gi yon tan thams cad mngon du byas par bsam /
yang gri gug dang @# / /
baM la reg nas snying khar thig le bya /
des rje btsun ma'i thugs kyi yon tan thams cad mngon du byas par bsam mo / /
gtang rag gi maN+Dal phul /
mjug chog gsang sgrub dang 'dra'o / / / /
gsuM pa tshe lha bde mchog dkar po ni /
skyabs sems 'jam dbyangs dpa' gcig dang 'dra /
swa b+hA was stong par sbyangs /
stong pa'i ngang las pad nyi'i steng du hUM dkar po dang /
hrIH dmar po las 'od 'phros /
'phags pa mchod /
sems can gyi don byas /
tshur 'dus yongs su gyur pa las rang nyid dpal 'khor lo bde mchog sku mdog dkar po zhal gcig phyag gnyis kyis bum pa dmar po bdud rtsis gang ba re re 'dzin pa /
de'i pang du rdo rje rnal 'byor ma dmar mo zhal gcig phyag gnyis kyis thod pa bdud rtsis gang ba 'dzin pas yab la 'khyud pa /
yab rdo rje'i skyil krung dang /
yum padma'i skyil gis bzhugs pa /
gnyis ka'ang rus pa dang rin po che'i rgyan gyis brgyan pa /
de gnyis kyi dpral bar oM /
mgrin par aHthuT kar hUM /
hUM las 'od 'phros /
ye shes pa spyan drangs /
dzaH hUM baM hoH dam tshig pa dang gnyis su @# / /
med par gyur /
slar yang hUM las 'od 'phros /
rgyal ba rigs lnga 'khor bcas spyan drangs| oM pany+tsa ku la sa pa ri wA ra ar+g+haM sogs kyis mchod /
de bzhin gshegs pa rigs lnga 'khor dang bcas pas bdag la dbang bskur du gsol /
lan gsum /
zhes gsol ba btab pas rigs lngas bum pa'i chus spyi bo nas dbang bskur bas chu rgyun des lus thams cad gang /
dri ma thams cad dag /
chu lhag ma yar lud pa las 'od dpag med kyis dbu brgyan /
dbang lha rang la thim par gyur /
rang gi thugs kar nyi ma'i dkyil 'khor gyi steng du bum pa bdud rtsis gang ba /
de'i nang gi dbus su rdo rje rtse lnga pa'i lte ba'i nang du rang gi'am bsgrub bya'i sems nyid hUM dkar po'i steng du bla ma dang dbyer med kyi yi dam yab yum bzhugs pa'i thugs ka nas 'od 'phros /
'khor 'das kyi tshe bcud bkrag mdangs byin rlabs nus mthu thams cad bsdus te phyag gi bum pa dang thod pa gang ba /
de las bdud rtsi'i rgyun babs te hUM la thim zhing khrus pas nad gdon bar chad thams cad zhi nas tshe'i dngos grub thob par bsam la /
hUM gis mtha' skur du /
oM hrIH ha ha hUM hUM phaT tshe la srungs shig swA hA /
zhes dmigs nas ci nus bzla /
'jam dbyangs @# / /
chos skor nang gi sngags la swA hA ma byung /
rgyal ba dge 'dun rgya mtsho'i sgrub thabs la swA hA byung ngo / /
nang gi mchod gtor rnams gsang sgrub ltar byin gyis rlabs /
rang gi thugs ka'i hUM las 'od 'phros /
dpal 'khor lo bde mchog yab yum la rgyal ba sras bcas kyis bskor ba spyan drangs /
ljags 'od zer gyi sbu gus gsol bar gyur /
oM shrI tsakra sam+b+ha ra sarba bud+d+ha bo d+hi satwa oM AH hUM /
zhes nang mchod phul /
'bru gsum gyi tshab tu /
i daM ba liM sogs btags pas gtor ma phul /
ar+g+haM sogs kyis mchod /
rang don sgrib pa gnyis kyi g.yul 'joms shing / /
gzhan don 'gro kun skyob pa'i stobs rdzogs pa / /
chos sku'i ngang las bzhin lag sprul pa'i gzugs / /
'khor lo sdom pa yab yum la phyag 'tshal| |bde stong zung 'jug nyams kyis 'jo sgeg sku / /
'jig rten mkhyen pas kha lo bsgyur ba'i gsung / /
brtse ba'i thugs kyis 'gro kun don sgrub phyir / /
pad nyi'i gdan la g.yo med bzhugs la 'dud / /
'khor ba ma stong bar du 'gro ba kun / /
lhan skyes bde ba mchog tu sdom mdzad cing / /
phyag gnyis bum pa bzang po legs btegs nas / /
'chi med tshe yi dngos grub lter la 'dud / /
rang dang gnyis med gnyis su @# / /
snang ba yi / /
mi phyed mdza' ba'i rgyal yum rnal 'byor ma / /
phyag gnyis 'gro ba kun la bde ster ba'i / /
thod pa bdud rtsis gang ba 'dzin la 'dud / /
thugs rje'i byin mthun sdig sgrib nad gdon sel / /
tshe dpal bsod nams sogs kyi dngos grub stsol / /
dge bas 'gro ba ma lus rten bzang pos / /
zab rgyas dam pa'i chos la longs spyod shog /
ces bstod /
nang mchod dang nang gtor chag med dbul /
yi ge brgya pa /
bzod gsol /
bkra shis kyi tshigs bcad dang /
srid pa gsum 'bar sku ni rjes chags dul bar ldan / /
'od zer dkar po stong ldan nyi ma brgya stong ldan / /
sna mang sku dang cha lugs rjes chags sems par ldan / /
he ru ka dpal de dang lhan cig gar byed shog /
lha mo tshad ma dam tshig tshad ma dang / /
des brjod gsung yang mchog tu tshad ma ste / /
bden pa de dag gis ni lha mo rnams / /
bdag la rjes su 'dzin par rgyur gyur cig /
sems can kun gyi don gyi phyir / /
bdag ni he ru kar gyur nas / /
sems can thams cad he ru ka /
go 'phang mchog la 'god par shog /
lha rnams rang la thim par gyur / /
gzhan don du byed na padma 'dab brgyad kyi steng bum pa bcud ldan 'gul chings kha @# / /
rgyan la gzungs rdor gzungs thag dang bcas bzhag te /
bsang sbyangs /
stong pa'i ngang las phyi rin po che'i bum pa /
nang thar pa chen po'i gzhal yas khang gi dbus su pad nyi'i steng du hUM dkar po dang sogs nas /
dbang lha de nyid la thim par gyur /
dbang bdag bskyed ltar la khyad par phra mo yod pa shes sla /
bum pa'i mtha' la mchod pas bskor ba rang yi dam du gsal ba'i ngang nas byin gyis rlabs te /
bum pa'i lha la mchod bstod bya /
gzungs rdor gzungs thag rigs lnga'i rang bzhin du mos la gzungs thag lag tu bzung /
rang gi thugs ka nas 'od 'phros /
gzungs thag la 'khril nas lha'i thugs kar phog pas thugs rgyud bskul /
yab yum gyi thugs ka nas 'od zer dpag tu med pa 'phros pas 'khor 'das kyi bcud dang yon tan thams cad bsdus nas lha dang bum chu la thim par mos nas bzlas pa bya /
mthar mchod bstod gong ltar ro / /
thun phyi ma rnams la /
phyi rin po che'i bum pa /
nang thar pa chen po'i gzhal yas khang gi dbus su pad nyi'i steng du dpal 'khor lo bde mchog sogs sngar yod gsal 'debs kyi tshul du bskyed la /
gzhan gong ltar la /
de ltar thun bzhi la sogs pa chag med byas nas bzang rtags byung ba dang bum pa'i lha la mchod bstod bya /
lha yab yum 'od du zhu ba las byung ba'i bum chur dmigs @# / /
te| rang gis btung /
bsgrub bya la sbyin /
'di'i dbang byed na padma 'dab brgyad kyi steng many+dzi'i khar 'brang rgyas nor bu'i gzugs dkar gsum mngar gsum sbus pa'i zan las byas pa la sbrang ngam bu ram dang mar khu la zan gyi ril bu mang po bsnol nas gzugs| g.yas su bum pa bcud ldan /
g.yon du ka pA la bdud rtsis bkang ba bzhag /
mthar mchod pa ci 'byor pas bskor /
bdag bskyed song nas /
'brang rgyas la sogs gsum bsang sbyangs /
'brang rgyas yi dam yab yum du bskyed /
bum pa ka pA la gzhal yas khang du bsgom nas /
bum pa'i nang du bde mchog /
ka pa la'i nang du rje btsun ma bskyed /
de nas /
rigs bdag gis rgyas 'debs pa'i bar mngon rtogs ltar la /
mchod bstod bya /
de nas /
lha de rnams kyi dpral ba'i oM dkar po las 'od zer dpag tu med pa phyogs bcur 'phros pas 'khor 'das kyi bcud dang yon tan thams cad mtshan bzang po so gnyis dpe byed bzang po brgyad cu 'od zer kha dog sna lnga /
bdud rtsi kha dog sna lnga /
rin po che'i sna lnga'i rnam par bkug nas 'brang rgyas sogs gsum la thim /
mgrin pa'i AH dmar po las 'od zer dpag tu med pa phyogs bcur 'phros pas 'khor 'das kyi bcud dang yon tan thams cad 'bru gsum /
a li ka li /
bdud rtsi'i rnam par bkug nas @# / /
'brang rgyas sogs gsum la thim /
thugs ka'i hUM sngon po las 'od zer dpag tu med pa phyogs bcur 'phros pas 'khor 'das kyi bcud dang yon tan thams cad bum chu /
thod pa bdud rtsis gang ba /
rdo rje dril bu sogs phyag mtshan /
'od zer dang /
bkra shis rdzas brgyad /
rgyal srid sna bdun gyi rnam par bkug nas 'brang rgyas sogs gsum la thim /
yang hUM las 'od zer 'phros pas de bzhin gshegs pa rnams kyi thugs rgyud bskul /
de rnams las 'chi ba med pa'i tshe'i dngos grub bum pa dmar po bdud rtsis gang ba phyogs bzhi mtshams bzhi steng 'og gnyis dang bcu nas dpag tu med pa byung ste /
'brang rgyas sogs gsum la thim par bsam la| bsnyen pa stong sogs ci nus bzla /
mchod bstod bya ste slob ma'i don du gsol ba gdab /
slob mas maN+Dal phul /
kun mkhyen ye shes sogs kyis gsol ba gdab /
byang sdom dang sngags sdom thang /
slob ma yi dam yab yum du bskyed /
'bru gsum bkod /
bla ma'i thugs ka nas 'od zer 'phros /
mdun bskyed kyi lha'i thugs rgyud bskul bas thugs ka nas 'od zer dpag tu med pa 'phros| phyogs bcu'i rgyal ba sras bcas kyi thugs ka nas yi dam yab yum nam mkha' gang ba spyan drangs te /
@# / /
slob ma'i lus la thim par mos la /
sngags dang rol mo bya /
de nas ting nge 'dzin gyi dbang zhu ba'i don du gsol ba gdab pa ni /
dus gsum rgyal ba thams cad dang / /
sku gsum ye shes dbyer med pa / /
bcom ldan 'khor lo bde mchog gi /
dbang bskur dam pa stsal du gsol / /
lan gsum /
de ltar gsol ba btab pas mdun bskyed kyi bla ma yi dam dbyer med pa'i bde mchog yab yum gyi sku las sku gnyis pa byung nas slob ma'i spyi bor byon te| snyoms par zhugs pa'i sbyor mtshams nas byang sems kyi rgyun byung ba spyi bo nas zhugs pas smin mtshams yan gang /
lus kyi dri ma dag /
bum dbang thob /
yang snyoms par zhugs pa'i byang sems lce'i steng du byon pas mgrin pa'i gnas thams cad gang bar bsam /
nang mchod sbyin /
bla ma'i thugs ka'i sngags phreng las sngags phreng gnyis pa byung /
zhal nas thon /
slob ma'i zhal du zhugs snying khar 'khod par mos la /
sngags rjes zlos lan gsum /
des ngag gi dri ma dag /
gsang dbang thob /
yang khyed rang gi spyi bo'i bla ma yab yum snyoms par zhugs pa'i sbyor mtshoms nas byang sems kyi rgyun byung /
spyi gtsug nas rkang mthil gyi bar thams cad gang /
yid kyi dri @# / /
ma dag /
shes rab ye shes kyi dbang thob /
de nas khyed rang gi smin mtshams kyi thad kar hUM dkar po cig bsam /
de zhabs kyu nas rim gyis nA da'i bar du thim /
nA da'ang je chung du song ba 'ja' yal ba bzhin du bsam nas stong nyid la mnyam par bzhag go /
des lus ngag yid gsum gyi dri ma bag chags dang bcas pa dag /
dbang bzhi pa thob /
de nas 'brang rgyas thogs te /
'brang rgyas bde mchog yab yum du gsal ba slob ma'i dbu thog tu 'jog pas yi dam yab yum thun mong du tshe'i dngos grub gnang ba la brten nas skye 'chi med pa rdo rje'i sku brnyes pa'i mos pa mdzod /
oM 'chi med tshe yi dbang bskur bas / /
'chi bdag bdud kyi stobs 'joms nas / /
'chi med tshe dang dpal rgyas te / /
rig 'dzin tshe dbang thob par shog /
ces pas 'brang rgyas mgor bzhag te ril bu byin /
bum pa thogs te /
bum pa'i lha 'od du zhu nas 'chi ba med pa'i tshe'i dngos grub tu gyur pa slob ma la byin pas yab bde mchog nas tshe'i dngos grub gnang ba la brten nas /
skye 'chi med pa rdo rje'i sa brnyes pa'i mos pa mdzod| oM 'chi med tshe yi sogs kyis lag pa g.yas su bum chu byin /
ka pA la thogs te /
ka pA la'i lha 'od du zhu nas @# / /
'chi ba med pa'i tshe'i dngos grub tu gyur ba slob ma la byin pas yum rdo rje rnal 'byor ma nas tshe'i dngos grub gnang ba la brten nas /
sogs tshigs bcad dang bcas sngar bzhin te /
lag pa g.yon du bdud rtsi byin /
de nas gsol ba gdab pa ni /
bcom ldan bdag la stsal lags kyi / /
bcom ldan bdag la byin gyis rlobs / /
lan gsum /
slob ma'i spyi bor bzhugs pa'i bla ma yi dam khyed so so la thim pas yi dam gyi sku gsung thugs dang slob ma'i lus ngag yid gsum dbyer med du gyur par bsam /
'brang rgyas spyi bor bzhag ste /
bcom ldan 'di la stsal lags kyi / /
bcom ldan 'di la byin gyis rlobs / /
lan gsum brjod de /
'brang rgyas yi dam du bskyed pa 'ong du zhu nas bdud rtsi'i rang bzhin du gyur par bsam la /
slob ma la dngos grub kyi tshul du byin /
slob mas maN+Dal /
mjug chog gsang sgrub dang 'dra'o / / / /
bzhi pa nor lha sgrol dkar ni /
skyabs sems 'jam dbyangs dpa' gcig ltar bya /
swa b+hA was sbyangs /
stong pa'i ngang las padma dang zla ba'i gdan la taM las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las rang nyid 'phags ma sgrol ma dkar mo zhal gcig @# / /
phyag gnyis kyis yid bzhin gyi nor bu dang /
rgyal mtshan 'dzin pa /
de'i thugs kar nyi ma'i gdan la sgrol ma dkar mo zhal gcig /
phyag gnyis kyis zhags pa dmar po thag pa lta bu'i rtse mor yid bzhin gyi nor bus mtshan pa 'dzin pa /
gnyis ka'ang zhabs rdo rje'i skyil krung gis bzhugs pa /
ngar dang rin po che'i rgyan gyis spras pa'i dpral bar oM /
mgrin par AH thugs kar hUM /
hUM las 'od zer 'phros /
po ta la nas ye shes pa spyan drangs /
dzaH hUM baM hoH gnyis su med par thim /
yang 'od 'phros /
dbang gi lha rigs lnga 'khor bcas spyan drangs /
de bzhin gshegs pa rigs lnga 'khor dang bcas pas bdag la dbang bskur du gsol /
lan gsum brjod /
zhes gsol ba btab pas bum pa'i chus spyi bo nas mar dbang bskur /
lus thams cad gang /
dri ma thams cad dag /
dbang thams cad thob /
chu lhag ma yar lud pa las 'od dpag med kyis dbu brgyan /
dbang lha rang la thim par gyur /
ye shes sems dpa' sgrol ma'i thugs kar zla ba'i gdan la taM dmar po la sngags kyis bskor ba las 'od zer zhags pa dang lcags kyu la sogs pa'i rnam pa can dpag med 'phros pas /
@# / /
'khor 'das kyi bcud dang yon tan dgos 'dod thams cad nor bu dang bum pa bzang po la sogs pa'i rnam par bkug nas rang la thim par bsam la /
oM tA re tut+tA re tu re swA hA /
oM sarba lo ka ang+ku sha dzaH dzaH zhes bzla /
thun mthar snod gtsang ma'i nang du gtor ma dkar gsum mngar gsum dang tshon sna lngas brgyan pa bshams la| 'jam dbyangs dpa' gcig ltar byin gyis rlabs /
rang gi thugs ka'i hUM las 'od zer 'phros pas rje btsun sgrol ma la rgyal ba sras bcas kyi skor ba spyan drangs /
ljags 'od zer gyi sbu gus gtor ma'i bcud drangs te gsol bar gyur| oM Ar+ya tA re sarba bud+d+ha bo d+hi satwa i daM ba liM ta kha kha khA hi khA hi /
zhes lan bdun gyis dbul /
ar+g+haM la sogs pas mchod /
rgyal kun mkhyen brtse nus mthu 'phrin las lha mor shar bas 'gro kun thar par dbugs 'byin sgrol mdzad ma / /
phyag g.yas nor bu 'dzin pas 'dod pa'i nor gyis bskang zhing 'phags pa'i nor rgyun myur du 'bebs mdzad ma / /
phyag g.yon rgyal mtshan 'dzin pas nyon mongs bdud sogs 'joms shing mi mthun phyogs las rgyal mdzad bI ra ma / /
bar chad sel zhing nor gyis bskang bzhin yang dag lam la 'god thugs rgyun mdzad rje btsun @# / /
ma la 'dud / /
khyed kyi chos kun mkhyen pa'i ye shes brtse ba'i thugs sems gzugs shar 'gro kun 'khor ba las sgrol ma / /
phyag gnyis zhags pa 'dzin pas sgrub por snang srid dgos 'dod ma lus bsdus shing dngos grub myur stsol ma / /
sngon gyi dam pa'i tshig gsungs bzhin du thugs sems bskyed las g.yo med 'gro kun 'jigs las skyob byed ma / /
rmad byung thugs rjes 'gro kun gcig tu gzigs shing rgud pa'i sdug bsngal mtha' dag sel mdzad dpa' mor 'dud / /
'gro skyabs stobs sgrub rtags su rab mdzes dar gyi na bza' gsol zhing brjid pa'i rin chen rgyan spras ma / /
'gro kun skyob byed nga yin snyam pa'i yid brtan gnas su rdo rje skyil krung gis bzhuT ma la 'dud / /
zhen bral dus mi dgos pas 'dod ldan dus 'dir log 'tsho bral ba'i 'byor pas rtag tu tshim mdzad cing| |'jig rten 'thab rtsod nad dang mu ge zhi zhing 'gro ba kun la chos dang phan bde 'byung bar mdzod / /
gtor mgron rnams rang la thim par gyur /
dge ba bsngo /
gtor ma thun bzhi la sogs pa mang du dbul ba gal che /
sha chang sgo tsong zas gos grib can sogs spang /
mtshams la 'jug pa dang dbye ba'ang yar tshes kyi gza' skar bzang po la bya'o / /
rtags ni zla ba shar ba dang @# / /
'dod yon sna tshogs 'bul du byung ba la sogs pa rmi lam du byung ngo / /
gzhan la gsang ba gces so / /
'di'i dbang byed na padma 'dab brgyad kyi steng dkar gsum mngar gsum sprus pa'i 'brang rgyas nor bu'i dbyibs can la ril bus bskor /
mdun du mchod gtor bshams /
bdag bskyed song nas /
'brang rgyas yi dam du bskyed /
mchod bstod bzlas pa gang 'grub bya /
slob mas maN+Dal phul la| kun mkhyen ye shes phung po can / /
sogs kyis gsol ba gdab /
byang sdom bzung /
slob ma ltar bskyed de 'bru gsum 'god /
mdun gyi gtor ma'ang khyed rang bsgom pa dang 'dra ba'i yi dam gyi lha dngos yin snyam pa'i mos pa byas la /
gsol ba gdab pa ni /
dus gsum sangs rgyas thams cad dang / /
sku gsum ye shes dbyer med pa / /
'gro ba'i 'dren mchog rje btsun ma'i / /
rjes gnang dam pa stsal du gsol / /
lan gsum /
bla ma dbyer med pa'i mdun bskyed kyi rje btsun sgrol ma'i spyi bo'i oM las 'od zer dkar po byung nas khyed rang gi spyi bor thim pas sku'i rjes gnang thob par bsam /
sngags dang dril bsil bya /
yang bla ma yi dam dbyer med kyi mgrin pa'i AH las 'od zer dmar po byung nas khyed rang gi mgrin par thim pas gsung gi rjes gnang thob par bsam /
sngags rol bya /
yang thugs ka'i hUM las 'od zer @# / /
sngon po byung nas khyed rang gi snying gar thim pas thugs kyi rjes gnang thob par bsam /
sngags rol bya /
slar yang gsol gdab gong bzhin la /
tshig rkang tha ma /
sku gsung thugs kyi byin rlobs stsol / /
zhes bsgyur| mdun bskyed kyi thugs ka'i hUM las 'od zer 'phros /
phyogs bcu'i rgyal ba sras bcas thams cad rje btsun sgrol ma'i rnam par spyan drangs te /
slob ma'i lus la sib sib thim par bsam /
rten gtor thogs te /
'gro kun srid pa'i rgya mtsho las / /
rmad byung thugs rje'i gru dzings kyis / /
sgrol ba'i thugs dam bcas pa bzhin / /
dam tshig chen po e he hi / /
dzaH hUM baM hoH zhes pas slob ma'i mgor bzhag /
des sku'i byin rlabs thams cad thob /
bla ma'i thugs ka'i sngags phreng las sngags phreng gnyis pa byung /
zhal nas thon /
khyed rang gi zhal du zhugs /
thugs kar 'khod pa las kyang 'od zer zhags pa dang lcags kyu la sogs pa'i rnam pa can sogs bzlas dmigs dang bcas sngags rjes zlos brgya rtsa brgyad bya /
gsung gi byin rlabs thob /
de nas mdun gyi rje btsun ma'i thugs ka'i tAM yig las tAM gyi rnam pa can gyi 'od zer dmar po dpag tu med pa byung /
slob ma rje btsun mar @# / /
gsal ba'i thugs kar khyed rang gi sems tAM gyi rnam pa can de nyid la thim pas dwangs gsal 'od kyi rang bzhin du gyur /
de'i 'a ta la thim /
ta mgo bo la thim /
de zla tshes la /
de thig le la /
de nA da la thim /
de nam mkha' la yal bar gyur te /
rje btsun sgrol ma'i thugs dang khyed rang gi sems ro gcig tu gyur pa la rtse gcig tu mnyam par 'jog /
de'i mtshon byed la rje btsun ma'i thugs kyi ye shes yid bzhin gyi nor bu'i rnam par shar ba re byin byung ba'i mos pa mdzod /
ril bu khar byin /
des thugs kyi byin rlabs thams cad thob par bsam /
de nas gsol ba gdab pa ni /
bcom ldan bdag la stsal lags kyi / /
bcom ldan bdag la byin gyis rlobs / /
zhes lan gsum rten gtor thogs te /
bcom ldan 'di la stsal lags kyis / /
bcom ldan 'di la byin gyis rlobs / /
zhes lan gsum gyis /
gtor ma'i lha khyed rang la thim pas yi dam gyi sku gsung thugs dang /
khyed rang gi lus ngag yid gsum dbyer med du bsam /
de nas nor bu bdud rtsir gyur par bsam la /
dngos grub kyi tshul du slob ma la byin /
slob mas maN+Dal phul /
mjug chog dpa' gcig ltar ro / / / /
lnga pa @# / /
bka' sdod bsrung ma la las gshin rnam gsum mo / /
dang po nang sgrub ni /
mchod gtor phyag len ltar bshams /
yi dam gyi bdag bskyed bzlas pa gtor ma phul ba'i rjes su /
chos rgyal 'khor bcas bskyed pa ni /
swA b+hA was chos thams cad rang bzhin gyis grub pas stong pa'i stong pa nyid du gyur /
stong pa'i ngang las mdun gyi nam mkhar drag pa'i me dpung kha dog lnga pa bzod par dka' ba'i reg bya tsha ba'i mdar dang ldan pa /
bskal pa 'jig pa'i me ltar drag tu 'bar ba'i 'ur sgra chen po shin tu 'jigs pa stong gsum g.yo ba'i sgra ltar rgyud mar sgrogs pa /
shin tu gnag cing drag tu 'phyur ba'i du ba'i tshogs dang 'dres pas phyogs kun nas zlum por dbus su e las chos 'byung gru gsum mun pa bye bas byug pa ltar gnag pa /
gdengs ka che ba gyen du phyogs shing rtse mo phra ba thur du zug pa /
shin tu yangs shing rgya che ba'i nang du khrag zhag klad pa'i rgya mtsho rba klong dmar nag chal chil g.yo zhing rab tu 'khrug pa| wu ba dmar ser gyi phreng ba 'khrigs pa'i steng du paM las sna tshogs padma 'dab ma brgyad pa'i lte bar raM las nyi ma'i dkyil 'khor gyi steng du gnod byed nag po rkan rkyal du bskyel ba /
de'i steng du hUM las drag po'i gri gug @# / /
lte bar hUM mthing nag gis mtshan pa /
de las 'od 'phros dgra bgegs gdug pa can thams cad tshar bcad /
tshur 'dus gri gug hUM dang bcas pa la thim /
de yongs su gyur pa las dam can gshin rje chos kyi rgyal po sku mdog mthing nag zhal gcig phyag gnyis kyi g.yas pas gri gug bdud dpung klad la 'phyar zhing /
g.yon pas dgra bgegs kyi khrag gis bkang ba'i thod pa thugs kar bsnams nas zhal du gsol ba /
khrag la dgyes shing zhal nas khrag 'dzag pa /
sbom zhing thung la gsus pa 'phyang ba /
mche ba rnon po rab tu gtsigs pa'i bgrad pa'i zhal nas ljags glog ltar 'khyug cing dbugs phreng g.yo ba gdug pa'i sbrul gyi kha rlangs bzhin du 'bar ba /
zhal rnam par 'gyur zhing khro gnyer shin tu bsdus pa /
dmar la zlum pa'i spyan gsum rab tu bgrad nas sdang mig drag po phyogs bcur g.yo ba /
ral pa ser skya gyen du gzings shing /
smin ma sma ra rdzi ma ba spu rnams dus mtha'i me ltar 'bar ba /
'jig rten gsum gyi bdud thams cad kyi dkyil 'khor thams cad sreg par byed pa'i 'od zer rnon po glog ltar 'khyug pa /
shin tu 'jigs pa'i thod pa skam po @# / /
lngas dbu la brgyan cing /
khrag gis spags pa'i mgo rlon lnga bcu'i phreng ba mgrin par 'phyang ba /
stag gi lpags pa rlon pas sku smad dkris shing /
mi rus kyi 'khor lo dang rna cha la sogs pa rus pa'i rgyan gyis spras pa /
shin ru rngam zhing gzi brjid bzod par dka' ba /
zhabs g.yas brkyang zhing g.yon bskum pa'i stabs kyis bzhugs pa /
de'i phyogs bzhir dkar ser dmar nag pa'i ma he drag tu khros pa r+wa dang rmig pa rdo rje'i rang bzhin /
kha rlangs me 'bar ba bzhi'i steng du yaM bzhi las Da ma ru dang ral gri nor bu dbyug pa rnams yaM gyis mtshan pa las skyes pa'i shar du gshin tu rje dkar po g.yas Da ma ru dang g.yon mda' dar me long gis brgyan pa 'dzin pa /
lhor gshin rje ser po g.yas ral gri dang g.yon rgyal mtshan 'dzin pa /
nub tu gshin rje dmar po g.yas yid bzhin gyi nor bu dang g.yon thod pa bdud rtsis gang ba 'dzin pa /
byang du gshin rje nag po g.yas thod dbyug dang g.yon zhags pa 'dzin pa /
bzhi ka'ang ma he drag tu khros pa'i gdong pa can /
shin tu rno ba'i r+wa gnyis dang ldan pa /
zhal gdangs shing mchi ba @# / /
gtsigs pa /
ljangs rnam par bskyod pa /
me'i phung po dang mtshungs pa'i spyan gsum rab tu bgrad pa /
dbu skra dmar ser gyen du brdzes shing /
smin ma smar ser po me ltar 'bar ba /
thod skam lnga'i dbu rgyan dang rlon pa khrag 'dzag pa lnga bcu'i do shal byas pa /
mi rus kyi phreng bas brgyan cing ling+ga dmar po gyen du langs pa /
zhabs g.yas bsgom pas ma he mgo g.yas su bstan pa'i r+wa bar dang /
g.yon brkyang pas tshang ra'i steng na brdzi ste shin tu gtum pa'i tshul gyis gnas pa /
'khor du sde brgyad kyi tshogs thams cad kyis bskor ba /
de rnams kyi dpral bar oM dkar po| mgrin par AH dmar po /
thugs kar hUM sngon po /
rang dang dam tshig pa rnams kyi thugs ka'i hUM las 'phros pa'i 'od zer lcags kyu'i rnam pa can gyis lho phyogs rim pa bdun gyis 'og /
gshin rje'i grong khyer lcags mkhar sgo med mun khang bcu drug nas dam can gshin rje rgyal po 'khor dang bcas pa spyan drangs /
hUM 'jam dpal dpa' bo khros pa'i zlos gar mkhan / /
gshin rje gshed po mi yi rnam rol pa / /
chos kyi rgyal po blo bzang @# / /
rgyal ba'i bka' /
bden pa'i dngos po deng 'dir grub par mdzod / /
dge sdig las kyi shan byed stangs 'dzin pa / /
dam can gshin rje rgyal po 'khor dang bcas / /
sngon gyi g.yar dam gnyan po nyer dgongs te /
brtse bas 'phrin las sgrub phyir gshegs su gsol / /
oM hrIH Sh+TIH wi kri tA na na hUM phaT /
ya ma rA dza sa pa ri wA ra a gar+Sha ya dzaHdzaHhUM baM hoH dam tshig pa dang gnyis su med par gyur /
rang gi thugs ka'i hUM las 'od zer 'phros /
dpal gshin rje gshed kyi lha tshogs thams cad spyan drangs /
oM ya man+ta ka sa pa ri wA ra ar+g+haM sogs kyis mchod /
bcom ldan thugs rjes gdug pa 'dul /
brtse chen sna tshogs skur sprul pa / /
bcom ldan bdag nyid chen po ste / /
khyed kyis 'di la dbang bskur gsol / /
zhes lan gsum /
zhes gsol ba btab pas yi dam gyis bum chus dbang bskur ste /
bcom ldan de bzhin gshegs rnams kyis / /
gnyis su med pa'i ye shes kyi / /
bdud rtsi'i chu rgyun dam pa 'dis / /
de ring khyod la dbang bskur sbyin / /
oM badzra bA wa a b+hi Shiny+tsa hUM| zhes dbang bskur ba'i chu rgyun gyis lus thams cad gang /
dri ma thams cad dag dbang bzhi thob /
chu @# / /
lhag ma yar lud pa las rdo rje nag po rtse lnga pa re res dbu brgyan par gyur /
gshin rje rgyal po 'khor dang bcas /
dam tshig dbang gis 'dir brtan bzhugs / /
mchod pa tshul bzhin bzhes nas kyang| |las grub bar du bzhugs su gsol / /
ya ma rA dzA sa ma ya stwaM mchod pa byin gyis rlabs /
rab 'byams zhing na dgra bgeg ma lus pa'i / /
snying khrag klad khrag dmar nag rgya mtsho yi /
mchod yon la sogs mchod yon ci mchis pa / /
gshin rje rgyal po 'khor dang bcas la 'bul / /
oM hrIH Sh+TIH wikri tA na na hUM phaT /
ya ma rA dzA sa pa ri wA ra ar+g+haM pra tI ts+tsha hoH tshig rkang thog mtha' gnyis 'dra ba las /
dbang po lnga yi me tog gzhan yang ni / /
chu skyes la sogs me tog ci mchis pa / /
gshin rje x oM hrIH Sh+T+rIH sogs /
sa pa ri wA ra badzra puSh+pe pU dza sa ma ye hUM /
rab 'byams x tshil chen bdud rtsi lnga ldan gu gul dang / /
a ka ru sogs bdug spos ci mchis pa / /
gong gi sngags kyi puSh+pe'i gnas su /
d+hu pa sbyar /
de bzhin du /
zhun chen zhun mar yi dwags me yis sbar / /
nor bu'i 'od sogs snang gsal ci mchis pa / /
dI paM /
khrag zhag mkhris pa'i dri ngad stong gsum khyab / /
ga pur la sogs dri @# / /
chib ci mchis pa / /
gan+d+he /
sha rus bshos bu dmar nag rgya mtsho dang / /
bdud rtsi'i zas sogs zhal zas ci mchis pa / /
nai wi te /
thod pa'i cang te'u mi rkang gling bu sogs / /
brjid cing snyan pa'i sgra ldan rol mo'i tshogs / /
shap+ta rnams sbyar bas mchod /
nang mchod ni /
oM mchod do / /
dus gsum sangs rgyas thams cad kyi ngo bo /
dngos grub kun gyi 'byung gnas /
drin can rtsa ba'i bla ma rin po che'i zhal du oM AH hUM /
sogs brgyud pa'i bla ma la 'bul /
rgyud sde chen po bzhi dang 'brel ba'i yi dam dkyil 'khor gyi lha tshogs rnams kyi x dpal mgon gshin rje chos kyi rgyal po x 'phrin las gshin rje rigs bzhi'i x 'khor sde brgyad kyi tshogs kyi x zhes dbul /
rdo rje bsdams las srin lag gnyis lto sbyar te bsgreng pa'i phyag rgya snying gar bzhag la /
oM hrIH Sh+T+rIH sogs /
ya ma rA dzA sa pa ri wA ri sa ma ya stwaM /
'jam dpal gshin rje gshed kyi bka' sdod stobs chen gshin rje'i rgyal po 'khor dang bcas pa khyed rnams kyis /
bcom ldan 'das gshin rje gshed /
rje btsun 'jam pa'i dbyangs /
grub chen dpa' bo rdo rje /
thams cad mkhyen pa blo bzang grags pa'i dpal la sogs pa rtsa ba dang brgyud pa'i bla ma dam @# / /
pa rnams kyi spyan sngar khas blangs shing dam bcas pa'i dam tshig mtha' dag dran par gyis la /
de rnams kyi bka' dang dam las ma 'da' bar sangs rgyas kyi bstan pa bsrung /
dkon mchog gi dbu 'phang bstod /
rnal 'byor pa bdag gis ji ltar bsgo ba'i 'phrin las thams cad myur du sgrub pa la mi g.yel bar mdzod cig /
sngon gyi tha tshig dran bya'i phyir / /
rdo rje'i tha tshig 'di bsnan pas / /
mi byed rdo rje'i dam tshig ni / /
khyod kyi snying la gnas par 'gyur / /
oM badzra sa ma ya tiShTHa /
zhes dam la bzhag pas gshin rje 'khor bcas bdag la glags lta mi nus shing /
bdag gi dka' dang dam las mi 'da' bar bsam mo / /
rang gi thugs ka nas 'od zer 'phros gshin rje gshed rigs lnga mdun gyi nam mkhar spyan drangs /
gshid rje gshad kyi yig brgya bzla /
hUM rdo rje 'chang dang blo bzang grags pa sogs / /
bla ma yi dam bsrung mas dgongs su gsol / /
rje btsun bla ma tha mal du zhen cing / /
ma dad log lta bgyis rnams mthol lo bshags / /
rim gnyis la brten mchog thun grub pa'i bgegs / /
dam tshig sdom par 'gal nyams khyad par du / /
mi dge bcu spong khrims dang 'gel ba yi / /
rang bzhin bcas pa'i sdig @# / /
ltung x chos rgyal 'khor bcas bdag cag bu bzhin du / /
bskyangs par gtang rag dus su ma btang dang / /
blo bzang rgyal ba'i bstan par log pa'i sems / /
byed la byin rlabs byas rnams x bshags dang bshags bya'i mtshan ma kun bral yang / /
bden 'dzin bag chags bcas pa dag bya'i phyir / /
bla ma yi dam dam can tshogs rnams la / /
bshags pas sgo gsum dri ma dag gyur cig /
bskang rdzas byin rlabs bya /
hUM lhun grub bde ba chen po'i rnam rol las / /
'dod dgu'i dam rdzas phyi nang mchod sprin tshogs / /
rab 'byams sa dang bar snang khyon gang bas / /
dam can 'khor bcas dgyes pa bskyed gyur cig /
dgra bgegs snying khrag mchod yon 'khyil zhing gang / /
dbang po lnga brtsigs lha ma'i me tog bkra /
sha chen tshil chen dur khrod mer sreg spos / /
zhun chen mtsho la bgegs phung sbar ba'i sgron / /
ga pur dri sgos khrag mtsho 'jigs rlabs g.yo / /
dgra bgegs sha khrag lha ma'i bza' bca' spungs / /
snyan brjid 'gyur ba'i rol mo bcas pa 'dis / /
dam can chos rgyal 'khor bcas thugs dam bskang / /
stong gsum yud gyis myul ba'i ma he'i tshogs / /
zla ba'i gdongs ldan rta nag glog @# / /
bzhin rgyu / /
g.yag rog zhol chen ngar sgras dgra snying 'gas / /
zla dang dar gyis brgyan pa'i lugs nag dang / /
dgrar ldang bya nag rdo rje'i mchu sder bcas kha gdangs mche gtsigs khyi nag dom ltar 'phyo / /
'ja' tshon ltar bkra mdzes pa'i ru mtshon 'dis / /
dam can x sbyangs rtogs spar ba'i myos byed bdud rtsi'i mtsho / /
sha khrag dmar chen gtor ma ri ltar spungs / /
dgra bgegs srog ni mthar byed mtshon cha'i tshogs| | zhing chen g.yang gzhi mgo rlon do shal dang / /
zla ba la 'gran 'jigs rung thod skam gyi / /
dbu rgyan rus pa'i rgyan sogs drag pa'i chas / /
rdo rje'i go khrab 'dod yon sna lnga 'dis / /
dam can x ri rab gling bzhi rgyal srid rin chen bdun / /
nye ba'i rin chen bdun sogs mchod sprin chags / /
nang rten las kyi gshin rje'i 'khor lo dang| |gsang rten chos rgyal 'khor bcas bris 'bur sku / /
stobs chen las kyi gshin rje'i skur bstan kyang / /
yab gcig 'jam dbyangs zhi khro'i bdag nyid du / /
yid ches gsol 'debs bla med rten mchog 'dis / /
dam can chos rgyal 'khor bcas thugs dam bskang / /
thugs dam bskang zhing nyams chags sos gyur nas / /
bar @# / /
chad kun sel mthun rkyen ma lus sgrub / /
hUM bla ma yi dam gshin rje gshed po dang / /
sogs bzlog pa bya /
gtso bo'i thugs kar nyi gdan la hUM dang /
'khor bzhi'i thugs kar nyi gdan la yaM dkar ser dmar nag gi mthar rang rang gi sngags kyis bskor ba /
rang yi dam gyi nga rgyal shin tu brtan pa'i thugs ka'i hUM las 'od 'phros /
gtso 'khor rnams kyi thugs ka'i sa bon la phog pas dgyes bzhin du bka' nyan cing las sgrub par bsam la /
oM ka la rU pa ya ma rA dzA hUM phaT /
zhes dang /
bram ze mchog srid kyis mdzad zer ba'i rgya gzhung mgon po khro'i zhal can gri gug dang thod pa 'dzin pa la gshin rje pho brgyad mo brgyad kyis bskor ba'i sgrub thabs las /
sha sa na 'di'i sngags su gsungs te| chos skyong spyi'i rtsa sngags yin pas shin tu legs so / /
zhes rtsa nga ston gyis gsungs pas shA sa na 'ang bzla /
oM ya ma rA dzA sarba pA baM big+h+nan sha truM duSh+T+waM shin+ta ku ru ye swA hA /
oM ya ma rA dzA A yuHpuNye pradz+nyA sa ma ti puSh+TiM ku ru ye swA hA /
oM ya ma rA dzA sarba sid+d+hi hUM /
oM ka la rU pa sarba big+h+nan sha truM mA ra ya hUM phaT /
ces rim pa bzhin gshin rje bzhi'i sngags bzla /
gtor ma byin gyis rlabs la /
hUM mgron rnams kyi ljags hUM las skyes pa'i rdo rje rtse gcig pa dkar @# / /
po 'od kyi sbu gu can gyis gtor ma'i bcud drangs te gsol bar gyur /
oM ka la rU pa sa pa ri wA ra sarba big+h+nan sha truM mA ra ya i daM ba liM ta kha kha khA hi khA hi /
lan bdun gyis gtso 'khor kun la 'bul| oM ka la rU pa sa pa ri wA ra oM AH hUM /
gis nang mchod 'bul /
ar+g+haM sogs kyis mchod /
ho 'jam dpal gshin rje gshed kyi bka' 'khor na bka' nyan cing /
bka' dang dam las mi 'da' ba'i dam can /
skye 'gro yongs kyi srog bdag /
dam tshig can gyi stong grogs /
gdugs pa can rnams tshar gcod pa la zhe rings pa'i dam can gshin rje'i rgyal po 'khor dang bcas pa khyed rnams kyis dam rdzas sha khrag dmar gyi mchod gtor 'di bzhes la /
dge 'dun gyi chos 'khor skyongs /
chos mi nub pa'i rgyal mtshan tshugs /
khyad par du blo bzang rgyal ba'i bstan pa la gnod cing 'tshe ba /
skye bo yongs la 'tshe ba /
bdag cag dpon slob 'khor dang bcas pa la sogs su zhe sdang ba'i mi dang mi ma yin pa'i dgra bgegs thams cad kyi bsam sbyor ngan pa thams cad zhi ba'i thams kyis dor bar mdzad du gsol /
gal te zhi bas 'dul du @# / /
ma 'tshal ba lta na gang la gang 'tsham pa'i drag po'i las kyis tshar gcod pa'i 'phrin las mdzod cig /
gzhi bdag gtor ma btang /
brkyang bskum mas bstod /
spro na /
hUM 'jam dpal bka' sdod stobs chen gshin rje'i gtso / /
bdud dpung kun 'joms shin tu khros pa'i sku / /
dge sdig dpang mdzad legs nyes chos bzhin spyod / /
khams gsum za byed gshin rje'i rgyal po dang / /
bka' nyan 'khor tshogs dam can rgya mtsho bcas / /
sha chen khrag zhag dam rdzas mchod gtor dang / /
bdud rtsi lnga ldan btung ba 'di bzhes la / /
rdo rje 'chang dbang rtsa rgyud bla ma dang / /
'jam dpal gshin rje gshed kyi bka' bzhin du / /
rgyal ba'i bstan pa bsrung zhing rgyas pa dang / /
rnal 'byor bdag cag dpon slob 'khor bcas kyi / /
nad gdon nyer 'tshe dgra dang bgegs la sogs / /
bar chad mi mthun phyogs kun zhi bar mdzod / /
bshad dang sgrub pa tshe dang bsod nams dang / /
'khor dang longs spyod la sogs rgyas par mdzod / /
srid pa gsum gyi 'gro ba ma lus dang / /
de yi dpal 'byor thams cad dbang du mdzod / /
deng nas brtsams te byang chub snying @# / /
po'i bar / /
lam la bar du gcod pa phyi nang gi /
dgra bgegs mi dang mi ma yin la sogs / /
thams cad drag po'i las kyis tshar chod cig /
ces pas gtor ma phyir lho phyogs su bskyal lo / /
de nas nang mchod dang phyi mchod phul /
bzod gsol /
bris sku yod na de la bstim /
med na gshegs gsol bya /
bsngo ba dang bkra shis brjod| 'di'i rjes gnang byed na dkyil 'khor dkar po zlum bu me ri dang bcas pa'i dbus su chos 'byung mthing nag zur rang la bstan pa'i dbus su gri gug nag po'i lte ba la hUM gis mtshan pa'i mthar /
oM ka la rU pa hUM phaT gyis bskor ba bri /
chos 'byung gi steng du many+dzi la rten gtor sha khrag dang dar nag gis brgyan pa bzhag /
mtha' mchod gtor gyis bskor /
yi dam gyi bdag bskyed song nas /
gtor ma chos skyong du bskyed /
mchod bstod bzlas pa bya /
slob mas maN+Dal phul /
gzugs mchog mchog tu drag po che / /
dpa' bo mchog gi spyod yul can / /
gdul dka' 'dul ba'i don mdzad pa / /
'chi bdag gshin rje'i rjes gnang stsol / /
zhes gsol ba gdab /
lha ngo bstan /
bdun rnam dag lan gsum bya /
slob ma lhar bskyed pa mi gsal yang bla ma gong ma'i zhal gdams las byung ba ltar rdo rje 'jigs byed du bskyed /
de nas /
sku'i rjes gnang gi don du gsol ba gdab pa ni /
dus gsum sangs @# / /
rgyas thams cad kyi / /
sku yi rdo rje slob dpon gyis / /
bdag la gshin rje rgyal po yi / /
sku yi rjes gnang stsal du gsol / /
lan gsum /
bla ma rdo rje 'jigs byed du gsal bas chos skyong gi phyag gnyis nas bzung nas slob ma la gtad par bsam la /
de'i mtshon byed du gri gug dang thod pa gtad de /
bka' bsgo ba ni /
dam can gshin rje'i rgyal po khyod kyis bcom ldan 'das rdo rje 'jigs byed nas rtsa ba'i bla ma'i bar gyi dpal ldan bla ma dam pa rnams kyis bka' bsgos /
dam tshig nyer du gtad /
rang gi khas blangs dam bca' ba rnams dran par mdzod la /
gshin rje gshed kyi rnal 'byor pa 'di rnams kyi lus dang grib ma bzhin du rjes su 'brang nas /
dam pa'i chos sgrub pa la lus kyi rkyen ngan bar chad thams cad gsal nas /
'phrin las gang bcol ba sgrub pa dang /
chos ldan gyi bsam don thams cad yid bzhin du 'grub pa'i stong grogs mdzod cig /
ces brjod /
slob ma la /
gshin rje gshed kyi rnal 'byor pa 'di rnams kyis kyang gshin rje rgyal po'i dam tshig la gnas pa'i ngang nas lus kyi sgo nas bsnyen sgrub kyi las dang /
mchod gtor gyi las la brtson par gyis shig /
slob mas @# / /
kyang /
de bzhin du bgyi'o / /
zhes khas blangs /
gsung gi rjes gnang la gsol ba gdab pa la sku'i dang rigs 'gre sbyar /
rang yi dam du gsal ba'i thugs ka'i hUM las 'od zer 'phros /
mdun gyi 'chi bdag gi thugs kar phogs pas /
thugs rgyud bskul te /
thugs ka'i sngags phreng las kyang /
sngags phreng kha dog nag po 'od zer drag la rtsub pa 'phro ba dang bcas pa /
mar me gcig las gnyis chad kyi tshul gyis thugs ka nas brgyud de zhal nas thon /
slob ma'i zhal du zhugs /
snying khar nyi dkyil gyi steng du hUM yig gi mthar 'khor ba las drag po'i 'od zer dpag tu med pa 'phros pas dam pa'i chos sgrub pa la bar du gcod pa'i drag bgeT thams cad bya sgro me la sreg pa bzhin du gzhob thul thul bsreg pa'i mos pa mdzad nas /
sngags brgya rtsa'i rjes zlos byed du bcug /
bka' bsgo ni /
gong ltar las lus kyi tshab tu /
ngag gi rkyen ngan bar chad thams bsal nas /
zhes dang /
ngag gi sgo nas bsnyen sgrub zhes sbyar /
thugs kyi rjes gnang la gsol gdab rigs 'dra /
bla ma'i thugs ka'i hUM las 'od zer 'phros /
gshin rje 'khor dang bcas pa la phog pas 'khor thams cad thugs ka'i sa bon gyi rnam par @# / /
gtso bo'i thugs kar thim /
gshin rje rgyal po'i sku las kyang sku rang 'dra gnyis pa zhig byung /
slob ma'i spyi bor nas zhugs / /
rtsa a wa d+hu ti'i nang brgyud de snying khar byon /
dus 'di nas bzung ste /
byang chub snying po la mchis kyi bar du dam pa'i chos sgrub pa la zhi rgyas dbang drag gi 'phrin las gang bcol ba thams cad thogs med du sgrub pa'i phyir du /
'bral med du zhugs nas byin gyis rlabs byung snyam pa'i mos pa mdzod /
gtor ma slob ma'i mgor bzhag te bka' bsgo ba ni /
gong ltar las /
lus kyi zhes pa'i tshab tu /
yid kyi zhes bsgyur nas bya /
slob mas maN+Dal phul /
de nas mchod gtor phul nas bkra shis dang smon lam brjod /
gshegs gsol bya /
dkyil 'khor bsdu'o / / / /
gnyis pa chos rgyal phyi sgrub ni /
oM swa b+hA wa sogs chos 'byung bskyed pa gong ltar las /
raM las nyi ma'i dkyil 'khor gyi steng du dgra bgegs rnams kyi snying ga nas brdzis pa'i ma he nag po'i gdan la yaM las dbyug pa yaM gyis mtshan pa las 'od 'phros /
gdug pa can thams cad tshar bcad tshur 'dus yongs su gyur pa las| dam can gshin rje'i rgyal po ma he khros pa'i gdong can /
sku mdog nag po zhal gcig phyag gnyis @# / /
kyi g.yas pas dbyug pa nam mkha' la 'phyar pas dgra bgegs rdul du rlag cing /
g.yon sdig mdzub dang bcas pa'i zhags pas bstan dgra ma lus pa bcing bar mdzad pa /
zhabs g.yas bskum pas ma he rab tu khros pa'i ra bar dang /
g.yon brkyang pas tshang steng nas brdzis pa /
thod skam lngas dbu brgyan cing /
rlon pa lnga bcu'i phreng ba can /
rus pas brgyan cing me dpung 'bar ba'i dbus na bzhugs pa| 'di 'khor mkhas grub rjes mdzad pa'i mngon rtogs ltar ram /
yang na /
de'i g.yon du tsaM las rtse gsum tsaM gyis mtshan pa las tsa mun tri nag mo zhal gcig phyag gnyis kyi g.yas rtse gsum dgra la 'phyar zhing /
g.yon thod pa dgra bgegs kyi snying khrag gis gang ba 'dzin pa /
sbom zhing thung la nu ma 'phyang ba /
shin tu khro zhing rngams pa kha gdangs pa /
mchi ba rno gdug 'bar ba gtsigs shing ljags rnam par 'gyur ba /
spyan gsum dmar po me ltar 'bar ba /
ral ba dmar ser gyen du gzings pa /
drag mo chen mo shin tu 'jigs shing mi sdug pa'i bzhin can ma /
dud 'gro'i lpags pa rlon pa gos su gyon pa /
zhabs gnyis brkyang bskom gyi stabs kyis @# / /
gnas pa'o / /
yab yum gnyis kyi shar du gshin rje ya ba ti dkar po g.yas 'khor lo 'dzin pa /
lhor chos rgyal ser po g.yas rin po che /
nub tu te la pa dmar po g.yas padma /
byang du glang mgo can ljang gu g.yas ral gri /
mer mig dmar dmar nag g.yas tho ba /
bden bral du phya sangs dkar po g.yas dbyugs pa /
rlung du rmig pa dmar po g.yas gsal shing /
dbang ldan ral ba tshar dgu ljang gu g.yas ral gri 'dzin pa /
thams cad kyang g.yon zhags pa bzung nas sdigs mdzub mdzad pa /
de dag gi phyi'i phyogs mtshams brgyad na gshin rje pho nya mo /
mche ba ma /
be con nag mo /
dus mtshan ma /
lcags kyu ma /
zhags pa ma /
lu gu rgyud ma /
gshin rje 'bebs ma ste /
brgyad ka'ang sku mdog nag mo /
zhal gcig phyag gnyis kyis gri gu dang thod pa 'dzin pa /
gzhan yang nam gru dang /
gsod pa ma dang /
nag mo dang /
sha ka li la sogs pa la la las kyi me long can /
la la nad kyi rkyal ba dang /
la la mtshon gyi gru gu dang /
la la bdud kyi khram bam dang /
la la sho rde'u dkar nag thogs pa /
la la lcags kyi dre'u rta la zhon pa /
la la bong bu gwa ba la zhon pa /
la la rlung nag @# / /
tshub ma la zhon pa /
la la chu bya nag mo la zhon pa /
la la nam gyi gong la rgyu ba /
la la chu bo'i gzhung la rgyu ba /
la la nyi ma'i zer la rgyu ba /
la la mun pa'i sna la rgyu ba'i ma mo /
gshin rje pho mo'i tshogs dang| sde brgyad kyi tshogs dpag tu med pas bskor ba /
thams cad kyang zhal gcig phyag gnyis pa /
skra lhug pa| gcer bur rgyug pa /
mig rtsa dmar po sdang mig du lta ba /
mchi ba gtsigs pa /
lce 'jib pa /
rkan rdeb pa /
kha gdangs pa /
phyogs bcur 'o ded 'bod pa /
ljags bskyod pa /
gdug pa can thams cad bkug nas tshar bcad pa la zhe rings ba'i bsam pa can /
mtshon cha sna tshogs thogs pa /
khro zhing gtum pa /
sha la rngams pa /
khrag la rol ba /
gzhan gyis ma bskul zhing ma rbad par yang nyes pa med pa'i tha mal gyi sems can gang dang phrad pa de thams cad kyang phrad ma thag glo bur du bzung nas srog dbugs skad cig nyid la len cing /
sha khrag dron mo zhal du dmar lcib lcib gsol ba /
khyad par du bstan pa'i spyi dgra rnal 'byor gyi sogs dgra gyur pa'i dgra bgegs gdug pa can thams cad zhe la mnan cing dmigs kyis bkar nas skad cig nyid la srog 'phrog pa /
sgrub pa po rnams @# / /
kyi re ba tshul bzhin du skong bar byed pa rnams su gyur /
'dir bshad pa'i gshin rje po brgyad mo brgyad kyi phyag phyogs mtshams su 'god tshul rnams a mo d+ha badzra gyi gzhung ltar rtsang ston gyi sgrub thabs las byung ba ltar yin no / /
gtso 'khor thams cad kyi dpral bar oM sogs ye shes pa bstim pa /
bskang bshags rnams nang sgrub ltar las /
bzlas pa bya ba ni /
yab yum gnyis kyi thugs kar nyi gdan la yab la dbyug pa yaM gyis mtshan pa /
yum la hrIH mthing nag /
rang rang gi sngags kyis bskor ba /
oM ka la rU pa hUM phaT /
oM hrIH tsa mun tri ye hUM phaT /
zhes bzla /
gtor ma 'bul ba la /
yab la 'bul sngags nang sgrub ltar /
yum la /
oM tsa mun tri sa pa ri wA ra sarba big+h+nan sogs sbyar ba gsum ma ma bdun gyis phul /
gzhan rnams 'dra ba las /
bstod pa ni /
'chi bdag mas bstod /
'di'i rjes gnang ni chos 'byung la gri gug gi tshab tu dbyug pa yaM gyis mtshan pa bris /
sku'i rjes gnang gi skabs su dbyug pa dang zhags pa gtad /
gzhan rnams nang sgrub dang 'dra'o / / / /
gsum pa chos rgyal gsang sgrub ni /
rang yi dam gyi rnal 'byor la gnas pas /
oM swa b+hA wa sogs nas| e las chos 'byung gru gsum phyi dkar la nang dmar ba'i nang du dpag bsam gyi shing dang /
bum pa @# / /
bzang po la sogs pas khyab pa'i dbus su padma dang nyi ma'i steng du ma he dmar po'i gdan la yaM dmar po las 'od phros /
sems can thams cad kyi dbul 'phongs kyi sdug bsngal thams cad bsal| tshul 'dus pa las dam can gshin rje'i rgyal po sku mdog dmar po ma he'i gdong pa can zhal gcig phyag gcig pa /
g.yas yid bzhin gyi nor bu dang /
g.yon thod pa bdud rtsis gang ba 'dzin pa /
zhabs g.yas bskum g.yon brkyang nas gnas pa /
dbu skra ser po gyen du brdzes pa spyan gsum dang ldan pa /
mche ba bzhi gtsigs pa /
thod skam lngas dbu brgyan dang /
rlon pa lnga'i bcu'i do shal byas pa /
rus pa'i rgyan gyis brgyan pa| de'i dpral bar oM /
sogs nas /
bzlas pa bya ba'i bar nang sgrub ltar /
gshin rje rgyal po'i thugs khar nyi gdan la yaM gyis mtshan pa'i nor bu la sngags kyis bskor ba las 'od zer dmar po zhags pa dang /
lcags kyu dang /
lcags sgrog gi rnam pa dpag med 'phros pas 'jig rten bcud dang longs spyod thams cad bkug nas rang la byin par bsam la /
oM ya ma rA dzA sarba sid d+hi hUM /
zhes bzla /
mthar gtor ma zas sna du ma dang dar dmar pos @# / /
brgyan pa byin gyis rlabs /
sngags de la i daM ba liM sogs btags pas phul /
nang dang phyi mchod bya| hUM chos nyid ngang las mdun gyi nam mkha' ru / /
sna tshogs chu skyes nam mkha'i nor bu dang / /
ma he dmar po 'gying pa'i gdan steng du / /
yaM gyis mtshan pa'i yid bzhin nor bu las / /
'od 'phros sems can kun gyi dbul phongs bsal / /
tshur 'dus de nyid yongs su gyur pa las / /
rab brjid padma rA ga'i ri bo la / /
nyi ma bye ba'i 'od gyis byugs 'dra ba'i / /
chos rgyal sku mdog dmar po brjid pa'i sku / /
ma he'i gdong can zhal gcig phyag gnyis kyi / /
dgos 'dod mchog stsol yid bzhin nor bu dang / /
'chi med bdud rtsis gang ba'i thod pa 'dzin / /
mche ba rab dkar spyan gsum dmar la zlum / /
skra ser rdo rje nag pos spyi bor brgyan / /
'jigs rungs thod skam lnga yi dbu rgyan dang / /
khrag 'dzag brgya phyed phreng ba'i ga sha can / /
rin chen rgyan dang rus pa'i rgyan gyis spras / /
thugs kar yaM gyis mtshan pa'i nor bu las / /
lcags kyu lcags sgrog zhags pa lta bu yi / /
'od zer dmar po phyogs bcur 'phros pa las / /
'jig rten kun gyi phun tshogs longs spyod rnams / /
thogs pa med pa'i tshul @# / /
gyis bkug nas kyang / /
rlabs chen zad pa med pa'i longs spyod kyis / /
sgrub pa po yi bsam pa tshim mdzad cing / /
phongs pa'i sdug bsngal mtha' dag zhi ba dang / /
snyam pa'i grags pas phyogs bcur khyab pa dang / /
ma lus dbang du sdud pa'i las mdzad pa'i / /
dam can chos kyi rgyal po khyod la 'dud / /
rje btsun 'jam pa'i dbyangs kyi spyan snga ru / /
ji ltar khyod kyis zhal bzhes dam bca' bzhin / /
chos bzhin sgrub par byed pa'i gang zag la / /
longs spyod thams cad ngang gis 'du bar mdzod / /
bdag kyang deng nas tshe rabs thams cad du| |dpal mgon dam can khyod dang mi 'bral zhing / /
phyi nang 'gal rkyen kun gyis g.yo med par / /
mthun rkyen thams cad chos bzhin 'grub par mdzod / /
dge ba 'di yis bdag gzhan 'gro ba kun / /
rje btsun 'jam pa'i dbyangs kyi zhabs kyi rdul / /
'bral med spyi bos nod pa'i bka' drin gyis / /
rgyal ba'i chos tshul ma lus 'dzin par shog /
ces chos rgyal gsang sgrub la bstod cing gsol ba gdebs pa 'di ni /
gshin rje gshed kyi rnal 'byor pa dge 'dun grub pa dpal bzang pos sbyar ba'o / /
de ltar nyin re bzhin thun bzhil la sogs pa gtor ma phul nas 'phrin pas bcol /
gzhan la gsang @# / /
ba shin du gal che /
zhal shes ni /
bzlas pa'i skabs su /
chos rgyal gyi spyi bor khru gang tsam gyi sar 'jigs byed dmar po bzod par dka' ba zhal gcig phyag gnyis pa /
rang de nyid kyi mdun na gnas pa /
mos pa drag po byas pas 'jigs byed kyi thugs ka nas 'od zer dmar po bzod par dka' ba byung /
chos rgyal gyi snying gar phog pas rgyud bskul /
nor bu sngags phreng las 'od 'phros pas| bcud thams cad dgug pa /
'od dmar po'i rnam par gyur nas rang la thim par bsam la bzlas so / /
rjes gnang byed na dkyil 'khor dmar po me ri dang bcas zlum bu'i dbus su chos 'byung dkar po zur rang la bstan pa'i nang du yaM gyis mtshan pa'i nor bu dmar po bri /
de'i steng du many+dzi la dar dmar pos brgyan pa'i gtor ma nor bu'i 'bar ba'i dbyibs can la ril bus bskor ba bshams /
mthar phyi nang gi mchod pas bskor /
gtor ma chos skyong du bskyed de mchod bstod bzlas pa la /
rjes gnang gi sngon 'gro dang dngos gzhi phal cher 'dra ba las /
khyad par ni| de'i mtshon byed du nor bu dang thod pa bdud rtsis gang ba gtad de /
bka' bsgo ba 'dra ba las /
lus dang grib ma bzhin du rjes su 'brang nas /
zhes pa'i mjug tu /
longs spyod zad mi shes pa dang /
snyan pa'i grags pas sa steng thams cad khyab pa dang /
'dod pa'i don thams cad myur du bsgrub pa'i sdong grogs mdzod cig /
ces brjod /
slob ma la /
gshin @# / /
rje gshed kyi rnal 'byor pa 'di rnams kyis kyang gshin rje rgyal po'i dam tshig la ngas nas bsnyan sgrub dang mchod gtor gyi las la brtson par gyis shig /
slob mas kyang /
de bzhin du bgyi'o / /
zhes khas blangs /
gsung gi rjes gnang la gsol gdab rigs 'gre /
bla ma yi dam du gsal ba'i thugs ka'i hUM las 'od zer 'phros /
mdun gyi 'chi bdag gi thugs kar phog pas /
chos skyong gis kyang slob ma'i 'dod pa'i thams cad yid bzhin du sgrub par khas blangs par bsam nas chos skyong gi thugs ka'i sngags phreng las sngags phreng kha dog dmar po mar me gcig las gnyis chad kyi tshul du byung ba zhal nas thon /
slob ma'i zhal du zhugs /
snying khar nyi dkyil gyi steng du hUM ngam yaM yig gi mthar 'khod pa las 'od zer dmar po lcags kyu lta bu phyogs bcur 'phros pas 'jig rten khams kyi nor longs spyod 'bru bang mdzod rkang 'gro rin chen la sogs pa dbang du bsdus nas sngags phreng la thim pas dbang gi las thams cad 'grub par bsam la /
sngags kyi rjes zlos brgya rtsa gcig bya'o / /
thugs kyi rjes gnang la gsol 'debs rigs 'gre /
bla ma'i thugs ka'i hUM las 'od zer 'phros /
chos skyong la phog pas gshin rje rgyal po'i sku las rang 'dra gnyis pa zhig byung /
slob @# / /
ma'i spyi bo nas zhugs /
snying khar byon te /
deng nas byang chub snying po la mchis kyi bar du chos ldan gyi don rnams mthar phyin par bya ba'i phyir du 'bral med du bzhugs te /
chos skyong gis 'dod pa'i don thams cad dngos su ster nus par bsam nas yid bzhin gyi nor bu re gnang byung ba'i mos pa mdzod /
rten gtor slob ma'i mgor bzhag te ril bu re byin /
rjes chog chos rgyal nang sgrub ltar bya'o / /
'jam dbyangs dngos su chos 'khor las bshad pa'i| |'jam dbyangs sogs kyi chog bsgrigs bgyis pa'i dges / /
'jam dbyangs brtse bas 'gro kun rjes bzung ste| |'jam dbyangs go 'phang myur du thob par shog /
ces dge ldan thun mong ma yin pa'i zab chos 'jam dbyangs chos skor nang gi lha tshogs rnams kyi sgrub thabs dang rjes gnang byed tshul gyi cho ga shes rab kyi snang ba 'phel byed ces bya ba 'di ni| snga mo nas dge slong 'jam dbyangs nyi mas bskul zhing /
nye char rab 'byams pa 'jam dbyangs dngos grub kyis bskul ngor /
'jam dbyangs chos skor nang gi cho ga gsal du btang ste /
rgya dpon nam bzang dang /
rtsang ston kun dga' rgyal mtshan gnyis kyis mdzad pa'i chos rgyal phyi nang sbrags pa'i sgrub thabs dang /
skyid shod sprul sku ngag dbang @# / /
bstan 'dzin 'phrin las kyis mdzad pa'i rjes chog gis kha bskang nas /
rgyal khams pa 'jam dbyangs 'phrin las kyis 'brug la ri khrod du sbyar ba'o / /
'jam dbyangs chos skor gyi 'jam dbyangs dpa' gcig /
'jam dbyangs lus dkyil /
'jam dbyangs gsang sgrub /
'jam dpal nang sgrub /
rje btsun ma nag mo /
bde mchog dkar po| sgrol ma dkar mo /
chos rgyal phyi nang gsang gsum rnams kyi rjes gnang bcu thob pa'i rgyud rim ni /
rgyal ba rdo rje 'chang /
rje btsun 'jam dbyangs /
grub chen dpa' bo rdo rje /
rje tsong kha pa chen po /
mkhas grub smra ba'i nyi ma /
'brong rtse lha btsun rin chen rgya mtsho blo gros /
paN chen bzang po bkra shis /
paN chen rgyal ba bsam grub /
paN chen nam mkha' bzang po /
paN chen rig pa seng ge /
rje bkra shis rin chen /
paN chen blo bzang chos kyi rgyal mtshan| skyid shod ngag dbang bstan 'dzin 'phrin las /
'jam dbyangs bzhad pa'i rdo rje /
mkhan chen ngag dbang blo bzang /
rje bsam gtan rgya mtsho /
rje blo bzang rgyal mtshan /
gu ge blo bzang bstan 'dzin /
dpal 'byor lhun po ba dge legs rgyal mtshan /
zangs ri grub pa'i dbang phyug blo bzang rab brtan /
des bdag la'o / /
@# / /
lha btsun rdo rje 'chang gi zhabs drung nas kyang tshar gcig thob pa'o / / / /
dge'o / / / /
dge'o / / / /
sarba mang+ga laM / /
