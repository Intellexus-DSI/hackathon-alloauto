@# / /
smyung gnas kyi cho ga dang 'brel ba 'phags pa zhal bcu gcig pa'i dbang chog bzhugs so / /
@## / /
'phags pa spyan ras gzigs zhal bcu gcig pa'i dbang len par 'dod pas /
bdag mdun bum bskyed rnams sngon du btang /
gzungs brjod cing dkyil 'khor la bskor ba gsum byas /
hUM mdzad kyi nga rgyal gyis rdo rje shugs kyi 'jug pas dkyil 'khor gyi nang du zhugs /
oM badzrod g+ha Ta ya sa ma ya pra be sha ya hUM /
zhes brjod cing sgo bzhi rim bzhin phye /
oM pra na ma mi sarba ta thA ga tA na /
zhes phyag byas la /
bdag dang sems can thams cad la dngos grub dam pa thams cad kyi bka' drin stsol cig /
ces brjod do / /
de nas maN+Dal phul la /
bla ma'i bya ba rnams gtso bos mdzad cing /
slob ma'i bya ba rnams rang gis byed par mos nas /
dga' chen khyod bdag ston pa bas / /
slob dpon khyod ni dgongs su @# / /
gsol / /
byang chub chen po'i tshul brtan pa / /
mgon po chen po bdag 'tshal lo / /
dam tshig de nyid stsal du gsol / /
byang chub sems kyang bdag la stsol / /
sangs rgyas chos dang dge 'dun te / /
skyabs gsum dag ni bdag la stsol / /
thar pa chen po'i grong mchog tu / /
mgon pos bdag ni gzhug par bgyi / /
lan gsum las bum gyi chu dang bcas pas /
hrIH badzra kro d+ha ha ya grI ba hu lu hu lu hUM phaT /
kyis bsangs /
oM tsak+Shu ban+d+ha wa ra ma na ye swAhA /
A khaM bI ra hUM /
oM padma ut+b+ha wa ye swAhA /
rang nyid rje btsun spyan ras gzigs su gyur pa'i snying gar nyi ma la hUM sngon po /
mgrin par padma la AH dmar po /
spyi bor zla ba la oM dkar po /
yi ge gsum gyi 'od zer gyis lus 'od gsal bar byas /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis bzung / /
sangs rgyas chos dang tshogs mchog la / /
byang chub bar du skyabs su mchi / /
rang gzhan don ni rab bsgrub phyir / /
byang chub sems ni bskyed par bgyi / /
byang chub mchog gi sems ni bskyed bgyis nas / /
sems can thams cad bdag gis mgron du gnyer / /
byang chub spyod mchog yid 'ong spyad par bgyi / /
'gro la phan phyir sangs rgyas 'grub par shog /
ces sogs lan gsum gyis byang sdom bzung /
sems can thams cad kyi don du sangs rgyas thob par bya'o snyam pa'i sems kun rdzob pa de nyid /
snying gar zla ba'i dkyil 'khor yongs su rdzogs pa'i rnam par gyur /
chos thams cad rang bzhin med pa'i stong pa nyid dang /
rang gi sems ro gcig tu gyur pa'i don dam pa'i byang chub kyi sems zla ba'i steng du rdo rje dkar po rtse lnga pa'i rnam pa can du gyur /
oM sarba yo ga tsi t+taM ur+thA ta yA mi /
oM su ra te sa ma ya stwaM hoH sid+d+hA badzra ya thA su khaM /
deng khyod la de bzhin gshegs pa thams cad kyis byin gyis rlob par 'gyur gyi /
khyod kyis kyang de bzhin gshegs pa thams cad kyi mchog tu gsang ba'i dkyil 'khor 'di /
dkyil 'khor du ma zhugs pa rnams la smra bar mi bya zhing /
ma dad pa rnams la yang ma yin no / /
oM badzra sa ma ya hUM /
zhes dkyil 'khor gyi nang du zhugs /
oM na ma te hUM /
na ma mi hUM /
na mo na ma hUM swAhA /
zhes phyag bya /
de bzhin gshegs pa thams cad kyis byin gyis rlobs shig /
thugs rje chen po bdag la @# / /
dbab par mdzad du gsol /
zhes lan gsum gsol ba btab /
bla ma dang gtso bo tha mi dad pa'i thugs ka'i hrIH yig gi 'od zer gyis phyogs bcu'i sangs rgyas dang byang chub sems dpa' thams cad dang /
'phags pa spyan ras gzigs kyi thugs gnyis su med pa'i ye shes hrIH yig la sogs pa'i rnam par spyan drangs /
rang gi lus la thim par gyur /
oM badzra a be sha a a a /
lan bdun nam nyer gcig sogs brjod /
tiShTHaH badzra /
zhes brtan par byas /
sangs rgyas dngos grub thob bya'i phyir / /
bdag la thugs brtser dgongs nas ni / /
'gro la phan pa'i gtso chen gyis / /
sman par dgongs nas bzhes su gsol / /
oM badzra pra ti grih+na hUM phaT /
ces me tog dor /
oM badzra pra tI ts+tsha sa ma ye swAhA /
zhes gsungs par mos nas me tog phreng ba'i dbang bskur /
oM| rdo rje sems dpa' deng khyod kyi / /
mig 'byed par ni brtson par mdzad / /
phye bas thams cad mthong 'gyur ba'i / /
rdo rje'i mig ni bla na med / /
he badzra pA shya /
de ltar 'phags pa spyan ras gzigs dbang phyug gi rten dang brten par bcas pa'i dkyil 'khor mngon sum du mthong bar gyur /
ces 'jug pa sngon du btang nas /
dngos gzhi la chu cod pan gnyis mtha' rten dang bcas pa ste /
de yang dang por maN+Dal phul nas /
byang chub rdo rjes sangs rgyas la / /
mchod chen ji ltar bstsal ba ltar / /
bdag kyang rab tu bsgral ba'i phyir / /
nam mkha'i rdo rje deng bdag stsol /
zhes gsol ba lan gsum btab /
dkyil 'khor gyi shar du dbang stegs padma dang zla ba'i gdan la rang nyid spyan ras gzigs su gyur /
hrIH badzra kro d+ha sogs /
las sngags kyis bum chu bsang /
swa b+hA was sbyangs /
bum chu stong pa nyid du gyur /
stong pa'i ngang las oM hUM trAM grIH AH rnams las byung ba'i ye shes lnga'i bum chur gyur /
bla ma dang gtso bo tha mi dad pa'i thugs ka'i hrIH yig gi 'od zer gyis rgyal ba 'khor bcas thams cad rang la dbang bskur ba'i phyir spyan drangs pa rnams nam mkhar bzhugs /
bsgrubs pa'i dkyil 'khor pa rnams kyis dbang bskur ba'i dgongs pa mdzad /
spyan ma la sogs pa'i rig ma dang bcas pa nam mkhar bzhugs pa rnams kyis gdugs dang /
rgyal mtshan la sogs pa rang gi steng phyogs su 'dzin /
glu gar mdzad cing rol mo brdung /
me tog dang gur kum la sogs pa'i char 'bebs /
phyag gis cung zad yo bar bzung ba'i bum pa dkar po byang chub kyi sems kyi bdud rtsis gang ba rnams kyis dbang bskur /
gzugs rdo rje ma la sogs pa rnams kyis bkra shis kyi glu dbyangs kyis shis pa brjod /
khro bo rnams phyogs mtshams su 'khod nas bgegs bskrad par gyur /
phun sum tshogs pa mnga' ba gser gyi ri bo 'dra / /
'jig rten gsum gyi mgon @# / /
po dri ma gsum spangs pa / /
sangs rgyas padma'i 'dab ma rgyas 'dra'i spyan mnga' ba / /
'di ni 'jig rten dge ba'i bkra shis dang po'o / /
de yis nye bar bstan pa'i mchog rab mi g.yo ba / /
'jig rten gsum na grags shing lha dang mis mchod pa / /
chos kyi dam pa skye dgu kun la zhi byed pa / /
'di ni 'jig rten dge ba'i bkra shis gnyis pa'o / /
dge 'dun dam pa chos ldan thos pa'i nor gyis phyug /
mi dang lha dang lha ma yin gyi mchod pa'i gnas / /
tshogs kyi mchog rab ngo tsha shes dang dpal gyi gzhi / /
'di ni 'jig rten dge ba'i bkra shis gsum pa'o / /
rin chen mdzes pa'i bkra shis bum pa'i chus / /
skal ldan skyes bu khyod la dbang bskur bas / /
las dang nyon mongs sgrib pa dag gyur te / /
byang chub sems kyi rlan gyis brlan par shog /
na mo rat+na tra yA ya nas a pa na ye swAhA'i bar dang /
oM Ar+ya lo ke shwa ra maN+Da la sa pa ri wA ra de wa ka la sha a bi Shi ny+tsa mi /
oM Ar+ya lo ke shwa ra maN+Da la sa pa ri wA ra pU dza ka la sha a b+hi Shiny+tsa mi /
ji ltar bltams pa tsam gyis ni / /
lha rnams kyis ni khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM AH badzra u da ka a b+hi Shi ny+tsa hUM su ra ta stwaM a haM /
oM sarba ta thA ga ta a r+g+haM nas shap+ta'i bar gyis bdag nyid la mchod /
de ltar chu'i dbang thob /
nyon mongs pa lnga'i dri ma sbyangs /
rnam par shes pa lnga gnas bsgyur /
lam mtshan ma med pa'i rnal 'byor bsgom pa la dbang bar byas /
'bras bu chos kyi sku mngon du 'gyur ba'i nus pa khyad par can 'jog go /
cod pan gyi dbang la'ang rgyas par na sngar ltar gsol ba lan gsum btab /
cod pan bsangs sbyangs /
stong pa'i ngang las /
oM hUM hrAM hrIH AH las de bzhin gshegs pa rigs lnga'i rang bzhin gyi cod pan du gyur /
bla ma dang gtso bo tha mi dad pa'i thugs ka'i hrIH yig gi 'od zer gyis phyogs bcu na bzhugs pa'i zhes pa nas /
khro bo rnams phyogs mtshams su 'khod nas bgegs bskrad par gyur gyi bar dang /
sngar ltar mchog gsum gyi bkra shis brjod /
de bzhin gshegs pa'i dbu rgyan cod pan 'dis / /
skal ldan skyes bu khyod la dbang bskur bas / /
sku gsung thugs kyi yon tan rab rdzogs te / /
rigs lnga'i sangs rgyas myur du thob par shog /
oM rat+na mu ku Ta badzra pat+t+raM a b+hi Shi ny+tsa mi /
ji ltar bltams pa tsam gyis ni /
zhes pa nas /
khrus bgyi'o / /
oM sarba ta thA ga ta a b+hi She ka ta zhes sogs kyis dbang bskur /
lus thams cad gang /
zhes sogs nas /
bdag nyid la mchod pa'i bar sngar bzhin /
de ltar cod pan gyi dbang thob /
dri ma lnga sbyangs /
phung po lnga gnas bsgyur /
lam mtshan ma dang @# / /
bcas pa'i rnal 'byor bsgom pa la dbang bar byas /
'bras bu gzugs kyi sku 'grub pa'i nus pa khyad par can 'jog go /
bsdu na dbang de tsam gyis chog la /
cung zad rgyas tsam byed na| mkhas grub tshad ldan rnams kyis slob dpon gyi dbang gi ming btags te /
rjes gnang tsam byed par gsungs pa ltar /
sngar gyi mjug nas 'di ltar /
b+h+rUM las byung ba'i 'khor lo /
oM badzra he tu maM /
dbyangs tha ma aH las byung ba'i dung /
oM badzra b+ha ga raM /
dbyangs dang po a las byung ba'i bya rgyud rigs gsum gyi po ti /
deng nas brtsams te sems bskyed pa / /
tsam gyis chos dung bla med pa / /
kun nas yongs su bkang nas ni / /
chos kyi 'khor lo bskor bar gyis / /
da ni dkyil 'khor slob dpon gyur / /
sngags dang rgyud kyang 'dzin par gyur / /
sangs rgyas byang chub sems dpa' dang / /
lha rnams kyis kyang mthun par gsungs / /
sems can rnams la snying brtse'i phyir / /
khyod kyis dkyil 'khor cho ga bzhin / /
nan tan bskyed de bri bar bya / /
sgrub pa po rnams rgyud la sbyor / /
de las spros te byed na /
dus gsum rgyal ba kun gyis bsngags pa yi / /
theg mchog chos kyi srid la mnga' bsgyur ba'i / /
rgyal srid rin chen bdun gyi dbang bskur bas / /
bdud bzhi'i g.yul las rnam par rgyal gyur cig /
oM sap+ta rat+na a b+hi Shi ny+tsa mi /
gang zhig reg cing mthong thos dran pas kyang / /
mi shis kun sel phun tshogs mchog stsol bar / /
rgyal bas byin gyis brlabs pa'i bkra shis rdzas / /
dam pas dbang bskur dge legs 'bar gyur cig /
oM aSh+Ta ba tra be mang+ga laM a b+hi Shiny+tsa mi /
de ltar rigs gsum spyi dang bye brag gi chos ston pa sogs kyi slob dpon du bya ba'i ched du rjes su gnang ba sbyin pas / /
rigs gsum spyi dang bye brag gi dkyil 'khor bri sgrub dbang bskur ba sogs la dbang bar byas /
'phrin las bzhi'i sgo nas 'gro ba'i don 'grub pa'i nus pa bzhag /
'bras bu rigs gsum gyi chos kyi 'khor los bsgyur ba'i go 'phang myur du thob pa'i skal ba can du byas so / /
de nas maN+Dal dang /
gtang rag gi mchod bstod /
bzod gsol /
ras bris yin na brtan bzhugs dang /
rdul tshon yin na gshegs gsol byas te /
smon lam dang shis pa brjod de me tog gi char dbab par bya'o /
zhes smyung gnas kyi cho ga dang 'brel ba 'phags pa zhal bcu gcig pa'i dbang chog 'di yang /
lam 'di la mos pa mang pos gsol ba btab pa la brten nas /
shAkya'i dge slong blo bzang chos kyi rgyal mtshan gyis smras pa'i yi ge pa ni dge slong zha lu ba rin chen chos legs so / /
mang+ga laM / / / /
! oM swa sti /
@# / /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel /
sarba dza ga taM / / /
