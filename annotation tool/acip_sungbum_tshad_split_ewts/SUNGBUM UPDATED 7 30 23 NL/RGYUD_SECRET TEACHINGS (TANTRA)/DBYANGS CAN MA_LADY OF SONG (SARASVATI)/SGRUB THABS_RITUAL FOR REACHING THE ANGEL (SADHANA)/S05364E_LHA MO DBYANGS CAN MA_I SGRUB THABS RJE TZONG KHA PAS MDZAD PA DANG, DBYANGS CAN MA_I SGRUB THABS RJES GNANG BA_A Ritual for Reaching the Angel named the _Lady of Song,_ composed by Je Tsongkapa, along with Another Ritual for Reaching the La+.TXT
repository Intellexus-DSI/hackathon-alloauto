@# / /
lha mo dbyangs can ma'i sgrub thabs rje tsong kha pas mdzad pa dang /
dbyangs can ma'i sgrub thabs rjes gnang ba bzhugs so / /
@## / /
rang nyid lha mo dbyangs can ma dkar mo shel dkar po dri ma med pa ltar /
phyi ltas nang gsal /
nang ltas phyi gsal ba 'od zer dkar po 'phro ba dang bcas pa /
padma dkar po 'dab ma stong dang ldan pa'i lte ba'i steng du zla ba'i dkyil 'khor dri ma med pa'i steng du /
tsog pu'i tshul du bzhugs pa /
dbu skra 'jam zhing mnyen pa /
bung ba ltar gnag pa /
thor tsog cung zad dang bcas pa la /
me tog dkar po'i phreng bas bcings pa /
lhag ma rnams rgyab tu 'phyang ba la /
rin po che sna tshogs pa'i rgyan gyis spras pa /
gser gyi rna cha la rin po che sna tshogs pa'i phra bkod pas mkhur tshos mdzes par brgyan pa /
dbu rgyan /
mgul rgyan /
do shal /
phyag gdub zhabs gdub rnams rin po che sna tshogs pas sil khrol gyi sgra snyan par sgrog pa /
gzhon nu ma lo bcu drug lon pa'i rnam pa can /
lang tsho dar la bab pa /
reg na bde ba bskyed pa'i nu 'bur gnyis 'khrang zhing rgyas pa /
chags pa'i nyams dang ldan pas g.yon du 'gying zhing /
spyan mi gzur gyis gzigs pa /
ka tsa li ka'i stod g.yogs dang /
smad g.yogs la me tog gi tshom bus spras pa /
@# / /
padma dkar po'i me tog gi chun 'phyang gis mdzes par brgyan cing /
phyag gnyis kyis bai DUr+ya sngon po'i pi wang rgyud stong dang ldan pa bsgreng bas /
lha dang dri za dang rig pa 'dzin pa la sogs pa'i skye dgu thams cad kyi yid mgu zhing 'phrog par byed pa /
spyi gtsug tu zla ba'i dkyil 'khor dri ma med pa bsgom /
de'i snying gi mgo thur du bstan cing yod pa blos gyen du bslang ste /
tshal pa brgyad phyir gyes pas padma dkar po 'dab ma brgyad pa /
dkar zhing 'jam pa lte ba ljang ser la /
ze'u 'bru dmar ser gyis bskor ba'i mtshams nas /
nyi ma stong dang ldan pa'i 'od zer 'phro ba /
lte ba'i steng nas zla ba'i dkyil 'khor nya gang ba dri ma med pa'i dbus su /
sems kyi ngo bo hrIMH dkar po ring cha zla tshes nA da dang bcas pa /
'dab ma rnams la mdun nas brtsams te /
g.yas skor du dbyangs yig bcu drug /
'dab ma re la yi ge gnyis gnyis gnas pa /
thams cad kyang shel dkar po dri ma med pa ltar dwangs shing gsal ba /
'od zer dkar po dri ma med pa 'phro ba lham mer gdan la ma reg tsam /
cung zad 'dar zhing /
'khor lo yi ge dang bcas pa'i 'od zer gyi dra bas snying gi mun pa ma lus pa sel bar gyur /
thugs ka'i 'khor lo yig 'bru dang bcas pa las /
'od zer sna bug g.yas nas song /
lho phyogs rgya mtsho'i 'gram nas lha mo 'khor dang bcas pa spyan drangs /
mdun gyi nam mkhar bzhugs pa las mchod pas mchod /
oM swa ra swasti hri da ya tiShTHa hrIMH zhes brjod pas /
dam tshig pa'i lus ngag yid gsum la ye shes pa'i lus ngag yid gsum thim ste /
gnyis su med par sgom /
lus kyi dmigs pa de dang ma bral bar sgom zhing /
thugs ka'i hrIMH las hrIMH mu tig gi do shal lta bu kha nas don /
lte ba nas zhugs /
thugs ka'i hrIMH la thim /
de las 'od zer phyogs bcur 'phros /
phyogs bcu'i sangs rgyas byang sems nyan thos rang rgyal grub thob paN+Di ta rig 'dzin /
drang srong /
rin po che /
sman /
bdud rtsi la sogs thams cad kyi mthu nus shes rab /
yon tan gyi tshogs thams cad bsdus /
snying ga'i 'khor lo yig 'bru dang bcas pa la thim pas /
shes bya thams cad la blo gros thogs pa med par rgyas par sgom zhing /
hrIMH zhes pa'i bsnyen pa ci nus bzlas nas /
bsnyen pa'i rtags sngar las lce bde ba dang /
dran pa gsal ba dang /
'dzin bzang ba dang /
bu mo gzhon nu mas zas gos dang phreng ba byin pa dang /
nyi zla shar ba dang /
mar me zos pa la sogs pa'i rtags dngos sam /
rmi lam du 'byung ngo / /
bsnyen pa ni 'bum phrag lnga la sogs pa'am gong gi rtags byung gi bar bya'o / /
dbyangs yig ni /
a A /
i I /
u U /
r-i r-I /
l-i l-I /
e ai /
o au /
aM AH ! dbyangs can ma'i sgrub thabs rjes gnang ba ni /
ngag dbang lha mo dbyangs can ma la phyag 'tshal lo / /
'dir sgra dbyangs lha mo dbyangs can ma'i sgrub pa nyams su len par 'dod pas /
gnas yid du 'ong ba la stan bde ba la 'dug ste /
skyabs su @# / /
'gro ba bya /
tshad med pa bzhi sgom /
sangs rgyas thob par bya /
de'i ched du sgra dbyangs lha mo dbyangs can ma nyams su blang snyam du bsam zhing swa b+hA wa'i sngags kyis chos thams cad stong par bsam /
stong pa'i ngang las paM las padma a las zla ba'i dkyil 'khor gyi steng du /
bdag nyid kyi sems nyid hrIH dkar po las 'od 'phros 'phags pa rnams mchod /
sems can gyi don byas tshur 'dus yongs su gyur pa las /
rang nyid lha mo dbyangs can ma sku mdog dkar mo zhal gcig phyag gnyis ma 'dzum pa'i mdangs can /
dgyes pas spyan gnyis rgyud mdangs can /
dgyes pas spyan gnyis rgyud mngas bsgyur ba la gzigs shing dbu skra'i thor cog me tog dkar po'i phreng bas bcings pa gsil bur 'phyang ba rnams la gser gyi g.yer kha dpag tu med pa 'khrol ba /
phyag g.yon du bai DU r.ya sngon po las grub pa'i pi waM rgyud stong dang ldan pa bsnams pa /
lag pa g.yas pa'i 'du byed kyis bsgyur bas lha dang dri za sogs skye dgu rnams kyi yid rang dbang med par 'gugs pa /
rin po che dang dar sna tshogs kyi rgyan can ka tsa li ka'i stod g.yogs dang smad g.yogs kyis mdzes pa padma dkar po'i chun 'phyang dang ldan zhing /
gzhon nu ma bcu drug lon pa'i na tshod can reg na bde ba skyed pa'i nu 'bur gnyis rgyas pa /
chags pa'i nyams dang ldan pas g.yon du 'gying zhing /
pad zla'i gdan la cog pu'i tshul gyis bzhugs pa'i spyi gtsug tu zla ba'i dkyil 'khor gyis mtshan pa zhig sgom mo / /
de nas bdag gi snying mgo gyen du bslangs te tshal pa brgyad du gyes pa las padma dkar po 'dab ma brgyad pa'i lte ba ljang ser /
ze'u 'bru dmar ser gyis bskor ba'i mtshams nas nyi ma stong gi 'od zer dang mnyam pa'i 'od zer 'phros pas snying ga'i mun pa sel /
de'i lte bar zla ba'i dkyil 'khor gyi steng du bdag gi sems nyid dbyangs can gyi ngo bo hrIM gi rnam par sgom /
hrIM gi mtha' ma rnams la mdun nas brtsams te g.yas skor du /
A lis bskor ba gsung dbyangs yan lag drug cu'i rnam par sgom /
rnam shes 'od gsal dang bcas pa gdan la ma reg tsam du bzhugs par bsam /
de nas snying ga'i yig 'bru rnams las 'od zer 'phros pas rgya mtsho'i 'gram na lha mo bzhugs par 'phog pas thugs rgyud bskul nas mdun gyi nam mkhar spyan drangs /
ar+g+haM la sogs pa'i mchod pas mchod /
bstod nas rang la thim pas gnyis su med ~ sna bug g.yon pa bkag nas rlung cung zad phyir btang /
par gyur /
de'i ngang las ci nus pa'i bzlas pa bya zhing /
de yang hrIM las mu tig gi phreng ba kha nas 'thon nas /
lte ba nas zhugs pa'i 'od zer gyis sangs rgyas dang byang chub sems dpa' rnams kyi thugs rje dang 'phrin ~ sna bug g.yon nas zhugs par bsgoms la rlung cung zad nang du rdub bo / /
las lha dang drang srong rnams kyi rig pa sngags 'chang grub pa ~ snying ga'i hrIM la thim zhing rgyun du 'khor bar bsam /
brnyes pa rnams kyi mthu stobs dang rtogs pa /
paN+Di ta rnams kyi mkhyen brtse /
'bru rnams kyi bcud dang nus pa rnams lte bar zhugs snying gar hrIM la thim pa'i dmigs pas 'bum phrag lnga'i bar du bzlas pa'i thun @# / /
'phro 'jog pa na /
lha mo mdun du spyan drangs nas gang shes pas bstod cing mchod nas /
gang 'dod pa'i don la gsol ba gdab /
bsngo ba smon lam gyis rgyas btab la mthar lha mo rang nyid la bstim /
dmigs pa gsal bar byung nas chags pa drag po skyes na rnam par mi rtog pa'i shes rab kyis rgyas gdab bo / /
rje rin po che rang nyid kyis mdzad pa /
rjes dgyes bzhin du bkod pa'o / /
mang+ga laM / / / /

