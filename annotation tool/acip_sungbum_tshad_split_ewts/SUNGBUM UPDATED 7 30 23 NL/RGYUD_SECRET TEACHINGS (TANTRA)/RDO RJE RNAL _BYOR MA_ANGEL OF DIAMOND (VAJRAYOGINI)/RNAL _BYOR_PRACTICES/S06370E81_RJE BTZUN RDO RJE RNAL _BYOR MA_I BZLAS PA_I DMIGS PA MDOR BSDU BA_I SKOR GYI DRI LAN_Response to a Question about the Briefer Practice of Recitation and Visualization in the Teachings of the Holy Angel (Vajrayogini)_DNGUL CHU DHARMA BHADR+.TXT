! na m+sh+sh+r+wi mang+gu ru b+h+yaH rje btsun rdo rje rnal 'byor ma'i bzlas pa'i dmigs pa mdor bsdu na /
sgrub thabs su bshad pa nyid yang yang bskyar bas chog cing /
cung zad spro na /
rang gi snying ga'i baM yig oM gsum ma'i sngags 'phrang dang bcas pa las 'od zer dmar po 'phros pa'i s+n+ter /
rje btsun rdo rje rnal 'byor ma dpag tu med pa spros te /
sems can thams cad kyi spyi bor 'khod pa'i sku las bdud rtsi sna lnga'i rgyun babs pas /
nad gdon sdig sgrib bag chags dang bcas pa sbyangs te rje btsun rdo rje rnal 'byor ma'i go 'phang la bkod /
yang 'od zer 'phros pa snod kyi 'jig rten thams cad la phog pas nyes skyon thams cad sbyangs te chos 'byung dmar po gru gsum nyis brtsegs kyi rnam pa can gyi gzhal yas khang du bsgyur /
yang 'od zer 'phros pa'i sner mchod pa'i lha mo chu gnyis nyer spyod rol mo 'dod yon la sogs pa'i mchod rdzas sna tshogs pa thogs pa rnams kyis /
phyogs bcu'i zhing na bzhugs pa'i rgyal ba sras bcas rnams la phyi nang gsang ba de kho na nyid kyi mchod pa phul /
mchod yul rnams kyi mtshan dpes brgyan pa'i sku'i byin rlabs thams cad rje btsun rdo rje rnal 'byor ma'i rnam par bsdus te rang gi spyi bo dang /
dbyangs kyi yan lag drug cu rtsa bzhi dang ldan pa'i gsung gi byin rlabs thams cad oM gsum ma'i yig 'bru'i rnam par bsdus te rang gi mgrin pa dang /
mkhyen brtse nus gsum dang ldan pa'i thugs kyi byin rlabs thams cad gri gug dang thod khrag gi rnam par bsdus te rang gi snying gar thims pas /
rang nyid phyogs @# / /
bcu'i bla ma rgyal ba sras bcas thams cad kyi sku gsung thugs kyi rdo rje gsum dbyer mi phyed pa'i rang bzhin can gyi rje btsun rdo rje rnal 'byor mar dngos su gyur par bsam mo / /

