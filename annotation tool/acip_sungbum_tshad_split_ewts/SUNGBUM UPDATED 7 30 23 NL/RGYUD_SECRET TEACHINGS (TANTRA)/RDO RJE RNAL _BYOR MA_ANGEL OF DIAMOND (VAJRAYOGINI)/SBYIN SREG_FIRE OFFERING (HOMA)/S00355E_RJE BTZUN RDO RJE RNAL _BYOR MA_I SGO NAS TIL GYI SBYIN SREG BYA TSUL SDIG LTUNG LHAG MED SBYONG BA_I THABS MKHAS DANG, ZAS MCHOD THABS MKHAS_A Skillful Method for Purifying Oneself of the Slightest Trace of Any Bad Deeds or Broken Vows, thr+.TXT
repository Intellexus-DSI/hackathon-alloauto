@# / /
rje btsun rdo rje rnal 'byor ma'i sgo nas til gyi sbyin sreg bya tshul sdig ltung lhag med sbyong ba'i thabs mkhas 'phrul kyi cho ga dang /
zas mchod thabs mkhas bsod nams mchod sprin zhes bya ba bzhugs so / /
@## / /
gtum mo'i sreg za 'bar ba'i me thab tu / /
kun+da'i ga bur rgyun gyi sreg blug kyis / /
gnyis snang bud shing ma lus sreg mdzad pa / /
bla ma rdo rje btsun mos rtag tu skyongs / /
gang gi thugs rje'i sreg za 'bar ba'i mer / /
sdig ltung til gyi phung po lhag med du / /
bsreg pa'i thabs mkhas 'phrul gyi chog 'dir / /
zhugs nas sgrib gnyis g.yul las rgyal bar mdzod / /
'dir rje btsun rdo rje rnal 'byor ma'i mang me'i sbyin sreg dang phyogs mtshungs par rdzas sna gcig til la brten pa'i sbyin sreg gis dam tshig nyams chag dang /
sdig ltung sbyong ba'i thabs la brtson par 'dod pas /
me gung dud pa med pa dang /
til nag sogs sta gon byas te skyabs sems lan gsum sngon du btang nas /
rang nyid skad cig gis rje btsun rdo rje rnal 'byor mar gyur /
oMkhaN+Da ro his bsangs /
swa b+hA was sbyangs /
stong ba'i @# / /
ngang las yaM las rlung /
zhes pa nas /
spel bar gyur /
oM AHhUM /
lan gsum brjod pas nang mchod byin gyis brlab /
rdzas sbyong gi phyag rgya byas la /
oM swAhAs rdzas bkrus bar bsam /
oM dzriM swAhA /
brjod nas til gyi nyes skyon sbyang bar bsam /
rdzas kyi nyes skyon byang zhing dag nas bdud rtsi lnga'i ngo bor gyur par bsam /
oM khaN+Da ro his bsangs /
swa b+hA was sbyang /
stong pa'i ngang las ye shes kyi thab kha dog dkar zhing dbyibs zlum pa /
mu ran kha khyer dang bcas pa sogs mtshan nyid dang ldan pa'i nang du ngo bo me yin pa la rnam pa me lha sku mdog dkar po shin tu zhi ba'i nyams can /
zhal gcig phyag bzhi'i g.yas gnyis pad dkar dang shel phreng /
g.yon gnyis ril ba dang dung 'dzin pa /
dar dkar po'i na bza' dang rin po che'i rgyan gyis brgyan pa'i thugs kar sna tshogs padma 'dab ma brgyad pa'i lte bar nyi ma'i dkyil 'khor gyi steng du skyabs gsum kun 'dus kyi ngo bo bla ma rje btsun rdo rje rnal 'byor ma'i skur gyur pa ni /
zhabs g.yas brgyad pas dus mtshan ma /
zhes pa nas /
gcer bu phyag rgya lngas brgyan pa /
ye shes kyi me 'bar ba'i dbus na bzhugs pa rnam snang he ru ka yum dang bcas pas dbu brgyan par gyur /
phaiM| thugs ka'i baM yig las 'od zer 'phros pas ye shes pa spyan drangs /
dzaHhUM baM hoH dam tshig pa dang gnyis su med par gyur /
oM yo ga shud+d+haHsarba d+harmAHyo ga shud+d+hony+haM /
oM ar+g+haM pra tIts+tsha hUM swAhA /
oM pA dyaM pra tIts+tsha hUM swAhA /
oM badzra puSh+pe AHhUMswAhA /
nas /
oM badzra shap+ta AHhUM swAhA /
oM oM oM sogs nas swAhA /
zhes phyin nang gis mchod /
oM na mo b+ha ga wa te badzra wA rA hI sogs nas /
kha ge hUM hUM phaT /
ces rkang brgyad kyis bstod nas /
bdag dang sems can thams cad kyi sdig sgrib dang dam tshig nyams chag dang chog sngags kyi chad lhag gi nyes ba dag /
mdor na bkra mi shis pa thams cad til la thim par gyur par bsam nas /
lag pa dgang blugs su mos nas lha'i zhal gdangs pa'i nang du phul bar bsam zhing /
lha'i ljags rdo rje'i rnam pa can dkar po la raM yig gis mtshan par gyur /
oM oM oM sarba bud+d+ha DA kinI ye badzra war+N+NI ye badzra bai ro tsanI ye hUM hUM hUM phaT phaT phaT @# / /
swAhA /
sarda pA paM da han badzrA ya bdag dang sems can thams cad kyis thar pa dag thams cad mkhyen pa bsgrub pa la bar du gced pa dang /
sdem pa gsum dang 'gal ba'i bcas pa dang /
rang bzhin gyi kha na ma tho ba dang /
bkra mi shis pa thams cad dang /
khyad par du chog dang sngags kyi chad lhag la sogs pa'i nyes pa dang /
sdig pa dang /
sgrib pa thams cad shAn+tiM ku ru ye swAhA /
zhes skabs su spel tshig sbyar ba dang sngags re dang rdzas sprags te ci 'gro phul /
grangs mang du gsogs na thog mtha' gnyis su spel tshig sbyar ba 'di ltar la /
bar du oM gsum ma rkyang pas 'bul du rung /
mjug tu /
oM badzra yo gi nI ar+g+haM nas shap+ta AHhUM /
sngags de la /
oM AHhUM btags pas nang mchod bcas phyi nang gis mchod /
dpal ldan rdo rje mkha' 'gro ma / /
zhes pa nas /
'gro ba skyob la phyag 'tshal bstod / /
ces pas bstod /
de nas thal mo sbyar te 'dod don la gsol ba gdab pa ni /
bla ma rje btsun rdo rje rnal 'byor mas / /
bdag cag dpon slob yon mched 'khor bcas kyi / /
sngon las 'phral rkyen las byung nad gden bgegs / /
dbul phongs 'thab rtsod byad phur dus min 'chi /
bgeg sri la sogs chags che nyam pa pa'i / /
'gal rkyen bar du gcod pa thams cad dang / /
khyad par thog med nas bsags sdig ltung dang / /
dam tshig nyams chag thams cad byang bar mdzod / /
tshe dpal stobs 'byor dbang phyug phun sum tshogs / /
lung ngang mngon par rtogs pa'i yon tan sags / /
'khor 'das dngos grub kun dang khyad par du / /
mkha' spyod go 'phang tshe 'dir mngon 'gyur shog ma Ni dang /
de nas yig brgya brjod /
ye shes pa rang bzhin gyi gnas su gshegs /
dam tshig pa rang la thim /
me lha me 'bar ba'i rnam par gyur /
dge ba 'di yis zhes pa nas /
'god par shog /
'chi tshe mgon dang dpa' bo mtshogs kyis zhes pa nas /
rjes su 'dzin pa'i rgyur gyur cig /
gang zhig dran pas snying gi gdung bsel / /
brtson pas bsgom na tshe 'dir phyag rgya che / /
bde blag stol mdzad mkha' spyod dbang mo yi / /
mchog thun dan dngos grub 'grub pa'i bkra shis shog /
cas bsngo ba dang smon lam gyi rgyas gdab po / /
zhes pa 'di yang lam 'di la gcig tu mos pa'i rnal 'byor lhur lan dag bsnyen rdo rje rab brtan gis thag ring yi ge'i lam nas rje btsun mi'i mar me'i sbyin sreg gis til rnams tshig dka' bas me rdog por bsreg chog pa'i sbyin sreg mdor bsdus shig dgos zhes bskul ngor grub pa'i dbang phyug a lag 'jigs med bsam gtan rin po che'i gsung 'jigs byed dpa' gcig gi sbyin sreg mdor bsdus nying kha bsgyur gyis pha bong kha'i sprul ming pas 'phral mar sbyar ba'o / /
!rje btsun rdo rje rnal 'byor ma'i zas mchod thabs mkhas bsod nams mchod sprin zhes bya ba bzhugs so / /
rgyal kun lhan skyes rang gzugs thig le'i gar / /
byu ru'i lang tshe g.yo ba'i 'jo sgeg mas / /
bdag dang 'grol phyi nang mkha' spyod kyi / /
dga' @## / /
ston myur du stsol cig brtse ldan ma /
'dir rje btsun rdo rje rnal 'byor ma'i spyod lam gyi rnal 'byong gyi yan lag drug gi nang tshan dang po zas kyi rnal 'byor nyams su len tshul 'don chag dang bcas 'khyer bde bar 'god pa la /
bza' bca' rnams mdun du bzhag rang nyid skad cig gis rje btsun rdo rje rnal 'byor mar gyur /
ces rang nyid yi dam gyi lha'i nga rgyal dang gsal snang la gnas bzhin pas bza' bca' byin gyis brlab pa ni /
lag mthil g.yas su bza' bca' rnams dngos su bzhag nas lag pa g.yon gyis de'i kha dgang pa'am /
yang na de star mos nas lag pa gnyis kyis kyang de lta bu'i stangs ka dang bcas kha zas bsangs sbyangs /
rang gi lag pa g.yas pa'i mthil du ho dkar po las byung ba'i 'khor lo dkar po rtsibs brgyad pa'i lte bar ho dkar pos mtshan pa rnam snang gi rang bzhin du gyur /
rang gi lag pa g.yon pa'i mthil du ha dmar po las byung ba'i padma dmar po 'dab ma brgyad pa'i lte bar ha dmar pos mtshan pa snang mtha'i rang bzhin du gyur /
de gnyis kyi dbus su AH las byung ba'i thod pa phyi dkar la nang dmar ba yangs shing rgya che ba'i nang du sha lnga bdud rtsi lngas gang bar gyur pa'i dbus su nyi gdan la hrIHsngon po mi bskyod pa'i ngo bor gyur /
ha ho hrIH lan gsum /
kha dog dri ro nus pa'i skyon bcom zhing bdud rtsir gyur /
hrIH'i g.yas su oM dkar bo /
g.yon du AHdmar po /
mdun du hUM sngon po /
de dag las 'od zer 'phros /
phyogs bcu na bzhugs pa'i dpa' bo dang rnal 'byor ma thams cad kyi thugs ka'i sa bon las ye shes kyi bdud rtsi bkug nas oM AHhUM gsum la thim zhing /
de gsum yang thod par thim pas byin gyis brlabs par gyur /
oM AHhUM /
lan gsum /
rgya cher spel zhing byin gyis brlabs par gyur /
lag pa dang kha zas byin rlabs 'di bzhin kha zas zangs bzhin du ma byas na nyes pa che zhing byas na phan yon mtha' yas par gsungs so / /
de nas mtshams 'dir grub na lag mchod kyi yig cha kho bos zur du bris pa ltar lag mchod rgyas par byed pa'am /
lag mchod ma grub kyang chog cing gang ltar bang de nas /
rang nyid mkha' spyod dbang mor gsal ba yi / /
lte gsang gtum mgyen du 'bar ba las| |snying gar bde chen gyin za 'bar ba'id bus / /
e yig zung lda las byung chos 'byung ni / /
gru gsum nyis brtsegs nang du nye dkyil steng / /
rtsa khams so bdun yongs su gyur pa las / /
dbus su rgyal yum rdo re brtsun mo nyid / /
de yi phyogs bzhir snying po'i rnal 'byor bzhi / /
sku mdog g.yon skor dkar ljang dmar ser tshul / /
mtha' skor nyer bzhi'i dpa' mo sgo mtshams brgyad / /
kun kyang rgyan dang cha lugs gtso mo bzhin / /
byang phyogs so bdun ngo bo nyid du gyur / /
gtso mo'i thugs ka'i baM las 'od zer 'phros / /
'og min mkha' spyod nyer bzhi'i gnas yul nas / /
gdod nas grub pa'i rnal 'byor ma tshogs kun / /
spyan drangs thim pas gnyis su med par gyur / /
gzhan yang rab 'byams zhing bzhugs bla ma dang / /
yi dam zhi khro bde gshegs sras bcas tshogs / /
kun kyang rdo rje btsun mo'i rnam pa ru / /
spyan drangs thim pas skyabs kun 'dus skur gyur / /
oM sa ma ya shud+d+hAHsarbad+harmAHsa ma ya shud+d+hony+haM /
@# / /
zhes lte gsang nas gtum mo'i mi 'bar ba'i khrod du snying gar lus dkyil gyi lha rnams skad cig gis gsal btab nas gtso mo'i spyi bor bla ma rigs bdag gi tshul du bzhugs par mos /
snying gnas 'od zer 'phros te 'og min mkha' spyod /
yul nyi shu rtsa bzhi sogs rang bzhin gyi gnas nas zhing sngags lhan skyes kyi rnal 'byor ma rnams dang /
gzhan yang phyogs bcu'i bla ma yi dam /
sangs rgyas byang sems /
nyan rang /
dpa' bo mkha' 'gro /
chos srung 'jig rten las 'das pa sogs skyabs yul mtha' dag rdo rje rnal 'byor ma'i rnam par spyan drangs nas snying ga'i lha tshogs la bstim pas de rnams skyabs gnas kun 'dus kyi ngo bor mos nas bza' btung bdud rtsir gyur pa phul bas zag med kyi bde ba chen pos mnyes shing tshim par bsams la /
rang gi lce hUM las skyes pa'i rdo rje rtse gsum pa dkar po nas 'bru tsam du gyur pa'i 'od zer gyis bcud rnams drangs te gsol bas rang gi lus la gnas pa'i lha rnams zag med kyi bde ba chen po'i bdud rtsis mnyes shing tshim par gyur /
dam tshig ye shes dbyer med bdud rtsi'i ror / /
byin gyis brlabs pa'i bza' bca'i mchod sprin 'di / /
snying dbus bzhugs pa'i bla ma rnal 'byor ma / /
skyabs kun 'dus pa'i lha tshogs rnams la 'bul / /
bzhes nas snying dbus mi shigs gur khang du / /
bde chen nyams brgya 'bar ba'i 'jo sgeg gis / /
tshe rabs rjes su 'dzin pa'i dga' ston gyi / /
ngo mtshar bkod pa nam yang 'bral med stsol / /
thun mong lam dang bskyed rim smin byed lam / /
'bad rtsol med par myur du mthar phyin nas / /
rlung sems dbu mar thim pa'i lhan skyes kyi / /
bde chen rtogs pa myur du spar du gsol / /
sgyu rtsal drug cur rol ba'i rtse dga' yis / /
brtse bas rjes bzung lam gyi grogs mdzad pa'i / /
gsang ba'i mkha' spyod gnyug ma'i rang zhal gyi / /
'dzum bag mngon sum rjen par mthong bar mdzod / /
spros pas bum pa'i yid kyi khye'u chung / /
phyi nang mkha' spyod chen po'i gsang lam las / /
zung 'jug gdod ma'i dbyings su ngal gso zhing / /
sprul pas mtha' yas 'gro kun 'dren nus shog /
ces pa'i tshig don rjes su dran bzhin du snying ga'i lha la phul bas thugs zag med kyi bde bas tshim zhing rang gi 'dod pa'i don la gsol ba 'debs pa dang bcas nang gi sbyin sreg dang tshogs 'khor kyi tshul du longs spyod par bya'o / /
de ltar byas na gdan bzhi las /
gang zhig cung zad bza' ba rnams / /
bsngo ba byas nas bza' bar bya / /
'di ltar spyod pa'i rnal 'byor pa / /
bu lon du yang mi 'gyur ro / /
zhes gsungs pa ltar dkor dang bu 'od du mi 'gro ba'i steng du tshogs rlabs po che rdzogs pa dang /
bde stong 'phel pa'i grogs su 'gyur ba sogs phan yon shin tu che bar gsungs so / /
rnal 'byor dbang phyug mi las kyang /
ngas res 'ga' za zhing za zhing bsgom / /
za zhing za zhing bsdom tsa na / /
bza' btung tshogs 'khor du shes ba'i gdams ngag yod / /
ming la yod de kun la med / /
ces dang /
'gro mgon gling ras pas kyang /
sgyu ma lus kyi lha khang na / /
rtsa khams dpa' bo dang dpa' mo bzhugs / /
tshogs gsog ngo mtshar can cig de na dga' / /
bla ma tshogs 'khor zhig 'bul na de ru phul / /
zhes gsungs pa sogs kyi nyams len gyi gnad kyang 'di lta bu la dgongs pa yin pas bya sla zhing khe che ba'i rnal 'byor 'di lta bu la rgyun du brtson par rigs so / /
dkor zas ha la nag bo'i @# / /
dug chu bzhin / /
'di dang gtan du phung bar byed pa yang / /
rlabs chen bsod nams tshogs su 'gyur ba yi / /
thabs mkhas 'di 'dra rnyed pa e ma ho / /
zhes rje btsun rdo rje rnal 'byor ma'i sgo nas kha zas kyi rnal 'byor mdor bsdus nyams su len tshul 'don chog tu bsgrigs pa 'di yang mdo smad tsha ba ror nas lam 'di la mi phyed dad ba lhur len dge bsnyen rdo rje rab brtan gyis 'phrin yig gi lam nas bskul ma mdzad pa bzhin !pha bong kha pa bde chen snying pos chu sbrel khrums zla'i yar gyi tshes bzang po gnyis bar gar mar spel ba'i mi ge ba ni chab mdo ba dag ldan dpon lha thub bstan gsung rab kyis bgyis ba 'gro don 'phel bar gyur cig /
! / /
dad gtong rab yangs sbyin pa'i bdag po che / /
sur+ya d+h+wa dzas yon sbyar rnam dkar mthus / /
sa lam bgrod pa rab myur shing rta'i shugs / /
zung 'jug gdod ma'i rgyal sar myur 'god shog / / /
sa byi lor 'dzugs zhus song / /
