@# / /
bsam gtan phyi ma /
gsang ba khyad gzhi /
grub chen brgyad kyi bzhugs tshul gsum bzhugs / /
@## / /
bsam gtan phyi ma la don bcu gnyis yod pa'i dang po gsang sngags dang rig sngags kyi bzlas brjod dang /
bsam gtan dang rnal 'byor gyi mtshan nyid sngags gnyis kyi thabs kyi che ba bstan pa ni slob ma rnams de la nan tan bya ba'i phyir te /
de ni de nas ye shes zhes sogs tshigs bcad gsum gyis bstan to / /
sngags gnyis kyi thabs chen po ma lus par bshad par khas len pa ni gnyis pa ste /
cho ga zhes pa tshigs bcad gcig gis so / /
nan tan du byas pa'i dgos pa ston pa ni gsum pa ste /
gsang sngags bstan ces sogs gsum gyis so / /
sngags gnyis kyi thabs chen po'i rang bzhin ston pa ni bzhi pa ste /
lha'i sku zhes pa nas /
gsang sngags de las gzhan du phyogs /
zhes pa'i bar gyis bstan ta / /
sngon las kyi bag chags mngas pa'am /
mi mthun pa ma spangs pas nyes pa byung ba las gsang sngags gzhan du phyogs pa ston pa ni lnga pa ste /
ma dad pa dang zhes pa nas /
gsang sngags de las gzhan du phyogs zhes pa'i bar gyis ston no / /
! / /
gsang ba khyad gzhi dang he ru ka dpal yan lag sbyor khyad par byed pa ni /
gsang ba'i don gsum yod pa las nyan thos sogs la gsang ba la sbyor na yan lag sbyor gnyis yod la kun dang sbyor ro / /
thabs @# / /
shes gcig tu byas nas bsgrub pa gsang ba'i don du byed na'ang yan lag sbyor la gnyis bya'o / /
gsang ba'i don snyoms 'jug dang /
byang sems la byed na yang dag sbyor dang po dngos su sbyar la /
gnyis pa snga ma gsum gyi 'bras bu la bya'o / /
he ru ka dpal khyad gzhir 'byed pa ni /
he ru ka dpal sbyor ba ji ltar bya zhe na /
nyan thos phyogs la gsang bar bya ba'am /
thabs shas gcig tu byed pa'am /
dbang po gnyis snyoms par zhugs nas byang sems yas mar dang mas yar 'bebs pa la bya'o / /
de la ni ra yig ma dang /
ha yig oM dang thig le la gsungs pa la bya la /
phyi'i srog rtsol dang nang gi srog rtsel gnyis la bshad do / /
phyi'i rigs ldan ma mnyes par byed pa la pho nya gsum la rnam dbye bzhi la sogs pa mang du bya'o / /
'di la thog mar dbang gi dus dang /
lam gyi dus dang /
spyod pa'i dus gsum mo / /
lam dus la rim pa dang po'i dus dang /
rim pa gnyis pa'i dus gnyis so / /
dbugs 'byin zhes pa bzhis mchod yul dang rdzas dang /
dus gsum bstan /
pho nya zhes pa gnyis kyis yul gyi khyad par gsum bshad /
pho nya mchod pa'i snga ma'i don ni yid ni zhes pa gnyis kyis ston te /
yid ni rlung sems gnyis so / /
nang du chud pa ni d+hU tI'i nang du'o / /
des ni phyi nang gnyis ka'i rigs ldan ma mchod par ston no / /
sbrang rtsi zhes sogs ni gang gi rtsa ba'i dam tshig ston la dbugs 'byin nas dri'i chu'i dbang ni rig ma la ster rgyu'am /
yang ster ba'i yul lo / /
gnas ni gsang gnas gos ni phyag rgya lnga la sogs pas so / /
shes rab rig ma /
de'i yan lag ni de ston pa'i yan lag tu gyur pa bstan pas thabs la sogs pas so / /
phur bu gur gyis srung 'khor ston /
A li kA li thog mar ngag dag pa dang /
mthar nyal ba na dang /
bar du mngon byad las lha bskyed pa sogs kyi skabs so / /
rgyu sogs stong pa ni shrI dang /
he dang /
ru dang /
ka bzhi ka'i don dran pa dang po bar dang 'byung ba ste dang por de nyid bcu bzhi gsungs la /
de nas drang nges kyi bshad pa gnyis sam tshul bzhi'i bshad pa bya'o / /
sgrib thogs yod na dmigs su rung ba las ma dmigs pa nam mkha' rtogs par 'jog pa ltar /
dgag bya yod na dmigs su rung ba las ma dmigs pa nyid las /
dgag bya bkag pa rtogs par 'jog go /
! / /
shar du klu sgrub /
lhor Do ma bi he ru ka /
nub na rta dbyangs /
byang na slob dpon padma can /
shar lhor sa ra ha /
lho nub na nag po zhabs /
nub byang na ku ku ri pa /
byang shar na rdo rje phag mo'o / /
sarba mang+ga laM / / / /

