! / /
a mr-i ta shrI da t+to nA ma ny+dze tA re r+m+ma ta sya ban+d+ha ra ka bi rdza lA sA s+si b+ho bi ha ra ti sma / /
@# / /
dze tA ri lugs kyi rje btsun rnam par rgyal ba'i sgrub thabs 'chi med dpal ster bzhugs so / / / /
@## / /
na mo gu ru sh+tsoSh+Ni Sha bi dza yA yai /
rab dkar zla bzhun ma'i mdangs 'dzin pa / /
mtshan dpe'i lang tsho rgyas pa'i 'jo sgeg can / /
mdzes sdug lha mo'i gzugs kyis tshe sbyin ma / /
gtsug tor rnam par rgyal mas dge legs stsol / /
'phags yul mkhas grub dbang bo dze ta ri'i / /
bzhed gzhung ma dros klung chen las babs pas / /
lags bshad yan lag brgyad dang ldan pa'i chab / /
rnam dpyod skal ldan shing rtas 'di ma 'dren / /
a ho mtshan tsam thos pas 'chi bdag dpung / /
pha mthar skrod na tshul bzhin nyams blangs tshe / /
'chi med dngos grub ster ba'i yid bzhin nor / /
bdud rtsi'i bum bzang thob 'di e ma mtshar / /
de la 'dir gtsug tor rnam par rgyal ma'i sgrub thabs nyams su blang bar bya ba la /
bdag skyed la brten nas bzlas pa bya ba /
mdun skyed stong mchod kyi tshul du tshe'i dngos grub zhu ba /
slob ma rjes su 'dzin pa rjes ganng gi rim pa dang gsum las /
dang po la /
skyabs su 'gro ba n-i /
bdag dang 'gro ba nam mkha' dang mnyam pa'i sems can thams cad dus 'di nas bzung ste ji srid byang chub snying po la mch-is kyi bar du /
dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das @## / /
rnams la /
dam pa'i chos rnams la /
'phags pa'i dge 'dun rnams la /
zhes grangs gsum mam bdun gyi mthar /
bla ma dang dkon mchog rin po che rnam pa gsum la phyag 'tshal zhing skyabs su mchi'o / /
khyed rnams kyis bdag gi rgyud byin gyis rlab tu gsol /
zhes brjod /
sems skyed pa ni /
sems can thams cad kyi don du rdzogs pa'i sangs rgyas kyi go 'phang thob par bya /
de'i ched du gtsug tor rnam par rgyal ma'i sgom bzlas la 'jug par bgyi'o /
lan gsum brjod /
tshogs zhing ni /
rang nyid bcom ldan 'das mar gsal ba'i thugs ka'i b+hUM yig las 'od zer 'phros pas /
rang bzhin gyi gnas nas gtsug tor rnam par rgyal ma lha dgu la rgyal ba sras dang bcas pas bskor ba /
oM badzra sa mA dzaH zhes rdo rje bsdu ba'i phyag rgya bya /
thal mo sbyar te /
dpal ldan lha mo sogs byis phyag pa /
so so'i phyag rgya dang bcas pas /
oM sarba ta thA ga ta uShI Sha bi dza ya sa pa ri wA ra ar+g+haM nas shap+da'i bar brjod /
thal mo sbyar te rgyun bshags bya zhing tshad med bzhi bsgom /
dngos gzhi ni /
oM shU n+ya tA dza na badzra sA b+hA wa At+ma kony+haM /
stong pa'i ngang las pa las padma dang /
a las zla ba'i dkyil 'khor gyi steng du b+h+rUM yig dkar po las 'od zer 'phros /
sems can gyi don byas /
tshur 'dus yongs su gyur pa las /
rin po che las grub pa'i sa 'dzin gyi steng du them skas dang bcas pa'i khri la sna tshogs padma /
de'i steng du rin po che las grub pa'i mchod rten dbang rim zlum po gsum pa /
de'i steng du zla ba'i dkyil 'khor la bum rten dang bcas pa'i bum pa zlum po sgo dang ldan pa /
de'i steng du bre /
gdugs rim pa bcu gsum /
char khebs /
tog rnams brtsegs shing /
me tog gi 'phreng ba dang dar gyi lnga ldis mdzes par byas pa /
bu ston thams cad mkhyen pa dang rgyal ba tsong kha pa chen po'i gsung rab rnams su lta drug gi skyed chog gsungs ba ni /
spyir btang la dgongs kyi /
thams cad la dgos pa'i nges pa med pas /
thugs sras lo tsA ba rin chen rnam rgyal dang /
'dul ba 'dzin pa grags pa rgyal mtshan gyis mdzad pa'i tshe dpag med lha dgu'i mngon rtogs sogs su cho ga gsum skyed las med pas shes nus la /
dze ta re'i rgya gzhung du'ang de byung bas /
thams cad la lkugs pa'i rigs 'dre /
byed mi dgos so / /
de lta bu'i bum pa'i nang du sna tshogs padma 'dab ma brgyad pa'i lte bar zla ba'i dkyil 'khor gyi steng du /
b+h+rUM las sna tshogs rdo rje lte bar b+h+rUM gis mtshan pa /
de las 'od zer 'phros /
don gnyis byas /
tshur 'dus b+h+rUM la thim zhing yongs su gyur pa las /
rang nyid gtsug tor rnam par rgyal ma sku ma dog dkar mo /
zhal gsum /
phyag brgyang ma /
rtsa ba'i zhal dkar /
g.yas sen /
g.yon sngo zhing cung zad khros pa /
zhal re re la spyan gsum gsum dang ldan pa /
g.yas dang pos sna tshogs rdo rje thugs kar 'dzin pa /
gnyis pas pad dkar gyi steng na 'od dpag med /
gsum pas mnga' /
bzhi pa mchog sbyin gyi phyag rgya mdzad ba /
g.yon gyi dang pos sdigs mdzub dang bcas pas rdo rje'i zhags pa /
gnyis pas gzhu /
gsum pa skyabs sbyin gyi phyag rgya mdzad pa /
bzhi @# / /
pas mnyam bzhag gi steng na bdud rtsis gang ba'i rin po che'i bum pa 'dzin pa /
dar gyi stod g.yogs dang sham thabs gsol ba /
rin po che sna tshogs kyis brgyan pa /
'od zer dkar po'i 'phreng bas bskor ba'o / /
de'i g.yas su zla ba la spyan ras gzigs dkar po /
g.yas rnga yab dang g.yon padma 'dzin pa /
g.yon du nyi ma la phyag na rdo rje sngon po /
g.yas rnga yab dang g.yon ut+pa la ya gnas pa'i rdo rje 'dzin pa /
gnyis ka'ang zhi ba'i nyams can /
rin po che'i rgyan gyis spras shing dar gyi na bza' gsol ba /
mnyam pa'i stabs kyis bzhengs pa /
shar du mi g.yo ba sngon po /
g.yas ral gri 'phyar ba /
lhor 'dod rgyal sdom po /
g.yas lcags kyu 'phyar ba /
nub tu dbyug sngon can sngon po /
g.yas dbyug pa 'phyar ba /
byang du stobs po che sngon po /
g.yas rtse gsum 'phyar ba /
bzhi ka'ang zhal gcig /
phyag gnyis kyi g.yon thugs gar sdigs mdzub mdzad pa /
spyan gsum dang ldan zhing skra gyen du brjes pa /
rin po che dang sprul gyis brgyan pa /
stag gi pa gas pa'i sham thabs can /
padma dang nyi ma'i gdan la zhabs g.yon brkyang gi stabs kyis bzhugs pa /
gtso mo'i steng gi phyogs gnyis nas gnas gtsang ma'i ris kyi lha'i bu gnyis kyis rin po che'i bum pa bdud rtsis gang ba thogs nas bcom ldan 'das ma la sku khrus gsol ba dang bcas pa'o / /
de thams cad kyi spyi bor oM dkar po /
mgrin par AH dmar po /
thugs kar hUM sngon po /
dpras bar trAM ser po /
lte bar hrIH dmar po /
brla gnyis la aM AH ljang gu /
gtso mo'i thugs kar hUM yig dkar po /
de las 'od zer 'phros pas dang bzhin gyi gnas nas gtsug tor rnam par rgyal ma lha dgu'i dkyil 'khor la sangs rgyas dang byang chub sems dpa'i tshogs kyis bskor ba oM badzra sa mA dzaH zhes pas spyan drangs /
oM sarba ta thA ga ta nas /
shap+da'i bar gyis sngar ltar mchod /
dzaH hUM baM hos gnyis su med par bstim /
slar yang thugs ka'i hUM las 'od zer 'phros pas dbang gi lha rigs lnga 'khor dang bcas pa oM badzras mA dzas spyan drangs /
oM pany+tsa ku la sa pa ri wA ra ar+g+haM sogs kyis gong ltar mchod /
de bzhin gshegs pa thams cad kyis bdag la mngon par dbang bskur bstsal du gsol /
zhes gsol ba btab pas /
ji ltar bltams pa sogs kyi mjug tu /
oM sarba ta thA ga ta a b+hi She ka ga sa ma ya shrI hUM /
zhes gsung zhing bum pa'i chus spyi bo nas dbang bskur /
sku gang /
dri ma dag /
chu lhag ma yar lud pa las gtso mo la rnam par snang mdzad /
spyan ras gzigs la 'od dpag med /
phyag na rdo rje dang khro bo bzhi la mi bskyod pa /
lha'i bu gnyis la rin chen 'byung ldan gyis dbu brgyan par gyur /
so so'i phyag rgya dang bcas te /
oM sarba ta thA ga ta uSh+Ni Sha bi dza ya sa pa ri wA ra zhes pa re re'i 'gor sbyar ba'i ar+g+haM pra tIts+tsha swA hA /
zhes pa nas /
shap+da'i mthar d+harma ra Ni rol mo dang bcas pa'i bar gyis mchod /
dpal ldan lha mo ston kI zla ba'i mdog /
zhal gsum phyag brgyad rab mdzes zhi ba'i sku / /
ye shes dpag yas tshe yi mchog stsol ma / /
rnam par rgyal ma'i zhabs la phyag 'tshal lo / /
zhes pas bstor /
gtso mo'i thugs kar pad zla'i steng du b+h+rUM las sna tshogs rdo rje'i lte ba sngon po'i nang du b+h+rUM yig gi steng du bla ma /
mdun du pha ma /
g.yas su slob ma /
g.yen du spun grogs /
rgyab tu g.yog 'khor rnams dang bcas pa'i mtha' skor du sngags kyi 'phreng bas bskor ba las 'od zer 'phros /
sku lus kyi nang thams cad gang /
bdag @# / /
dang bsrung bya rnams kyi 'gal rkyen sdig sgrib sbyangs /
'od zer phyir 'phros /
don gnyis byas /
rgyal ba sras bcas kyi byin rlabs 'od zer gyi rnam par bsdus /
thugs kar thim pas bdag dang bsrung bya rnams kyi tshe dang bsod nams ye shes rgyas par gyur ces pa shub bur brjod nas /
legs so ster ba'i phyag rgya dang bcas gzungs ring tshar gcig bzla /
da nas phyag rgya bkrol te gzungs sngags skabs sbyar bzlas rjes /
oM a mi te /
a mi tod b+ha be /
a mi ta bi krAn+te /
a mi ta gA tre /
a mi ta gA mi ni /
a mi ta A yud te /
ga ga na kIrti ka re sarbA kle sha k+Sha yaM ka rI ye swAhA /
zhes pa'ang cung zad bzla /
gong gi legs so ster ba'i phyag rgya dang sngags 'di nyid rgya gzhung na yod pas ma chad pa gal che /
da nas /
oM AH hUM trAM hrIH aM AH ma ma sar+b+ba satwaM shatsa rak+Sha rak+Sha ku ru swAhA /
zhes lan gsum bzlas pa'i mthar bdag skyed kyi ye shes pa mdun gyi nam mkhar byon par gyur /
ces brjod /
de la mchod bstod gong ltar bya /
bcom ldan 'das ma bdag dang sems can thams cad la mchog dang thun mong gi dngos grub ma lus pa stsal du gsol /
zhas dang /
yig brgya brjed /
ma 'byor pa ngang sogs kyis bzod par gsol /
oM /
khyed kyis sems can sogs kyi mthar mtheb srin gyis se gol brdab /
badzra muH ye shes pa rang gnas su gshegs /
dam tshig ba rang nyid la thim par gyur ces brjod cing bsam mo / / / /
gnyis pa mdun skyed stong mchod la brten nas tshe'i dngos grub zhu ba ni /
spyir rgyud sde dang 'brel ba'i mdun skyed sgrub pa la lus dkyil min phyin dkyil 'khor sogs dmigs rtan zhig nges par dgos kyi /
dmigs rten med par mdun skyed 'don pa ni dpe cha bshar sbyang byas pa'i phan yon tsam las mi 'byung la /
khyad par je tA ri lugs kyi rnam par rgyal ma dkyil 'khor dang 'brel ba ma yin pas /
stong mchod dam rjes gnang gang rung ngang ma 'brel bar dkyil 'khor gzhan gyi rgyas bkab nas /
mdun skyed kyi rnam gzhag byed pa ni /
zhwa dpe lham la bkab pa ltar mi mkhas pa zhig gis rang bzo byas pa ste /
mkhas grub chad ldan gyi lugs min no / /
de'i phyir blo gres dang ldan pa rnams kyis nya dang nyung ma ma bsres par rigs pa'i dangs snyigs phyad par bya'o / /
des na lag len gyi rim pa la stegs bu sogs mngan par 'du byas /
rdo tshon gyis bris pa'i bum gdan gyi steng du bcud ldan gyi bum pa mgul chings dang bcas pa bzhag /
de'i steng du rab gnas dang ldan pa'i mchod rten tshad ldan bzhugs su gsol /
gyi mchod dang /
lha bshas /
mar me /
spos /
bdan /
gdugs /
lnga ldi sogs ci 'byor pa'i mchod pa stong gi grangs ldan /
shar du lha'i gtor ma /
lhar cha gsum /
skabs su gang bab par gtor ma stong dang de bsham pa'i snod /
gzhan yang so so'i mdun du me tog dang rol mo sogs mthong ba brgyud pa'i phyag len ltar bsham mo / /
sngon 'gro gso sbyong blang ba ni /
phun sum tshogs pa'i lan lag yin yang rab tu byung ba rnams kyis ma byas par chang lhag tu mi 'gyur bas re zhig btang snyems su bzhag /
mchod pa byin gyis brlab pa ni /
badzra ma mr-i tas bsad /
swa b+hA was sbyad /
stong pa'i ngang las oM las byung ba'i rin po che'i snod yangs shing rgya che ba rnams kyi nang du /
oM 'od du zhu ba las byung ba'i lha rdzas la grub ba'i mchod yon /
zhabs bsil /
me tog /
bdug spos /
mar me /
dri chab /
zhal zas /
gzhan yang rol mo dang bla na gdugs la sogs pa'i mchod rdzas bsam gyis ma khyab pa dangs shing grogs pa med pa nam mkha'i mtha' klas par gyur /
oM @# / /
badzra ar+g+haM swAhA /
oM badzra pA dyaM swAhA /
oM badzra puSh+paM swAhA /
oM badzra d+hU phaM swAhA /
oM badzra dI paM swAhA /
oM badzra gan+d+haM swAhA /
oM badzra ni wi dya swAhA /
oM badzra shabda swAhA /
oM badzra d+harma ra Ni ta sogs dang /
so so'i phyag rgya bya /
mthar rol mo rnams 'bud dkrol bya zhing byin dbab /
mchod pa byin brlab 'og ma rnams la d+harma ra Ni dang rol chen mi dgos /
de nas gong gi bdag skyed rdzogs par btang /
mdun skyed sgrub pa ni bum pa dang mchod rten la dmigs te /
oM badzra a mr-i tas bsang /
swA b+hA was sbyang /
stong pa'i ngang las paM las padma dang /
a las zla ba'i dkyil 'khor gyi steng du b+h+rUM las rin po che'i bum pa yangs shing rgya che ba /
lto ba ldir ba /
zhabs zhum pa /
mgrin pa phra ba /
kha g.yel ba /
mchu 'phyang ba /
lha rdzas kyi gos kyis mgul pa bcings pa /
dpag bsam gyi shing gis kha brgyan pa| nang chu dang bcung sna tshogs kyis yongs su gang ba'i steng du paM las padma dang a las zla ba'i dkyil 'khor /
de'i steng du b+h+rUM yig dkar po zhes sogs kyi mchod rten lha dgu dang bcas pa skyed pa nas /
gtsug tor rnam par rgyal ma'i dkyil 'khor la sangs rgyas dang byang chub sems dpa'i tshogs kyis bskor ba oM badzra sa mA dzaH zhes pa'i bar gong bzhin byas la /
ting shag rdung zhing /
ma lus sems can kun gyi mgon gyur cing / /
zhes sogs sh+loka gsum gyi mthar /
oM sar+b+ba ta thA ga ta uSh+Ni Sha bi dza ya sa pa ri wA ra oM badzra sa mA dzaH zhes pas spyan drangs /
bdag skyed kyi skabs ltar bstim /
dbang lha spyan drangs /
mchod la /
de bzhin gshegs pa thams cad kyis 'di la mngon par dbang skur ba stsal du gsol /
zhes gsol ba gdab /
dbang bskur rgyas gdab gong bzhin bya /
spos dang mar me la sogs pa spang la mchod pa byin gyis brlab /
thal mo sbyar te /
'jig rten khams ni dpag med na / /
mchod yon ji snyed yod pa rnams / /
sangs rgyas sras dang bcas la dbul / /
tshe dang ye shes dngos grub stsol / /
oM sarba ta thA ga ta uSh+Ni Sha bi dza yas pa ri wA ra ar+g+haM pra tIts+tsha swAhA /
de bzhin du zhabs bsil sogs la tshigs bcad dang sngags 'don pa bsgyur te /
shap+da'i tshe rol chen bya /
gdugs mchog ji snyed /
tsha traM ka /
ba dan ji snyed /
pa taM ka /
sbron /
lnga ldi ji snyed /
pa DaM da pra tIts+tsha swAhA /
zhes pas mchod /
'di la chu gnyis nyer spyod rol mo rnams kyi steng du gdugs /
ba dan lnga ldi gsum las med pas /
gzhan nas rgyas bkab kyin rgyu mtshan med pa'i nyi ma 'phul thabs kyi gang dran mang po gdags par mi bya'o / /
dpal ldan lha mo zhes sogs kyi mthar /
rnam rgyal 'jig rten dbang phyug gsang ba'i bdag /
mi g.yo 'dod rgyal dbyug sngon stobs po che / /
gnas gtsang lha yi bu dang bcas pa yi / /
rnam rgyal lha tshogs rnams la phyag 'tshal lo / /
zhes pas bstod /
de nas bdag skyed ltar dmigs pa dang bcas gzungs ring tshar gcig bzlas te leg so ster ba'i phyag rgyas me tog bzung ste mdun skyed la me tog 'thor /
oM sarba ta thA ga ta sogs re re'i 'gor sbyar ba'i /
mchod yon nas /
lnga ldi'i bar gyis mchod /
stong mchod dngos ni /
dpal ldan lha mo sogs sh+loka gcig gis bstod /
bcom ldan 'das ma 'khor dang bcas pa'i sku las bdud tsi'i rgyun bab pas 'og gi bum pa yongs su gang bar gyur ces brjod cing /
oM na mo zhes pa'i skabs thal mo sbyar la mgo bo dud pa'i sgo nas phyag bya bar mos te gzungs ring char bcu re ston pa'i rjes su gong ltar mchod bstod tshar @# / /
re bya /
las kyi rdo rjes mchod pa rnams kha gso /
de 'dra ba lan la yar byas pa'i gzungs lnga brgya tsam song ba'i tshe /
gzungs bzla ba dang sbrags nas skor ba'ang stong grub par bya /
mchod bstod kyi tshe gang babs kyi rang sar 'khod do / /
gtor ma gtang ba ni /
de mang nyung ji ltar 'tsham pa zhig gis phyi rol du gtor chab cu tshar bsham /
ril bu bcu bcu blug pa chu dang sbyar /
badzra a mri tas bsang /
swa b+hA was sbyang /
stong pa'i ngang las /
rin po che las grub pa'i snod yangs shing rgya che ba'i nang du gtor ma kha dog dri ro nus pa phun suM tshogs pa ye shes kyi bdud rtsi'i rgya mtsho chen por gyur /
oM AH hUM lan gsum gyis byin gyis brlab /
oM a kA ro mu khaM sarba d+harmA NA A dya nut+pan+na twA da oM AH hUM phaT swAhA /
stong gis bsngo /
sngags bcu'i brgya'i 'tshams su ting shag rdung zhing /
mchod sbyin gtor ma dam pa 'dis / /
'phags pa'i tshogs rnams mnyes gyur cig /
dam can thugs dam skongs gyur cig /
rigs drug gtor mas tshim gyur nas / /
lan chags bu lon khyer ba dang / /
bla mad byang chub myur thob shog /
ces brjod /
lha la gtor ma dbul ba ni /
gong ltar byin gyis brlab /
gzungs kyi mthar ya kA ro lan gsum btags pas dbul /
bdag skyed kyi skabs ltar mchod bstod bya /
bcom ldan 'das ma nas /
stsal du gsol gyi bar brjod /
gtor ma gzhan gsum ni /
cha gsum gyi cho gas gnyis nang dang gcig phyi rol du gtang ngo / /
rjes chog ni /
mchod pa rnams kha gso /
byin gyis brlab /
mchod yon phal cher mchod yon bla bre dang / /
mchod yon bkong pa'i 'od zer dab bkye ste / /
mchod yon sna tshogs kun tu bkram byas nas / /
bdag nyid chen po rnam par rgyal ma mchod / /
oM sarba ta thA ga ta sngon du 'gro bas /
ar+g+haM nas /
pa DaM da'i bar gyi stags rnams 'don pa bsgyur cing so so'i phyag rgya dang bcas pas mchod /
langs te phyag 'tshal zhing dpal ldan lha mo sogs kyis bstod /
slar yang tsog pur 'dug ste /
bcom ldan rnam par rgyal ma la / /
mchod cing gsol ba stab pa'i mthus / /
bdag sogs rnams dang yon bdag la / /
'chi med dngos grub stsal du gsol / /
sa 'og sa steng sa bla'i gdon / /
nang rims dus min 'chi ba sogs / /
sngon las 'phral rkyen kun zhi zhing / /
'chi med dngos grub stsal du gsol / /
srid dang zhi ba'i yon tan kun / /
legs thob mi nyams gong du 'phel / /
khyad par che la dbang 'byor pa'i / /
'chi med dngos grub stsal du gsol / /
ji srid sangs rgyas ma thob par / /
lha mo khyad kyis rjes bzung ste / /
'chi bdag g.yul las rab rgyal ba'i / /
'chi med dngos grub stsal du gsol / /
dpag bsam shing dang bum pa bzang / /
yid bzhin nor 'dra'i lha khyod kyis / /
thugs rje'i 'chi med bdud rtsi yis / /
snying gi bum bzang gang bar mdzod / /
ces 'dod don zhu /
me tog dang bcas thal mo sbyar te yig brgya brjod /
ma 'byor pa dang sags kyis bzod par gsol /
phyogs bcu na bzhug pa sogs kyis brtan bzhugs bya /
bkra shis brjod cing rol mo'i sgra dang me tog sil ma dkram par bya'o / /
gsum pa slob ma rjes su 'dzin pa rjes gnang gi chog dang /
gong du dgos pa'i gso sbyong blang ba /
bstod pa rgyas pa| 'dod gsol rgyas pa sogs bya bar spro na /
tshad ldan mkhas pa'i yi ge gzhan las rlang bar bya'o / /
lugs 'di la dbang gi rnam gzhag kyang med pas /
dkyil 'khor la brten pa'i rnam rgyal ma zhig 'dod na /
darbaN A tsar+ya'i lugs kyi rnam rgyal lha mang gi yi ge la @# / /
shes par bya'o / /
gsang sngags kyi chos 'di nges par bla ma bsten pa'i zhal lung la rag las dgos pas /
nag po'i gro shes su 'bri ba sogs bri snon kyi rang bzo ma byed cig /
smras pa /
mdzes mdzes lha mo'i gzugs can yin 'phrog ma / /
gsal gsal zla ltar dkar ba'i bzhin ras can / /
ldem ldem pad dkar steng na 'jo sgeg mkhan / /
sil sil gdu bu'i sgra ldan rnaM rgyal ma / /
dung dud snying nas mi phyed dad pa dang / /
yang yang mchod cing gsol ba btab pa'i 'bras / /
ring ring 'chi med tshe yi dngos grub de /
bzang bzang skal bar ldan pa bdag gis thob / /
nam yang 'chi ba med pa bdud rtsi'i rgyun / /
rgyun chad med par 'thob pa'i man ngag mchog /
mchog tu rnam par dpyod pas legs bkod tshe / /
tshe 'dir lhag pa'i lha mchog 'grub gyur cig /
dze ta re lugs kyi rje btsun rnam par rgyal ma'i sgrub thabs mchod bstod kyi yi ge 'chi med dpal sbyin zhes bya ba 'di ni /
rgyal ba rdo rje 'chang chen po 'khon ston chos kyi rgyal po dpal 'byor lhun grub sogs yongs 'dzin chos bzhin du spyod pa du ma'i bka' drin las /
sngags gsar rnying theg pa gong 'og mtha' dag gi so so'i lugs srol dang rang skang ma 'dres par khong du chud pa'i za hor ban+d+he ngag dbang blo bzang rgya mtshos /
myos byed ces pa shing lug rta chen gyi zla ba'i rgyal ba dang po'i tshes la sbyar ba'i yi ge pa ni 'jam dpal lo / / / /
@# / /
oM na mo b+ha ga wa te sar+b+ba trai bo kya pra ti bi shiSh+TA ya /
bud+d+he ya te na maH /
tadya thA /
oM b+h+rUM b+h+rUM b+h+rUM shod+ha ya shod+ha ya /
bi sho d+ha ya bi sho d+ha ya /
a sa mas man+ta a ba b+hA sa spa ra Na ga ti /
ga ga na swa b+hA ba bi shud d+he /
a b+hiShiny+tsan+tu mAM /
sar+b+ba ta thA ga tAH su ga ta ba ra pa tsa na a mr-i ta ab+hi She kair /
ma hA mud+na ma tra pad A ha ra A ha ra /
ma ma A yuspaM d+ha ra Ni /
sho d+ha ya sho d+ha ya /
bi sho d+ha ya bi sho d+ha ya /
ga ga na swa b+hA ba pi shud+d+he /
uSh+NI Sha bi dza ya pa ri shud+d+he /
sa ha sra rasmi snyotsa da te /
sar+b+ba ta thA ga ta a ba lo ki ni /
ShaT+pA ra mi tA pa ri pU ra Ni /
sar+b+ba ta thA ga ta mA te /
da sha b+hU mi pra tiShTHi te /
sar+b+ba ta thA ga tA hr-i da ya a d+hiSh+ShA ma a d+hi /
te /
mu dre mu dre ma hA mu dre /
badzra kA ya saM ha ha na pa ri shud+d+he /
sar+b+ba karma A ba ra Na bi shud+d+he /
pra ti n-i warta ya ma ma A yur bi shud+d+he /
sar+b+ba ta thA ga tas ma ya /
a d+hiShTHA na a d+hiShTHi te /
oM mu ni mu ni ma hA mu ni /
bi mu ni bi mu ni ma hA bi mu ni /
ma ti ma ti ma hA ma ti /
ma ma ti su ma ti ta tha tA /
b+hU taM ko Ti par shad d+he /
bi s+phu Ta /
bud d+hi shud d+he /
he he dza ya dza ya /
bi dza ya bi dza ya /
smar sma ra /
s+phar s+pha ra /
s+phar ya s+phA ra ba /
sar+b+ba bud d+ha a d+hiShTHA na a d+hiShTHi te /
shud+d+he shud+d+he /
bud+d+he bud+d+he /
badzra badzre ma hA badzre /
su badzre badzra gar+b+he dza ya gar+b+he /
bi dza ya gar+b+he /
badzra dzwA lA gar+b+he /
badzro db+ha be /
badzra saM b+ha be /
badzre badzri Ni /
badzra m+b+ha ba hu ma ma sha rI raM /
sar+b+ba sar+thA nAny+tsA kA ya ba ri shuda d+hir+b+ha ba hu /
me sa dA sar+b+ba ga ti pa ri shud+d+ha sh+tsi /
sar+b+ba ta thA ga tA sh+tsa mAM sa mA shwA sa yan+ta /
bud+h+ya bud+h+ya sid+h+ya sid+h+ya /
bo d+ha ya bo d+ha ya /
bi bo d+ha ya bi bod+ha ya /
mo tsa ya mo tsa ya /
bi mo tsa ya bi mo tsa ya /
shi d+ha ya sho d+ha ya /
bi sho d+ha ya bi sho d+ha ya /
sa man+tAn mo tsa ya mo tsa ya /
sa man+ta rasmi pa ri shud d+he /
sar+b+ba ta thA ga tA hr-i da ya a d+hiShTHA na a d+hi ShI te /
mu dre mu dre ma hA mu dre /
ma hA mu drA man+t+ra pa deH swAhA / / / /
oM b+h+rUM swAhA /
oM a mr-i ta A murda de swAhA / /
oM AH hUM trUM hrIH e aH rak+Sha rak+Sha mA sar+b+ba sa twAM shu swAhA / /
