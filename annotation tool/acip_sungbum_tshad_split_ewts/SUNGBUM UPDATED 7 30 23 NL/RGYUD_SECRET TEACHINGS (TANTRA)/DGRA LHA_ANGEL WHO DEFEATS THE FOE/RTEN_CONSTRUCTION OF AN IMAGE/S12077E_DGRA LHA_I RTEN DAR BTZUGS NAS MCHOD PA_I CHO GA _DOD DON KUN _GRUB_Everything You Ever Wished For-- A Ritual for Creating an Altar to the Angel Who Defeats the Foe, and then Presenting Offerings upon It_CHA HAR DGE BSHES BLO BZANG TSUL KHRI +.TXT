ta ? @# / /
dgra lha'i rten dar btsugs nas mchod ba'i cho ga 'dod don kun 'grub ces bya ba bzhugs so / /
@## / /
na mo gu ru /
'dir dgra lha'i rten thug bzhengs ba'i tshul 'chad pa la /
sngon byung sogs bshad pa /
rten dngos bshad pa /
mchod pa'i cho ga bshad pa /
mjug gi rim pa bshad pa ste bzhi las /
dang po ni /
dgra lha'i lo rgyus yig rnying las 'byung ba ltar 'god na /
sngon gyi dus su ri rab kyi khod gseng nas / /
dpag bsam gyi shing skyes /
de'i 'bras bu smin nas lha rnams kyis longs spyod pa na /
lha ma yin gyis shing gi rtsa ba ni nged kyi yul nas skyes pa yin pas nged cag gis spyod dgos zhes lha dang g.yul sprad /
de'i tshe brgya byin gyis dpal phyag na rdo rje la zhus /
phyag na rdo rjes /
yab lha rgod thog 'be bas dang /
yum klu mo dung skyong zhes bya ba gnyis gyi sras dgra lha mched dgu yod pas de spyan drangs nas rten btsugs mchod bstod byas na lha rnams rgyal bar lung bstan mdzad do / /
de nas brgya byin gyis @## / /
ri rab kyi rtse mor dgra lha mched dgu spyan drangs nas zhus /
de'i tshe rgya mtsho chen po nas khrab rmog sogs dgu dang /
'khor lo dgra sta sogs dgu byung /
de dag rten du btsugs nas dgra lha mchod cing gsol ba btab /
de'i mthus lha ma yin rnams pham /
lha rnams rgyal bar gyur to / /
de bzhin du skye bo rnams kyis dgra lha mchod na dgra bgegs sogs zhi zhing /
'dod don 'grub par 'gyur bas sngon gyi skyes chen dam pa rnams kyis dgra lha dpangs bstod kyi cho ga mdzad /
de nas dus phyis rgyal dbang lnga pa chen pos dgra lha dpangs bstod lha rgyal snyan pa'i sgra dbyangs zhes bya ba sogs mdzad do / /
yang skabs shig rang cag ri bo dge ldan ba'i bstan pa la bsam sbyor ngan pa byed pa'i dgra bo 'ga' zhig byung ba'i tshe /
dge lugs ba'i sbyin bdag chen po bstan rgyal zhes pa'i dpon chen gyis dmag drangs /
dgra lha mchod bas dgra rnams bcom /
der rgyal dbang rin po ches gzengs bstod gnang ba'i mtshan ni bstan 'dzin chos rgyal gu shri ge gen tan zhes grags /
de la chos skyong dgra lha rnams kyis grogs mdzad pa'i mthus 'phrin las yid bzhin du grub ste /
bstan pa rin po che dar zhing rgyas pa dang 'gro ba thams cad 'khrug rtsod sogs med bar bde skyid 'phel bar gyur to / /
de yang dgra lha mchod pa la /
rten thug 'dzugs na legs shing /
de la rten 'dzugs tshul ni /
byad gter lugs kyi cho ga las /
rmog mo gdas la nyi shar 'di / /
de ring dgra lha'i rten du 'dzugs / /
lba khebs rdo rje'i go cha 'di / /
de ring dgra lha'i rten du 'dzugs / /
zhes sogs dang /
rmog mo'i khyung dor gong ma ru / /
dgra lha rnams kyi rten chos shig /
ces sogs gsungs pa ltar ru dar dkar po la rten chas rnams 'bri bar bya'o / /
de yang lus bsrung ba'i rang byung chas dgu ni /
dbu la gon rgya'i rmog /
stod du gon pa'i khrab /
snying khar me long btags pa'i snying khebs /
smad du g.yogs pa'i go cha lto khebs can /
lag shag dbud steng gi gshog pa can /
brla 'dril /
bus khebs /
rkang shag /
phub ste dgu'o / /
pha rol 'joms pa'i rang byung mtshon dgu ni /
rtsibs stod can gyi ral gri'i 'khor lo /
gshog pa'i dgra sta /
gtub pa'i chu gri /
gcod pa'i ral gri /
rgod sgro can gyi mda' /
sra ba'i gzhu /
ba dan btags pa'i @# / /
mdung /
rdo rje'i zhags pa nag po /
mig dgu ldan pa'i bur rdo rnams so / /
gnyis pa rten thug dngos ni / /
spyi 'gro'i ru dar gyi dbyibs su bzos pa'i dar dkar la /
dgra lha sku mdog dkar po gzi brjid dang ldan pa /
zhal gcig phyag gnyis pa /
rta dkar la zhon pa /
phyag g.yas sba lcag tshigs gsum pa dang /
g.yon rta'i srab skyogs bzung pa /
dbul rmog dang /
sku la gser khrab gser bo /
zhabs la sag lham dmar po dang /
rked la mda' gzhu 'khor gsum dang ral gri btags pa bris /
steng du khra /
g.yas su seng ge /
g.yon du stag /
snga phyir khyi nag dom dred mang po /
'og gi sa gzhi la khang bzang lcags ri dang bcas pa /
gzhan yang phyogs mtshams rnams su sprul ba'i 'khor rnams dang sde brgyad kyi dmag tshogs kha dog dang rgyan cha sna tshogs pa /
mtshon cha mang po thogs pa /
sa la rgyug pa dang mkha' la 'phur ba sogs bro gar sna tshogs byed pa dang /
gzhan yang go mtshon gyi rigs rnams bris /
de dag gi steng gi nam mkha' la oM AH hUM bris /
zur bzhir hUM hUM /
kyai kyai /
sba sba /
hA hA zhes pa'i gi ge rnams gsum mam re re bris /
de ltar bris pa'i dar chen la dar dmar po'i lcags ri bya /
shing ring pos yu ba byas pa la thug dar de nyid btags pa'i rtsed rtse gsum mam /
sbyi 'gro'i ru dar gyi rtse mo'i ba tra'i ri mo can nam /
de'i dkyil du /
oM d+ha rma bA ya rak+ShaH. rak+ShaH. zhes bris ba gang rung bya /
de'i 'og tu shing gor mo'am zlum po la gos dar gyi gsham bu dang dar skud dang rta rda'i za ra tshag gang rigs bya /
thug dar gsum byed na gsum ka'i ri mo 'dra la /
gcig gi rtser zla nyi nor bu gdugs dang bcas pa /
gcig gi rtser nor bu dbang rgyal bum pa dang bcas pa'i gzugs bya'o / /
gsum pa cho ga la bsham tshul ni /
gur gyi mdun sogs 'os pa'i phyogs su phying ba dkar po sogs so / /
gdan bting /
ru dar bsgreng /
de'i mdun du grub na stag gzig sogs gcan gzan gyi rigs /
rta dang rnga mod glang sogs phyugs kyi rigs gad mdzes bcos nas bzhag /
khri'i steng du mchod gtor gyi rigs /
bza' pa tung gi rigs gang 'byor bsham /
gtor ma ni phye mar shing tog sogs las byed dam /
dbyibs su bzo na /
snod dgu'i nang du zlum gtor gsum gsum mam re re /
ril bu mang pos bskor ba bya /
phyi mchod ni /
chu gnyis nyer spyod rol mo /
'dod yon lnga /
rgyal srid sna bdun dang /
nang mchod ni ja chad 'o ma gang rung las bya /
bskang rdzas kyi ri mo sogs yod na bsham /
med na de'i tshab tu me tog sogs gang 'byor bshams par bya'o / /
gzhan yang /
khrab rmog /
ral gri /
mdung /
mda' gzhu /
me mda' sogs spyan gzigs /
mda' dar /
rta sga bcas rnams ci 'byor dang /
ja chang /
@# / /
zho dar /
sha sogs bza' btung gi rigs gtsang zhing gya nom ba mdzes par bshams /
mchod gtor rnams ni nang du bshams na'ang rung /
bsad dud chen po btang /
rol mo dbyangs dang bcas pas dgra lha mchod dgu spyan drangs nas ru dar la bzhugs su gsol /
mchod bstod bskad bshags /
bsang /
gtor ma /
gser skyems /
rnams bya'o / /
'di'i cho ga ni byang gter lugs kyi dgra lha'i dpangs bstod dang /
rgyal dbang lnga pas mdzad pa'i dgra lha'i gsol mchod che chung gnyis sogs las blangs te byas pas 'grub bo /
! /
de yang 'dir lag tu blang bde ba'i phyir du cho ga bsgrigs bya ba la /
sangs rgyas chos tshogs ma sogs kyis skyabs sems bya /
phyag rdor sogs yi dam gyi bdag bskyed dam /
rang nyid dpal phyag na rdo rje'i skur bzhengs par gyur /
ces skad cig krong bskyed bya /
ru dar dang mchod rdzas rnams /
a mr-i tas bsang sbyangs /
stong pa'i ngang las oM AH. hUM zhu ba las byung ba'i mchod gtor rnams lha'i 'dod pa'i yon tan lnga dang ldan pa'i ba dud rtsi'i rgya mtsho zad mi shes pa /
chos skyong chen po dgra lha gnyan po 'khor dang bcas pa mchog tu tshim par byed pa'i nus pa dang ldan pa /
phyi nang gi rten rdzas sbyan gzigs rnams mdzes shing brjid chags pa /
bkrag /
mdangs phun sum tshogs shing mtha' yas pas sa gzhi bar snang nam mkha'i khyon thams cad yongs su gang bar gyur /
oM sarba bir pU ra pU ra sogs lan gsum /
oM swa b+hA wa bi shud d+ha sogs dang /
bdag gi bsam pa'i sogs brjod de byin gyis brlab /
spyan 'dren ba ni /
kyai rang bzhin bde ba chen bo'i pho brang nas / /
mthu ldan dgra lha chen po 'khor dang bcas / /
bdag cag rnams la brtse bas nyer dgongs te / /
gnas 'dir byon nas brtan bar bzhugs su gsol / /
yid ches dang pas mgon dar skyabs su 'dzin / /
bsnyen bkur sems kyis mchor gtor spyan gzigs bsham / /
gdud shugs snyan ba'i dbyangs kyis spyan 'dren na / /
gus ldan re ba rdzogs phyir gshegs su gsol / /
mkha' mnyam 'gro kun ji ltar 'dod pa'i don / /
ma lus skod ba'i rmad byung thugs bskyed khyod / /
deng 'dir bdag cag rnams kyis gsol 'debs kyi / /
brtse ba'i thugs kyis dgongs te gshegs su gsol / /
nyer 'tshe kun skyob phan bde kun stsol ba'i / /
dpung gnyen mchog tu nges pa'i dad mos kyis / /
lha khyod thugs dam bskul zhing spyan 'dren na / /
thogs med thugs rje'i dbang gis gshegs su gsol / /
nye ring med par brtse bas bu bzhin gzigs / /
chags grogs med bar chos kun mngon sum mkhyen / /
gang la @# / /
gang phan 'phrin las lhun grub pa'i / /
dgra lta 'khor bcas gnas 'dir gshegs su gsol / /
gshegs shing bzhugs pa'i gnas dang mchod gtor sogs / /
shin du dman yang nyam thag 'gro ba la / /
lhag par brtse ba'i thugs rje'i bdag nyid khyod / /
rten 'dir dgyes pa'i tshul gyis bzhugs su gsol / /
oM de ba rA dza sa pa ri lbA ra e hye hi / /
badzra sa ma ya dzaH. dzaH. dzaH. hUM baM hoH. rten dang gnyis su med par bzhugs par gyur /
de nas mchod pa 'bul ba ni / /
dri med yid du 'ong ba yi / /
lha rdzas bzang po'i mchod yon 'di / /
dgra lha 'khor dang bcas la 'bul / /
bzhes nas dngos grub stsal du gsol / /
oM de ba rA dza sa pa ri lbA ra ar+g+haM bra tIts+tsha hUM swAhA /
de bzhin du mchod yon gyi gnas su rim ba bzhin /
zhabs bsil /
me tog /
bdug spos /
snang gsal /
dri mchog /
zhal zas /
sil snyan rnams dang /
ar+g+haM gyi gnas su /
bA dyaM /
puSh+pe /
d+hU pe /
a lo ke /
gan d+he /
nai lbi dya /
shabta rnams bcug te 'bul /
de bzhin du /
mchod yon gyi gnas su /
gzugs mchog /
sgra snyan /
dri mchog /
ro mchog /
reg bya dang /
ar+g+haM gyi gnas su /
rU pa sogs sbyar nas 'dod yon lnga 'bul /
dri med yid du 'ong ba yi / /
'khor lo rin chen sna tshogs pa / /
sogs dang /
tsakra rat+na sogs sbyar nas rgyal srid sna bdun dbul /
oM de ba rA dza sa pa ri lbA ra oM AH. hUM gis nang mchod dbul /
bstod pa ni /
dpag med rdzu 'phrul mthu stobs phun tshogs shing / /
bar chad kun sel 'phrin las kun sgrub pa'i / /
mthu ldan dgra lha chen po 'khor bcas la / /
sgo gsum gus pa chen pos phyag 'tshal bstod / /
bshags pa ni /
hUM rtsa rgyud bla ma yi dam lha tshogs dang / /
khyad par lha chen 'khor bcas dgongs su gsol / /
blang dor tshul dang mthun par ma sbyang pas / /
thugs dang 'gal gyur nongs pa thams cad bshags / /
yul phyogs mi nor 'khor dang bcas pa la / /
phyi nang mi mthun rkyen gyi gnod pa dang / /
sdug bsngal 'byung ba'i rgyu rkyen sdig ldud tshogs / /
ji snyed bgyis ba ma lus bshags par bgyi / /
snyigs dus rgung pa mang pos gdung 'gyur ba'i / /
mi dge'i 'bras bu myong 'gyur ci mchis pa / /
brtse ldan khyed la snying nas bshags pa yis / /
dmigs med dang du byang zhing dag gyur cig /
bskad rdzas spyan gzigs kyi rim pa 'bul ba ni /
kyai bla ma yi dam bsrung ma'i bden stobs dang / /
bdag gi dad mos rten 'brel tshogs pa'i mthus / /
mgron rnams mnyes byed mchod sprin spyan gzigs tshogs / /
gnam sa bar snang khyon kun gang gyur cig /
@# / /
gtsang byed dri med mchod yon rgya mtshor 'khyil / /
mdzes byed me tog sna tshogs kun du khyab / /
dga' ba skyed bdug spos dud pa'i sprin phud 'khrigs / /
mun sel sgron me snang gsal tshogs rnams 'bul / /
byug pa'i dri chab dri bzang ngad pa 'thul / /
tshim byed bza' bca' btud ba'i longs spyod tshogs / /
rna ba'i bcud len sna tshogs rol mo yi / /
gdangs snyan sgra yi tshogs rnams 'bul bar bgyi / /
rnam bkra'i bla bre ba dan 'phur lding g.yo / /
dbang bo tshim byed 'dod yon bsam yas 'das / /
rgyal srid sna bdun nye ba'i rin chen bdun / /
bkra shis rtags rdzas brgyad zung bcas rnams 'bul / /
rab tu yangs ba'i rin chen snod kyi nang / /
kha dog dri dang ro brgya ldan pa'i zas / /
ri bo bzhin du brtsegs pa'i tshogs gtor 'di / /
mchod yul 'khor dang bcas la 'bul bar bgyi / /
zla zhun 'khyil 'dra'i 'o ma zho dar dang / /
gur gum bzad po'i mdangs ldan rgya ja'i phud / /
rmad byung dgyes bskyed chang dang gser skyems sogs / /
zag med bde stong btud ba'i tshogs rnams 'bul / /
nor bu'i bag ma rgod pa'i gzhal yas khang / /
mtho brtan brjid chags 'ja' 'od 'khyil ba'i gur / /
phun tshogs 'dod dgu'i dpal kyis gang ba dang / /
lha yi khri stan ma la cha'i tshogs rnams 'bul / /
gser dngul g.yu gsogs rin chen sna tshogs dang / /
lha rdzas las grub zhwa gos lham sogs dang / /
bza' bca' btud ba'i bye brag la sogs ba / /
mkho dgu'i longs spyod tshogs rnams khyed la 'bul / /
nyams dga'i spang ljongs ne'u gsing chu mtsho'i rigs / /
sna tshogs bkod mdzes brag ri ljon shing tshal / /
rmos dang ma rmos lo tog mang po dang / /
sman dang me tog '+zas bu'i tshal yang 'bul / /
rtsal chen gcan gzan dregs pas 'gyid rnams dang / /
bag phebs gnas dang rgyu ba'i ri dwags tshogs / /
spu sdug skad snyan 'byin ba'i gnyis skyes sogs / /
yid la kun dga' bskyed pa'i tshogs rnams 'bul / /
dbyibs dang mdog legs bod tshong phun sum tshogs / /
sbrin shugs 'gros kyis sgeg ba'i rta dre'u dang / /
rdo rje'i r+wa ldan dgra bgegs srog la rol / /
rab brjid gnag phyugs mdzo g.yag tshogs rnams 'bul / /
kham nag char sprin dum bu g.yo 'dra'i gzugs / /
'degs byed stobs kyis dregs pa'i rnga mong tshogs / /
phun tshogs g.yang chags mdzes pa'i ra dang lug /
rngams pa'i skad 'byin khyi nag tshogs 'di 'bul / /
mdor na sngags dang phyag rgya ting 'dzin gyis / /
rab bskyed dngos bshams yid sbrul mchod pa'i rdzas / /
'jig rten gsum @# / /
gyi phun tshogs ci mchis pa / /
mchod yul 'khor dang bcas pa mnyes phyir 'bul / /
'di ltar khyed rnams gus pas mchod byed cing / /
gdung shugs drag pos yang yang gsol 'debs na / /
yid la gang bsam phun tshogs 'dod pa'i don / /
ma lus yid bzhin 'grub pa'i 'phrin las mdzod / /
chas 'bul dang rten 'dzugs sger du bya ba ni /
kyai pha rol ga yul las rnam par rgyal ba'i rtags / /
dpa' bo'i sde chen ru sna 'dren pa'i dar / /
rab mdzes lhab lhub g.yo ba'i thug chen 'di / /
chos skyong dgra lha'i tshogs kyi rten du 'bul / /
gangs la nyi shar lta bur 'tsher ba'i rmog /
lho rgyab gnyis su nyi lhar '+par ba'i khrab / /
lba khebs rdo rje rin chen las grub go /
mtshon cha lam log byed ba'i lag shag dang / /
mda' mtshon thams cad thub pa'i snying ka'i khebs / /
shel dkar mdangs 'od ldan pa'i brla 'dril dang / /
nyes pa skyob byed pus mo gnyis kyi khebs / /
mtshon cha'i gnod pa kun thub rkang shag dang / /
rba dmar las grub gling drug phub mo dang / /
gzhan yang mtshon cha'i rigs kyis mi tshugs pa'i / /
go khrab btsan po 'dra min mang bo'i tshogs / /
chos skyod dgra lha'i tshogs rnams mnyes phyir 'bul / /
rtsibs stong ldan pa'i ral gri'i 'khor lo dang / /
shin tu rno ba'i dgra sta chu gri dang / /
sra ba'i gzhu mo mda' chen rgod sgro tsan / /
'ching byed zhags pa bsnun pa'i rnga mdung dang / /
gcod pa'i ral gri 'phen pa'i 'ur rdo dang / /
gzhan yang rtse gsum 'phang mdung me mda' dang / /
stag dong gzig shubs mda' gzhus bkang ba sogs / /
rngams brjid rno ngar 'bar ba'i tshogs rnams 'bul / /
sga srab god rmed sogs kyis rab spras pa'i / /
rlung gi shugs ldan rta mchog cang shes dang / /
rigs dang blo spobs nyams rtsal yongs rdzogs shing / /
kun las rnam rgyal dpa' bo stag shar sogs / /
mthun rdzas spyan gzigs mkho dgu mtshang med / /
dngos bshams yid kyis sprul 'di legs bzhes la / /
lus dang grib ma bzhin du rtag 'grogs shing / /
gang bsam 'phrin las thogs med sgrub par mdzod / /
bstan bsrung dgra lha chen po 'khor dang bcas / /
khyed rnams bzhugs gnas mkhar gyi rtse 'di yin / /
khyed rnams rten gnas sbyan gzigs 'di dag yin / /
gnas dang rten rdzas rnams la brtan par bzhugs / /
bdag cag rnams kyi mgon skyabs dpung gnyen du / /
brtse zhing dgyes pas brtan par bzhugs nas kyang / /
zhi rgyas @# / /
dbang drag las kun sgrub pa yi / /
rmad byung mthu rtsal mdon sum bstan du gsol / /
bsang mchod 'bul ba ni /
kyai bde stong dbyer med ye shes rnam 'phrul las / /
byung ba'i rdzas sna bsregs ba'i bsang mchod 'dis / /
rtsa rgyud bla ma yi dam mchog gsum bsang / /
lha chen dpa' brtan dmag dpon 'khor bcas bsang / /
mthu chen dgra tshogs 'dul byed 'khor bcas bsang / /
snad grags 'brug ldir chen po 'khor bcas x myur mgyogs drag rtsal thog 'bebs x gnyan chen skyes bsrog 'don x stobs ldan sdang pa srog gcod x dpal chen skyes bu rang chas x 'jigs rung bya khra sngon po x dgra sman gshog rtsal dkar mo 'khor bcas bsang / /
sprul pa yang sprul tshogs rnams thams cad bsang / /
dkar phyogs skyong ba'i bsrung ma thams cad bsang / /
tshe rabs sngon nas las smon 'brel ba dang / /
chos rigs brgyud par 'go zhing bsrung ba'i lha / /
yul lhag zhi bdag gza' skar la sogs pa / /
yul dang dus phyogs dbang ba'i lha rnams bsang / /
kyai bslu med bla ma mchog gsum byin rlabs dang / /
bka' sngo dam can bsrung ma'i 'phrin las che / /
dkar phyogs skyod ba'i lha tshogs mthu stobs dang / /
bdag gi lhag bsam dag pa'i mos ba'i stobs / /
rdzas sngags ting 'dzin bsam gyis mi khyab mthu / /
chos dbyings 'gyur med rten 'brel mi bslu rnams / /
gcig tu 'dzoms pa'i ngo mtshar mchod sbyin 'dis / /
bdag cag dpon slob rgyu sbyor yon gyi bdag /
'khor dang bcas pa'i thog med nas bsags pa'i / /
sdig ltung nyes tshogs ma lus bsangs gyur cig /
blang dor gnas la kun nas rmongs ba'i mthus / /
bag med log par sbyod pa'i nongs pa gang / /
bla ma lha dang skyob byed bsrung ma yi / /
thugs gsung sku dang 'gal bgyis thams cad bsang / /
dam nyams grib phog gtam 'dres zas zos dang / /
mi gtsang gyon zhid lha rten 'gom dang sbags / /
ro grib bag grib bshan grib yugs grib dang / /
zas grib thab gzhob mnol shor zas ngan blangs / /
phyogs dan song dang 'khon bar 'grims ba dang / /
sa gnyan brkos dang rdo gnyan slog pa dang / /
shing gnyan bcad dang chu gnyan mi gtsang sbags / /
gza' skar dus tshes dan pa'i bya byed sogs / /
mdor na bya sbyod 'dor len mi mkhas pas / /
lha klu gzhi bdag mi dang mi min la / /
mnol zhing grib phog bsangs kyi mchod pas bsangs / /
@# / /
thams cad chos kyi dbyings su dag gyur cig /
gtor ma 'bul ba ni /
hUM myad btsam gyis zag med bde ster ba'i / /
rmad byung 'dod yon lnga ldan 'chi med zas / /
dam rdzas gtor ma bdud rtsi'i rgya mtsho 'di / /
dgra lha chen po 'khor dang bcas la 'bul / /
bzhes nas bdag cag yon mchod 'khor bcas kyi / /
mi 'dod nyer 'tshe mtha' dag zhi ba dang / /
tshe dpal longs spyod chos srid bya ba rnams / /
yar ngo'i zla ltar rgyas ba'i 'phrin las mdzod / /
ces yan bdun nam gsum /
gser skyems 'bul ba ni /
oM AH. hUM lan gsum gyis bdud rtsid brlabs nas /
bde stong dbyer med ye shes las byung ba'i / /
zag med bdud rtsi'i gser skyems rgya mtsho 'di / /
nam yang g.yel med bsrung zhing skyod mdzad pa'i / /
mthu ldan dgra lha 'khor dang bcas la 'bul / /
bzhes nas sangs rgyas bstan pa rgyas pa dang / /
skye 'gro yongs la bde skyid 'byung ba dang / /
khyad par bdag cag 'khor dang bcas rnams kyi / /
bsam don ma lus lhun gyis 'grub par mdzod / /
ces lan dgu'am gsum brjod de 'bul /
'phrin bcol ni /
kyai dgra lha chen po khyed rnams kyis / /
rgyu sbyor yon bdag 'khor bcas kyi / /
tshe dpal stobs 'byor mnga' thang dang / /
rigs rgyud 'phel ba'i 'phrin las mdzod / /
'khor g.yog 'du 'god rgya che zhing / /
rta nor phyugs lug rda mong ra / /
gser dngul g.yu dang dar zab gos / /
mkho dgu'i longs spyod 'phel bar mdzod / /
dus min tshad lhag kha char nyen / /
sad ser than pa thog glog 'jigs / /
rkun jag mthu byad dmod mo sogs / /
gnod pa thams cad bzlog tu gsol / /
mi nad phyugs kyi god kha dang / /
rgyal 'gong btsan 'dre the'u rang gnod / /
'thab rtsod 'khrug long la sogs pa'i / /
nye bar 'tshe ba thams cad bzlog /
char chu dus su 'bab pa dang / /
rtsi shing lo tog 'bru bcud rgyas / /
mi rnams dga' bde'i snang ba 'phel / /
bde skyid 'phel ba'i 'phrin las mdzod / /
bla ma mchog gsum gtsug tu bsten / /
yar bas spyod tshul dang du len / /
chos mthun bsam pa'i don 'grub cing / /
rigs la brtson pa'i 'phrin las mdzod / /
ces dang /
deng dus skye po'i lta spyod log pa'i mthus / /
sa 'og sa stengs bla'i mi min rnams / /
khros pa'i kha rlangs ltas dang cho 'phrul sogs / /
chags che nyam nga ma lus zhi bar mdzod / /
bdag cag mi nor 'khor bcas gnas skabs su / /
mi mthun rgud pas nam yang mi gos zhing / /
tshe ring @# / /
nad med bde skyid 'byor ba rgyas / /
chos mthun bsam don yid bzhin 'grub par mdzod / /
ces 'phrin las bcol /
bskul ba ni /
hUM gang zhig dran pa tsam gyis kyang / /
'jigs pa mtha' dag sel mdzad cing / /
ci 'dod re ba skong mdzad pa'i / /
mthu ldan dgra lha gnyan bo khyed / /
skyid sdug gnas skabs gang du yang / /
mgon du bsten cing gsol 'debs kyis / /
brtse ldan pha mas bu la bzhin / /
lha khyod thugs rje'i dang ma ring / /
snyan pa'i dbyangs kyi da ro yis / /
'bod pa'i tshe na snyan ma sra / /
snying nas re ba'i dang pa yis / /
gsol gdab tshe na snying ma ring / /
stong grogs mdzad par thugs dam ni / /
bskul ba'i tshe na bang ma bul / /
gnod byed dgra bgegs gzhom pa'i phyir / /
rbad pa'i tshe na mthu ma chung / /
hUM bdag cag mi nor 'khor bcas rnams / /
lha chen khyed la gnyer gtad kyi /
ki re zhing ltos te 'phrin las bcol / /
yid ches gus pas skyabs su bston / /
nad gdon bgegs sogs kun las skyob / /
tshe bsod dpal 'byor gong du spel / /
mdor na gang la'ang ma g.yel bar / /
ci bsam las kun thogs med sgrubs / /
hUM mthu ldan dgra lha 'khor bcas rnams / /
sngon gyi dam bca' ma bsnyel bar / /
bdag cag mi nor 'khor bcas la / /
gzigs shing skyong ba'i dus la babs / /
bzlob pa bya bar 'dor na /
hUM dgra lha gnyan po 'khor bcas kyis / /
mthun pa'i dam rdzas 'di bzhes la / /
zhes sogs kyis bzlog pa bya /
mthun pa'i dngos grub ba sogs kyis 'dod don zhu bar bya'o / /
dpangs bstod bya ba ni kyai bde stong dbyer med ye shes chos sku las / /
bstan 'gro'i don du sprul pa'i gar bsgyur ba / /
mthu ldan dgra lha chen po 'khor dang bcas / /
de ring bdag gis mnga' gsol dpangs bstod do / /
nyi zla mkha' la shar ba'i 'od snang gis / /
'jig rten mun pa ma lus 'joms pa bzhin / /
gnod byed dgra bgegs ma lus 'joms mdzad pa'i / /
bstan bsrung dgra lha'i tshogs rnams dpangs bstod do / /
seng chen gangs la 'gyid ba'i rnam 'gyur gyis / /
ri dwags phra mo'i tshogs kun skrag byed ltar / /
gnod byed dgra bgegs ma lus 'joms mdzad pa'i / /
bstan bsrung dgra lha'i tshogs rnams dpangs bstod do / /
khyud chen mkha' la lding pa'i gshog rtsal gyis / /
bya tshogs thams cad @# / /
zil gyis gnon pa bzhin / /
gnod byed dgra bgegs ma lus 'joms mdzad pa'i / /
bstan bsrung dgra lha'i tshogs rnams dpangs bstod do / /
g.yu 'brug dal gyis rgod pa'i nga ro bzhin / /
stag chen drus ma 'chod ba'i dpa' rtsal bzhin / /
rin chen lhun po mtho ba'i brjid bag bzhin / /
mthu ldan dgra lha gnyan po dpangs bstod do / /
dgra lha gnyan po'i dbu 'phang bstod tsa na / /
mthu ldan dgra lha 'bral med stong grogs mdzod / /
lus dang grib ma 'bral med 'grogs pa bzhin / /
mthu ldan dgra lha 'bral med stod grogs mdzod / /
nya mo gser mig chu la gnas pa bzhin / /
mthu ldan dgra lha 'bral med stong grogs mdzod / /
sha ba r+wa bcu spang la gnas pa bzhin / /
mthu ldan dgra lha 'bral med stong grogs mdzad / /
bya rgyal rgod po brag la gnas pa bzhin / /
mthu ldan dgra lha 'bral med stong grogs mdzod / /
nyi zla skar gsum mkha' la gnas pa bzhin / /
mthu ldan dgra lha 'bral med stong grogs mdzod / /
ring nas bsten pa'i dgra lha gnyan po khyed / /
gsol ba btab cho thugs rje'i dang ma ring / /
sna tshogs rol mo'i dbyangs kyi nga ro bcas / /
rgyad nas bos tshe lha khyod snyan ma sra / /
'ja' tshon ltar bkra'i dar gyi g.yab mo yis / /
g.yab pa'i tshe na ye shes spyan ma rtul / /
ja chang phud dang bsad chen dud btang nas / /
rbad pa'i tshe na rtsal dang mthu ma chung / /
nyin gsum bya ra mtshan gsum mel tshe dang / /
rtag tu g.yel ba med par dpung gnyen mdzod / /
rgyab kyi rten ma mdun gyi mkhar ba dang / /
yo srongs 'gyel slong chang 'thung brjed pa bskul / /
legs pa brgya sbrong nyes pa stong dang bsnol / /
gzhi lam byes gsum kun du mthun rkyen sgrubs / /
mdor na ci bsam don rnams ma lus pa / /
bgegs med yid bzhin 'grub pa'i 'phrin las mdzod / /
kI kI bswau ba swau che'o lha rgyal lo / /
g.yad dgug bya ba ni /
kyai thugs rje'i bdag nyid rtsa brgyud bla ma rnams / /
tshe rabs kun du 'bral med rjes 'dzin cing / /
phan bde legs tshogs ma lus stsol ba'i g.yang / /
de ring bdag cag rnams la g.yang du byon / /
dngos grub kun stsol yi dam lha tshogs rnams / /
rtag tu brtse bas bu bzhin skyong mdzad cing / /
mchog thun dngos grub ma lus stsol ba'i g.yang / /
de ring x bslu med gtan gyi skyabs gnas dkon mchog gsum / /
srid zhi'i 'jigs @# / /
pa kun las skyob mdzad cing / /
legs pa'i yon tan mtha' dag stsol ba'i g.yang / /
de ring x ye shes spyan ldan chos skyong bsrung ma rnams / /
nam yang g.yel med bsrung zhing skyong ba dang / /
zhi rgyas dbang drag las kun sgrub pa'i g.yang / /
de ring x rgyal chen rnam sras lha mo nor rgyun ma / /
gter bdag brgyad sogs nor lha thams cad kyis / /
mkho dgu'i zas nor la sogs kun stsol g.yang / /
de ring x las dang rkyen gyis 'brel zhing phan mdzad pa'i / /
dgra lha 'go lha gzhi bdag thams cad kyis / /
stong grogs mdzad cing don kun sgrub pa'i g.yang / /
de ring x gnas skabs lha mi'i bde ba phun tshogs shing / /
nad gdon bgegs sogs gnod byed med pa dang / /
rnam dkar rlabs chen dge tshogs sgrub pa'i g.yang / /
de ring x nyi 'od bzhin du khyab ba'i snyan grags dang / /
kun la dbang bsgyur nus ba'i mda' thang dang / /
'dod dgu char bzhin 'bab ba'i rnyed bkur g.yang / /
de ring x tshad med 'phel ba'i rigs rgyud bzang po dang / /
las kun bsam bzhin sgrub pa'i 'khor g.yog dang / /
dus rgyun lo legs 'byung pa'i gnas kyi g.yang / /
de ring x bgegs med tshe mthar phyin pa'i tsheg yang dar / /
nus rtsal gzi brjid kun rdzogs lus mchog dang / /
don kun 'khrul med shes pa'i rig pa'i g.yang / /
de ring x nor phyugs longs spyod phun sum tshogs pa dang / /
gang 'dod bya ba yid bzhin 'grub pa dang / /
rtag tu bde legs rgyun mi 'chad pa'i g.yang / /
de ring x bla ma mchog gsum bsrung ma'i mthu stobs dang / /
bdag cag dad mos rten 'brel tshogs pa'i mthus / /
'jig rten 'jig rten 'das pa'i legs tshogs kun / /
bdag cag rnams kyi g.yang du brtan gyur cig /
ces lan gsum mam gcig bya'o / /
bzhi pa mthug gi rim pa la /
lhag chad kyi nyes pa zhi ba'i phyir yig brgya brjod /
gang yang bdag blo x ma rnyed yongs su sogs kyis bzod gsol /
yul phyogs kun du dpal 'bar zhing / /
dge legs rgyun mi 'chad pa dang / /
dkar phyogs skyong ba'i lha rnams kyis / /
rtag tu brtse bas skyod gyur cig /
'jig rten bde zhing lo legs dang / /
'bru rnams 'phel zhing chos 'phel dang / /
bde legs phun sum tshogs pa dang / /
yid la 'dod pa kun 'grub shog /
ces smon lam bya /
brtan bzhugs ni /
rgyal ba kun gyi mthu stobs nus ba'i bdag nyid bcom ldan @# / /
'das dpal gsang ba'i bdag po dang ngo bo dbyer ma mchis pa'i dgra lha chen bo 'khor dang bcas pa khyed rnams kyis rten 'di la brtan par bzhugs nas spyir bstan 'gro yongs kyi don dang /
khyad par du bdag cag rnams kyi phyi nang gi 'gal rkyen bar chad thams cad nye bar zhi ba dang /
tshe dang bsod nams dpal dang 'byor ba sogs legs tshogs thams cad 'phel zhing rgyas pa dang /
ji ltar 'dod pa'i don thams cad yid bzhin du 'grub pa'i 'phrin las mdzad du gsol / /
'dir ni rten dang lhan cig tu / /
'gro ba'i don du bzhugs nas kyang / /
nad med tshe dang dbang phyug dang / /
mchog rnams legs par stsal du gsol / /
oM su pra ti ShTHa badzra ye swAhA / /
zhes brjod cing me tog gtong /
shis brjod ni /
yon tan rab rdzogs gangs kyi ri bo bzhin / /
ces sogs kyis bya'o / /
mjug tu mchod gtor sogs bsdu / /
bza' btung gaM phud nas gang 'tsham bsdus te sa gtsang sar skyel / /
ru dang ni lha gur lta bu'i nang du bzhag / /
lo re bzhin dus mchod kyi tshul du 'di ltar bya la / /
rgyun par bsad dang gtor 'bul lha bu cho ga gang 'tsham byas na bstan bsrung chen pos bsrung skyob mdzad cing 'phrin las bsgrub par 'gyur ro / /
ces dgra lha'i rten btsugs nas mchod cing brtan bzhugs bya ba'i rim pa 'dod don kun 'grub ces bya ba 'di ni / /
ha la ha a ha'i ja sag gi ho shog nas /
tA'i ching de mchi tho yon blo bzang don grub kyis 'dod mos byas pa ltar shA ga btsun \u0f38 tshu 'khrims kyis bsgrigs pa'i tshe yi ge ba ni dge slong blo bzang bsam grub nyi ma'o / /
'dis kyang 'gro ba thams cad la phan bde rgya chen po 'byung ba'i rgyur gyur cig / / /
mang+ga laM / / / /
