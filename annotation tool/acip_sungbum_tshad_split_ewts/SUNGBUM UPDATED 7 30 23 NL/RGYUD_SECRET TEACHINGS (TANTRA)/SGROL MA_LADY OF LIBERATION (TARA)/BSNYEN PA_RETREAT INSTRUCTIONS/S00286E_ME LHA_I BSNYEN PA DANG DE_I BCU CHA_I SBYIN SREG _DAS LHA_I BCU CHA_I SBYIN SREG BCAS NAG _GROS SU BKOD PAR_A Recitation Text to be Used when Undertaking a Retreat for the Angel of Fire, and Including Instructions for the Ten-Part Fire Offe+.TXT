@# / /
rje btsun sgrol ma tsit+ta ma Ni'i bsnyen sgrub kyi yan lag me lha'i bsnyen pa dang de'i bcu cha'i sbyin sreg 'das lha'i bcu cha'i sbyin sreg bcas nag 'gros su bkod pa dngos grub bung ba... 'gugs pa'i rab rgyas ut+pal dmar po'i chun po bzhugs so / /
@## / /
spros pa'i mtha' las 'das kyang spros pa'i gar / /
du mar 'phrul yang ro gcig dbyings kyi kong / /
'gro 'ong med kyang srid na sgyu ma bzhin / /
'gro kun sgrol mdzad 'phags ma mchog des skyongs / /
de la 'dir rgyal ba kun gyi 'phrin las lha mo'i gzugs su shar ba sgrol mdzad lha mo'i sgrub thabs nye brgyud tsit+ta ma Ni dang 'brel ba'i bsnyen sgrub kyi yan lag rnams dkyus gcig tu 'god pa la /
lugs... 'di'i gzhi bsnyen chen po sngon du song ba'i sgrub pa pos /
'jig rten pa'i me lha'i bsnyen pa ji ltar bya ba dang /
de'i bcu cha'i sbyin sreg ji ltar bya ba /
rje btsun ma'i bsnyen sgrub sbrags ma ji ltar bya ba /
de'i bcu cha'i sbyin sreg ji ltar bya ba'i tshul dang bzhi las /
dang po ni /
'dir sbyin sreg gi sgo nas mchog thun gyi dngos grub pa la me lha thab tu 'gugs nus pa shin tu gal che zhing /
de'i phyir me lha thab tu 'gugs pa'i bsnyen ba bya dgos par sbyin sreg chen mo dang /
snyan brgyud kyi... @## / /
man ngag las ji ltar 'byung ba bzhin nag 'gros su 'god pa la /
gnas khang byi dor byas /
mdun du me lha'i bris sku dgram bdag bskyed kyi mchod gtor phyag len ltar dang me lha la 'bul rgyu'i chu gnyis nyer... spyod /
dkar gtor pad 'dab bzhi pa sogs mkho ba'i yo byad rnams legs par 'du byas /
rang nyid stan bde ba la 'dug ste /
rje btsun ma 'phags ma sgrol ma'i sgrub thabs tsit+ta ma Ni'i bdag bskyed bzlas pa gtor 'bul dang bcas pa... legs par grub rjes /
me lha mdun du bskyed tshul ni /
bris sku a mr-i tas bsang /
swa b+hA was stong par sbyangs /
stong pa'i ngang las mdun du paM las padma dang /
raM las nyi ma'i dkyil 'khor gyi steng du raM las bgrang... phreng raM gyis mtshan pa yongs su gyur pa las /
me lha sku mdog dmar po ra skyes la gnas pa /
zhal gcig phyag gnyis kyi g.yas bgrang phreng dang /
g.yon spyi blugs 'dzin pa /
gsus khyim che zhing ral pa'i... thor tshugs can /
gos dmar po gsol zhing /
srad bu dkar po'i se ral kha thogs pa /
sbom zhing thung la zhi ba'i nyams dang ldan pa /
sku las mdangs dang 'od zer dmar po 'phros pa'i dpral bar oM /
mgrin par AH thugs kar raM hUM gis mtshan pa /
thugs ka'i hUM las 'od zer 'phros pas shar lho nas bsgoms pa dang 'dra ba'i me lha drang srong gi 'khor gyis bskor ba spyan drangs par bsams la /
lag pa g.yas mi 'jigs pa'i phyag rgyas mthe bong... g.yob cing /
oM tshur spyon tshur spyon 'byung po che / /
lha yi drang srong bram ze mchog /
mchod tshogs gtor ma bzhes slad du / /
'dir ni yang dag bsnyen par mdzod / /
ces lan gsum brjod pas spyan drangs te /
oM Tak+ki hUM dzaH a mr-i tas phyi 'brang gi bgegs bskrad /
dzaHhUM baM hoH dam tshig pa dang gnyis su med par gyur /
mchod pa gzhung ltar byin rlabs byas la /
oM AHhrIH pra wa ra sad ka raM ar+g+haM pra tI ts+tsha hUM swAhA /
pAdyaM sbyar ba'i mchod yon dang zhabs bsil phul /
oM agan ye A dI bya /
A dI bya /
a bi sha /
a bi sha /
mahA shrI ye ha bya ka bya bA hA na'a ye badzra puSh+pe nas /
sh+p+ta'i bar gyis mchod /
sngags de la 'bru gsum btags pas nang mchod 'bul /
'jig rten dbang phyug tshangs dbang mgon gyi... sras / /
me lha'i rgyal po TAk+kis dbang bskur ba / /
shes rab mchog gis nyon mongs thams cad bsreg /
dmar po me lha nyid la rnam par 'dud / /
tshangs pa 'jig rten mgon gyi sras / /
me lha'i rgyal po drang srong mchog /
@# / /
'byung po yongs su bskyang ba'i phyir / /
thugs rje'i dbang gis sku sprul pa / /
rig sngags grub pa'i drang srong tshul / /
nyon mongs sreg pa'i shes rab 'od / /
bskal pa'i me bzhin gzi brjid 'bar / /
mngon shes rdzu... 'phrul zhabs dang ldan / /
thabs kyis sprul pa'i theg pa bcibs / /
rig sngags gsung zhing bgrang phreng 'dzin / /
bdud rtsi'i bcud ldan g+huN+De bsnams / /
chos kyi bdud rtsi yongs la bsil / /
nyes pa'i skyon bral tshangs par spyod / /
'jig rten gnas kyang... mya ngan 'das / /
zhi ba brnyes kyang thugs rje che / /
de bas bstod de phyag kyang 'tshal / /
mdun gyi me lha'i thugs kar raM yig gis mtshan par gyur /
rang rje btsun ma 'phags ma sgrol mar gsal ba'i thugs ka nas sngags kyi phreng ba kha dog dmar po... 'od zer dmar po 'phro ba byung /
zhal nas thon me lha'i zhal du zhugs /
thugs kar raM yig gi mthar g.yas skor du 'khod pa las slar yang sngags kyi 'phreng ba me lha'i thugs ka nas thon /
rang gi snying gar zhugs mgal me'i 'khor lo ltar 'khor... zhing sngags phreng sa bon dang bcas pa las 'od zer dmar po lcags kyu lta bu phyogs bcur 'phros pas phyogs bcu'i 'jig rten gyi khams na bzhugs pa'i me lha bcu gnyis la sogs pa'i sku'i rnam 'gyur mi 'dra ji snyed cig bzhugs pa thams cad spyan... drangs nas sngags phrengs bon dang bcas pa la thim par gyur /
rgyud rig pa mchog nas gsungs pa'i me lha thab tu 'gugs pa'i sngags /
na mo badzra pA Ni sya /
oM agne dwe bA tA ya d+hu wa ta ye dzwa li ni swAhA /
zhes pa rtags ma byung gi bar du bsnyen pa bya'o / /
thun 'jog khar yi ge brgya pa brjod /
gtor 'bul ni /
gtor ma nang mchod ltar byin gyis brlabs te me lha'i sngags la a ka ro btags pas lan gsum phul te /
nyer spyod lngas mchod /
me ste bsreg bya za ba'i lha / /
zhes sogs kyis bstod /
mchod sbyin gtor ma 'di snoms la / /
zhes sogs... kyis 'phrin las bcol /
gong ltar mchod bstod bya /
bzod gsol byas nas mdun bskyed gshegs gsol nyer bsdu sogs gang yang mi byed par /
bsngo smon gyi rgyas btab nas thun mtshams la 'jug /
thun rjes ma rnams la /
bdag bskyed bzlas pa grub rjes me lha sngar yod gsal 'debs kyi tshul du mngon rtogs nas bzod gsol bar gong ltar bya /
mi 'dra ba'i khyad par paM las padma dang /
raM las nyi ma'i dkyil 'khor gyi steng du raM las bgrang phreng raM gyis mtshan pa yongs su gyur pa las /
zhes brjod pa'i tshab tu /
padma dang nyi ma'i dkyil 'khor gyi steng du /
me lha sku mdog dmar po zhes bsgyur bsnyen grangs longs pa na mtshan thog thag tu bzlas pa byas te /
phyir nyin gtang rag gi mchod bstod bsngo smon bzod gsol rnams byas nas /
mdun bskyed kyi me lha ye shes pa rang gnas su gshegs /
dam tshig pa rten la thim par 'gyur /
bdag bskyed nyer bsdu smon lam shis brjod sogs bya'o / / / /
'g+nyis pa ni /
'jig rten pa'i me lha thab tu 'gugs pa'i bsnyen grangs legs par song ba'i rnal 'byor pas de'i bcu cha'i sbyin sreg bya ba la 'di dang bcu cha chen mo gnyis ka dbang las thams cad pa'i thab tu bya bar gsungs pas /
sa gzhi khod snyoms tshul mthun byas rdo btsag sogs kyis dmar por byas pa'i stegs bur tshangs zur gyi thig spyi ltar gdab /
thig skud khru byed pa zhig gis zlum por bskor ba'i dbus su sor bzhis bskor ba'i lte ba /
ge sar sor phyed /
de nas sor drug gis bskor ba pad 'dab /
de nas sor gcig dang phyed kyis bskor @# / /
ba mu khyud /
lte bar padma lcags kyu'i mtshan ma /
'dab ma brgyad la shar du 'khor lo /
lhor rin po che /
nub tu rdo rje sngon po /
byang du ral gri'am sna tshogs rdo rje /
mu khyud la rdo rje'i phreng ba /
de'i phyi rol tu sor bzhi bsnan pas bskor ba mu ran /
de'i... phyir song bzhi bsnan pas bskor ba kha khyer /
de'i phyir sor dos stegs bu gru bzhi pa bya /
mu ran la ge sar dang bcas pa'i ze'u 'bru dang kha khyer la padma 'dab ma bcu drug byed /
padma yang 'dab ma lcags kyu lta bu nyis rim byed /
de'i phyogs mtshams kyi thag pad 'dab brgyad la rdo rje rtse mo thab kyi dbus su... bstan pa bri /
stegs bu'i grwa bzhir zla phyed rdo rje bri dgos so / /
! rtsig thab byed na /
lte ba /
ge sar /
padma /
rdor phreng rnams bri thab ltar la /
rdor phreng gi phyi thig nas thab kyi dpangs sor bcu gnyis /
mu ran nam rtsig zheng la sor bzhi bya bar bshad kyang lag len du kha khyer 'degs byed dam brtan phyir sor do bsnan nas /
khyon rtsig zheng sor drug pa khor yug tu bya /
de'i khar mu ran gyi ge sar dang ze'u 'bru'i ri mo sor bzhi pa 'bri /
de'i phyi rol rtsig zheng sor do lhag po de'i steng lcid bkal te rgya dang dpangs gnyis ka sor bzhi pa'i kha khyer bags kyis nang du gzhol ba khor yug tu byas pa'i nang gi ngos la padma lcags kyu bcu drug 'bri /
thab kyi rtsa bar stegs bu gru bzhi pa'i zur bzhir zla phyed rdo rje gyen du slang stabs su 'dzug cing /
thab kyi phyogs bzhir rlung 'gro'i khung bu bzhi yang bya'o / /
bud shing yam shing dbang gi sbyin sreg spyi dang mthun /
'byor na rdzas chen bcu gnyis dang /
gal te ma 'byor na yam shing mar khu khyad rdzas gsum mo / /
khyad rdzas ni mngar gsum gyis sbags pa'i 'bras yos dmar po rnams med mi rung ba'i rdzas so / /
mchod rdzas dang /
bsreg rdzas bsham tshul sgrub pa po kha nub tu phyogs pa'i g.yas su nyer spyod lnga dang /
de'i nang rol tu bsreg rdzas /
mtha' logs su me... lha la 'bul rgyu'i gtor ma /
so rtsi /
gos zung dmar po sogs bshams /
sgrub pa po'i g.yon du chu bzhi'i snod bzed zhal dang bcas pa /
rdor dril sogs tshogs par byas te /
grub na mchod pa'i snod dang gdan sogs tshang ma dmar po bya /
de nas sgrub pa po stan dmar po padma lcags kyus mtshan pa dri bzang gi chus gsher pa'i steng du padma'i skyil krung gis 'khod /
dar dmar po'i thod bcing /
smra ba bcad /
rje btsun ma'i bdag bskyed bzlas pa gtor 'bul dang bcas pa song rjes /
b+dz+ra a mr-i ta brgya rtsa'i bsang chu dang /
de la dzaH btags pa bdun gyis chu bzhi sgrub /
gzhi bdag gtor ma bsngo /
rdo rje ni thabs dang dril bu ni shes rab ste /
de gnyis ka'ang don dam pa'i byang chub kyi sems kyi rang bzhin no / /
snyam du bsams la /
oM sarba ta thA ga ta sid+d+hi badzra sa ma ya ti ShTHa e kha stwaM /
d+ha ra ya mi badzra satwa hi hi hi hi hi hUM hUM hUM phaD swAhA /
zhes brjod de lag pa g.yas pa'i mthe bong dang ming med kyis rdo rje thugs kar bzung /
oM b+dz+ra g+haN+Da hUM /
zhes brjod de /
lag pa g.yon pa'i mthe bong dang ming med kyis dril bu g.yon pa'i dkur kha gyen du bstan de bzung /
rdo rje sems dpa' la sogs pa rnams mnyes par bya'o / /
snyam du... bsams la /
hUM| sems can rmongs dang bral ba yi / /
rdo rje gsor ba mdzes pa yis / /
rnam thar chos kyi bya ba ste / /
spro dang bcas pas rdo rje bzung / /
hUM hUM hUM ho ho ho / /
zhes brjod cing rdo rje gsor bar bya'o / /
de nas rdo rje g.yas pa'i dkur bzung ba'am gsor la /
oM... badzra d+harmAr Ni ta pra ra NIta /
saM pra ra Ni ta sarba bud+d+ha k+She tra pra tsa li ni /
pradz+nyA pa ra mi ta nA da swa b+hA wa badzra satwa hrid ya /
san+to Sha ni hUM hUM hUM ho ho ho swAhA /
zhes rdor dril byin gyis brlabs /
de nas las sngags bzla zhing bsangs chu dang nang mchod kyis g.yas bskor du thab dang /
rdzas...@# / /
thams cad dang dgang blugs dang rang la'ang bsang gtor lan gsum gsum bya /
me lha'i mchod rdzas bsang sbyangs /
stong pa'i ngang las kaM las thod pa'i snod rnams kyi nang du hUM las mchod rdzas rnams rang bzhin stong nyid... rnam pa mchod rdzas so so'i rnam pa can byed laMs dbang po drug gi spyod yul du zag pa med pa'i bde ba khyad par ster bar gyur /
oM ar+g+haM AHhUM /
oM pAdyaM AHhUM /
oM any+tsa ma NaM AHhUM /
oM prok+Sha NaM AHhUM /
oM badzra puSh+pe AHhUM...zhes pa nas /
shap+ta AH hUM| rdzas sbyong ba'i phyag rgya dang bcas /
oM swAhA /
oM AHswAhA /
oM shrIM swAhA /
oM dzriM swAhA /
oM ku ru ku ru swAhA /
rdzas rnams kyi mtshan nyid mi ldan pa'i nyes skyon thams cad sbyangs shing dag nas nang gi bdud rtsi lnga'i ngo bor gyur par bsam /
oM AHhUM /
lan gsum /
oM badzra a mr-i ta brjod pas lce lde sbar la /
badzra amr-i tas bsang chu dang nang mchod kyis lan gsum gsum bsang la thab kyi nang du bcug ste /
oM badzra dzwa la dzwa la hUM dang /
hUM zhes brjod la rlung g.yab kyis me sbar /
oM badzra a mr-i ta kuN+Da li ha na ha na hUM phaD /
ces... brjod la sngags lan bdun bzlas te mar khu blugs gzar bdun gyis me gso /
ku sha rnams /
oM badzra satwa AH zhes lan bdun dang /
oM ku sha 'di ni gtsang zhing dge /
tshangs pa lha rnams dag byed yin / /
dkon mchog gsum po mnyes byed pa / /
sa las skyes... pa'i 'dab ma'i snying / /
bdag gi bgegs rnams thams cad ni / /
zhi dang bkra shis mdzad du gsol / /
zhes brjod /
slar yang /
oM badzra satwa AH lan lnga brjod de ku sha'i chun po chung ba bzhi rang gi g.yon ngos nas /
thab kyi kha khyer la phyag len bzhin dgram /
thab... khung du rtse mo nub tu bstan pa'i ku sha ba lang gi rna ba lta bu g.yog /
thal mo sbyar te /
bcom ldan 'das rdo rje sems dpa' bgegs thams cad zhi ba dang bkra shis par mdzad du gsol / /
zhes gsol ba gdab /
de nas thab bskyed pa ni /
a mr-i ta'i bsang chus thab bsang /
swab+hA was sbyangs /
stong pa'i ngang las hUM yig dmar po zhu ba las byung ba'i ye shes kyi thab kha dog dmar zhing dbyibs zlum pa mu ran kha khyer dang bcas pa /
mu ran la ge sar dang bcas pa'i ze'u 'bru dang /
kha khyer padma'i 'dab ma'i rnam pa can la phyogs mtshams su rdo rjes bskor zhing /
grwa bzhir zla phyed rdo rjes mtshan pa /
thab kyi nang du rdo rje'i 'phreng bas bskor ba'i pad 'dab la gnas pa'i 'dab ma'i tshad kyis /
de bzhin gshegs pa bzhi'i mtshan ma'i nang du padma dmar po 'dab ma brgyad pas mtshan pa dwangs shing thogs pa med pa'i nang du paM las padma dang /
raM las nyi ma'i dkyil 'khor gyi steng du raM las bgrang phreng raM gyis mtshan pa yongs su gyur pa las /
me lha sku mdog dmar po ra skyes la gnas pa /
zhal gcig phyag gnyis kyi g.yas bgrang phreng dang /
g.yon spyi blugs 'dzin pa /
gsus khyim che zhing ral pa'i thor tshugs can /
gos dmar po gsol zhing /
srad bu dkar po'i se ral kha thogs pa /
sbom zhing thung la zhi ba'i nyams dang ldan pa /
de'i dpral bar oM /
mgrin par AH thugs kar hUM| thugs ka'i hUM las 'od zer 'phros pas shar lho nas bsgoms pa dang 'dra ba'i me lha drang srong gi 'khor gyis bskor ba spyan drangs par bsams la /
lag pa g.yas mi 'jigs pa'i phyag rgyas mthe bong g.yob cing /
oM tshur spyon tshur spyon 'byung po che / /
lha yi... @# / /
drang srong bram ze mchog /
srag blugs zhal zas bzhes slad du / /
'dir na yang dag bsnyen par mdzod / /
ces lan gsum brjod pas spyan drangs te /
oM Tak+ki hUM dzaH thab kyi me mtshams kyi kha khyer gyi ku sha'i... gdan la bzhugs par gyur ces bzhugs su gsol /
oM badzra a mr-i ta kuN+Da li ha na ha na hUM phaT /
ces brjod cing bsang chu gtor la phyir 'brang gi bgegs bskrad /
oM AHhrIHpra wa ra sad kA raM prok+Sha NAM pra tI ts+tsha hUM swAhA /
zhes pas bsang gtor dang /
de bzhin du prok+Sha NAM... gyi gnas su /
A ny+tsa ma NAM dang /
ar+g+haM dang /
pAdyaM zhes pa bcug ste /
zhal bsil /
mchod yon /
zhabs bsil rnams so so'i phyag rgya dang bcas te 'bul /
dzaHhUM baM hoH dam tshig pa dang ye shes pa gnyis su med par gyur par bsams la /
de nas /
oM AHhrIHpra wa ra sad kA raM prok+Sha NAM pra tI ts+tsha hUM swAhA /
Any+tsa ma NaM /
ar+g+haM /
pAdyaM /
zhes sbyar ba gong ltar 'bul /
oM agna ye /
A di byA /
A di byA /
a bi sha /
a bi sha /
mahA shrI ye ha bya ka bya bA hA nA ye badzra puSh+pe AHhUM /
de bzhin du /
d+hU pe /
A lo ke /
gan+d+he /
naiwid+h+yA /
shap+ta... AHhUM /
bcug pas nyer mchod rol mo dang bcas pa 'bul /
oM agna ye zhes pa nas /
bA hA nA ye oM AHhUM /
zhes pas nang mchod phul /
dril stabs dang bcas pas /
'jig rten dbang phyug tshangs dbang mgon gyi sras / /
me lha'i rgyal po Tak+kis dbang bskur ba / /
shes rab mchog gis nyon mongs thams cad sreg /
dmar po me lha nyid la rnam par 'dud / /
tshangs pa 'jig rten mgon gyi sras / /
me lha'i rgyal po drang srong mchog /
'byung po yongs su bskyang ba'i phyir / /
thugs rje'i dbang gi sku sprul pa / /
rig sngags grub... pa'i drang srong tshul / /
nyon mongs sreg pa'i shes rab 'od / /
bskal pa'i me bzhin gzi brjid 'bar / /
mngon shes rdzu 'phrul zhabs dang ldan / /
thabs kyi sprul pa'i theg pa bcibs / /
rig sngags gsung zhing bgrang phreng 'dzin / /
bdud rtsi'i bcud ldan... g+huN+De bsnams / /
chos kyi bdud rtsi yongs la bsil / /
nyes pa'i skyon bral tshangs par spyod / /
'jig rten gnas kyang mya ngan 'das / /
zhi ba brnyes kyang thugs rje che / /
de bas bstod de phyag kyang 'tshal / /
zhes pas bstod do / /
oM badzra a na la mahA b+hU ta dzwa la dzwa la ya /
sarba b+hasmi ku ru /
sarba duSh+Tan hUM phaD /
tri shya dzaHhUM baM hoHsam ya stwaM /
sa ma ya ho /
zhes lan gsum brjod pas dam la bzhag /
de nas /
me lha'i ljags rdo rje'i rnam pa can dmar po la raM yig dang /
dgang blugs kyi kha la tAM yig gis mtshan par gyur /
lag pa gnyis padma'i khu tshur gyis dgang blugs mar gyis bkang ba bzung la pus mo'i nang nas phyir mi 'da' bar g.yas su bskor te /
me lha'i zhal cung zad gdangs par bsam /
oM badzra pA Ni sya /
oM agne ye de ba tA ya /
d+hu ba tA ye /
man+t+ra sid+d+hi ma me de hi swAhA /
zhes lan bdun gyis byon skyems 'bul /
spel tshig ni /
bdag cag dpon slob 'khor dang bcas pa rnams kyi ji ltar 'dod pa'i don...thams cad wa shaM ku ru hoH zhes pa'am /
bdag cag dpon slob 'khor dang bcas pa rnams la phyag rgya chen po mchog gi... dngos grub thams cad wa shaM ku ru hoH rgyal ba sras bcas nyan thos rang rgyal / /
lha dang mi dang lha min kun gyi / /
mthu dang nus pa yon tan gzi brjid / /
ma lus dbang du byed par gyur cig /
tshe rabs kun tu lhag pa'i lha mchog /
khyod kyis 'bral @# / /
med rjes su bzung ste / /
gnas skabs mthar thug 'dod pa'i don kun / /
ma lus yid bzhin 'grub par mdzod cig /
wa shaM ku ru hoHzhes brjod de 'phrin las bcol /
yam shing rnams byang chub kyi shing gi rang... bzhin gyi bdud rtsir gyur par mos /
yam shing gnyis sam /
re re nas lag g.yas mchog sbyin byas pas mtheb srin gyis rtse mo lha la bstan te bzung la cung zad bskor zhing /
na mo badzra pA Ni sya oM agne ye /
de ba tA ya /
d+hu ba tA ye /
dzwa li ni /
maN+Da sid+d+hi ma me de hi swAhA /
zhes me lha'i bsnyen sngags kyis 'bul /
sngar gyi spel tshig kyang thog mthar sbyar dgos shing /
de bzhin du rdzas gzhan rnams kyang sngags 'di gcig pus 'bul zhing /
khyad par ba'i rdzas mngar gsum gyis sbags pa'i 'bras yos dmar po dang me tog dmar po la grangs gsog par bya'o / /
me lha drang srong gi... tshogs kyis bskor ba bdag la dgongs su gsol /
khyed rnams la dbang gi sbyin sreg phul ba la brten nas zhi rgyas dbang drag sogs las rab 'byams kyi dngos grub thogs med myur du 'grub pa'i stong grogs mdzad du gsol /
rang dang me lha'i thugs... ka nas 'od zer dmar po lcags kyu lta bu phyogs bcur 'phros pas phyogs bcu'i me lha thams cad 'od dmar po'i nang du gtums te rang la chags shing 'dun pa'i sems kyis gnas pa la /
rang yi dam du gsal ba dang me lha'i thugs ka nas lha mo rig... byed ma dmar po mda' gzhu 'gengs pa mang du spros te me lha rnams kyi thugs kar ut+pa la dmar po'i mda' bsnun pas rang dbang med par dbang du 'dus nas ji ltar bsgos pa'i las rab 'byams bsgrub par zhal gyis bzhes par gyur /
de nas mar khu... dgang gzar bdun nam nyer gcig gong gi sngags kyis 'bul /
de nas /
oM agne ye /
adI bya /
abi sha /
a bi sha /
mahA shrI ye /
ha bya ka bya bA hA nA ye puSh+pe nas /
shap+ta AHhUM gi nyer spyod dang /
sngags de la 'bru gsum btags pas nang mchod 'bul /
oM... AHhrIHpra wa ra sad ka raM prok+Sha NaM pra tI ts+tsha hUM swAhA /
oM AHhrIHpra wa ra sad ka raM any+tsa ma NaM pra tI ts+tsha hUM swAhA /
oM badzra taM bu la ye swAhA /
so rtsi dang /
oM badzra wa sya swAhA /
gos zung 'bul /
de nas zhal bsil dang bsang gtor 'bul /
gtor ma nang mchod ltar byin gyis... brlabs la /
me lha'i sngags la /
a kA ro btags pa gsum gyis 'bul /
nyer mchod lngas mchod /
me ste bsreg bya za ba'i lha / /
zhes sogs kyis bstod /
mchod sbyin gtor ma 'di snoms la / /
zhes sogs kyis 'phrin las bcol la /
mchod yon phul /
bzod par... gsol te /
'dod pa'i dngos grub zhu /
oM badzra satwa AHzhes brjod de /
rang gi don dang gzhan gyi don / /
sgrub byed bsreg bya za ba gshegs / /
ji bzhin dus su tshur byon zhing / /
bdag gi dngos grub thams cad sgrubs / /
zhes bskul la /
oM muH zhes brjod... cing /
ye shes pa rang bzhin gyi gnas su gshegs /
dam tshig la me 'bar ba'i rnam pa can du gyur /
'di ni 'don cha'i go rim tsam bsgrigs pa yin gyi 'dir mi gsal ba'i cho ga phyag len rgyas par dngos grub rgya mtsho dang sbyin sreg gi khrid zhal shes yig chung mthong brgyud phyag len man ngag slob dpon mkhas pa la brten nas legs par khong du chud par bya ba las dpe thog bro brdung tsam gyis hol rgyug gi sbyin sreg byas na phan yon las nyes pa mang bar 'gyur ro / / / /
' gsum pa bsnyen sgrub sbrags ma ji ltar bya ba'i rim pa ni 'don cha zur du bkod... @# / /
pa ltar bya'o / /
bzhi pa ni /
me lha'i bsnyen pa dang /
bcu cha'i sbyin sreg /
'jig rten las 'das pa'i bsnyen sgrub sbrags ma bcas song ba'i sgrub pa pos lha dbang du byed pa'i bcu cha'i sbyin sreg ji ltar bya ba'i tshul ni /
thog mtha' dang rdzas kyi rnam bzhag sogs sbyin sreg chen mo dang sbyin sreg gi rnam bshad rnams las shes par bya zhing /
'dir de dag tu mi gsal ba'i thun mong ma yin pa'i cho ga rnams 'god pa la sbyor dngos rjes gsum las /
dang po la /
dbang las thams cad pa'i thab /
sngar me lha'i skabs ltar byed /
sreg rdzas dbang gi... sbyin sreg spyi 'gro ltar la /
yam shing mdzo mo shing dang /
se ba sogs tsher ma lcags kyu lta bu'i shing /
thang shing yang rung bar gsungs /
tshad sor lnga bya /
rdzas chen bcu gnyis 'dzoms na mar khu 'bri mog gis kha bsgyur /
'bru rnams kyang si'u mo dang li khri sogs kyis dmar po bya /
dbang gi... rdzas khyad par ba ni ut+pal dmar po /
me tog lug ru dmar po /
g.yar mo thang /
ug chos 'jib rtsi dmar po sogs gsungs /
skyer dkar gyi sis dmar po /
gro sogs kha bsgyur la bya /
yang na khyad rdzas rnams phyogs gcig tu bsres te ril bu dril kyang mchog tu 'gyur /
rdzas rnams mngar gsum dang chang bzang sogs kyis sbags dgos /
rdzas chen rnams ma 'dzoms kyang chad skyon med /
yam shing /
mar khu /
me tog dmar po rnams nges can du dgos shing /
grangs kyang gsum ka'am khyad rdzas la gsog dgos /
de yang bsnyen pa gang song gi bcu cha 'gro... dgos pas /
bsnyen pa bye chen song na sbyin sreg 'bum ther bcu 'gro dgos /
'bru 'bum song ba yin na sbyin sreg 'bum ther gcig 'gro dgos la /
de 'dra shin tu dka' na bsnyen sgrub sbrags ma'i sngags kyi bcu cha byed pa'ang gsungs mod kyang snga ma thub na legs /
de ltar thab dang rdzas... sogs grub nas sbyin sreg la 'jug pa'i tshe /
phyi dro gling la grib so babs dus kha nub tu phyogs te /
stan seng ldeng dang sin+d+hu ra sbyar ba'i chus gsher bar byas gdan steng du dar dmar po la padma lcags kyu lta bu 'dab ma brgyad pa'i dbus su rdo rje lcags kyu rtse mo mdun du bstan pa bris la bting /
dpral bar sin+d+hu ra'i thig le bkod dar dmar po'i thod bcings /
chas gos dmar po gyon te /
thab rtsar bdag bskyed bzlas pa gtor 'dul dang bcas pa cho ga ltar grub rjes /
rang nyid lha'i nga rgyal dang snang ba thams cad bde stong gi ngo bor bltas te /
stan la rdo rje skyil krung gis 'khod de /
las bum la badzra a mr-i ta'i sngags brgya rtsa brgyad bzlas te bsang chu sgrub /
'og tu las sngags zhes pa thams cad 'di la go bar bya /
de nas /
las sngags la dzaH zhes btags pa bdun nam gsum sogs bzlas la mchod yon sgrub /
de nas smra ba bcad de rdor dril byin rlabs gzhan nas 'byung ba ltar bya /
de nas las sngags bzla zhing bsang chu dang nang mchod kyis g.yas skor du thab dang rdzas thams cad dang /
dgang blugs dang /
rang la'ang bsang gtor lan gsum gsum bya /
me lha'i mchod rdzas /
badzra a mr-i tas bsang /
swa b+hA was... sbyangs /
stong pa'i ngang las kaM las thod pa'i snod rnams kyi nang du hUM las mchod rdzas rnams rang bzhin stong nyid /
rnam pa mchod rdzas so so'i rnam pa can /
byed las dbang po drug gi spyod yul du zag pa med pa'i bde ba khyad par can ster bar... gyur /
oM ar+g+haM AHhUM /
oM padyAM AHhUM /
oM any+tsa ma N'M AHhUM /
oM prok+Sha NAM AHhUM /
oM badzra puSh+pe AHhUM /
peSh+pe'i gnas su /
d+hu pe /
A lo ke /
gan+d+he /
nai widya /
shap+ta rnams bcug /
rdzas sbyong ba'i phyag rgya dang bcas /
oM swAhA /
oM AH @# / /
swAhA /
oM shrIM swAhA /
oM dzriM swAhA /
oM ku ru ku ru swAhA /
rdzas rnams kyi mtshan nyid dang mi ldan pa'i nyes skyon thams cad sbyangs shing dag nas nang gi bdud rtsi lnga'i ngo bor gyur par bsam /
oM AHhUM /
lan gsum dang /
badzra a mr-i ta brjod pa'i lce lde me sbar /
bsang chu dang nang mchod kyis lan gsum bsang la thab kyi nang du bcug ste /
oM badzra dzwa la dzwa la hUM dang /
hUM zhes brjod la /
rlung g.yab kyis me sbar /
oM badzra a mr-i ta kuN+Da li ha na ha na hUM phaD /
ces mar khu... blugs gzar bdun gyis me gso /
ku sha rnams la /
oM badzra satwa AH lan bdun dang /
oM ku sha 'di ni gtsang zhing dge /
tshangs pa lha rnams dag byed yin / /
dkon mchog gsum po mnyes byed pa / /
sa las skyes pa'i 'dab ma'i snying / /
bdag gi bgegs rnams thams cad ni / /
zhi dang bkra shis mdzad du gsol / /
zhes brjod /
slar yang /
oM badzra satwa AH lan lnga brjod de ku sha'i chun po chung ba bzhi rang gi g.yon ngos nas /
thab kyi kha khyer la phyag len ltar dgram /
thab khung du rtse mo nub tu bstan pa'i ku sha ba lang gi rna ba lta... bus g.yog /
thal mo sbyar te /
bcom ldan 'das rdo rje sems dpa' bgegs thams cad zhi ba dang bkra shis par mdzad du gsol /
zhes gsol ba gdab /
gnyis pa dngos gzhi la gsum /
thog mar 'jig rten pa'i me lha mchod pa /
bar du 'das pa'i me lha mchod pa /
mthar yang 'jig rten pa'i me lha mchod pa'o / /
dang po ni /
badzra a mr-i tas bsang chus thab bsang /
swab+hA was sbyangs /
stong pa'i ngang las hUM yig dmar po zhu ba las byung ba'i ye shes kyi thab kha dog dmar zhing dbyibs zlum pa mu ran kha khyer dang bcas pa /
mu... ran la ge sar dang bcas pa'i ze'u 'bru dang /
kha khyer padma'i 'dab ma'i rnam pa can la phyogs mtshams su rdo rjes bskor zhing /
thab kyi nang du rdo rje'i phreng bas bskor ba'i pad 'dab la gnas pa'i 'dab ma'i tshad kyi de bzhin gshegs pa bzhi'i mtshan ma'i... nang du padma dmar po 'dab ma brgyad pas mtshan pa dwangs shing thogs pa med pa'i nang du paM las padma dang /
raM las nyi ma'i dkyil 'khor gyi steng du raM las bgrang phreng raM gyis mtshan pa yongs su gyur pa las /
me lha sku mdog dmar po ra skyes la gnas pa /
zhal gcig phyag gnyis kyi g.yas bgrang phreng dang /
g.yon spyi blugs 'dzin pa /
gsus khyim che zhing ral pa'i thor tshugs can /
gos dmar po gsol zhing /
srad bu dkar po'i se ral kha thogs pa /
sbom zhing thung la zhi ba'i nyams dang ldan pa /
de'i dpral bar oM /
mgrin par AH thugs dkar hUM /
thugs ka'i hUM las 'od zer 'phros pas shar lho nas bsgoms pa dang 'dra ba'i me lha dang drang srong gi 'khor gyi bskor ba spyan drangs par bsams la /
lag pa g.yas mi 'jigs pa'i phyag rgyas mthe bong g.yob cing /
oM tshur spyon tshur spyon 'byung po che / /
lha yi drang srong bram ze mchog /
sreg blugs zhal zas bzhes slad du / /
'dir ni yang dag bsnyen par mdzod / /
ces lan gsum brjod pas spyan drangs te /
oM Tak+ki hUM dzaH thab kyi me mtshams kyi kha khyer kyi ku sha'i gdan... la bzhugs par gyur /
ces bzhugs su gsol /
oM badzra a mri ta kuN+Da li ha na ha na hUM phad /
ces brjod cing bsang chu gtor la phyi 'brang gi bgegs bskrad /
oM AHhrIHpra wa ra sad kA raM prok+Sha NaM pra tI ts+tsha hUM swAhA /
zhes pas bsang gtor dang /
de bzhin du brok+Sha'i gnas su /
@# / /
Any+tsaX ma NAM dang /
ar+g+haM dang /
pAdyaM zhes pa bcug ste /
zhal bsil /
mchod yon /
zhabs bsil rnams so so'i phyag rgya dang bcas te 'bul /
dzaHhUM baM hoH dam tshig pa dang ye shes pa gnyis su med par gyur par bsams la /
de nas /
oM AHhrIHpra wa ra sad kA raM prok+Sha NAM pra tIts+tsha hUM swAhA /
Any+tsa ma NAM /
ar+g+haM /
pAdyaM /
zhes sbyar nas gong ltar 'bul /
oM agna ye /
A di byA /
A di byA /
a bi sha /
mahA shrI ye nya bya ka bya bA hA nA ye badzra pu Sh+pe AHhUM /
de bzhin du /
d+hU pe /
A lo ke /
gan+d+he /
nai widyA /
sh+p+ta AHhUM /
bcug pas nyer mchod rol mo dang bcas pa 'bul /
oM agna ye zhes pa nas /
bA hA nA ye oM AHhUM /
zhes pas nang mchod phul /
dril stabs dang bcas pas /
'jig rten dbang phyug tshangs dbang mgon gyi sras / /
me lha'i rgyal po Tak+kis dbang bskur ba / /
shes rab mchog gis nyon mongs thams cad sreg /
dmar po me lha nyid la rnam par ' dud / /
tshangs pa 'jig rten mgon gyi sras / /
me lha'i rgyal po drang srong mchog /
'byung po yongs su bskyang ba'i phyir / /
thugs rje'i dbang gis skur sprul pa / /
rig sngags grub pa'i drang srong tshul / /
nyon mongs sreg pa'i shes rab 'od / /
bskal pa'i me bzhin gzi brjid 'bar / /
mngon shes rdzu 'phrul zhabs dang ldan / /
thabs kyi sprul pa'i theg pa bcibs / /
rig sngags gsung zhing bgrang phreng 'dzin / /
bdud rtsi'i bcud ldan g+huN+De bsnams / /
chos kyi bdud rtsi yongs la bsil / /
nyes pa'i skyon bral tshangs par spyod / /
'jig rten gnas kyang myang ngan 'das / /
zhib brnyes kyang thugs rje che / /
de bas... bstod de phyag kyang 'tshal / /
zhes pas bstod do / /
oM badzra a na la mahA b+hU ta dzwa la dzwa la ya /
sarba b+ha smi ku ru /
sarba duSh+Tan hUM phaT /
tri shya dzaHhUM baM hoHsa ma ya stwaM /
sa ma ya ho /
zhes lan gsum brjod pas dam la bzhag /
de nas /
me lha'i ljags rdo rje'i rnam pa... can dmar po la raM yig dang /
dgang blugs kyi kha la tAM yig gis mtshan par gyur /
lag pa gnyis padma'i khu tshur gyis dgang blugs mar gyis gang ba bzung la pus mo'i nang nas phyir mi 'da' bar g.yas su bskor te /
me lha'i zhal cung zad gdangs par bsams la /
na mo badzra pA Ni sya /
oM agna ye /
de ba tA ya /
d+hu ba ta ye /
dzwa li ni /
man+ta sid+d+hi ma me de hi swAhA /
zhes lan bdun gyis byon skyems 'bul /
spel tshig ni /
bdag cag dpon slob 'khor dang bcas pa rnams kyi ji ltar 'dod pa'i don thams cad wa shaM ku ru hoH zhes pa'am /
yang na /
bdag cag dpon slob 'khor dang bcas pa rnams la phyag rgya chen po mchog gi dngos grub thams cad wa shaM ku ru hoH rgyal ba sras bcas nyan thos rang rgyal / /
lha dang mi dang lha min kun gyi / /
mthu dang nus pa yon tan gzi brjid / /
ma lus dbang du... byed par gyur cig /
tshe rabs kun tu lhag pa'i lha mchog /
khyod kyis 'bral med rjes su bzung ste / /
gnas skabs mthar thug 'dod pa'i don kun / /
ma lus yid bzhin 'grub par mdzod cig /
wa shaM ku ru hoH zhes brjod de 'phrin las bcol /
skabs 'dir me la bgegs yod med brtag nas /
yod na /
bsang gtor dang a mr-i tas bsang ste /
a mr-i ta la bgegs thams cad shIn+taM ku ru swAhA /
btags pas dgang blugs bdun phul la /
slar yang bsang gtor byas nas /
sngar gyi me lha'i sngags kyis dgang blugs bdun nam /
gsum mam /
gcig @# / /
'bul lo / /
bgegs med na mi dgos so / /
de nas /
yam shing rnams byang chub kyi shing gi rang bzhin gyi bdud rtsir gyur par mos la /
yam shing gnyis sam re re nas lag g.yas mchog sbyin byas pas mtheb srin gyis rtse mo lha la bstan te bzung la /
cung zad bskor zhing /
na mo badzra pA Ni sya nas /
de hi swAhA /
zhes me lha'i bsnyen sngags kyis 'bul /
sngar gyi spel tshig kyang thog mthar sbyar dgos shing /
de bzhin du /
rdzas gzhan rnams kyang sngags 'di gcig pus 'bul zhing spel tshig kyang gong ltar sbyar nas grangs ji ltar 'tshams pa re 'bul bar bya'o / /
de nas sngar bzhin zhabs bsil /
bsang gtor 'bul /
gnyis pa ye shes pa'i me lha mchod pa ni /
mchod rdzas rnams /
oM badzra a mr-i tas bsang /
swa b+hA was sbyangs /
stong pa'i ngang las kaM las thod pa'i snod rnams kyi nang du hUM las mchod rdzas... rnams rang bzhin stong nyid rnam pa mchod rdzas so so'i rnam pa can byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AH hUM /
de bzhin du /
pAdyaM /
Any+tsa ma NAM /
prok+Sha NAM /
oM badzra puSh+pe AHhUM /
de bzhin du /
d+hU pe /
A lo ke /
gan+d+he /
nai widya /
shap+ta AH hUM /
oM rU pa AHhUM /
sh+p+ta /
gan+d+he /
rA sa /
spar+sha AH hUM gi bar byin gyis brlab /
oM swAhA /
oM AHswAhA /
oM shrIM swAhA /
oM dzriM swAhA /
oM ku ru ku ru swAhA /
de dag las gzhan pa'i rdzas rnams kyi... mtshan nyid dang mi ldan pa'i nyes skyon thams cad sbyangs shing dag nas nang gi bdud rtsi lnga'i ngo bor gyur par bsams la rdzas sbyong rnams byas te /
me lha'i thugs kar me gru gsum 'bar ba'i dbus su paM las padma 'dab ma brgyad pa'i lte bar tAM ljang gu zhig... thol gyis byung /
de las 'od zer 'phros /
don gnyis byas /
'dus yongs su gyur pa las ut+pa la ljang gu tAM gyis mtshan pa zhig tu gyur /
de 'od du zhu ba las rje btsun ma sku mdog margad kyi mdangs can shin tu ljang ba zhal gcig phyag gnyis pa /
zhi zhing 'dzum pa gnag snum ral pa phyed bcings su byas pa la ut+pa la dang /
rin po che'i rgyan du mas brgyan pa /
spyan dkyus ring zhing zlum pa /
phyag g.yas mchog sbyin dang /
g.yon thugs kar dkon mchog gsum mtshon gyi phyag rgya can /
gnyis... kas ut+pa la sngon po re re 'dzin pa /
nu ma 'bur zhing rgyas pa /
rin po che'i rgyan thams cad kyis brgyan pa /
dar sna tshogs kyi na bza' can /
zhabs g.yas brkyangs shing g.yon bskums pa zla ba'i rgyab yol can /
mtshan dang dpe byad thams cad gsal la yongs su rdzogs par gyur pa'i sku las 'od zer dmar po 'phro bar gyur /
de'i spyi bor sku rdo rje'i ngo bo oM dkar po /
mgrin par gsung rdo rje'i ngo bo AHdmar po /
thugs kar thugs rdo rje'i ngo bo hUM sngon po /
thugs ka'i tAM yig las 'od zer... 'phros pa rang bzhin gyi gnas nas bsgoms pa dang 'dra ba'i rje btsun ma la sangs rgyas dang byang chub sems dpa'i tshogs kyis bskor ba spyan drangs par bsams la /
po ta la yi gnas mchog nas / /
tAM yig ljang gu las 'khrungs shing / /
'od dpag... med kyis dbu la brgyan / /
dus gsum sangs rgyas 'phrin las ma / /
sgrol ma 'khor bcas gshegs su gsol / /
zhes brjod cing /
oM Ar+ya tA re sa pa ri wA ra ar+g+haM nas /
shap+ta pra tIts+tsha hUM swAhAs mchod /
dzaHhUM baM hoH dam tshig pa dang gnyis su @# / /
med par gyur /
slar yang thugs ka'i sa bon las 'od zer 'phros /
'od dpag med gtso bor gyur pa'i dbang gi lha rigs lnga 'khor dang bcas pa spyan drangs /
oM pany+tsa ku la sa pa ri wA ra a r+g+haM sogs kyis mchod khyed rnams kyis mngon par dbang bskur du gsol /
zhes gsol ba btab pas /
de rnams kyis ye shes kyi bdud rtsis gang ba'i bum pa thogs nas /
oM sarba ta thA ga ta a b+hi She ka ta sa ma ya shrI ye AH hUM /
zhes bdud rtsi'i chus dbang bskur /
sku... gang dri ma dag /
chu'i lhag ma spyi gtsug tu 'khyil pa las /
bla ma 'od dpag med kyis dbu brgyan cing dbang gi lha rnams de nyid la thim par gyur par bsam /
de nas /
dag cing dri med yid 'ong ba'i / /
sngags kyi bsang gtor mchog 'di dag /
bdag gis dad... pas 'bul lags kyis / /
bzhes nas bdag la bka' drin stsol /
oM AH hrIH pra wa ra sad ka raM prok+Sha NAM pra tIts+tsha hUM swAhA /
de bzhin du /
bsang gtor gyi gnas su /
zhal bsil /
mchod yon /
zhabs bsil /
zhes dang /
prok+Sha'i gnas su /
Any+tsa ma NAM /
ar+g+haM /
pAdyaM /
zhes sbyar /
de nas /
lha yi me tog dam pa 'dis / /
dkyil 'khor mchod pa bgyid par 'tshal / /
thugs ni brtse bas nyer dgongs te / /
'phags mas mchod pa 'di bzhes shig /
oM Adya tA re sa pa ri wA ra puSh+pe pra tIts+tsha hUM swAhA /
de bzhin du me tog gi gnas su /
bdug spos /
snang gsal /
dri chab /
zhal zas /
rol mo /
rnams dang /
puSh+pe'i gnas su /
d+hU pe /
A lo ke /
gan+d+he /
nai widye /
shap+ta bcug pa'i nyer spyod lhag ma rnams dang /
rin chen dbang gi rgyal po baiDUr+ya / /
sngon po la sogs kha dog dbyibs kyi gzugs / /
rnam gsum gzugs kyi rdo rje mar byas nas / /
dkyil 'khor lha yi spyan la dbul bar bya / /
oM Ar+ya x rU pa pra tI ts+tsha hUM swAhA /
ma zin 'byung ba'i tshogs pa las byung ba'i / /
brjod bral dbyangs la sogs pa sgra yi tshogs / /
rnam gsum sgra yi rdo rje x dkyil 'khor lha yi snyan la x oM Ar+ya x shap+ta x ga bur a kar dzA ti la sogs pa / /
legs par sbyar las byung ba'i dri yi tshogs / /
rnam gsum dri yi rdo rje x dkyil 'khor lha yi shangs la x gad+he x lus mchog rtas byed bdud rtsi'i zas sogs kyi / /
mngar... skyur kha dang bska la sogs pa'i ro / /
rnam gsum ro yi x dkyil 'khor lha yi ljags la x rA sa x lus la reg pa tsam gyis bde ster ba'i / /
dpag bsam gos la sogs pa reg bya'i tshogs / /
rnam gsum reg bya'i rdo rje dkyil 'khor lha yi sku la dbul x oM A r+ya tA re x spar+sha pra tIts+tsha hUM swAhA /
zhes 'dod yon dang /
de nas /
oM A r+ya tA re sa pa ri wA ra oM AH hUM gis nang mchod 'bul /
oM rje btsun ma 'phags ma sgrol ma la phyag 'tshal lo / /
sogs phyag 'tshal nyer gcig lan gsum brjod /
lha'i ljags rdo rje'i rnam pa can... dmar po la raM yig gis mtshan par gyur par bsams la /
yi ge bcu pa'i rjes su sngar gyi spel tshig btags pa bdun gyis dgang blugs gsum mam bdun phul /
yam shing rnams byang chub kyi shing gi rang bzhin gyi bdud rtsi gyur par bsams la /
oM tA re tut+tA re tu re man+da sid+d+hi ma me de hi swAhA /
zhes pa'i sngags 'di gcig pus yam shing nas khyad par ba'i rdzas kyi bar 'bul zhing /
gong gi spel tshig sbyor ba thog mtha' kun la rigs 'gro ste /
gzhan yang mngar gsum gyis spags pa'i me tog dmar po dang /
'bras bu smyur mo ut+pa la mdar po sogs phul la sngar ltar spel tshig... @# / /
sbyor| khyad par ba'i rdzas me tog dmar po la grangs gsog ste sngags ci tsam bzlas pa'i bcu cha'i grangs tshang ba 'gro nges bya /
'di dag gi dmigs pa bya tshul ni /
rang gi thugs ka'i sa bon las 'od zer dmar po'i tshogs dpag tu med pa 'phros... phyogs bcu'i sangs rgyas dang byang chub sems dpa' thams cad dang rje btsun ma 'phags ma sgrol ma'i lha tshogs rnams kyi thugs kar phog pas thugs rgyud rang dbang med par bskul te rang la mi mnyes pa'i cha mtha' dag byang nas byin rlabs nus mthu thams cad bdud rtsi zil pa khrom mer chags pa'i 'od dmar po'i rnam par byung nas rang la thim par bsam la sngags brjod cing rdzas 'bul /
yang res 'ga' /
rang gi thugs ka'i sa bon gyi 'od dmar pos phyogs bcu'i sangs rgyas byang chub sems dpa' thams cad rje btsun ma sgrol ma'i rnam pa nam mkha'i khams gang ba spyan drangs nas /
thab kyi lha'i thugs kar thim zhing /
de'i thugs ka nas bdud rtsi zil pa khrom mer chags pa'i 'od dmar po'i tshogs dpag tu med pa 'phros /
rang yi dam du gsal ba'i snying gar thim pas... mchog thun gyi dngos grub ma lus pa thob par bsams la /
skabs skabs su /
rgyal ba sras bcas zhes sogs kyi spel tshig kyang sbyor /
de nas /
lha'i thugs ka nas spros pa'i sangs rgyas rnams kyis bum pa dmar po bdud rtsi dmar pos gang ba thogs nas bsgrub bya rang nyis zla ba'i dkyil 'khor dmar po la gnas pa la dbang bskur bas lus thams cad gang zhi rgyas dbang drag sogs las rab 'byams kyi sgo nas rang gzhan gyi gnas skabs dang /
mthar thug gi don thams cad thogs med du bsgrub nus pa'i sngags kyi dngos grub ma lus pa thob par gyur par bsam /
yang na /
rang dang thab kyi lha'i thugs ka nas 'od zer dmar po lcags kyu lta bur phyogs bcur 'phros pas /
phyogs bcu'i dpa' bo dang dpa' mo'i dbang phyug ye shes pa'i 'khor lo dang bcas pa nam mkha'i khams gang ba spyan drangs te rang la thim pa dang /
thab kyi lha'i thugs ka nas kyang 'od zer dang bdud rtsi dmar po'i tshogs dpag tu med pa byung ste rang la thim pas byin rlabs dang dngos grub thams cad thob par gyur par bsam /
oM tA re tut+tA re tu re swAhA /
mar khu dgang blugs gsum mam bdun dang /
sngags des mchod yon kyang phul /
prok+Sha NaM gyis bsang gtor dang /
any+tsa ma NaM gyis zhal bsil 'bul /
oM badzra wa sasya swAhA /
gos zung /
oM badzra tam bu la ye swAha' /
oM rtsi 'bul /
oM A r+ya tA re sa pa ri wA ra puSh+pe nas /
shap+ta'i bar dang /
oM A r+ya tA re sa pa ri wA ra rU pa nas spar+sha'i bar 'bul /
oM A r+ya tA re sa pa ri wA ra oM AHhUM /
nang mchod dang /
oM rje btsun ma 'phags ma sgrol ma la phyag 'tshal lo / /
sogs kyi bstod pa dang bcas pa bya /
gtor ma 'bul bar 'dod na /
'das lha'i... gtor ma phyag len ltar bzhengs pa dgang gzar gyi khar bzhag la byin gyis brlabs te phul ba dang /
mchod bstod sogs sgrub thabs ltar bya /
oM A'+h+rIH sogs kyis mchod yon /
gang yang bdag blo rmongs pa yis / /
nyes byas cung zad gang bgyis pa / /
gang phyir lus can... skyabs yin phyir / /
mgon khyod de kun bzod mdzad rigs / /
ma rnyed yongs su ma shes dang / /
gang yang nus pa ma mchis pa / /
'dir ni bya ba gang bgyis pa / /
de kun khyod kyis bzod mdzad rigs / /
zhes sogs kyis bzod gsol dang /
gdung 'bod gang bde @# / /
'don| de nas /
bla ma dang bcom ldan 'das ma rje btsun 'phags ma sgrol ma'i lha tshogs bdag la thugs chags par mdzad du gsol /
bdag la thugs dgyes par mdzad du gsol /
bdag la thugs myur bar... mdzad du gsol /
bdag gis khyod la dbang gi sbyin sreg phul ba la brten nas lhag pa'i lha khyod rang dbang med par bdag gi dbang du 'du nus par byin gyis brlab tu gsol /
bdag gi lha khyod la dbang gi sbyin sreg phul ba la brten nas zhi sogs kyi las rab... 'byams thogs pa med par bsgrub nus par byin gyis brlab tu gsol /
mdor na thun mong dang thun mong ma yin pa'i lam gyi rim pa mtha' dag rgyud la skyes nas myur ba myur bar rje btsun ma 'phags ma sgrol ma'i go 'phang bde blag tu thob par byin gyis brlab tu gsol /
zhes 'dod don la gsol ba btab /
oM badzra satwa AH lan mang du brjod de /
oM padma satwa sa ma ya nas AH oM badzra muH ye shes pa dam tshig pa dang bcas pa rang nyid la thim par gyur par bsam /
gsum pa 'jig rten pa'i me lha la /
oM agna ye sogs me lha'i sngags la /
puSh+pe nas /
shap+ta AHhUM /
oM agna ye nas /
bA hA nA ye oM AH hUM /
gi nang mchod 'bul /
oM AHhrIH sogs kyis /
prok+Sha NaM pra tI ts+tsha hUM swAhA /
oM A|hrIH nas any+tsa ma NaM pra tI ts+tsha hUM swAha' /
oM badzra tam bu la ye swAhA /
so rtsi 'bul /
oM badzra wa sa sya swAhA /
gos zung 'bul /
na mo badzra pA Ni sya nas /
dzra li ni man+t+ra sid+d+hi ma me de hi swAhA /
bdag cag dpon slob nas /
'grub par mdzod cig /
wa shaM ku ru hoH me lha'i sngags la spel tshig btags pas yam shing sogs bsreg rdzas lhag ma rnam+s... 'bul /
dril bu dkrol zhing /
'jig rten dbang phyug tshangs dbang mgon gyi sras / /
zhes sogs kyis bstod /
de nas /
oM AHhrIH sogs kyis any+tsa ma NaM dang prok+Sha NaM pra tI ts+tsha hUM swAhA /
oM agna ye puSh+pe nas /
shap+ta'i bar gyis mchod /
gtor ma sgrub thabs ltar byin gyis brlab la| me lha'i sngags /
oM agna ye nas /
bA hA nA ye a kA ro mu khaM sarba d+harmA NAM A dya nut+pan+natwad oM AHhUM phaT swAhA /
btags pa bdun nam gsum gyis phul /
oM puSh+pe nas /
shap+ta'i bar gyis mchod /
me ste bsreg bya za ba'i lha / /
drang srong rgyal po gdon gyi bdag /
shar lho me lha'i tshogs bcas la / /
mchod cing bstod de phyag kyang 'tshal / /
mchod sbyin gtor ma 'di snoms la / /
rnal 'byor bdag cag 'khor bcas la / /
zhes sogs /
yid la 'dod pa kun 'grub shog /
oM AHhrIHpra wa ra sad ka raM ar+g+haM pra tI ts+tsha hUM swAhA /
mchod yon phul rjes /
gshegs skyems su mar khu dgang blugs bdun nam gsum me lha'i sngags kyis 'bul la /
na mo badzra pA Ni sya /
oM agna ye /
de ba tA ya /
d+hu ba ta ye /
dzwa li ni swAhA /
gang yang bdag blo rmongs pa yis / /
zhes pa nas /
bzod mdzad... rigs / /
zhes sogs kyis bzod par gsol /
me lha drang srong gi tshogs kyis bskor ba bdag la dgongs su gsol /
khyed rnams la dbang gi sbyin sreg phul ba la brten nas zhi rgyas dbang drag sogs las rab 'byams kyi dngos grub thogs med myur du 'grub pa'i dngos grub stsal du gsol /
zhes dang /
rgyal ba sras bcas nyan thos rang rgyal /
zhes sogs kyis 'dod gsol zhu /
oM badzra satwa AH rang gi don dang gzhan gyi don / /
sgrub byed bsreg bya za ba gshegs / /
ji bzhin dus su tshur byon zhing / /
bdag gi dngos... @# / /
grub thams cad sgrub / /
ces pas bskul la /
na mo badzra pA Ni sya /
na mo agne ye /
ku ti ku ti /
ga ti ye gats+tsha gats+tsha /
sho sha na ti la li su tra swAhA /
oM muHme lha ye shes pa rang bzhin gyi gnas su... gshegs /
dam tshig pa me 'bar ba'i rnam par gyur / /
'dir smras pa /
shes rab pha rol phyin ma'i zlos gar ni / /
srid zhi'i mig 'phrul yum gcig rje btsun ma / /
snying gi mdza' mor bsnyen pa'i cho ga yi / /
yan lag dam pa'i gsung bzhin bkod pa'i dges / /
rnyog med dwangs pa'i yid kyi rdzing bu'i ngos / /
'phags ma'i 'dzum zhal zla ba gsar ba'i gzugs / /
yid la mngon dga' rgyas pa'i lang tsho ru / /
mi nub skye ba'i phreng bar 'dzin gyur cig /
ces rje btsun ma 'phags ma sgrol ma'i sgrub... thabs tsit+ta ma Ni dang 'brel ba'i bsnyen sgrub kyi yan lag me lha thab tu 'gugs pa'i bsnyen pa dang /
de'i bcu cha'i sbyin sreg /
'das lha'i bcu cha'i sbyin sreg bcas bya tshul nag 'gros su bkod pa dngos grub bung ba 'gugs pa'i rab rgyas ut+pal dmar po'i chun po zhes bya ba 'di yang bkra... shis chos gling gi dge slong rnal 'byor spyod pa'i spong ba pa bla ma blo bzang chos 'phel lags nas bskul ba'i ngor /
sku bcar mtshan zhabs dar han khri byang sprul ming pa blo bzang ye shes bstan 'dzin rgya mtshor 'bod pas dam pa'i phyag bzhes ltar bkod pa yi ge pa'ang bskul pa po nyid nas bgyis pa 'jig rten na nyi zla ltar gyur cig / / /
! rnam par 'dren pa'i ye shes rol pa mo / /
lhag pa'i lha mchog tsit+ta ma Ni gang / /
bsnyen sgrub yan lag me lha'i bsnyen pa dang / /
'das dang ma 'das bcu cha'i sbyin sreg bcas / /
dad ldan tshong dpon tshe... ring chos 'phel dang / /
nor 'dzin dpal sgron lhag bsam 'o ma'i mtshor / /
dpar gyi zla gzugs ngo mtshar bkod pa 'bum / /
ci yang 'char 'dis rgyu sbyor 'brel thogs rnams / /
tsheX yi nyi ma mi nub ringX du gsal / /
chosX 'byor dge mtshan dbyar gyi... mtsho ltar 'phelX / /
ma norX dam chos 'dzinX pa'i dpalX chen pos / /
sa gsum mun sel sgronX me 'grub gyur cig / /
ces pa 'di yang gong gsal zung nas tsit+ta ma Ni'i bsnyen sgrub kyi yan lag dpar du bskrun pa'i smon tshig tu khri byang pas sbyar ba'o / /
dge legs 'phel / / / /
