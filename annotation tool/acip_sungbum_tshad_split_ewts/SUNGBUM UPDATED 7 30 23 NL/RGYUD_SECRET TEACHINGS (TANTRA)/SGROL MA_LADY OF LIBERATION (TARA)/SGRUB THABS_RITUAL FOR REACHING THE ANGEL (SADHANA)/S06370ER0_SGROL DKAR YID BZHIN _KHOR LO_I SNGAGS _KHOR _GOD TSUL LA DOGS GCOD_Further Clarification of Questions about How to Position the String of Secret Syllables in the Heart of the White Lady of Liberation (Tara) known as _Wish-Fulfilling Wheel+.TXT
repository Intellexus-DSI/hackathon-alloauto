! sgrol dkar yid bzhin 'khor lo'i sngags 'khor 'god tshul sku nyid nas gsung ba ltar rgyal ba dge 'dun rgya mtsho dang bskal bzang rgya mtsho gnyis ka'i gzhung du 'byung yang /
ngor chen dkon mchog lhun grub dang /
thU bkwan blo bzang chos kyi nyi ma'i gzhung mthun par thugs ka'i 'khor lo'i lte bar tAM yig gi mthar /
oM bdag gi tshe dang bsod nams dang /
ye shes rgyas par mdzod cig hA /
zhes pas bskor ba dang /
rtsibs brgyad la mdun nas g.yas skor du /
tA re tu t+tA re tu re swA /
zhes pa'i yi ge brgyad dgod par gsungs pa de /
tshar chen blo gsal rgya mtsho dang rgyal dbang lnga pa chen po'i dgongs pa dang yang mthun cing /
rgya gzhung gi bstod par yang /
rtsibs brgyad la ni yi ge brgyad /
yongs su bskor ba'i rnam pa can / /
zhes dang /
dri lan padma dkar po'i phreng ba las kyang /
rtsibs brgyad la ni yi ge ni / /
brgyad kyis yongs su bskor ba la / /
lte bar oM dang hA'i yi ge'i / /
dbus gnas bsgrub bya'i ming dang ldan / /
zhes gsungs 'dug pas 'di bzhin mdzad 'tshal te /
rgyal @# / /
mchog bskal bzang rgya mtsho'i gzhung de sku gzhon nu'i tshe rje dge 'dun rgya mtsho'i gsung la brten nas mdzad pa'i phyir dang /
rje dge 'dun rgya mtsho'i gzhung las rtsibs brgyad la yi ge brgyad 'god par gsungs pa'i phyir ro / /

