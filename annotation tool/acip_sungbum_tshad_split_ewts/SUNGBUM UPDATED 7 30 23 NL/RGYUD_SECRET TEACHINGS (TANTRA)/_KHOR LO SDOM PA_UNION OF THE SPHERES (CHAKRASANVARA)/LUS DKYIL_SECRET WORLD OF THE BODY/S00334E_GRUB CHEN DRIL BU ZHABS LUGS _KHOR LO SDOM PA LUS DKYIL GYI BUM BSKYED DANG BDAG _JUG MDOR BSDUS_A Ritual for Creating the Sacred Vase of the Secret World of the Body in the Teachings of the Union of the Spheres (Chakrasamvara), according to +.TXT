@# / /
grub chen dril bu zhabs lugs bcom ldan 'das 'khor lo sdom pa lus dkyil gyi bum bskyed dang bdag 'jug mdor bsdus nyes ltung dri ma 'khrud pa'i thugs rje'i ga pur chab rgyun zhes bya ba bzhugs so / /
@## / /
shes bya'i 'khorX lo gang du sdomX paX yi / /
bde chen rig pa'i rgyal po rjes chags gar / /
mi shigs do rar rtag tu rtsen pa yis / /
ma rig sgo nga'i sbubs rgya grol bar mdzod / /
kye ma deng dus bdag dang bdag 'dra dag /
rdo rje theg par 'jug la shin tu rings / /
dam tshig srog ltar bsrung bar khas blangs nas / /
lag len 'phongs rtug phyis pa'i rdo bzhin bskyur / /
kye ma 'di ni rdo rje dmyal ba ru / /
bsam bzhin rang gis myur stabs lceb min nam / /
bla ma yi dam tshogs bcas dpang bzhag nas / /
khas blangs dam bca' ji ltar byas pa soms / /
rdo rje mgo bor bzhag nas gang khas blangs / /
mna' chu lce thog bzhag nas gang khas blangs / /
bla ma'i phyag la 'jus nas gang khas blangs / /
slob dpon zhal @# / /
gyi tha tshig gang khas blangs / /
khe nyen de tsam shes bzhin yal 'dor ba / /
snying la 'dre chen stong gis brlams pas lan / /
myur du rdo rje dmyal bar 'gro ba'i rtags / /
mi bzad dmyal ba'i bud shing byed pa'i rtags / /
cung zad dran dang shes bzhin bsrung khul yang / /
ring nas 'dris pa'i rmongs dang bag med kyis / /
nyes ltung char bzhin babs pa 'di bsam tshe| |dbang med rdo rje'i dmyal bar shor gyis dogs / /
'on kyang rgyal ba'i thugs rje shin tu myur / /
rdo rje theg pa'i thabs mkhas mchog tu zab / /
nyung ngu'i cho ga tsam la brten nas kyang / /
nyes ltung drung nas 'byin 'di e mamahoH /
de phyir thugs rje'i ga pur chab rgyun gyis / /
nyes ltung dri ma bcil dang lhan cig tu / /
sku bzhi'i sa bon grung por byed pa yi / /
tsheg sgrigs khyer bde spel 'dir rtag 'grus shig /
de la 'dir grub pa'i dbang phyug chen po dril bu zhabs lugs kyi bcom ldan 'das 'khor lo sdom pa lus dkyil la brten nas dbang gi chu bo mi nub pa dang /
rtsa ltung sogs nyams chags skong ba'i dgos pa rlabs po che sgrub phyir bdag 'jug shin tu nyung du rgyun khyer du bya bar 'dod pa'i chog sgrigs nag 'gros su 'god pa la /
bla brgyud nas bzung dag pa gsum gyi rnal 'byor bar sngon du btang /
bum bskyed bsdus pa bya tshul ni /
bum pa /
khaN+Da ro hisa bsangs /
swa b+hA was sbyangs /
stong pa'i ngang las paM las sna tshogs padma dang a las zla ba'i steng du /
baM baM las rin po che'i bum pa dkar po lto ba che ba mgrin pa ring ba mchu 'phyang ba la sogs pa'i mtshan nyid thams cad dang ldan par gyur /
oM tAp+te tAp+te mahA tAp+te swAhA /
lha'i chu bo gang+ga dang bum pa'i chu dbyer mi phyed par gyur /
rnam rgyal bum pa'i nang du sna tshogs padma 'dab ma brgyad pa'i dbus su mtshan dpe'i ngo bo dbyangs gsal gyi yi ge yongs su gyur pa las zla ba'i dkyil 'khor dkar la dmar ba'i mdangs can la dbyangs gsal rnams gzugs brnyan shar ba bzhin du snang ba'i dbus su hUM yig dkar la dmar ba'i mdangs can las kha dog sna lnga pa'i 'od zer 'phro ba'i rtse mo las 'khor lo lnga'i lha tshogs rnams 'thon te 'gro ba rnams 'khor lo lnga'i lha tshogs kyi go 'phang la bkod pa dang /
sngon thog ma med pa nas @# / /
grub pa'i dpa' bo deng rnal 'byor ma la sogs pa phyogs bcu'i zhing khams na bzhugs pa rnams lhan cig spyan drangs /
mnyam par sbyar ba sngon du 'gro bas zhu ba hUM yig gi nA da la thim zhing /
hUM yig lhan skyes kyi dga' ba'i rang bzhin can du gyur /
oM AHhUM oM sarba bI ra yo gi nI kA ya wA ka tsit+ta badzra swa b+hA wa At+ma konyahaM /
oM badzra shud+d+haHsarba d+harmAHbadzra shud+d+hony+haM /
zla ba dbyangs gsal hUM dang bcas pa yongs su gyur pa las gdan rnams dang lha drug cu rtsa gnyis skad cig gis grub par gyur pa ni /
de yang bum pa'i nang gi rim pa phyi ma'i phyogs mtshams brgyad du ro'i gdan /
de'i nang du sku'i 'khor lo dkar po /
de'i lte bar gsung gi 'khor lo dmar po /
de'i lte bar thugs kyi 'khor lo sngon po /
de'i lte bar bde chen gyi 'khor lo /
sna tshogs padma'i lte bar nyi ma'i gdan la dpal he ru ka yab yum /
padma'i 'dab ma la shar du mkha' 'gro ma nag mo /
byang du lA ma ljang gu /
nub tu khaN+Da ro hi dmar mo /
lhor gzugs can ma ser mo /
me la sogs pa'i mtshams bzhir bdud rtsi lngas gang ba'i thod pa bzhi /
thugs kyi 'khor lo'i rtsibs brgyad la thugs kyi rigs kyi dpa' bo dang dpa' mo /
gsung gi 'khor lo'i rtsibs brgyad la gsung gi rigs kyi dpa' bo dang dpa' mo /
sku'i 'khor lo'i rtsibs brgyad la sku yi rigs kyi dpa' bo dang dpa' mo /
rim pa phyi ma'i phyogs mtshams brgyad du sgo mtshams ma brgyad /
rnam rgyal bum pa'i mtshan ma'i gnas su pad nyi'i gdan la hUM dang baM las rdo rje dang gri gug hUM dang baM gyis mtshan pa las dpal he ru ka yab yum /
las bum gyi nang dang mtshan ma'i gnas su pad nyi'i gdan la baM las gri gug baM gyis mtshan pa gnyis yongs su gyur pa las dum skyes ma gnyis su gyur /
phai| ye shes pa'i 'khor lo mtshan ma'i ye shes pa dbang lha dang bcas pa spyan drangs /
oM ar+g+haM pra tIts+tsha hUM swAhA /
badzra ang+ku sha dzaHbadzra pU sha hUM /
badzra s+pho Ta baM /
badzra g+haN+Da hoH ye shes pa rnams rang rang gi dam tshig pa dang dbyer med du 'dres /
dbang gi lha rnams kyis dbang bskur /
rang rang gi rigs bdag gis dbu brgyan par gyur /
oM khaN+Da ro his bsangs /
swa b+hA was sbyangs /
stong pa'i ngang las kaM las byung ba'i nas /
ster bar gyur /
oM ar+g+haM AHhUM /
nas /
oM badzra shap+ta AHhUM /
zhes mchod pa byin gyis brlabs la /
oM ar+g+haM pra tIts+tsha hUM swAhA /
nas oM badzra shap+ta AHhUM swAhA /
oM AHbadzra A hUM swAhA /
oM AHbadzra A dar+she hUM /
nas /
oM AHbadzra d+harme @# / /
hUM| oM hUM baM raM rAM laM lAM /
kaM khaM gaM nas /
saM haM hUM hUM phaT oM AHhUM /
oM khaN+Da ro hi hUM hUM phaT oM AHhUM /
gnas bzhi dang gsang gnas byin gyis brlabs pa'i yab yum snyoms par zhugs pas bum pa'i lha rnams lhan skyes kyi bde ba dang de kho na nyid dbyer mi phyed pa'i ting nge 'dzin la snyoms par zhugs pas de kho na nyid kyi mchod pas mnyes par gyur /
oM hUM baM r-iM r-I nas /
saM haM hUM hUM phaT /
oM na mo b+ha ga wa te wI re shA ya hUM hUM phaT /
oM bahA kalpA gnI saM ni b+hA ya hUM X oM dza TA mu ku TXng+ka TA ya hUM X oM daMSh+TA ka rA lo gra b+hI Sha Na mu khA ya hUM X oM sa ha sra b+hu dza b+hA su rA ya hUM X oM pa ra shu pA sho dyA ta shu la kha TAM ga d+ha ri Ni hUM X oM bya g+h+rA dzi nAm+pa ri d+ha rA ya hUM X oM mahA d+hUm+b+rAn+d+ha kA ra wa puShA ya hUM X oM na mo b+ha ga wa ti badzra bA rA hU bam hUM X oM na mo Ar+ya a pa rA dzi te tre lokya mA te bidyir shwa rI hUM X oM na mo sar+b+ba b+hu ta b+ha ya ba he mahA badzre hUM X oM na mo badzra sa ni a dzi ta a pa rA dzi te bA shaM ka ri ne tra hUM X oM na mo b+h+ra ma Ni sho Sha Ni ro Sha Ni gro d+he ka ra le hUM X oM na mo tra sa ni mA ra Ni pra b+he da nI pa rA dza ye hUM X oM na mo bidzA ye dzam+b+ha ni sta m+b+ha ni mo ha ni hUM X oM na mo badzra bA rA hI mahA yo ge nI kA me shwa ri kha gi hUM hUM phaT /
sngags kyi 'od zer gyis phyogs bcu'i sangs rgyas dang byang chub sems dpa' thams cad kyi ye shes kyi bdud rtsi bkug nas bum pa'i chu la thim par gyur /
hUM| zhes gzungs thag bzung la rnam rgyal la gtso bo yab kyi snying po /
oM shrI badzra he he ru ru kaM hUM hUM phaT /
DA ki nI dzA la shaM ba raM swAhA /
zhes brgya rtsa dang /
nye snying /
oM hrIHha ha hUM hUM phaT /
nyer gcig dang /
yum gyi snying po /
oM badzra pai ro tsa nI ye hUM hUM phaT swAhA /
brgya rtsa dang /
nye snying /
oM sarba bud+d+ha DA ki nI ye badzra war+N+Na nI ye hUM hUM phaT swAhA /
zhes pa dang 'khor sngags /
oM r-iM r-IM l-iM l-IM nas /
saM haM hUM hUM phaT /
ces pa rnams nyer gcig re /
las bum la /
oM khaN+Da ro hi hUM hUM phaT /
brgya rtsa /
thun mong du /
oM sarba ta thA ga ta a b+hi She ka ta sa ma ya shrI ye hUM /
ci mang bzla /
de nas dung chos kyi chu la dmigs nas /
oM badzra a mr-i ta u da ka hUM /
zhes dang /
oM AHhUM /
lan bdun bzlas te bsngags la /
dung chos kyi chu'i rdul phra rab rnams ye shes kyi bdud rtsir byas pa'i rdo rje'i rdul phra rab kyi rang bzhin du gyur /
par bsams la /
oM hrIHha ha hUM hUM phaT /
ces gtso bo'i sngags dang /
hUM| lan bdun bzlas nas bum pa gnyis su mchod yon phul /
khaN+Da ro his me tog dkar po gsum gsum gzhug /
oM sarba ta tha ga ta puSh+pe nas /
shap+ta pra tIts+tsha swAhA /
zhes mchod /
khaN+Da ro his bsang gtor byas la /
hi srid dkyil 'khor gyi bya ba rnams ma rdzogs pa de srid du bgegs rnams bzlog par mdzod cig /
ces brjod /
bum pa'i lha d AHdmar po /
hUM sngon po gsum steng nas steng du gnas pa las 'od zer 'phros pas /
phyogs bcu na bzhugs pa'i dpa' bo dang dpa' mo'i dbang phyug ma rnams kyi thugs ka'i sa bon las ye shes kyi bdud rtsi bkug pa oM AHhUM gsum la thim zhing /
de gsum yang rim gyis zhu ba thod par thim par gyur /
oM AHhUM /
lan gsum /
mchod pa byin gyis brlab pa ni /
oM khaN+Da ro hi hUM hUM phaT /
oM swa b+hA wa shud+d+hAHsarba d+harmAHswa b+hA wa shud+d+honyahaM /
stong pa nyid du gyur /
stong pa'i ngang las kaM las byung ba'i thod ba yangs shing rgya che ba rnams kyi nang du hUM las byung ba'i mchod yon /
zhabs bsil /
zhal bsil /
bsang gtor /
me tog /
bdug spos /
mar me /
dri| zhal zas /
rol mo la sogs pa rnams rang bzhin stong nyid /
rnam pa mchod rdzas so so'i rnam pa can /
byed las dbang po drug gi spyod yul du zag pa med pa'i bde ba khyad par can star bar gyur /
oM ar+g+haM AHhUM /
oM pAdyaM AHhUM /
oM Any+tsa mAnaM AHhUM /
oM prok+Sha NaM AHhUM /
oM badzra puSh+pe AHhUM /
oM badzra d+hU pe AHhUM oM badzra dI pe AHhUM /
oM badzra gan+d+he AHhUM /
oM badzra @# / /
rnams chags pa chen po'i mes zhu n+sa byang chub kyi sems kyi ngo bor bum pa'i chu dang ro gcig tu gyur /
mtshan ma'i lha rnams kyang zhu nas lha rang rang gi phyag mtshan gyi rnam par gyur /
de nas /
rang he ru kar gnas pa'i thugs kar paM ser po las /
zhes sogs tshogs zhing nas bdag bskyed bzlas pa gtor 'bul gyi mjug /
dkyil 'khor gyi 'khor lo bdag nyid la thim par gyur /
ces pa'i bar sgrub thabs ltar btang bde ni lus kyi dkyil 'khor sgrub pa'o / /
de nas /
rang nyid gtso bo las mar me gcig las gnyis chad kyi tshul du phye nas dkyil 'khor gyi shar sgo'i thad kyi phyi rol du mchod pa'i las la gnas par gyur /
ces brjod /
de nas /
oM khaN+Da ro his bsangs /
swa b+hA wa sa sbyangs /
stong pa'i ngang las kaM las thod pa yangs shing rgya che ba rnams kyi nang du hUM las byung ba'i mchod yon /
zhabs bsil /
zhal bsil /
bsang gtor /
me tog| bdug spos /
mar me /
dri /
zhal zas /
rol mo la sogs pa rnams zhes pa nas /
steng bar gyur /
oM ar+g+haM AHhUM /
oM pAdyaM AHhUM /
oM Any+tsa mA NaM AHhUM /
oM prok+Sha NaM AHhUM /
oM badzra bush+pe AHhUM /
nas /
oM badzra shap+ta AHhUM /
oM rU pa AHhUM /
nas /
oM spa? AHhUM /
zhes dkyil 'khor gyi mchod pa chu bzhi nyer spyod rol mo dang bcas pa byin gyis brlabs la /
rang gi snying ga nas spros pa'i mchod pa'i lha mo rnams kyis mchod par gyur /
oM ar+g+haM pra tIts+tsha hUM swAhA /
oM pAdyaM pra tIts+tsha hUM swAhA /
oM Any+tsa mA NaM pra tIts+tsha hUM swAhA /
oM prok+Sha naM pra tIts+tsha hUM swAhA /
oM badzra puSh+pe AHhUM swAhA /
nas /
oM badzra shap+ta AHhUM swAhA /
oM badzra wi Ni hUM hUM phaT< nas /
oM d+harma d+hA tu bidzra hUM hUM phaT /
oM shrI he ru ka sa pa ri wA ra mahA sap+ta rat+na bra tIts+tsha hUM swAhA /
oM hUM baM r-iM r-Im l-iM l-IM nas /
ShaM saM haM huM hUM phaT oM AHhUM /
gnas bzhi dang gsang gnas byin gyis brlabs pa'i yab yum snyoms par zhugs pas byang sems zhu ba spyi bo nas mgrin par sleb pa na dga' ba /
mgrin pa nas snying gar sleb pa na mchod dga' /
snying ga nas lte bar sleb pa na khyad dga' /
lte ba nas nor bu'i rtser sleb pa na lhan skyes kyi ye shes skyes pas lha thams cad kyis kyang bde ba chen po myong /
dkyil 'khor pa'i lha rnams lhan skyes kyi bde ba dang de kho na nyid dbyermi phyed pa'i ting nge 'dzin la snyoms par zhugs pas de kho na nyid kyi mchod pas mnyes par gyur /
ces phyi nang gsang ba de kho na nyid kyis mchod nas /
oM bcom ldan dpa' bo'i dbang phyug la phyag 'tshal hUM hUM phaT /
oM bskal pa chen po'i me dang mnyam pa'i 'od hUM hUM phaT /
oM ral pa'i cod pan mi bzad pa dang ldan hUM hUM phaT /
oM mche ba rnam par gtsigs pa 'jigs pa'i zhal hUM hUM phaT /
oM stong phrag phyag ni 'bar ba'i 'od zer can hUM hUM phaT /
oM dgra sta zhags gdengs mdung dang kha TAM 'dzin hUM hUM phaT /
oM stag gi pags pa'i na bza' 'dzin pa can hUM hUM phaT /
oM sku@# / /
chen dud kha bgegs mthar mdzad la 'dud hUM hUM phaT /
oM bcom ldan 'das ma rdo rje phag mo la phyag 'tshal hUM hUM phaT /
oM 'phags ma rig ma'i dbang phyug khams gsum gyis mi thub hUM hUM phaT /
oM 'byung po'i 'jigs pa thams cad rdo rje chen pos 'joms hUM hUM phaT /
oM rdo rje'i gdan bzhugs gzhan gyis mi thub dbang byed spyan hUM hUM phaT /
oM gtum mo khro mo'i gzugs kyis tshangs bskem par mdzad hUM hUM phaT /
oM bdud rnams skrag cing skem pas gzhan gyi phyogs las rgyal hUM hUM phaT /
oM rmugs byed rengs byed rmongs byed kun las rnam par rgyal hUM hUM phaT /
oM rdo rje phag mo sbyor chen 'dod dbang ma la 'dud hUM hUM phaT /
ces bstod cig bzlas pa byang ni /
oM shrI badzra he he ru ru kaM hUM hUM phaT /
DA ki nI dzA la shaM pa raM swAhA /
oM hrIHha ha hUM hUM phaT /
oM badzra bai ro tsa nI ye hUM hUM phaT swAhA /
oM sarba bud+d+ha DA ki nI ye badzra war+N+Na nI ye hUM hUM phaT swAhA /
zhes yab yum gyi snying po nya snying dang /
oM oM ha /
na ma hi /
swAhA hu /
bauShaT he /
hUM hUM ho /
phaT haM /
oM baM /
haM yoM /
hriM moM /
hreM hriM /
hUM hUM /
phaT phaT hUM hUM phaT /
ces go cha dang /
oM r-iM r-IM l-iM l-IM /
kaM khaM gaM g+haM ngaM /
tsaM tshaM dzaM dz+haM nyaM /
taM THaM DaM D+haM naM /
paM phaM baM phaM /
yaM raM laM waM /
shaM ShaM saM haM huM hUM phaT /
ces ci nus bzlas mthar /
oM badzra he ru ka sa ma ya /
nas /
satwa AHhUM phaT /
ces yig brgya brjod /
gtor ma nang mchod ltar byin gyis brlab /
dkyil 'khor gyi lha rnams kyi ljags la hUM dkar pa las byung ba'i rdo rje rtse gsum pa dkar po nas 'bru tsam 'khod pa'i rdo rje'i 'od zer gyi sbu gus drangs nas gsol bar gyur /
oM badzra a ra la hoHdzaHhUM baM hoHbadzra DA ki n+ya sa ma ya straM tri shya hoHlan gsum dang /
oM ?tar ka ra /
nal d+hI li d+hi lihUMhUM phaT /
lan gcig oM badzra A ra li hoHnas trishya hoHlan gnyis kyis 'bul /
oM ar+d+haM pra tEts+tsha hUM swAhA /
oM pAdyaM pratIts+tsha hUM swAhA /
oM badzra puSh+pe AHhUM swAhA /
nas shap+ta AHhUM swAhA /
oM badzra wI Ni hUM hUM phaT /
oM badzra wA she hUM hUM phaT /
oMd+harma d+ha tu b+dzi hUM hUM phaT /
oM hUM baM-i r-i r-IaM /
zhes phyi nang gi mchod pas mchod /
oM bcom ldan dpa' bo'i dbang phyug la phyag 'tshal hUM hUM phaT /
nas /
oM rdo rje lag mo sbyor chen 'dod dbang mal 'du de hUM hUM phaT /
ces pa'i bar gyis bstod /
de nas /
srid pa dang mnyam zhi ba chags bcom kun tu rtog pa 'joms / /
khyod ni dngos po mtha' dag mkha' star gzigs pa dang ldan pa / /
mgon po shin tu brtse ba lci ba'i chus brlan thugs kyi chus / /
mdzod cig lha mo rnams kyis bdag la shin tu rjes brtser mdzod / /
ces gsol ba gdab /
'di rnams ni sgrub pa'i dkyil 'khor la mchod pa'o /
shin du bsdu skabs sgrub pa'i dkyil 'khor la mchod pa ni med kyang rung bar sems /
! de nas bdag 'jug dngos la 'jug pa ni /
dbang lha'i mchod pa /
oM khaN+Daro his bsangs /
swa b+hA wa sa sbyangs /
stong pa'i ngang las kaM las @# / /
byung ba'i thod pa nas /
ster bar gyur /
oM ar+g+haM AHhUM /
oM pA dyaM AHhUM /
oM badzra puSh+pe AHhUM nas /
shap+ta AHhUM /
zhes byin gyis brlab /
maN+Dal phul /
dga' chen khyod bdag ston pa bas| |slob dpon khyod ni dgongs su gsol / /
byang chub chen po'i tshul brtan pa / /
mgon po chen po bdag 'tshal lo / /
dam tshig de nyid bdag la stsol / /
sdom pa dag kyang bdag la stsol / /
byang chub sems kyang bdag la stsol / /
sangs rgyas chos dang dge 'dun te / /
skyabs gsum dag kyang bdag la stsol / /
thar pa chen po'i grong mchog tu / /
mgon pos bdag ni gzhug tu gsol / /
lan gsum /
oM tsak+Shu ban+d+ha ba ra ma nA ya hUM |gis mig dar bcing /
AHkhaM bI ra hUM gis me tog blang /
khaN+Da ro hi sa bsangs /
rang nyid he ru ka ra gsal ba'i gnas gsum du oM AHhUM gis mtshan par gyur /
zhes byin gyis brlab /
bu khyod su yin ci la dga' / /
skal bzang bdag ni bde chen la'o / /
de yis bu la ci zhig bya / /
sangs rgyas mchog gi dam tshig go /
zhes dri lan bya /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
zhes lan gsum gyis byang sdom gzung /
rang gi snying gar zla ba la gnas pa'i rdo rje dgar po kun rdzob dang don dam byang sems kyi ngo bor gyur /
oM sarba yo ga tsit+taM ut+bA ta yA mi /
zhes thams cad rnal 'byor gyi sems bskyed /
oM su ra te sa ma yastwaM hoHsid+d+h+ya badzra ya thA su khaM /
zhes brtan par bya /
deng khyod la de bzhin gshegs pa thams cad kyis byin gyis rlob bar 'gyur gyi /
khyod kyis kyang de bzhin gshegs pa thams cad kyi mchog tu gsang ba'i dkyil 'khor 'di dkyil 'khor du ma zhugs pa rnams la smra bar mi bya zhing /
ma dad pa rnams la'ang ma yin no / /
zhes gsang bar gdams /
rdo rje la 'jus te /
hUM dzaHhUM /
zhes brjod /
de nas /
sangs rgyas kun gyi rang bzhin sku / /
slob dpon la ni skyabs su mchi / /
dpa' bo rnal 'byor ma 'khor lo / /
rnal 'byor gnas la bdag phyag 'tshal / /
don dam smra ba'i seng ge rnal 'byor zhes bya ba / /
nyon mongs gcod pa'i don la shin tu mkhas gyur pa / /
srid pa'i nyes brgya skyed rtsa nyon mongs chod mdzod la / /
rnal 'byor don dam rgyal po de nyid grub par mdzod / /
de bzhin gshegs pa kun gyi gnas / /
he ru ka dpal grong khyer mchog /
snying po'i dkyil 'khor 'di ru ni / /
bdag gis slob ma gzhug par bgyi / /
gong nas gong gi sdom pa ni / /
bu khyod kyis ni bsrung bya ste / /
grol ba'i rgyu ni de las gzhan / /
thabs ni ci yang yod ma yin / /
zhes gsol gdab dang gnang ba byin par bsam /
de nas /
sangs rgyas byang chub sems dpa' kun / /
bdag la dgongs par mdzad du gsol / /
bdag ming mi bskyod rdo rje zhes / /
dus 'di nas ni bzung nas ni / /
byang chub snying por @# / /
mchis kyi bar / /
ji ltar dus gsum mgon po rnams / /
byang chub tu ni nges mdzad pa'i / /
byang chub sems ni bla na med / /
dam pa bdag gis bskyed par bgyi / /
rigs lnga spyi dang so so yi / /
dam tshig sdom pa ma lus gzung / /
ma bsgral ba rnams bdag gis bsgral / /
ma grol ba rnams bdag gis dgrol / /
dbugs ma phyin pa dbugs dbyung zhing / /
sems can mya ngan 'das la dgod / /
lan gsum gyis sngags sdom gzung /
sangs rgyas chos dang dge 'dun la / /
rtag tu bdag ni skyabs su mchi / /
theg pa gsum po thams cad dang / /
rnal 'byor gsang sngags mkha' 'gro ma / /
dpa' bo dpa' mo dbang lha mo / /
byang chub sems dpa' bdag nyid che / /
khyad bar du yang slob dpon la / /
rtag tu skyabs su mchi bar bgyi / /
he ru ka dpal sogs dpa' bo / /
rnal 'byor ma dang snang mdzad sogs / /
byang chub sems dpa' dpag med pa| |thams cad bdag la dgongs su gsol / /
bdag gis dus 'di nas bzung ste / /
ji srid gnyis med la gnas par / /
de yis tshangs spyod gnyis med pa / /
nyi shu rtsa gnyis legs par bsrung / /
zhes lan gcig gis dam tshig gzung /
swa b+hA was stong par sbyangs /
stong pa'i ngang las rang nyid he ru ka sngon po zhal bzhi phyag bcu gnyis pa yum dang bcas par gyur pa'i snying khar dpyid thig las gtso bo yab yum /
snying kha'i phyogs bzhi'i rtsa 'dab las snying po'i rnal 'byor ma bzhi /
mtshams bzhi'i rtsa 'dab las bdud rtsis gang ba'i thod pa bzhi /
gnas nyer bzhi'i rtsa khams las dpa' bo dang dpa' mo nyer bzhi /
dbang po'i sgo brgyad kyi rtsa las sgo mtshams ma brgyad du gyur /
gtso bo'i gnas rnams su oM ha /
na ma hi /
swAhA hu /
bauShaT he /
hUM hUM ho /
phaT haM rnams dang /
yum gyi gnas rnams su oM baM /
haM yoM /
hriM moM /
hreM hriM /
hUM hUM /
phaT phaT rnams kyis mtshan par gyur /
phaiM /
bla ma dang gtso bo tha mi dad pa'i thugs ka'i hUM gi 'od zer gyis sangs rgyas byang sems thams cad lha so bdun gyi rnam par spyan drangs /
A li kA li'i rnam par gyur te rang gi lus kyi stod smad bar gsum nas zhugs te snying gar thim par gyur /
dam bzhag gi skor med kyang chog /
de nas /
dpa' bo dang rnal 'byor ma thams cad kyis byin gyis rlobs shig /
dpal he ru ka bdag la dbab par mdzod cig /
ces gsol ba gdab /
bla ma dang gtso bo tha mi dad pa'i thugs ka'i hUM gi 'od zer gyis /
sangs rgyas dang byang sems dpa' bo dang rnal 'byor ma thams cad 'khor lo bde mchog gi lha'i rnam par spyan drangs /
rang gi lus la char chen po bab pa bzhin du ba sbu'i sgo thams cad nas zhugs shing gnyis su med par thim par gyur /
oM hrIHha ha hUM hUM phaT /
oM tiShTHa mahA kro d+ha A be shA ya hUM /
zhes bzlas te ye shes pa dbab /
@# / /
tiShTHa badzra /
zhes brtan par bya /
de nas /
oM pra tIts+tsha badzra hoHzhes me tog dor /
oM pra ti gr-idrA straM i maM satwa mahA pA la /
zhes mgo la bcings /
he ru ka dpal ding khyod kyi / /
mig 'byed par ni brtson par mdzad / /
phye bas thams cad mthong 'gyur ba'i / /
rdo rje'i mig ni blan med / /
oM badzra nai tra a pa ha ra pa Ta laM hrIHzhes mig dar bsal /
he badzra pA shya /
zhes lta bar bskul /
slob dpon gyi lus 'do mgang gru bzhi la sogs pa dpa' mo dang dpa' bo'i gnas su bsgrubs pa'i rten gyi dkyil 'khor dang /
gnas dang nye ba'i gnas la sogs pa bcu'i bdag nyid kyi rtsa dang khams rnams byang phyogs so bdun gyi ngo bo'i lha so bdun du bsgrubs pa'i brten pa'i dkyil 'khor la ltos shig /
de ltar rten dang brten par bcas pa'i dkyil 'khor gyi 'khor lo mngon sum du mthong bar gyur par bsam mo / /
de nas maN+Dal phul te /
chos bden bdag nyid bsam mi khyab / /
bdag la dbang ni bskur bar mdzod / /
ces lan gsum gyis gsol ba gdab /
dbang rdzas rnams /
oM khaN+Da ro hi sa bsangs /
swa b+hA was sbyangs /
stong pa'i ngang las dbang rdzas bum chu /
cod pa na /
rdo rje /
dril bu rnams skad cig gis mi bskyod pa /
rin 'byung /
'od dpag med /
don grub yab yum gyi rnam par gyur /
bla ma dang gtso bo tha mi dad pa'i thugs ka'i hUM gi 'od zer gyis ye shes pa dang dbang gi lha rnams spyan drangs /
phaiM /
dzaHhUM baM hoH gnyis su med par gyur /
dbang gi lhas dbang rdzas kyi lha la dbang bskur /
rdo rje sems dpas dbu brgyan par gyur /
oM ar+g+haM pra tIts+tsha hUM swAhA /
nas /
shap+ta pra tIts+tsha hUM swAhA /
zhes pa'i bar gyis mchod /
yab yum snyoms par zhugs te bde ba chen po'i ngo bor zhu ba las byung ba'i dbang rdzas bum chu /
cod pan /
rdo rje /
dril bu rnams su gyur /
bla ma dang gtso bo tha mi dad pa'i thugs ka'i hUM gi 'od zer gyis bcom ldan 'das 'khor lo sdom pa'i dkyil 'khor 'khor dang bcas pa spyan drangs /
oM ar+g+haM pra tIts+tsha hUM swAhA /
nas /
shap+ta pra tIts+tsha hUM swAhA /
zhes pa'i bar gyis mchod /
rdo rja can gyis sangs rgyas la / /
'gro ba bskyab pa'i ched du dbang / /
yon tan 'byung gnas ji ltar bstsal / /
de ltar 'di la stsal du gsol / /
zhes gsol ba btab pas /
sgo mtshams ma brgyad kyis bgegs bskrad /
dpa' bo rnams kyis shis pa brjod /
dpa' mo rnams kyis rdo rje'i glu len /
gzugs rdo rje ma la sogs pas mchod /
gtso bo dang bsgrubs pa'i dkyil 'khor pa rnams kyis dbang bskur ba'i dgongs pa mdzad /
yum bzhi phag mo dang bcas pas rin po che'i bum pa bdud rtsis gang ba bzung nas spyi bo nas dbang bskur bar gyur /
bkra shis gang zhig chos kyi dbyings las nges 'byung ba / /
he ru ka dpal 'jigs byed rgyal po 'bar ba'i sku / /
shes rab phag mo'i padmar rdo rjes rol mdzad pa'i / /
@# / /
bden pa des kyang bde mchog la gnas bkra shis shog /
ces shis brjod bya /
dbang bskur rdo rje chen po ni / /
khams gsum kun gyis phyag byas pa / /
sangs rgyas kun gyi gsang gsum gyi / /
gnas las byung ba sbyin par bya / /
oM ts+k+ra pI ra stwaM a b+hi Shiny+tsa mi /
zhes bum pa'i chus dbang bskur /
dbang gi ngo bo bde ba chen po'i ye shes skyes /
sgrib gnyis bag chags dang bcas pa sbyong ba'i nus pa bzhag /
oM sarba bud+d+ha DA ki nI ye badzra war+N+Na nI ye hUM hUM phaT swAhA /
oM r-iM r-IM l-iM l-IM nas /
saM haM huM hUM phaT /
ces cod pan gyi dbang bskur bas dbang gi ngo bo bde ba chen po'i ye shes skyes /
gtsug tor 'grub pa'i nus pa bzhag /
rdo rje bzung nas /
he ru ka dpal dpa' sogs kyis / /
deng khyod bdag por dbang bskur 'gyur / /
'di de sangs rgyas thams cad nyid / /
rab tu grub phyir rdo rje zungs / /
zhes rdo rjes dbang bskur bas dbang gi ngo bo bde ba chen po'i ye shes skyes /
thugs 'grub pa'i nus pa bzhag /
dril bu bzung nas /
'di ni rnal 'byor ma kun gyi / /
dril bu sgra kun rjes 'gror bshad / /
khyod kyis kyang ni rtag tu bcang / /
byang chub mchog tu rgyal ba bzhed / /
dpa' bo'i lag tu rdo rje dril / /
bzung ngo 'khor lo gsum gyi bdag /
rang bzhin mdzes pas dga' ba ni / /
phyag rgya chen por byin gyis brlabs / /
zhes dril bus dbang bskur bas dbang gi ngo bo bde ba chen po'i ye shes skyes| chos phung brgyad khri bzhi stong sgrog pa'i gsung dbyangs 'grub pa'i nus pa bzhag /
oM badzra satwa stwaM a b+hi shiny+tsa mi /
badzra na ma a phi She ka ta /
kyai dpal che ge /
rdo rnge zhes bya ba'i de bzhin gshegs pango / /
zhas ming gi dbang bskur bas dbang gi ngo bo bde ba chen po'i ye shes skyes /
mtshan 'grub pa'i nus pa bzhag /
de ltar rigs lnga'i dbang thob /
nyon mongs pa lnga'i dri ma sbyangs /
phung po lnga gnas bsgyur /
ye shes lnga mngon du byas /
de bzhin gshegs pa rigs lnga dang /
de'i rigs kyi dngos grub sgrub pa la dbang bar byas so / /
zhes dag pa dran /
bla ma dang gtso bo tha mi dad pa'i thugs ka nas sngags phreng byung ba zhal nas thon /
rang gi kha nas zhugs /
snying ga'i hUM gi mtha' mar g.yon skor du 'khod pa'i 'od zer gyis sdig sgrib thams cad sbyangs bar gyur /
oM shri badzra he he ru ru kaM hUM hUM phaT /
DA ki ni dzA la shaM ba raM swAhA /
lan gsum brjod /
de nas /
rang nyid rdo rje sems dpa' dkar po yum dang bcas par gyur /
hUM las byung ba'i rdo rje /
ye shes lnga'i rang bzhin gyi rdo rje'i brtul zhugs dang mi 'bral bar gyis shig /
oM sarba ta thA ga ta sid+d+hi badzra sa ma ya tiShTHa e Sha staM /
d+ha ra yA mi oM /
ha ha ha ha hIHsnying gi nang du yang rdor sems yab yum 'od 'phro ba cig bzhugs par gyur /
zhes rdo rje'i brtul zhugs blang /
de nas /
rang nyid he ru ka sngon po zhal bzhi phyag bcu gnyis pa yum dang@# / /
bcas par gyur /
oM shrI badzra nas /
raM swAhA /
lan gsum /
oM badzra bai ro tsa nI ye huM hUM phaT swAhA /
lan gsum bzla /
kha TAM ga lha'i sku bde ba chen po /
DA ma ru shes rab stong pa nyid /
thod pa bde stong dbyer med du skyong ba /
tshangs skud rnam par mi rtag pa'i mtshon byed du shes bar gyis la de dag dang mi 'bral bar gyis shig /
snying gi nang du yang he ru ka yab yum mtshon gang ba cig bzhugs par gyur /
zhes spyod pa'i brtul zhugs blang /
de nas /
rang nyid lhag pa'i lha dang /
bla ma rgyal ba shAkya thub par gyur /
he ru ka dpal zhes bya ba'i / /
de bzhin gshegs pa nyid yin no / /
shrI he ru ka DA ki nI na maHsarba ta thA ga ta sibd+hiHsa ma ya stwaM b+hur+b+hu ba swaH bdud tshogs kun las rnam rgyal zhing / /
grong khyer mchog tu zhugs pa yin / /
zhes lung bstan cing dbugs dbyung /
de nas maN+Dal phul te /
phyir mi ldog pa'i dbang bskur che / /
dpa' bo chen po bdag la stsol / /
'gro ba mtshan ma med byed pa / /
de ni da 'dir mdzad du gsol / /
zhes lan gsum gsol ba gdab /
rang nyid khaN+Da ro his bsangs /
swa b+hA was sbyangs /
stong pa'i ngang las seng khri pad nyi'i steng du hUM las rdo rje hUM gis mtshan pa las rang nyid rdo rje 'chang sngon po zhal gcig phyag gnyis kyis rdo rje dang dril bu 'dzin pas rdo rje snyems ma sngon mo gri gug dang thod pa 'dzin pa la 'khyud pa'i spyi bor oM /
mgrin par AHthugs kar hUM /
bla ma dang gtso bo tha mi dad pa'i thugs ka'i hUM gi 'od zer gyis bsgom pa dang 'dra ba'i ye shes pa spyan drangs /
phaiM| dzaHhUM baM hoHye shes pa dang gnyis su med par gyur pa'i steng du gdugs /
g.yas su rgyal mtshan /
g.yon du ba dan /
mthas skor du mchod pa'i sprin dang bcas par gyur /
rdo rje dang dril bu bsang sbyangs /
stong pa'i ngang las hUM las byung ba'i rdo rje rdo sems dpa'i ngo bo dang AHlas byung ba'i dril bu rdo rje snyems pa'i ngo bor gyur /
zhes bskyed /
oM mahA badzra hUM /
stong pa nyid dang dbyer med pa'i bde ba chen po'i ye shes ni gsang ba'i rdo rje yin la /
de dran pa'i don du rdo rje zungs shig /
ces dang /
badzra g+haN+De aHchos thams cad rang bzhin med pa'i sgra dril bus sgrog par sems pa'i sgo nas dril bu zungs shig /
ces dang /
rang gi lus lha'i sku phyag rgya chen por sgom pa ni 'dar mi rung ba'i phyag rgya'i dam tshig yin la /
de dang ye shes kyi phyag rgya gnyis mnyam par sbyar te dngos grub thams cad bsgrub par bya'o /
zhes dam tshig gsum gzung /
rang rdo rje 'chang yab yum 'khyud pa la brten nas byung ba'i bde ba dang stong pa nyid dbyer med du sbyar ba de rdo rje slob dpon gyi dbang gi ngo bo yin no / /
zhes brjod /
ji ltar bltams pa tsam gyis ni| |de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis dbang bskur ro / /
oM sarba ta thA ga ta a b+hi She ka ta sa ma ya shrI ye hUM /
oM tsakra bI ra stwaM a b+hi Shi rtsA mi /
@# / /
de ltar dbang gi lha rnams kyis bdud rtsi'i chu rgyun gyis dbang bskur bas lus gang zhing bde ba chen po'i bdag nyid du gyur /
dri ma thams cad dag /
chu'i lhag ma spyi gtsug tu gnas pa yongs su gyur pa las de bzhin gshegs pa rigs lngas dbu brgyan par gyur /
dbang gi lha rnams rang gi spyi bo nas thim par gyur /
oM su pra tiShTHa badzra ye swAhA /
khams gsum chos kyi rgyal por mnga' gsol bar gyur /
oM ar+g+haM nas /
shap+ta pra tIts+tsha hUM swAhA'i bar gyis mchod /
de nas /
bde stong dbyer mi phyed pa'i de nyid rig pa'i sgo nas 'dod pa'i yon tan lnga la longs spyad par bya'o / /
zhes 'dod yon la spyod pa dang /
bdag nyid dpa' bo dang rnal 'byor ma 'dus pa'i ngo bo he ru kar bltas la /
bdag nyid la mchod par bya'o / /
zhes lha mchod pa dang /
snod bcud sgyu ma ltar shes par gyis la sems can gyi don byos shig /
ces sems can gyi don byed pa ste rjes gnang gsum nod /
de ltar na bla ma'i lus kyi dkyil 'khor du bum pa'i dbang thob /
gtso bor lus kyi dri ma 'khrud /
bskyed rim khyad par can lus kyi dkyil 'khor zab mo bsgom pa la dbang bar byas /
'bras bu sprul sku 'grub pa'i nus pa khyad par can bzhag pa yin no / /
zhes dag pa brjod /
de nas gsang dbang gi don du maN+Dal phul /
bdag nyid che khyod ji lta bar / /
gtso bos bdag kyang de 'drar mdzod / /
'khor ba 'dam gyi tshogs nang du / /
bying ba bdag la skyabs mdzod cig /
ces lan gsum /
rang nyid 'od dpag med dmar po padma dang dril bu 'dzin par gyur /
bla ma dang gtso bo tha mi dad pa yab yum snyoms par zhugs pa'i dga' ba'i sgras dpa' bo dang dpa' mo rnams spyan drangs te /
yab yum gyi zhal du zhugs /
thugs kar chags pa chen po'i mes zhu nas byang sems dkar dmar du gyur /
'di de dpa' po lha mo rnams / /
dam tshig rmad byung chen po ste / /
khams lnga ldan pa'i ro rtogs byed / /
bde ba gang de myang bar bya / /
zhes stsal ba /
kye ma bde ba chen po'o / /
zhes myangs ba la brten nas byung ba'i bde ba dang stong pa nyid dbyer med du sbyar ba de gsang dbang gi ngo bo yin no / /
bla ma yab yum gyi thugs ka nas he ru ka yab yum 'phros pa rang gi mgrin par thim par gyur /
zhes brjod cing gsang rdzas myang /
des kun rdzob byang sems kyi dkyil 'khor du gsang ba'i dbang thob /
ngag gi dri ma dag /
lam bdag byin rlabs kun rdzob sgyu ma'i rdzogs rim bsgom pa la dbang zhing /
'bras bu longs sku 'grub pa'i skal ba can du byas so / /
zhes dag pa brjod /
de nas maN+Dal phul /
bdag nyid che khyod ji lta bar / /
gtso bos bdag kyang de 'drar mdzod / /
'khor ba 'dam gyi tshogs nang du / /
bying ba bdag la skyabs mdzod cig /
lan gsum /
lha mo 'di ni phyag rgya che / /
@# / /
khyod la legs par sbyin par bya /
zhes gtad pa des /
bu khyod nga la gus byas nas / /
bdud rtsi rnam lnga za spro 'am / /
zhes gsungs pa la /
ji ltar gsungs pa'i dam tshig kun /
lha mo ci phyir bdag mi spro / /
zhes brjod pas dgyes te /
e ma nga yi padma 'di / /
bsten na tshe 'dir sangs rgyas 'grub / /
padma b+hany+dza hoHzhes gsungs par bsam /
rang dang rig ma /
khaN+Da ro his bsangs /
swa b+hA wa sa sbyangs /
stong pa'i ngang las pad nyi'i steng du hUM las rdo rje hUM gis mtshan pa las rang nyid bcom ldan 'das dpal he ru ka zhal bzhi phyag bcu gnyis pa'i rnam pa can du gyur /
baM las gri gug baM gyis mtshan pa las rig ma bcom ldan 'das ma rdo rje phag mo gri gug dang thod pa 'dzin pas 'khyud par gyur /
yab kyi gsang gnas hUM las rdo rje dkar po rtse lnga pa /
bya las nor bu dmar po byA ser pos mtshan pa /
yum gyi gsang gnas AHlas padma dmar po 'dab ma gsum pa /
dyA las lte ba dkar po dyA ser pos mtshan par gyur /
thabs 'di la brten nas zag med kyi bde ba mngon du bya'o snyam du snyoms par zhugs pas byang sems spyi bo nas mgrin par slebs pa na dga' ba /
mgrin pa nas snying gar slebs pa na mchog dga' /
snying ga nas lte bar slebs pa na khyad dga' /
lte ba nas nor bu'i rtser slebs pa na lhan skyes kyi dga' bskyes /
de dang stong pa nyid dbyer med du sbyar ba de shes rab ye shes kyi dbang gi ngo bo yin no / /
deng nas bzung ste bu khyod kyi / /
ji srid byang chub snying po'i bar / /
rmi 'drar sems can thams cad kyi / /
don ni bdag nyid kun gyis gyis / /
zhes brjod /
des b+ha ga'i dkyil 'khor du shes rab ye shes kyi dbang thob /
yid kyi dri ma dag /
lam phyag rgya chen po don dam 'od gsal gyi rdzogs rim bsgom pa la dbang zhing /
'bras bu chos sku 'grub pa'i skal ba can du byas so / /
zhes dag pa brjod /
de nas maN+Dal phul te /
khyod zhabs padmo'i bka' drin gyis / /
gtso bo dbang bskur rnam gsum thob / /
de ring rin chen bzhi pa yang / /
bka' drin gyis ni bskyab tu gsol / /
zhes lan gsum gsol ba gdab /
dbang gsum pa'i dus su lus 'dod lha yab yum dang sems bde stong dbyer med du mos pa'i rgyun je bzang du song ste /
mthar sku rlung sems las grub pa'i yab yum zhal sbyor gyi rnam pa can dang /
thugs lhan skyes kyi bde stong dbyer med pa'i zung 'jug dngos gnas su 'grub pa yin no / /
zhes brjod /
des don dam byang sems kyi dkyil 'khor du tshig dbang rin po che thob /
sgo gsum gyi dri ma'i bag chags dag /
lam bsam mi khyab dbyer med zung 'jug gi rdzogs rim bsgom pa la dbang zhing /
'bras bu zung 'jug rdo rje 'chang 'grub pa'i skal ba can du byas so / /
zhes dag pa brjod /
de nas /
'di ni rang bzhin mdzes ma ste / /
phyi rol yul @# / /
ni spangs pa'o / /
rig 'di bor nas de las ni / /
gzhan pa'i thabs kyis sangs rgyas med / /
rig ma'i brtul zhugs spyod cig bu / /
brtul zhugs rnams kyi bla ma'i bla / /
zhes rig ma'i brtul zhugs blang| de nas btang rag gi maN+Dal dang mchod bstod byas la /
rang nyid dkyil 'khor gyi gtso bo gzhi'i he ru ka dang gnyis su med par gyur par bsams la /
yig brgya brjod nas /
rang gi thugs ka'i hUM las 'od zer 'phros pas gtso bo yab yum dang /
lus dkyil gyi lha rnams dang /
khang pa brtsegs pa zhes sogs nyer bsdu sgrub thabs las 'byung ba ltar byas nas smon lam dang shis par brjod pas mtha' brgyan par bya'o / /
smras pa /
nyes ltung phyi sa'i 'dam rdzab gting byings kyang / /
de las ldang ba'i thabs tsam mi nus par / /
da dung grub gnyis padmo'i dga' tshal du / /
rtse bar 'dod pa bzhad gad gnas min nam / /
la la nongs la nongs par mthong ba yis / /
nyams chag dri ma snying nas 'khru 'dod kyang / /
rnam g.yeng le lo'i thang chen mchod pas / /
dag byed a b+hi Shiny+tsa'i skal bas phongs / /
rdo rje 'chang gi bcas mtshams las 'gongs pas / /
rdo rje'i chad pos mnar ba las / /
skyob byed bdag nyid 'jug cing dbang len pa'i / /
thabs mkhas 'di las bya sla don che gang / /
de lta'i chog sgrigs bdag nyid chen po'i gsung / /
zab rgyas byin rlabs che myur mang bzhugs mod / /
bdag 'dra rnam g.yeng le lo can dag la / /
sman phyir tshig nyung don tshang 'di byas so / /
nyes ltung sbyong zhing sku bzhi'i sa bon spel / /
rnam g.yeng le lo mkhan gyi'ang sgrub nus shing / /
rmongs pa yis kyang lag tu lon nges pa'i / /
ngo mtshar khyad chos rnam bzhis 'di la mdzes / /
tshul der bdag gis 'bad pa'i ngal ba las / /
byung ba'i dge tshogs rab dkar ston zla yis / /
'gro kun sgrib gnyis mun stug las rgyal nas / /
sku gsum snang ba gsar pa'i dpal thob shog /
bdag kyang nyes ltung sems kyi nag nog kun / /
dag byed cho ga gsar pas yongs bkrus nas / /
rim gnyis nyams myong gsar pa'i tshon ris kyi / /
ngo mtshar sku bzhi'i dpal du myur smin shog /
de ltar grub chen dril bu zhabs lugs kyi bcom ldan 'das 'khor lo sdom pa lus dkyil la brten nas bum bskyed dang bdag 'jug mdor bsdus bya tshul nyes ltung dri ma 'khrud pa'i thugs rje'i ga bur cheb rgyun zhes bya ba 'di yang| shar sprul bde chen chos kyi dpa' bo gang nas 'di lta bu zhig gyis zhes yang yang bskul ba dang /
nyams chag sbyong zhing sngags sdom gso bar 'dod kyang rnam g.yeng le los phrogs te /
bdag 'jug rgyas pa mi lcogs pa dang /
rmongs pas mi shes pa dag la phan phyir lam 'di'i rnal 'byor ba'i gzugs brnyan pha bong kha pa bde chen snying pos sbyar ba'i yi ge pa ni chab mdo'i grwa dag ldan dpon lha thub bstan gsung rab kyis bgyis pa 'gro don 'phel bar gyur cig / / /
'dad gtong rab yangs @# / /
sbyin pa'i bdag po che / /
sur+ya d+h+wa dzas yon sbyar rnam dkar mthus / /
sa lam bgrod pa rab myur shing rta'i shugs / /
zung 'jug gdod ma'i rgyal sar myur 'god shog| / /
dge'o / /
sa byi lor 'dzugs zhus legs par song / /
