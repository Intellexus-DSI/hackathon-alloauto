@# / /
grub chen dril bu zhabs lugs bcom ldan 'das 'khor lo sdom pa lus dkyil gyi gzhi bsnyen chen mo'i bsnyen sgrubs pad ma'i cho ga bklags chog tu bkod pa bzhugso / /
@## / /
bla ma dang dpal 'khor lo sdom pa dbyer ma mchis pa'i zhabs la phyag 'tshal lo / /
dus dang gnas skabs thams cad du rjes su gzung du gsol /
dal 'dir bsnyen sgrub sbrags ma phyi dkyil dang 'brel ba'i rigs la dkyil 'khor dgram /
de'i dbus su gtso bo'i sku 'jog pa sogs mdzad kyang /
'dir phyi dkyil min pas dkyil 'khor bkram rgyu med kyang /
mdun bskyed bla ma'i sku'i lus dkyil dang dbyer med du bskyed dgos pas de'i sgrub gzhir bris 'bur gyi sku bsham /
de'i mdun du mchod gtor rgyas par bsgrig /
bdag 'jug dang 'brel na bdag 'jug zin nas dang /
bdag 'jug dang ma 'brel cho bdag bskyed kyi mjug tu bya /
gang ltar /
rang gi thugs ka'i hUM las 'od zer 'phros pas gtso bo yab yum dang /
lus dkyil gyi lha rnams dang /
khang pa brtsegs pa sogs rten dang brten pa'i dkyil 'khor rnams snang bar byas te 'od du gyur pa'i srung 'khor dur khrod dang bcas pa @## / /
gzhal yas khang pa thim /
gzhal yas khang gtso bo yab yum la thim par gyur /
de nas rang nyid gtso bo yab yum zhal phyag yongs rdzogs kyi nga rgyal gyis mdun gyi bris sku khaN+Da ro has bsangs /
swa b+hA was sbyangs /
stong pa'i ngang las yaM sngon po las byung ba'i rlung gi dkyil 'khor sngon po dbyibs gzhu lta bu /
g.yas g.yon gnyis su rgyal mtshan gyis mtshan pa /
de'i steng du raM dmar po las me'i dkyil 'khor dmar po gru gsum pa grwa gsum du raM gyis mtshan pa /
de'i steng du baM dkar po las chu'i dkyil 'khor dkar po zlum po dbus su yum pas mtshan pa /
de'i steng du laM ser po las sa'i dkyil 'khor ser po zhes pa nas /
mnyam pa nyid kyi ye shes /
par bdag bskyed ltar dang /
de nas /
zla ba'i dbus su hUM yig dkar la dmar ba'i mdangs can gyis so sor rtog pa'i ye shes /
hUM las kha dog sna lnga pa'i 'od zer 'phros pa'i rtse mo las 'khor lo lnga'i lha tshogs zhes pa nas /
dbus kyi padma'i lte bar nyi ma'i gdan la bla ma dang gnyis su med pa'i bcom ldan 'das dpal he ru ka /
zhes ba nas /
lus thams cad la byugs pa'o / /
bcom ldan 'das la mngon du phyogs par ces pa nas| gnyis ka'ang ye shes kyi me 'bar ba'i dbus na bzhugs pa /
bla ma he ru ka'i rkang pa gnyis bgrad pa nas /
he ru ka'i dkyil 'khor /
bla ma he ru ka'i snying ga chos kyi 'khor lo'i dbus kyi hUM tII nas /
bde chen gyi 'khor lo /
bla ma he ru ka'i spyi bo la sogs pa'i gnas nyer bzhir ces pa nas /
nyer bzhi dngos so / /
bla ma he ru ka'i lce'i rtsa bar gnas pa'i rtsa nas /
do shal can te lha rnams snang la rang bzhin med pa me long nang gi gzugs brnyan lta bur gyur /
gtso bo'i thugs kar zla ba la rdo rje sems dpa'i ngo bo nas /
phaT phaT dud kas mtshan par gyur /
de nas rang gtso bo yab yum gyi nga rgyal gyis mdun gyi dkyil 'khor gyi sgor 'khod cing can ya te 'u 'khrol zhing spos rol phyag rgya dang bcas /
khams kyi snying po gcer bu ma rungs bdud / /
rab tu bcom zhing 'gro ba ma lus pa /
rang bzhin mngon du mdzad pa'i rang bzhin gyis / /
'gro ba mtha' yas rang bzhin kun gshegs shig /
phaiM| bla ma dang gnyis su med pa'i ye shes pa'i dkyil 'khor rten dang brten par bcas pa spyan drangs /
oM khaN+Da ro he hUM hUM phaT /
ces phyir 'brang gi bgegs bskrad /
oM ar+g+haM pra tI ts+tsha hUM swA hA /
nas /
oM badzra shap+Ta AH hUM @# / /
swA hA| badzra aM ku sha dzaH badzra pA sha hUM /
badzra s+pho Ta baM /
badzra g+haN+Da hoH /
ye shes pa rnams rang rang gi dam tshig pa dang gnyis su med par gyur /
ces ye shes pa mchod cing bstim /
phaiM| lha thams cad kyi thugs kar nyi gdan la gnas pa'i hUM yig gi 'od zer gyis dbang gi lha rnams mdun gyi nam mkhar spyan drangs /
oM ar+g+haM pra tIts+tsha hUM swA hA /
nas /
badzra shap+ta AH hUM swAhA /
de bzhin gshegs pa thams cad kyis 'di la mngon par dbang bskur du gsol /
zhes gsol ba btab pas sgo mtshams ma brgyad kyis bgegs bskrad /
ces pa nas /
dam tshig 'khor lo'i lha rnams la don grub kyis dbu brgyan par gyur| de nas rgyu bzhi nyer spyod rol mo dang bcas phyin gyis brlabs la /
phyi nang gsang ba /
de kho na nyid kyi mchod pa /
sngags mchod /
rkang brgyad /
bstod pa rgyas pa rnams bdag 'jug gi sgrub pa'i dkyil 'khor lo'i lha rnams la don grub kyis dbu brgyan par rlabs drug skor bya ba ni /
bla ma he ru ka'i zhabs la 'jug te yid rtse gcig pas gsol ba 'debs par bsams la /
dang po lha rang rang gi sngags kyis byin gyis brlab pa ni /
oM hrIH ha ha hUM hUM phaT /
oM sarba bud+d+ha DA ki nI ye badzra war+N+Na nI ye hUM hUM phaT swAhA| oM DA ki nI ye hUM hUM phaT /
ces pa nas /
oM ya ma ma thA nI hUM hUM phaT / /
ces pa'i bar dang /
thod pa bzhi la rim pa ltar /
oM AHhUM /
zhes lan bzhi brjod /
gnyis pa sangs rgyas mkha' 'gro'i sngags kyis byin gyis brlab pa ni /
oM sarba bud+d+ha DA ki nI ye badzra war+N+Na nI ye hUM hUM phaT swA hA /
zhes brjod /
gsum pa sgom bzhi'i sngags kyis byin gyis brlab pa ni /
oM kA kA sye hUM hUM phaT /
ces pa nas /
oM shU ka rA sye hUM hUM phaT /
ces pa'i bar brjod /
bzhi pa A los byin gyis brlab pa ni /
oM a A zhes pa nas /
aM aH swA hA| zhes pa'i bar A lo bcu drug brjod do / /
lnga pa kA lus byin gyis brlab pa ni /
oM ka kha ga g+ha pa /
zhes pa nas /
sha Sha sa ja kaSha swA hA /
zhes pa'i bar brjod /
drug pa yi ge brgyabs byin gyis brlab pa ni /
aM badzra he ru ka sa ma ya /
zhes pa nas /
m+hA sa ma yas satwa AH hUM phaT /
ces lan gsum ma ma lnga'am bdun brjod /
thog ma med nas 'khor ba na / /
chags sogs rtog pa'i rang bzhin gyis / /
sdig bgyis mgon po'i spyan snga ru / /
ma lus so sor bshags par bgyi / /
rgyu dang lam dang 'bras bu yis / /
nyer bsdus 'gro ba thams cad kyi / /
bsod nams tshogs ni ma lus la / /
rtag par bdag ni yi rang ngo / /
rdo rje ye shes thugs chud nas / /
shing dbang drung na bzhugs gyur pa'i / /
'gro la nyer brtse thub dbang rnams / /
chos kyi 'khor lo bskor du gsol / /
rgyal ba'i mdzad pa rdzogs gyur te / /
mgon po dbyings su gshegs bzhed la / /
sems can sdug bsngal bral bar du / /
mya ngan mi 'da' bdag gsol 'debs / /
bdag ni thub dbang ma gyur bar / /
sangs rgyas la sogs chos rnams dang / /
dpa' bo rnal 'byor mtshogs bcas / /
dkon mchog gsum la skyabs su mchi / /
rnal 'byor lam la gnas bgyi zhing / /
dam tshig thams cad bskyang pa dang / /
sems can thams cad sdug bsngal las / /
grol bar bdag gis sgrub par @# / /
bgyi| |bstan sogs dge ba de dag gis / /
rnam pa'i mchog rnams kun ldan pa'i / /
sangs rgyas nyid du bdag gyur nas / /
'gro ba yongs su sgrol byed shog /
ces sdig bshags bya /
dkon mchog gsum la bdag skyabs mchi / /
zhes pa nas /
sangs rgyas byang chub yid kyis gzung / /
lan gsum gyis byang sdom gzur /
sangs rgyas byang chub sems dpa' kun / /
zhes pa nas /
sems can mya ngan 'das la 'god / /
lan gsum gyis sngags sdom gzung /
de dag ni nyams len gyi gnad che bas nges par mdzad dgos pa dngos grub myur du 'gugs pa'i khyad chos kyis yin / /
bsnyen sgrub sbrags ma'i skabs su mtshams 'dir gtor ma 'bul bar gsungs pas / /
gtor ma nang mchod ltar byin gyis brlabs la /
bla ma he ru ka'i ljags hUM dkar po las byung ba'i rdo rje rtse gcig pa zhes pa nas /
mdzod cig lha mo rnams kyis bdag la shin tu rjes brtser mdzod / /
ces pa'i bar gyis gtor ma 'bul /
de nas bdag mdun gyi nga rgyal dang gsal snang brtan po'i ngang nas /
rang dang bla ma he ru ka gnyis ka'i thugs kar nyi ma'i dkyil 'khor gyi steng du hUM yig gi mthar bzlas bya'i sngags kyi phreng bas bskor ba las 'od zer me ltar 'bar bar gyur /
rang gi thugs ka'i sa bon las sngags 'phreng 'phros /
rang gi zhal nas thon /
mdun bskyed kyi zhal du zhugs /
thos ka'i sngags phreng la thim /
mdun bskyed kyi thugs ka'i sa bon las sngags phreng 'phros /
lte ba nas thon /
rang gi lte bar zhugs /
snying ga'i sngags phreng la thim /
mgal me'i 'khor lo ltar 'khor bas mchog dang thun mong gi dngos grub thob par gyur bar bsams la /
oM shrI badzra he he ru ru kaM hUM hUM phaT /
DA ki nI dzA la shaM pa raM A gats+tsha A gats+tsha hUM hUM phaT phaT swAhA /
zhes pa rtags ma byung gi bar du bzla bar bya'o / /
'khor sngags bzla tshul dngos su ma gsungs shing /
'khor rnams gtso bo'i sprul pa yin pas gtso bo'i sngags spel tshigs btags pa bsnyad gtso bor bzlas bas 'thus /
yab yum gyi nye snying sogs 'khor gyi lha rnams kyi sngags bzla chos so so'i sngags la A gats+tsha btags pa grangs ca 'grol bzlas na 'thus sam snyam /
'on kyang zhib tu dpyad 'tshal /
thun '+r+dog khar yig brgyas kha bskang /
mchod bstod mdor bsdus bya /
de nas /
hUM| de bzhin gshegs pa thams cad dang / /
zhes sogs kyis dngos grub zhu /
gtor ma 'bul ba ni /
gtor ma ngang mchod ltar byin gyis brlabs la /
lag pa rdo rje thal mo dang nas /
yid la 'dod pa kun 'grub shog / /
bar gyis gtor ma phul /
bdag 'jug 'don nam tshams 'dir bya /
de nas gtang ngag gi mchod bstod mdor bsdus byas la mdun bskyed mtshams ma grol bar nyer bsdu mi bya /
bdag bskyed kyi nyer bsdu dgos pas de'i tshul ni /
lus dkyil gyi lha rnams rang gnas su thim pas / /
zhes pa nas tsham rdams kyi bsrung ba'i bar sgrub thabs ltar bya /
de nas smon lam dang shis brjod rnams bya'o / /
thun rjes ma rnams la bdag bskyed re 'don dgos par gsungs kyang dag pa gsum gyi rnal 'byor la brten na 'thus sam snyam /
mtshams grol khar mchod bstod kyi rjes su smon lam dang /
yig brgya lan gsum /
ma rnyed yongs su /
zhes sogs kyis bzod gsol dang /
bdag la dngos grub mchog stsol lags /
zhes sogs dang /
badzra mu| ye shes pa bdag nyid la thim zhing /
dam tshigs pa bris 'bur gyi sku'i rnam par gyur par bsam /
bdag bskyed nyer bsdu byas la shis brjod kyis mtha' brgyan par bya'o / /
zhes grub chen dril bu zhabs lugs lus dkyil la brten pa'i bsnyen sgrub sbrags ma'i cho ga 'di yang 7skyabs mgon rdo rje 'chang pha @# / /
bong kha pa bde chen snying po dpal bzang po'i gsang 'khrul med lags so / /
! / /
dwags po dga' rab rje drung la gnang ba /
dpal 'khor lo sdom pa la kus dkyil gyi bsnyen sgrub sbrags ma'i sgos chos mdor bsdus ni /
spyir lus dkyil la ras bris dang rdul tshon gyi dkyil 'khor sogs phyi dkyil med par sgrub gzhi nang lus kyi dkyil 'khor nyid kho na yin kyang /
bsnyen sgrub sbrags ma'i skabs 'dir sgrub gzhi ras bris kyi dkyil 'khor bkod par bya ste /
bsnyen sgrub sbrags ma'i dbu tshugs nas ma grol bar mdun du dkyil 'khor bskyed dgos shing /
de yang sbrags ma'i bsnyen pa mjug ma zin par bsdu chog byed du mi rung bar 'jog dgos pas de 'dra ba'i sgrub gzhi lus kyis bya ba gtan nas mi rung ba'i phyir ro / /
bskyed chog kyang bum bskyed /
gtor mgron /
sbyin sreg sogs kyi skabs lus dkyil ltar mi bskyed par /
phyi dkyil ltar sku gsung thugs dang bde chen 'khor lo'i lha tshogs rnams bskyed par gsungs pa ltar 'dir yang de ltar bskyed dgos shing /
de ' dra'i dkyil 'khor gyi sgrub gzhi lus dkyil gyis mi rung bar phyi dkyil gyis bya dgos par rigs pas kyang grub bo / /
lha tshogs bskyed tshul yang mngon rtogs tsam las gzhan lU i pa dang 'dra bas ras bris kyang lU i pa'i dkyil 'khor nyid kyis 'thus par sems /
des na stegs kyi khar lU i pa'i dkyil 'khor ltar la /
sku dkyil du byed na mngon rtogs lus dkyil gyi sbyin sreg ltar 'god cing /
thugs dkyil du byed na gtso bo'i gnas su yum gyi mtshan ma rdo rje'i tshab tu gri gug 'god par bya ba las /
gzhan lU i pa dpar dra bar sems /
de lta'i dkyil 'khor bkod /
dbus su lus dkyil gyi sku 'jog /
ku sha pa kram pa mi dgos /
khrus gsol ba dang dri ma sbyang ba rnams byas kyang legs /
mchod gtor sogs bsnyen sgrub sbrags ma'i lugs sgrol spyi ltar /
sgrub gzhi bsangs spungs /
stong pa'i dang las hUM sngon po yongs su gyur pa las /
zhes pa nas /
chos kyi dbyings kyi ye shes te zhes pa'i bar lU i pa'i bsnyen sgrub sbrags ma ltar la /
de yang khang pa brtsegs pa'i gzhal ya khang gru bzhi pa sgo bzhi pa /
zes pa nas+m+mi mgo rkal ro lnga'i thod dang /
mi mgo skam po lnga bcu'i do shal can /
zhes pa'i bar lus dkyil gyi sgyin sreg ltar /
gtso bo'i thugs kar oM ha dkar po /
zhes pa nas /
g.yas brkyang gis bzhugs pa /
zhes pa'i bar go cha rgyas pa sbyin sreg ltar ram /
spyi 'gre ltar gyi go cha bsdus pa byas kyang 'thus /
khams kyi snying po gcer bu sogs spyan 'dren tshigs bcad /
paiM /
ye shes pa'i dkyil 'khor rten dang brten par bcas pa zhes pa nas /
don grub kyis dbu ba rgyan par gyur bar sbyin sreg ltar /
'dir ye shes pa'i dkyil 'khor rten dang brten par bcas pa mngal nas spro ba sogs lU i pa dang /
lha lnga'i dkyil chog ltar bgyis kyang chog cing /
de nas mchod pa byin rlabs nas mjug rdzogs par lU i pa'i bsnyen sgrub sprags ma ltar bgyis kyang rung ngo / /
! yang gzhan zhig la stsal pa /
dpal 'khor lo bde mchog dril bu lus dkyil gyi bsnyen sgrub sbrags ma'i 'don chog tho tsam 'god pa la /
khaN+Da ro nyes bsangs /
swa b+hA was stong par sbyangs /
stong pa'i ngang las yaM sngon po las rlung gi dkyil 'khor sngon po gzhu ltar bu zhes pa nas /
mnyam pa nyid kyi ye @# / /
shes| zla ba'i dbus su dkar la dmar ba'i mdangs can gyi hUM yig so sor rtog pa'i ye shes /
hUM las kha dog sna lnga pa'i sogs nas /
dbus kyi padma'i lte bar nyi ma'i gdan la bla ma bcom ldan 'das dpal he ru ka sku mdog mthing ga zhal bzhi pa'i zhes pa nas /
lus thams cad la byugs pa'o / /
bcom ldan 'das la mngon du phyogs par sogs nas /
gnyis ka'ang ye shes kyi me 'bar ba'i dbus na bzhugs pa /
bla ma he ru ka'i rkang pa gnyis bgrad pa nas /
rkang brgyad las ka pa brgyad /
bla ma'i snying gar chos kyi 'khor lo'i dbus kyi ng+hU tI'i zhes pa nas /
ro'i gdan la g.yas ba rkyang gis bzhugs pa /
phyag rgya lngas brgyan pa /
mi mgo skam po lnga'i dbu rgyan dang /
skam po lnga bcu'i do shal can te /
lha rnams snang la rang bzhin med pa me long nang gi gzugs brnyan lta bur gyur /
gtso bo'i thugs kar zla ba la rdor sems kyi nas /
phaT phaT dud kas mtshan par gyur /
khams kyi snying po gcer bu ma rungs bdud / /
ces sogs nas /
kun gshegs shig /
phaiM| ye shes kyi dkyil 'khor rten dang brten par bcas pa spyan drangs /
oM khaN+Da ro he huM hUM phaT /
shrI he ru ka ar+g+haM nas /
shap+ta pra tI ts+tsha hUM swAhA /
badzra ang+ku sha dzaH zhes pa nas /
g+haN+Da hoH ye shes pa rnams rang rang gi dam tshig pa dang gnyis su med par gyur /
de nas /
phaiM| lha thams cad kyi thugs kar nyi gdan la /
zhes pa man chad lU i pa ltar dang /
grol khar /
bla ma he ru kaHrten dang brten par bcas pa 'od du zhu nas rang la thims pas rgyud byin gyis brlab par gyur /
ces brjod cing bsam par bya'o / /
!dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog / / /
'gro don 'phel / /
