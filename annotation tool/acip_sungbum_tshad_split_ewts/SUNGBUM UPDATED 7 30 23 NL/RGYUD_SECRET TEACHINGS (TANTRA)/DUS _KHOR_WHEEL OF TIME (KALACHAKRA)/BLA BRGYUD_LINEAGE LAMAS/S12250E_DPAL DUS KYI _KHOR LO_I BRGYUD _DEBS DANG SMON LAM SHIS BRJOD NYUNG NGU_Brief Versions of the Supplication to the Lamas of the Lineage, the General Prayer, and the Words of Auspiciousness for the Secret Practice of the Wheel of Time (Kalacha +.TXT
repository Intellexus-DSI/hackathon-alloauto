@# /
na mo gu ru badzra d+ha rA ya /
khyab bdag rdo rje 'chang dang rnal 'byor ma / /
paN chen a b+h+yA kA ra dpe med srung / /
rnam dpyod lha dang paN chen shAkya shrI / /
gsol ba 'debs so bdag rgyud byin gyis rlobs / /
dri med dpal bzang lo chen byang seng zhabs / /
skyi ston grags rgyan rong pa sher seng dang / /
bag ston gzhon tshul bla ma tshul rgyal la / /
gsol ba x sems dpa' chos rgyal rdo ston bsod nams bzang / /
rgyal ba dpal dang paN chen bzang bkras pa / /
rgyud chen bkra shis 'phags dang kun dga' dpal / /
gsol ba x sangs rgyas ye shes paN chen thams cad mkhyen / /
dge 'dun don grub dza ya paN+Ti ta / /
mang thos bshes gnyen blo bzang tshul khrims la / /
gsol ba x slar yang rdo rje 'chang dang mkha' 'gro ma / /
dar+pan a tsar+ya dang kun tu bzang / /
ye shes glog 'od ha nu man+da kha / /
gsol ba x paN chen 'jam dpal bzang dang dpal ldan bzang / /
paN chen chos klogs bzang dang yid 'tsho bzang / /
ngag gi dpal bzang rnam rgyal bzang bo la / /
gsol ba x myos byed bzang dang phun tshogs bzang po'i zhabs / /
nam mkha' bzang po chu yi 'tsho ba bzang / /
'phrog byed bzang dang skal ldan bzang bo la / /
gsol ba x kun dga'i 'tsho bzang mahA bo d+hi mchog /
sa bzang gzhon nu blo gros kun dga' bzang / /
blo gros rin chen sangs rgyas rin chen la / /
gsol ba x lha mchog seng ge dkon mchog lhun grub che / /
nam mkha' dpal bzang bsod nams lhun grub dang / /
ngag dbang chos grags bsod nams mchog ldan la / /
gsol ba x kun gzigs lnga pa mchog dang nam mkha' bzang / /
ngag dbang dpal bzang blo bzang chos ldan rje / /
bka' 'gyur pa dang 'jam dbyangs bde rdor la / /
gsol ba x ngag dbang mchog ldan rgyal mchog bskal bzang zhabs / /
paN chen kun gzigs dpal ldan ye shes che / /
rgyal sras bskal bzang thub bstan 'jigs med la / /
gsol ba x ngag dbang chos 'phel blo bzang dang rgyas che| |bka' drin mnyam med rtsa ba'i bla ma mchog /
dang bo'i sangs rgyas blo bzang chos dbyings la / /
gsol ba x sgrib bral bde chen lhan skyes ye shes nyid / /
dag pa'i rten dang brten par yongs shar ba / /
dus kyi 'khor lo'i dkyil 'khor lha tshogs la / /
gsol ba 'debs so bdag rgyud byin gyis rlobs / /
tshe rabs kun tu dal ba'i rten rnyed cing / /
rdo rje slob dpon tshul bzhin mnyes byas te / /
smin grol man ngag bdud rtsi'i chu rgyun gyis / /
yid kyi bum bzang rtag tu gang bar shog /
rmad byung snying stobs chen po'i go gyon nas / /
rim gnyis rnal 'byor zab mos tshe gcig la / /
zung 'jug go 'phang mchog de mngon byas nas / /
'gro kun sgrol la thogs pa med par shog /
ces pa phreng ba dang kr-i ya sbrags pa'i dbang gi bla ma brgyud pa'i gsol 'debs tshig nyung ma 'di ni /
dpal dus kyi 'khor lo'i spyi bka'i sgrub thabs kyi cha lag tu dgos tshul byung ba ltar /
\u0f38 shAkya'i btsun gzugs 'jam dbyangs dgyes pa'i bshes gnyen gyis bris pa ste /
gong gi dus kyi 'khor lo'i dkyil 'khor zhes pa lta gzhan la bsgyur tshul kyang shes par bya'o / / / /
@## / /
dus 'khor spyi bka'i dbang gi dkyil 'khor bdag mdun tha mi dad du 'jug pa gcig pas sgrub na /
rang nyid skad cig gis dus kyi 'khor lor gsal ba /
rdor dril byin rlabs /
sngon 'gro'i gtor ma /
rdor sems sgom bzlas /
tshogs zhing gi skor rnams bdag bskyed kyi skabs nas 'byung ba bzhin byas te /
bum pa gnyis bsang sbyangs /
stong ba'i ngang las baM x rnam rgyal bum pa'i nang du dus kyi 'khor lo'i thugs kyi dkyil 'khor gyi lha rnams gdan rim bskor dang bcas pa skad cig gis grub pa ni /
dbus su zla nyi sgra gcan dus me'i steng du bcom ldan 'das x mnyam pa'i stabs kyis bzhugs pa'o / /
de dag gi phyi rol gyi rim pa nang ma la shar du don yod grub pa x yab rnams rdo rje'i gdan gyis 'khyud pa /
rim pa phyi ma la shar ngos kyi g.yon du kun tu bzang bo x de'i g.yas su nam mkha'i snying bo x lho ngos kyi g.yon du phyag na rdo rje x de'i g.yas su sgrib pa rnam sel x byang ngos kyi g.yon du sgra rdo rje ma x de'i g.yas su 'jig rten x rdo rje'i gdan gyis 'khyud pa'o / /
phyi'i shar du khro bo shin tu stobs x lhor khro bo rmongs byed x nub tu khro bo rengs byed x byang du khro bo nga rgyal byed x padma dmar bo dang zla ba la gnas pa'o / /
rnam rgyal bum pa'i mtshan ma lnga'i zhes sogs sngar bzhin no / /
de nas rang nyid ras bris dkyil 'khor gyi nang du zhugs te gtso bo'i mtshan ma dang dbyer med du gyur par mos la /
dkyil 'khor bsangs sbyar bskyed pa sogs mdun bskyed kyi dkyus bzhin du btang bas grub po / /
