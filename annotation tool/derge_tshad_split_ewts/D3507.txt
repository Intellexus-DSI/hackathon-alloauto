@## / /
rgya gar skad du /
Ar+ya tA rA b+haT+TA ri kA yA kalpaH /
bod skad du /
rje btsun ma 'phags ma sgrol ma'i cho ga /
'phags ma sgrol ma la phyag 'tshal lo / /
oM tA re tut+ta re tu re swA hA /
oM ku ru kul+le swA hA /
rtsa ba'i sngags so / /
lus la dgod par bya'o / /
snying po'i sngags kyi bzlas par bya'o / /
oM yig ni spyi bor dgod par bya'o / /
ku yig ni dpral bar dgod par bya'o / /
ru yig ni mig la dgod par bya'o / /
ku yig ni go cha ru bya'o / /
la yig ni mgo bor blta bar bya'o / /
le yig ni snying gar dgod par bya'o / /
swA yig ni lte ba'i phyogs su'o / /
hA yig ni rkang pa dag la dgod par bya'o / /
yi ge 'di rnams sgrub pa pos bdag nyid kyi lus la dgod par bya'o / /
oM yig kha dog dkar po ste / /
ku yig sngon po de bzhin du / /
ru yig kha dog dmar por gsungs / /
ku yig dkar po de bzhin du / /
la yig ser por blta bar bya / /
de bzhin le yig sngon po ste / /
swA yig dmar po nyid du gsungs / /
hA yig nag por de bzhin bshad / /
de bzhin du yi ge 'di rnams kyi kha dog gsungs so / /
sgrol ma'i sngags kyang 'di nyid do / /
'dir bcom ldan 'das ma mchod pa 'di nye bar bzhes la bdag la mchog stsal du gsol / /
kun nas 'bab pa'i sngags so / /
oM tA re tut+tA re tu re hUM phaT swAhA /
mchod yon gyi sngags kyis pad+ma'i phyag rgya bcings nas me tog dri zhim pos mchod yon dbul bar bya'o / /
oM tA re tut+tA re tu re las thams cad la legs par sbyar bar bya'o / /
tAM yig gi rnam pa de bzhin du oM tAM tAM tAM tAM tAM zhes pa 'dis dgra thams cad rengs par 'gyur ro / /
sor mo rnams la bkod nas sngags thams cad kyi lag pa bstan pas de rengs par 'gyur ro / /
oM trAM trAM trAM trAM trAM /
yang gang gi yang dag pa'i rkyen du 'gyur ro / /
tAM gi yi ge 'bum bzlas pas grong brgya thob par 'gyur ro / /
oM truM truM truM truM truM /
'dis las thams cad srung bar byed par 'gyur ro / /
rgyal rigs kyi nang du zhugs nas spyod yul du brgyad brgya mngon par bsngags te thig le byas nas gnas bdun du sbyar bar bya ste /
spyi bo dang /
dpral ba dang /
mgrin pa dang /
snying ga dang /
lte ba dang /
pus mo dang /
rkang pa dag la de bzhin du dgod par bya'o / /
de bzhin du 'dis gi wang gi mig sman bya'o / /
de nas rgyal rigs kyi nang du zhugs nas rgyal po dang bcas pa mngon du phyogs nas blta bar 'gyur ro / /
stong phrag brgyad bzlas na sems can thams cad dbang du byed par 'gyur ro / /
trUM trUM trUM trUM trUM oM 'di sngags 'bum bzlas na /
grong stong phrag gcig thob par 'gyur ro / /
bcom ldan 'das sgrol ma yang mthong bar 'gyur ro / /
mar me'i sngags ni oM ruM ruM ruM haHhaHhUM phaT swAhA /
gtsug phud 'ching ba'i sngags ni oM tAM tAM tAM tAM tAM ban+d+ha tA ho hAHswAhA /
steng 'og gi sngags ni 'dir sgrol ma'i bzlas pa'i cho ga'i rim pa /
oM truM truM truM truM truM /
snying po'i sngags so / /
nye ba'i snying po ni tAM tAM ti te /
'dis dbang du bya ba'i las la rab tu sbyar bar bya'o / /
dbang du bya ba la dkyil 'khor kun nas bris te dur khrod kyi sol ba la gzugs brnyan byas te mgo bo la tAM tAM'o / /
gsang ba la ti'o / /
rkang pa dag la te bkod nas ka ra bI ra'i me tog gis b+ha ga la bsnun par bya'o / /
sngags 'dis dbang du 'gyur ro / /
dgug pa la gi wang gis gro ga la bud med dam skyes pa'i gzugs brnyan byas te /
tI ni spyi bo ru'o / /
ti ni snying gar ro / /
te ni rkang pa dag la'o / /
tAM ni dpral ba la'o / /
yi ge 'di rnams dgod par bya'o / /
de nas bris sku'i cho gas bcom ldan 'das sgrol ma'i sku bri bar bya ste /
phyag bzhi pa /
dmar po dang /
ljang gu dang /
nag po dang /
dkar po dang /
kha dog sna tshogs pa'i gzugs can ma'o / /
phyag dang po na zhags pa /
gnyis pa na dung /
de bzhin du ut+pa la dang lcags kyu phyag na bsnams pa'o / /
lcags kyus dgug par bsam par bya'o / /
dpag tshad stong las kyang dgug par 'gyur ro / /
'bum bzlas pas gang 'dod pa de ster zhing dbang dang ldan par 'gyur ro / /
yang na lcags kyu dgod par bya'o / /
dgra'i ming bris te lag pas mnan nas ji srid drung du ma bzung bar du de srid bzlas par bya'o / /
kha dog nag por bsam par bya'o / /
oM truM truM truM truM truM oM /
'di 'bum bzlas pas na dbang bskur ba brtan par 'gyur ro / /
de nas ut+pa la sngon po'i me tog gis bcom ldan 'das sgrol ma la stong phrag bcur mchod nas 'di bzlas pas ster ro / /
re re mchod nas bzlas pa bya'o / /
skye bo thams cad de'i rjes su 'brang zhing dga' bar 'gyur ro / /
dus gsum du brgyad brgya bzlas par bya'o / /
de bzhin du rgyal rigs la brten pa dang /
bya ba byed pa dang /
lha khang dang /
'brog dgon pa thams cad du bcom ldan 'das sgrol mas bsrung bar 'gyur ro / /
rje btsun ma 'phags ma sgrol ma'i cho ga rdzogs so
