@## / /
rgya gar skad du /
badzra shr-I khaM le sA d+ha naM /
bod skad du /
rdo rje lu gu rgyud kyi sgrub thabs /
bcom ldan 'das ma rdo rje lu gu rgyud la phyag 'tshal lo / /
sngar bstan pa'i cho gas snying gar zla ba'i dkyil 'khor la hUM gi yi ge ljang gu las grub pa'i rdo rje lu gu rgyud zhal gsum phyag drug ma /
zhal g.yas pa dang cig shos sngo ba dang dkar ba /
zhal so so la spyan gsum gsum mnga' ba /
phyag g.yas gsum na rdo rje dang lcags sgrog dang mda' /
phyag g.yon gsum na sdigs mdzub dang zhags pa dang /
gzhu'o / /
sku mdog sngo bsangs su ljang ba /
zhal cung zad bzhad pa /
rgyan thams cad kyis brgyan pa sems can sdang ba rnams 'joms par byed par bdag nyid bsgoms la phyag rgya bcing bar bya'o / /
de la lag pa gnyis khu tshur so sor bcings la mthe'u chung dang mdzub mo lcags sgrog gi rnam par bcing bar bya'o / /
de nas bzlas pa ni /
oM badzra shr-I kham le hUM phaT swA hA /
zhes pa'o / /
'di ni rdo rje lu gu rgyud kyi sgrub thabs /
slob dpon chen po dzai ta ri dgra las rnam par rgyal bas mdzad pa rdzogs so // //
rgya gar gyi mkhan po paN+Di ta su ma ti kIrti dang /
bod kyi lo tsA ba mkhas pa mar pa chos kyi dbang phyug gis bsgyur cing zhus te gtan la phab pa'o //
[
