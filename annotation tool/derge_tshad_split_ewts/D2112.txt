@ / /
bla ma rnams la phyag 'tshal lo / /
thog mar dge ba'i don /
sprul sku lam du byed pa rdo rje'i glu ni /
oM badzra tIk+Sh+Na rdo rje rnon po bcom ldan snang ba mtha' yas so / /
duHkha ts+tshe dmi mthun pa'i sdug bsngal gcod pa mi bskyod pa'o / /
pradz+nyA dz+nyA na mUrta ye /
shes rab ye shes gti mug sel ba rnam snang ngo / /
dz+nyA na kA ya /
ye shes kyi sku phrin las byed pa don yod grub pa'o / /
wA gI shwa ra ngag gi dbang phyug gdul bya tshim pa /
a ra pa tsa ma skyes pa'i don rin chen 'byung ldan /
oM te te hUM bde ba'i don rtogs /
te na hUM bde ba'i lam rnyed /
te te te na hUM gnyis su med pa'i bde ba thob pa'o / /
ya te na maHtheg chen ma nor ba yin no / /
bar du dge ba'i don ni /
longs sku lam du byed pa rdo rje'i glu ni /
oM s+thi to hr-i di chos thams cad rang bzhin skye med kyi ngo bor gnas /
dz+nyA na mUrti ra haM /
ye shes kyi bde ba rang la yod /
bud+d+ho bud+d+hA nA na /
sangs rgyas sems can ye nas gnyis su med /
t+yai d+d+hA brtI nAn /
dus gsum gyi don brjod pa las 'das pa'i gnas yin /
bde ba'i don ston /
te na hUM /
bde ba'i lam rnyed /
te te te na hUM thabs shes rab gnyis su med pa'i bde ba thob po / /
mthar thug dag pa'i don ni /
chos sku lam du byed pa rdo rje'i glu ni /
oM sarba d+harmA a A /
chos thams cad skye ba med pa nyid /
oM sarba d+harmA /
i I /
skye med skye ba med pa nyid du snang /
oM sarba d+harmA u U /
ma skyes chos rnams dus gsum yid kyis dran /
oM sarba d+harmA e ai /
chos rnams skye med mi 'da' dam tshig nyid / /
oM sarba d+harmA o au /
chos rnams thams cad longs spyod mchog /
oM sarba d+harmA aM /
chos thams cad 'bras bu bde ba che /
oM sarba d+harmA aHchos sku bde ba chen po nyid kyi don /
oM te te hUM bde ba'i don rtogs te na hUM bde ba'i lam rnyed /
te te te na hUM gnyis su med pa'i bde ba thob /
ya te na maHtheg pa chen po ma nor ba yin glu dang po bum dbang thob pas blang / /
glu bar pa de gsang dbang dang /
shes rab ye shes thob pas blang /
glu gsum pa de dbang bzhi thob pa'i rnal 'byor pa chen pos blang ngo / /
rdo rje glu'i gdams ngag rdzogs so //
[ ]
