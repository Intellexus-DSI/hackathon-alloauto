@## / /
rgya gar skad du /
A r+ya ga Na pa ti rA ga badzra sa ma ya stod tra nAm /
bod skad du /
'phags pa tshogs kyi bdag po chags pa rdo rje'i dam tshig gi bstod pa zhes bya ba /
rje btsun spyan ras gzigs dbang phyug la phyag 'tshal lo / /
phyag 'tshal dpal ldan tshogs bdag dgyes / /
phyag 'tshal dpal ldan zhi ba skye / /
phyag 'tshal dpal ldan khro bo che / /
tshe 'di nyid la dngos grub ni / /
ci 'dod par ni stsol bar mdzod / /
lha yi rgyal po'i mnga' thang ni / /
sgrub pa po la stsol bar mdzad / /
shin tu thugs rje'i bdag nyid pas / /
tshogs bdag chen po thugs rje che / /
thugs rje chen pos dbul ba skyob / /
nor lha chen po khyod nyid la / /
bdag nyid gus pas phyag 'tshal bstod / /
dpal ldan tshogs bdag chen po ni / /
zhal gsum phyag drug zhabs bzhi ba / /
glang chen byi la spe'u'i zhal / /
la phug ral gri rin chen dang / /
chang snod la du dgra sta 'dzin / /
brkyang bskum skyil krung yum steng bzhugs / /
zhal nang rin chen char pa 'bebs / /
sgrub pa po yi dbul ba sel / /
gsus che rgyan rnams kun gyis brgyan / /
phyag 'tshal dpal ldan tshogs bdag la'o / /
chang dang la du la phug dang / /
'bras chan khur ba'i gtor ma bzhes / /
tshe dang longs spyod 'phel ba dang / /
nad dang 'byung bzhi bar mdzod / /
mi dang 'byung po gnod sbyin bdud / /
thams cad bran du 'gyur par shog /
lha yi longs spyod mang po las / /
'dod pa'i yon tan 'byung bar shog //
dngos grub sgrub pa'i dbang phyug can / /
'dul pa'i dbang gis skur sprul pa / /
lha chen tshogs bdag chen po ste / /
'jig rten 'dir yang bsrung ba dang / /
byang chub thob pa'i grogs mdzod cig /
ces bstod la gsol ba gdang pa ste bzlas pa thon nas gtor ma dbul bar bya'o / /
tshogs kyi bdag po chags pa rdo rje dam tshig gi bstod pa paN+Di ta dI paM ka ra shrI dz+nyA nas mdzad pa rdzogs so // //
pan+Di ta chen po de nyid dang /
lo tsA ba tshul khrims rgyal bas bsgyur ba'o //
[ ]
