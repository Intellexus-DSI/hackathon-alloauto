@## / /
rgya gar skad du /
siM ha nA da sA d+ha naM /
bod skad du /
seng ge sgra'i sgrub thabs /
'phags pa seng ge sgra la phyag 'tshal lo / /
dang por re zhig sngags pas gdong bkru ba la sogs pa byas nas /
bde ba'i gdan la 'dug ste /
rnal 'byor pas rang gi snying gar zla ba'i dkyil 'khor la yi ge hrIHbltas la /
mdun du bla ma dang /
sangs rgyas dang /
byang chub sems dpa' rnams bsgom par bya'o / /
de'i rjes la mchod pa dang /
sdig pa bshags pa la sogs pa byas nas stong pa nyid bsgom par bya ste /
oM shU n+ya tA dz+nyA na badzra swa b+hA wa At+ma ko\u0f85haM zhes brjod pas byin gyis brlabs la /
de nas skad cig tsam gyis yi ge paM yongs su gyur pa las /
pad+ma dmar po de'i steng du yi ge siM yongs su gyur pa las seng ge dkar po /
de'i steng du zla ba la hrIHlas yang dag par byung ba'i rje btsun seng ge sgra'i sku gzugs su bsgom ste /
sku mdog dkar po ral pa'i thor tshugs can /
spyan gsum pa /
phyag gnyis pa /
dka' thub can gyi cha byad 'dzin pa /
rgyal po rol pas gnas pa'o / /
phyag g.yon pas ni pad+ma bsgreng ba'i steng na ral gri 'bar bas brgyan pa'o / /
g.yas su sbrul dkar pos dkris pa'i mdung rtse gsum pa'o / /
g.yon du dri zhim po'i me tog gi tshogs kyis bkang ba'i thod pa dkar po'o / /
sku las de bzhin gshegs pa lnga 'phro ba'i sprul pa'i gzugs su bsgoms la sngags 'di bzlas par bya'o / /
oM AHhrIHsiM ha nA da hUM phaT /
sngon du bsnyen pa 'bum phrag gcig bzlas par bya'o / /
de nas na mo rat+na tra yA ya /
na ma Ar+ya a ba lo ki te shwa rA ya bo d+hi satwA ya /
ma hA satwA ya /
ma hA kA ru Ni kA ya /
tad+ya thA /
oM a ka Te /
bi ka Te /
ni ka Te /
ka TaM ka Te /
ka ro Ta bIr+ye swAhA /
'di'i nye bar spyod pa ni bcom ldan 'das kyi mdun du gzungs sngags 'dis sa la ma lhung ba'i lci bas maN+Dal brgyad phul te /
maN+Dal re re zhing lan bcu gsum bcu gsum brjod par bya'o / /
de nas lci ba lhag ma de nyid la mngon par bsngags te /
lus la nye bar byugs na nad thams cad rab tu zhi bar 'gyur ro / /
gal te mtshams med pa'i las byas kyang nyi ma bdun nam /
bcu bzhi'am /
nyi shu rtsa gcig gis ma grub na de'i tshe bdag gis mtshams med pa lnga byas pa yin no / /
seng ge sgra'i sgrub thabs slob dpon tsan+d+ra go mis mdzad pa rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur ba'o
