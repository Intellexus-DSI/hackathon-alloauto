@## / /
rgya gar skad du /
b+h+r-i ku TI sA d+ha naM /
bod skad du /
khro gnyer can gyi sgrub thabs /
'phags ma khro gnyer can la phyag 'tshal lo / /
'dir sngon du gsungs pa'i cho gas b+h+r-i yig ser po las skyes pa'i sku mdog ser mo zhal gcig pa /
spyan gsum pa /
phyag bzhi pa /
lang tsho gzhon pa /
phyag g.yas pa dag na mchog sbyin dang /
bgrang phreng bsnams pa /
phyag g.yon pa dag na dbyu gu rtse gsum dang /
spyi blugs bsnams pa /
'od dpag med kyis rgyas btab pa /
pad+ma dang zla ba'i gdan la bzhugs pa'i bcom ldan 'das ma bsams nas phyag rgya bcing bar bya'o / /
lag pa gnyis brkyang ste mtheb chen dag gis mtheb chung dag gi sen mo mnan par bya'o / /
de nas sngags bzlas par bya ste /
oM b+h+r-i ku tI swA hA /
khro gnyer can gyi sgrub thabs rdzogs so //
[ ]
