@## / /
rgya gar skad du /
Ar+ya a mo g+ha pA sha pany+tsa de ba sto tra /
bod skad du /
'phags pa don yod zhags pa lha lnga'i bstod pa /
'phags pa don yod zhags pa lha lnga la phyag 'tshal lo / /
sems can sdug bsngal me tshogs kyis gdungs la / /
thugs rje'i char rgyun bsil bas zhi mdzad cing / /
rang bzhin bde ldan gnas su 'dren mdzad pa / /
mgon po spyan ras gzigs la phyag 'tshal lo / /
thugs rje chen po'i zhags pas 'gro kun gyi / /
gnod pa nges sel bde la 'god mdzad cing / /
sna tshogs sbrul pas 'gro ba'i don mdzad pa / /
don yod zhags par grags la phyag 'tshal lo / /
ma chags pad+ma'i rigs kyi sprul pa ste / /
klu rgyal tshul gyis gdug pa 'dul mdzad pa / /
dbang chen bskal pa'i me ltar rab brjid 'bar / /
khro rgyal rta mgrin rgyal la phyag 'tshal lo / /
chos nyid spros bral ro gcig mngon gyur tshul / /
ral pa gcig 'chad lha mo'i skur ston cing / /
bgegs tshogs 'dul phyir khro mo'i cha lugs 'dzin / /
ral pa gcig ma khyed la phyag 'tshal lo / /
dus gsum rgyal ba'i yon tan gzhir gyur cing / /
skal ldan rjes mthun 'gro don mdzad la brtson / /
mgon po'i phrin las ma lus rdzogs mdzad ma / /
lha mo khro gnyer can la phyag 'tshal lo / /
'phags pa don yod zhags pa lha lnga'i bstod pa /
paN+Di ta chen po e rab tis mdzad pa rdzogs so // //
rgya gar gyi paN+Di ta don yod rdo rje dang /
lo tsA ba ba ri rin chen grags pas bsgyur ba'o //
[ ]
