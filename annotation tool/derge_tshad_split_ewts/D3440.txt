@## / /
rgya gar skad du /
Ar+ya many+dzu shrI sA d+ha naM /
bod skad du /
'phags pa 'jam dpal gyi sgrub thabs /
'phags pa 'jam dpal gzhon nur gyur pa la phyag 'tshal lo / /
dang por re zhig zhal bkru ba la sogs pa byas nas /
stan 'jam zhing bde ba la nye bar 'dug ste /
rang gi snying gar paM yig las skyes pa'i pad+ma'i steng du /
a yig las skyes pa'i zla ba'i dkyil 'khor gyi steng du maM yig gi 'od zer gyis 'og min gyi gnas su bzhugs pa de gdan drangs nas /
thog ma med pa nas yang dag par grub pa'i 'jam dpal gzhon nur gyur pa mdun du bsgom par bya'o / /
de nas phyi'i mchod pa me tog dang spos la sogs pa phul nas /
mngon par phyag 'tshal te /
yang phyi nas sdig pa bshags pa dang /
bsod nams la rjes su yi rang ba dang /
dge ba yongs su bsngo ba dang /
gsum la skyabs su 'gro ba dang /
byang chub tu sems bskyed pa dang /
gsol ba gdab pa dang /
bdag nyid nges par dbul ba rnams byas nas /
tshangs pa'i gnas bzhi bsgom par bya'o / /
yang dngos po mtha' dag gi de kho na nyid kyi snying po bsdus nas stong pa nyid du bsgom par bya'o / /
oM shu n+ya tA dz+nyA na badzra swa b+hA ba at+ma ko\u0f85haM /
zhes brjod nas /
slar yang smon lam rjes su dran nas rang gi lus gzugs brnyan tsam du rnam par bltas nas pad+ma dang zla ba'i steng du ma~M yig gi sa bon gyi 'od zer gyis rab tu bcug nas /
bdag nyid 'jam dpal gyi skur bsgom par bya'o / /
sku mdog ser po bshad pa'i phyag rgya 'dzin pa rin po che'i rgyan dang rin po che'i cod pan can /
g.yon pa ut+pal bsnams pa /
seng ge'i gdan la bzhugs shing spyi bor mi bskyod pa bzhugs pa /
zla ba'i gdan la zla ba'i 'od zer lta bu'i bdag nyid bsgom par bya'o / /
de nas g.yas phyogs logs su su~M` yig gi sa bon las byung ba'i nor bzangs gzhon nu sna tshogs pa'i rin po che'i rgyan kyis mdzes shing /
rin po che'i cod pan can /
chos thams cad kyi po ti cig mtshan na bzung nas thal mo sbyar ba sngon du 'gro bas bzhugs pa'o / /
g.yon phyogs logs na gshin rje gshed sku mdog nag po hUM yig gi sa bon las byung ba zhal 'jigs shing phyag na tho ba bsnams pa /
skra dmar ser gyen du brdzes pa /
sbrul gyi rgyan gyis brgyan pa'o / /
de nas g.yas dang g.yon phyogs logs su zla ba'i 'od dang nyi ma'i 'od dag go / /
shar la sogs pa'i phyogs kyi cha la rnam par snang mdzad dang /
rin chen 'byung ldan dang /
'od dpag med dang /
don yod grub pa rnams so / /
me la sogs pa'i mtshams rnams su spyan ma dang /
mA ma kI dang /
gos dkar mo dang /
sgrol ma rnams kyang ngo / /
zhes so / /
de nas ye shes sems dpa' bcug ste /
mig la sogs pa byin brlabs dang /
lus dang ngag dang yid byin gyis brlabs shing dbang bskur nas /
mchod pa dang bstod pa byas te /
spyi bor mi bskyod pas rgyas gdab po / /
de nas bsam gtan dang ldan pas sngags bzlas par bya'o / /
de la sngags ni 'di'o / /
oM d+harma d+hA tu wA gI shwa ri muHswA hA zhes so / /
'jam dpal seng ge sgra'i sgrub thabs rdzogs so //
[ ]
