@## / /
rgya gar skad du /
ku ru kul+lA swA d+ha naM /
bod skad du /
ku ru kul+le'i sgrub thabs /
oM ku ru kul+le la phyag 'tshal lo / /
dang po bde ba'i stan la nye bar gnas la /
ku ru kul+lA'i gzugs su byas te /
sems can ma lus dbang du byas pa brtsam par bya ba'o / /
rang gi snying gar nyi ma'i dkyil 'khor ro / /
de'i steng du yi ge tA~M dmar po'o / /
de las 'od zer lnga kun nas spros la de bzhin gshegs pa rnams legs par mchod cing /
dkon mchog gsum la bdag skyabs mchi / /
zhes bya ba la sogs pas sdig pa bshags pa la sogs pa rnams kyang byas la /
stong pa nyid kyang rnam par bsgoms shing /
phyi nas ni ut+pal dmar po'o / /
de'i steng du nyi ma'i dkyil 'khor ro / /
de'i steng du yi ge tA~M dmar po'o / /
de dag rnams thams cad kyang yongs su gyur pa las ni rje btsun ma ku ru kul+le sku mdog dmar mo /
phyag bzhi ma /
g.yas kyi phyag na ni mda' dang mi 'jigs pa'i phyag rgya'o / /
g.yon gyis ni gzhu dang ut+pal 'dzin pa /
rdo rje skyil mo krung gis gnas pa /
stong du bsnams pa'i shag chung dang ldan par bdag nyid bsgom par bya ba'o / /
'og tu ni 'dod pa'i lha bza' shug bcas par bsam par bya'o /
phyi nas ni bsgom pa dang ldan pas gsang sngags bzlas par bya ba'o / /
oM ku ru kul+le hrIHswA hA /
ku ru lul+le'i sgrub thabs so / /
a b+ha ya la tshul khrims rgyal mtshan gyis bsgyur ba'o //
[ ]
