@## / /
rgya gar skad du /
sarba satwa ba shI ka ra Na sa mA d+hi /
bod skad du /
sems can thams cad dbang du byed pa'i ting nge 'dzin /
'jam dpal mgon po la phyag 'tshal lo / /
stong pa nyid bsgom pa sngon du 'gro bas zla ba'i dkyil 'khor gyi steng du hoHyig las bdag nyid bskyed de /
chags pa chen po'i gzugs dkar dmar sgeg pa'i nyams 'bar ba rol pa'i stabs kyis bzhugs pa /
zhal bzhi pa /
phyag brgyad pa'o / /
dang po'i zhal dkar dmar /
g.yas gur gum ltar dmar ba /
rgyab pad+ma rA ga ltar dmar ba /
g.yon dmar ser ro / /
rtsa ba'i phyag gnyis kyis gzhu dang mda' bsnams pa /
phyi ma dag gis zhags pa dang lcags kyu bsnams pa /
de bzhin du phyi ma dag gis shes rab kyi pha rol tu phyin pa'i po ti dang ral gri bsnams pa /
yang de bzhin du phyi ma dag gis rdo rje dang dril bu bsnams pa /
de bzhin du cod pan dang ldan pa bsgom par bya'o / /
cod pan las 'od zer byung ste steng du song nas snang bar byas te mchog gi dmar po chen po'i skur blta'o / /
ji ltar shar dang /
lho dang /
nub dang /
byang dang /
steng dang /
'og gi phyogs rnams su gnas pa rnams la dang po dang gnyis pa dang gsum pa dang bzhi pa'i 'od zer gyi rkang pa rnams kyis gang nas rjes su chags pas rang gi dbang du gnas par yid kyis bsams nas de nas sngags bzlas par bya'o / /
oM ma hA rA ga badzra rA ga ya sarba satwa na hoHde nas sems can thams cad nges par dbang du 'gyur ro zhes pa'i nges pa shin tu bsgoms pas chags pa chen po'i gzugs kyi sku'i mchog 'jam pa'i rdo rje'o / /
sems can thams cad dbang du byed pa'i ting nge 'dzin rdzogs so //
[ ]
