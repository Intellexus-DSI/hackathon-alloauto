@## / /
rgya gar skad du /
shrI badzra he ru ka sA d+ha na nA ma /
bod skad du /
dpal he ru ka'i sgrub pa'i thabs zhes bya ba /
dpal rdo rje sems dpa' la phyag 'tshal lo / /
mgon po bde chen las byung ba'i / /
rigs sku ye shes kun gyi bdag /
dregs byed rgyu 'bras 'joms mdzad pa'i / /
stobs chen khro rgyal dpal la 'dud / /
yang dag grub pa'i las gzhung gi / /
bsnyen sgrub bzhi yi rim pa las /
khro bo'i dkyil 'khor sgrub pa'i thabs / /
dgos don 'brel pa'i sgo nas bshad / /
rtsod dus sems can gdul dka' zhing / /
log pa'i lam la gnas dag la / /
mdzad spyod zhi bas mi 'dul phyir / /
khro bo'i phrin las bstan pa yin / /
de nyid grub pa'i gzhung dag la / /
log rtog 'khrul pas bslad pa dag /
nges pa'i gzhung don rtogs bya'i phyir / /
legs bsdus bstan pa gsal bar bya / /
'jug pa'i rnal 'byor rtsal ldan dang / /
shes rab kyis ni blo phye nas / /
nges par brtag pa'i sa gzhi las / /
bla mas nges pa'i lung 'di bstan / /
snum pa yi ni dam tshig dang / /
gtsang dang 'jigs pa'i brtul zhugs can / /
de dag goms nas nyams su blang / /
grub pa'i dbang phyug phun sum tshogs / /
blo zhan shes rab chung bas ni / /
bsgrubs kyang grub par mi 'gyur te / /
phung byed gnyi ga bsregs pas na / /
de bas gzhan du bstan pa min / /
dur khrod dang ni lha rten dang / /
ma mo'i gnas la sogs 'dug nas / /
rdo rje 'dzin pa'i dgos pa dag /
rnam pa du mar 'grub par 'gyur / /
phyi dang nang gi rdzas bsags nas / /
rang rgyud dag pa'i rnal 'byor pas / /
bgegs tshogs nye bar zhi bya dang / /
tshogs bsags bsrung ba'i don ched du / /
'byung po'i gtor ma btang nas ni / /
gsang ba'i don gyi las rnams bya / /
bdag nyid rang gi lhar sbyor bas / /
lus ngag yid gsum mthu bskyed cing / /
bdag dang 'gro ba sbyang byas nas / /
rang bzhin dag pa'i rnam par bsam / /
snying ga'i sngags kyi 'phro 'du yis / /
dkyil 'khor mdun du bsam byas nas / /
rtse gcig sems kyis mchod sogs dang / /
'gro don spyod pa rgya cher bya / /
rdo rje sems dpa' la sogs pa / /
thugs rje che dang ldan pa yi / /
dkyil 'khor lnga la sogs pa yi / /
zhi ba'i mchod pas mnyes byas te / /
bsnyen pa'i dus su goms byas nas / /
'khor bcas mchod pa rdzogs par bya / /
de yang spyi dang so so yi / /
sgrub pa'i bye brag rnam gnyis te / /
bsdus dang rgyas la dga' ba yi / /
dbye ba gnyis su shes par bya / /
dang por chos kyi dbyings nyid la / /
dmigs pa med pa'i don gyis bsgom / /
dngos po med par bdag sbyor bas / /
nam mkha' kun dang mnyam sbyor ba'o / /
oM ma hA shu n+ya tA dz+nyA na badzra swa b+hA wa At+ma ko\u0f85haM /
chos kyi dbyings kyi ye shes kyis / /
thams cad du ni khyab pa las / /
chos kun stong gsal rang bzhin med / /
mi dmigs snying rje chen po'i ngang / /
oM d+harma d+hA tu swa b+hA wa At+ma ko\u0f85haM /
skad cig ma yis skur gnas te / /
hUM gi 'od zer 'phros pa'i mthus / /
rdo rje rgya gram sa gzhi la / /
ra ba gur dang bla re dang / /
phyogs bcur me 'od 'bar ba yi / /
mtshon cha'i phreng bas 'khor bar bsgom / /
rdo rje sems dpa'i ting 'dzin gyis / /
mkha' dbyings sna tshogs la gnas nas / /
cir yang gyur pa'i yig 'bru las / /
'od zer tshul du spros nas kyang / /
ma lus nye bar khyab byas te / /
re zhig rngam pa'i tshul du dgongs / /
e las mkha' dbyings gru gsum dkar / /
bzang po'i mkha' dbyings gyen bsgreng nas / /
yaM las rlung dkyil gzhu yi dbyibs / /
dud kha sra mkhregs sgrol ma'i mkha' / /
raM las me 'od dmar ser las / /
gru gsum gos dkar nam mkha'i dbyings / /
baM las chu dkyil dkar zhing zlum / /
bum pas mtshan pa mA ma kI / /
lam las gser gyi sa gzhi ste / /
gru bzhi spyan la rdo rjes mtshan / /
khaM las rak+ta'i dba' klong 'khyil / /
'dod chags chen po'i rang bzhin rtags / /
kaM byung keng rus ri rab ste / /
rin chen rgyan spras rdo rjes mtshan / /
de dbus b+h+rUM las gzhal yas khang / /
gru bzhi sgo dang sgo khyud can / /
rin chen thod pa sna tshogs dang / /
nyi zla rdo rje'i rgyan gyis mdzes //
dkyil 'khor zla gam gnas pa la / /
re'u mig dgu pa rdo rjes mdzes / /
sna tshogs lha mo'i phreng ba dang / /
'phan gdugs rnga yab rta babs ldan / /
zhing 'phrul tshangs pa'i g.yang gzhi sogs / /
dur khrod rgyan gyis 'jigs par brgyan / /
rin chen ka gdung tog dang bcas / /
'dod yon sna tshogs rgyan gyis mdzes / /
dkyil 'khor phyi rim gnas brgyad du / /
dur khrod shing dang zhing skyong dang / /
phyogs skyong rnal 'byor mtsho dang sprin / /
klu rgyal la sogs gnas brgyad du / /
sha za 'byung po gshin rje dang / /
mkha' 'gro bya khyi ro la sogs / /
ce spyang khro tshogs sgra 'byin cing / /
ro yi tshogs la longs spyod mdzad / /
rang byung mchod rten dang bcas pa / /
phreng ba rim gsum phyi rol gnas / /
de dbus 'khor lo'i lte ba la / /
pad+ma dregs byed nyi zla'i steng / /
dpal mchog dang po gnas gyur nas / /
sprul pa'i ting 'dzin la gnas mdzad / /
chos rnams thams cad rnam brtags na / /
dngos med mtshan ma kun dang bral / /
byang sems ye shes dang po'i gzugs / /
A li zla dkyil gsal bar bsgom / /
byang sems ye shes gnyis pa'i rtags / /
de steng kA li nyi mar bcas / /
mtshan dang dpe byad gsal ba'i don / /
mdzad pa'i 'phro 'dur bcas pa'o / /
de dag 'od du gyur pa las / /
hUM las rdo rje rtse lnga pa / /
dkar po bum pa hUM gis mtshan / /
badzra a haM /
gdod ma tha ma med pa'i dbyings / /
dang po rdo rje chen po yin / /
'od zer lnga yi 'phro 'du yis / /
dkyil 'khor drug gi las mdzad nas / /
sku gsung thugs dbyings bzhugs pa las / /
'od zer phreng mdzes brjid pa'i mchog /
de la sku mchog phyag rgya yi / /
sngags kyi yi ge brjod par bya / /
oM ma hA su kha badzra satwa a /
dzaHhUM baM hoHsu ra ta s+t+waM /
de dag ye shes byang chub sems / /
mngon byang lnga yi bdag nyid do / /
dpal ldan rdo rje sems dpa' che / /
dkar dmar zhal lnga phyag bzhi pa / /
rdo rje kha T+wAM rdo rjer bcas / /
'og ma gnyis kyis mda' dang gzhu / /
rin chen rgyan dang na bza' can / /
dbu la rin chen phreng bas mdzes / /
lus kyi ba spu'i gnas rnams su / /
dkyil 'khor drug gi rdul phran gnas / /
rdo rje rtse lnga'i phyag rgya ni / /
gnas lnga dag tu gtugs bya ste / /
sngags kyis bde gshegs thams cad kyi / /
sku gsung thugs sogs rnam par bsam / /
oM na maHsarba ta thA ga ta kA ya wAka tsit+ta gu Na karma badzra swa b+hA wa At+ma ko\u0f85haM /
rang 'od yum dang 'khril pa yi / /
gsang gnas hUM dang As brgyan te / /
ye shes rdo rje phaT dang bcas / /
rtse mo nor bu 'bar bas mtshan / /
rnam thar pad+ma e dkyil can / /
mdog ser lte ba ze'u 'bru dmar / /
sa ma ya sogs brdas bskul nas / /
dzaHhUM baM hoHsa rol pa bya / /
oM pra be sha ya phaT /
a la la la la ho /
bde ba chen po'i 'od zer gyis / /
phyogs bcu'i rgyal ba mnyes mdzad nas / /
'gro ba'i lus ngag yid gsum sbyang / /
sku gsung thugs kyi rgyan gyis brjid / /
thams cad 'od kyis slar bsdus nas / /
stong gsum til gong 'bru 'dra rnams / /
sangs rgyas drug gi gsung du gyur / /
ba spu'i bu ga kun du thim / /
thugs ka'i gnas su zhugs pa dag /
bde ba chen po'i gnas nas babs / /
'dod chags chen po dga' ba'i mes / /
sku dang bcas pa 'od du gyur / /
sngon gyi goms shugs lha mo bzhis / /
phyogs bzhi nas ni bskul mdzad de / /
stong pa shin tu rnal 'byor yod med mthu / /
nam mkha' nyid du dam tshig nye bar gnas / /
bde gshegs bde bar gshegs pa bzhengs su gsol / /
rdo rje sems dpa' skal bzang dpal khyod bdag /
ye shes gsang ba'i rgyud bskul nas / /
thugs rjes 'gro la gzigs mdzad de / /
'bras bu'i sems dpa' snga ma bzhin / /
cho ga gsum gyis gsal bar bya / /
de nas bcom ldan rdo rje can / /
rdo rje sems dpa'i sbyor ba yis / /
rdo rje se gol phyag rgyas ni / /
sangs rgyas thams cad bsdu bar mdzad / /
'jig rten khams ni ma lus pa / /
sangs rgyas rdo rje 'dzin bcas rgyan / /
shin tu gdug cing gtum pa la / /
zhi bas phan par mi 'gyur te / /
shes rab thabs kyi ngo bo las / /
khro bor de bzhin gshegs kun mdzad / /
khro bo'i tshul can khros pas kyang / /
'jig rten gsum dag sreg byed na / /
sangs rgyas thams cad khros pa yis / /
khams gsum ma lus smos ci dgos / /
de nas sna yi rtse mo la / /
yid ni yang dag brtan par gzung / /
sna yi dbugs ring dro ba las / /
rgyal ba'i sbyor ba'i phyag rgya 'byung / /
bcom ldan de nyid rnal 'byor pas / /
rdo rje khro bor bsgyur nas phyung / /
oM shrI he ru ka sa ma ya heHsarba duSh+Ta /
sa ma ya mu dra pra b+haM dza ka hUM phaT /
snga ma las ni gnas gyur te / /
bskal pa'i me dpung 'khrigs pa bzhin / /
khrag 'thung mthing nag 'jigs pa'i sku / /
'bar ba chen po'i 'od zer can / /
zhal g.yas zhi ba'i rang bzhin dkar / /
dbus ma mthing nag nag po'i zhal / /
g.yon pa rmongs byed ser po ste / /
rgyab ma chags mdzad dmar po'o / /
smin mtshams khro gnyer glog bzhin 'gyu / /
spyan gsum khro gnyer mche gtsigs zhal / /
dbu skra sma ra ser nag mdzes / /
spu rnams rdo rje gyen du 'khyil / /
sgeg pa dpa' ba 'jigs su rung / /
dgod dang gshe dang 'jigs par byed / /
snying rje rngam dang zhi ba yi / /
sku gsung thugs kyi gar thabs can / /
g.yas g.yon dang pos rdo rje dang / /
rdo rje kha T+wAM dril bur bcas / /
de 'og gnyis kyis 'jigs byed kyi / /
pags pa bklubs kyi tshul du bskor / /
gsum pa gnyis na mda' dang gzhu / /
g.yas kyi bzhi pas dung khrag 'dzin / /
g.yon gyi bzhi pas thod pa ru / /
snying chen po yis bkang ba'o / /
la lar zhal gcig phyag gnyis pa / /
mthing nag 'jigs pa'i me 'od can / /
g.yas pas ba dan gsum pa phyar / /
rdo rje rtse lnga 'bar phreng can / /
rdo rje kha T+wAM dril bur bcas / /
thod pa gang ba g.yon pa na / /
'bar ba chen po skra 'bar ba / /
thod pa mang po'i dbu rgyan can / /
'jigs pa chen po'i dus ltar drag /
dur khrod bzhin du rab tu 'jigs / /
zhal rnams sna tshogs 'gyur ba dang / /
'bar ba'i lta bas gar byed pa / /
rdo rje rdo rje kha T+wAM ga /
dril bu'i sgra ni gsil ba yis / /
thams cad phab nas slar yang ni / /
thal bar gyur pa 'ang 'tsho bar byed / /
gti mug dbang mdzad theg chen brgyan / /
glang chen ko rlon stod g.yogs mnabs / /
'dod chags gzhan gyi rgol ba'i tshogs / /
tshar bcad stag gi pags pa yin / /
nga rgyal thugs rjes 'gro sgrol rtags / /
'jigs byed chen po'i tsha ra ma / /
zhe sdang gzung 'dzin rnam dag pas / /
gnas brgyad sbrul gyi phreng ba can / /
chags pa gnyis dang ldan pa yis / /
sku la rak+ta'i thig les brgyan / /
phrin las sna tshogs mdzad pa yis / /
thal ba'i tshom bus mtshan pa yin / /
byang sems gnyis med dri bral don / /
zhag gi ri mos spras pa'o / /
phrag dog sku gsung rgyan ldan pas / /
thod phreng thod dang se ral thogs / /
dregs byed zil gyis mnan pa'i phyir / /
nyi zla snyan gyi gong rgyan byas / /
lus dang ngag sems rdo rje yi / /
mtshan ma'i phyag rgyar ldan byas te / /
thams cad 'byung ba'i sbyor ba yis / /
bdag gi slar ni bdag nyid bya / /
oM AHhUM /
thugs gsal nyi ma la gnas pa'i / /
ye shes sems dpa' hrIHdang bcas / /
'od zer 'phro 'du'i sbyor ba yis / /
ye shes dkyil 'khor spyan drangs te / /
lha mos bdud rtsi'i bum pas dkris / /
thod phreng la gnas rigs lngas brgyan / /
lag pa shin tu brkyang ba yis / /
mdzub mo gnyis ni mdud par bcing / /
gung mo mthe bo'i rtse mo can / /
rdo rje'i phyag rgya yongs su bsgyur / /
bteg nas khro gnyer lag bzhag ste / /
hi bcas dbang bskur sngags brjod bya / /
yab yum mkha' gsang hi dang as / /
rdo rje pad+mar bskyed byas nas / /
ling+ga 'greng ba rang byung ba / /
brla yi dbus su bsgom byas nas / /
ling+ga pad+ma byin brlabs te / /
khrag 'thung 'dra ba'i gzugs skye'o / /
byang chub sems de kun du dgod / /
ma lus nye bar khyab byas nas / /
'dod par bya ba rab tu mnyes / /
'od 'dus thog ma'i gzugs la gzung / /
gsang gnas so so'i gdan dag la / /
chos kyi snying po'i lha gnas bskyed / /
hrIHlas dpal chen he ru ka /
gsang ba'i dkyil 'khor dbus su dgod / /
hrIHlas lha mo gau rI ma / /
h+niHlas de bzhin tsau rI ma / /
dz+hiHlas lha mo pra mo yin / /
dz+hi las be+et+ta phyogs bzhir dgod / /
mtshams su hUM phaT las byung ba'i / /
lha mo puk+ka la sogs bzhi / /
maM khaM yaM raM las byung ba'i / /
phyi rol mda' 'dzin la sogs bskyed / /
a A aM aHbzhi po las / /
lha mo me tog la sogs rnams / /
dzaHhUM baM hoHyi ge las / /
sgo bzhir rta mgrin 'phang mtho sogs / /
b+ha ga la ni ling+ga gzhag /
ling+ga rdo rjer byin brlabs nas / /
khrag 'thung 'dra ba'i sku gnyis ni / /
spro zhing rang la thim par bya / /
hUM badzra gu h+ya sid+d+hi pa ra ma yo ge shwa ri hrIH /
gau rI dkar ser zhi ba'i mdangs / /
zhal bzhi phyag brgyad brjid pa'i stongs / /
g.yon brkyang gar gyis bzhugs mdzad cing / /
mda' bzhi dus gcig bkang ba la / /
tshangs pa'i mgo bzhi sbyangs pa ste / /
'phro 'du dang bcas mdun du bzhugs / /
hUM hUM badzra tsaN+Di shwa ri kha T+wAM gi ma hA badzra ka pA la mA la ku ru ku ru l+lu hrIH /
tso ri dmar po drag po'i zhal / /
g.yon pas lcags kyu kha T+wAM 'khyud / /
g.yas pa'i gung mos rtsibs brgyad bstod / /
g.yas bteg g.yon stobs lho yi phyogs / /
hUM badzra nA rA ya ni dzra /
pra mo dbu gnyis gong ma phag /
'og ma dmar po phyag bzhi pa / /
g.yas kyi dang pos rdo rje rtse gsum bsnams / /
g.yon gyi dang pos kham phor 'chang / /
'og gnyis khu tshur so sor 'chang / /
'khor lo 'dzin cing bteg pa'i tshul / /
g.yas brkyang stabs bcas nub phyogs su / /
rmongs tshul mdog dmar pad+ma la / /
hUM badzra pa tA ke dza /
bait+ta mdog dkar slong tshul gzigs / /
g.yas na kham phor bdud rtsi'i gang / /
g.yon pa ba dan gsum pa mdzad / /
dga' bzhin byang gi phyogs su gnas / /
hUM badzra ha ri ni ma Ta /
puk+ka drag po gar byed tshul / /
bol bzhi brla dpung dkar ba la / /
lus sbubs nya bzhi dmar ba ste / /
phyag mchog lo ma sngon po 'dra / /
g.yas na rdo rje rtse lnga 'bar / /
g.yon pas dpag bsam lcug ma 'dzin / /
gar gyi gzugs thabs 'gyur dang bcas / /
me mtshams 'khor lo'i stan la gnas / /
hUM badzra shu le grab+hi ta ma ta /
tsan+dan gyen du dbugs 'byin tshul / /
gzhan gyi srog 'phrog kha dog gnag /
g.yas pas ra skyes rdo rjes mtshan / /
rlung 'thor rdo rje khu tshur 'dzin / /
g.yon pas tri shUl gar dang bcas / /
bden bral 'khor lo'i stan la gnas / /
hUM badzra ki shi ts+tshin+da n+da ma ta /
g+hasma ro ldan tshul du gzigs / /
ser nag g.yas pas ral gri 'dzin / /
g.yon pa me thabs g.yon brkyang tshul / /
rlung mtshams 'khor lo'i stan la gnas / /
hUM badzra pe mA la pA she ma ta /
sme sha kun gyi las mdzad ma / /
khrag 'thung dpal dang 'dra ba ste / /
g.yas pas rdo rje dung khrag gsol / /
g.yon gyis thod pa zhags par bcas / /
rdo rje kha T+wAM se ral kha / /
dbang ldan 'khor lo'i rtsibs la gnas / /
kun kyang thod phreng sbrul dang bcas / /
zhing lpags rlon pa gos su gsol / /
gdan ni pad+ma sna tshogs la / /
zhing dang nyi mas mtshan pa'o / /
he badzra ra ti paM /
mda' 'dzin dkar mo mda' dang gzhu / /
me mtshams phyogs kyi gru chad la / /
oM ma hA ra ta badzre ho /
kha T+wAM ser mo kha T+wAM ga /
rdo rje dril can bden bral mtshams / /
oM badzra lo tsa ne yaM ya /
'khor lo 'dzin ma dmar ser mo / /
rtsib brgyad 'dzin pa rlung gi phyogs / /
raM ma hA shrI badzri hi /
sna tshogs ba dan ljang gu la / /
sna tshogs 'phan dril dbang ldan mtshams / /
AHbadzra puSh+pe /
me tog ser mo me tog snod / /
rdo rjes mtshan pa bar khyams me / /
AHbadzra d+hU pi /
spos me sngon mo rdo rje pog /
khyams kyi bden bral pad gnas pa'i / /
AHbadzra A lo ke mar me dmar mo rdo rje sgron / /
bar khyams rlung phyogs pad+mar gnas / /
AHbadzra gan+d+he /
dri chab ljang gu dag byed 'thor / /
bar khyams dbang ldan pad+mar gnas / /
oM badzra o ku sha dzaH /
shar sgo rta mgrin 'phang mtho dkar / /
g.yas na rta gdong g.yon lcags kyu / /
oM badzra pA she hUM /
lhor sgor phag gdong sngon mo ste / /
g.yas pas mche ba g.yon zhags 'dzin / /
oM badzra shrI kha le paM /
nub sgor snang byed dmar mo ni / /
phyag gnyis nyi zla lcags sgrog 'dzin / /
oM badzra gaN+De hoH / /
byang sgor thal byed mdog ljang gu / /
sangs rgyas gzugs dang dril bu'o / /
lha mo 'di dag thams cad kyang / /
rin chen rgyan dang na bzas bklubs / /
sku mdzes khros pa'i mtshan ma 'dzin / /
sgo ba cung zhig 'gying ba'i tshul / /
kun mkhyen ye shes las grub phyir / /
'khor lo'i lha rnams thams cad kyi / /
mig la sangs rgyas rnam snang mdzad / /
rna bar rdo rje nyi ma yin / /
kha la pad+ma gar dbang phyug /
sna la rta mchog rol pa ste / /
lus ni rdo rje he ru ka /
yid la rdo rje sems dpa' gnas / /
gnas gsum phyag rgya'i tshogs ldan zhing / /
thugs kar ye shes sems dpa' gnas / /
rang rig dkyil 'khor spyan drangs nas / /
dbang bskur rigs kyi mtshan ma bsam / /
gnyis med 'od zer lcags kyu yis / /
slong ba dal gyis bskul mdzad cing / /
mdzes pa'i phyag rgya gyen du bsgreng / /
smin mtshams dbus su gtad par bya / /
dzaHhUM baM hoH shrI he ru ka /
ma hA badzra /
A kaD+D+h+ya ya /
A kaD+D+h+ya ya /
pra be+e sha ya pra be+e sha ya /
ban+d+ha ya ban+d+ha ya /
to Sha ya to Sha ya /
badzra DA ki naM /
hr-i da ya hUM hUM phaT /
oM shrI he ru ka ma hA badzra sarba duSh+TaM sa ma ya mu Da pra ban tsa kra hUM phaT /
ye shes can gyi spyod yul nas / /
dpal chen khrag 'thung 'khor dang bcas / /
sems can don slad dam tshig dgongs / /
gnas 'dir brtse phyir gshegs su gsol / /
pad+ma'i phyag rgya g.yas nas bskor / /
gar bcas thal mo lan gsum brdab / /
oM e h+ye hi b+ha ga bAn /
dzaHhUM baM hoH /
ru lu ru lu /
dzaHhUM baM hoH /
e h+ye hi /
dr-i sh+ya ho /
sa ma ya s+t+waM /
dzaHhUM baM hoH /
shrI he ru ka /
e h+ye hi /
dr-i sh+ya ho /
sa ma ya s+t+waM /
oM e A ra yi ho /
hri hri hri /
dad pa dang ni dam tshig gis / /
tshur gshegs tshur gshegs he ru ka /
chos sku zhi ba'i ngang las kyang / /
gzugs sku 'jigs tshul bstan du gsol / /
thugs rje che la thabs mkhas pas / /
gdug pa 'dul phyir gshegs su gsol / /
tshogs rje tshogs bdag dpal dang ldan / /
tshogs kyi slob dpon gshegs su gsol / /
ye shes rtogs pa'i khyad par las / /
sprul pa mang po'i tshogs dang gshegs / /
thod phreng phyag rgya bcings pa las / /
g.yas nas rim bzhin bskor bar bya / /
oM shrI he ru ka ma hA badzra /
sarba duSh+Tan /
sa ma ya mu dra /
pra pe sha ya /
shrI he ru ka hUM phaT /
dzaHhUM baM hoH /
shrI he ru ka /
ma hA badzra /
sarba duSh+Tan /
sa ma ya mu dra /
pra wan tsakra shrI he ru ka hUM phaT /
bde gshegs pho brang dkyil 'khor 'dir /
'gro ba ma lus bsgral ba'i phyir / /
don gyi dbang du dgongs nas kyang / /
'khor bcas ma lus gshegs su gsol / /
rdo rje thal mo bskyed nas kyang / /
sor mo bsnol te bskyod par bya / /
oM shrI he ru ka /
ma hA badzra sa ma ya hi /
sarba duSh+TAn /
sa ma ya mu dra /
pra ban tsakra hUM /
kA ya wAka tsit+ta /
tiSh+Tha badzra /
sems can don phyir nan tan mchog bskyed cing / /
ye shes thugs rjes bdag la dgongs nas kyang / /
mi gnyis don phyir dngos grub mchog gi gnas / /
bdag la stsal zhing brtan par bzhugs su gsol / /
rdo rje khu tshur bcings pa las / /
mthe bong mthe'u chung so sor bsgreng / /
oM shrI he ru ka /
ma hA badzra /
sarba duSh+TAn /
sa ma ya daMSh+Ta /
a paSh+ToM pa ya hUM phaT /
che mchog mnyam sbyor 'bar ba'i klong dkyil nas / /
thugs rje khros pas gdug pa 'dul mdzad pa / /
gsang sngags rmad byung drag po'i phrin las rnams / /
lhun gyis grub par byin gyis brlab tu gsol / /
dam tshig phyag rgya rnam gsum ni / /
rim bzhin bcings te bskul bar bya /
oM badzra gu h+ya dr-i sh+ya sa ma ya s+t+waM /
oM badzra gu h+ya dr-i sh+ya sa ma ya ho /
oM badzra gra h+ya dr-i sh+ya sa ma ya phaT /
dam tshig sa la bzhes pa yi / /
dpal chen khrag 'thung 'khor dang bcas / /
dam tshig tshul bzhin ma bsrungs sam / /
grub pa'i mchog dag ma stsal na // /
sku gsung thugs dang 'gal ba'o / /
zhig par gyur par gdon mi za / /
zil gnon bsrung zhing bsdigs pa'i phyir / /
las kyi phyag rgya rnam gsum bcing / /
dzaHhUM baM hoH shrI he ru ka /
ma hA badzra /
sarba duSh+Tan /
sa ma ya mu dra /
pra ban tsakra /
bag sha ya /
bag sha ya /
bi d+h+waM sa ya /
bi t+t+waM sa ya /
he b+ha ga bAn /
bu ta k+She tiSh+TaM pA ya hUM phaT /
sku gsung thugs su bdag sbyor bas / /
pho brang dkyil 'khor rang las sprul / /
nga ni bdud kyi bdud bdag ste / /
mkha' 'gro'i tshogs bcas ngas bsdus pa'o / /
oM shrI ka ra mu ka sha ra yA ya na maH /
oM shrI rA ga sa ma yA ya na maH /
oM shrI badzra kha T+wAM ga pra dz+wa la yA ya na maH /
oM shrI badzra gan+d+ha d+he pra dzA la yA ya na maH /
a ti pu ho /
pra ti pu ho / /
sarba ta thA ga ta /
ban+d+ha naM kA ro ya mi /
ma hA yo gI ni /
a la la ho /
oM bdag med phyogs bral don dam thugs chud cing / /
byams dang snying rjes dgra zin mi mnga' yang / /
gdug pa 'dul phyir dus las mi 'da' ba'i / /
'jigs byed he ru ka la phyag 'tshal lo / /
nam mkha'i lus can gar yang thogs med cing / /
'dod dgur sgyur ba'i gzugs can 'phrul mo che / /
ma srid byams ma'i tshul gyis grogs mdzad pa'i / /
phyi nang mkha' 'gro'i tshogs la phyag 'tshal lo / /
rnal 'byor de nyid bcom ldan 'das / /
rdo rje sems dpa' de bzhin gshegs / /
dam tshig la sdang rnam sbyang phyir / /
dur khrod gar gyi phyag rgya gsal / /
sangs rgyas khro byung khro ba ni / /
thal bar 'jig pa'i mchog yin te / /
sems dpa' sngon po 'bar ba can / /
'bar ba'i dkyil 'khor dmar po snang / /
rdo rje kha T+wAM rdo rjer bcas / /
dril bu 'khrol ba'i sgrar bcas pa / /
gos chen po dang bklubs pa che / /
sha chen po dang sbrang rtsi che / /
dur khrod kun gyi 'byung po che / /
phyag rgya dpal ldan dbang phyug mchog /
shin tu khro gtum gdug pa yi / /
sems can khams ni rnam sbyang zhing / /
'di ni dpal ldan he ru ka'i / /
rdo rje rgya chen dbang phyug mchog /
se ral kha yi tshul dag tu / /
kha T+wAM ga la rgyab brten bcas / /
lag pa g.yon par thod pa thogs / /
g.yas pa ba dan gsum pa byas / /
nam mkha'i phyag rgya rnal 'byor pa / /
nam mkha' kun du 'gro bar 'gyur / /
bud med la sogs rin chen mchog /
dngos po thams cad mkha' las 'byin / /
g.yas dang g.yon gyi sbyor ba yis / /
bde ba dbab pa'i gar byed pa / /
skyil mo krung ni phyed bcas la / /
rkang pa rang gi brlas mnan pa'o / /
zhi dang drag po rmongs pa'i mchog /
dga' ba'i gar byed sgyu mar bcas / /
shi ba'i ro sdang bsgyur ba yis / /
bde ba'i phyag rgya rab tu gnas / /
zhi dang drag po rmongs byed dang / /
gyen du dbugs 'byin gar byed lus / /
lta ba'i phyag rgya grub pa'i mchog /
gsang ba'i sbyor ba bde mchog go / /
tshangs pa chen po'i mgo dang ni / /
de bzhin 'jig rten gsum las rgyal / /
de bzhin sa las 'dren pa dang / /
rang gi phyag rgya'i tshul bstan dang / /
dur khrod dag gi gar byed dang / /
de bzhin rlung gi dkyil 'khor dang / /
rab tu 'jigs pa bsreg pa'i me / /
las kyi phyag rgyar rab tu gnas / /
gzigs pa rnam pa sna tshogs 'gyur ba'i rgyas thob la / /
rnam pa sna tshogs 'o byed 'khyud pas rmongs mdzad de / /
rnam pa sna tshogs bde ba'i mchod ston kun gsol la / /
rnam pa sna tshogs bde mchog ngo mtshar bstan tu gsol / /
rgyab btab rmongs byed mnabs su gsol / /
bde mchog ngo mtshar bde bar bzhugs / /
hUM a la la la la ho snang bar mdzod / /
rnal 'byor bde mchog sgyu mas sprul / /
dam tshig dag la 'jug tu gsol / /
nyon mongs kun las rgyal bar mdzod / /
ma lus bdag la mnabs su gsol / /
nyon mongs thams cad bsal bar mdzod / /
rdo rje thal mo gyen du dbye / /
mdzub mo gnyis kyi rtse mo dgug /
mthe bong gnyis kyi mche ba gtsigs / /
'jigs pa'i rdo rje gnod sbyin ma'o / /
yi ge brgya pa dang ldan pa'i / /
dam tshig mchog gi phyag rgya ni / /
lha rnams kun gyi gnas dag tu / /
sngags dang sbyor te bskul bar bya / /
oM ba na poM /
pe nu su ra ta /
ti pu pa ra mu /
sarba ta thA ga ta /
sa ma ya yo gi sid+d+hi AHhUM /
oM AHhUM /
rab tu dga' ba'i bdag la phyag 'tshal lo / /
de bzhin gshegs pa'i dam pa grub par mdzod / /
dam tshig dam pa grub par mdzad du gsol / /
mchod pa chen po thams cad dag par mdzod / /
mchod pa chen po thams cad grub par mdzod / /
a la la ste mchod par 'bul / /
a la la ste dam tshig skongs / /
a la la ste dgyes par mdzod / /
a la la ste dngos grub stsol / /
dgyes mnyam longs spyod mchog la rol / /
oM shrI badzra rA ga puSh+pe pu d+hU pe d+hu /
A lo ke hrIH /
gan+d+he gaM /
badzra lAs+ye hUM /
badzra gI ti hrIH badzra nri t+ye aH /
a la la la la ho / /
bde bar gshegs pa khro rgyal gtso / /
rgyal ba rgya mtsho ye shes kyi / /
srid pa rgya mtsho mtha' yas kun / /
kun bzang mchod sprin mchog tu rol / /
na maHsarba ta thA ga te b+h+yo /
bi shwa mu khe b+h+yaH /
sarba tad khaM ung+ga te /
s+pha ra Na hi maM ga ga na khaM swA hA /
oM 'byung ba lnga las thams cad 'byung / /
rang las ma byung gang yang med / /
gtsang sme dri rtog kun bral ba'i / /
bdud rtsi byang chub sems chen pos / /
bdag sogs gnyis med mchod pa'i phyir / /
mnyam pa chen po'i rgyan la rol / /
oM na maHsarba ta thA ga ta pany+tsa a mr-i ta AHhUM /
kA ya sid+d+hi oM /
wAka sid+d+hi AH /
tsit+ta sid+d+hi hUM /
oM shrI he ru ka i daM d+hU pa puSh+pe /
dI pa /
gan+d+ha /
ba liM ta /
pra tIts+tsha ho /
shri b+ha ga bAn /
kha kha kha /
khA hi khA hi khA hi /
dzaHhUM baM hoH /
shrI he ru ka ma hA badzra /
A be+e sha ya /
A be sha ya /
pra be+e sha ya /
pra be+e sha ya /
pra tIts+tsha ho / /
shrI bAn /
kha kha kha /
khA hi khI hi khA hi /
sgeg pa dpa' bo mi sdug 'jigs su rung / /
dgod dang gshe dang 'jigs par byed pa dang / /
snying rje rngam dang zhi ba la sogs pa'i / /
sku'i dngos po shin tu bsgyur ba yi / /
gar byas grub po rnal 'byor pa / /
gar gyi dbang phyug gtso bo che / /
bza' ba la sogs snying po can / /
maM sa la sogs bro mchog stsol / /
me tog la sogs tsan+dan phreng / /
bzang dgur dbul lo bzhes su gsol / /
mi mo rnams kyi reg bya'i mchog /
byin gyis rlobs shig rnal 'byor pa / /
sgrub pa'i rdzas 'di thams cad la / /
hUM dang phaT kyis ldan par brjod / /
oM shin tu brgyan pa'i rigs dang mtshan ldan mchog /
bkra shis dbyangs dang gar gyis bskyod pa yis / /
lha mo rdul snyed phyogs bcur spro byas nas / /
byang sems bde ba'i mchod pa'i rnam par rol / /
hUM hUM hUM /
ma hA su kha bo d+hi tsit+ta a la la la la ho /
he ru ka yi gnas bcu dang / /
dur khrod chen po'i gnas brgyad nas / /
dpal chen khrag 'thung spyan drangs te / /
dur khrod mchog gi gnas 'di ru / /
zhing chen gsar snying sti rar bcas / /
dmar gyi ar+g+haM rgya mtsho bskyil / /
mkha' 'gro 'bar ba'i tshogs bcas rnams / /
ma lus bzhes nas bsnams su gsol / /
dzaHhUM baM hoH / /
shrI he ru ka /
ma hA badzra /
sarba duSh+Tan /
sa ma ya mu dra /
mA ra kha kha /
khA hi khA hi /
hr-i da ya pi pa hUM phaT /
nga ni za byed chen po ste / /
khams gsum ma lus bsgral ba dang / /
gdul ka ba dag gdul bya'i phyir / /
sha rus la sogs bza' bar bya / /
dzaHhUM baM hoH /
shrI he ru ka ma hA badzra sa ma ya /
ma hA maM sa /
ma hA rak+ta /
ma hA tsit+ta /
ma hA ba su ta /
ma hA pany+tsa a mr-i ta /
ma hA ar+g+haM pra tIts+tsha ho /
kha kha kha /
le le le /
hUM b+h+yo hUM b+h+yo hUM b+h+yo /
ko ta sha /
ko ta pa /
ko ta ko ta /
ba sa pa /
ki ra rA ga /
ko la sha /
ko la ba /
ko la ko la ba /
ka la ba /
sh+Tatha /
rnam dag sgrib sbyang srid gsum skyon bral zhing / /
ston ka'i zla gsal dri med zhal mnga' ba / /
bcom ldan bde gshegs dri med rdo rje'i dkyil 'khor dbyings / /
dus gsum rgyal ba thams cad bskyed pa'i yab / /
shes rab lha mo rigs kyi yum rnams dang / /
phyag rgya gtum chen rngam pa'i tshogs la sogs / /
bsod nams ye shes tshogs kyi zhing rnams rdzogs / /
dgyes shing rol pa'i dus mchod sbyar ba 'di / /
bzhes te a la la ste dgyes par mdzod / /
oM badzra i sa hUM /
be+e sa hUM /
sa ma ya bag shahUM /
ru lu ru lu hUM b+h+yo hUM /
dzaHhUM baM hoH /
pra ti dzaHhUM baM hoH /
ye shes mnyam nyid chos sku dag pa las / /
log rtog dbang gis sgro dang skur btab ste / /
bde dang sdug bsngal sna tshogs ngo bor smin / /
de bzlog don du rgyal ba'i dam mnos pas / /
rgyal ba zhi khro'i thugs dang ci 'gal ba / /
thugs rje'i ngang can rnams la bzod par gsol / /
bcom ldan rdo rje dpal chen he ru ka /
khyod kyi thugs rje nam mkha'i mtha' dang mnyam / /
mkha' 'gro'i dkyil 'khor tshogs dang bcas pa yis / /
'gro la brtser dgongs tshangs par stsal du gsol / /
bdag cag dam tshig 'di la mngon du zhugs pa rnams / /
bcad gtubs lus la 'byung bar mi 'gyur zhing / /
grib mas phog pa'i sdug bsngal mi bzod pa / /
sku yi phyogs tsam mthong bas mod la 'tsho ba dang / /
gzi mdangs lus la 'jug pa bye ba stong phrag gi /
'od kyis phog pas 'jig rten khams su snang ba dang / /
lus ngag sems dang tshe ni rdo rje rab gnas te / /
re smon thams cad dus 'dir grub par mdzad du gsol / /
ye shes sems dpa'i sngags 'khor lo / /
lha rnams kun gyi gnas zhugs pa / /
yan lag rnam gsum ldan byas te / /
gsal ba gnyis kyi sgo nas brtsam / /
dang po rten dang brten pa'i sngags / /
'khor lo'i tshul ldan shes rab thabs / /
yi ge mtshan ma sku yi gnas / /
bgrang dang bgrang ba las 'das pa'o / /
rtse gcig gnas su 'khor ba dang / /
langs dang rgyu dang 'phro ba las / /
mchod bskul las mdzad bsdu byed cing / /
dkyil 'khor gsal bar gyur ba'o / /
las kyi sbyor ba kun sbyor zhing / /
dbyangs drug blangs pas don drug gsal / /
oM ru lu ru lu hUM b+h+yo hUM /
thun mong gi snying po phrin las kun la 'jug pa'i yi ge 'bru brgyad pa'o / /
so so'i las la snyoms 'jug nas / /
rang gi mtshan ma sngags dang bcas / /
'phro 'dus rang gi las mdzad cing / /
sku gsung thugs ldan bzlas par bya / /
oM shrI he ru ka badzra sa ma ya hi /
sarba duSh+TAn sa ya mu dra pra baM dza ka hUM phaT /
khyad par gyi snying po rtsa ba'i sngags yi ge nyi shu rtsa drug pa'o / /
sngags gzhan rim bzhin gsal ldan pas / /
go rims 'khrul med bzlas brjod bya / /
las rdzogs mchod bstod bskul bya zhing / /
rang gi gnas su bsdu bar bya / /
mnyam nyid dkyil 'khor kun gyi mchog /
don dam bde ba chen po'i sku / /
de bzhin nyid kyi ye shes sku / /
lha nyid brtson pas bsgom par bya / /
gzhan yang thig le'am phra mo dag /
lha dang dkyil 'khor rnam dag gi /
mtshan mas dmigs pa sbyang byas te / /
chos sku'i phyag rgya chen por gnas / /
rigs kyi dkyil 'khor gsal byas nas / /
tshogs gnyis rdzogs pas grub byed pa'i / /
tshogs kyi dga' bde'i longs spyod kyis / /
rnal 'byor tshogs kun mnyes byas so / /
rta mchog mkha' 'gro'i tshogs bcas pa / /
lhag ma'i mchod pas mnyes byas nas / /
rang gi las la sbyar byas te / /
dngos grub don phyir mtshams su gzhag /
gang zhig thun bzhi la sogs par / /
dkyil 'khor de nyid bsgoms pas ni / /
ye shes dkyil 'khor gshegs su gsol / /
dam tshig dkyil 'khor rim bzhin bsdu / /
slar nyid sbyor ldan bsrung byas te / /
spyod lam rnal 'byor gnas par bya / /
tshogs 'gyur spyod lam bya ba yis / /
dus kun du ni 'gro don brtsam / /
sa stengs 'gro la grags pa yis / /
'gro la thugs rje rnam dag ston / /
rnam bkod rgya mtsho 'khrug 'dra las / /
bde ba'i grol lam stong gsal mdzad / /
srin bus grong khyer gsal min yang / /
dman rnams don phyir cung zad zhig /
sgrub don dam pa'i gzhung gsal byas / /
grags sogs ngan rtog blos ma yin / /
thugs rje'i dgongs mdzad ji lta bzhin / /
ngal ba las byung nyi zer gyis / /
khams gsum mun sogs sel mdzad nas / /
yang dag grub pa'i 'bras thob shog /
dpal he ru ka'i sgrub thabs zhes bya ba /
slob dpon chen po hUM mdzad rdo rjes mdzad pa rdzogs so // //
rgya gar gyi mkhan po bir+yA ka ra sid+ha dang /
zhu chen gyi lo tsA ba ban+de lha rin po ches bsgyur cing gtan la phab pa'o // //
