@## / /
rgya gar skad du /
yo ga Sha Dang+ga nA ma /
bod skad du /
rnal 'byor yan lag drug pa zhes bya ba /
dpal rdo rje 'dzin pa la phyag 'tshal lo / /
so sor gcod dang bsam gtan dang / /
srog rtsol de bzhin 'dzin pa dang / /
rjes su dran pa ting nge 'dzin / /
rnal 'byor yan lag drug tu gsungs / /
mi g.yo ba ni gsum ldan gyis / /
d+hU tI ra rlung bcu chud gyur pa / /
phyi nang rtog 'gags rtags byung ba / /
so sor gcod pa'i yan lag yin / /
rtags rnams brtan par mthong 'gyur la / /
shes rab rtog dpyod dga' bde dang / /
rtse gcig mi g.yo rtog med ni / /
bsam gtan gyi ni yan lag yin / /
rlung bcud bu mang chud gyur pas / /
'khor lo bzhi yi thig le'i nang / /
rlung nyid 'gro 'ong byed pa ni / /
srog rtsol gyi ni yan lag yin / /
srog rlung thig le'i nang chud pas / /
rlung sems bde chen 'khor lo yi / /
haM gi thig ler zin pa ni / /
'dzin pa yi ni yan lag yin / /
rlung sems thig ler zin stobs kyis / /
gtum mo'i me 'od snang ba dang / /
bde drod khyad par can 'byung ba / /
rjes su dran pa'i yan lag yin / /
rtags bcu rdzogs par gyur pa na / /
thig le chen po'i snang ba 'byung / /
sna tshogs thig le chen po la / /
re khA nag po'i ri mo 'byung / /
de nas 'gro drug la sogs dang / /
shin tu pra ba'i sprul sku dang / /
longs sku du ma mthong gyur pa / /
sna tshogs gzugs brnyan 'od gsal yin / /
de la sems ni thim pa na / /
ting 'dzin yan lag mthar phyin pa'o / /
rnal 'byor yan lag drug pa zhes bya ba /
dpal sha ba ri dbang phyug gis paN+Di ta ma hA bi b+hU hi tsan+d+ra la gsungs pa'o // //
des sgra rang 'gyur du bsgyur nas gsungs pa'o //
