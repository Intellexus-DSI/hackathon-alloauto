@## / /
rgya gar skad du /
Ar+ya dzAM gu lI sA d+ha naM /
bod skad du /
'phags ma dug sel ma'i sgrub thabs /
'phags ma dzAM gu lI la phyag 'tshal lo / /
sngon gsungs cho gas rang nyid kyi / /
snying gar dkyil 'khor dmar po la / /
dzAM yig las ni ye shes rdzogs / /
rig ma dug sel ma zhes bya / /
ser mo sbrul kyi gdengs ka bdun / /
'bar zhing g.yo ba'i nor bus brgyan / /
zhal gsum dang ni spyan gsum ma / /
gzhon nu ma yi mtshan nyid 'bar / /
khro ba dang bcas de bzhin du / /
sbrul gyi ske rags kyis brgyan ma / /
phyag drug rol pa'i stabs kyis bzhugs / /
mi bskyod pa ni dbu la bzhugs / /
phyag g.yas na ni rdo rje ste / /
gnyis pa dag na ral gri 'phyar / /
gsum pa gar gyi tshul dang ni / /
bdud rnams skrag mdzad mda' bsnams so / /
g.yon na sdigs mdzub zhags pa dang / /
gnyis pa dug gi me tog bsnams / /
gsum pa'i phyag na gzhu bsnams shing / /
me tog gis brgyan ske rags te / /
pad+ma'i gdan gnas gser gyi mdog /
'od zer dmar po'i dkyil 'khor la / /
dbang po'i mtshon cha spro zhing sbrul / /
'bar bas yongs bskor 'od kyis g.yogs / /
sangs rgyas sku tshogs 'phro ba yi / /
zla bum nyid kyi phyag rgya bsnams / /
dug gi rgyal la dbang bskur zhing / /
dzAM yig gis ni kha brgyan pa / /
dug gis 'gyel la sku gsum gyi / /
dug sel ma ni rtag tu bsgom / /
de bzhin 'di ni sgom byed na / /
ring por mi thogs byang chub 'thob / /
lag pa gnyis sbrul gyi gdengs ka'i rnam pa ltar byas nas /
spyi bor gdengs ka gdugs lta bu rab tu sbyin pa ni dug sel ma'i phyag rgya'o / /
sngags bzlas par bya'o / /
oM na maHsha ba ra ku mA ri ye tsuts+tshaM tso Da tsI la tsuts+tsha la ya saM g+ha D+ha ni mit+ta mA t+t+waM gi a Da bid d+he a he oM dzAHswA hA /
'phags ma dug sel ma'i sgrub thabs rdzogs so // //
