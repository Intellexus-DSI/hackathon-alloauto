@## / /
rgya gar skad du /
badzra shri kha le che sA d+ha naM /
bod skad du /
rdo rje lcags sgog ma'i sgrub thabs /
sngar bshad pa'i cho ga'i rim pas stong pa nyid bsgoms pa'i rjes thogs la /
sna tshogs pad+ma dang nyi ma la gnas pa'i yi ge hUM ljang gu las byung ba'i sku mdog ljang gu zhal gsum phyag brgyad ma ste /
zhal dang po ni cung zad bzhad pa'i mdangs dang ldan pa'o / /
g.yas pa ni ser ba ste spyan yang ser ba'o / /
g.yon pa ni dmar ba'o / /
khro gnyer dang ldan zhing mche ba rnam par gtsigs pa'o / /
g.yas pa'i phyag bzhis ni mi 'jigs pa dang rdo rje dang rdo rje'i lcags thag dang mda' bsnams pa'o / /
g.yon pa'i phyag bzhis na khrag gis bkang ba'i thod pa dang /
sdigs mdzub dang /
zhags pa dang /
gzhu bsnams pa'o / /
rol pas bskyod pa'i gdan la bzhugs pa /
byi la'i pags pa'i stod shag bsnams pa /
don yod grub pas dbu brgyan par gyur pa /
dbu skra kham ser gyen du 'phur par bsams la /
oM badzra shr-iM kha le hUM phaT swA hA /
zhes bya ba'i sngags bzlas par bya ba'o / /
gdams dag gi khyad par gzhan gyi rdo rje lcags sgrog ma'i sgrub thabs so // //
a b+ha ya'i zhal snga nas dge slong tshul khrims rgyal mtshan gyis bsgyur ba'o //
[ ]
