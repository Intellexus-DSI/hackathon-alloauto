@## / /
rgya gar skad du /
kurma pA da sA d+ha naM /
bod skad du /
rus sbal zhabs kyi sgrub pa'i thabs /
dpal rdo rje rnal 'byor ma la phyag 'tshal lo / /
re zhig dur khrod la sogs phyogs dben par / /
rnal 'byor pa yis rdo rje rnal 'byor ma'i / /
rten dgram mchod dam gtor ma la sogs bshams / /
g.yeng ba'i rgyu spangs bde ba'i stan 'dug ste / /
sngon 'gro'i cho ga rdzogs byas phyi yi ni / /
snang ba yul la sems gtad de brtan nas / /
gnyis pa rang nyid chu skyes rig byed gter / /
ral pa chen dbus stobs chen pags pa mnan / /
ri rgyal bya mdog mig gi phyag dang ldan / /
gri gug ka pA la ni ra dzos bkang /
rus sbal steng bzhugs thod pas mgo lus brgyan / /
sha rgyas zhal ni cung zad 'dzum pa yi / /
de 'dra'i lha la sems brtan gsum pa ni / /
sna rtser yungs 'bru tsam gyi lha la dmigs / /
de yang rim gyis snang med mkha' lta bu / /
gsal nas dngos grub rnal 'byor pa yis mthong / /
thun mtshams mchod dang gtor ma bzlas pa dang / /
bsngo ba bya ste ci bder gnas par bya / /
rngon pa'i gdams pa rdzogs so // //
rgya gar gyi paN+Di ta a nan+da ka ra'i zhal snga nas dang /
dpyal lo tsA ba chos kyi bzang pos bsgyur cing zhus te gtan la phab pa'o // //
