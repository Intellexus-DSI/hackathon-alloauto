@## / /
rgya gar skad du /
ku la pra Ni d+hA nA ma / /
bod skad du / /
rigs kyi smon lam zhes bya ba / /
'phags ma sgrol ma la phyag 'tshal lo / /
bdag ni 'chi ba'i dus kyi tshe / /
dbang po gsal bar 'chi ba dang / /
gnad gcod sdug bsngal med pa dang / /
srid pa bar ma do ru yang / /
rang byung ye shes rtogs par shog /
rang byung ye shes rtogs nas kyang / /
gar skye rang dbang yod par shog /
gang der skyes pa'i sa de yang / /
nyin mongs mtha' dag chung ba yi / /
chos ldan rigs su skye bar shog / /
chos ldan rigs su skyes nas kyang / /
chos ldan grogs dang phrad par shog /
chos ldan grogs dang phrad nas kyang / /
gtso bo dkon mchog mchod pa dang / /
sdom pa gsum la gnas par shog /
sdom pa gsum la gnas kyang / /
stong nyid dam pa bsgom pa dang / /
thos pa'i chos rnams dran par shog /
thos ba'i chos rnams dran nas kyang / /
rang don gtso bor mi byed cing / /
'khor ba'i sems can thams cad kyi / /
sdug bsngal bdag la smin par shog /
sdug bsngal bdag la smin nas kyang / /
lus dag sems la mi gnod cing / /
mtshan ma'i spyod pas mi g.yel ba'i / /
gzhan don dmigs pa'i sems kyis su / /
gzhan don thams cad byed par shog /
gzhan don thams cad mthar phyin nas / /
ye shes lnga dang ldan pa yi / /
sku gsum lhun gyis grub par shog /
rigs kyi smon lam zhes bya ba / /
slob dpon mkhas pa chen po dpal mar me mdzad ye shes kyi zhal snga nas mdzad pa rdzogs so // //
[]
