#
]@## / /
rgya gar skad du /
rat+na saM b+hA wa ya mA ri sA d+ha naM nA ma /
bod skad du /
gshin rje gshed rin chen 'byung ldan gyi sgrub thabs zhes bya ba /
dpal rdo rje sems dpa' la phyag 'tshal lo / /
gzhan don yid bzhin 'byung gnas rin po che / /
re 'dod skong mdzad rin chen 'byung gnas rgyal / /
kun rtog bral ba mnyam pa nyid ye shes / /
ser sna 'joms mdzad de la phyag 'tshal te / /
nga rgyal rab rgyas ser sna de don du / /
phra ma mthar mdzad rab tu bshad par bya / /
byang chub sems dang shes rab ni / /
snyoms 'jug dran pa'i sngags pa yis / /
skad cig lha yi rnal 'byor pas / /
spro dang bsdu ba rab tu bya / /
bla ma rje dpal mgon po dang / /
sdu gu lha sogs rab dmigs te / /
phyag 'tshal la sogs khyad par ni / /
ma lus lus pa med par bya / /
sangs rgyas kun gyi lam gyur pa'i / /
go rims tshangs pa'i gnas rnams bsgom / /
rang bzhin stong pa rkyen gyis te / /
ye shes tshogs rab bsag par bya / /
ma yig hUM gis sna tshogs las / /
srung ba'i 'khor lo 'bar ba'o / /
chu skyes thabs dang shes rab ste / /
ma las rin chen zur brgyad pa / /
spro bsdu'i nga rgyal gsal bar bya / /
oM rat+na saM b+hA wa At+ma ko\u0f85 ho /
de las gyur pa'i rdo rje ni / /
btso ma gser gyi mdangs mnga' zhing / /
rang 'od dang mtshungs rig mar ldan / /
zhal gsum g.yas g.yon sngo dang dkar / /
spyan dgu mche gtsigs phyag drug pa / /
gri gug thogs pa rtsa ba'i phyag /
rin chen ral gri 'khor lo pad / /
g.yas dang g.yon la rim gyis sbyar / /
dbu skra ser brdzes gdug pa'i rgyan / /
lnga bcu'i phreng dang dur khrod spras / /
'od zer rno dang me dpung 'bar / /
mi phyed rab tu 'khyud pa'o / /
sa bon rdzogs dang mig la sogs / /
k+ShiM dziM khaM gaM kaM saM las / /
rdzogs pa drug ni byang chub sems / /
oM AHhUM las sku gsung thugs / /
'phros pas rin dbang gshin rje gshed / /
rab gnas rang dzaHhUM baM hoH / /
rnam 'phrul mchod pa byang chub sems / /
bstod pa rgyud rgyal ji snyed bzhin / /
rlung me thod pa sgron me bcu / /
byin rlabs bdud rtsi myangs nas kyang / /
spro bsdu byas nas bzlas pa brtsam / /
oM rat+na d+h+r-ika dwe Sha ra ti /
hUM hUM hUM phaT phaT swA hA /
stong gi nus pa khyad par rnyed / /
mkha' 'gro ma yang de dbang 'gyur / /
khri yis 'byung po las kun byed / /
bye bas rgyas dang brlag 'gyur te / /
bye ba lnga bzlas tshad dang bral / /
shin tu rab zhi bsdus pa ni / /
chu yi snying po de bzhin du / /
chur 'gyur rang gi gdos dang bral / /
dngos med mnyam par bsgom par bya / /
bdag gis rab phye la sogs ma bshad dang / /
byang chub la mos sgrub po 'ga' tsam las / /
nga rgyal gshin rje gshed kyi sgrub pa brtsams / /
'dir mos rdo rje'i sa la thogs med shog /
gshin rje gshed rin chen 'byung ldan gyi sgrub thabs zhes bya ba /
slob dpon chen po dpal mar me mdzad kyis mdzad pa rdzogs so // //
rnal 'byor pa pradz+nyA shrI dz+nyA na kI rtis rang 'gyur du mdzad pa'o //
[
