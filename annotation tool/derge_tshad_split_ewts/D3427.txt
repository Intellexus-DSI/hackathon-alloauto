@## / /
rgya gar skad du /
trai lo kya ba shaM ka ra lo ke shwa ra sA d+ha naM /
bod skad du /
'jig rten gsum po dbang du byed pa'i 'jig rten dbang phyug gi sgrub thabs /
'phags pa spyan ras gzigs dbang phyug la phyag 'tshal lo / /
dang po re zhig yid dang mthun pa'i gnas su ras ris bkram ste /
de'i mdun du dbang chen gyi dkyil 'khor gyi dbus su gur gum gyis zla ba'i dkyil 'khor bya ste /
oM badzra re khe hUM zhes pa'i sngags 'dis so /
de nas dzaHhUM baM pad+ma s+tha hoHzhes pa'i sngags kyis maN+Dal gyi dbus su 'jig rten gsum po dbang du byed pa'i rje btsun bzhugs nas sngags 'dis mchod par bya'o / /
oM trai lo kya ba shaM ka rA ya badzra puSh+pe hUM pra tIts+tsha swA hA /
de nas oM mu ni badzre muHzhes pas gshegs su gsol / /
rang gi snying gar aM yig dmar po rnam par bsams te /
de yongs su gyur pa las nyi ma'i steng du hrIHyig dmar po de'i 'od zer gyis de bzhin gshegs pa 'od dpag tu med pa gdan drangs la yang dag par mchod nas sdig pa bshags pa la sogs pa byas nas /
yang 'jig rten gsum po dbang du byed pa'i 'od zer gyi rnam pas rang gi sa bon la rab tu zhugs te /
de yongs su gyur pa las skad cig gis 'jig rten dbang phyug yan lag thams cad chags pa chen pos dmar zhing zhal gcig phyag gnyis pa /
spyan gsum pa /
ral pa'i cod pan gyis brgyan pa /
rdo rjes mtshan pa'i zhags pa dang /
lcags kyu phyag na bsnams pa /
pad+ma dmar po la rdo rje skyil krung gis bzhugs pa /
mdzes pa'i rgyan dang gos rnams kyis brgyan pa'i bdag nyid rnam par bsams te /
sa gsum po lug gnyis la gnas pa rdo rje zhags pa'i steng na bzhugs pa /
sna tshogs pa'i sprul pa 'dzin cing sangs rgyas dang byang chub sems dpa' dang rdo rje rnal 'byor ma dang lha la sogs pa rnams kyis dbang bskur bar bsgom zhing spyi bor 'od dpag tu med pa bsam par bya'o / /
de nas snying gar nyi ma la hrIM hUM yaM zhes pa'i yi ge gsum gyi sngags bzlas shing bsgoms nas /
oM shU n+ya tA dz+nyA na badzra swa b+hA ba At+ma ko\u0f85haM /
oM badzra At+ma ko kAHsarba d+harmA badzra At+ma ko\u0f85haM zhes pa'i rdo rje'i bdag nyid kyi sngags gnyis po brjod par bya'o / /
de bzhin du goms pas 'dar ba dang g.yo ba la sogs pa'i yon tan skye bar 'gyur ro / /
de nas oM hrIHa hUM hA ri ti yak+She shwa rI swA hA /
zhes pas chang bu sbyin par bya'o / /
oM AM kroM hrI sa ka la ga na bI re shwa rI NAM pa ri ka rai /
a a a ba ta ra /
a ba ta ran tu da sha di ka lo ka pA la i maM ba liM gr-ih+Na gr-ih+Na hUM swA hA /
zhes pas gtor ma dbul zhing lha'i rnal 'byor gyis gnas par bya'o / /
oM Di yA na rim pa'i 'jig rten gsum po dbang du byed pa'i 'jig rten dbang phyug gi sgrub thabs sa ra ha'i zhabs kyis mdzad pa rdzogs so //
[ ]
