@## / /
rgya gar skad du /
ba su d+hA rI Ni u pa de shaH /
bod skad du /
nor rgyun ma'i gzungs kyi man ngag /
'phags ma nor rgyun ma la phyag 'tshal lo / /
nor rgyun ma'i bris sku'am /
sku gzugs bkram nas mdun du tsan+dan gyi maN+Dal gru bzhi pa byas nas /
de nas bcom ldan 'das ma bskyed nas mchod cing lag pa tsan+dan gyis byugs te /
nor rgyun ma'i gzungs kyi po ti skud pas bcings nas me tog phreng ba dpyangs te mdun du chu'i snod bzhag nas nang du bcug ste /
sems can thams cad la byams pa'i sems kyis dmigs nas /
dngos grub mngon par 'dod pas snying gar bzung ste /
nor rgyun ma'i gzungs bklag par bya'o / /
klog pa yang swA hA dang ldan pas sngags rnams kyi swA hA zhes pa'i sgra brjod pa na me tog dkar po dUr ba dang bcas te ka ra dang 'bras dang chu'i snod du dbul bar bya'o / /
gos dang sa phyogs gtsang mar ji srid zla ba drug bklag cing chu'i nang du gshegs par bya'o / /
nor rgyun ma'i gzungs kyi man ngag rdzogs so //
[ ]
