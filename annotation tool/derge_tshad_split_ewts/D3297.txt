@## / /
rgya gar skad du /
badzra bA rA hrI sAng+ha naM /
bod skad du /
bcom ldan 'das 'phags ma rdo rje phag mo la phyag 'tshal lo / /
de nas de'i phyir na bcom ldan 'das ma gsang ba'i dbang phyug ma lha dang bcas pa rnams kyi mnga' bdag ma chen mo /
shin tu che ba'i gsang chen mo / /
lha mo chen mo dbang phyug che / /
'jig rten gsum po 'jigs mdzad cing / /
'jig rten gsum 'di skyed par mdzad / /
gsang ba zhes bya'i yum 'di ni / /
sgyu ma chen mo zhes rnam grags / /
rig ma 'jig rten gsum skrag ma / /
dbang phyug chen mo rab 'jigs ma / /
rig pa gang zhig shes tsam gyis / /
sgrub pa po yi dbang phyug gis / /
lhar bcas dri za'i tshogs rnams dang / /
lha min mi dang gnod sbyin bcas / /
rig 'dzin sha za srin po dang / /
lto 'phye mi 'am ci rnams dang / /
'byung po rnams kyang dbang du byed / /
chu las skyes dang thang skyes kyi / /
rig pas ngo mtshar cher byed yin / /
de bzhin mig 'phrul byed pa dang / /
rmongs dang rengs pa nyid dang ni / /
rnam par dbye dang bskrad sogs dang / /
dbang dang dgug dang rmongs bya dang / /
ya mtshan rnam pa mang po rnams / /
rig pa bklags pa tsam gyis byed / /
sgrub pa po yis bklags bsgrub kyis / /
bzlas pa dang ni bsrung sdom dang / /
de la smyung gnas med par brjod / /
dka' ba med par 'grub 'gyur dang / /
lha mo ngas ni bden par smras / /
'jig rten gsum kun sgrub byed pa'i / /
sgyu ma chen po khyod kyi sngags / /
lha rdzas yi ge'i phreng ba yis / /
rnal 'byor chen mo ngas rab bshad / /
oM bcom ldan 'das ma rdo rje phag mo la phyag 'tshal lo / /
'phags ma gzhan gyis mi thub ma 'jig rten gsum gyi rig pa chen mo /
'byung po thams cad kyi 'jigs pa sel bar mdzad ma /
rdo rje chen mo rdo rje'i gdan ma /
mi thub ma gzhan rmis mi thub ma /
dbang du mdzad ma mig 'phrul bar mdzad ma /
dug skem par mdzad ma /
khros ma khro mo mche ba gtsigs ma /
kun du skrag par mdzad ma gsod mdzad ma /
rab tu 'jigs mdzad ma /
gzhan las rnam par rgyal ma /
rnam par rgyal ma /
rmugs par mdzod cig /
rengs par mdzod cig /
rmongs par mdzod cig /
rdo rje phag mo rnal 'byor ma chen mo 'dod pa'i dbang phyug che /
kha ge 'di lta ste /
pro taM ge prA+o taM ge prA NA na kin ki Ni khe khi Ni d+hu na d+hu na rdo rje'i phyag gis bsgoms shing /
kha TI ga dang thod pa bsnams ma chen mo gsol bar mdzad pa'i sha gsol ma mi'i rgyu ma legs par gon pa la brgyus pa'i mi'i mgo bo kun nas zum pa'i phreng ba dang ldan ma /
sum+b+ha ni suste ha na ha na pA Na na sdig pa dang sems can rnams thams cad kyi dbang phyug rnams thams cad kyi sha chod cig /
khros par gyur pa'i sku mche ba rnam par gtsigs ma /
phyag rgya chen mo dpal he ru ka'i lha'i btsun mo dam pa rnams kyi mchog dbu stong phrag ma /
phyag stong ma /
zhal stong phrag brgya mnga' ma 'bar ba'i gzi brjid can zhal 'bar ma spyan ser ma /
rdo rje'i gdan mda' ma /
mi li mi li ti mi li ti mi li he te hUM hUM kha kha d+hu d+hu d+hu ru d+hu ru su ru mu ru gnyis su med pa'i rnal 'byor ma chen mo bklags pas grub ma dre d+ho~M graM graM he ha ha 'jigs mdzad ma ha sa ha sa dpa' mo ha ha ho ho hUM hUM /
'jig rten gsum rnam par 'joms par mdzad ma /
de bzhin gshegs pa bye ba phrag 'bum gyis yongs su bskor ma hUM phaT /
seng ge'i sku ma /
khaHglang po che'i sku ma /
gaH'jig rten gsum gsus par chud ma /
rgya mtsho chen mo rked kar slebs ma /
gra sa gra sa hUM hUM phaT /
dpa' mo dang gnyis su med na /
hUM hUM hA hA phyug chen po rnams rmongs par mdzad pa'i rnal 'byor ma'i dbang phyug ma khyod /
mkha' 'gro ma'i 'jig rten ma rnams kyis phyag byas ma /
'phral la yid ches par mdzad ma hUM phaT /
'byung po rnams skrag par mdzad ma /
dpa' mo chen mo mchog tu grub ma rig pa'i dbang phyug ma phaT /
hUM hUM phaT hUM hUM phaT swA hA /
bcom ldan 'das ma sgyu ma chen po 'di ni bklags pa tsam gyis 'grub pa yin no / /
'di sgrub thabs su gyur pa ni zla ba gzas zin pa na yang rung ste /
gzas gzung ba la blta zhing lan nyi shu rtsa gcig bzlas par bya ba'o / /
de las grub par 'gyur ro / /
ji srid du bzlas pa byed pa de srid du bud med stong rjes su 'brang bar 'gyur ro / /
lan cig brjod pas 'gugs par byed do //
khro bo'i sems kyis ni gsod par byed do / /
bskrad bya dbye dang rengs par bya ba yang 'dod pa'i dbang gis byed par 'gyur ba yin /
me tog la lan cig bsngags nas nam mkha' la 'phangs pas tshangs pa la sogs pa rnams mthong bar 'gyur ro / /
dur khrod kyi sol ba la lan cig bsngags nas khyim mam grong ngam /
grong khyer la btab pa tshig par mthong bar 'gyur ro / /
rma bya'i mjug sgo la lan cig bsngags nas nam mkha' la byugs pas slar yang nye bar zhi bar 'gyur ro / /
gram gseg la lan cig bsngags nas phyogs bzhir btor bas dpung gi tshogs yan lag bzhi mthong bar 'gyur ro / /
rma bya'i mjug sgo phyin ci log tu bskor bas mthong ba phyir bzlog par 'gyur ro / /
phag mo'i sgrub thabs so // //
a b+ha ya las tshul khrims rgyal mtshan gyis bsgyur ba'o // //
[ ]
