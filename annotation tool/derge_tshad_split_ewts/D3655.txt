@## / /
rgya gar skad du /
Ar+ya ya mAn+ta ka sA d+ha naM /
bod skad du /
'phags pa gshin rje gshed kyi sgrub pa'i thabs /
'phags pa khro bo gshin rje gshed la phyag 'tshal lo / /
de bzhin du oM hUM zhes bya ba'i sa bon las bskyed la /
khro bo'i skyil krung gis nyi ma la gnas pa'i yi ge hUM las byung ba'i gshin rje gshed rab tu khros pa /
zhal drug pa phyag drug pa /
dbu skra gyen du brdzes pa /
ma he la chibs pa g.yon brkyang bas bzhugs pa /
mi'i thod pa dang rgyu mas brgyan pa /
shin tu 'jigs pa'i cha lugs can /
stag gi pags pa'i smad g.yogs can /
phyag g.yas na ral gri dang rdo rje bsnams pa /
g.yon na dril bu dang /
rdo rje gtun shing bsnams pa /
cod pan mi bskyod pas mtshan pa bsgom par bya'o / /
de nas dam tshig gi phyag rgya bcing bar bya ste /
thal mo khong stong du sbyar la mthe bong gnyis dang mdzub mo gnyis so sor phye la gung mo gnyis kyi tshigs gsum pa bcag par bya'o / /
oM hrIHSh+T+r-IHbikr-i tA na na hUM hUM phaT phaT swA hA /
'phags pa gshin rje gshed kyi sgrub thabs rdzogs so //
[ ]
