@## / /
rgya gar skad du /
ma hA ba la sA d+ha naM /
bod skad du /
stobs po che'i sgrub thabs / /
bcom ldan 'das stobs po che la phyag 'tshal lo / /
sngon du bstan pa'i cho gas stong pa nyid du bsgoms pa'i rjes su pad+ma dkar po dang /
nyi ma la hUM las bskyed pa'i stobs po che zhal gcig phyag bzhi pa /
yan lag thams cad dmar po /
skra kham pa gyen du bgreng ba /
sbrul gyis bcings pa /
phyag g.yas kyi dang po na dbyug pa dkar po bsnams pa /
g.yas kyi gnyis pa na rnga yab dkar po bsnams pa /
phyag g.yon gyi dang po na phyag 'tshal ba'i tshul du byed pa'i phyag go / /
g.yon gyi phyag gnyis pa na sdigs mdzub dang bcas pa'i zhags pa'o / /
stag gi pags pa'i sham thabs can /
sbrul gyi rgyan sna tshogs kyis brgyan cing mdzes pa /
g.yon brkyang ba'i zhabs can /
zhal mche ba gtsigs pa nyi ma'i dkyil 'khor 'od kyi phreng ba dang ldan pa /
dam tshig sems dpar bdag nyid rdzogs par byas la /
ye shes sems dpa' dang gcig tu byas la /
'od dpag med pas dbu brgyan par bsam par bya'o / /
de nas sngags bzlas par bya'o / /
'di lta ste /
oM ma hA ba la swA hA zhes bya'o / /
stobs po che'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur cing zhus so //
[ ]
