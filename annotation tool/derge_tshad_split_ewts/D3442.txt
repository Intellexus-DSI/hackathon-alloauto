@## / /
rgya gar skad du /
Ar+ya wA gI rA dza many+dzu shrI sA d+ha naM /
bod skad du /
'phags pa 'jam dpal ngag gi rgyal po'i sgrub thabs /
'jam dpal mgon la phyag 'tshal lo / /
gur gum bzang po ltar dmar gzhon nu'i sku la dpal gyis mtshan / /
rdzogs pa'i sangs rgyas 'od kyis rmongs pa'i dra ba bcom pa bzhin / /
dbang phyug yongs bcings phyag gis dam chos 'chad pa'i tshul mdzad pa / /
rol pa'i stabs bzhugs 'dod sbyin ngag gi rgyal po la phyag 'tshal / /
snga bar langs te dang por ni / /
paM las snying gar sna tshogs pad / /
a las zla ba'i dkyil 'khor steng / /
hrIHyig gur gum lta bur dmar / /
bltas nas zhal bsang la sogs bya / /
bsam gtan khang pa gtsang ma ru / /
bde ba'i stan la yang dag gnas / /
sngags dang sangs rgyas yon tan gnas / /
byams pas 'gro la bu sdug bzhin / /
dga' bas yon tan stong ldan ltar / /
sdug bsngal rgyur gyur sdug bsngal las / /
gdon par 'dod pa'i snying rje yis / /
rtag tu rab dga' de bzhin du / /
yon tan dam pa rab sbyor 'dod / /
rang gi don la mi lta bar / /
btang snyoms gzhan gyi don byed pa / /
sngags pas bsgom bya 'od zer tshogs / /
spros nas rgyal rnams gdan drangs te / /
de yis nam mkha' gang bar blta / /
yid kyi rang bzhin las byung mchod / /
byug pa dril phyis khrus rnams dang / /
sna tshogs rgyan gyis brgyan par bya / /
mchod pa'i sprin tshogs 'phro ba yi / /
khams gsum yang dag lha ru spro / /
yang na so so grangs med pa'i / /
lus sprul nas ni phyag bya'o / /
'dod chags zhe sdang gti mug dang / /
rnam gsum lus ngag yid dbang gis / /
byas pa'i sdig dang byed pa la / /
rjes su yi rang de rnams bshags / /
sems can don byed dang bcas pa'i / /
sdom pa yang nas yang du gzung / /
rdzogs pa'i sangs rgyas 'jam dbyangs sogs / /
sbyin pa la sogs dge las skyes / /
yang dag rdzogs la gsol 'debs shing / /
yun ring dam chos gsung bar bskul / /
dkon mchog gsum la skyabs 'gro zhing / /
byang chub sems kyi lam mchog bsten / /
oM shU n+ya tA dz+nyA na badzra swa b+hA ba At+ma ko\u0f85haM / /
de nas sna tshogs pad+ma gnas / /
oM yig las skyes zla steng gnas / /
yi ge'i tshogs 'phro blta byas nas / /
'gro ba rnams la 'jam dbyangs mchog /
dgug gzhug byas nas sngags pa yis / /
ngag gi rgyal po bsgom par bya / /
gur gum ltar dmar mdzes pa'i sku / /
sgyu ma 'dod lha las rgyal ba / /
ha ri ha ri'i gdan la bzhugs / /
'khrul pa med pa rol pa'i stabs / /
phyag g.yon sdong bu dang bcas pa'i / /
ut+pal sngon po yongs su bsnams / /
rdzogs pa'i sangs rgyas yon tan tshogs / /
rin chen rgyan gyis rab mdzes pa / /
'od zer 'phro zhing 'thon 'gyur nas / /
sangs rgyas tshogs kyi phreng ba blta / /
chos kyi 'khor lo'i phyag rgya che / /
phyag gi pad+ma nges par sbyar / /
de bzhin ut+pal dang 'dra ba'i / /
hrIHyig 'od zer sna tshogs kyis / /
gzhan gyi mgon byed gdan drangs te / /
gzhal yas khang pa dang mtshungs par / /
de dag mtshungs nyid gdan drangs te / /
dam tshig rnam gsum brtan par bya / /
de nas yang dag rdzogs sangs rgyas / /
dgug gzhug dbang du bya ba rnams / /
oM badzra satwa sa ma ya /
traM sh+ya ho /
sa ma ya s+t+waM /
sa ma ya s+t+waM /
sa ma ya s+t+waM /
a haM dzaHhUM baM hoH oM gyis sku byin gyis brlab /
AHyis gsung byin gyis brlab /
hUM gis thugs byin gyis brlabs nas /
ut+pa la'i phyag rgya dang /
yi ge'i tshogs kyis ye shes byin gyis brlabs te /
'od zer gyis yang dag par bskul nas /
rdzogs pa'i sangs rgyas kyi sku las 'thon te lha'i rnam par bkug nas bum pa'i ye shes kyi chu dang /
rdo rje spyi bor sbyin par bya'o / /
phyogs bcu'i sangs rgyas rnams kyis mchod / /
sangs rgyas mchod pa'i dpung gnyen gyis / /
slar yang srid par 'byung ba yi / /
srid pa grub cing dag par 'gyur / /
slar yang bsgom bya las thob pa / /
lus dang sems ni shin tu sbyang / /
do shal phreng ba'i rim pa yis / /
de nas sngags bzlas yang dag brtsam / /
khams gsum ma lus pa yon tan gyi rgya mtshor byas nas gzhug pa la sogs pa byas te /
rnam par bsgoms la oM AHhUM zhes pas bkug nas bzod par gsol bar bya'o / /
bdag nyid 'jam pa'i mchog tu 'gyur / /
'gro rnams de yi rang bzhin blta / /
gang dang gang sbyor las rnams la / /
sems can don la de bzhin dgod / /
dkon mchog gsum la rab dad pa'i / /
slob ma rnams kyis shes bya la / /
'jig rten dngos grub nges pa ni / /
ngag gi rgyal po'i sgrub thabs yin / /
bla ma dang /
sangs rgyas dang /
byang chub sems dpa' dang /
yi dam gyi lha thams cad nang du bsgoms nas /
de'i maN+Dal mdor bsdus pa brtsam par bya'o / /
oM hrIHswA hA zhes pa ni lag pa bkru ba dang /
zhal bsil ba'i sngags so / /
oM hUM stan byin gyis brlab pa'i sngags so / /
oM badzra b+hU mi hUM /
sa yongs su gzung ba'i sngags so / /
oM sarba big+h+nAM nud sA ra ya hUM swA hA /
ba'i lci ba la sogs pa len pa'i sngags so / /
de nas legs par byugs nas /
oM badzra re khe hUM zhes pa ni re kha byin gyis brlab pa'i sngags so / /
yang me tog gcig maN+Dal du phul nas /
oM su re khe sarba ta thA ga tA d+hi tiSh+Than+tu swA hA /
zhes brjod nas lag pa bkru bar bya'o / /
de'i rjes su me tog cig la bzlas nas /
oM ma Ni d+ha ri badzra Ni ma hA pra ti sA re rak+Sha rak+Sha mAM hUM phaT swA hA /
zhes pas rang gi spyi bor me tog cig bzhag nas bdag nyid bsrung bar bya'o / /
yang oM AHhUM zhes pa ni bdag nyid bsrung ba'i sngags so / /
maN+Dal de la sna tshogs pad+ma'i gzugs su dmigs nas /
de'i steng du zla ba /
de'i steng du gur gum ltar dmar ba'i bcom ldan 'das kyi sa bon gyi 'od zer gyis thog ma med pa nas yang dag par grub pa'i bcom ldan 'das rab tu 'bar ba gdan drangs te /
rim pa bzhin du byon nas de la de bzhin du rab tu zhugs shing bcom ldan 'das bskyed nas /
oM many+dzu g+ho ShA ya badzra puSh+pe hUM oM ak+Sho b+h+ya badzra puSh+pe hUM /
oM badzra bai ro tsa nA ya badzra puSh+pe hUM /
rat+na saM b+ha ba dang /
a mi tA b+hA dang /
a mo g+ha sid+d+hi dang /
lo tsA na dang /
mA ma kI dang /
paN+Da rA dang /
tA rA rnams sngon ma bzhin du me tog dang /
spos dang /
mar me dang /
zhal zas dang /
dri bzangs dang /
gos 'phyang ba la sogs pa byin gyis brlabs nas dbul bar bya'o / /
phyag 'tshal ba dang /
sdig pa bshags pa dang /
bsod nams la rjes su yi rang ba rnams byas nas sngags bzlas par bya'o / /
de nas gshegs pa ni oM badzra muHzhes so / /
oM a kA ro mu khaM sarba d+harmA NAM Ad+ya nut+pan+na twA ta oM AHhUM phaT swAhA /
zhes pa ni 'byung po thams cad kyi sngags so / /
oM ha rI t+yai ma hA yak+Shi Ne ha re ha re /
sarba pA pa ni ma kIM sarba ya k+ShIM Ni pra be sha ni swA hA /
'phrog ma'i sngags so / /
oM a gra piN DA shib+h+yaHswA hA /
phud kyi chang bu'i sngags so / /
oM u ts+tshiSh+Ta piN+DA sha ne b+h+yaHswAhA /
lhag ma'i chang bu'i sngags so / /
oM AHsarba ta thA ga tA b+hi She ka sa ma ya shri ye hUM hUM zhes pa ni sku gzugs la sogs pa sku khrus gsol ba'i sngags so / /
rdo rje rnal 'byor mas gsungs pa'i 'jam dpal ngag gi rgyal po'i sgrub thabs rdzogs so /
[ ]
