@## / /
rgya gar skad du /
Ar+yA siM ha nA da sA d+ha naM /
bod skad du /
'phags pa seng ge sgra'i sgrub thabs /
rje btsun seng ge sgra la phyag 'tshal lo / /
dang po re zhig sngags pas kha bsang ba la sogs pa byas nas stan bde ba la 'dug te /
rang gi snying gar zla ba'i dkyil 'khor la hrIHyig dkar po bltas nas /
de'i 'od zer gyis mdun du bla ma dang /
sangs rgyas dang /
byang chub sems dpa' rnams gdan drangs par bsgoms nas /
de nas mchod pa dang /
sdig pa bshags pa la sogs pa byas nas /
stong pa nyid bsgom par bya'o / /
oM shU n+ya tA dz+nyA na badzra swa b+hA wa At+ma ko\u0f85haM zhes pa 'dis byin gyis brlab par bya'o / /
de nas skad cig gis paM yig yongs su gyur pa las pad+ma dmar po /
de'i steng du siM yig yongs su gyur pa las seng ge dkar po'o / /
de'i steng du zla ba la hrIHyig las byung ba'i 'jig rten dbang phyug seng ge sgra'i skur bdag nyid bsgom par bya'o / /
sku mdog dkar po ral pa'i cod pan can /
'od dpag tu med pas dbu brgyan pa /
spyan gsum pa /
phyag gnyis pa /
dka' thub kyi tshul 'dzin pa'o / /
rgyal po chen po rol pas bzhugs pa /
phyag g.yon pad+ma langs pa'i steng du ral gri 'bar ba /
g.yas na sbrul dkar pos dkris pa'i rtse gsum dkar po /
g.yon na dri zhim po'i me tog sna tshogs pas bkang ba'i thod pa dkar po'o / /
de bzhin gshegs pa lnga 'phro zhing sprul pa chen po skur bsgom par bya'o / /
bzlas pa'i sngags ni /
oM AHhrIHsiM ha nA da hUM phaT /
de nas gzungs bzlas te /
na mo rat+na tra yA ya /
na ma Ar+yA ba lo ki te shwa rA ya /
bo d+hi satwA ya /
ma hA sa twA ya /
mahA kA ru Ni kA ya /
tad+ya thA /
oM a ka Te /
bi ka Te /
ni ka Te /
ka TaM ka Te /
ka ro Te /
ka ro TaM /
bI d+ya swA hA /
sngags 'di brjod nas bcom ldan 'das kyi mdun du nam langs pa dang /
sa la ma lhung ba'i ba'i lci ba la maN+Dal brgyad byas nas maN+Dal so so la lan bcu gsum bzlas par bya'o / /
lci ba lhag ma la lan bdun mngon par bsngags nas nad pa la byug par bya'o / /
des nad thams cad nye bar zhi bar 'gyur ro / /
nyi ma bdun nam /
nyi ma bcu gsum mam /
nyi shu rtsa gcig de bzhin du byas pas mtshams med pa lnga byed pas kyang 'grub par 'gyur ro / /
gal te de'i tshe ma grub na ngas mtshams med pa lnga byas par 'gyur ro / /
seng ge sgra'i sgrub thabs rdzogs so // //
