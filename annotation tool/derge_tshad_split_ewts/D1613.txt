@## / /
rgya gar skad du /
shrI tsa tuHpI Tha tan+t+ra rA dza s+ya maN+Da lo pA yi ka bi d+hi paN+Di sA ra sa muts+tsha ya nA ma /
bod skad du /
rgyud kyi rgyal po dpal gdan bzhi pa zhes bya ba'i dkyil 'khor gyi cho ga snying po mdor bsags pa zhes bya ba /
bcom ldan 'das 'phags pa spyan ras gzigs dbang phyug la phyag 'tshal lo / /
yi ge bzhi pa sngon 'gro ba'i / /
klu sgrub la ni thog mar 'dud / /
shin tu gab cing gsang ba yi / /
sangs rgyas gsung la bdag phyag 'tshal / /
gsang ba'i mchog ni 'di dag las / /
sbrang rtsi gnas 'gyur pad+ma las / /
reg pa'i ye shes de kho na / /
dang po'i chos la bdag 'dud do / /
A li'i ye shes 'dam skyes su / /
rdo rje sems kyi gdams pa las / /
sbrang rtsi bdud rtsi'i ro myong ba / /
gsung gnyis pa la bdag phyag 'tshal / /
khro dang nga rgyal la sogs med / /
kun du ye shes kyis bskul ba / /
gsung gsum pa la bdag 'dud do / /
gang yang theg pa gsum mchog gtsos / /
sems can 'chi med nyid smos pa / /
sangs rgyas gsung la bdag phyag 'tshal / /
'bum phrag dag ni bcu dang brgyad / /
gcig nas gcig brgyud mthong ba las / /
rnal 'byor bstan bcos dam pa ste / /
phyi rol bstan bcos sun 'byin yin / /
sdeb sbyor dang ni tshad ma med / /
sgra yi mtshan nyid rnam par spangs / /
ye shes can gyi rnal 'byor tshig /
thams cad rnal 'byor bstan bcos yin / /
lus can rmi lam chu bur dang / /
gar gyi gnas dang mtshungs 'dra ba'i / /
rmongs dang gti mug 'phel byed pa / /
phyi rol bstan bcos ci zhig bya / /
snying po snying po zhes bya'i chos / /
dag pa'i lam ni nges par spyad / /
dag pa'i chos ni dmigs pa la / /
dag pa'i lus 'gyur the tshom med / /
gnyis med shing rtar zhugs nas ni / /
theg le'i go chas go bgos nas / /
de nyid mda' yis bsnun na ni / /
'khor ba'i g.yul ni 'joms par 'gyur / /
don la bsten pa'i bstan bcos ni / /
gcig nas gcig tu bslab pa ste / /
shin tu gab cing gsang ba'i don / /
brda yi skad kyis bshad pa yin / /
gdan bzhi pa zhes bya ba'i rgyud / /
stong phrag bcu gnyis rab rgyas las / /
de nyid sbyor ba rnyed nas ni / /
dkyil 'khor cho ga bstan pa yin / /
bcu dang brgyad du phye ba yis / /
lus can 'khor bar rnam rol te / /
zhi dang rgyas dang dbang dang dgug / /
bskrad pa dang ni bcings sogs kyi / /
sngags grub pa dang sbyin sreg sogs / /
dkyil 'khor mtshan nyid mtshon par bya / /
slob ma bzad la slob dpon ni / /
rnal 'byor gsang la rab tu gus / /
dul bas legs par brtags nas ni / /
dkyil 'khor de nyid bri bar bya / /
slob ma brtag pa la 'jug pa'i cho ga ste dang po'o // //
dang por re zhig slob dpon gyis / /
sngon du bsnyen pa la sogs bya / /
yid dang mthun pa'i sa phyogs su / /
bde ba'i stan la 'dug nas ni / /
lag g.yas nyi ma'i dkyil 'khor la / /
dbus su dbyangs yig dang po bsam / /
g.yon du zla ba'i dbus gnas par / /
bdud rtsi'i yi ges mdzes par bya / /
dkar po dud pa dung dang ni / /
pad+ma g.yas kyi sor mo la'o / /
gi wang dri gsum 'jigs pa dang / /
sa yi gdugs ni g.yon la dgod / /
ye shes rnam shes mthe bong gnyis / /
lag sogs las ni byed pa mo / /
dkar pos bsdigs shing rengs par byed / /
dud pas bskyod cing 'byed pa ste / /
dung gis thams cad 'gugs par 'gyur / /
pad+mas sbod cing skrod par byed / /
gi wang sdang ba 'joms pa ste / /
dri ma gsum gyis ltung bar 'gyur / /
'jigs pas gsod par rab tu bshad / /
sa gdugs las kun byed pa yin / /
A li zhes bya'i phyag rgya dang / /
sa bon brgyad kyis bskul bya ste / /
rdo rje mchog tu 'bar ba'i 'od / /
me yi sa bon steng sgor dgod / /
sa yi mig la bsam par bya'o / /
nam mkha' rna ba sna dag la / /
bdud rtsi chu yi sa bon ni / /
dkar po lce la kun du bsam / /
sde tshan brgyad pa'i gsum pa yis / /
rtsa ba yis ni steng du btsir / /
ra ni gsum pa nyid yin te / /
'og tu rlung sbyar bzhi pa'o / /
sgra dang gzhon nu thig le can / /
yi ge bzhi pa'i ming can te / /
chu ste gti mug mgrin par ro / /
nyon mongs pa ni nam 'tshod dgod / /
snying gar rlung gis bskyod par bya / /
lta bar me ste de bzhin phyugs / /
yi ge'i dgod pas bkod nas ni / /
sa bon las ni lha yi tshul / /
zla ba'i dkyil 'khor dbus gnas pa'i / /
rdo rje sems dpa' bsam par bya / /
pad+ma'i gdan la bzhugs pa ste / /
gangs dang kun da lta bu'i 'od / /
phyag gnyis sems dpa'i skyil mo krung / /
sangs rgyas lnga yi cod pan can / /
rdo rje snying gar bzung nas ni / /
g.yon gyi dril bu dku ru brten / /
sku la rgyan rnams thams cad dang / /
shin tu mdzes pa'i na bza' klubs / /
'od zer sna tshogs 'bar ba can / /
rdo rje sems dpa' bdag ces brjod / /
rang gi ye shes sa bon ni / /
sgra dang thig ler yang dag bcas / /
phyag 'tshal bsreg pa'i mtha' can te / /
'bum phrag gsum bzlas sngar bsnyen bya / /
rnal 'byor ma ni brgyad po dag //
khri phrag bzhir ni bsnyen pa bya / /
sbom mo khro gnyer la sogs pa / /
nyi shu stong phrag lnga ru bzlas / /
phyi rol gnas kyi 'jig rten pa / /
rgyal dbang dngos grub shin tu drag /
stong phrag gsum du bzlas nas ni / /
kun nas kun du 'grub par 'gyur / /
sngon du bsnyen pas 'grub 'gyur te / /
ma bsnyen pa ni dkyil 'khor min / /
sngags dang rnal 'byor de dag gis / /
rim gyis byin gyis rlob par 'gyur / /
sngon du bsnyen pas lha mnyes par bya ba'i cho ga ste gnyis pa'o // //
de nas brtan dang g.yo la sogs / /
sngags bsnyen pa la 'bad pa yis / /
de ma thag tu 'bebs gyur pa / /
sngags ni yang dag bstan pa ste / /
oM badzra A be sha dzaH /
gal te sangs rgyas sogs 'don na / /
'bum phrag gsum gyis bsgrub par bya / /
oM hi li hi li hUM dzaH /
'bum phag gsum gyis 'grub 'gyur bas / /
skyes pa la sogs mthong bas 'bebs / /
oM mA ta li hUM phaT /
'bum phrag gsum gyis 'grub 'gyur te / /
'di ni thos pas 'debs par bya'o / /
oM mA ta li tsi ta tsa li te hUM hUM phaT /
'bum phrag gcig tu bzlas na ni / /
sgrub pos skyes sogs ring nas 'bebs / /
oM bat+tA li bat+tA li hUM phaT /
sngon du 'bum phrag gsum du ni / /
sngags pas bsnyen pa byas nas ni / /
ming nas brjod pa tsam gyis kyang / /
gsang sngags lha kun 'bebs par 'gyur / /
oM bat+tA li bat+tA li hUM phaT /
sngags pas 'bum phrag gcig tu ni / /
sngags du bsnyen pa byas gyur na / /
chu dang gseg ma rdo dang ni / /
shing rnams kyang ni 'bebs par 'gyur / /
dkyil 'khor mchog gi slob dpon gyis / /
sngon du bsnyen pa la 'bad nas / /
de nas dkyil 'khor de nyid ni / /
shin tu dul bas brtag par bya / /
lha ni mnyes par ma byas na / /
bdag nyid rnam par sun 'byin yin / /
lag tu rdo rje dril thogs pa'i / /
rdo rje sems sogs rnal 'byor gyis / /
sna tshogs rtse mor bskor ba yi / /
rlung gi dkyil 'khor bsam par bya / /
snying gar rlung dang rlung sbyar te / /
rlung gi sa bon gyis bskyod bya / /
rdo rje rtse mor ye shes kyis / /
sa bon bsams te snying gar bskul / /
seng ge mo yi gzugs bsams la / /
drag po hUM gis 'phang bar bya / /
sngon gyi sngags kyi sbyor ba yis / /
chu dang bcas pa'i me tog rdeb / /
mchog dang bar ma tha ma yi / /
skyes bu'i bye brag dag gis so / /
oM ra ma ra ma ho ho ho a a a phaT /
rnal 'byor sngags dang dbang bskur la / /
gal te 'bebs par gdon za na / /
sngags kyi sbyor ba 'di yis ni / /
de ma thag tu 'bebs 'gyur te / /
de nyid 'di yis phab pa dag /
skyes bu dam tshig can zhes bya / /
sgrub po skal ba med pa yis / /
skal ba dman pa'i mi rnams ni / /
mtshan nyid brtag par bya pa la / /
de nas sman ni bshad par bya / /
sngon du sdig pa mang spyad la / /
lha rnams dgongs par mi 'gyur na'ang / /
gsang sngags 'di dag bdug pa yis / /
de yi mod la 'bebs par 'gyur / /
ra ni rog po'i yan lag lnga / /
rnal 'byor pa yis bzung nas ni / /
chu dang me dang rlung gi ni / /
ji bzhin gnas su bzlas nas kyang / /
snying gar ye shes sa bon ni / /
bdun pa'i bdun par sbyar byas la /
gu gul che dang mar nag che / /
cha ni mnyam por byas nas kyang / /
sman bdun dang ni ldan pa yi / /
bdud rtsi'i chu ni gu gul bcas / /
rdo rje'i sa bon bzlas nas su / /
mchod pa'i dus su bdug par bya / /
'di yi dri ni bsnams tsam gyis / /
de yi mod la 'bebs par 'gyur / /
khro ti ka dang dzo ti ka / /
lcags kyu lnga dang sbyar bar bya / /
smyo byed la sogs rnam pa lnga / /
cha ni mnyam por sbyar bar bya / /
mar nag chen pos bsgos nas su / /
bdud rtsi'i chu dang bsres pa dag /
lce yi dbang pos myangs na ni / /
de yi mod la 'bebs 'gyur zhing / /
dman dang mchog gi sems can la / /
rab tu sbyor bas chos ston 'gyur / /
shin tu brtags pa'i slob ma la / /
slob dpon gyis ni dkyil 'khor 'dri / /
dkon mchog gsum la skyabs song zhing / /
lus sogs rang bzhin dag par ldan / /
'jam zhing snyan par smra ba dang / /
snying rje la sogs phan sems ldan / /
nyan dang thos sogs lhag par dang / /
sbyin sogs dge ba'i las la dga' / /
theg pa che la mngon par brtson / /
gsang ba'i chos la dad par ldan / /
rtag par rgyun du bla ma gus / /
de 'dra'i slob ma la yongs su bzung / /
dbab pa thams cad kyi slob ma yongs su brtag pa'i cho ga ste gsum pa'o // //
de nas dngos grub kun 'grub pa'i / /
dkyil 'khor cho ga bshad par bya / /
snying rje phan pa'i sems kyis ni / /
dang por sa gzhi yongs su bzung / /
yid ni dga' ba'i sa phyogs te / /
ma dag pa ni spang bar bya / /
dag pa'i sa phyogs bzung nas su / /
blo ldan der ni dkyil 'khor brtsam / /
bla re dag ni bres nas su / /
sna tshogs gos bzang dpyad bar bya / /
gdugs dang rgyal mtshan la sogs pas / /
gnas dang gnas su brgyan par bya / /
rgyal ba la sogs mchog gis ni / /
sa ni yongs su 'dzin la brtson / /
kun nas gru bzhi pa ru ni / /
dri yi chus ni byug par bya / /
dkar dang ser sogs phye ma yis / /
pad+ma 'dab brgyad bris nas su / /
las kun byed pa zhes bya ba'i / /
bum pa de yi dbus su bzhag /
kha dog lnga yi skud pa ni / /
shar gyi 'dab mar gzhag par bya / /
lho ru rdo rje gzhag bya ste / /
byad du dril bu dgod par bya / /
bdud rtsi lnga yi dung chos ni / /
nub kyi 'dab mar dgod par bya / /
tshon sna lnga yis dag ni / /
mtshams dang pad+ma'i lte bar gzhag /
rdo rje mkha' 'gror bdag bsgoms nas / /
byang chub yan lag cho ga bya / /
dri dang me tog bdug pa dang / /
lha bshos gtor mar bcas pa yis / /
der ni mchod pas mnyes par bya / /
sa ni bzung ba'i mtshan nyid do / /
rdo rje khu tshur gnyis bcings te / /
nu ma'i steng du bzung nas su / /
de nas sar ni zhugs nas kyang / /
thams cad kun du shes par bya / /
oM gang su yang rung ba gnas kyi bdag por gyur pa rnams gzhan du dengs shig /
sa'i phyogs 'dir sems can gyi don rtsom gyis / /
klu dang gnod sbyin la sogs pa dang / /
dri za dang /
'byung po dang / /
'byung mo dang /
mkha' 'gro ma rnams myur ba nyid du song shig /
oM hUM phaT phaT swA hA /
sa bslang ba'i sngags dang phyag rgya'o / /
de nas rdo rje dril bu yi / /
ye shes 'og nas gsungs mtshan nyid / /
rdo rje dril bu bzung nas kyang / /
mnyam par gzhag pas 'phang bar bya / /
bum pa'i chu las bskyed pa yi / /
rdo rje mkha' 'gro ma bsam bya / /
gzugs mdzes shin tu rdzogs pa ste / /
pad+ma'i gdan la bzhugs nas su / /
rdo rje dril bu phyag na bsnams / /
'od zer dkar po shin tu gsal / /
rdzas rnams thams cad ldan pa yis / /
kun du rgya cher mchod par bya / /
khu tshur gnyis ni bcings nas su / /
dkar po gi wang bsgreng bar bya / /
gnyis kyi rtse mo cung zad dgug /
phyag rgya 'di ni snying gar bstan / /
oM AHswA hA /
snying bo'i sngags dang phyag rgya'o / /
rdo rje rtse mor reg nas ni / /
bum par brgya rtsa brgyad du bzlas / /
sangs rgyas lnga yi sa bon gyis / /
skud pa lnga la bsang gtor bya / /
seng ge'i sa bon brtsegs pa yis / /
tshon rtsi thams cad bsang bar bya / /
oM s+m+r+yuM swA hA /
gnas de nyid du rnal 'byor ma / /
sbyin min gtor ma sngon 'gro bas / /
phyogs brgyad kyi ni gnas rnams su / /
nye bar spyad pa'i gtong ma sbyin / /
sngon gyi sngags kyis ji bzhin du / /
sa ni yongs su bzung nas su / /
tshon gyi bzo yi las byed rnams / /
dam tshig bslab pa sbyin par bya / /
thams cad kun nas bsdus nas su / /
bum sogs lho yi phyogs su bzhag /
slar yang dri yis byug nas ni / /
thig skud dag ni bri bar bya / /
sa yongs su bzung ba'i cho ga ste bzhi ba'o // //
tshon rtsi lnga yis bsgos pa yi / /
dgu yi bdag nyid sar pa lnga / /
thig gdab pa yi khyad par dag /
slob dpon gyis ni legs brtags te / /
sa yi dbus dang phyogs brgyad du / /
thig le mtshan ma dgod par bya / /
slob ma byang gi char gnas la / /
bla mas lho yi phyogs cha mnan / /
thig sku kha brgyad btab nas su / /
de yi 'og tu gru bzhi bya / /
kun nas thams cad yongs rdzogs nas / /
de yi dkyil 'khor dbus su ni / /
cha lnga nang gi cha gsum bgo / /
gcig ni de yi phyi rol du / /
nang la sogs pa bskor nas ni / /
phyi rol rnal 'byor ma yi gnas / /
snying po'i dkyil 'khor re'u mig dgu / /
rdo rje'i ka bas nye bar brgyan / /
sna tshogs rdo rje rnam pa bzhi / /
snying po'i gru bzhir bri bar bya / /
sgo ni kun nas gru bzhi par / /
cha lngar bgos pa'i cha tshad bya / /
sgo ni bzhi char bgos pa la / /
lha mo yi ni kha khyer bya / /
sgo yi brgyad kyi cha yis ni / /
rdul tshon kun gyi gnas su bya / /
dra ba dra phyed gru bzhi par / /
steng du ri mo mnyam por dgye / /
snying po re'u mig dgu yi cha / /
phyogs kyi mdog tu dgang bar bya / /
rdo rje yi ni phyi rol gnas / /
tshon rtsi dmar pos dgang bar bya / /
de yi yang ni phyi rol nas / /
ra ba ltar ni dgye bar bya / /
de yi phyi rol gnas rnams kyi / /
sa ni ji ltar mdzes par brtags / /
lha yi gnas rnams thams cad ni / /
gser btsos pa yi mdog can yin / /
gru bzhi pa la sgo bzhi pa / /
rta babs bzhis ni rnam par klubs / /
rdo rje'i ka bas nye bar brgyan / /
rnam pa sna tshogs bri bar bya / /
g.yer ka'i dra ba'i phreng ba dang / /
dra ba dra phyed sogs pas bskor / /
mtshams bzhir zla ba phyed pa la / /
rdo rje yis ni mdzes par bya / /
sgo rnams su ni bum pa la / /
gnas pa'i rgyal mtshan bsgreng bar bya / /
shar gyi sgor ni pad+ma la / /
seng ges mtshan pa bsgreng bya ste / /
byang gi sgor ni rma bya yis / /
mtshan pa dag ni bsgreng bar bya / /
pad+ma dang pas mtshan pa yi / /
rgyal mtshan nub tu gzhag par bya / /
pad+ma chu srin gyis mtshan pa / /
de bzhin lho yi phyogs su gzhag /
rdo rje dang bcas drang po ru / /
gnas dang gnas su sbyar bar bya / /
de ltar dkyil 'khor de kho na / /
sangs rgyas thams cad kyi ni gnas / /
bum pa dag ni brgyad po yang / /
phyogs brgyad dag tu gzhag par bya / /
dri yi chus ni yongs bkang zhing / /
shing los kha ni brgyan pa dag /
sgo yi ngos brgyad dag dang ni / /
gzhan yang grwa bzhir gzhag par bya / /
rgyal dang bkra shis shar sgor te / /
dngos grub rdzu 'phrul byang du'o / /
rgyal dang rnam rgyal nub du dgod / /
grub dang 'jigs pa lho sgor ro / /
gru gang ba nas brtsam nas su / /
ji snyed bcu drug bar du bya / /
rnal 'byor ba yis sa mnan pa / /
zhi rgyas dbang gi don gnyer ba / /
dkyil 'khor gyi ni sa yi cha / /
slob dpon gyis ni sngar bsnyen bya / /
ye shes kyi skud pa dang / /
tshon rtsi sbyang ba dang /
bum pa gzhag pa'i cho ga ste /
lnga pa'o // //
de nas bdag nyid kyi ni lus / /
rdo rje mkha' 'gro mar sprul te / /
gal te 'byor na slob dpon gyis / /
sgo bzhir slob ma bzhi gzhag bya / /
ma 'byor na ni gnyis su sbyar / /
mtha' mar gcig pu nyid kyis brtag /
dang por 'phen pa'i sbyor ba yis / /
bdud la sogs pa'i sdang ba bskrad / /
nyi mas rdo rje gsor nas su / /
zla bas dril bu dkrol nas kyang / /
bskor zhing bskyod pas nges par 'phang / /
shar sgor lta ba'i phyag rgyar bcas / /
mnyam pa'i rkang stabs dbye ba'i stabs / /
gcig pa skum pa dang g.yon bskyod bya / /
rdo rje ma bdag ces brjod nas / /
hUM byed hUM gis 'jigs par byed / /
oM hUM ha na ha na mA ra ya duSh+TA g+hA ta ya g+hA ta ya a a hUM dri phaT /
byang sgo yi ni gnas dag tu / /
rdo rje dril bu bskyod nas kyang / /
drag mor sbrul te nga yis brjod / /
hUM gi sgra yis dgang bar bya / /
rdo rje thal mo dam bcings nas / /
snying ga'i phyogs su btsir bar bya / /
g.yas brkyang ba dang g.yon brkyang dang / /
sa ga dang ni zlum po'i stabs / /
oM hUM A phaT /
ro langs gzugs su bsgoms nas kyang / /
nub kyi phyogs su 'phang bar bya / /
mtshan ma gnyis bcangs lag pa ni / /
rked pa'i phyogs su btsugs nas su / /
pus mo sbyar dang g.yon 'phen stabs / /
bsnyems bcas g.yon skor seng ge'i stabs / /
hUM gi sgra yis bkang nas ni / /
oM hUM a zhes brjod par bya / /
lho sgo'i phyogs su gnas nas ni / /
gtum mo'i gzugs su sprul te 'phangs / /
lag gnyis rdo rje dam bcings nas / /
spyi bo'i steng du gzung bar bya / /
pus mo'i rkang stabs rus sbal stabs / /
bskor ba dang ni bzlog stabs bya / /
hUM gi sa bon drag po ni / /
bzlas pa'i sgra yis dgang par bya / /
oM hUM a phaT / /
shar gyi gnas su nas kyang / /
slar yang 'phen pa'i stabs kyis skyar / /
g.yas kyis rdo rje snying gar bzung / /
bdag nyid ye shes mkha' 'gro mar / /
bsgoms nas hUM zhes brjod par bya / /
g.yas brkyang 'dug dang g.yon brkyang 'dug /
g.yas brkyang bskum dang g.yon brkyang bskum / /
dbus dang 'og gi bgegs bcom nas /
phur bu ra ba dra ba dang / /
go chas lus ni bsrung bar bya / /
ye shes mkha' 'gro bdag bsgoms te / /
sems dpa'i skyil krung yang dag gnas / /
lag gnyis kun du kha sbyar te / /
sor mo brkyang ste rtse mo sprad / /
oM hUM phu phaT /
dra ba'i sngags dang phyag rgya'o / /
rdo rje thal mo dam bcings nas / /
ye shes rnam shes bsgreng bar bya / /
pad+ma sa gdugs sbyar te brkyang / /
phyogs brgyad du ni bskor bar bya / /
oM dzam+b+hA na ni hUM phaT / /
ra ba chen po'i sngags dang phyag rgya'o / /
rnal 'byor bdag nyid lag brkyang sta / /
der ni rdo rje brtags nas kyang / /
sa la gnas lngar bsrung ba yis / /
sa 'og bdun ni sbyar bar bya / /
'di ni snying la phur bus gdab pa'i phyag rgya'o / /
oM hUM phuM phaT /
dkyil 'khor bsrung ba'i cho ga ste drug pa'o // //
de nas sngags ba bdag nyid ni / /
rdo rje mkha' 'gro ting 'dzin nas / /
sems can kun la rjes brtse bas / /
bum pa rnams la bsang gtor bya / /
bum pa dag ni bcu bzhir bshad / /
de kho na nyid mtshan nyid gsungs / /
bum pa chu yis bkang nas su / /
gang gA'i chu ni dgug par bya / /
oM tap+te tap+te ma hA tap+te hUM swA hA /
lan bdun du ni bzlas pa yis / /
gang gA sngags su bsres pa yin / /
sna tshogs dri dang me tog dang / /
bdud rtsi lnga yis bsre bar bya / /
shing lo myu gus kha brgyan nas / /
kun la stan ni sbyin par bya / /
ras zung gis ni mgrin pa ru / /
dkris pas rgya cher mdzes par bya / /
'o ma dang ni bsres nas ni / /
me tog phreng ba dpyad par bya / /
sa gdugs rnam shes rtse sbyar te / /
lhag ma gsum ni sbyar bar bya / /
bum pa kun la reg nas ni / /
sngags 'di lan bdun bar du bzlas / /
oM hUM suM kUM yuM hUM swA hA /
bum pa bzhag pa'i sngags dang phyag rgya'o / /
shar la sogs pa'i phyogs brgyad du / /
de dag rim bzhin gzhag par bya / /
de nas slob dpon bdag gi lus / /
rdo rje nam mkha'i rang bzhin bya / /
tshon chen sogs kyi gos dang ni / /
dar la sogs pa gsar pas brgyan / /
lus ni kun du brgyan nas kyang / /
sangs rgyas lnga yi cod pan bsgom / /
shin tu mnyam gzhag sems kyis ni / /
byang chub yan lag go cha bya / /
go cha dag ni bskon nas su / /
bsrung dang bcing bdag tu bya / /
lag pa gnyis ni brkyang byas la //
ye shes rnam shes spel bar bya / /
ngang pa'i gshog pa'i tshul byas nas / /
snying ga'i drung du bskor bar bya / /
oM hUM pheM phaT /
go cha chen po'i sngags dang phyag rgya'o / /
rdo rje dril bu'i mtshan nyid ni / /
ji skad bshad pa gzung bya ste / /
de nyid gnyis kyis blangs nas ni / /
rdo rje sems dpa' bdag ces brjod / /
ba dan gsum pa'i phyag rgya ru / /
brkyang pa rdo rje zhes bya 'dis / /
yi ge brgyad po thams cad dang / /
bcas pas yan lag brgyad du bsrung / /
lce la chu yi sa bon te / /
nam mkha' rna ba sna dag la / /
sa ni mig la sbyar bar bya / /
de bzhin tshangs pa me 'bar ba / /
mgrin par gti mug kha lo sgyur / /
bskyod pa snying gar yang dag gnas / /
nyon mongs kun du nam tshong ste / /
phyugs dag lte ba'i rtsa bar ro / /
yan lag brgyad po bsrungs nas ni / /
lha yi gzugs kyis bzlas par bya / /
me tog bdug pa dri sogs pas / /
bdag nyid kun tu mchod par bya / /
oM badzra kA ya ho / /
oM badzra bAkya AH oM badzra hr-i da ya hUM /
oM swa b+hA wa shud+d+haH sarba d+harmAHswa b+hA wa shud+d+ho\u0f85haM /
oM badzra shud+d+haH sarba d+harma badzra shud+d+ho\u0f85haM /
oM yo ga shud+d+haHsarba d+harmA yo ga shud+d+ho\u0f85haM /
rdo rje zhes bya rdo rje'i bdag /
mngon par byang chub rim pa'o / /
bdag nyid mngon par byang chub pas rol ba'i cho ga ste bdun pa'o // //
de nas rnal 'byor chen po brtsam / /
ri sogs rim gyis bskyed nas ni / /
sngags dang phyag rgyas rim bzhin du / /
rnal 'byor ma dang lha kun bsgom / /
rlung dang me yi bdun don la / /
rdo rje ma yi sa bon sbyar / /
sgra dang thig les yang dag mnan / /
'byung ba bzhi po gzhag par bya / /
bdun pa'i don ni smon bzhin sbyar / /
'o ma'i rgya mtsho lta bur 'gyur / /
sngon gyi rdo rje'i sa bon gyis / /
ri bo kun gyi bdag por sbyar / /
sngar gyi ye shes gnas kyis ni / /
rten gyi mchog ni sprul par bya / /
gser las byung ba'i grong khyer mchog /
rin chen bdun po rnams kyis spras / /
g.yer ka'i dra ba phreng ba dang / /
dra ba dra phyed tshogs pas brgyan / /
dang por khang brtsegs bsgoms nas ni / /
dang po'i sangs rgyas ye shes dang / /
rnal 'byor ma kun dkyil 'khor dang / /
lha rnams bsgoms te sprul par bya / /
dbus su seng ge'i gdan la ni / /
nyi ma'i dkyil 'khor gyis brgyan par / /
A li kA li'i sa bon las / /
dbu ma'i gzugs ni khyad par bskyed / /
zhal gsum dang ni phyag drug ste / /
sprin sngon 'od zer sdug dang ldan / /
spyan gsum bzhad dang khro ba dang / /
sgeg pa yi ni nyams dang ldan / /
sems dpa'i skyil krung yang dag bzhugs / /
steng du mda' ni dgod par bya / /
gnyis pa 'khyud cing nu ma 'dzin / /
gsum pa na ni rdo rje'o / /
g.yon gyi dang por gzhu dgod de / /
bdud rtsi chu yis yongs bkang ba / /
g.yon gyi gnyis pa'i mtshan ma yin / /
gsum pa na ni dril bu ste / /
shin tu mdzes pa'i na bza' klubs / /
ral pa dar gyis bcings nas su / /
thod pa'i cod pan shin tu bcings / /
de ltar mtshan ma rnam drug dang / /
rgyan rnams kun gyis klubs pa'i sku / /
sna tshogs me dpung 'bar ba can / /
sangs rgyas rnal 'byor nam mkhar dgod / /
de yi stan ni shes rab ste / /
kha dog dkar zhing shin tu mdzes / /
phyag gnyis mgrin par 'khyud nas su / /
ma mchu tshems kyis 'debs par mdzad / /
zhabs kyi tshigs kyis dkris nas su / /
rdo rje pad+mar thim par mdzad / /
rnal 'byor nam mkha'i sangs rgyas ni / /
dbus su sems kyis 'di 'drar bsgom / /
ye shes shar gyi re'u mig la / /
rdo rje mkha' 'gro ma bsams te /
bdud rtsi yi ge las byung bas / /
glang chen dbang la rol pas bzhugs / /
kun de lta bur dkar ba'i 'od / /
rol ba'i tshul gyis 'phen par bcas / /
phyag gnyis skra ni rnam par grol / /
sangs rgyas lnga yis shin tu brgyan / /
sku la sprul gyis brgyan pa ste / /
spyan gsum khro bo'i hUM mdzad pa / /
kha T+wAM ga dang rnal 'byor snod / /
'od zer sna tshogs rab tu 'phro / /
sham thabs glang po'i pags pa ste / /
mi yi pags pa'i na bza' man pas / /
me yi dkyil 'khor gyis brgyan par / /
shar du rdo rje mkha' 'gro bsgom / /
de yi byang du lha mo ni / /
drag mo me yi sa bon byung / /
kha dog ser mo shin tu mdzes / /
ha har bzhad cing gtsigs pa'o / /
skra ni gyen du 'bar ba la / /
sangs rgyas lnga yi cod pan can / /
rma bya yi ni gang na steng na / /
skyil krung phyed pas yang dag bzhugs / /
sku ni sprul gyis brgyan pa ste / /
phyag gnyis kyis ni shin tu mdzes / /
kha T+wAM ga dang rnal 'byor snod / /
nyi ma'i dkyil 'khor la bzhugs shing / /
sham thabs glang po'i pags pa ste /
mi yi pags pa'i na bza' man pas / /
ye shes byang gi phyogs char ni / /
mkha' 'gro drag mo bsgom par bya / /
ye shes nub kyi phyogs char ni / /
ro langs drag mo'i hUM sgrogs ma / /
tsog pu yi ni 'dug stangs kyis / /
bya khyung gi ni gdan la bzhugs / /
sku mdog dmar po shin tu mdzes / /
phyag gnyis 'jigs pa'i hUM sgrogs mdzad / /
skra ni 'bar zhing rnam par grol / /
sangs rgyas lnga yis shin tu brgyan / /
kha T+wAM ga dang rnal 'byor snod / /
sku ni sbrul gyi sa rnam par brgyan / /
glang po'i pags pa'i sham thabs can / /
mi yi pags pa'i na bza' mnabs / /
thig le sgra las sngon byung ba / /
nub kyi lha mo bsgom par bya / /
ye shes lho yi phyogs char ni / /
gtum mo zhes bya'i lha mo ste / /
sku mdog sngon mo shin tu drag /
ha har bzhad pa 'jigs su rung / /
skyil krung phyed pa'i thabs kyis ni / /
bka' nyan gyi ni stan la bzhugs / /
skra ni lhug pa kun du rgyas / /
sangs rgyas lnga yis shin tu brgyan / /
phyag gnyis ma ni ha har bzhad / /
me dpung 'bar ba'i 'od dang mtshungs / /
kha T+wAM ga dang rnal 'byor snod / /
sbrul gyi rgyan gyis rnam par klubs / /
glang po'i pags pa'i sham thabs can / /
mi yi pags pa'i na bza' mnabs / /
thig le sgra las byung ba ru / /
gtum mo lho yi phyogs su bsgom / /
dbang ldan lha mo seng ge ni / /
rol ba yi ni 'dug stangs kyis / /
seng ge yi ni gdan la bzhugs / /
sku mdog ser zhing dkar ba ste / /
phyag gnyis khro bo'i hUM mdzad la / /
'od zer me la ltar gsal zhing 'bar / /
na bza' dmar pos shin tu mdzes / /
sprul gyi rgyan gyis rnam par klubs / /
ral gri gyen du 'phyar ba dang / /
g.yon na sdigs mdzub gzhags par bsnams / /
bdud rnams thams cad bsreg pa du / /
sa bon las ni bsgom par bya / /
me mtshams lha mo stag mo ni / /
zlum po yi ni stang stabs kyis / /
rdo rje phag gdong stan la bzhugs / /
sku mdog dkar zhing sngo ba ste / /
phyag gnyis shin tu khro dang bcas / /
na bza' dmar po mnabs pas mdzes / /
lcags kyu zhags pa sdigs mdzub bsnams / /
sdang ba thams cad tshar gcod par /
me dpung 'bar ba'i 'od can du / /
sa bon sngon 'gro bsgom par bya / /
bden bral lha mo ce sbyang mo / /
skyil krung phyed pa'i stabs kyis ni / /
ma he'i gdan la bzhugs pa ste / /
sku mdog dmar zhing sngo ba la / /
phyag gnyis kyis ni rnam par mdzes / /
dgra sta zhags pa sdigs mdzub dang / /
na bza' dmar po mnabs pas klubs / /
me yi dkyil 'khor 'bar ba can / /
ha har bzhad pas 'jigs su rung / /
sa bon las byung bsgom par bya / /
rlung mtshams lha mo 'ug pa mo / /
tsog bu yi ni 'dug stangs kyis / /
ce sbyang gi ni gdan la bzhugs / /
sku mdog dmar zhing ser ba ste / /
dbyug pa sdigs mdzub zhags pa bsnams / /
sku la na bza' dmar po gsol / /
sa bon las byung bsgom par bya / /
snying po'i dkyil 'khor re'u mig dgu / /
sgor ni mkha' 'gro ma bzhi ste / /
shar gyi sgor ni mkha' 'gro ma / /
mi ro yi ni stan la bzhugs / /
sku mdog dkar po shin tu 'bar / /
skra grol bas ni rnam par brgyan / /
lag gnyis kha ru bcug nas ni / /
rgyan rnams kun gyis rnam par klubs /
gos dmar bla gos phrag par gzar / /
phuM zhes bya bas bskyod de bsgom / /
byang sgor lha mo mar me ma / /
stan ni de dang 'dra ba ste / /
kha dog ser mo 'jigs chen mo / /
thal sbyar spyi bor bzhags pa dang / /
na bza' dmar pos rab mdzes par / /
pheM las byung ba bsgom par bya / /
nub kyi sgor ni 'jib byed ma //
yi dags stan la bzhugs pa ste / /
sku mdog dmar mo cher 'bar ma / /
snyim pas khrag ni 'thung bar byed / /
sa bon phroM las byung ba ste /
nub kyi sgo ni bsrung bar mdzad / /
'phrog byed ma ni lho sgor te / /
sngar bstan stan la bzhugs pa yin / /
sku mdog sngon mo cher 'bar ma / /
sku la na bza' dmar po mnabs / /
gi wang gtun shing bsnams pa ru / /
sa bon phriM las byung bar bsgom / /
bcu bzhi gnas kyi phyi rol du / /
rnal 'byor ma ni nyi shu ste / /
rdo rje phreng bas mngon bskor te / /
rta babs dang ni bral ba la / /
phyi rol gnas ni zlum po ru / /
pad+ma dang ni zla bar bstan / /
oM haHhoHhriHsbos mo 'jug byed gtum mo che / /
bdud rtsi'i snod ni phyag na bsnams / /
byang du g+hiM g+ha / /
drag mo khrag gsol sha gsol ma / /
lcags kyu lnga yis bkang ba yis / /
pad+ma'i snod na bsnams nas su / /
gcig gis steng nas 'gebs par mdzad / /
nub tu ku ru / /
drag shul 'bar ma mi sdug ma / /
phyag na 'dam skyes gtor mas bkang / /
lhor ni bat+tA li hUM /
thod pa ma dang rdo rje ma / /
bum can bza' btung bsnams shing 'gebs / /
oM /
dbang ldan sgeg mo sgeg dang bcas / /
g.yon du 'gying dang bcas pa bsgom / /
hUM sri /
dung chen ma ni dga' mo ste / /
dri yi phyag rgyas byug par mdzad / /
hUM ho /
me yi mtshams su pi wang ma / /
rdo rje phyag rgyas rdung bar byed / /
sriM me tog ma ste thal sbyar nas / /
bsdus te gyen du 'thor bar byed / /
hUM hUM /
bden bral du ni glu mkhan ma / /
dkar mo bskyod cing glu len byed / /
oM /
bdug spos ma ste mkhrig ma nas / /
bzung nas bdug spos lta bur 'bul / /
hUM /
rlung mtshams gar ma zhes bya ste / /
g.yon du snyems shing sum 'khyor byed / /
hUM /
mar me ma ste phyag 'tshal ba'i / /
thal mo snyim par sbyar ba'o / /
mchod pa'i lha mo nyi shu 'di / /
thun mong ji ltar mdzes par brtag /
ye shes kyi gdan dang gzhan gyi gdan la bzhugs pa'i 'jig rten las 'das pa'i lha rnams kyi phyag rgya chen po'i cho ga ste brgyad pa'o // //
me las mkha' dbang shar du dgod / /
mdog sngon lag pa bzhi dang ldan / /
bya khyung gi ni gdan la bzhugs / /
ral pa'i thor gtsug nye bar brgyan / /
'khor lo ral gri dbyug pa dung / /
sgo dpon du ni sprul pa yin / /
de yi g.yas su laM las byung / /
dpal lha mo ni dgod par bya / /
mdo gser skra ni ltag par bcing / /
g.yas pa mi 'jigs g.yon pad+ma / /
de yi g.yon du phag mo ni / /
yi ge baM las sprul pa ste / /
phag gi gdong can khros par ldan / /
thod phreng cod pan shin tu bcings / /
sku mdog sngon mo 'bar chen mo / /
gos ser dag la rab tu dga' / /
g.yon na thod pa khrag dang bcas / /
g.yas pa mi yi mgo bo gsol / /
byang sgor tshangs pa oM las byung / /
'od zer dmar mo shin tu 'bar / /
gdong bzhi pa la lag bzhi pa / /
cod pan gyis ni nye bar brgyan / /
ngang ba'i stan la gnas pa ste / /
g.yas pa mchog sbyin bgrang phreng thogs / /
pad+ma ril pa spyi blugs dang / /
rnga ma dag ni g.yon na thogs / /
de yi g.yas su baM las byung / /
tshangs pa mo ste bdag por mtshungs / /
de yi g.yon du saM las byung / /
dbyangs can mar ka ta'i 'od / /
lus ni me tog phreng bas brgyan / /
tam+bu pa ni brdung zhing gnas / /
nub kyi sgo ru maM las byung / /
'phrog byed dkar mo glang la zhon / /
stag lpags bla gos phrag par gzar / /
zla ba phyed pa'i dbu rgyan can / /
mig gsum mchog sbyin rje'u chung dang / /
thod pa mdung gis lag pa brgyan / /
bkra shis sgra ni sgrogs pa dang / /
glu dang gar gyis rtag tu gnas / /
de yi g.yas su laM las byung / /
dbang phyug chen po gtso bor mtshungs / /
'on kyang de yi lag g.yas na /
bgrang phreng dag ni thogs par bshad / /
de yi g.yon du gaM las byung / /
gang gA'i lha mo gtso bor mtshungs / /
lag na mchog sbyin pad+ma thogs / /
sum cu gsum pas mchod pa yis / /
lho sgor maM las byung ba yi / /
brgya byin mdog ser cher 'bar ba /
g.yas na rdo rje snying gar thogs / /
g.yon pa rin chen gdugs thogs nas / /
lha mo la ni bsnyen te gnas / /
rin po che yi cod pan brgyan / /
de yi g.yas su eM las byung / /
dbang mo zhes bya bdag por mtshungs / /
skra ser thor gtsug g.yon du bcings / /
thod pa'i phreng bas rnam par klu bas / /
de yi g.yon du tiM las byung / /
thig le mchog ma gser bsregs 'dra / /
g.yas na thod pa lcags kyu bsnams / /
g.yon pa mchod sdong lcugs dkris 'dra / /
dbang ldan pa'i byung dbang po ni / /
'dzam bu na da'i gser 'od 'dra / /
rgyan rnams kun gyis rnam par klubs / /
glang chen sa srungs bstan pa ni / /
rgyal po'i rol bas yang dag gnas / /
g.yas kyis rdo rje snying gar 'dzin / /
g.yon pa lha mor bsnyen te gnas / /
mchod pa'i las la rtag tu brtson / /
de yi g.yas su saM las byung / /
bde sogs ma ste bdag por mtshungs / /
g.yas kyis rtse gsum snying gar thogs / /
g.yon pas lcags kyu lta bur 'khyud / /
g.yon du raM las byung ba yi / /
ram+b+ha zhes bya margad 'dra / /
skra ni man dA ra yis brgyan / /
me long thogs shing rol par bcas / /
mer ni kun las byung ba yi / /
nor bdag ku ber zhes bya / /
mdog ni ser skya shin tu mdzes / /
g.yas na bi dza pU ra thogs / /
g.yon na rin chen lcugs pa'i shing / /
ro langs kyi ni stan la gnas / /
de yi g.yas su baM las byung / /
nor gyi blo ma gser mdog can / /
lus ni rgyan rnams kun gyis klubs / /
lag pa gnyis kyis shin tu mdzes / /
g.yas kyis mi 'jigs sbyin par byed / /
g.yon na 'bras kyi snye ma thogs / /
de yi g.yon du haM las byung / /
'phrog ma margad lta bu'i 'od / /
rgyan rnams kun gyis brgyan pa'i lus / /
mchog sbyin mya ngan med shing thogs / /
bden bral b+hUM byung 'byung po'i rgyal /
mdog sngon rta yi stan la gnas / /
thod pa rin chen cod pan can / /
g.yas na dbyug pa thogs nas su / /
g.yon pa gi wang sdigs par byed / /
de yi g.yas su laM las byung / /
lang ka'i bdag mo zhes bya ba / /
gyen bsgreng skra ni thod pas bcings / /
mdog ljar ma ra ka ta 'dra / /
g.yas na rnal 'byor mtshon cha thogs / /
g.yon na thod par khrag ni thogs / /
de yi g.yon du raM byung ba'i / /
khrag la dga' ba'i rnal 'byor ma / /
mdog dmar gzi brjid chen mo ste / /
mtshan ma lang ka'i dbang por mtshungs / /
rlung mtshams chu lha'i rgyal po ste / /
b+hur b+hu ba zhes bya bas bskyed / /
chu srin gyi ni stan la gnas / /
mdog dkar gzi brjid chen po ste / /
lag na mchod sbyin zhags pa thogs / /
cod pan dmar pos nye bar mdzes / /
de yi g.yas su b+haM las byung / /
longs spyod ldan ma byu ru'i mdog /
spyi bor gdengs kas brgyan pa ste / /
g.yas pa yis ni rnga yab thogs / /
g.yon pa lha yi lus la bsnyen / /
rang gi nu ma lta zhing mdzes / /
g.yon du hUM las byung ba yis / /
ut+pal dga' ma'i rnal 'byor ma / /
mdog dkar gzi brjid chen mo ste / /
nor bur bcas pa'i gdengs kas brgyan / /
g.yas kyis ut+pal thogs nas ni / /
lag pa g.yon ba pus mor brkyang / /
'jig rten pa ya lha yi gnas / /
rdo rje'i phreng bas shin tu bskor / /
sbyor ba'i gdan la bzhugs pa'i 'jig rten pa'i lha rnams kyi phyag dang gdan la sogs pa'i cho ga ste dgu pa'o // // /
phyi rol gnas ni zlum po la / /
dpa' bo nyi shu'i re'u mig bya / /
shar gyi re'u cha'i dbus dgod pa / /
keng rus 'jigs byed kaM las byung / /
de yi pang par dgod bya ba / /
pad+ma 'byung ma kaM las byung / /
de yi g.yas su khaM las byung / /
kha T+wAM ga yis srin po ste / /
de yis pang bar dgod bya ba / /
khaM byung lha mo sen rnon ma / /
de yi g.yon du khaM las byung / /
sgra zab ces bya'i dpa' bo ste / /
de yi par dgod lha mo ni / /
ga las byung ba sgra zab ma / /
la bor lo'i byang gi dbus su ni / /
dril rna zhis bya g+haM las byung / /
de yi pang gnas lha mo ni / /
bum pa'i nu ba g+haM las byung / /
g.yas kyi cha la tsa las ni / /
byung ba'i gtum pa'i dbang phyug ste / /
de dang 'khyud pa'i lha mo ni / /
g.yon pa'i gdong can baM las byung / /
de yi g.yon du tshaM byung ba'i / /
seng ge'i gdong can zhes bya ba / /
de dang 'khyud pa'i lha mo ni / /
so yis 'dral ba tshaM las byung / /
nub kyi re'u cha dbus ma la / /
dzaM byung mngal gyi mtshon cha dga' / /
de dang lhan cig gnas pa ni / /
bral mthon ma ste dzaM las byung / /
g.yas kyi re'u char gnas pa yi / /
sgra 'jigs zhes bya dzaM las byung / /
de dang 'khyud pa'i lha mo ni / /
sgra byed dga' ma'ang dz+haM yas byung / /
de yi g.yon gyi re'u cha la / /
chu skyar za pa TaM las byung / /
de yi pang par gnas pa ni / /
thor cog gis brgyan taM las byung / /
lho yi re'u mig dbus ma las / /
ThaM las byung ba sgrogs pa can / /
de yi pang par gnas pa ni / /
dor thabs la dga' ThaM las byung / /
de yi g.yas su dgod pa ni / /
cang te'u 'dul byed DaM las byung / /
de yi pang bar gnas pa ni / /
DiM DiM rnga sgra DaM las byung / /
g.yon gyi re'u cha gnyis pa la / /
ro ka'i 'ur sgra DaM las byung / /
de yi pang par gnas pa ni / /
d+ha kas rol mo D+haM las byung / /
dbang ldan gyi ni re'u cha la / /
rtsod la dga' ba taM las byung / /
de yi pang par gnas pa ni / /
byin phran ma ste taM las byung / /
de yi re'u cha gnyis pa la / /
lag rings zhes bya thaM las byung / /
de dang lhan cig gnas pa ni / /
rnam par g.yo bar thaM las byung / /
me mtshams kyi ni re'u cha la / /
mche ba gtsigs ba daM las byung / /
de yi pang par gnas pa ni / /
'od rnon ma ste daM las byung / /
de yi re'u mig gnyis pa la / /
brtan zhing 'jigs pa taM las byung / /
de yi pang gnas rnal 'byor ma / /
dal bus smra ba'ang taM las byung / /
bden bral gyi ni re'u mig la / /
lus rgyas zhes bya paM las byung / /
de yi pang bar gnas pa ni / /
mig seng ma yang baM las byung / /
ra yi re'u mig gnyis pa la / /
rtsub pa'i gdong can pheM las byung / /
de yi pang gnas lha mo ni / /
phaM las byung ba'i mig rgyas ma / /
rlung mtshams re'u mig la gnas pa / /
tshangs pa'i dbyangs can paM las byung / /
de la gnas pa'i rnal 'byor ma / /
mdzes pa'i lus can baM las byung / /
de yi re'u mig gnyis pa la / /
sgra 'jigs zhes bya b+haM las byung / /
de yi yan lag la gnas pa / /
bung sgra ma ste b+haM las byung / /
nam mkha' yi ni grong khyer mchog /
dpa' bo nyi shu kun gyis bskor / /
rtse bran lngas ni brgyan pa ste / /
gcer bu sgra ni rnam par grol / /
rnal 'byor ma dang phan tshun 'khyud / /
rnal 'byor mtshon dang snod thogs nas / /
bza' ba dag ni sna tshogs dang / /
btung ba zhim po dag gis bkang / /
ye shes gdan dang gzhan gyi gdan / /
sbyor ldan 'dod pa lnga yis mchod / /
gsang ba'i gdan la dgod pa'i dpa' bo gnyis su med pa'i mchod pa'i cho ga ste bcu pa'o // //
de nas 'khor lo kun bskyed de / /
ye shes 'khor lo bkug nas kyang / /
dam tshig 'khor lor bcug byas nas / /
gnyis med ye shes 'khor lor 'gyur / /
til dang 'bras yos nas dang gro //
dri zhim me tog dkar por bcas / /
chu ni'o mar bsres pas dgang / /
gser ram gzhan las byas pa'i snod / /
mdzes pa mdun du gzhag par bya / /
der ni me long dri med gzhag /
rdo rje khu tshur gnyis bcings nas / /
dkar po dang ni sa gdugs sbyar / /
dkar po cung zad dgug par bshad / /
dam tshig mchog tu dgug pa ste / /
'di ni lcags kyu'i phyag rgya'o / /
oM badzra oM ku sha dzaH /
'jig rten las 'das pa'i lha rnams dgug pa'o / /
g.yon pa khu tshur bcings nas su / /
gi wang dang ni dri gsum brkyang / /
dri gsum gyi ni tshigs gsum par / /
gi wang gi ni rtse mo gzugs / /
du ba lcags kyu nyid du bya / /
oM A kaR+Sha Ni hUM phaT /
'jig rten pa'i lha rnams dgug pa'o / /
rdo rje bcings pa bsdam byas nas / /
dri ma gsum dang dud pa bsgreng / /
ar+g+ha'i snod la reg nas ni / /
oM pra tI ts+tsha ar+g+haM swA hA zhes / /
bdun nam nyi shu gcig bzlas la / /
ar+g+ha dag ni dbul bar bya / /
rdo rje khu tshur bcings nas ni / /
dkar po dang ni ye shes sbyar / /
pad+ma dung dang du ba bsnams / /
rim gyis bskyod cing dgrol bar bya / /
phyag rgya 'di yis me tog dbul /
oM pra war sat+kA ra pra tIts+tsha swA hA zhes bya bas so / /
sngar bstan sngags kyis btab nas su / /
kha zhabs bkru ba dbul bar bya / /
nye bar spyod pa lngas mchod nas / /
hUM gi bkra shis dbyangs blang bya / /
hUM hUM hUM /
dga' ba'i lus 'di shin tu sprul / /
rnal 'byor ma ni thams cad khyod / /
gsang ba dag ni bcing don du / /
gsang ba'i rdo rje shin tu bskyod / /
tshangs pas bsil yab g.yob pa dang / /
seng ge dag ni sgo dpon te / /
brgya byin gdugs ni thogs pa yin / /
'phrog byed yon tan sgrogs par byed / /
mi'am ci dang drang srong tshogs / /
bkra shis glu ni len pa'o / /
bkra shis kyi glu'o / /
rtsa ba nag sogs med cing chos / /
lto yangs mgrin pa 'phyang ba ni / /
shing lo phye ma'i steng gzhag ste / /
rgya mtsho 'bab chu chu bo'i chu / /
rdzing bu'i chu la sogs pa ni / /
btsags pas rab tu dgang bar bya / /
me tog phreng bas mgrin bcings te / /
sman lnga rin chen lnga sogs gzhug /
chu ni 'o mar bsre bar bya / /
shing lo myu gu sna tshogs dang / /
mgrin pa gos kyis brgyan par bya / /
oM tap+te ma hA tap+te zhes bya bas / /
gang gA'i chu ni dgug par bya / /
rnam shes dang ni sa gdugs sbyar / /
lhag ma brkyang ba'i phyag rgya dang / /
reg nas sngags 'di lan bdun brjod / /
oM suM k+ShuM yuM hUM phaT swA hA /
'byor ba yod na rnga chen dang / /
dung dang gling bu sna tshogs rnga / /
dga' dang bcas pas dril bu dkrol / /
khrus kyis dus su sbyar bar bya / /
dang por dri zhim mar nag dang / /
'dag chal gyis ni byug par bya / /
de nas dri zhim chu dang ni / /
sbrang rtsi yis kyang nan tan bkru / /
dung chos chu dang 'o ma ni / /
me tog dri zhim bcas pa blugs / /
de nas khu tshur gnyis bcings nas / /
des ni gos zung brjod nas su / /
rdo rje steng gi phyogs su ni / /
rol mor bcas pas dbul bar bya / /
oM hUM swA hA /
zhes brjod pa ni /
gsang sngags 'di yis na bza' dbul / /
sngon bzhin sngags dang phyag rgya yis / /
yon chab zhabs bsil la sogs dbul / /
rdo rje khu tshur gnyis bcings nas / /
dkar po gi wang sgrog tu sprel / /
oM badzra pA sha hUM zhes bya ba'i sngags kyis gzhug par bya'o / /
seng ge'i phyag rgya bcings nas su / /
oM s+m+r+yuM zhes bya ba'i sngags / /
khro dang bcas par bzlas pa yis / /
bgegs rnams thams cad bskrad par bya / /
rdo rje khu tshur gnyis bcings nas / /
rgyab dang rgyab ni sbyar bar bya / /
'di ni lcags sgrog phyag rgya ste / /
oM badzra s+pho Ta baM zhes bya bas bcing ngo / /
sgo ba rnams kyi las so / /
ye shes u kyi 'khor lo dgug pa dang khrus kyi cho ga ste bcu gcig pa'o // //
de nas de bzhin gshegs pa ni / /
rnal 'byor nam mkha'i phyag rgya bcings / /
oM tiSh+Tha A sa na hUM swA hA /
zhes bya bas /
seng ge'i gdan sogs bstan par bya / /
phyag rgya'i lan la ngos gnyis su / /
pad+ma'i bskor ba byas nas ni / /
de nas phyag rgya thams cad bcings / /
ye shes kyis ni pad+ma mnan / /
sa gdugs rnam par shes pas btsir / /
gnyis ka phan tshun sgrog tu sbrel / /
lhag ma ba dan gsum brkyang ste / /
dri ma gsum dang dud pa sprad / /
rdo rje rtse lnga zhes bya ba / /
rnal 'byor nam mkha' de bzhin gshegs / /
phyag rgya 'di ni bla na med / /
oM badzra satwa dr-i sh+ya dzaHhUM baM hoH /
sa ma ya s+t+waM /
sa ma ya s+t+waM twaM /
a haM zhes mthar btags pa yi / /
snying sngags lan bdun brjod par bya / /
sngags ni oM hUM ha swA hA / /
rdo rje bcings pa dam byas la / /
dri ma gsum dang dud pa bsgreng / /
shes rab pha rol phyin pa'i rgya / /
sngags ni /
oM aM A swA hA zhes bya ste /
shes rab kyi pha rol tu phyin pa'i'o / /
oM hUM ha ha swA hA zhes bya ba ste /
de dag ni ye shes mkha' 'gro ma'i'o / /
rdo rje bcing ba bsdams pa yi / /
nang du ye shes rnam shes sbyar / /
oM suM a swA hA /
rdo rje mkha' 'gro ma'i'o / /
de nyid las ni ye shes dang /
rnam shes bsgreng ba drag mor 'dod / /
oM k+ShuM aH swA hA /
drag mo mkha' 'gro ma'i'o / /
de nyid pad+ma sa gdugs su / /
rtse sbyar ro langs ma yir 'dod / /
oM yuM aM swA hA /
ro langs ma'i'o / /
de nyid dud ba dre ma gsum / /
rtse sbyar gtum mo'i yin par 'dod / /
oM hUM AHswA hA /
gtum mo'i'o / /
pad+ma sa gdugs sbyar nas ni / /
dkar mo gi wang rtse sprad pa / /
seng ge sa sogs rnam bzhi yi / /
dam tshig yin par thub pas gsungs / /
mkha' 'gro ma sogs sgo skyong dang / /
dkyil 'khor zlum po la gnas rnams / /
bdag po yi ni phyag rgya nyid / /
sngags dang bcas par sbyar ba dag /
dam tshig phyag rgya sngags dang ni / /
las kyi phyag rgya bstan pa yin / /
'jig rten las 'das pa rnams kyi dam tshig gi phyag rgya dang sngags kyi cho ga ste bcu gnyis pa'o // //
gzhan dag chung mar bcas pa yi / /
sngags dang phyag rgya bstan par bya / /
nyi ma'i khu tshur dam bcings nas / /
gyen du rnam par grol bar bya / /
oM mu khe sha swA hA /
seng ge'i'o / /
rdo rje khu tshur bcings nas ni / /
rang gi snying gar bskyod par bya / /
tshangs pa yi ni dam tshig du / /
bde bar gshegs kyis mdor bsdus gsungs / /
oM oM swA hA /
tshangs pa'i 'o / /
nyi ma'i khu tshur bcings nas ni / /
ba dan gsum pa gyen du bsgreng / /
'di ni mdung can phyag rgya ste / /
dam tshig 'jog pa'i dam pa'o / /
oM hUM swA hA /
ru dra'i'o / /
zla ba'i khu tshur bcings nas ni / /
gi wang dag ni bsgreng bar bya / /
nyi ma'i sor mo kun brkyang nas / /
de yi steng du dgab par bya / /
oM maM suM hUM swA hA /
brgya byin gyi'o / /
nyi ma'i khu tshur brtan bcings la / /
dkar po dud pa bsgreng bar bya / /
dpral bar steng gi thad sor byug / /
dbar po yi ni dam tshig 'dod / /
oM muM muM hUM swA hA /
dbang po'i'o / /
rdo rje bcing ba bsdam byas nas / /
dkar po dang ni gi wang bsgreng / /
rin chen lta bur sbyar nas ni / /
lus ngan la ni bstan par bya / /
oM d+ha na a gre hUM swA hA /
lus ngan gyi'o / /
khu tshur bcings nas dkar po ni / /
brkyang nas gyen du bsgreng bar bya / /
'byung po'i bdag po'i dam tshig tu / /
thub pa rnams kyis bshad pa yin / /
oM khA ta ni hUM phaT /
'byung po'i bdag po'i'o / /
khu tshur de nyid gzhag nas su / /
dkar po dang ni du ba brkyang / /
phyag rgya 'di ni rgyal ba yis / /
gdengs ka'i bdag po'i dam tshig bshad / /
oM b+hur b+hu ba swA hA /
klu yi bdag po'i'o / /
de dag gi ne chung ma rnams / /
bdag po'i dam tshig phyag rgya nyid / /
bcings pa dam tshig yin par bshad / /
sngags ni so sor bstan par bya / /
oM la k+Sh+mI ye swA hA /
oM bA rA hI swA hA /
oM swA ra swA t+yai swA hA /
oM brah+ma N+ye swA hA /
oM ma he shwa R+ye swA hA /
oM gaM gAM ye swA hA /
oM in+d+ra ye swA hA /
oM ti lot+ha ma ye swA hA /
oM sa tsi ye swA hA /
oM raM b+ha ye swA hA /
oM ba su ma ti ye swA hA /
oM ha re n+ye swA hA /
oM laM ke sh+yo R+ye swA hA /
oM rak+ta pr-i ya ye swA hA /
oM b+h+yo ga pa t+ye swA hA /
oM ut+pal prI yA ye swA hA /
sbyor ba'i gdan la bzhugs pa'i lha rnams kyi dam tshig gi phyag rgya dang sngags kyi chog ste bcu gsum pa'o // //
de nas rdo rje thal mo ni / /
dam bcings ye shes rnam shes dang / /
nang du bcug ste btsir bar bya / /
pad+ma'i snod ces bya bar grags / /
keng rus 'jigs byed la sogs pa dang pad+ma'i 'byung gnas la sogs pa'i dam tshig gi phyag rgya ste /
de dag chung ma dang bcas pa'i sngags ni 'di dag yin no / /
oM ka raM ga b+ha ra bA ya swA hA /
oM ka ma lA ka ri ye swA hA /
oM kha T+wAM gA rak+ShA swA ya swA hA /
oM nA kha tI k+Sha ya swA hA /
oM gam+b+hi ra nA dA ya swA hA /
oM g+han+Ta kaR+Na ya swA hA /
oM g+ha da sha nI ye swA hA /
oM tsaN+Di shwa ra ya swA hA /
oM tsa pa lA nA nanA ya swA hA /
oM ts+tshi tra g+ho na yA swA hA /
oM ts+tshi tra da sha nI ye swA hA /
oM dza rA yu pri ya swA hA /
oM dz+nyA na no na tI ye swA hA /
oM dz+haM ka ra bi ma ya swA hAM /
oM dz+haM kri da ta kA mi nI ye swA hA+e /
oM Ti Ti b+hak+Sha ya swA hA /
oM Ti ka b+hu Shi NI ye swA hA /
oM Thi wa not+ka rA ya swA hA /
oM Tha ka kA mi ni swA hA /
oM TA ka ka mi ni swA hA /
oM Ti Ti ma pri ya swA hA /
oM D+ha ka ko la ha lA ya swA hA /
oM T+ha ka la lA ya s+ya swA hA /
oM taM ka pri yA ya swA hA /
oM taM nu dzaM kA ye swA hA /
oM tho ra wa bA+e swA hA /
oM tha raM gi nI ye swA hA /
oM daMSh+TA kA ra lA ya swA hA /
oM da ra ra smi nI ye swA hA /
oM da ra ra g+ho rA ya swA hA /
oM d+hi ra b+ha Shi nA ye swA hA /
oM pi nA da ta rA ya swA hA /
oM piM g+ha ak+Shi ye swA hA /
oM phen mu khA ya swA hA /
oM phul la nA ya ni swA hA /
oM brah+ma da tsA ya swA hA /
oM ban+du ra ga trA ye swA hA /
oM b+hi ma nA da ya swA hA /
oM b+ha ma ra ke shI ya swA hA /
gsang ba'i gdan gyi dpa' bo dang dpa' mo gnyis su med pa'i dam tshig gi phyag rgya dang sngags kyi cho ga ste bcu bzhi pa'o // //
de la sogs pa'i phyag rgya bzhis / /
snga ma bzhin du rgyas gdab bya / /
lce yi dam tshig rdo rje la / /
dbyangs yig dang po la sogs dgod / /
'di ni lha rnams thams cad kyi / /
chos kyi phyag rgya yin par bshad / /
pad+ma bskor ba byas nas su / /
rdo rje lcags sgrog bcing bar bya / /
snying gar bskyod de bkug nas kyang / /
rna ba'i drung du gzhag par bya / /
de bzhin gshegs pa rnal 'byor nam mkha'i las kyi phyag rgya'o / /
khu tshur gnyis bcings snying ga ru / /
kun du 'khyud cing btsir bar bya / /
oM shrI pa ta ye hUM swA hA / /
ye shes mkha' 'gro ma'i'o / /
zla ba nyi ma kha sbyar nas / /
pad+ma'i tshul du dbye bar bya / /
shes rab pha rol phyin ma'i'o / /
rnam shes kyi ni sa gdugs mnan / /
lhag ma bsgreng ba rdo rje'i rtse / /
rdo rje mkha' 'gro ma'i'o / /
ye shes pad+mar de bzhin sbyar / /
snga ma dang ni rgya ba sbyar bya / /
mkha' 'gro drag mo'i'o / /
gnyis ka thal mo sbyar nas su / /
cung zad phye ste kha ru bzhag /
ro langs ma'i'o / /
rdo rje khu tshur dam bcings nas / /
dkar po dang ni gi wang brkyang / /
rin chen tshul du sbyar nas kyang / /
gtum mo la ni bstan par bya / /
gtum mo'i'o / /
rdo rje khu tshur gnyis bcings te / /
dkar po gi wang sgrog tu sbrel / /
seng ge ma'i'o / /
de nyid brtan por bcings nas su / /
dri ma gsum dang dud pa bsgreng / /
'ug pa ma la sogs pa'i'o / /
nyi ma zla ba sbyar nas su / /
dgod cing kha ru gzhug par bya /
oM phaM phuM swA hA /
mkha' 'gro ma'i'o / /
thal mo sbyar te spyi bor gzhag /
oM pheM phuM swA hA /
me 'bar ma'i'o / /
yi dags thal mo kha ru gtor / /
oM phroM phuM swA hA /
'jib byed ma'i'o / /
zla ba khu tshur brtan bcings nas / /
rna ba'i rtsa bar gzhag par bya / /
oM phriM phuM swA hA /
'phrog byed ma'i'o / /
zla ba'i lag pa brkyang nas su / /
rnam shes dang ni 'jigs par sbyar / /
de yi steng du nyi mas gdab / /
sbos mo sogs par rab tu grags / /
oM haHhoHhrIHswA hA /
sbos mo la sogs pa'i'o / /
nyi ma zla ba brkyang nas su / /
kha sbyar nas ni steng du bzhag /
oM g+h+riM g+h+ra swA hA /
drag mo la sogs pa'i'o / /
rdo rje thal mo dam bcings nas / /
nyi ma zla ba phye ste spro / /
oM ku ru ku ru swA hA /
drag shul can ma la sogs pa'i'o / /
nyi ma zla ba rab brkyang nas / /
brgyab dang rgyab gnyis sbyar bya ste / /
lag pa yi ni sor mo rnams / /
phan tshun rtse mo sgog tu sprel / /
oM bat+tA li hUM swA hA /
thod pa can la sogs pa'i'o / /
rdo rje khu tshur gnyis bcings nas / /
rked pa'i mtshams su gzhag par bya / /
snyems dang bcas pa rab brtags nas / /
sgeg mo yi ni dam tshig 'gyur / /
oM hUM swA hA /
sgeg mo'o / /
zla ba'i lag pa brkyang nas su / /
rnam shes dang ni 'jigs par sbyar / /
nyi ma'i lag pas gzung bar bya / /
dri yi dung zhes bya bar grags / /
oM su gan+d+he hUM swA hA / /
dri'i'o / /
zla ba'i thal mo gshibs te brkyang / /
gru mo /
gyen du bsgreng bar bya / /
nyi ma'i sor mo bsgreng ba ni / /
pi wang phyag rgya zhes byar grags / /
oM hUM ho swA hA /
pi wang ma'i'o / /
zla ba nyi ma snyim par sbyar / /
gyen du bskyod de gtor bar bya / /
me tog snyi ma pa sbyor ba yis / /
me tog gi ni dam tshig 'gyur / /
oM sriM swA hA /
me tog gi'o / /
khu tshur bcings nas dkar po bsgreng / /
hUM hUM zhes byas bskyod par bya / /
kha ru byug pa'i tshul byas pa / /
glu mkhan ma yi dam tshig bshad / /
oM hUM hUM hUM swA hA /
glu mkhan ma'i'o / /
rdo rje khu tshur dam bcings nas / /
zla bas mkhrig mar bzung nas su / /
bdug spos dbul ba'i tshul byas pa / /
bdug spos kyi ni dam tshig bzung / /
oM i swA hA /
bdug spos kyi'o / /
rked pa g.yas kyi cha ru ni / /
zla ba'i lag pa bzhag nas kyang / /
nyi ma'i lag pa bskyed de bzung / /
de yi phyag rgya 'dzin par 'gyur / /
oM su nr-i t+ye hUM swA hA /
gar gyi'o / /
phyag 'tshal thal mo sbyar byas nas / /
spyi bo'i steng du gzhag par bya / /
lus ni g.yon du cung zad dgug /
mar me'i phyag rgya zhes byar grags / /
oM hUM k+Shu swA hA /
mar me'i'o / /
nyi ma'i lag pa brkyang nas su / /
dkar po dang ni ye shes sbyar / /
du ba la sogs bsgreng bar bya / /
'di ni rdo rje'i phyag rgyar grags / /
oM hUM swA hA /
rdo rje'i sngags dang phyag rgya'o / /
de ltar zla ba'i lag byas pa / /
dril bu'i phyag rgya zhes byar grags / /
oM ho swA hA /
dril bu'i sngags dang phyag rgya'o / /
nyi ma zla ba kha sbyar te / /
gsang ba'i gnas su bzhag nas kyang / /
pad+ma sa gdugs bskyod par bya /
A li'i phyag rgya zhes byar grags / /
oM a swA hA /
mkha' 'gro ma thams cad kyi sngags dang phyag rgya'o / /
ye shes kyis ni pad+ma gnon / /
lhag ma gsum ni brkyang ste bsgreng / /
rnal 'byor rnal 'byor ma dkyil 'khor / /
mtshon cha'i phyag rgya zhes byar grags / /
oM tIk+ShaN hUM swA hA /
mtshon cha'i sngags dang phyag rgya'o / /
zla ba'i lag pa de bzhin du / /
byas pa bde bar gshegs pa yi / /
mkha' 'gro ma yi dkyil 'khor du / /
mtshon cha med pa'i phyag rgyar bshad /
oM g+hur ni d+ha hUM phaT /
mtshon cha med pa rnams kyi sngags dang phyag rgya'o / /
mtshan mar bcas pa gzhan la ni / /
phyag rgya che nyid las phyag rgya / /
sngags kyang sngar gsungs bzhin du bstan / /
'jig rten 'jig rten 'das kun gyis / /
phyag rgya chen po'ang sngar bstan bzhin / /
so so'i mtshan ma rgyan dang ni / /
na bza' kha dog cha lugs bcas / /
phyag rgya chen po'i'o / /
de ltar phyag rgya bzhi yi ni / /
phyag rgyas btab nas sngar bshad bzhin / /
rkang stabs brgyad dang bsrung brgyad bya / /
sku gsung thugs su byin brlabs nas / /
dbang bskur nas ni go cha bskon / /
dar dpyangs kyis ni mnyes par bya / /
mchod yon zhabs bkru phul nas su / /
me tog sogs pas mchod par bya / /
'jig rten las 'das pa dang 'jig rten pa'i lha rnams kyi phyag rgya bzhis rgyas gdab pa'i cho ga ste bco lnga pa'o // //
de nas pad kor sngon 'gro ba'i / /
sgeg pa'i tshul gyis sgeg pa'o / /
pi wang tshul gyis pi wang dang / /
gling bu'i tshul gyis 'bud ba dang / /
sil snyan tshul gyis dkrol ba dang / /
brdab pa'i tshul gyis rdeb pa dang / /
gar gyi tshul gyis yan lag bskyod / /
rlung yab tshul gyis g.yob pa dang / /
rgyal mtshan tshul gyis bsgreng ba dang / /
bla re'i tshul gyis bre ba dang / /
ba dan tshul gyis 'phyar ba dang / /
gdugs kyi tshul gyis gdab pa dang / /
cang te'u'i tshul gyis rdeb pa dang / /
rnga yi tshul gyis brdung ba dang / /
bzhad pa'i tshul gyis 'dzum pa dang / /
gar gyi tshul gyis gar byed pa / /
khro ba'i tshul gyis khro ba dang / /
sgeg pa'i tshul gyis sgeg pa dang / /
'gying ba'i tshul gyis 'gying ba dang / /
mda' 'dren nu ma 'khyud pa dang / /
rdo rje gsor zhing phyag 'tshal ba'i / /
tshul gyis 'dud par byed pa ste / /
phyag rgya'i mchod pa nyi shu nyid / /
hUM gi glu dang sbyar bar byed / /
rdo rje dril bu rol bcas pa / /
glu yi sgra yis dgang bar bya / /
dpal gyi 'bras bu 'am gzhan yang rung / /
'bras bu sna tshogs dbul bar bya / /
nyi ma zla ba kha sbyar te / /
'bras bu'i tshul du byas la'ang dbul / /
oM dzriM swA hA /
'bras bu thams cad kyi sngags dang phyag rgya'o / /
de nas bdud rtsi lnga po nyid / /
mkhas pas de kho na yis dbul / /
nya phyis snod ni bkang nas su / /
nyi ma'i pad+mar gzhag par bya / /
rnam shes 'jigs par sbyar nas su / /
de nyid thams cad rig pas dbul / /
lha gsum gyis ni bsrubs nas kyang / /
thigs pa'i thor ma kun la dbul / /
snod brgyad dag ni bkang nas kyang / /
gnas brgyad dag tu dbul bar bya / /
lcags kyu lnga la sogs pa dag /
de bzhin de nyid rig pas dbul / /
bza' dang bca' ba sna tshogs sogs / /
kun nas thams cad dbul bar bya / /
oM sriM g+haM dzraM a swA hA /
lcags kyu lnga'i phyag rgya'o / /
oM hUM hUM hUM guM guM hUM hUM hUM /
oM pheM guM pheM guM hUM swA hA /
mnyes pa chen po'i sngags kyis mnyes par bya'o / /
de nas rdo rje dril bu dkrol / /
de nyid rig pas rdo rje gsor / /
rdo rje mdzes pa gsor ba yis / /
sems can 'khor ba las grol zhing / /
thar pa thob par mdzad pa ste / /
dga' dang bcas pas rdo rje bzung / /
rdo rje gsong ba'i de kho na nyid do / /
rdo rje khu tshur dam bcings nas / /
rgyab dang rgyab tu sbyar bar bya / /
pad+ma dang ni sa gdugs sbrel / /
hUM zhes bya bas bskyod par bya / /
oM badzrag+taN+Te hUM hoHoM badzra g+haN+De ra Ni ta pra ra Ni ta sarba bud+d+ha pra tsa li te pradz+nyA pA ra mi tA na da swa b+hA be badzra d+ha ra hr-i da ya a ba to Sha ni hUM hUM hUM ho ho ho ho AHswA hA /
rdo rje dril bu'i sngags dang phyag rgya'o / /
rdo rje dril bu'i sgra dang ni / /
de kho na yis mchod nas su / /
me tog dkar po bdug pa dang / /
sA lu'i zan dang zho ru bcas / /
bu ram sbrang rtsi bsres nas ni / /
dbang ldan mtshams su 'bad de mchod / /
me tog dkar sogs bdug pa dang / /
chang gi snod ni rgya cher bcas / /
lha bshos sna tshogs mchod pa ni / /
rlung gi mtshams su dbul bar bya / /
nya dang sha dang sran chan bcas / /
snod ni yongs su bkang nas su / /
til khur la sogs bza' dang bcas / /
bden bral du ni dbul bar bya / /
zho dang sbrang rtsi mar du bsre / /
bza' ba zhim por bcas ba dag /
blo dang ldan pas me mtshams su / /
khyad par du ni dbul bar bya / /
dri dang me tog rgya chen dang / /
bdug sbos mar me rgya chen dang / /
gtor ma'i mchod pa rgya chen rnams / /
dad dang ldan pas gnas nas dbul / /
phyi rol mtshams bzhi gtor ma'i mchod pa'i cho ga ste bcu drug pa'o // //
mnyam nyid ye shes las bskyod pa / /
slob dpon shin tu mnyam gzhag pas / /
nyi mas rdo rje gsor ba dang / /
zla bas dril bu gsil nas ni / /
sgeg cing dgod pa'i bzhin gyis ni / /
thams cad kun nas mchod par bya / /
hUM gi glu yi tshul gyis ni / /
rnal 'byor ma kun mnyes bya ste / /
mda' dang gzhu la sogs pa yi / /
phyag rgya dang ni ldan par bya / /
gang dag gang gi rgya 'ching ba / /
de dang de gzugs mtshon par bya / /
hUM gi sgra ni snyan pa yi / /
bkra shis glu yis yongs su bkang / /
sems dpa' chen po dang po mchog /
dgyes chen rnams kyi dga' ba che / /
kun du bzang po kun gyi bdag /
rdo rje snyems pa'i bdag po'i bdag /
thugs kyi sems dpa' ting 'dzin mchog /
rdo rje'i rdo rje stobs po che / /
kun du bzang po spyod pa'i mchog /
bdud kyi bdud sde 'joms pa'o / /
sems can kun gyi sems byang chub / /
sangs rgyas byang chub mchog skyes mchog /
rdo rje hUM ste hUM mdzad pa / /
'jig rten dbang phyug nor sbyin pa / /
'dod chags chen po bde ba che / /
'dod dang thar pa nor che ba / /
dus gsum srid gsum mchog gsum ste / /
'jig rten gsum mchog khams gsum pa / /
mi rgyu ba ni mchog tu gsal / /
shin tu phra dang sgom pa'i tshogs / /
rgyu ba rnams kyi rab mchog brnyes / /
srid pa'i 'khor lo sbyong mdzad pa / /
thog mtha' med cing gsal ba min / /
shes rab sdug la rnams par gnas / /
thugs kyi phyag rgya snyoms zhugs pa / /
de nyid sems dpa' che bas che / /
rdo rje khro bo khro chen po / /
'jigs pa'i me ni 'dul bar mdzad / /
bdug pa mchog ni 'dul ba che / /
drag po'i drag mchog 'jigs byed pa / /
de bzhin gshegs pa'i dngos grub che / /
chos kyi las chen 'dzin pa po / /
dam chos las ni bzang po'i lam / /
byang chub sems ni sbyong bar mdzad / /
thams cad dag tu pad+ma che / /
shes rab thabs kyi nor che ba / /
'dod chags dag pa'i ting 'dzin mchog /
sna tshogs chags pa dbang phyug cha / /
nam mkha' mtha' yas rtag pa'i don / /
sems can kun gyi gnas chen po / /
dpal gyi 'byor pas 'byor ba'i rgyal / /
bsam pa thams cad rdzogs mdzad pa / /
phyag 'tshal phyag 'tshal phyag 'tshal 'dud / /
phyag 'tshal 'dud cing phyag 'tshal 'dud / /
dad pas khyod la 'dud bgyid pas / /
deng bdag rdo rje sems grub mdzod / /
thams cad rnam par dag pa dam pa dang po'i bstod pas mchod pa'i cho ga ste bcu bdun pa'o // //
de nas rdo rje dril sgrar bcas / /
slar yang bstod pas mnyes par bya / /
hU~M zhes bya dang sna tshogs pa'i / /
rdo rje glu yis glu blang bya / /
hUM hUM hUM /
'khor ba mchog gi sku 'dzin pa / /
phan tshun 'khyud pa'i sbyor ba 'chang / /
rdo rje 'dzin pa te na hUM / /
ten te te hUM /
zhabs mchog lha mchog gis 'dud pa / /
me tog las sprul khro dang bcas / /
kye'i rdo rje khyod te na hUM /
te na te te hUM /
dngos las grol ba'i don gyi phyir / /
gsang ba nges par 'ching mdzad pa / /
rol cig rol cig rdo rje khyod / /
gsang ba 'dzin pa'i dgongs pa mdzad / /
te na hUM /
te na te te hUM /
rin thang med pa'i bdud rtsi yis / /
sems can rnams ni khyod kyis bkrus / /
bdag ni 'khor ba las grol ba / /
khyod ni gus dang bcas pas 'dud / /
te na hUM / /
te na te te hUM /
glang chen mchog gi steng bzhugs shing / /
sku ni drung ltar dkar bas mdzes / /
mtha' yas dug gis brgyan pa'i sku / /
shar gtso rdo rje ma la 'dud / /
gser gyi mchog ltar mdzes pa'i sku / /
shin tu drag po'i sbrul gyis brgyan / /
mdzos pa'i bza' bkang thod pa can / /
byang gi lha mo rgyal gyur cig /
pad+ma dmar ltar mdzes pa'i sku / /
hUM gi ros 'jigs par mdzad / /
drag po'i dbyug pa thod pa bsnams / /
nub kyi lha mo'i gtso la 'dud / /
'od zer dra ba sngon pos mdzes / /
seng ge 'phrog byed tshangs dbang gtso / /
bdud 'dul phyir na khro gzugs 'dzin / /
hUM mdzad lha yi lha mor 'dud / /
hUM hUM hUM /
sangs rgyas lnga yi mkha' 'gro ma / /
lnga lnga rnam par dag pa yi / /
rnal 'byor ma kun de nyid sprul / /
stong dang stong min 'khor ba'i dngos / /
dngos dang dngos min grol ba nyid / /
de 'dra'i sku ni dbus bzhugs nas / /
rnal 'byor ma yi tshogs kyis bskor / /
sangs rgyas mkha' 'gro ma yi sku / /
dkyil 'khor bya ba de yis mnyes / /
glu sogs chags pa'i rang bzhin nyid / /
bza' dang bza' min sngon nas spangs / /
stong pa yi ni rdo rje yis / /
pad+ma la ni bskyod par mdzad / /
bdud rtsi lnga yis bdag la bkrus / /
lcags kyu gsol ba'i sbyor ba brten / /
bzhengs shing kha sbyor sbyor ba mdzad / /
dam chos snying po rgyas mdzad ma / /
dam chos thar pa'i gtso bo'i gtso / /
yang dag rgyal ba 'khor ba spangs / /
dkyil 'khor spros pas 'gro ba sgrol / /
bdud gsol seng ge ma yi sku / /
stag mos shin tu skrag par mdzad / /
'ug pa'i sgra yis kun skrag cing / /
pheM pheM sgrogs pas sdang lus gzigs / /
dpa' bo rdo rje khyod la 'dud / /
'khor ba sgrol ba khyod la 'dud / /
gsang ba'i bdud rtsi gsol la 'dud / /
gus dang bcas pas phyag 'tshal lo / /
de nyid sbyor bas glu blangs pa / /
lnga ldan dbyangs dang sbyor bsngags / /
rdo rje dril bu sgrar bcas pas / /
'bras de sma tshogs mchod par bya / /
dpal ldan de nyid rgyal po dam pa'i dbang phug ral pa'i cod pa na mdzes / /
dpal ldan gsang ba'i gdan la sku mchog 'od zer 'bar ldan pa / /
dpal ldan rdo rje dril bu bskyod sgra rnal 'byor de nyid can / /
dpal ldan ye shes brnyes pad+ma pa'i dbang phyug longs spyod rnams la spyod / /
ces bya ba'i sna tshogs pa'i glu dang bstod pas mnyes par byas la / /
rdo rje thal mo sbyar nas ni / /
snying kha ru ni gzung byas la / /
oM shud+d+ha d+harmA hUM hUM a a swA hA /
zhes bya ba'i sngags kyis mchod par bya'o / /
'jig rten las 'das pa'i de kho na nyid kyi glus mnyes par bya ba'i cho ga ste bco brgyad pa'o // //
de nas blo dang ldan pa yis / /
gal te 'byor na gzhan dang bcas / /
tshon chen gyi ni gos dag gam / /
dar sogs sar pa bgos nas ni / /
rdo rje dril bu de bzhin du / /
rgyan rnams kun gyis mdzes par bya / /
brgya byin gdugs ni thogs pa dang / /
tshangs pa bsil yab g.yob dang bcas / /
seng ge mdun gnas gsol ka ba / /
'phrog byed yon tan sgrogs par byed / /
rol pa'i gdan la gnas pa yis / /
hUM zhes brjod cing shar du blta / /
nyi mas rdo rje gsor nas ni / /
zla bas dril bu gsil nas kyang / /
dre dkar maN+Dal gru bzhir bya / /
me tog dkar po gcal du bkram / /
dri dang me tog sogs son pa'i / /
sA lu'i 'bras zan rgya che ba / /
zho dang zur ma ma ra'o thug /
shar gyi sgor ni sbyin pa bya / /
rdo rje khu tshur gnyis bcings nas / /
rgyab dang rgyang tu sbyar bar bya / /
pad+mas gdugs sbrel nas su / /
dkar po dang ni gi wang bsgreng / /
dkar po cung zad dgug pa yis / /
lha dang min grub pa dgug /
oM bat+tA li ma hA ba t+tA li hUM hUM dzaHswA hA /
shar gyi sgor dgug pa'i sngags dang phyag rgya'o / /
zla bas snod la reg nas ni / /
nyi mas rdo rje khu tshur bcings / /
dkar po bsgreng ste rol pa yi / /
stabs la gnas nas brjod par bya / /
oM rgyu la dang ni cher rgyu ma / /
yi dags rgyu ba nyi ma zla / /
dngos grub gdong dang rgyal ba dang / /
rta yi rgyal dang zla ba'i rgyal / /
lha mo u ma gang gA dang / /
gzugs mdzes skar ma 'dus pa dang / /
bza' rnams kun dang tshogs kyi gtso / /
karti ka dang dpal ldan ma / /
lha mo ri bong 'dzin pa nyid / /
lhag pa dang ni lhag pa che / /
lha yi rgyal po lha min rgyal / /
puk+ka sI dang sgos chen mo / /
hUM ho ho A kar+Sha ya A kaR+Sha ya sa ma ya a ti baM hUM phaT dzaHswA hA /
spyan drang ba'i sngags dang phyag rgya'o / /
spyan drangs pa'i phyag rgya las / /
dkar po gi wang dkri par bya / /
oM b+ha k+Sha b+hak+Sha sa ma ya / /
a d+hi pa ti dzuM hUM phaT swA hA /
zhes bya bas mnyes par byas la sngags dang phyag rgyas btang bar bya'o / /
de nas byang phyogs sgo ru ni / /
mnyam pa'i stabs su gnas nas kyang / /
nyi mas rdo rje gsor ba dang /
zla bas dril bu dkrol ldan pas / /
maN+Dal dkar pas byug pa la / /
'o ma'i snod la sogs pa bzhag /
me tog dkar dang bdug pa dang / /
'o mar bcas pa'i lha bshos dbul / /
sngar gyi phyag rgyas dgug pa dang / /
sngags kyang de ni sbyar bar bya / /
zla ba khu tshur brtan bcings la / /
rnam shes dang ni sa gdugs brkyang / /
nyi ma'i lag pa legs brkyang ste / /
gdengs ka'i tshul du steng du sbyor / /
phyag rgyas snod la reg nas ni / /
phyi rol byang du dgug par bya / /
oM mtha' yas dang ni nor rgyas bu / /
'jog po dang ni stobs kyi rgyu / /
pad+ma pad+ma chen po dang / /
dung skyong dang ni rigs ldan rnams / /
lha mo lha mo chen mo dang / /
zla ba'i spyi gtsug spyi gtsug che / /
be con 'dzin dang be con che / /
snying po med dang gu li ta / /
dga' po dang ni nye dga' dang / /
rgya mtsho dang ni rgya mtsho che / /
gdung ba dang ni gdung chen mo / /
dpal gyi 'od dang 'od po che / /
rin chen 'od dang gzugs bzang dang / /
gzugs chen sprul bzang lto 'phye che / /
smig rgyu dang ni smig rgyu che / /
oM A g+ts+tsha A gats+tsha ma hA nA ga a d+hi pa ti sarba b+hur b+hu ba phruM phaT swA hA /
byang phyogs su klu la gtor ma byin nas se gol gsum gyis btang par bya'o / /
zlum po'i stabs gnas sbyor ba'i bdag /
nub kyi phyogs kyi cha ru ni / /
maN+Dal dmar pos byug nas su / /
me tog dmar po gcal du bkram / /
gnod sbyin gyi ni dbang po rnams / /
sngar gyi phyag rgyas dgug par bya / /
me tog dril sogs ldan pa'i / /
gtor ma bdud rtsi lnga dang bcas / /
sngon gyi rkang stabs bskyod nas ni / /
nub tu gnod sbyin dbang po mchod / /
oM nor bu bzang dang gang ba bzang / /
rgyal ba bzang po dga' byed phur / /
oM phur bu che dang pad+ma'i gtsug /
dung gi gtsug bud dkar dang ni / /
gar chen 'bigs par byed pa dang / /
gcod par byed dang gang bar byed / /
nor dang nor min shin tu nor / /
gzugs bzang rol pa rol chen po / /
dgod dang rtse dang rnam par bskyod / /
dpal bzang dang ni gzugs mdzes rnams / /
bde ba chen po'i bka' 'di yis / /
gnod sbyin gnod sbyin mo 'dir shog / /
hUM A ba da ra A ba dar /
oM bat+tA li bat+tA li b+hak+Sha pri ya / /
yo ga'i ni ma d+he hUM hUM hUM swA hA /
khu tshur gnyis ni sbyar nas su / /
snying ga'i phyogs su btsir bar bya / /
oM dA na a d+hi pa ta ye bat+tA li phuM swA hA /
nub sgor gnod sbyin gyi gtor ma byin la /
se gol lan gsum gtogs par bya'o / /
gsum gyi gsum pa dbu ma la / /
rdo rje rkang pas mnan nas su / /
khrag gam dmar po'i rdzas kyis ni / /
maN+Dal gru gsum byug par bya / /
me tog dmar po bdug pa sogs / /
nye ba'i longs spyod gtor mar ldan / /
sha skam dang ni nya la sogs / /
gtsod dang khrag gis gang ba'i snod / /
sran chan dang ni til khur bcas / /
bdud rtsi lnga dang bcas par bya / /
bza' bca' rnam pa sna tshogs pa / /
lho yi sgor ni sbyin par bya / /
sngar gyi sngags dang phyag rgya yis / /
lho yi logs su gnas te dgug / /
rnga chen la sogs gsum brdung zhing / /
sgra chen po ni dkrol bar bya / /
oM shing gcig dang ni dur khrod dang / /
ri bo dang ni ri sul phug /
grong dang bzhi mdo'i zhing dang ni / /
khyad par du ni khang stong dang / /
sems can snod dang thang dang ni / /
khyad par du ni chu la gnas / /
nag po drag po drag chen mo / /
lha sbyin mnyam du bsten pa dang / /
nag po gtsigs dang 'jigs byed dang / /
dga' las 'das dang log 'dren rnams / /
rgan byed ma dang drag mo dang / /
'jigs byed ma dang u ma dang / /
rgyal dang rnam par rgyal ba dang / /
mi thub gzhan gyis mi thub pa / /
nag mo bzang mo nag chen mo / /
nag sbom ma dang rnal 'byor ma / /
dbang po dang ni zla ba mo / /
drag tu sdang dang 'phyad ba mo / /
'phrog byed ma dang mar me ma / /
'jigs byed grong gnas rnal 'byor ma / /
drag mo'i gzugs dang gzugs chen mo / /
mche ba gtsigs dang thod chen mo / /
thod phreng phreng can khaT+wAM ma / /
sbrul chen ral gri dgra sta can / /
rdo rje de bzhin gzhu can ma / /
de nyid chen mo mkha' 'gro lnga / /
las kun rjes su sgrub byed ma / /
sbyor ba'i dkyil 'khor rgya chen mo / /
de bzhin rdo rje dbang phyug gtso / /
de bzhin gshegs pa'i sku chen te / /
rdul med rnal 'byor sbyin pa mo / /
rdo rje dbang mo'i bka' 'di yis / /
thams cad kun nas 'dir spyon cig / /
oM k+kak+ka T+ha na b+ban+d+ha na khakh+khA da na /
sarba duSh+TA naM ha na ha na g+ha g+ha g+ha ta ya a mu ka s+yA sh+'+n+tiM ku ru phaT dzaH swA hA /
rdo rje khu tshur gnyis bcings nas / /
rgyab dang rgyab tu sbyar bar bya / /
pad+ma dang ni sa gdugs sbrel / /
dkar po gi wang sgrog tu bya / /
oM tiSh+Tha hUM b+hak+Sha b+hak+Sha dzaHswA hA / /
zhes bya bas lho phyogs su gtor ma sbyin par bya'o / /
mtshan nyid ji ltar gsungs pa bzhin / /
phyogs ni rnam pa brgyad po yi / /
so so yi ni sa mtshams su / /
rnga chen la sogs gsum bkrol zhing / /
rdo rje dril bu dkrol bar bya / /
dkyil 'khor gyi phyogs brgyad du gtor mas mchod pa'i cho ga ste bcu dgu pa'o // //
de nas shar ram byang du ni / /
slob ma sta gon gnas par bya / /
bla re dag ni bres nas su / /
sna tshogs gos kyang dpyang bar bya / /
seng ge'i gdan sogs khri la ni / /
rgyan dang mchod pa la sogs bya / /
'byor na dpa' bo gzhan yang rung / /
med na bdag nyid gcig pu yis / /
rgyan rnams kun gyis klubs nas ni / /
rdo rje sems sogs rnal 'byor bya / /
snying gar thal mo sbyor ba yis / /
slob ma mdun du gzhag nas ni / /
cho ga rdzogs par mchod nas ni / /
so shing bca' ba la sogs sbyin / /
oM a dzi hwa saM brta ni hUM phaT / /
so shing gi sngags te / /
lan bdun du ni bzlas nas su / /
slob ma kun la byin te bstan / /
chu yi sngags kyis bzlas nas su / /
kun gyis kha ni bkru bar bya / /
rnam snang mdzad dang mi bskyod pa / /
rin chen mchog dang 'jig rten dbang / /
don yod grub pa la sogs pa / /
sangs rgyas byang chub sems chen rnams / /
kun nas bdag la dgongs su gsol / /
bdag ming 'di zhes bgyi ba ni / /
dus 'di nas ni bzung nas su / /
byang chub snying por mchis kyi bar / /
sems can kun gyi don gyi phyir / /
bla na med pa'i byang chub sems / /
dam pa bdag gis bskyed par bgyi / /
ji ltar dus gsum mgon po yis / /
byang chub tu ni nges byas te / /
tshul khrims rnams gsum bslab pa dang / /
dge ba'i chos ni bsdu ba dang / /
sems can don byed tshul khrims te / /
so sor bdag nyid brtan por bzung / /
sangs rgyas chos dang dge 'dun dang / /
bla med dkon mchog gsum gyi mchog /
sdom pas sangs rgyas sbyor skyes pa / /
dang por re zhig gzung bar bgyi / /
rdo rje dril bu phyag rgya dang / /
so sor de bzhin nyid du gzung / /
rdo rje chen po'i rigs mchog la / /
slob dpon nyid du gzung bar bgyi / /
dam tshig nyid du dag pa yi / /
rin chen 'byung ba'i rigs mchog la / /
nyin re dus drug byas nas su / /
sbyin pa rnam bzhi sbyin par bya / /
byang chub chen po 'byung ba yi / /
pad+ma chen po'i regs dag la / /
phyi nang gsang ba'i theg pa gsum / /
dam chos so sor gzung bar bgyi / /
sdom pa thams cad dang ldan pa / /
ji ltar nus pa mchod pa'i las / /
las kyi rigs mchog chen po la / /
de bzhin nyid du so sor gzung / /
bla na med pa'i byang chub sems / /
mchog tu bskyed par byas nas su / /
sems can thams cad don byed phyir / /
sdom pa ma lus gzung bar bgyi / /
ma bsgral ba rnams bdag gis bsgral / /
ma grol ba rnams bdag gis dgrol / /
dbugs ma phyung ba dbugs dbyung ste / /
mya ngan 'das la sems can dgod / /
ces bya ba ni slob mas zhus pa'i tshig go / /
slob dpon gyis lan btab pa / /
theg pa chen po'i 'bras 'byung ba'i / /
dpal ldan mchog gi lam 'di yin / /
gang gis khyed rnams grol 'gyur ba / /
de bzhin gshegs par 'gyur ba yin / /
lhag par gnas bya mchod nas ni / /
ji skad gsungs pa'i chos bshad bya / /
thams cad sems ni tshim byas nas / /
de 'og dkyil 'khor bstan par bya / /
de nas slob dpon rang gnas su / /
rdo rje sems dpa'i rnal 'byor ldan / /
rdo rje dril bu sgrar bcas pas / /
slar yang glu ni blang bar bya / /
'phrog byed cod pan nor bu'i 'od kyis zhabs gnyis brgyan / /
yid 'ong lha mos thugs ka dam por btsir ba'i sku / /
zhabs gnyis bskyod pas gsang ba phye zhing pad+mar sbyor / /
rdo rje sems mdzes dbang phyug dam pa'i go 'phang mchog /
slob ma lhag par gnas pa dang sdom pa'i cho ga ste nyi shu pa'o // //
de nas lha rnams tshim byed pa'i / /
sbyin sreg las ni brtsam par bya / /
dkyil 'khor gyi ni shar phyogs sam / /
byang dang nub kyi phyogs char ni / /
zhi dang rgyas pa'i rim pa bzhin / /
'bad pas stegs bu brtsam par bya / /
rgyar ni sor mo bcu bzhi pa'o / /
phyi rol gru bzhi pa ru bya / /
de ni cha gsum bgos pa la / /
zabs su cha gnyis brko bar bya / /
kha khyer de yi bzhi cha ru / /
kun nas yongs su bskor bar bya / /
pad+ma 'dab ma brgyad pa ni / /
kha khyer gyi ni phyed du bya / /
phyi rol phyi ni ra ba dag /
sor gcig pas ni kun nas bskor / /
thab khung dbus su rdo rje ni / /
pad+ma'i steng du gzhag bar bya / /
sangs rgyas lnga yi mtshan pa ni / /
ji bzhin phyogs su dgod bya ste / /
kha khyer gyi ni phyogs bzhi ru / /
sangs rgyas mtshan mas mtshan par bya / /
dbang po'i rdo rje mdzes pa yis / /
grwa dang grwa ru brgyan par bya / /
stan gyi gnas dang nye ba ru / /
ti se gangs kyi gzugs dge ba / /
dpangs dang rgyar ni khru phyed bcas / /
sor mo bcu gnyis gzhag par bya / /
pad+ma'i 'dab ma rnams la ni / /
rim bzhin lha mo rnams kyang gzhag /
ra ba dra ba phur bu rnams / /
sngar bzhin thams cad sbyar bar bya / /
der ni dur khrod me dag gam / /
gtsubs las byung ba'ang brtag par bya / /
de yi dbus su pad+ma ni / /
nyi ma'i dkyil 'khor gyis brgyan bsgom / /
yi ge raM gyi lcags kyu yis / /
de yi dbus su sems kyis dgug /
mchod yon zhabs bsil la sogs pa / /
las kyi cho ga ji bzhin dbul / /
yam shing zho can lnga yi shing / /
'o ma la sogs lnga po bsreg /
zho dang sbrang rtsi bu ram dang / /
'o ma sA lu'i zan dang bcas / /
'bras kyi so ba la sogs 'bru / /
thams cad cho ga bzhin du bsreg /
zhi ba la sogs pa yi me / /
thams cad ji bzhin dpyad par bya / /
dri dang me tog bdug pa sogs / /
mkhas pas thams cad mchod par bya / /
pad+ma me yi dbus bkod nas / /
de dbus rdo rje lha mo ni / /
lha mo kun gyi 'byung gnas te /
dbus kyi lha mo dgug par bya / /
zla ba'i dkyil 'khor dbus gnas pa / /
gzugs mdzes yongs su rdzogs par bsam / /
sngags dang phyag rgya kun rig pas / /
sngon bzhin thams cad mchod par bya / /
rnal 'byor pa yi dbus su ni / /
de nyid du kun gyis mchod nas kyang / /
bsreg par bya ba'i rdzas kun gyis / /
lha rnams thams cad tshim par bya / /
oM sarba saM sho d+ha ni hUM phaT /
rdzas bsang ba'i sngags so / /
rnam shes sa gdugs sbyar nas ni / /
rdo rje rtse mo gsum du brtag /
oM hUM A swA hA / /
sreg blugs kyi rtsa ba'i sngags dang phyag rgya'o / /
dang po yam shing bsreg par bya / /
de yi 'og tu mar byin nas / /
mar dang sbrang rtsi'o mar bcas / /
'bru rnams thams cad bsreg pa ni / /
sbyin sreg las ni gsum pa yin / /
bzhi par 'o thug dag bya ste / /
sA lu'i 'bras zan mar dang ni / /
'o mar bcas bsregs lnga pa yin / /
de nyid can gyis brgya phrag lnga'am / /
'byor na de bas lhag kyang rung / /
ji ltar nus pa bsregs pa yis / /
lha rnams thams cad tshim par bya / /
de 'og mar dang 'o mar bcas / /
zhal gyi nang du bsreg par bya / /
slar yang de nyid sbyar nas su / /
las kyi dbye bas bsreg par bya / /
mar dang bdud rtsi lngar bcas pa'i / /
gang ba'i sreg blugs brtag par bya / /
de nas rdo rje dril dkrol te / /
rdo rje glu yis bstod par bya / /
hUM hUM hUM /
yang dag spro dang sdud pa po / /
bdag med rnal 'byor ston mdzad pa / /
thun mong rnal 'byor bdag nyid de / /
rnam par snang mdzad phyag 'tshal bstod / /
hUM hUM hUM /
stong pa 'di nyid la sogs pa'i / /
de nyid las ni gzugs su bstan / /
gang dag 'dod bzhin gyur pa'i dngos / /
ye shes lha la phyag 'tshal bstod / /
thams cad glu dang gar la sogs / /
phyi dang nang gis mchod nas kyang / /
snying po bsdus shing bsags pa yis / /
slar yang de bzhin bsreg par bya / /
rdzas kyi cho ga yongs rdzogs nas / /
sgrub pos bdag nyid sbyor bar bya / /
dpal gyi 'bras bu lo 'dra'i 'bras / /
zho dang sbrang rtsi mar gyis bsgos / /
byang chub sems kyi yam shing la / /
brgya phrag lnga ni bsreg par bya / /
de yi dbus su dbang bskur nas / /
smon lam btab ste mnyam par gzhag /
rgyal srid nyams pa'ang sa gsum gyi / /
rgyal srid mdzes pa'ang myur du thob / /
'o ma sbrang rtsis spags pa yis / /
lo ma yi ni yam shing dag /
brgya phrag lnga ru bsregs na ni / /
myur du dpal dang ldan par 'gyur / /
las ni gang dang gang bsam pa / /
de dang de ni nges 'grub 'gyur / /
de nas sngon gyi rnal 'byor gyis / /
rang rang gnas su lha mo brtag /
me tog bdug pa sna tshogs kyis / /
mkhas pas sngags dang phyag rgyas mchod / /
rnal 'byor can gyis bstan par bya / /
mchod pa nyi shus mchod nas ni / /
rdo rje dril bus rol par bya / /
rdo rje khu tshur gnyis bcings nas / /
rgyab dang rgyab tu sbyar bar bya / /
sa gdugs pad+mar bsgreng nas ni / /
dkar po gi wang bsgrengs nas su / /
phyag rgya 'di yis bskyod par bya / /
oM badzra g+haN+De hUM hoH / /
oM badzra g+haN+De ra Ni ta pra ra Ni ta sarba bud+d+ha pra tsa li te pra dz+nyA pA ra mi tA na da swa b+hA we badzra d+ha ra ni hr-i da yA a ba saM to Sha ni hUM hUM ho ho AHswA hA /
zhes bya bas bskyod par bya ste / /
rdo rje dril bu'i sngags dang phyag rgya'o / /
me thab kyi mtshan nyid dang sbyin sreg gi cho ga ste nyi shu rtsa gcig pa'o // //
de nas lcags kyu lnga la sogs / /
rnal 'byor ma la dbul bar bya / /
lcags kyu gzhan ni thams cad kyang / /
lcags kyu lnga yis de nyid bya / /
thams cad rig pas phyi nang gi /
rnal 'byor ma kun dbul bar bya / /
khu tshur gnyis ni bcings nas su / /
ye shes rnam shes dkri bar bya / /
oM AHhUM hUM guM suM swA hA /
lcags kyu lnga'i sngags dang phyag rgya'o / /
thams cad ro ni gcig gyur ba / /
lho nub kyi ni mtshams su gzhag /
gnas ni gzhan dang gzhan dag tu / /
nye bar spyod pa'i snod kyis mchod / /
slob dpon shin tu brtag pa yis / /
bdud rtsi lnga ni dbul bar bya / /
nya phyis chen po la sogs sngon / /
snod ni mdzes par dgang bar bya / /
zla ba'i lag pa brkyang nas su / /
rnam shes dang ni 'jigs par sbyar / /
ba dan gsum pa brkyang byas nas / /
nya phyis la sogs mdun du bzhag /
sngon gyi sngags sogs de nyid kyis / /
bdud rtsi lnga ni sbyar bar bya / /
de nyid dbus su zla ba la / /
bdud rtsi'i yi ge blta bar bya / /
oM haHhoHhrIHg+h+ri hUM a swA hA /
zhes bya ba ste /
bdud rtsi lnga sbyang ba'i sngags so / /
rnam shes dang ni sbyin par sbyar / /
bsrung ba rnam pa gsum du 'dod / /
rnal 'byor ma kun sngags rig pas / /
nya byis la sogs snod bkang ste / /
so so'i char ni dbul bar bya / /
sbyin pa min pa'i cho ga yis / /
mkhas pas thams cad mchod par bya / /
rdo rje dril bu'i sgra yis ni / /
slar yang glu ni blang bar bya / /
hUM hUM hUM /
rdo rje sems dpa' bsam pas rol / /
thar pa la dgyes blta na yang / /
shin tu dbyer med brtan pa ste / /
sha dang sbrang rtsi bsrubs mthu yis / /
rdo rje ma gcig nga lab 'joms / /
drag mo ro langs gtum mo yis / /
bya ba sna tshogs byed gyur gtso / /
yongs su grol ba'i mchog nyid de / /
thar dang 'gal dang snying rjes khros / /
snying po yi ni snying por gnas / /
bzhi pas bkab cing khro ba 'joms / /
dran pa lnga bral srid las grol / /
chags dang rmongs dang de nyid mkhyen / /
de nyid sbyor bas gzigs pa'i gtso / /
zhabs mchog lha yis phyag bgyis pa / /
pad+ma'i gdan bzhugs gtso bo ni / /
yongs su mnyes shing tshim bya'i phyir / /
brgya byin gyis ni gdugs kyang thogs / /
gdong bzhi pa yis rnga yab g.yob / /
seng ge dag ni gsol kas gnas / /
'phrog byed rje bo'i mtshan mas sgrogs / /
'jig rten gsum gyis phyag byas pa'i / /
rdo rje sems dpa' rgyal gyur cig /
lcags kyu lnga la sogs pa'i mchod pa thams cad nges par dbul ba'i cho ga ste nyi shu rtsa gnyis pa'o // //
de nas rnal 'byor mar bcas pa'i / /
dpa' bo'i sems ni mchod par bya / /
phyogs brgyad kun nas bskor ba ru / /
kun la gdan ni phul nas kyang / /
rnal 'byor rtsal 'byor ma gnas su / /
cig car lhan cig stan la bzhugs / /
de nyid rnal 'byor ma kun gyis / /
gnyis spyod nu ma 'dzin pa dang / /
sgeg cing bzhad dang bcas pa yis / /
rdo rje dril bus rol bar bya / /
sku la dri ni rim bzhin dbul / /
kun la me tog sogs pas mchod / /
thams cad dri yis bdugs nas ni / /
thams cad la ni mar me dbul / /
thams cad mdun du gtor ma ni / /
thams cad phud las dbul bar bgyi / /
lcags kyu'i rdzas ni sna tshogs te / /
khyad par du ni rnam pa lnga / /
gnyis med de nyid de nyid kyi / /
rnal 'byor ma kun mnyes par bya / /
rnal 'byor nam mkha'i rang bzhin du / /
slob dpon lus ni nges par bya / /
bdud rtsi lnga yis dung chos las / /
nan tan du ni blang bas dbul / /
sngar bstan pa ni de nyid kyis / /
sgrub pa pos ni gsang sngags brjod / /
gnas gsum du ni gtor nas su / /
rnal 'byor ma yis kun nas dbul / /
dam tshig spyod pa thams cad la / /
tshigs bcad 'dis ni sbyin par bya / /
ltos shig mdzes pa yi ni chos / /
'di la the tshom byar mi rung / /
khyi dang bram ze gdol pa gsum / /
rang bzhin gcig pas lhan cig bza' / /
pad+ma bskor ba sngon 'gro bas / /
gzhan gyis de bzhin bzung nas su / /
rnam shes dang ni 'jigs par sbyar / /
lhag ma rtse mo lta bur sbyar / /
nyi mar zla ba gzhag nas ni / /
tshigs bcad 'di ni rjes su bzlas / /
rin thang med pa dam pa'i chos / /
'dod chags dri bral legs 'ongs shing / /
gzung dang 'dzin pa rnam spangs pa / /
de nyid gnas la phyag 'tshal lo / /
de nas thams cad rnal 'byor pa / /
thams cad dag pa'i rim pa yis / /
thams cad 'dod bzhin byin gyis brlab / /
bkra shis glu ni len pa dang / /
dpa' bo rnam par dag pa'o / /
A li kA li bzlas nas su / /
rdo rje dril bu'i sgrar ldan pas / /
de nyid glu ni blang bar bya / /
thar pa'i bden pa dam pa'i mchog /
snying rjes brgyan pa'i bde la rol / /
chags pa'i dga' bas brgyan pa yi / /
drag pos rgol ba 'joms par mdzad / /
stong pa nyid du gzigs pa yis / /
bza' dang bza' min rnam par spangs / /
'gro ba yongs su bsgral ba'i phyir / /
'jigs pa'i gzugs kyis rnam par rol / /
rdzas kun gyis ni mchod nas su / /
rdo rje glu yis nye bar bsrung / /
rdo rje dril bu sgra bcas pas / /
dpa' bos lhag ma'i gtor ma dgang / /
rang bzhin med pa'i sems gcig gis / /
kha ni yongs su dgang bar bya / /
las gang 'dod pa bsams nas su / /
gtor ma'i snod du gdab par bya / /
oM ku ru ku ru / /
rje dang rje chen dngos grub ster / /
dur khrod gnas pa yi dags gdong / /
gtsigs byed gtum mo khrag dgyes ma / /
dam tshig srung zhing rnal 'byor 'dzin / /
kA li kA li sgra chen ma / /
pha mes nags gnas gdon gyi ni / /
tshogs bcas dbus su bzhugs gyur pa / /
gtsigs byed gtum mo dud sol ma / /
bzhes shig gsol cig dam tshig la / /
gzhag nas dbang du mdzad du gsol / /
oM gr-ih+na gr-ih+Na sarba duSh+TaM naM b+hak+Sha b+hak+Sha ho phriM phreM phroM pheM phaT swA hA / /
rdo rje khu tshur gnyis bcings nas / /
dkar po dang ni gi wang bsgreng / /
rtse mo cung zad da gug nas su / /
kha yi grwa ru gzhag par bya / /
lhag ma'i gtor ma la dud pa'i sol ba mo zhes bya ba'i sngags dang phyag rgya'o / /
phe mes nags kyi mchod dang ni / /
brag dang shing gcig chu chen 'gram / /
nye bar spyod pa lnga ldan pa'i / /
gtor sbyin se gol gsum gtogs bya / /
lhag ma'i gtor ma'i cho ga ste nyi shu rtsa gsum pa'o // //
de nas rdzas ni lnga po dag /
dri zhim bcas shing 'o mar bse / /
dung gi snod ni yongs bkang ba / /
dam tshig chu yis gtor bar bya / /
oM AHhUM swA hA /
lan bdun bar du bzlas nas su / /
dam tshig chu ru brtag par bya / /
de nas slob ma re re nas / /
sdom pa dag ni byin nas gzhug /
mig ni gos kyis bkab nas su / /
thal mo sbyar nas gzhug par bya / /
slob dpon gyi ni mdun gnas te / /
thal mo me tog gis bkang nas / /
de ring 'khor ba las bsgral nas / /
byang chub sems su smon par bya / /
de nas slob mas rang bzhin ni / /
dag pa la sogs bsgom par bya / /
oM sba b+hA wa shud+d+haHsarba d+harmA swa b+hA wa shud+d+ho\u0f85haM /
oM badzra sud+d+haHsarba d+harmA badzra shud+d+ho\u0f85haM /
oM yo ga shud+d+haHsarba d+harmA yo ga shud+do\u0f85haM /
dag pa rnam gsum byas nas ni / /
slob ma la ni 'di skad brjod / /
sangs rgyas chos dang dge 'dun te / /
dkon mchog gsum la skyabs su song / /
gzhan gyi nor la reg bya min / /
'jigs pa kun gyis 'jigs mi bya / /
sems can byams dang snying rje sogs / /
sdom pa dang ni tshul khrims bsrung / /
oM pany+tsa DA ki nI pU dzo pas+tha nA ya At+ma nAM niR+YA ti yA mi / /
oM A tsaR+Ya pU dzo pas+tha nA ya At+ma nAM niR+YA ta yA mi /
oM sa ka la swA twa /
pa ri tra nA ya /
At+ma nAM ni R+YA ta yA mi /
sa ma ya s+t+waM /
sa ma ya ho /
a ni yig 'bru kun gyi mchog /
gsung gi rdo rje byin gyis brlab / /
u ni 'dod pa sgrub byed pa / /
sku yi rdo rje byin gyis brlab /
hUM ni nyon mongs bsreg pa ste / /
thugs kyi rdo rje byin gyis brlab / /
oM d+hi li d+hi li man phur Ni da badzra a tsa le yuM yuM swA hA / /
de ring ye shes can ye shes / /
bdud rtsi dag ni myang bar gyis / /
oM dur kha ti A pa ha rA ya swA hA /
bdud rtsi yi ni dung chos nas / /
sngags kyis kha ru blud par bya / /
ji bzhin bka' ni bsgos nas kyang / /
dam tshig byas te dbab par bya / /
slob ma lha yi skur bskyed la / /
snying khar rlung gis bskor ba yi / /
rlung gi sa bon gzhag par bya / /
rkang par rlung dang rlung gis ni / /
snying ga'i rlung ni sba bar bya / /
ye shes mkha' 'gro bdag byas te / /
hUM gi ye shes drug tu bzla / /
oM A kha khi la le hUM a /
rdo rje dril bu'i sgrar bcas pas / /
rnal 'byor pa yis nga rgyal bskyed / /
rdo rje glu yis glu len cing / /
rdo rje gar gyis drag tu bskyod / /
rang 'dod gar gyis gar byed cing / /
bdag nyid ji ltar 'dod bzhin byed / /
oM tiSh+Tha badzra satwa sa ma ya pra ti ba la ka hUM hUM hUM ho ho ho swA hA / /
gshegs su gsol ba'i sngags so / /
de nas me tog gtor nas ni / /
gnas lnga yi ni lha mo yi / /
rigs kyi bye brag shes byas la / /
sngags dang phyag rgya la sogs sbyin / /
oM dz+nyA na tsak+Shu hUM aHswA hA /
des mig phye nas phyag byas te / /
lha yi de nyid bstan par bya / /
sum cu pa yi 'byung ba'i gnas / /
lha rnams kun gyi bdag po ste / /
ye shes mkha' 'gro ma dngos kyi / /
shes rab pha rol phyin mas 'khyud / /
rnal 'byor nam mkha' zhes bya ba / /
rnam dag ye shes kyis sprul ltos / /
me long ye shes las byung ba / /
sdang ba thams cad 'joms mdzad cing / /
glang po'i steng na yang dag bzhugs / /
shar gyi rdo rje mkha' 'gro ltos / /
mnyam nyid ye shes las byung ba / /
sprul dka' yi ni stan la bzhugs / /
bdud rnams thams cad sreg byed pa / /
byang gi mkha' 'gro drag mo ltos / /
mi dge bcu yi las la sogs / /
rnam par dpyod las nges sprul pa / /
bya khyung gi ni stan la bzhugs / /
nub phyogs ro langs ma la ltos / /
bya ba kun byed las byung ba / /
seng ge 'phrog byed 'dul mdzad ma / /
nyon mongs thams cad sreg pa yi / /
lho phyogs lha mo la yang ltos / /
stag seng 'ug pa ce sbyang ste / /
snying po'i grwa bzhi dag na gnas / /
seng ge phag dang ma he dang / /
ce spyang gi ni stan la bzhugs / /
sems can don bya'i rgyu ru ni / /
thams cad sna tshogs gzugs kyis bzhugs / /
mkha' 'gro me 'ang ra 'jib byed ma / /
'phrog byed ma ste sgo rnams skyong / /
lha rnams thams cad dgug pa dang / /
'dzud cing 'ching dang mnyes byed yin / /
sbos mo 'ju byed gtum mo ste / /
bdud rtsi'i snod ni phyag na bsnams / /
drag mo khrag gsol sha gsol ma / /
lcags kyu lnga yis bkad pa yi / /
pad+ma'i snod ni bsnams nas su / /
gcig gis steng na 'gebs par mdzad / /
drag shul 'bar ma mi sdug ma / /
phyag na 'dam skyes gtor mas bkang / /
thod pa ma dang rdo rje ma / /
bum can bza' btung bsnams shing 'gebs / /
sgeg mo dri dang pi wang dang / /
me tog glu dang bdug par bcas / /
gar dang mar me bcas pa kun / /
phyogs mtshams mchod pa brtson pa yin / /
'phrog byed dag ni gsol ka ste / /
tshangs pa rnga ma thogs shing g.yob / /
drag mo ming ni sgrogs par byed / /
brgya byin gdugs ni thogs te gnas / /
rang gi chung ma sder bcas pa / /
phyi rol sgo bzhi dag na gnas / /
dbang po nor lha 'byung po'i bdag /
chu yi rgyal po mtshams bzhin / /
rang gi chung ma sder bcas pa / /
sna tshogs mchod pa thogs te gnas / /
bar snang gnas pa'i grong khyer ni / /
lha yi de nyid mtshon par bya / /
lha'i de kho na nyid kyi mchod pa'i cho ga ste nyi shu rtsa bzhi pa'o // //
de nas yan lag lngas btud de / /
ar+g+ha zhabs bkru mchod sogs te / /
rang 'dod chos ni gsol ba gdab / /
rnal 'byor ma yi tshogs bcas pa'i / /
rdo rje mkha' 'gro'i go 'phang las / /
phyir mi ldog par bdag 'gyur ba'i / /
rig pa gang yin deng bdag gsol / /
de nas slob ma thal sbyar nas / /
sdom pa'i sngags ni brjod par bya / /
oM badzra maN+Dal ma hA maN+Dal pra be sha s+t+waM hAM /
oM yo ga maN+Dal la ma hA maN+Dal dar shi s+t+waM hAM /
oM guh+ya maN+Dal hA maN+Dal d+hi k+Shi s+t+waM hAM sa ma ya swA hA /
sa ma ya ho / /
yang slob mas brjod du gzhug par bya ste / /
don dam smra ba'i seng ge rnal 'byor zhes bya ba / /
sdug bsngal gcod pa'i don la shin tu mkhas gyur pa / /
srid pa'i nyes dmigs skyed rtsa nyon mongs bcad nas ni / /
rnal 'byor don dam rgyal po de nyid grub par mdzod / /
nyi ma'i khu tshur bcangs nas su / /
dung dang ye shes sbyor bar bya / /
lha yi bdag nyid tshul gyis ni / /
gnas brgyad dag ni bsrung bar bya / /
k+ShuM ni spyi bor bsam bya ste / /
hUM ni mig gnyis dag tu dgod / /
yuM ni rnab sna dag la / /
lce la suM yig 'bar ba bsam / /
mgrin par s+m+R+YuM ni brtsegs pa ste / /
nam tshong dag la h+m+R+YuM bsam /
snying gi phyogs su y+m+R+YuM /
lte bar k+Sh+m+R+YuM dgod par bya /
sa bon brgyad ni dgod pa dang / /
phyag rgya rim bzhin yan lag dgod / /
oM sa ma yo ho haM /
mi ti maM /
oM badzro haM /
mi ti a oM /
dz+nyA no haM /
mi ti hUM bar+d+da no haM ho /
oM ut+d+hA ba A a A oM hUM phaT /
de nyid so sor bzung ba yis / /
ye shes sku ni bdag ces brjod / /
gsang ba'i sdom pa byin nas su / /
de la dbang ni bskur bar bya / /
rnal 'byor ma brgyad kyi go cha dang sdom pa'i cho ga ste nyi shu rtsa lnga pa'o // //
de nas dbang ni bskur ba'i phyir / /
lho dang nub dang byang du ni / /
shar phyogs kyi ni bum pa rnams / /
slob dpon gyi ni bsnyen pa bya / /
seng ge'i gdan sogs lnga la ni / /
mgo bor gdugs dang bcas te gzhag /
bzang po'i 'dug stangs gnas nas ni / /
me tog bcas pa'i thal mo sbyar / /
byang chub sems kyi sa bon gyis / /
sems can bla med smon par bya / /
rdo rje dril bu'i sgrar ldan pas / /
bkra shis glu yis dgong bar bya / /
slob ma shar du bltas nas ni / /
slob dpon nub tu blta bar bya / /
rdo rje sems sogs sbyor ba yis / /
nyi zla'i lag pas bum bzung nas / /
rdo rje bcas pa'i shing lo yis / /
bum pa'i ye shes chu blangs te / /
de ring 'khor ba sgrol byed pa'i / /
byang chub chen por dbang bskur bya / /
oM a phuM pheM phaT hUM phaT swA hA /
dbang bskur ba'i sngags so / /
rdo rje lcags sgrog phyag rgya ni / /
dkar po gi wang sbrel bar bya / /
oM badzra kA ya hUM AHswA hA /
gnas brgyad kyi ni gnas rnams su / /
bsrung ba dag ni bcing bar bya / /
nyi mar rdo rje byin nas su / /
zla bar dril bu sbyin par bya / /
mgo bor sangs rgyas rnam pa lnga / /
sngags dang phyag rgyas sbyar bar bya / /
rdo rje khu tshur gnyis bcings nas / /
dkar po dang ni gi wang bsgreng / /
rtse mo cung zad bkug ste sprad / /
du ba dang ni dri gsum brkyang / /
oM AHhUM swA hA /
sangs rgyas lnga yi cod pan gyi / /
dbang bskur sngags dang phyag rgya'o / /
bdag gis thams cad byin nas su / /
ming btags rdo rje lag tu sbyin / /
brtul zhugs gar la sogs pa rnams / /
ji ltar smos pa'i rim bzhin sbyin / /
de ni sngags dang phyag rgya bcing / /
sangs rgyas kun gyis nges pa yis / /
sangs rgyas rnal 'byor nam mkha' yi / /
dbang gis de ring dbang bskur bya / /
sangs rgyas kun du rab grub phyir / /
rdo rje 'di ni khyod kyis zung / /
oM shrI yo ga oM ba ri twaM a b+hi Shiny+tsa mi /
ba ri sa ma ya s+t+waM /
thog mtha' med pa'i sems dpa' ni / /
rdo rje sems dpa' dga' ba che / /
kun du bzang po kun gyi bdag /
rdo rje snying po gtso bo gtso / /
rdo rje'i 'o / /
'di ni sangs rgyas thams cad kyi / /
shes rab dbyangs kyi rjes 'gror brjod / /
khyod kyis kyang ni rtag tu bcang / /
byang chub mchog tu rgyal ba bzhed / /
srid pa rang bzhin dag pa'i phyir / /
rang bzhin gyis ni dngos med byas / /
rang bzhin dag pa'i sems dpa' yi / /
dngos po mchog tu byed par 'gyur /
dril bu'i 'o / /
rdo rje dril bu 'khyud nas ni / /
g.yon snyems pa dang sgros gnon 'chang / /
gnyis med gnyis med rnal 'byor gyis / /
phyag rgya chen por byin gyis brlabs / /
sangs rgyas kun bdag rnal 'byor ldan / /
bdag po'i dbang ni bskur nas su / /
A li kA li'i sa bon gyi / /
sngags kyis dbang bskur sbyin par bya / /
he shrI yo ga aM ba ri twaM /
a b+hi Shiny+tsa mi nA ma a b+hi She ka ta zhes bya ba dpal gyi sgra dang bcas pas ming gi dbang bskur bar bya'o / /
'di ni sangs rgyas thams cad nyid / /
gsang ba rdo rje'i phyag na gnas / /
khyod kyis kyang ni rtag tu bcang / /
rnal 'byor nam mkha'i brtul zhugs brtan / /
oM sarba ta thA ga ta sid+d+hi badzra sa ma ya tiSh+Tha e Sha twaM d+hA ra ya mi hUM ha ha ha ha ho /
rdo rje brtul zhugs so / /
deng nas brtsams te rdzogs sangs rgyas / /
rnal 'byor ma dang dpa' sogs la / /
shes rab thabs kyi snyems chen gyis / /
gar mchod bde ba'i dga' ston gyis / /
gar ro / /
sgeg dang bcas pas phreng ba 'phang / /
sangs rgyas kun sogs rnal 'byor ma / /
des ni 'bral bar mi 'gyur te / /
phreng ba de yi rgyan yin no / /
phreng ba'o / /
lus can kun la dam chos kyi / /
khyod kyis glu ni blang bar bya / /
des na rnal 'byor ma de dang / /
myur du bde ba myong bar 'gyur / /
glu'o / /
khyod kyis rgyal la dri phul la / /
tshul khrims ting 'dzin shes rab dang / /
rnam grol ye shes mthong ba yis / /
byang chub lus can rnams la bsgos / /
dri'o / /
rdzogs sangs rgyas la spos phul la / /
brtul zhugs bzang pos legs tshim gyis / /
lus can bde gshegs cha lugs su / /
ye shes kyis ni tshim par 'gyur / /
spos so / /
chos kyi me ni legs sbar la / /
pad+ma gar dbang rang nyid de / /
sems can ma rig ldogs byas pa / /
ye shes sgron mas snang bar gyis / /
mar me'o / /
ji ltar mig mkhan rgyal po yis / /
'jig rten rab rib bsal ba ltar / /
bu khyod kyis ni mi shes pa'i / /
rab rib rgyal ba rnams kyis bsal / /
oM badzra ni tra a pa ha ra pa Ta laM hrIH /
thur ma'o / /
chos rnams gzugs brnyan lta bu ste / /
dag cing gsal la rnyog pa med / /
gzung du med cing brjod du med / /
rgyu dang las las kun nas 'byung / /
ngo bo med cing gnas med pa / /
de ltar chos 'di shes gyis la / /
sems can don 'di mnyam med kyis / /
'on kyang rnal 'byor ma sras skye / /
me long ngo / /
sems can kun la phan pa'i phyir / /
'jig rten khams ni thams cad du / /
bya ba spyod tshul gsang ba yi / /
chos kyi 'khor lo bskor bar gyis / /
'khor lo'o / /
khyod kyis the tshom dogs med par / /
yid gnyis med pa'i sems kyis ni / /
chos kyi dung ni bla med pa / /
dri med kun tu gang bar gyis / /
dung ngo / /
g.yon pa'i chos gos phrag par gzar / /
g.yas pas mi 'jigs phyag rgya dang / /
ye shes mkha' 'gro bdag byas te / /
'khor lo kun la rnam bzhugs te / /
rnal 'byor nam mkha' lung ston bzhin / /
mgrin gcig bzhin du lung bstan bya / /
'di ni khyed la ngas lung bstan / /
rnal 'byor nam mkha' de bzhin gshegs / /
ngan 'gro srid las bton nas su / /
srid mchog gtan du dag par gyis / /
he shrI yo gI ba ri nA nA ma ta thA ga ta sid+d+hi sa ma ya s+t+waM b+hur b+hu ba swaH lung bstan pa'o / /
shes rab pha rol phyin lha mo / /
kun du 'khyud de me tog rol / /
sangs rgyas lnga yi dngos sa bon / /
me tog nang du rtag tu rol / /
sde tshan gsum gyis rnam rol pa / /
der ni rnam par dgod par bya / /
dpa' bo sdig gi gnyen po ste / /
dpal dang ldan zhing lhun che ba / /
dpa' bos de nyid goms par bya / /
sangs rgyas kun bdag sbyor ba yis / /
mdun du yi ges dbang bskur pa / /
sangs rgyas lnga ni bstan par bya / /
sngags kyis dbang bskur bstan par bya / /
yi ge brgyad po bsgom du gzhug /
slob dpon gyi ni dbang bskur nas / /
ye shes rnam shes brtan par bya / /
sbyor ba yi ni dbang bskur nas / /
gsang ba thams cad mngon par brjod / /
gsang chen de dag thams cad kyis / /
dbang bskur ba ni go 'phang mchog /
bzod pa'i chos ni sngon 'gro bas / /
sems can rnams ni gzir mi bya / /
tshig rtsub 'khyal pa smra min zhing / /
sems can rnams ni sun mi dbyung / /
tshul khrims sdom pa bsrung bya zhing / /
skye bo rnams la gtse mi bya / /
bdag nyid shi bar gyur kyang sla / /
sems can srog gcod de lta min / /
rab tu 'bar mer mtshungs pas na / /
gzhan gyi nor la reg mi bya / /
rnal 'byor pa yis brdzun bsrung zhing / /
phan tshun dbye ba'i las mi bya / /
rnal 'byor spyod pa'i rnal 'byor pa / /
de la brdzun ni yod ma yin / /
spyod pa bag yod bcas pa dang / /
bza' dang longs spyod bag yod bya / /
dga' bar rol pa bag yod cing / /
gtor sogs cho ga bag yod byos / /
rnal 'byor pa ni grub 'dod pas / /
sems can bsten na 'grub par 'gyur / /
thams cad shes pa'i slob ma gang / /
sems can dga' ba'i las rnams bya / /
mnyam nyid ye shes las bskyed nas / /
thams cad mnyam nyid blta bar bya / /
rtag tu mnyam pa'i spyod pa can / /
rtag tu rnal 'byor bsam gtan gus / /
bslab pa blangs pas sngon 'gro ba / /
dkyil 'khor gtor ma la sogs pa / /
sems can don bya'i tshul khrims rnams / /
bu yis srog bzhin bskyang bar bya / /
gtso bos ji ltar bka' stsal pa / /
de ltar bdag ni bgyid par 'tshal / /
slob ma'i gtso bo la sogs pas / /
sems can thams cad rim bzhin du / /
gnyis med cho ga bzhin mchod nas / /
lha la phyag ni 'tshal du gzhug /
slob ma dag ni thams cad dang / /
sems can kun la de nyid bstan / /
dbang bskur ba thams cad dang bslab pa'i cho ga ste nyi shu rtsa drug pa'o // //
de nas slob ma blo ldan pas / /
bla mar yon ni dbul bar bya / /
bu dang chung ma sdug pa dang / /
gnyen dang bran pho bran mor bcas / /
yul dang zhing dang khyim dang ni / /
mu tig gos dang gser dang ni / /
dngul dang zangs sogs nor rnams dang / /
'bru ni rnam pa sna tshogs dbul / /
mal stan dag ni thams cad dang / /
mnyes pa'i longs spyod kun phul nas / /
mthar ni bdag gi lus nyid kyang / /
slob dpon yon du brtag par bya / /
slob ma gus pa med pa yis / /
dngos grub ring bar the tshom med / /
yon dang dad pa sngon 'gro bas / /
dngos po kun gyis mnyes par bya / /
dri dang me tog bdug pa sogs / /
phyag rgya thams cad mchod par bya / /
rdo rje dril bu'i sgra ldan pas / /
bkra shis glu yis dgang bar bya / /
hUM hUM hUM /
mgon khyod yongs su thar pa'ang khyod / /
chos ston pa yang khyod yin te / /
snying rje'i rgyu las byung ba'i gzugs / /
kye gzugs bzang mthar phyin pa yang khyod / /
kye de nyid srid pa las grol khyod / /
rdo rje khyod la phyag 'tshal 'dud / /
kye thar pa'i rdo rje khyod nyid do / /
lnga pa'i dbyangs dang bcas pa yis / /
bkra shis bstod sgra nye bar bsdu / /
oM raM ra ma ho hi hi hi hi hUM ho A /
oM ra ma ra ma ho hUM hUM hUM ho haM a /
oM ra ma ra ma phruM phruM phruM phriM hUM hUM phruM phreM a /
oM ra ma ra ma ho g+hu g+hu g+ho a swA hA /
rnal 'byor ma brgyad phreng sngags kyis / /
mnyes par byas nas nyi ma dang / /
zla ba dag ni kun du sbyar / /
me tog gis ni snyim pa dgang / /
sems can kun la sems chen pos / /
smon lam dag ni gdab par bya / /
ma brgal ba rnams bdag gis bsgral / /
rnal 'byor bstan bcos go 'phang gnas / /
bya ba dag ni 'phral du brtag /
rgyal dbang shis pa brjod pa dag /
thams cad sngon du byin la brtag /
yon bdag la sogs sems can rnams / /
thal mo sbyar te gnas par bya / /
me tog bcas te dung chos chus / /
shis par brjod la 'bad par bya / /
de ring khyod ni 'khor ba yi / /
rgya mtsho las ni rang bsgral zhing / /
rdo rje las byung rdo rje dngos / /
sangs rgyas go 'phang dbang bskur zhing / /
myur du sems can thams cad kyi / /
don byed nus pa'i sems dang ldan / /
shis pa dag ni brjod nas su / /
gshegs su gsol ba'i sbyor ba bya / /
bla mar yon dang slob mas bzod par gsol ba la sogs pa sngon du 'gro ba'i mchod pa'i cho ga ste nyi shu rtsa bdun pa'o // //
de nas rdo rje dam bcings nas / /
sems can kun la rjes brtse bas / /
oM na maHte hUM /
na ma me hUM /
na mo na maHhUM swA hA /
sku gsung thugs kyi rdo rje yi / /
sngags gsum rig pas phyag bya'o / /
rdo rje khu tshur gnyis bcings nas / /
zla ba snying gar btsir nas su / /
nyi ma sa la brkyang nas ni / /
brtan par sngags ni bzla bar bya / /
oM gats+tsha gats+tsha swa b+hA wa naM hUM hA /
'jig rten las 'das pa gshegs su gsol ba'i sngags dang phyag rgya'o / /
oM gats+tsha pA rA nA ga ma na ya hUM phaT swA hA /
se gol gsum ni gtogs par bya / /
'jig rten pa kun gshegs su gsol / /
oM g+hi li g+hi li na d+haM hUM swA hA / /
tshon rtsi bsdu ba'i sngags so / /
tshon rtsi dag ni bsdus nas ni / /
chu bo chen por bskyal bar bya / /
lhag ma'i cha yis gtor ma yang / /
lam gyi bzhi mdo 'am chu 'gram bskyal / /
oM hi li hi li phu li ma hA phu li pheM phoM phiM swA hA /
lhag ma'i gtor ma la bzlas pa'i sngags so / /
btung dang bza' ba la sogs lnga / /
de nas slar ni mchod par bya / /
dkyil 'khor gnas ni de nyid du / /
tshon rtsi ser po la sogs pas / /
pad+ma 'dab rgyas ge sar bcas / /
lte bar ldan pa bris nas su / /
gnyis med gtor ma byin gyis brlab / /
sngar gyi sngags dang phyag rgya dang / /
mchod pa rgya chen thams cad kyis / /
gsang ba'i 'khor lo mchod par bya / /
slob mar bcas pas sngags dang ni / /
bkra shis glu blangs gar yang bya / /
rnal 'byor nam mkha' gang yin pa / /
de nyid rnam par snang mdzad gtso / /
rdo rje mkha' 'gro gang yin pa / /
de nyid 'phags ma mA ma kI / /
mkha' 'gro drag mo gang yin pa / /
de nyid na bza' dkar mo yin / /
mkha' 'gro ro langs ma gang yin / /
de ni 'phags ma sgrol ma ste / /
mkha' 'gro gtum mo gang yin pa / /
de nyid sangs rgyas spyan ma yin / /
grub pa'i pho nya rnam pa bzhi / /
thams cad rig pa'i lus su byed / /
sangs rgyas zhing sogs zhing rnams la / /
khyad par du ni sbyin la spyad / /
dmangs rigs stong phrag gnyis dag ni / /
bram ze gtsang ma gcig dang 'dra / /
bram ze stong phrag gnyis dag ni / /
dge slong gcig la rab tu sbyar / /
dag slang stang phrag gnyis dag ni / /
rdul med pa ni gcig dang mnyam / /
rdul med stong phrag brgyad dag ni / /
ye shes ldan pa gcig dang sbyar / /
ye shes ldan pa stong phrag gnyis / /
slob dpon gcig dang mnyam par brtag /
de ltar sbyin pa'i zhing byas nas / /
blo dang ldan pas rtag tu sbyin / /
rnal 'byor rtsa ba'i chos la ni / /
zhing bzang po la sa bon gdab / /
mtshams med pa dang sdig can dang / /
tshon rtsi mthong bas grol bar 'gyur / /
sngags kyis de nyid pham pa yis / /
gtsang ma'i gnas su skye bar 'gyur / /
sbyin bdag bzang po'i rnal 'byor pa / /
rim gyis myur du byang chub 'gyur / /
srid pa gsum por skur ni rjes chags dul bar ldan / /
'od zer sngon po stong ldan nyi ma brgya stong ldan / /
rnam mang sku dang cha lugs rjes chags sems dpar ldan / /
rnal 'byor nam mkha' mchog gi dbang phyug gar byed rol / /
hUM zhes bya ba'i glu yis ni / /
rnal 'byor ma kun chags par bya / /
bkra shis skra ni snyan pa yis / /
shin tu mnyam par gzhag ste blang / /
rdo rje gdan bzhi rgyas pa las / /
stong phrag bcu gnyis mdor bsdus pa / /
de la dngos po tsam bsdus pa / /
snying po mdor bsags zhes bya ste / /
sdeb sbyor dang ni tshad ma med / /
rnal 'byor sbas par gyur pa yi / /
brda yi skad kyis bshad pa las / /
don la ston pa'i de nyid bsdus / /
rnal 'byor ma'i rgyud kyi rgyal po gdan bzhi pa las / /
rnal 'byor ma thams cad dang gar dang glu'i rab tu byed pa dang mchod pa'i cho ga rgyas pa'i dkyil 'khor gyi sgrub thabs te nyi shu rtsa brgyad pa rdzogs so / /
slob dpon chen po AR+Ya de bas mdzad pa'i rgyud kyi rgyal po dpal gdan bzhi pa zhes bya ba'i dkyil 'khor gyi cho ga snying po mdor bsags pa zhes bya ba rdzogs so // //
rgya gar gyi mkhan po chen po ga ya d+ha ra dang /
bod kyi lo tsA ba 'gos khug pa lhas btsas kyis bsgyur cing zhus te gtan la phab pa'o // //
[]
