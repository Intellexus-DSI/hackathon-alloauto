@## / /
rgya gar skad du /
o Di yA na bi ni rA ga taku ru kul+le sA d+ha naM /
bod skad du /
o Di yA na las byung ba'i rigs byed ma'i sgrub thabs /
'phags ma rigs byed ma la phyag 'tshal lo / /
dang por re zhig bsgom pa'i sngon du dri bzangs lngas sa'i phyogs gcig tu nye bar byugs te /
brtul zhugs dang ldan pas dga' ba'i sems kyis stan bde ba la nye bar 'dug ste /
mnyam par gzhag nas /
de nas phyis rang gi snying gar ra yig yongs su gyur pa las nyi ma'i dkyil 'khor 'bar ba'i phreng ba'i rnam par 'khrugs pa'o / /
de'i lte bar hrIHyig dmar po rnam par bsam par bya'o / /
de nas hrIHyig las byung ba'i 'od zer gyi dra bas phyogs bcu na gnas pa'i sems can gyi khams snang bar byas nas dpal ldan rigs byed ma'i gzugs su dgod par bya'o / /
slar log ste de nyid la zhugs nas de bzhin du 'od zer gyi dra ba bsgom par bya'o / /
de nas phyis mdun gyi nam mkha' la lo brgyad gnyis lon pa'i rnam pa can dbu skra 'bar ba gyen du brdzes pa thod pa lngas dbu brgyan cing ro'i steng na bzhugs pa /
mgo bo'i phreng bas do shal byas shing skyil krung phyed pa'i gar stabs kyis bzhugs pa /
zhal cung zad mche ba gtsigs shing ljags bskyod pa /
'khor lo dang /
rna rgyan dang /
mgul rgyan dang /
dpung rgyan dang /
ska rags dang /
rkang gdub kyis brgyan pa /
stag gi pags pa'i sham thabs can /
g.yo zhing dmar la zlum pa'i spyan gsum g.yon du blta ba /
mgon po 'od dpag tu med pa'i dbu rgyan can /
phyag bzhi pa rtsa ba'i phyag gnyis kyis me tog dmar po'i gzhu 'dzin cing ut+pa la dmar po'i mde'u can gyi mda' rna ba'i rtsar 'grengs pa /
phyag lhag ma gnyis kyis me tog dmar pos byas pa'i lcags kyu dang ut+pa la dmar po bsnams pa rnam par bsam par bya'o / /
'di nyid mchod pa'i phyir rang gi snying gar nyi ma'i dkyil 'khor la gnas pa hrIHyig las byung ba'i nye bar spyad pa'i mchod pa lnga rnams te me tog dang /
spos dang /
mar me dang /
dri dang /
zhal zas la sogs pa rnams kyis mchod par bya'o / /
mchod nas mchog gi snying rje dang ldan pa'i rnal 'byor pas gus pas 'dud cing lus la sogs pas phyag 'tshal te /
de nas bdag gi sdig pa bgyis pa dang /
gang bgyid du stsal ba dang /
gang gis bgyis pa la rjes su yi rang ba bgyis pa de rnams bcom ldan 'das ma'i mdun du bshags par bgyi'o / /
de'i rjes su 'khor ba'i rgya mtshor lhung ba'i sems can gyi khams rnams bsgral ba'i rang bzhin byang chub kyi sems gzung bar bya'o / /
de nas tshad med pa'i gnas bzhi bsgom par bya'o / /
de'i rjes la stong pa nyid bsgoms te /
de la sngags 'dis byin gyis brlab par bya'o / /
oM shU n+ya tA dz+nyA na badzra swa b+hA wa At+ma ko\u0f85haM /
zhes pas sems byin gyis brlabs la /
de'i rjes su nam mkha'i phyogs su raM yig yongs su gyur pa las nyi ma'i dkyil 'khor 'bar zhing 'phro ba'i rnam par bsgom par bya'o / /
de'i steng du hUM yig nag po yongs su gyur pa las sna tshogs rdo rje'o / /
ra ba dang gur bcing ba dang /
rdo rje'i rang bzhin gyi sa gzhi rnams bsgom par bya'o zhes pa ni srung ba'i 'khor lo'o / /
de'i dbus su e yig gi rnam pa'i chos 'byung mdzes shing ye shes kyi rnam pa sku mdog dkar po bsgom par bya'o / /
de'i dbus su hrIHyig dmar po las byung ba'i chu skyes dmar po 'dab ma brgyad pa'o / /
de'i steng du ze'u 'bru la raM yig yongs su gyur pa las nyi ma'o / /
de'i steng du ro'o / /
slar yang de'i steng du zla ba yongs su gang ba dkar po mtshan sum cu rtsa gnyis kyi bdag nyid do / /
de'i steng du slar yang nyi ma'i dkyil 'khor la dpe byad bzang po brgyad cu'i bdag nyid sku mdog dmar po'o / /
de'i dbus su hrIHyig dmar po yongs su gyur pa las ut+pa la dmar po'i mde'u can gyi mda' la rang gi sems nyid rab tu zhugs par bsgom par bya'o / /
phyi nas nyi ma dang zla ba ro gcig tu gyur pa las bdag nyid sngon ma bzhin du ku ru kul+le'i skur bsgom par bya'o / /
rang gi snying gar raM yig las nyi ma'i dkyil 'khor bsgoms la de'i lte ba la slar yang hrIHbsgom par bya'o / /
de las byung ba'i 'od zer gyis /
mgon po 'od dpag tu med pa gdan drangs la gsang ba dang bcas pa'i mchod pa rnams kyis yang dag par mchod nas dbang bskur bar gsol ba gdab par bya ste /
de la 'dis gsol ba gdab po / /
mgon po 'od dpag tu med pas bdag la dbang bskur du gsol zhes so / /
de nas mgon po 'od dpag tu med pas nyid kyi thugs ka nas bdud rtsi lngas gang ba'i bum pa lnga 'phro bar rnam par bsgom par bya'o / /
de nas bdud rtsi rnam pa lngas yongs su gang ba'i bum pa lnga po de rnams kyis khrus mdzad cing bkrus nas rang gi snying ga'i bum pa rnams la rab tu gzhug par bya'o / /
de la rab tu zhugs nas rnal 'byor pa'i spyi bor mgon po 'od dpag tu med pa bsgom par bya'o / /
thun mtshams gsum du rnam par bsgom zhing sngags bzlas par bya'o / /
de nas sngags ni oM ku ru kul+le hrIHswA hA /
tsan+dan dmar pos khyad par du bzlas par bya'o / /
oM AHhUM zhes pas sku gsung thugs byin gyis brlab par bya'o / /
de nas sngags pas skyes pa'am bud med dbang du bya bar 'dod na dkar po'i phyogs kyi tshes gcig nas brtsams te thun mtshams gsum du khri phrag re nyi ma so so la bcom ldan 'das ma'i sku la dmigs la gos dmar po'i stod g.yogs bya'o / /
de'i rjes su rang gi snying gar nyi ma la gnas pa'i hrIHyig dmar po yongs su gyur pa las chu skyes dmar po 'dab ma brgyad pa skye gnas kyi bar du son pa'i sdong bu'i rnam pa bsgom par bya'o / /
de'i 'dab ma brgyad la bung ba brgyad do / /
bar bar du dbyangs yig yongs su gyur pa las shin tu dga' zhing dgyes pa dang khro zhing chags pa'i go rims bzhin du rang gi sna'i rlung gis bskul te 'phur nas /
sna bug g.yon pa'i bu ga nas 'thon te bsgrub bya'i sna bug g.yas pa'i bu gar rab tu zhugs te dga' bas dum bur gtub cing nyams par byas te /
dbyangs yig dang po la sogs pa brgyad cung zhig dmar ba dang ldan pa'i 'dab ma bzhi bsgom par bya'o / /
de ltar lta bar byed pa'i rnal 'byor pas phyi nas rna ba'i bar du bkang ba'i ut+pa la'i mde'u can gyi mda' dang gzhu'i chang pa la blta zhing sngags ze'u 'bru la so sor rtog par bya'o / /
de nas bung ba de rnams rang gi dam tshig gis bskul nas sna bug g.yon pa'i bu ga nas byung ste /
dbyangs re re blangs shing don nas rnal 'byor pa'i sna bug g.yas pa'i bu ga nas zhugs te rang gi snying gar rang dang gzhan gyi shes pa ngo bo gcig tu bya'o / /
phyi nas ut+pa las ske ba bcings te /
skye gnas lcags kyus phug cing mda'i dra bas bsnun cing dbang du byed par rnam par bsam par bya'o / /
mgal me'i 'khor lo la bsgrub bya gnas par bsam par bya'o / /
sgrub pa po ni sngags kyi gzugs kyis nye bar bstan par nges dga' bas rtag tu sngags bzlas par bya'o / /
oM ku ru kul+le hrIHche ge mo bdag gi dbang du gyis shig swA hA /
nyin mtshan thams cad du yang 'di bya'o / /
de nas myos par gyur te 'ong bar 'gyur ro / /
sngags kyis bskul nas skra grol ba gos med pa 'dod pa myos pas non pa de thob nas rang gi yi dam gyi rnal 'byor kyis sangs rgyas kyi dkyil 'khor mchod par bya'o / /
gzhom par mi nus pa'i dngos grub rgya chen po thob par 'gyur ro / /
u D+yananas byung ba'i rigs byed ma'i sgrub thabs rdzogs so //
[ ]
