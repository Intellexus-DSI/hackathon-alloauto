@ /
dzam+b+ha la'i sgrub thabs bzhugs //
[ ]@## / /
na mo u tsuSh+ma dzam+b+ha la /
oM a zhes byas pas spyan drangs /
rang gi snying gar a yig yongs su gyur pa las zla ba'i dkyil 'khor gyi dbus su hUM yig yongs su gyur pa las /
rdo rje rtse dgu pa de'i dbus su in+d+ra go ba dang mnyam pa'i dza yig las /
sngar brjod pa'i spyan 'dren pa'i sngags kyis /
dzam+b+ha la'i mgon po rang gi snying gar gzhug ste /
u tsuSh+ma byis pa'i gzugs rna ba ma phug pa /
sku mdog nag po skra gyen du brdzes pa /
mi thung gi rnam pa khro gnyer can /
rin chen 'byung ldan gyi dbu rgyan can /
phyag g.yon pas rin po che skyugs pa'i ne'u le 'dzin pa /
g.yas pas khrag gis bkang ba'i thod pa 'dzin pa /
lho phyogs su mgo bstan pa'i gser gyi mdog can /
rgyan sna tshogs kyis brgyan pa /
nor gter gan rgyal du bsgyel ba zhabs gnyis kyis mnan pa /
rin po che'i phreng ba skyugs pa'i bdag nyid las 'od zer gyi phring ba'i tshogs 'phro bar bsam /
u tsuSh+ma'i phyag g.yas na oM yig las skyes pa'i gdu bu'o / /
baM yig las skyes pa'i bum pa bzang po dang 'dra ba 'phro bzhin pa /
lag pa'i dbus su dzaM yig go / /
mdzub mo la b+ha yig go / /
gung mo la la yig go / /
srin lag la dza yig go / /
mthe chung la len yig go / /
mthe bo la dra yig go / /
mkhrig ma la ya yig go / /
de nas swA hA'o / /
'di ni sngags dgod pa'i rim pa'o / /
kha sngags kyis byin gyis brlabs la chu skyor sbyin no / /
oM dz+luM swA hA chu skyor sbyin pa'i sngags so / /
oM in+d+ra ni mu khaM b+h+ra ma ri swA hA /
lag pa nas kha dang /
kha nas lag par de dben par sbyin no / /
'di ltar snying rjes sems can thams cad phongs pa'i sdug bsngal thams cad gcod pa'i don du dzam+b+ha la bsgom par bya'o / /
u tsuSh+ma dzam+b+ha la zhes bya ba'i sgrub thabs rgyal po Ar+ya ma tis mdzad pa rdzogs so // //
dge slong dar ma grags kyis bsgyur ba'o / /
[ ]
