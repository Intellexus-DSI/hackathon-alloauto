@## / /
rgya gar skad du /
shrI kA la tsa kra sA d+ha na nA ma /
bod skad du /
dpal dus kyi 'khor lo'i sgrub pa'i thabs zhes bya ba /
bcom ldan 'das dang po'i sangs rgyas la phyag 'tshal lo / /
dpal ldan srid gsum mgon po mchog tu bde pa'i bdag nyid rnam par rtog pa ma lus rab tu spangs / /
spro dang sdud pa'i rgyur gyur dngos dang dngos med mnyam pa'i ye shes skye dang 'jig pa rnam par bral / /
skye bo rnams kyi bsam pa rnams la dgongs te hUM yig la sogs las byung dkyil 'khor gyis ni bskor / /
bden pa dag la gnas pa'i mchog gi snying rje dang ldan dang po'i sangs rgyas de la phyag 'tshal lo / /
'jam pa'i dpal gyis bsdus rgyud du / /
sgrub thabs gsungs pa de bzhin du / /
'jig rten mgon gyis 'grel mdzad pa / /
de dag blangs te bri bar bya / /
bstan bcos brtsam pa'i nus med cing / /
mdzad las dbyung bar ma nus kyang / /
bsgom phyir sgrub thabs 'di byas pas / /
blo ldan rnams la bzod par gsol / /
dang por sngags pa mchog tu snying rje dang ldan pa gzhan gyi bya ba byed par 'dod pas /
zhi ba la sogs pa las kyi bye brag gis /
rgya mtsho'i 'gram la sogs pa'i gnas yid du 'ong ba'i bsam gtan gyi gnas su / /
bla ma dang /
rgyal ba dang /
de'i sras rnams la gus pas /
bcom ldan 'das dpal dang po'i sangs rgyas kyi bris sku la sogs pa bzhugs su gsol /
mchod ba dang /
maN+Dal la sogs pa gzhung nas bshad pa ltar bshams la /
'jam pa la sogs pa'i stan la bsdad la /
shin tu gus pa dang ldan pa'i rang gi yid kyis phyag btsal ba la sogs pa rnams dang /
phyi'i mchod pa rgya chen po rnams dang mnyam por gzhag pa ste /
ji ltar gsungs pa ltar dag par byas pa'i bdud rtsi lnga'i ri lu sran ma tsa na ka tsam khar bcug nas /
lus dang /
ngag dang /
yid dang /
ye shes rnam par dag par bya ba la sogs pa rnams bya ba ni /
de yang mchog gi snying rje dang bdud rtsi'i dbang gis sems la brlan pa'i 'phags pa spyan ras gzigs dbang phyug gis dpal dri ma med par lha nyid yongs su rdzogs par bya ba'i don du lus dang ngag dang yid dang ye shes rnam par dag par gsungs pa /
oM AHhuM hoHhaM k+Sha /
pra dz+nyo pA yAt+ma ka kA ya wAka tsit+ta dz+nyAn badzraM badzrA badzrA mr-i ta swa b+hA ba ku ru ku ru skan+d+ha d+hA twA ya tA nA ni /
swa b+hA baM swA hA /
zhes pa'i sngags brjod la /
gtsug tor du baM yig yongs su gyur pa las rdo rje zla ba'i dkyil 'khor cha bcu drug pa yongs su rdzogs pa lta bu sngags pas bsam mo / /
de nas gtsug tor nas brtsams te sen mo'i bar gyi lus sbrul pags pa brjes pa ltar bsam mo / /
de ltar zhi ba dang rgyas pa dag la'o / /
dbang la sogs pa gzhung ches kyis dogs nas ma bris so / /
de nas yang de nyid gsungs pa'i / /
oM swa b+hA ba shud+d+hAH sarba d+harmaHswa b+hA ba shud+d+ho\u0f85haM /
zhes pas brjod do / /
de nas dpral bar oM yig yongs su gyur pa las 'od dpag med sku mdog dkar po / /
mgrin par AHyig yongs su gyur pa las rin chen 'byung ldan sku mdog dmar po /
snying gar huM yig yongs su gyur pa las don yod grub pa sku mdog nag po /
lte bar hoHyig yongs su gyur pa las rnam par snang mdzad sku mdog ser po /
gtsug tor du haM yig yongs su gyur pa las mi bskyod pa sku mdog ljang gu /
gsang gnas su k+ShaHyig yongs su gyur pa las rdo rje sems dpa' sku mdog sngon po rnams dgod pa ni /
gsung bar 'gyur ba'i sku mdog dang phyag mtshan rnams dang ldan pa'o / /
'di ni rdo rje'i zhal dag pa las rigs drug dgod pa'i nges pa'o / /
de nas lag pa dag pa'i sngags brjod do / /
oM hraMHsarbA sta rA dza mA ra kle sh+n+ta ka ra badzra tI k+Shan duHkha ts+tshe da ma ma ka raM bi sho d+ha ya swA hA /
zhes pa'i sngags 'di nyid kyis lag pa mnye ba ni lag pa dag pa'i nges pa'o / /
de nas a la sogs pa'i la'i mthar thug pa'i dbyangs yig bco lnga ni /
a i r-i u l-i /
a e ar o al /
ha ya ra wa la rnams lag pa g.yon pa'i mthe'u chung gi rtsa ba'i tshigs nas brtsams te /
mthe bo'i bar gyi tshigs rnams la nam mkha' la sogs pa dgod pa'o / /
de nas lag pa g.yas pa'i mthe bo'i steng gi tshigs nas brtsams te /
mthe'u chung gi tshigs kyi bar du lA yig la sogs ba dgod pa ni /
lA wA rA yA hA /
A la au Ar ai AH /
l-I U r-I I A /
rnams ni sa la sogs pa rim pa bzhin no / /
de nas thal mo sbyar ba'i nang du zla ba dang nyi ma'i dbus su huM yig kha dog sngon po bsam /
yang de nyid du gsungs pa ltar zla ba dang nyi ma dang sgra gcan gyi sa bon dang ldan pas rtse lnga'i phyag rgya bcings te /
gtsug tor nas brtsams nas /
rkang pa'i sen mo'i bar du bdag nyid la reg par bya zhes sngags brjod la /
oM AHhuM hoHhaM k+ShaHkA ya bA ka tsit+ta dz+nyA nA d+hi pa ti badzra kA ya bA ka tsit+ta dz+nyAn badzrA badzrA ka' ya swa b+hA baM ku ru ku ru swA hA /
de'i nga rgyal dang bcas pas /
oM sarba ta thA ga ta badzra kA ya bA ka tsit+ta swa b+hA ba Atam ko\u0f85haM /
zhes pa ni lus dang ngag dang yid dang ye shes rnam par dag pa'o / /
de ltar rigs drug la dgod par byas nas /
de nas yan lag drug la dgod pa ni /
lag pa gnyis thal mo sbyar ba'i mthe bo gnyis snying gar gtad de /
oM h+r+'+l-iM hr-i da yA ya na maH /
zhes pa dang /
mgrin par oM huM grI wA ya swA hA /
zhes pa'o / /
mgo bor oM hrUM si ra se swA hA /
zhes pa'o / /
gtsug tor la oM hr-IM shi khA yai bau Sha Ta /
ces pa'o / /
yan lag thams cad la oM hr-IM ka ba tsA ya hUM /
zhes brjod cing lag pa gnyis kyis lus thams cad la reg par bya'o / /
mig la oM hrAM ne trA ya wa Sha Ta /
ces pas so / /
mig la oM hrAHastA ya phaT /
ces pas phyogs thams cad du mthe bong dang mdzub mos se gol gtogs shing dge ba'i bya ba la g.yon gyis /
mi dge ba'i bya ba la g.yas pas dgod do / /
de nas oM sarba ta thA ga ta hr-i da ya tri wa si raHshi kha ka ba tsa ni tra astu badzra Sha DAM ga swa ba A t+ma ko\u0f85haM /
zhes pa ni yan lag drug la dgod pa'i cho ga'o / /
de nas srung 'khor gyi don du nam mkha'i dkyil 'khor gyi dbus su dang por 'khor lo bzhi bsgom pa ni /
de nas de nyid du gsungs pa ltar srung ba'i 'khor lo rnam par bsam par bya ba'i phyir /
de yang dang por yaM yig yongs su gyur pa las rlung gi dkyil 'khor 'og dang steng du hUM yig yongs su gyur pa las rdo rje kha sbyor ro / /
de nas raM yig yongs su gyur pa las me'i dkyil 'khor dang /
waM yig yongs su gyur pa las chu'i dkyil 'khor dang /
laM yig yongs su gyur pa las sa'i dkyil 'khor rnam rim pa bzhin du /
kha dog nag po dang /
dmar po dang /
dkar po dang /
ser po rnams kyi 'og dang steng du hUM yig yongs su gyur pa las rang rang gi kha dog dang bcas pa'i rdo rje gnyis dang bcas pa rnams /
gzhu'i dbyibs dang /
gru gsum dang /
zlum po dang /
gru bzhi'i rnam pa la rlung yab dang bkra shis dang pad+ma dang /
'khor lo rnams kyis spras pa go bar bya'o / /
de nas yang de nyid du gsungs pa ltar dkyil 'khor gzhi gcig tu gyur pa snga dro'i grib ma'i mtshams dang /
grong khyer gyi mtshams dang /
phyi rol du nam mkha' dang sa gzhi 'dus par snang ba'i mtshams su ste /
de yang dkyil 'khor gzhi gcig tu gyur pa khru bzhi brgya dang ldan pa'i gzhal yas khang bsgom pa dang /
de ltar rab gsum bsgom pa dang /
de ltar grong khyer srung ba'i don du grong khyer gyi mtshams su ra ba lnga bsgom par bya ba dang /
de ltar 'og thams cad du rdo rje'i mdung dang /
steng du mda'i dra ba shin tu rno ba dang /
dbus su rdo rje'i sa gzhi rnams grong khyer gyi mtshams su bsgom par bya'o / /
de nas gzhal yas khang gi dbus su pad+ma'am /
'khor lo khru bcu gnyis pa mu khyud dang bcas pa 'dab ma brgyad pa bsgom par bya'o / /
dbus kyi lte ba khru bzhi dang ldan pa'i nyi ma dang bcas pa'i gdan no / /
'on kyang 'di'i bye brag ni hUM yig yongs su gyur pa las rdo rje'i sa gzhi dang /
oM yig yongs su gyur pa las sam /
b+h+rUM yig yongs su gyur pa las gzhal yas khang /
baM yig yongs su gyur pa'am /
a yig yongs su gyur pa las byed pad+ma dang /
raM yig yongs su gyur pa las nyi ma'i dkyil 'khor bsgoms zhes bya'o / /
de ltar ra ba la sogs pa bsgoms nas /
yang de nyid du gsungs pa ltar sngags kyi bye brag tu gyur pa 'di lta ste /
oM AHhU~M raHbadzra tsam+d+ra sU R+Ya rA hu kA la ag+ne ya /
kA ya bA ka tsit+ta dz+nyA na badzra badzra prA kA rAn ku ru ku ru swA hA /
zhes pa ni ra ba'i sngags so / /
oM b+h+rUM bi shwa kA ya badzra kU TA gA raM ku ru ku ru swA hA /
zhes pa ni gzhal yas khang gi sngags so / /
oM paHbi shwa badzra pad+maM ku ru ku ru swA hA /
zhes pa ni pad+ma'i sngags so / /
oM raHbadzra sU R+YA sa rna ku ru ku ru swA hA /
zhes pa ni nyi ma'i gdan gyi sngags so / /
de nas de'i steng du aM yig dkar po yongs su gyur pa las /
zla ba'i dkyil 'khor me long lta bu'i ye shes kyi rang bzhin /
ka yig la sogs pa gsal byed 'dus pa'i bdag nyid las /
zla ba'i dkyil 'khor bsgom pa me long lta bu'i ye shes kyi rang bzhin no / /
yang de nyid du gsungs pa zla ba'i dkyil 'khor mtshan sum cu rtsa gnyis kyi bdag nyid g.yon dang g.yas su bskor ba /
dbyangs yi gsum cu AHtsheg drag dang klad kor dang bcas pa bsgom pa ni /
a i r-i u l-i 'di rnams ni dang po lnga bsdus pa'o / /
de yang yon tan gyi dbye bas a e ar o al rnams ni gnyis pa lnga rnams bsdus pa'o / /
de nas rkyen gyis gyur pa ha ya ra wa la rnams ni gsum pa'i bsdus pa lnga'o / /
bsdus pa bco lnga'i mthar thig le ni aM yig sta /
bcu drug pa ste /
'di rnams ni g.yon skor gyis so / /
de nas g.yas skor gyis nag po'i phyogs kyi dang po la sogs pa dgod pa /
lA wA rA yA hA /
A la au Ar ai AHl-I U r-I I A /
de ltar bco lnga dang gnam stong gi mthar tsheg drag ni A AHste /
'di ni de ltar dbyangs yig bcu drug ces bya'o / /
de nas de'i steng du AHyig dmar po yongs su gyur pa las nyi ma'i dkyil 'khor mnyam pa nyid kyi ye shes kyi rang bzhin du bu mo'i bdag nyid bsam mo / /
yang de nyid du gsungs pa'i ka yig la sogs pa'i nyi ma'i dkyil 'khor gsal byed bzhi bcu'i bdag nyid de yang /
ha ya ra wa la rnams dang /
sde tshan drug ste sum cu rtsa lnga dang /
de nyid kyis brjod pa'i la wa ya DaD+ha rnams bzung ste /
l+la w+ba D+Da D+h+D+ha l+la w+Wa r+ra y+Ya h+ha s+sa w+Wa Sh+Sha sh+sha th+k+th+ka /
t+ta th+tha d+da d+h+d+ha n+na /
p+pa ph+pha b+ba b+h+b+ha m+ma /
T+Ta Th+Tha D+Da D+h+D+ha N+Na /
ts+tsa tsh+tsha dz+dza dz+h+dz+ha ny+nya /
k+ka kh+kha g+ga g+h+g+ha ng+nga rnams te /
bzhi bcu tham pa sa la sogs pa'i dbye bas g.yas skor gyis so / /
de ltar g.yon skor gyi /
nga g+ha ga kha ka /
nya dz+ha dza tsha tsa /
Na D+ha Da Tha Ta /
ma ba pha pa /
na d+ha da tha ta /
th+ka sha Sha wa sa ha ya ra wa la D+ha Da ya wa la ste /
de ltar bzhi bcu ste gsal byed brgyad cu zhes so / /
de nas de dag gi dbus su hUM yig sngon po las byung ba'i sna tshogs rdo rje hUM gis mtshan pa so sor rtog pa'i ye shes kyi bdag nyid bsgom par bya'o / /
de nas gnas gsum po gcig tu 'dres pa la hrIHyig gis spras pa las bya ba sgrub pa'i ye shes kyi bdag nyid bsgom par bya'o / /
de nas lus kyi yan lag thams cad rdzogs pa haM yig gi bdag nyid chos kyi dbyings shin tu rnam par dag pa'i rang bzhin 'og nas phyag 'tshal ba'i skabs su 'chad pa'i dpal dus kyi 'khor lo ste /
'on kyang phyag nyi shu rtsa drug pa phyag lhag ma gnyis kyis glang po che'i pags pa 'dzin pa la kha dog ser po zhabs brkyang bskum du bzhugs pa /
zhal gcig ma spyan gsum ma /
phyag gnyis kyis gri gug dang thod pa bsnams pa /
phyag rgya lngas spras pa'i sna tshogs yum gyis mgul nas 'khyud pa /
sbrul gyi rgyan gyis brgyan pa /
stag gi sham thabs sbyangs pa /
khro bo'i dbang po rdo rje shugs su bdag nyid bsgom mo / /
yang de nyid du gsungs pa ltar phyag rgya la sogs pa dgod pa las /
phyag rgya drug rang gi lus la dgod pa /
oM haM haHbA ma dak+Shi Na kar+N+Na yor badzra kuN+Da li huM hUM phaT phaT /
oM aM aHka D+yaM kaN+The badzra me kha lA badzra kin+Thi ka huM hUM phaT phaT /
oM a A bA ma dik+Shi Na ka ra yor badzra ru tsa kau huM hUM phaT phaT /
oM ha hA bA ma da kiSha Na pA da yor badzra nU pU re huM hUM phaT phaT /
oM haM baM pany+tsa A kA ra ma hA shU n+ya swa b+hA wa ma hA badzra shi ro ma Ni shi ra si sarba aM ge b+hasma huM hUM phaT phaT /
oM aM ar+d+ha na rI shwa ra badzra ar+d+ha tsan+d+ra badzra paT+Ta ur+d+he huM hUM phaT phaT /
oM a AHoM sarba swa rai e ka tri swa ra swa b+hA ba badzra y+dzonya pa bI ta skan+d+he huM hUM phaT phaT /
ces pa ni phyag rgya drug gi cho ga'o / /
de nas 'chad par 'gyur ba'i glang po'i pags pa'i phyag rgya bcas pa'i phyag rgya bzhi'i sngags rnams brjod par bya ste /
oM k+ShaHdur dA na tA /
b+hi ma na k+Sha yaM ka ra byA g+h+ra tsarma ka Tau huM hUM phaT phaT /
oM haM k+ShaHtriM shang swa ra sap+ta ti hraHswa dir+g+ha byany+dza na swa b+hA ba d+yai t+ya ku la sha ta si ro b+hir muN+Da mA la skan+d+ha a ba laM bi ni skan+d+he huM hUM phaT phaT /
oM ha hi hri hu h+l-i pany+tsa skan+d+ha bi shud+d+ha swa b+hA ba shi ra si ka pA la mA le huM hUM phaT phaT /
ces pa ni phyag rgya bzhi'i cho ga'o / /
de ltar phyag rgya bcu rnams pha rol tu phyin pa bcu'i dbye ba dang /
gnas bcu drug gi dbye bas stong pa nyid bcu drug ces pa ni phyag rgya dgod pa'i cho ga'i rim pa'o / /
de nas g.yon dang g.yas kyi phyag mtshan gyi sa bon rnams brjod par bya ste /
oM k+SharaH kro d+ha badzra hUM phaT /
oM k+SharaH badzra khad+ga hUM phaT /
oM k+SharaHbadzra tri shU la hUM phaT /
oM k+ShuraHbadzra karta ri hUM phaT /
oM k+SharaHbadzra bA Na hUM phaT /
oM k+SharaHbadzra aM ku sha hUM phaT /
oM k+SharaHbadzra Da ma ru ka hUM phaT /
oM k+SharaHbadzra mud+ga ra hUM phaT /
oM k+SharaHbadzra tsakra hUM phaT /
oM k+Sh+RaHbadzra kun+ta hUM phaT /
oM k+Sh+RaHbadzra daN+Da hUM phaT /
oM k+Sh+RaHbadzra paR+shU hUM phaT /
ces pa rnams ni g.yas kyi phyag mtshan rnams so / /
de nas g.yon gyi phyag mtshan rnams ni /
dang por hwAM yig brjod par bya /
oM hUM badzra g+haN+Te ho phreM phaT /
oM hwAM badzra khe Ta ka ho phraM phaT /
oM hwAM badzra kha T+wAM ga ho phreM phaT /
oM hwAM badzra ka bA la ho phreM phaT /
oM hwAM badzra tsa pA ho phreM phaT /
oM hwAM badzra pa sha ho phreM phaT /
oM hwAM badzra rat+na ho phreM phaT /
oM hwAM badzra pad+ma ho phreM phaT /
oM hwAM badzra shaM kha ho phreM phaT /
oM hwAM badzra A daR+Sha ho phreM phaT /
oM hwAM badzra shriM kha le hwAM phreM phaT /
oM hwAM badzra tsa tur be ta swa b+hA ba braham shi ra ho phraM phaT /
ces pa rnams phyag g.yon pa rnams su mtshan ma dgod pa'i rim pa'o / /
de nas glang po'i pags pa'i sngags rnams brjod pa ni /
oM k+Sha k+ShA k+Shi k+ShI k+Sh-I k+ShIr k+Shu k+ShU k+Sh-il k+Sh-il k+ShaM k+ShaM /
ha hA hi hI h+R-i h+R-I hu hU h+l-i h+l-I haM hAH /
sarba bag+hi bi da ri ta ga dza tsarma paT+Ta ar+d+ha rak+ta shra ba ta hUM phreM /
phyag g.yas dang g.yon gyi sdigs mdzub dang bcas nas bzung ba ni /
g.yas kyi lag pa dang mgo bo'i phyogs kyi lag pa dang /
g.yon gyi rkang pa nas bzung bar bsam pa ni pags pa bzung ba'i rim pa'i cho ga'o / /
de nas klu'i rgyal po bcu dgod pa'i sngags ni /
oM hUM badzra dza ya nA gen+d+ra badzra dza TA mu ku Ta ban+d+he tiSh+Tha tiSh+Tha huM hUM phaT phaT /
oM k+ShuM badzra bi dza ya nA gen+d+ra badzra paT+Ta ban+d+he tiSh+Tha tiSh+Tha huM hUM phaT phaT /
oM h+yaM h+yA badzra karko Ta badzra pad+mau bA ma d+k+Shi Na kuN+Da la yoHtiSh+Tha tiSh+Tha huM hUM phaT phaT /
oM hraM hrAM badzra ba su ki she kha pA lau bA ma dak+Sha Ni ru tsa ka yoHtiSh+Tha tiSh+Tha huM hUM phaT phaT /
oM hwaM hwA badzra a nan+ta ku li kau me kha lA kaN+Thi ka yoHtiSh+Tha tiSh+Tha huM hUM phaT phaT /
oM h+laM h+lA badzra tak+Sha ko ma hA pad+mau bA ma dak+Shi Na pA da nU pU ra yoHtiSh+Tha tiSh+Tha huM hUM phaT phaT /
de ltar sngags dang phyag rgya dgod par byas la /
mkha' 'gro ma rnams dang bcas pa'i rkang pa bcu drug pas sdang ba rnams bskrad pa dang /
bdud la sogs pa bskrad pa'i sngags rnams dus kyi 'khor lo'i sngags pas yang nas yang du bzlas pa 'di lta ste /
oM na mo badzra sa twa ya /
na mo bud+d+ha bo d+hi sa twA b+h+yaHna mo badzra kro d+ha rA dzi n+d+ra ra dze b+h+yaH /
na mo bi shwa mA trai na mo bud+d+d+ha bo d+hi sa twa de bi b+h+yaHna mo badzra DA ki nI b+h+yaH /
oM na mo b+ha gab te kA la tsa krA ya /
badzra b+hai ra ba b+hI ka ra ya ma he nedre nI la bar+N+Na sha rI rA ya /
mA ra kle sha hr-i da yA kran+ta sI ta rak+ta tsar NA ya /
kr-iSh+Na rak+ta si ta kaN+ThA ya nI la si ta pA ti rak+ta daMSh+TA ka ra lo gra phI Sha Na mu khA ya /
kr-iSh+Na rak+ta si ta sa bye ta ra skan+d+hA ya /
dwa da sha b+hu dzA ya /
Sha Da biM sha ti ka rA ya /
badzra khaD+ga tri shU la karta ri bA Na ba aM ku sha Da ma ru ka mung+ga ra tsa kra kun+ta daN+Da par shu badzra g+haN+Ta khe Ta kha T+wAM ga ka pA la tsA pa pA sha rat+na ka ma la sha kha A daR+sha shrIM kha lA brah+ma shi ro ga dza tsarma d+h+r-i ka ka rA ya /
byA g+h+ra tsarma NaM ba sa nA ya /
s+k+N+Deha muN+Da mA lA ba laM bi na /
shi ra si badzra paT+Ta mu ku Te badzra ka pA la mA la ar+d+ha tsan+d+ra d+ha '+ra ya /
kuN+Da la ru tsa ka kaN+Thi ka me kha lA nU pUr b+hasma yadz+nyo pa bIta shi ro ma Ni ma hA mu dra nA gen+d+ra bi b+hU Sha NA ya /
badzra DA kaM nA+e saM to Sha ti hr-i da yA ya /
in+d+ra ag+ni ya ma nai r-i t+ya ba ru Na bA yu ku be ra I shA na brah+ma biSh+Nu bi nA ya ka ka rti ke ya nan+di ma hA kA la gra ha nak+Sha k+She tra pA la /
su ren+d+ra su ren+d+ra pha Nin+d+ra b+hU ten+d+ra na ren+d+ra saM stu ta tsa ra NA ya /
zhes pa ni bcom ldan 'das kyi rkang pa bcu drug pa'i sngags so / /
bdud rigs brgya'i phreng ba'i sngags kyi sa bon rnams ni gong du sngags brjod pa'i skabs su bshad pas 'dir ma bris so / /
rkang pa bdun cu rtsa gnyis pa ni gzhung ches dgos pas ma bris so / /
de nas rdo rje dgod par bya ba de nyid gsungs pa ltar dpal dang ldan pa'i rdo rje yan lag rnams la dgod pa ni dpral bar zla ba'i dkyil 'khor dkar po la oM yig dgod do / /
mgrin par nyi ma'i dkyil 'khor dmar po la AHyig dgod do / /
snying gar sgra gcan gyi dkyil 'khor nag po la hUM yig dgod do / /
lte bar dus me'i dkyil 'khor ser po la ho yig dgod do / /
gtsug tor dang gsang bar rim pa ji lta ba bzhin du rnam par shes pa dang ye shes kyi dkyil 'khor ljang gu dang sngon po la haM k+ShaHdgod do / /
de ltar dkyil 'khor drug bsgoms la dkyil 'khor de rnams nyid la rim pa ji lta ba bzhin du sa bon de rnams yongs su gyur pa las rdo rje rnams te /
rtse mo bcu bdun pa dang /
rtse mo sum cu so gsum pa pa dang /
rtse mo dgu pa dang /
rtse mo drug cu rtsa lnga pa dang /
rtse mo lnga pa dang /
yang rtse mo sum cu so gsum pa zhes pa ste /
rdo rje rnams kyang so so'i dkyil 'khor gyi kha dog dang 'dra bar ji ltar gsungs pa'i tshad ltar bsgom par bya ste /
yang de nyid nas gsungs pa ltar rdo rje nor bu rnam par dag pa sor gcig pa bsgom par bya'o / /
spyi gtsug gi 'khor lo rnam par dag pa sor gnyis pa'o / /
dpral ba'i 'khor lo rnam par dag pa sor bzhi pa'o / /
mgrin pa'i 'khor lo rnam par dag pa sor lnga pa'o / /
snying ga'i 'khor lo rnam par dag pa sor brgyad pa'o / /
lte ba'i 'khor lo rnam par dag pa sor dgu pa'o / /
gsang gnas kyi 'khor lo rnam par dag pa sor bcu gnyis pa'o / /
de nas g.yon gyi dpung mgo'i tshigs la da di D-ir du d-il ngam /
g+ha g+hi g+hir g+hu g+hil g+haM /
ga gi g-ir gu g-il gaM /
kha khi kh-ir khu kh-il khaM /
ka ki k-ir ku k-il kaM /
zhes pas nam mkha' la sogs pa ste /
thung ngu drug gi dbye ba dang /
k+kAH'i sde tshan yongs su gyur pa las rdo rje rtse mo sum cu rtsa gcig pa bsgom par bya'o / /
de nas dpung mgo g.yas pa'i tshigs la /
k+kAHk+k+l-I k+kU k+k+r-I k+kI k+kAM /
kh+khAH kh+kh+l-I kh+khU kh+kh+r-I kh+khI kh+khAM /
g+gAH g+g+l-I g+gU g+g+r-I g+gI g+gAM /
g+h+g+hAH g+h+g+h+l-I g+h+g+hU g+h+g+h+r-I g+h+g+hI g+h+g+hAM /
ng+ngAH ng+ng+l-I ng+ngU ng+ng+r-I ng+ngI ng+ngAM /
zhes pa ni sa la sogs pa ste ring po drug gi dbye ba dang /
k+kAH'i sde tshan yongs su gyur pa las rdo rje rtse mo sum cu so gcig pa bsam mo / /
de ltar las kyi 'khor lo bcu gnyis rnams la rdo rje bsgom par bya ste /
de yang de nyid gsungs pa ltar gru mo g.yon pa la tsa'i sde tshan thung ngu'i bdag nyid do / /
gru mo g.yas pa la ring po'i bdag nyid do / /
de ltar g.yon pa'i ma khrig ma'i tshigs la Ta'i sde tshan thung ngu rnams so / /
g.yas pa'i mkhrig ma'i tshigs la ring po rnams so / /
g.yon gyi dpyi mgo'i tshigs la pa'i sde tshan thung ngu rnams so / /
g.yas kyi dpyi mgo'i tshigs la ring po rnams so / /
pus mo g.yon pa'i tshigs la ta'i sde tshan thung ngu rnams so / /
pus mo g.yas pa'i tshigs la ring po rnams so / /
long bu g.yon pa'i tshigs la sa'i sde tshan thung ngu rnams kyi rang bzhin no / /
long bu g.yas pa'i tshigs la ring po'i bdag nyid do zhes pa ni tshigs rnams la rdo rje dgod pa'i cho ga'o / /
rdo rje de rnams kyang nam mkha' la sogs pa'i dkyil 'khor gyi tshad dang mnyam pa /
de nyid kyis bsgom par bya'o / /
de rnams rim pa de bzhin bya ba'i 'khor lo rnams la /
lag pa g.yon pa'i mthe'u chung nas brtsams te /
rtsa ba'i tshigs rnams la thung ngu drug gi dbye bas ka'i sde tshan nga la sogs pa drug drug las byung ba'i rtse mo bdun bdun dang ldan pa'i rdo rje lnga bsgom par bya'o / /
de ltar g.yas kyi mthe bo'i tshigs steng ma nas brtsams te /
tshigs lnga la ring po drug dang ldan pa'i k+kA la sogs pa drug drug yongs su gyur pa las rdo rje rnams so / /
g.yon gyi sor mo'i dbus kyi tshigs rnams la tsa'i sde tshan thung ngu'i bdag nyid las rdo rje rnams so / /
g.yon gyi sor mo'i dbus kyi tshigs rnams la ring po'i bdag nyid rnams las so / /
g.yon gyi sor mo'i steng gi tshigs la Ta'i sde tshan thung ngu'i bdag nyid rnams so / /
g.yas kyi sor mo'i rtsa ba'i tshigs rnams la ring po'i bdag nyid las so / /
rkang pa g.yon gyi sor mo'i tshigs rnams la snga ma ltar pa'i sde tshan thung ngu rnams kyi bdag nyid las so / /
rkang pa g.yas pa'i tshigs rnams la snga ma ltar ring po rnams kyi bdag nyid las so / /
de nas g.yon pa'i tshigs rnams la snga ma ltar ta'i sde tshan thung ngu rnams kyi bdag nyid las so / /
g.yas pa la ring po'i bdag nyid las so / /
de ltar g.yon pa'i tshigs rnams la sa'i sde tshan thung ngu'i bdag nyid rnams las so / /
g.yas pa'i tshig rnams la ring po'i bdag nyid las rdo rje rnams te /
rim pa bzhin sde tshan rnams yongs su dag pa las ljang gu dang /
nag po dang /
dmar po dang /
dkar po dang /
ser po'i kha dog rnams /
so so'i tshigs kyi tshad kyis so / /
de nas rna ba la sogs par rdo rje dgod pa ni /
de nyid las gsungs pa ltar /
rna ba dag tu a A dag las rdo rje rtse gsum pa bsgom par bya'o / /
sna bug dag tu e ai dag las so / /
mig dag tu ar Ar dag las so / /
lce dang lce chung dag la o au dag las so / /
rdo rje dang gsang ba dag la al Al dag las so / /
yid dang khu ba 'dzag pa'i rtsa dag la a aHdag las te /
'di rnams kyang rim pa ji lta ba bzhin kha dog gi dbye ba dang ldan par sor gcig gi tshad kyis so / /
yang de nyid du gsungs pa ltar rna ba la sogs par rdo rje sor gcig pa zhes pas so / /
de nas gtsug tor la sogs pa rnams la rdo rje dgod pa ni /
de yang de nyid las gsungs pa ltar gtsug tor dang mgo bo dag la ha hA dag las rdo rje rtse lnga ba'o / /
lce dang rkan dag la ya yA dag las rdo rje rtse lnga pa'o / /
lag mthil dag la ra rA dag las so / /
rkang mthil dag la wa wA dag las so / /
'phongs kyi g.yas g.yon dag la lA dag las so / /
de ltar rdo rje'i lus su bdag nyid bsgom par bya ba ni /
de rnams kyi gtsug tor la sogs pa rnams par dag par gsungs pa'i mtshan nyid do / /
de nas bdud kyi tshogs bsreg pa ni /
de yang de nyid nas gsungs pa ltar de rnams las 'od zer 'phros pas rdo rje 'bar bas phyogs bcu na gnas pa'i bdud kyi chogs sems can rnams la rnam par 'tshe ba rnams bsregs nas /
steng du ljang gu 'bar ba dang /
'og tu sngon po 'bar ba dang /
shar dang shar lhor nag po 'bar ba dang /
lho dang bden bral du dmar po 'bar ba dang /
byang dang dbang ldan du dkar po 'bar ba dang /
nub dang rlung du ser po 'bar ba dang zhes so / /
bdud kyi tshogs bsreg pa'i sngags brjod par bya ste /
oM AHhUM hoHhaM k+ShaHhraHhraH hraHhraH raHraH raHraHbadzra a na la sarba A ba ra Na d+harmA pra la ya swa b+hA ba sarba mA ra ya kA yi ka big+h+na bi nA da sha di ga tA nAM kA ya bA ka tsit+tA ni /
da ha da ha /
pa tsa pa tsa /
b+ha sim ku ru ku ru hUM huM phaT phaT /
ces pa ni bdud rnams rnam par bsreg pa'i cho ga'o / /
de nas lus dang ngag dang yid kyi cho ga rnam par dag pa gzhal yas khang dang /
rab gsum dang /
ra ba lnga rnams kyi nang dang /
phyi rol bsrung ba'i don du /
khro bo la sogs pa rnams rim pa ji lta ba bzhin spro bar bya'o / /
de nas yang de nyid nas gsungs pa ltar dang por rdo rje shugs su bdag nyid bsgoms la /
de nyid kyi thugs kar nyi ma'i dkyil 'khor la ha yar wa la rnams brtsegs pa'i gzugs su bsam mo / /
de'i steng du ha las byung ba'i 'chad par 'gyur ba'i phyag rgya dang mtshan ma dang zhal rnams dang ldan pa'i sku mdog ljang gu sna bug g.yon pa nas spros te /
gtso bo'i dbu'i steng du gzhal yas khang gi nang du zla ba'am nyi ma'i steng du gtsug tor can g.yas brkyang du bzhugs pa'o / /
de ltar ha yig ring po las byung ba'i gnod mdzes rgyal po kha dog sngon po sna bug g.yas nas bton nas rdo rje'i sa gzhi'i steng du nyi ma 'am zla ba la dgod do / /
de ltar ya yig las byung ba'i bgegs mthar byed kha dog nag po /
sna bug g.yog pa nas byung nas shar phyogs su zla ba 'am nyi ma la dgod par bya'o / /
de ltar yA yig yongs su rdzogs pa'i dbyug sngon can kha dog nag po sna bug g.yas nas bton te /
me mtshams su nyi ma'am zla ba la dgod do / /
r-i yig las byung ba'i shes rab mthar byed sku mdog dmar po /
mig g.yo nas bton nas lho phyogs su zla ba 'am nyi ma la dgod do / /
de ltar r-I yig las yongs su rdzogs pa'i 'dod pa'i rgyal po dmar po /
mig g.yas nas bton te bden bral du nyi ma'am zla ba la dgod par bya'o / /
de ltar wU yig las yongs su rdzogs pa'i pad+ma mthar byed dkar po lce las bton te /
byang du zla ba'am nyi ma la dgod do / /
wU yig las yongs su rdzogs pa'i mi g.yo ba dkar po dri chu'i lam nas bton te /
dbang ldan gyi mtshams su zla ba 'am nyi ma la dgod do / /
lI yig las yongs su rdzogs pa'i gshin rje mthar byed ser po chu min gyi lam nas bton te /
nub phyogs su zla ba'am nyi ma la dgod do / /
de ltar lI yig las yongs su rdzogs pa'i stobs po che ser po rdo rje gtsug tor nas bton te /
rlung gi mtshams su zla ba 'am nyi ma la dgod par bya'o / /
yang na sdus pa'i rgyud kyi rjes su 'brang nas thams cad nyi ma'i gdan la bzhugs pa ste /
dus kyi 'khor lo dgod pa'o / /
de nas gzhal yas khang gi phyi rol du zad par nam mkha' la sogs pa spro ba ste /
de yang de nyid las gsungs pa ltar thugs kar nyi ma'i dkyil 'khor la nga nya Na man rnams brtsegs pa'i gzugs su bsgoms la /
nga dA las yongs su rdzogs pa'i zad par nam mkha'i sngon du bshad pa'i sgo rnams nas bton te /
gzhal yas khang gi steng dang gnod mdzes rgyal po'i 'og dag tu stong pa'i dkyil 'khor la bsgom par bya'o / /
de ltar N-ir N-Ir dag las yongs su rdzogs pa'i zad par rlung shar dang me mtshams su rlung gi dkyil 'khor la bsgom par bya'o / /
de ltar N-ir N-Ir dag las yongs su rdzogs pa'i zad par me lho dang bden bral du me'i dkyil 'khor la bsgom par bya'o / /
de ltar mu mU dag las yongs su rdzogs pa'i zad par chu byang dang dbang ldan gyi mtshams su chu'i dkyil 'khor la bsgom par bya'o / /
de ltar N-il N-Il dag las yongs su rdzogs pa'i zad par rlung shar dang me mtshams su sa'i dkyil 'khor la bsgom par bya'o / /
de ltar g+ha dz+ha D+ha b+ha d+ha rnams su brtsegs pa'i yi ge bsgoms la /
de rnams las phyogs skyong bcu spro ba ni /
g+ha g+hA dag las yongs su rdzogs pa'i tshangs pa dang khyab 'jug /
ljang gu dang sngon po /
ngang pa dang bya khyung la gnas pa /
ra ba la phyogs pa /
steng du tshangs pa /
'og tu khyab 'jug go / /
de nas dz+h+ri dz+hI dag las yongs su rdzogs pa'i bden bral dang rlung lha dag /
kha dog nag po /
yi dags dang ri dgas la gnas pa /
shar dang me mtshams su'o / /
de ltar lho dang bden bral du /
D+h+r-i D+h+r-I las yongs su rdzogs pa'i gshin rje dang me lha /
kha dog dmar po ma he dang lug la gnas pa'o / /
de ltar byang dang dbang ldan du b+hu b+hU dag las yongs su rdzogs pa'i rgya mtsho dang bde byed /
kha dog dkar po chu srin dang khyu mchog la gnas pa'o / /
de ltar nub phyogs dang rlung du D+h+l-i D+h-Il dag las yongs su rdzogs pa'i dbang po dang gnod sbyin /
kha dog ser po /
glang po che dang ba man la gnas pa'o / /
de ltar phyogs skyong rnams ra ba'i nang du bsgom par bya'o / /
de nas rab bsrung ba'i don du gza' rnams bsgom par bya'o / /
sngon du gsungs pa'i nyi ma'i dkyil 'khor la /
ga dza Da ba da rnams brtsegs pa'i tshul du gnas pa las /
ga gA dag las yongs su rdzogs pa'i sgra gcan dang dus me /
stong pa'i dkyil 'khor la gnas pa /
ra ba gsum la phyogs pa steng dang 'og tu nam mkha'i dkyil 'khor la'o / /
de ltar dzi dzI dag las yongs su rdzogs pa'i zla ba dang nyi ma rlung gi dkyil 'khor la gnas pa /
shar dang me mtshams su dgod do / /
D+r-i D+r-I dag las yongs su rdzogs pa'i gza' lag dang bkra shis /
me'i dkyil 'khor la gnas pa /
lho dang bden bral du dgod do / /
de ltar bu bU dag las yongs su rdzogs pa'i pa wa sangs dang phur bu chu'i dkyil 'khor la gnas pa /
byang dang dbang ldan dag tu'o / /
de ltar D+l-i D+l-I dag las yongs su dag pa'i mjug rings dang spen pa /
sa'i dkyil 'khor la gnas pa nub dang rlung dag tu ste /
'di rnams ni ra ba'i phyi rol du bsrung ba'i don du gza'i tshogs rnams bsgom pa'o / /
de nas ra ba lnga bsrung bar bya ba'i don du klu'i rgyal po rnams spro bar bya ste /
sngon du gsungs pa ltar nyi ma'i dkyil 'khor la kha tsha Tha pha tha rnams brtsegs pa'i tshul du bsams nas /
kha khA dag las yongs su rdzogs pa'i rgyal ba dang rnam par rgyal ba /
ra ba lnga la phyogs pa steng 'og nam mkha'i dkyil 'khor la gnas pa'o / /
de ltar tshi tshI dag las yongs su rdzogs pa'i karko Ta dang pad+ma dag /
shar dang me mtshams su rlung gi dkyil 'khor la gnas pa'o / /
de ltar Th+r-i Th+r-I dag las yongs su rdzogs pa'i chu bdag dang dung skyong /
lho dang bden bral du me'i dkyil 'khor la gnas pa'o / /
de ltar phu phU dag las yongs su rdzogs pa'i dga' bo dang rigs ldan /
byang dang dbang ldan du chu'i dkyil 'khor la gnas pa'o / /
de ltar th+l-i th+l-I dag las yongs su rdzogs pa'i pad+ma chen po dang 'jog po nub dang rlung dag tu sa'i dkyil 'khor la gnas pa'o / /
de nas ra ba lnga'i phyi rol du bsrung ba'i don du 'byung po lha ma yin rnams bsgom par bya ste /
sngon du gsungs pa ltar nyi ma'i dkyil 'khor la ka tsa Ta pa Ta rnams brtsegs pa'i tshul du bsam pa ste /
de rnams kyang ra ba la phyogs pa steng dang 'og tu ka kA dag las yongs su dag pa'i ro langs dang /
ka sha mAn+du nam mkha' dkyil 'khor la gnas pa'o / /
de ltar tsi tsI dag las yongs su rdzogs pa'i ki na ra ga dang /
kiM pu ru Sha khyi dang bya rog gi gdong can /
shar dang mer rlung gi dkyil 'khor la dgod do / /
de ltar Ti TI ngag las yongs su rdzogs pa'i dri za dang 'byung po /
phag pa dang bya rgod kyi gdong pa can /
lho dang bden bral du me'i dkyil 'khor dag la dgod do / /
de ltar pu pU dag las yongs su rdzogs pa'i srin po dang yi dags /
stag dang 'ug pa'i gdong can byang dang dbang ldan du chu'i dkyil 'khor la dgod do / /
de ltar t+l-i t+l-I dag las yongs su rdzogs pa'i brjed byed ce spyang gi gdong pa can dang /
bya khyung gi gdong can /
nub dang rlung du sa'i dkyil 'khor dag la dgod do / /
de rnams thams cad shes rab dang ldan pa'o / /
yang de nyid du gsungs pa ltar /
ye shes dang nam mkha' dang /
rlung dang /
me dang /
chu dang /
sa rnams khams drug las byung ba'i khro bo'i rgyal po rnams dang /
gzugs med dang /
gzugs dang /
phyogs bcu skyong ba dang /
gza' rnams dang /
klu rnams dang 'byung po rnams sde tshan drug gi bdag nyid srung zhing skyong ba /
phyi dang nang rnams su kha sbyor du gnas pa rnal 'byor pas dgod do / /
de nas bgegs dang log 'dren la sogs pa rnams la gdab par bya ba ni /
de yang de nyid du gsungs pa ltar de las gzhan pa bgegs dang log 'dren la sogs pa rnams rdo rje lcags kyus khug cig /
rdo rje zhags pas chings shig /
khro bo'i rgyal po rdo rje phur bu rtse mo mdung gi rnam pa rnams gnas bcur sdang ba btab par bsam mo / /
sngags rnams kha dog lnga dang ldan pa ste /
oM AHhUM hoHhaM k+ShaHhUM hUM phaT phaT phaT /
badzra kI la ya kA ya bA ka tsit+ta dz+nyAn a d+hi pa de Sha Ta mu kha Sha Ta sarba tsa ra Na sarba big+h+na bi nA ya kA di du Sh+TA naM kA ya bA ka tsit+ta dz+nyA nA ni kIl ya hUM hUM phaT phaT /
ces pa ni gdab pa'i sngags so / /
oM l+l-i badzra mu dag ra /
mA rA dI nAM shi ra si kaN+Thi hr-i da ye /
nA b+hau gu h+ya a na te badzra kI la ya kA na A ko Ta yA ko Ta ya /
k+ShaM k+ShAM k+ShiM k+ShIM k+Sh+R-iM k+Sh+RIM k+ShuM k+ShUM k+Sh+l-iM k+Sh+l+'aM k+ShaM k+ShAM hUM hUM hUM phaT phaT phaT /
ces pa ni gdung ba'i sngags so / /
de nas nga rgyal byas nas phur bu rnams bsrung ba'i don du /
khro bo bcu la bka' bsgo ba ni /
de'i don du dpal dus kyi 'khor lo'i rgyud kyi rgyal bor gsungs pa /
srid pa gsum gyi gnas su dbyug sngon can gyis bdud rnams ma lus rdung bar byed par 'gyur ro / /
dus mtha'i nyi ma dang mtshungs khro bo mi g.yo ba yis 'ching ste phur 'debs shin tu brtson 'grus so / /
Dak+kis de yi brtson 'grus 'jig rten sa ster gyur par gnod mdzes rgyal pos nges par byed pa'o / /
gtsug tor can gyis de yi rdzu 'phrul 'jig ste nges par khro bo'i lha mo rnams kyis snga ma bzhin du'o / /
zhes pas so / /
oM hUM kro d+he n+d+ro\u0f85haM kro d+hA nAM A dz+nyA dA ya ka swA hA /
de nas khro bo rnams la so so'i sngags kyi rkang pas bka' bsgo ba /
oM haM badzra kro d+ha rA dza ma hA u Sh+NI Sha Ur+d+ha di shi r+k+ShaM ku ru ku ru swA hA /
oM yaM badzra kro d+ha rA dza a d+hi pa la sarba bi g+ha nA n+ta ka pU rba di shi rak+ShAM ku ru ku ru swA hA /
oM raM badzra kro d+ha rA dza dzaM b+ha ka du Sh+TIM pradz+nyA n+ta ka d+k+Shi Ne di shi rak+ShaM ku ru ku ru swA hA /
oM wa badzra kro d+ha rA dza man ga bi ra ga pad+mAn+ta ka ut+ta ra di shi ra k+ShAM ku ru ku ru swA hA /
oM laM badzra kro d+ha rA dza staM b+ha ka ya mAn+ta ka pa sh+tsi mdi di shi rak+ShAM ku ru ku ru swA hA /
zhes pas so / /
yang de nyid las /
oM lAHbadzra kro d+ha rA dza ma hA ba la bA ya byAM de shi rak+ShAM ku ru ku ru swA hA /
oM wAHbadzra kro d+ha rA dza a tsa la I sha na di shi rak+ShAM ku ru ku ru swA hA /
oM rAHbadzra kro d+ha rA dza Ta k+ki nai r-i t+yAM di shi ra k+ShAM ku ru ku ru swA hA /
oM hAHbadzra kro d+ha rA dza nI la da N+Da a gne yaM de shi rak+ShAM ku ru ku ru swA hA /
oM hAHbadzra kro d+ha rA dza suM b+ha a d+ho di shi rak+ShAM ku ru ku ru swA hA /
zhes pa'i sngags kyi rkang pa 'di rnams ni /
rgyud kyi sgrub thabs las gsungs pa'i cho gas sngags pas dgod par bya'o / /
de nas oM sarba ta thA ga tA rak+ShAM tsakra swa b+hA ba At+ma ko\u0f85haM /
zhes brjod la nga rgyal bya'o / /
'di ni bsrung ba'i 'khor lo'i cho ga'o / /
de nas stong pa nyid du bsgoms nas bdag nyid gsung bar 'gyur ba'i bcom ldan 'das dus kyi 'khor lo /
zhal dang phyag dang bzhugs tshul rnams su skad cig gis bsams la /
de yang de nyid las gsungs pa ltar bdag nyid skad cig gis lha'i skur bsgoms nas /
rang gi snying gar paM yig yongs su gyur pa las pad+ma dmar po 'dab ma brgyad pa /
de'i lte ba'i steng du aM yig yongs su gyur pa las zla ba'i dkyil 'khor de'i dbus su de kho na zhes pa ni /
hUM las byung ba'i rdo rje rtse lnga pa de las kha dog lnga dang ldan pa'i 'od zer 'phro ba rnal 'byor bas bsgom par bya'o / /
de'i 'od zer gyis thog ma med pa'i sngon du gsungs pa'i dang po'i sangs rgyas kyi dkyil 'khor gyi 'khor lo spyan drangs te /
nam mkha'i dbus na bzhugs pa la /
rnal 'byor pas mchod cing phyag 'tshal ba ni /
sgrub thabs kyi tshig rab tu bsdus par bya ba'i phyir dang /
dkyil 'khor gyi 'khor lo bsgom pa rjes su bsgrub pa'i phyir phyag btsal ba'i tshigs su bcad pa rnams 'di lta ste /
sangs rgyas rnams dang rgyal sras khro bo phyogs skyong klu rnams dang ni de rnams kyi / /
lha mo'i tshogs dang rgyas 'debs bdag dang mchod pa'i lha mo rnams la phyag 'tshal lo / /
gang zhig brjod par 'gyur pa'i zhal gyi grangs rnams g.yas skor gyis ni go bya ste / /
g.yas dang g.yon gyi rtsa ba'i phyag na chu skyes dang ni rang mtshan go bar bya / /
sna tshogs pad+ma zla ba nyi ma sgra gcan dus me 'phrog byed zhal gcig kha dog dkar / /
rig byed phyag na rtse gsum Da ma ru dang dpal gyi dung dang kha T+wAM ga 'dzin pa'o / /
rtse mo can gyi mig ldan g.yon du gan rgyal bsgyel ba gnas te g.yas su dran pa nyid / /
kha dog dmar po mda' lnga lcags kyu gzhu dang zhags pa rnams dang bcas pa de dag la / /
gau rI dga' byed ma yis bzung ba dkar dang dmar ba'i g.yas brkyang zhabs kyis snying gar mnan / /
sa bon hUM yig dang ni rdo rje dag las byung ba'i ral ba'i thor tshugs sngon po can / /
mi bskyod pa ste zhal gyi pad+ma sprin dang pa la 'od ldan ri bong can rnams rgya mtsho mtshungs / /
dbus dang g.yas dang g.yon rnams sngon po dmar po dkar po rnams dang ldan pa'i mgrin gsum pa / /
g.yon gyi dpung pa'i rim bzhin dkar min dmar dang dkar ba rnams te g.yas pa'i dpung pa gsum / /
de bzhin yin te bcom ldan 'das kyis lag ngar zung gsum phyag gi mgo bo bzhi pa gsum / /
sor mo rnams ni gser dang zla ba nyi ma sprin dang ljang gu mthe ba sogs rim pa bzhin / /
de rnams rtse mo dbus dang rtsa ba rnams kyi tshigs ni sprin dang nyi ma thig le rnams / /
mi mgo skam po lnga rnams kha dog lnga dang ldan pas nyid kyi dbu la brgyan / /
mgrin la mgul rgyan nyid dang sked la ska rags rna rgyan gyis ni rna ba la / /
lag pa dag la yid 'ong lag gdub rkang pa dag la rkang gdub mdzes pas spras / /
dbul dar dpyangs sku la thugs kar mchod phyir thogs pa rnams kyis brgyan / /
so so'i zhal rnams spyan gsum dang ldan nor bu rdo rje zla ba dang / /
dbu nyid la ste mi mgo brgya yi phreng ba mgo 'dzin la gnas / /
stag gi sham thabs dang ldan rdo rje ral gri rtse gsum gri gug /
mda' dang lcags kyu cang te'u thod pa 'khor lo dung rnams dang ni / /
dbyug pa dgra sta g.yas min rnams te dril bu phub chung dag ste / /
kha T+wAM ga dang dung dang thod pa mda' gnas zhags pa rin chen / /
chu skyes dang ni dung dang mchog gi me long lcags sgrog rnams dang / /
rigs byed gdod ldan mgo bo rnams kyi phyag nyid rnams la mtshan pa / /
phreM yig gri gug las byung bud med gzugs can sku mdog ser mo / /
dpal ldan dus kyi 'khor lo las gzhan bzhugs pas rab tu 'khyud pa / /
phyag rgya dang ldan klu yi phyag gis pad+ma sna tshogs yum gyi / /
dbul dpal ldan rdo rje sems dpa' cod pan la gnas / /
gri gug lcags kyu cang te'u phreng ba rnams ni rim pa bzhin du / /
thod pa zhags pa chu skyes rin chen rnams ni phyag gis 'dzin ma / /
gser dang zla ba dang ni sprin dang nyi ma rnams dang ldan pa'o / /
gang zhig zhal bzhi rnams ni me yi spyan dang rab tu ldan ma / /
aM yig rdo rje dag las byung ba'i rdo rje sems dpa' gang zhig ye shes rnam dag pa / /
sngo dang nyi ma zla ba'i zhal gsum spyan dgu rdo rje 'dug stangs gnas pa'i mnga' bdag nyid / /
rdo rje sngon po gri gug dgra sta dril bu thod pa tshangs mgo rnams ni rim pa bzhin / /
phyag drug la yin ral pa dang ldan sku la rdo rje dbyings kyi dbang phyug ma yis 'khyud / /
shes rab pha rol phyin mas 'khyud pa'i rnam par shes pa dag pa'i bdag nyid mi bskyod ljang / /
a dang rdo rje dag las byung ba'i mi bskyod rdo rje sems dpa'i rnam pa dang ni mtshungs / /
mi bskyod rnam pa dang mtshungs A dang gri gug las byung rdo rje dbyings kyi dbang phyug ma / /
aHdang gri gug las byung shes rab pha rol phyin ma rdo rje sems dpa'i rnam pa bzhin / /
dag pa'i lus la sna tshogs pa'i / /
yum gyis 'khyud pa 'gro ba'i yab / /
dpal ldan dus kyi 'khor lo gang / /
'khor lo'i dbus gnas la phyag 'tshal / /
rin chen gtsug ma dang mtshungs pa'i / /
nag mo 'bar ba la sogs pa / /
brgyad rnams zhal bzhi phyag brgyad ma / /
mnga' bdag pad 'dab rnams la gnas / /
a yig rnams kyi gsang ba'i thod pa las byung dpal nyid nag mo 'bar ma mdun du gnas / /
na bza' nag mo sprin dang nyi ma gser dang ri bong can gyi zhal rnams rim pa bzhin / /
bdug spos dang ni tsan+dan gur gum gla tsi ga pur dang bcas pad+ma'i snod rnams dang / /
dril bu pad+ma lha shing me tog phreng ba gang ba de nyid rnams la bstod / /
g.yas su aHyig dang ni mar me dag las byung ba'i dmar mo / /
'bar ma nyi ma ser dang dkar dang nag po'i zhal dang ldan ma / /
phyag na mar me mu tig phreng ba cod pan lag gdub rnams dang / /
gos dang ska rags rna rgyan rkang gdub rnams dang ldan la phyag 'tshal / /
g.yon du aM yig dang ni lha bshos las byung ba'i / /
dkar mo 'bar ma dkar nag dmar ser zhal dang ldan / /
'o ma chu dang sman dang chang dang ro rnams dang / /
bdud rtsi 'bras bu zan snod phyag ldan nyid la 'dud / /
chu bdag tu ni A yig dag las byung ba'i sor mo 'bar ma / /
gser dang zla ba bung ba dang ni drod byed rnams dang ldan ma / /
dur dang gling bu dang ni nor bu cang te'u pi wang dang ni / /
rnga dang mchog gi 'khor rnga zangs dung phyag na bsnams la phyag 'tshal / /
ha hA haM haHrnams las byung ba'i ser dang dkar dang dmar dang bung ba'i kha dog ldan / /
rlung dang dbang ldan srin po me yi 'dab ma rnams la lha mo rnams te mar me ma / /
me khyer ma dang smig rgyu ma ste dpal gyi du ba ma yi phyag rnams ma lus pas / /
rim bzhin rnga yab 'dzin ma rang rang mdog mtshungs lnga ma las byung rnams la phyag 'tshal lo / /
rtse mo can dang srin po dbang ldan rlung mtshams rnams la gnas pa / /
hUM yig las byung nor bu dang ni AHyig las byung gaN+DI / /
oM yig las byung chu spyod hoHyig las byung dpag bsam shing rnams / /
byung ba'i nyi ma zla ba gser mchog 'od ldan rnams la phyag 'tshal / /
sangs rgyas zhal gsum phyag drug pa / /
spyan dgu pad dkar nyi ma la / /
thams cad rdo rje'i 'dug stangs bzhugs / /
de rnams ral pa'i cod pan can / /
dbang po a yig ral gri dag las byung ba'i don yod grub pa / /
rlung dang 'du byed rang bzhin rung ba nyi ma dkar ba'i zhal ldan /
ral gri dang ni gri gug rtse gsum phub chung thod pa dang ni / /
kha T+wAM ga rnams bsnams pa'i dkar min spyan gsum ldan la phyag 'tshal / /
g.yas su raM yig rin chen las byung dpal ldan rin chen 'byung ldan / /
dmar po me dang tshor ba'i rang bzhin nyi ma zla ba bung ba'i / /
zhal ldan bdag gi mi yi mnga' bdag mda' dang lcags kyu cang te'u / /
gzhu dang rin chen zhags pa phyag na bsnams pa rnams la phyag 'tshal / /
g.yon du u yig pad+ma las byung 'od dpag med ni dkar po / /
chu dang 'du shes rang bzhin bdud rtsi 'od 'phro sprin dang nyi zhal / /
dpal ldan gos dkar mo yis spras pa tho ba mdung thung rtse gsum / /
chu skyes dkar po me long phreng ba rnams 'dzin pa la phyag 'tshal / /
rgyab tu l-i yig 'khor lo dag las byung ba'i rnam snang ser po / /
sa dang gzugs kyi rang bzhin gser dang zla ba nag po'i zhal ldan / /
sgrol mas spras pa'i 'khor lo dang ni dbyug pa rdo rje bsnams dang / /
dpal gyi dung dang lcags sgrog dril bu phyag na 'dzin pa la bstod / /
sangs rgyas rnams mtshungs btsun mo rnams / /
pad+ma dmar dang zla ba la / /
thams cad pad+ma'i 'dug stangs bzhugs / /
kun la rin chen cod pan bsam / /
l-I yig 'khor lo dag las byung ba'i spyan ma sa khams rang bzhin / /
rnam par snang mdzad mtshungs dang don grub dang bcas rlung mtshams gnas dang / /
U yig pad+ma las byung bdag gi ma ste chu khams rang bzhin / /
'od dpag med mtshungs rin 'byung dang bcas dbang ldan gnas la phyag 'tshal / /
r-I yig dang ni rin chen dag las byung ba'i gos dkar mo ste / /
me khams rang bzhin rin 'byung dang mtshungs bden bral la gnas pa dang / /
I yig ral gri las byung ba yi sgrol ma rlung khams rang bzhin / /
don grub dang mtshungs rnam snang dang bcas me mtshams gnas la phyag 'tshal / /
haM yig las byung rgyal ba'i bum pa mtshan nyid dang ldan dpal ldan thugs kyi 'khor lo yi / /
shar gyi sgo ru khro bo'i gdan gyi phyi ru pad+ma nyid la dgod par bya ba ste / /
de ltar hi yig las byung gti mug rdo rje'i g.yas su dgod de de bzhin rin chen sogs / /
g.yas dgod hr-i hu h+l-i las byung bum pa de rnam la ni phyag 'tshal lo / /
h+'+l-i hUM hr-I hI las byung bum pa spyan sogs g.yas su rim bzhin dgod / /
ha yig las byung rnam rgyal bum pa sgo gzhan gnas la phyag 'tshal lo / /
sangs rgyas ji bzhin rgyal sras rnams / /
'on kyang rin chen cod pan ldan / /
lha mo de bzhin lha mo rnams / /
de ltar rim bzhin rab tu gnas / /
a yig rdo rje dag las byung ba'i dpal ldan phyag na rdo rje thugs kar rdo rje nyid / /
sngon po bzung ba rna ba'i dbang po'i bdag nyid mnga' bdag mi bskyod pa dang mtshungs pa ste / /
ljang gu lho sgo'i g.yon gyi rtsig pa'i drung du de yi gdan dang mtshungs par bzhugs pa la / /
spyi bo sa la reg ste de yi zhabs la shin tu dga' bas rab tu phyag 'tshal lo / /
i yig ral gri dag las byung ba'i nam mkha'i snying po don grub dang mtshungs sna nyid kyi / /
dbang po'i rang bzhin dpal gyi rdo rje ma bcas shar sgo'i g.yas na bzhugs pa la phyag 'tshal / /
ar yig rin chen las byung sa yi snying po rin chen 'byung ldan dang mtshungs sku mdog dmar po nyid / /
mig gi dbang po'i rang bzhin dpal ldan gzugs kyi rdo rje mar bcas lho sgo'i g.yas gnas dang / /
oM yig pad byung 'jig rten dbang phyug 'od dpag med mtshungs rdo rje rjes / /
bcas dang lce dbang rang bzhin byang sgo'i g.yas su gnas la phyag 'tshal lo / /
al yig 'khor lo las byung sgrib pa rnam sel mdzes pa'i gser dang mtshungs pa yi / /
lus kyi dbang po'i rang bzhin dpal ldan rgyal ba rnam par snang mdzad dang mtshungs pa / /
gang gi pang na reg bya rdo rje ma dang bcas nub sgo'i g.yas phyogs na / /
rgyun du yang dag gnas pa de la rtag tu gus pas rab tu phyag 'tshal lo / /
aM yig rdo rje dag las byung ba'i kun du bzang / /
sku la chos kyi dbyings kyi rdo rje ma yis 'khyud / /
yid kyi rang bzhin dpal ldan rdo rje sems dpar mtshungs / /
shar sgo'i g.yon du gnas pa la phyag 'tshal / /
a yig dang ni rdo rje dag las byung ba'i rdo rje ma ste sgra yi rang bzhin dang / /
dpal ldan phyag rdor dang mtshungs shes rab pha rol phyin ma dang mtshungs byang sgo'i g.yon du gnas / /
A la yig dang ni 'khor lo dag las byung ba'i dri yi rdo rje ma ste dri yi rang bzhin dang / /
dpal ldan spyan ma dang mtshungs nam mkha'i snying po dang bcas rlung mtshams bzhugs la phyag 'tshal lo / /
au yig chu skyes dag las byung ba'i gzugs kyi rdo rje ma ste gzugs kyi rang bzhin dang / /
dpal ldan bdag gi ma mtshungs sa yi snying po dang bcas dbang ldan la gnas phyag 'tshal lo / /
Ar yig dang ni rin chen las byung ba yi ro yi rdo rje ma ste ro yi rang bzhin dang / /
dpal ldan gos dkar mo mtshungs 'jig rten dbang po dang bcas bden bral la gnas phyag 'tshal lo / /
ai yig dang ni ral gri dag las byung ba'i reg bya rdo rje ma ste reg bya'i rang bzhin dang / /
sgrol ma dang mtshungs sgrib pa rnam sel dang bcas me mtshams gnas la phyag 'tshal lo / /
A yig rdo rje las byung chos dbyings rdo rje ma ste rdo rje dbyings ma dang mtshungs ma / /
kun du bzang po dang ni bcas pa nub sgo'i g.yon la gnas pa la ni phyag 'tshal lo / /
khro rnams ral gcig dmar la ser / /
ngag lag rkang bshad rang bzhin te / /
sangs rgyas sras rnams dang mtshungs ba / /
g.yas brkyang zhabs dang yul gyis brgyan / /
yaM yig dang ni ral gri dag las byung ba'i bgegs kyi dgra nyid nam mkha'i snying po mtshungs / /
rengs byed ma ni mA rI tsi mtshungs spangs gnas shar sgo'i dbus su chu skyes dkar po dang / /
nyi ma la gnas pa dang raM yig dbyug pa las byung shes rab mthar byed sa snying dang / /
mtshungs dang nga rgyal ma mtshungs tsun+da dang bcas lho phyogs la gnas dag la phyag 'tshal lo / /
byang sgor pad+ma zla ba la gnas waM yig chu skyes dag las byung ba'i pad+ma'i dgra / /
'jig rten dbang phyug dang mtshungs rmongs byed ma ni khro gnyer can ma dang ni mtshungs pa dang / /
laM yig tho ba las byung gshin rje'i dgra nyid sgrib pa sel mtshungs shin tu brtson 'grus ma / /
rdo rje lcags sgrog dang ni mtshungs pa paM gnas nub phyogs la gnas zhabs la phyag 'tshal lo / /
rdo rje dung dang gzer bu dang / /
dpal 'bras cod pan bza' dang / /
de ltar phyag mtshan rnams las byung / /
so so'i ming gis mchod byed pa / /
ka tsa Ta pa ta sa sde tshan thung du thogs las byung ba ni / /
lha dang gshin rje la sogs g.yas kyi 'dod yon rnams dang steng dang 'og /
'dir ni rim pa bzhin du glu ma dri ma spos ma gsol zas ma / /
lho mo sgeg mo gar ma ma lus phyag gnyis zla ba'i zhal dang ldan / /
pa Ta ha dang snod mar me / /
mu tig phreng dang phreng chu skyes / /
rim bzhin phyag mtshan las byung ba / /
lha mo thams cad sa bon mdog /
sA tA pA TA tsA kA'i sde tshan ring po brtsegs pa gyur las byung ba yi / /
chu sogs g.yon gyi 'dod pa yon rnams dang steng dang 'og rnams la / /
de ltar rim pa bzhin du sgra ma bzhad ma bdud rtsi ma rnams dang / /
mar me ma dang phreng ba ma dang 'dod pa rnams la phyag 'tshal lo / /
zhes pa ni thugs kyi 'khor lo la phyag btsal ba'i tshigs su bcad pa'i rim pa'o / /
lha mo tsa rtsi kA sogs sa ga'i rkang stabs dang / /
zhal gcig spyan gsum rig byed lag dang ldan pa yi / /
lte ba'i pad+ma la gnas gshin rje'i rtsa rnams kyi / /
rnam par dag pa'i rin chen dang ldan cod pan can / /
shar du ha yig gri gug las byung tsa rtsi kA / /
gri gug rtse gsum thod pa kha T+wAM ga nyid bsnams / /
phyag na 'dzin pa'i dbang po dang bcas gang yin pa / /
ro dang pad+ma dmar gnas la ni phyag 'tshal lo / /
tsa rtsi kA sogs pad+ma bsnams / /
rim pas chu tshod rtsa rang bzhin / /
mdun nas g.yas skor rim pa bzhin / /
pad+ma rnams la rol pas bzhugs / /
'jigs byed drag po mche ba gnyis gtsigs ma dang kha nas me 'bar ma dang rlung shugs rab gtum ma / /
gtum mig ma dang sna chen ma rnams klu yi pad 'dab rnams la rtsa rtsi kA la phyogs nas gnas pa'o / /
brgyad rnams dpal gyi gtso mo dang mtshungs hri ya yir sbre hi yig rnams dang gri gug las byung bsgom / /
yu y+l-iM yaM rnams dang ni gri gug las byung dpal gyi rnal 'byor rnams la 'dir ni phyag 'tshal lo / /
haHyig dbyug pa dag las byung ba'i phag mo dmar mo dang ni bde byed dkar po dang bcas nyi ma yi / /
pad+ma ma he'i steng gnas phyag na dbyug pa ral gri lcags sgrog phub chung rnams dang ldan pa / /
gshin rje la ni bzhugs pa'i zhabs gnyis dag la nges par phyag 'tshal / /
keng rus dus mtshan ma dang khro gdong dus kyi lce dang gtsigs ma / /
nag mo 'jigs ma gzugs ngan klu yi 'dab ma la gnas lha rnams / /
dpal gyi lha mo dang mtshungs hri ra ri r+r-i hr-I ru rl-i raM rnams dang / /
dbyug pa las byung dpal ldan rnal 'byor ma la phyag 'tshal / /
taM yig rtse gsum dag las byung ba'i drag mo nyid kyi phyag na rtse gsum cang te'u kha twAM ga dang ltos 'gor dkar po / /
rim pa ji lta ba rnams gshin rje dang bcas byang du khyu mchog dang ni pad+ma dmar po la gnas pa la phyag 'tshal / /
gau rI dang ni gaM gA ma dang rtag ma shin tu mgyogs ma 'degs ma mtshan nyid ldan ma dang / /
ser skya ma dang nag mo rnams te de ltar brgyad rnams drag mo'i klu yi pad 'dab la gnas rnams / /
dpal gyi drag mo dang ni mtshungs ma tu wa wi w+r-i huM nyid rnams dang wu w+l-i wa rnams / /
rtse gsum dag las byung ba de rnams kun la rab tu dad pa'i sgo nas nges par phyag 'tshal lo / /
hA yig rdo rje las byung dbang mo gser gyi kha dog dang mtshungs / /
rdo rje mda' dang dril bu gzhu ni lag pa'i pad+mas 'dzin ma / /
lha min dang bcas chu bdag phyogs su glang po dkar po dang ni / /
pad+ma dmar po'i steng na gnas pa la ni rab tu phyag 'tshal / /
rdo rje 'od ma rdo rje lus ma gser mchog ldan ma rigs 'dzin ma sna tshogs ri mo ma / /
chu shing ma dang zung rdu sel la ma shin tu sgrol ma rnams ni lag 'dzin pad 'dab la / /
gnas pa brgyad rnams dpal gyi gtso mo dang mtshungs h+li la l-i l+l-i laM rnams dang ni / /
rdo rje dag las rab tu byung ba'i rnal 'byor ma rnams kun la 'dir ni nges par phyag 'tshal lo / /
k+ShA yig dung dag las byung tshangs ma zhal bzhi nyi ma'i spyan ldan kha dog ser po dung dang dbyug pa spyi blugs thod pa rnams dang ldan pa / /
sprin gyi kha dog dang ni mtshungs pa'i 'phrog byed dang ni bcas pa rlung mtshams dang pa pad dkar steng nag gnas pa la ni phyag 'tshal / /
nyi ma'i bu mo pad+ma'i mig ma chu skyes ldan ma blo ma dag gi dbang phyug ma rnams dang / /
glu ma dang ni glog ma dran ma rnams ni rig byed zhal gyi pad+ma 'dab ma la ni gnas pa rnams / /
rim pa bzhin du k+Sh+l-I lA l-I l+r-I k+Sh+l-I lU l+l-i laH rnams dang dung dag las ni byung ba yi / /
tshangs ma dang ni rnal 'byor ma rnams kun la rab tu dang bas yang dag phyag 'tshal lo / /
k+Shu dang pad+ma las byung bkra shis ma ni zla ba dang mtshungs pad phreng ka ma la dang rin chen nor bu phyag ldan ma / /
ra yi gdong can dang bcas dbang ldan phyogs na seng ge pad dkar steng na gnas pa'i zhabs kyi pad+ma la ni nges par phyag 'tshal lo / /
dpal ldan dkar mo zla ba'i ri mo can ma ri bong 'dzin zhal dang pa'i mdog ma 'dzin byed ma / /
pad+ma'i dbang phyug ma dang 'od zer can ma dri med zla 'dzin ma rnams dbang ldan mtshams nyid du / /
bkra shis ma yi pad 'dab rnams la rim bzhin k+Shu wA wI w+r-I k+ShU wU w+l-I waH rnams dang ni / /
pad+ma dag las yang dag byung ba'i rnal 'byor ma rnams kun la thams cad phyag 'tshal lo / /
k+Sh+R-I yig shak+ti las byung gzhon nu ma nyid nyi ma dang mtshungs / /
shak+ti lcags kyur rin chen zhags pa rnams ni phyag gis 'dzin ma / /
bden bral mtshams nas rma bya pad+ma dkar po'i steng na gnas pa'i / /
tshogs kyi bdag po dang ni bcas pa gang yin de la phyag 'tshal / /
pad+ma ma dang yan lag med ma gzhon nu ma dang seng ge 'gros ma rin chen phreng ba ma / /
mig mdzes ma dang kun ma bzang mo rnams ni gtso mo chu skyes gtsug phud can gyis 'gros ma yi / /
pad+ma'i 'dab ma la gnas rim pa bzhin du k+Sh+R-I rA rI r+r-I k+Sh+R-I rU rl-I raH rnams dang ni / /
shak+ti dag las byung ba'i lha mo de rnams dang ni bcas ba rnams la rgyun du phyag 'tshal lo / /
k+ShI yig 'khor lo dag las byung ba'i dpal ldan khyab 'jug ma nyid / /
zhal bzhi dang bcas pa yis gnag pa'i sku mnga' 'khor lo dbyug pa / /
chu skyes dang ni dag pa'i dung rnams 'dzin pa'i phyag ldan me mtshams / /
pad+ma dkar po dang ni bya khyung la gnas de la phyag 'tshal / /
dpal mo sgyu 'phrul ma dang grags ma bkra shis ma dang shin tu rgyal ma dpal rgyal rnams dang / /
rab tu rgyal ma dpal ldan 'khor lo can ma dag dang brgyad ni khyab 'jug ma yi pad 'dab la / /
gnas pa rnams ni rim pa bzhin du k+ShI yA yI yar-I k+ShI yU yal-I yaHma lus pa rnams dang / /
'khor lo dag las byung ba'i lha mo de rnams dang bcas rnams la dang bas rgyun du phyag 'tshal lo / /
lho sgo'i g.yon gyi 'dod yon rnams la ka kha ga g+ha nga rnams tsheg drag dang bcas pa'i / /
sa bon rnams dang so so'i phyag mtshan rnams las byung ba'i 'dod ma lnga rnams phyag gnyis ri bong zhal / /
shar sgo la sogs rnams kyi g.yas kyi 'dod yon rnams la sa bon rang bzhin tsa Ta pa ta yi / /
sde tshan rnams las de ltar rab tu byung ba de rnams lnga lnga so so'i phyogs la gnas pa dang / /
shar sgo'i g.yon gyi 'dod yon la / /
sa sde las byung ha sde las / /
byung ba byang g.yon de las gzhan / /
k+Shi yig las byung rnams la 'dud / /
ces pa rnams gsung gi 'khor lo'i tshigs su bcad pa'o / /
tsa rtsi kA sogs dang mtshungs 'jig rten skyong ba rnams kyi rigs rnams / /
rigs byed brgyad dang bcu drug pad+ma'i 'dab ma su ma brtsegs la gnas / /
a sogs sa bon rnams dang rdo rje las byung rdo rje dang bcas / /
khyab 'jug la sogs rnams dang tshes kyi lha mo rnams dang bcas pa / /
nga di dr-i du d+l-i ngaM /
g+ha g+hi g+h+r-i g+hu g+h+l-i g+haM /
ga gi gr-i gu gl-i gaM kha khi khr-i khu kh+l-i khaM /
ka ki kr-i ku kl-i kaM /
rnams dang 'khor lo las byung ba / /
pang gnas rnams ni mnga' bdag dang mtshungs rol pas gnas / /
dpal gyi dgun zla tha chungs tshes rnams dang ni nges par dpung mgo'i tshigs kyi rang bzhin can / /
'di rnams dang bcas shar sgo'i g.yon du bya khyung pad+ma dmar po'i steng gnas kaM yig dang / /
'khor lo las byung ba yi khyab 'jug ljang gu'i lus la dpal mo gnod sbyin dang ni mtshungs pas 'khyud / /
'khor lo dang ni dbyug pa dag dang chu skyes dung dag 'dzin pa rnams la phyag 'tshal lo / /
nya nyi nr-i nyu ny+l-i nyaM /
dz+ha dz+hi dz+h+r-i dz+hu dz+h+l-i dz+haM /
dza dzi dzr-i dzu dz+l-i dzaM /
tsha tshi tsh+r-i tshu tsh+l-i tshaM /
tsa tsi ts+r-i tsu ts+l-i tsaM /
rnams dang ral gri las byung pang gnas rnams / /
mnga' bdag dang mtshungs rol pas gnas pa dpal gyi dpyid zla 'bring po'i tshes rnams dang ni gtum mo'i tshogs kyi rang bzhin can de nyid do / /
'di rnams dang bcas shar sgo'i g.yas su yi dags dang ni chu skyes dmar po'i steng gnas pa / /
tsaM dang ral gri dag las byung ba'i srin po dmar mo dbang mo dang bcas ral gri gri gug dang / /
phub dang thod pa phyag gis 'dzin pa gang yin de la bdag nyid gus pas phyag 'tshal lo / /
Na Ni N+r-i Nu N+l-i NaM /
D+ha D+hi D+h+r-i D+hu D+h+l-i D+haM /
Da Di D+r-i Du D+l-i DaM /
Tha Thi Th+r-i Thu Th+l-i ThaM /
Ta Ti T+r-i Tu T+l-i TaM /
zle Ti /
rnams dang shak+ti las byung pang gnas rnams ni mnga' bdag dang mtshungs rol pas gnas / /
dpal gyi dbyar zla ra ba'i tshes rnams dang ni lag mgo'i tshigs kyi rang bzhin gcig nyid de / /
'di rnams dang bcas gshin rje phyogs kyi sgo yi g.yas su lug dang pad+ma dmar po'i steng / /
gnas pa T+wAM dang shak+ti las byung sreg za kha dog dmar po shak+ti dbyug pa dang / /
chu skyes spyi blugs dus kyi phyag na bsnams pa drag mos 'khyud pa de la phyag 'tshal lo / /
ma mi mr-i mu m+l-i maM /
b+ha b+hi b+h+r-i b+hu b+h+l-i b+haM /
ba bi br-i bu bl-i baM /
pha phi phr-i phu ph+l-i phaM /
pa pi pr-i pu p+l-i paM /
rnams dang zhags pa las byung par gnas rnams ni mnga' bdag dang mtshungs rol pas gnas / /
dpal gyi dbyar zla tha chungs tshes rnams dang ni dpyid mgo'i tshes kyi rang bzhin can nyid do / /
'di rnams dang bcas byang sgo'i g.yas su chu srin dang ni pad+ma dmar po'i steng na gnas / /
paM yig dang ni zhags pa dag las byung ba'i chu bdag zhags pa rin chen sprul nyid dang / /
nor bu rnams ni rig byed phyag na 'dzin cing phag mo dang bcas zhabs la phyag 'tshal lo / /
na ni nr-i nu n+l-i naM /
d+ha d+hi d+h+r-i d+hu d+h+l-i d+haM /
da di dr-i du d+l-i daM /
tha thi thr-i thu th+l-i thaM /
ta ti tr-i tu t+l-i taM /
rnams dang rdo rje las byung pang gnas rnams ni mnga' bdag dang mtshungs rol pas gnas / /
de ltar ston zla 'bring bo'i tshes rnams dang ni g.yon na rnam par dag pa'i rang bzhin can / /
'di rnams dang bcas nub sgo'i g.yas su sna thag can dang chu skyes dmar po'i steng gnas pa / /
taM yig dang ni rdo rje dag las byung ba'i dbang po ser po phyag na rdo rje dang / /
mda' dang dril bu gzhu rnams 'dzin pa tsa tsi kA dang bcas pa de la phyag 'tshal lo / /
Th+ka Th+ke Th+k+r-i Th+ku Th+k+l-i Th+kaM /
shi shi sh+d-i shu sh+l-i shaM /
Sha Shi Sh+r-i Shu Sh+l-i ShaM /
wa wi w+r-i wu w+l-i waM /
sa si sr-i su sl-i saM /
rnams dang rtse gsum las byung pang gnas rnams ni mnga' bdag dang mtshungs rol pas gnas / /
dgun zla ra ba'i tshes rnams dang ni long bu'i tshogs kyi rang bzhin can de 'di rnams dang / /
bcas pas byang sgo'i g.yon du khyu mchog dang ni chu skyes dmar po'i steng du yang dag gnas / /
saM yig dang ni rtse gsum las byung 'phrog byed sngon bo rtse gsum mda' dang kha T+wAM ga /
gzhu rnams phyag gis 'dzin dang gshin rje dang mtshungs ri yi bu mo bang gnas la phyag 'tshal / /
sA sI sr-I sU sl-I sAH /
wA wI w+rI wU w+l-I wAM /
ShA ShI Sh+r-I ShU Sh+l-I ShAH /
shA shI shr-I shU sh+l-I shAH /
Th+kA Th+kI Th+k+r-I Th+kU Th+k+l-I Th+kAH /
rnams dang dbyug pa las byung bang gnas rnams ni mnga' bdag dang mtshungs rol pas gnas / /
de ltar dgun zla 'bring po'i tshes rnams dang ni rkang g.yas long mo'i tshigs kyi rang bzhin te /
de rnams dang bcas nub sgo'i g.yon du ming dang nyi ma'i mdog ldan steng gnas pa / /
Th+kAHyig dpal gyi dbyug pa dag las byung ba'i gnod sbyin nor bu dbyug pa sre mo dang / /
pad+ma rnams ni phyag na 'dzin pa'i khyab 'jug dang mtshungs nor dbang pang gnas la phyag 'tshal / /
tA tI tr-I tU t+l-I tAH /
thA thI thr-I thU th+l-I thAH /
dA dI dr-I dU d+l-I dAH /
d+hA d+hI d+h+r-I d+hU d+h+l-I d+hAH /
nA nI nr-I nU n+l-I nAH /
rnams dang dung las byung ba pang gnas rnams ni mnga' bdag dang mtshungs rol pas gnas / /
de ltar ston zla tha chungs tshes rnams dang ni pus mo'i tshigs kyi rang bzhin can nyid de / /
ngang pa chu skyes dkar po la gnas nAHyig dang ni dung las byung ba'i tshangs pa nyid / /
ser po dung dang phreng ba chu skyes spyi blugs rig byed phyag gis 'dzin la khyab 'jug mas / /
'khyud pa'i zhal bzhi ser dang dkar dang dmar ba de la phyag 'tshal lo / /
pA pI pr-I pU p+l-I pAH /
phA phI phr-I phU ph+l-I phAH /
bA bI br-I bU bl-I bAH /
b+hA b+hI b+h+r-I b+hU b+h+l-I b+hAH /
mA mI mr-i mU m+l-I mAH /
rnams dang sta re las byung pang gnas rnams ni mnga' bdag dang mtshungs rol pas gnas / /
ston zla ra ba'i tshes rnams dang ni g.yas kyi dpyi mgo'i tshigs rnams rnam par dag pa yi / /
rang bzhin de rnams dang bcas dpang ldan mtshams su byi ba chu skyes dkar po'i steng gnas pa / /
mAHyig sta re las byung tshogs bdag dkar bo steng gnas sta re rdo rje zhags ba nor bu rnams / /
phyag gis rim bzhin bsnams la gdong drug mas 'khyud de yi zhabs la rgyun du phyag 'tshal lo / /
TA TI T+r-I TU T+l-I TAH /
ThA ThI Th+r-I ThU Th+l-I ThAH /
DA DI D+r-I DU D+l-I DAH /
D+hA D+hI D+h+r-I D+hU D+h+l-I D+hAH /
NA NI N+r-I NU N+l-I NAH /
rnams dang dung las byung ba pang gnas rnams ni mnga' bdag dang mtshungs rol pas gnas / /
dbyar zla 'bring po'i tshes rnams dang ni lag mgo'i tshigs kyi rang bzhin de rnams dang bcas pa / /
bden bral mtshams su rma bya chu skyes dkar po la gnas NAHyig dang ni mdung dag las / /
byung ba'i ro yig gdong can dmar bo shak+ti dang ni mdung dang nor bu me long rnams / /
gang gi phyag na gnas pa dang ni dpa' mo dang bcas de la gus pas phyag 'tshal lo / /
tsA tsI ts+r-I tsU ts+l-I tsAH /
tshA tshI tsh+r-I tshU tsh+l-I tshAH dzA dzI dzr-I dzU dz+l-I dzAH /
dz+hA dz+hI dz+h+r-I dz+hU dz+h+l-I dz+hAH /
nyA nyI ny+r-I nyU ny+l-I nyAH /
rnams dang ljon shing las byung pang gnas rnams ni mnga' bdag dang mtshungs rol pas gnas / /
dpyid zla tha chungs tshes rnams dang ni gru mo'i tshigs kyis rnam par dag pa'i rang bzhin te / /
de rnams dang bcas me yi mtshams su ri dgas chu skyes dkar po la gnas nyAHyig dang / /
ljon shing dag las byung ba'i rlung lha nag po phyag na ljon shing lha shing me tog dang / /
nor bu ut+pal sngon po rnams 'dzin rgya mtsho'i zhal ma pang gnas de la phyag 'tshal lo / /
kA kI kar-I kU kal-I kAH /
khA khI khar-I khU khal-I khAH /
gA gI gr-I gU gl-I gAH /
g+hA g+hI g+h+r-I g+hU g+h+l-I g+hAH /
ngA ngI ng+r-I ngU ng+l-I ngAH /
rnams dang dbyug pa las byung pang gnas rnams ni mnga' bdag dang mtshungs rol pas gnas / /
de ltar dpyid zla ra ba'i tshes rnams dang ni dpung pa'i tshigs kyi rang bzhin can nyid de / /
de rnams dang bcas lho sgo'i g.yon gyi phyogs su ma he chu skyes dmar po'i steng gnas pa / /
ngAHyig dbyug pa las byung shin tu sngo ba dbyug pa ral gri lcags sgrog zhags pa rnams / /
dus kyi phyag gis 'dzin la 'phrog byed dang mtshungs gshin rje ma nyid par gnas la phyag 'tshal / /
khro rgyal rnams ni g.yas pa brkyang / /
lha mo rnams ni g.yon brkyang gnas / /
zhal gcig rgya mtsho phyag ldan zhing / /
spyan gsum rin chen cod pan can / /
haM yig dang ni rdo rje dag las lha dbang lus ldan phyag na rdo rje dang mtshungs gtsug tor can / /
de nyid pang gnas hAHyig dang ni gri gug dag las byung ba'i shin tu sngon mo dus kyi phyag /
gri gug rdo rje thod pa dril bu 'dzin pa dag ni steng du mkha' lding rlung gi shing rta la / /
yang dag gnas pa'i khu ba 'dzag pa'i rang bzhin de dag zhabs la rab tu dang bas phyag 'tshal lo / /
yaM yig dbyug pa dag las byung ba'i khro bo dbyug sngon can de gshin rje'i dgra yi yum mtshungs dang / /
lAHyig dang ni 'khor lo las byung 'od zer can ma gser mtshungs 'khor lo dbyug pa dung dang ni / /
rin po che rnams phyag gis pad+mas 'dzin pa dang bcas shar sgo'i dbus su phag pa bdun gyis drangs / /
shing rta la gnas dri chu rnam par dag pa de dag zhabs kyi pad+ma la ni phyag 'tshal lo | /
rmongs byed ma mtshungs rAM yig mda' dag las ni Tak+ki rA dza / /
wAHyig tho ba las byung tsun+da sku mdog dkar mo len pa'i / /
rang bzhin tho ba mdung dang pad+ma me long rnams 'dzin gshin rjer / /
rtas drangs shing rta la gnas de dag la ni rab tu phyag 'tshal / /
nga rgyal can mtshungs wAM yig gtun shing las byung mi g.yo ba ste / /
rAHyig mda' dag las byung khro gnyer can ma 'gro ba'i rang bzhin / /
mda' dang lcags kyu gzhu dang zhags pa rnams ni phyag ldan dmar mo / /
byang du seng ge'i shing rta la gnas de dag la ni phyag 'tshal / /
rengs byed ma mtshungs laM yig dbyug to dag las byung ba'i stobs chen / /
yAHyig gtun shing las byung rdo rje lcags sgrog ma nyid nag mo / /
ral gri rdo rje dung dang dril bu rnams 'dzin bshad pa'i rang bzhin / /
chu ltar glang chen shing rta la gnas de dag la ni phyag 'tshal / /
kun du bzang mo dang mtshungs hUM yig dang ni dpal gyi gri gug las byung gnod mdzes dang / /
hAHyig rdo rje las byung drag mig ma nyid ljang gu phyag gis sta re rtse gsum dang / /
sbrul zhags snying gar 'dzin cing kha T+wAM ga bcas kyis 'khyud 'og tu klu yi lag ldan pa'i / /
shing rta la gnas b+ha ga dri chu'i rang bzhin rnam dag la ni phyag 'tshal lo / /
phyogs skyong dang mtshungs klu rnams kyis / /
dbu la gdengs ka lnga ru 'dod / /
'on kyang rgyal ba rnam rgyal ni / /
dbul gdengs ka bdun du 'dod / /
hUM yig rdo rje las ni byung ba'i rgyal ba sku mdog ljang gu / /
bdud rtsi'i bum pa rdo rje chu skyes rin chen phyag rnams kun gyis / /
bzung ba rkang g.yon mthe chung rnam par dag pa sngon mo dang bcas / /
steng du nam mkha'i dkyil 'khor la gnas de dag la ni phyag 'tshal / /
sgo 'gram rnams su g.yo ba'i rtse mo can dang chu dang sa rnams dkyil 'khor so so'i kha dog gis / /
shar la sogs pa'i g.yon du dgod pa h+ya yig rgyal mtshan las byung karko Ta nyid nag po ni / /
ming med rnam par dag pa ca spyang gdong mas 'khyud dang hraM yig bkra shis las byung chu bdag nyid / /
nyi ma dang mtshungs gung mo rnam par dag pa stag gdong ma dang bcas la rim bzhin phyag 'tshal lo / /
hwa yig chu skyes las byung dga' bo dkar po nyid / /
mdzub mo rnam par dag pa phag gdong mas 'khyud dang / /
h+la yig 'khor lo las byung 'jog po ser po nyid / /
mthe bo rnam dag khyi gdong dang bcas la phyag 'tshal / /
nub sogs g.yas su h+lA yig 'khor lo las byung pad+ma chen po ser po khwa gdong bcas / /
hA yig dag ni pad+ma dag las byung ba'i rigs ldan dkar po bya rgod gdong bcas dang / /
hrA yig bkra shis las byung ltos 'gro dung skyong dmar po 'ug gdong ma dang bcas pa dang / /
h+yA yig rgyal mtshan las byung pad+ma dkar min bya khyung gdong bcas rnams la phyag 'tshal lo / /
k+ShuM yig rdo rje las byung rnam rgyal sngon po nyid / /
rkang pa g.yas pa'i mthe bo la sogs pa nyid kyi / /
rnam par dag pa rdo rje mig ma dang bcas pa / /
'og tu ye shes la gnas pa la phyag 'tshal lo / /
lho sgo'i g.yon gyi 'dod yon la ni nges par gsal byed ka kha ga g+ha nga rnams thig le dang / /
bcas pa'i sa bon las byung mi 'dod ma rnams zhal gcig phyag gnyis ma ste mda' yi grangs rnams so / /
shar la sogs pa'i g.yas kyi 'dod yon rnams la tsa Ta pa ta'i sde tshan rnams las rab tu byung / /
de ltar de rnams so so'i phyogs la lnga yi grangs kyi sa bon dang bcas so so'i phyag mtshan no / /
de ltar sa sde'i shar gyi g.yon / /
'dod yon la ste ha ste byang / /
de las gzhan pa k+Sha yig las / /
byung ba rnams la phyag 'tshal lo / /
'khor lo la gnas lha nyid de rnams ma lus pa / /
zhal gcig phyag gnyis ma ste spyan gsum dang ldan ma / /
phyag rgyas spras shing skra grol na bza' rnams dang bral / /
dpal gyi mgo bo'i phreng ba'i gri gug thod pa'i phyag /
hA yig gri gug las byung rdo rje spyan ma nyid / /
ljang gu rgyan dang bcas pa g.yon pa'i mthe'u chung gi /
rnam par dag pa'i sku mnga' steng gi phyogs nyid du / /
rkang brgyad 'khor lo ljang gu la ni gnas la phyag 'tshal lo / /
gang gi me dang rlung dkyil 'khor lo dag gi dbus kyi cha / /
ka sde brtsegs pa dang ni gri gug las byung khyi gdong ma / /
nag mo 'jog po dang ni bcas pa lha yi dbang po'i phyogs su / /
ral gri can dang 'khor lo dmar po la ni gnas la phyag 'tshal / /
de bzhin k+Sha ya rA wa la dang / /
gri gug las byung phag gdong dmar mo / /
dga' bo dang bcas lho yi phyogs su / /
dom dang 'khor lo gnas la phyag 'tshal / /
de bzhin ha ya ra wa la dang / /
gri gug las byung stag gdong dkar mo / /
chu bdag dang bcas byang gi phyogs su / /
g.yag dang 'khor lor gnas la phyag 'tshal / /
de bzhin Th+ka sha Sha wa sa dang / /
gri gug las byung ce spyang gdong ma / /
ser mo karko Ta bcas nub tu / /
seng ge 'khor lor gnas la phyag 'tshal / /
tu pu Tu tsu rnams dang gri gug las byung bya yi dbang po 'ug pa bya rgod khwa rnams dang / /
mtshungs pa'i gdong can ser mo dkar mo dmar mo nag mo rnams ni pad+ma dung skyong dga' bo dang / /
pad+ma chen po dang bcas rlung dang 'phrog byed ster byed me mtshams rnams su shing rta'i tshogs bcom nas / /
longs spyod pa yi bzhon pa mig sngon bya long b+he duN+Da dang 'khor lo dkar po gnas la phyag 'tshal / /
haHyig gri gug las byung sngon mo kha dog sngo / /
rgyal ba dang bcas 'og tu rlung dang 'khor lo nyid / /
sngon po la gnas phyag 'tshal sngon ltar dgu po yang / /
lag pa g.yas g.yon sor mo rnam dag lha mo / /
a yig las byung zla ba dbang po'i phyogs gnas / /
aHlas byung ba'i snang byed bden bral la gnas / /
de dag sa yi dkyil 'khor gnas la phyag 'tshal / /
hUM yig dang ni aM yig oM yig hoHrnams las byung ba yi / /
chos kyi 'khor lo dpal gyi bum pa bzang po mchog gi rnga dang / /
dpag bsam shing rnams dkar min dmar po dkar po ser po rnams ni / /
rim bzhin shar la sogs pa'i rta babs la gnas rnams la phyag 'tshal / /
rgyal ba mi bskyod pa la dpal ldan rgyal ba rdo rje sems dpas rgyas ni gdab par bya / /
de ni rgyal ba mi bskyod pa ste don grub rgyal ba nor bu'i phyag ldan de nyid kyis / /
chu skyes phyag ldan de nyid 'khor lo can no yang ni de yi rgyal ba rnams par shes / /
spyi bo la gnas sgrib pa bral ba so so'i phyag rgya mdzad la dang bas phyag 'tshal lo / /
nam mkha' dang ni rlung dang sreg byed chu dang sa yi rang bzhin gyis / /
sngon du gsungs pa'i khams rnams las byung bde bar gshegs pa ji lta bu / /
de bzhin 'khor lo 'di las gzhan pa'i lha rnams ma lus pa nyid kyi / /
con pan mchog las yang dag gnas pa de rnams la ni phyag 'tshal lo / /
de ltar phyag btsal nas mchod pa bya ba ni / /
de yang 'phags pa spyan ras gzigs dbang phyug gis 'dod pa'i dri ma med par gsungs pa ltar / /
de las rgyal ba ma lus mchod pa'i don du spros pa'i 'od zer de rnams slar bkug ste rang gi snying ga'i zla ba'i rdo rje la zhugs par bsam par bya'o / /
de nas zla ba'i dkyil 'khor la mchod pa'i lha mo bcu gnyis kyi sa bon gyi yi ge rnams bsams la /
de nas so so'i sa bon las mchod pa'i lha mo rnams spros pa ni /
oM ts+tsh+dz+dz+h+nyAbadzra gan+d+he gan+d+ha a rtsa naM ku ru ku ru swAhA /
oM ts+tsh+dz+dz+h+nyA badzra mA le mA la artsa ni ku ru ku ru swA hA /
oM T+sh+D+h+na badzra d+hU pe d+hU pa atsa naM ku ru ku ru swA hA /
oM T+sh+d+n+Tha badzra pra dI pe pra dI pa artsa naM ku ru ku ru swA hA /
oM p+ph+p+b+h+ma badzra a mr-i te nai be d+ya pU dzAM ku ru ku ru swA hA /
oM p+ph+b+b+h+mA badzra ak+Sha te ak+Sha ta pha la artsa naM ku ru ku ru swA hA /
oM t+th+d+d+h+na badzra lA s+ye bas+t+ra A b+ha ra Na pU dzAM ku ru ku ru swa hA /
oM t+th+d+d+h+nA badzra hA s+ye g+ha N+TA da R+sha pU dzA ku ru ku ru swA hA /
oM k+kh+g+g+h+da badzra wA d+ye pU dzA ku ru ku ru swA hA /
oM k+kh+g+g+h+dA badzra nr-i t+yaM nr-i t+ya pU dzAM ku ru ku ru swA hA /
oM s+WaSh+sh+ng+ga badzra gI ti gI ta pU dzAM ku ru ku ru swA hA /
oM s+WaSh+sh+ng+gA badzra kA me sarba bud+d+ha bo d+hi satwa nAM kro d+hA a d+hi nAM tse ba badzra su ra ta pU dzAM ku ru ku ru swA hA /
de ltar sngags kyi rkang pa rnams kyis sangs rgyas la sogs pa rnams la yid kyis mchod par bya'o / /
de nas sdig ba bshags pa ni sdig pa dpag med byas pa rnams / /
so so nyid du bshags par bgyi / /
bsod nams la rjes su yi rang ba ni /
rdzogs sangs rgyas dang byang chub sems dpa' 'phags pa'i dge 'dun rnams kyi dge ba dpag med gang byas pa / /
de rnams kun la rjes su yi rang ba dang sdig bral byang chub spyod la rjes su bzhugs par zhu / /
de nas dkon mchog gsum la skyabs su 'gro ba ni /
sangs rgyas chos dang dge 'dun srid pa'i 'jigs pa 'joms pa rnams la byang chub bar du skyabs su mchi / /
de nas bdag nyid dbul ba dang bsod nams yongs su bsngo ba ni /
bdag gi ji srid len gyur lus 'bul sems can ma lus don phyir bdag nyid rdzogs pa'i sangs rgyas shog /
de ltar bdun rnam par dag pa'i mchod pa byas nas /
de nas rtsa ba gsum dran par bya'o / /
pha rol tu phyin pa bcu bsgom par bya'o / /
tshangs pa'i gnas bzhi bsgom par bya'o / /
bsdu ba'i dngos po bzhi bsgom par bya'o / /
mi dge ba bcu yongs su spong ba bsgom par bya'o / /
sgrib pa lnga spong ba bsgom par bya'o / /
nyon mongs pa bzhi spong ba bsgom par bya'o / /
zag pa bzhi spang ba bsgom par bya'o / /
rnam par thar ba bzhi bsgom par bya'o / /
de ltar bsgom pa la khams gsum g.yo ba dang brtan par bcas pa rnams rnam par dpyad par bya ste / /
dngos med dngos por med pa ste / /
de ltar dngos po'ang dngos por med / /
des na dngos po dngos med 'gyur / /
de phyir dngos po dmigs su med / /
ces pa'o / /
de nas 'khor ba'i phung po yongs su spang bar bya ste /
de yang de nyid las gsungs pa ltar dang por 'dir brtul zhugs dang ldan pas lus kyi dbus su chu yis me rnams bshig par byed pa'o / /
de nas me'i dngos po med pa las sa'i sra ba spangs nas tshwa bzhin du zhu ste /
chu'i dbus su 'jug par 'gyur ro / /
de nas yang chu rnams rlung gis bskams te nam mkha' la thim par 'gyur ba ste / /
de ltar khams kyi tshogs rnams myur bar rnam par 'jig par 'gyur ro / /
de nas /
sems dang me nyid mun pa'i mtha' / /
zhes pa ni nam mkha'i khams kyi dbus kyi gnas so / /
yul dang bral ba zhes pa ni rnam pa thams cad kyi gzugs brnyan kun gzhi rnam par shes par gzung bar bya'o zhes pa'o / /
de nas sngags 'di brjod par bya'o / /
oM shUn+ya tA dz+nyAn badzra swa b+hA ba At+ma ko\u0f85haM /
oM a ni mit+ta dz+nyAn badzra swa At+ma ko\u0f85 haM /
oM a pra Ni hi ta dz+nyAn badzra swa b+hA ba At+ma ko\u0f85haM /
oM a nA b+hi saM sa kA ra dz+nyAn badzra swa b+hA ba At+ma ko\u0f85haM /
zhes brjod la /
khams gsum po rdul phra rab kyi chos nyid las 'das pa'i stong pa'i rnam par bsam mo / /
de nas bcom ldan 'das sngon gyi smon lam yongs su rdzogs nas chos kyi 'khor lo rab tu bskor ba'i don du mngal du 'jug pa'i tshul gyis bskyed pa ni /
nam mkha'i khams dpag pa las 'das pa bltas la sngon du brjod pa'i rlung la sogs pa'i dkyil 'khor bzhi la sogs pa bsam mo /
h+k+Sh+m+l+W+R+YaM de nas rdo rje'i sa gzhi'i dbus su gzhal yas khang bsam pa ni /
b+hUM yig gam oM yig yongs su gyur pa las thugs dang gsung dang sku'i 'khor lo gsum gyi bdag nyid gru bzhi pa'i rten bsam par bya'o / /
de yang thugs kyi 'khor lo la rab nag po dang dmar po dang dkar po gsum gyis bskor bsgo bzhi pa kha dog sna tshogs dang ldan pa'i rta babs bzhis brgyan pa /
phyi rol du 'dod yon dang /
rin chen pha gu dang /
dra ba dang /
dra ba phyed pa dang /
ba ku li dang /
kra ma shiR+Shas spras pa /
zla ba dang /
rgyal mtshan dang /
dril bu dang /
me long dang /
rnga yab la sogs pas rnam par brgyan pa /
de'i nang gi phyed ye shes kyi 'khor lo ste /
rdo rje'i phreng bas bskor ba ka ba bcu drug gis spras pa'o / /
de nyid kyi phyed ni bcom ldan 'das kyi gnas te rdo rje phreng bas bskor ba'o / /
de ltar thugs kyi 'khor lo rnam par bsam par bya'o / /
de'i nyis 'gyur gsung gi 'khor lo rab lnga yis bskor ba'o / /
de ltar nyis 'gyur gyi sgo bzhi la sogs pa rnga yab kyi bar gyis mdzes par byas pa'o / /
de'i phyi rol du sku'i 'khor lo la de nyid nyis 'gyur gyi tshad kyis te /
rab lnga dang sgo bzhi la sogs pas mdzes par byas pa'o / /
thams cad kyi shar dang me mtshams kyis gzhi nag po'o / /
lho dang bden bral gyis gzhi dmar po'o / /
nub dang rlung mtshams kyis gzhi ser po'o / /
byang dang dbang ldan gyi sa gzhi dkar po'o / /
phyi rol du sa dang chu dang me dang rlung gi dkyil 'khor ro / /
rdo rje'i phreng ba dang /
rdo rje'i me ri dang /
rlung gi dkyil 'khor la gnas pa'i dur khrod chen po'o / /
de ltar dkyil 'khor gyi 'khor lo rnam par bsgoms la /
phyag btsal ba'i tshigs su bcad par bshad pa'i bzhugs gnas rnams su gdan rnams ji lta ba bzhin du lha rnams rnam par bsam par bya'o / /
de rnams las thugs kyi 'khor lo la baM yig yongs su gyur pa las pad+ma nyi shu rtsa bzhi rnams la gnas pa'i zla ba dang nyi ma dang bcas pa bsgom par bya'o / /
pad+ma re re la rtsa ba dang /
ra ba dang /
'dab ma dang /
ze 'bru dang /
lte ba rnams kyi sa bon rnams gzhung ches kyis dogs nas ma bris te /
de yang gzhan cung zad tsam brjod pa ni /
pad+ma'i rtsa ba dang ra ba dag las a yig las byung ba'o / /
'dab ma dang ge sar dag u yig las byung ba'o / /
de'i dbus su lte ba la a yig las zla ba'i gdan no / /
raM yig las nyi ma'i gdan no / /
de nas gtso bo'i pad+ma nyi ma nyi shu rtsa lnga pa oM yig yongs su gyur pa las te /
zla ba dang /
nyi ma dang /
sgra gcan dang /
dus me'i dkyil 'khor bzhi dang bcas pa bsgom par byas nas /
rdo rje shugs kyi ting nge 'dzin gyi skabs su bshad pa ltar me long lta bu'i ye shes la sogs pa ye shes lnga rdzogs pa dang /
phyag btsal ba'i tshigs su bcad pa'i mtshan nyid dang ldan pa'i bcom ldan 'das dus kyi 'khor lo de nyid du gsungs pa'i mtshan nyid dang ldan pa'i sna tshogs yum gyis 'khyud par bdag nyid bsams la /
nag mo 'bar ma la sogs pa'i lha mo brgyad dang /
rin po che la sogs pa'i mtshan ma blta bar byas pa 'di ni rdo rje sems dpa' bskyed pa'o / /
de nas sbyor ba'i sgra mi bskyod pa la sogs pa rgyal ba'i tshogs rnams bdag nyid kyi lus la gzhug par byas nas /
nam mkha' la sogs pa'i tshogs skyes bu dang rig ma dang /
mig la sogs pa dang /
yul rnams kyi rang bzhin gyi lha nyid du bskyed do / /
yang de rnams rang gi lus las phyung ste / /
sna tshogs yum la ji lta ba bzhin du gzhug par bya'o / /
de nas yang de ltar spros la dkyil 'khor gyi 'khor lo'i rnam par de bzhin gshegs pa rnams rang gi lus la bcug la /
rang gi rdo rje las spros te rang gi rig ma'i pad+ma'i dbus so / /
de yongs su gyur ba las lha nyid kyi dkyil 'khor rten dang brten pa ste /
lhag pa'i gtso bor mi bskyod pa bsams nas /
bcom ldan 'das kyi sku la gzhug par bya zhes pa'o / /
de nas sngar gsungs pa'i mtshan nyid dang ldan pa'i dkyil 'khor gyi bdag nyid la gnas par byas nas /
de nas oM su bi shud+d+ha d+harmA d+hA tu dz+nyAn badzra swa b+hA ba At+ma ko\u0f85haM /
zhes pa'i nga rgyal bya'o / /
de nas sems can thams cad la snying rjes dbang bskur bar bya'o / /
de yang de nyid las 'di ltar gsungs pa /
bcom ldan 'das dus kyi 'khor lo la ye shes lnga'i bdag nyid rdo rje sems dpa'i cod pan can /
shin tu rnam par dag pa'i chos kyi dbyings kyi rang bzhin du bsam par bya'o / /
de nas 'gro ba rigs drug gi gnas nas sems can thams cad bkug ste /
de rnams kyi dkyil 'khor du zhugs par rnam par bsam par bya'o / /
de nas rnam par snang mdzad la sogs pa'i de bzhin gshegs pa'i khams rnams dang bcas pa rnams rang gi snying gar zhu ste /
byang chub sems su zhu ba'i rang bzhin du gyur pa /
rang gi gsang ba'i rdo rje nas spros pa'i byang chub sems des /
sems can thams cad la dbang bskur bar bsam par bya'o / /
de nas byang chub sems kyi 'od zer de rnams reg pas /
zhal gsum pa dang zhal sna tshogs pa dang /
kha dog sna tshogs pa'i lha'i rang bzhin thabs dang shes rab kyi bdag nyid mchog tu gyur pa dga' ba'i bde bas gang bar bsgom par bya'o / /
de nas de rnams rang rang gi lus kyi dkyil 'khor gyi 'khor lo'i rang bzhin du skad cig gis blta bar bya'o / /
de nas sngags kyi sa bon rnams gsal byed sna tshogs 'dus pa dang dbyangs dang bcas pa rnams te /
'dir gsal byed thams cad 'dus pa k+Sha yig go / /
de nyid kyis gzhan yang shes par byed pas /
gang dang gang gi ming gi yi ge dang po de gsal byed de /
de ltar thams cad go bar bya'o / /
de yang 'di lta ste /
k+Sha k+Shi k+Sh+R-i k+Shu k+Sh+l-i /
zhes pa ni rnam par shes pa la sogs pa de bzhin gshegs pa lnga'o / /
de ltar k+ShA k+ShI k+Sh+R-I k+ShU k+Sh+l-I k+ShAM /
zhes pa ni rna ba la sogs pa byang chub sems dpa' drug go / /
de ltar k+ShA k+Shai k+Sh+RA k+Shau k+Sh+lA k+ShAH /
zhes pa ni yul drug go / /
de ltar k+Sh+ha k+Sh+ya k+Sh+Ra k+Sh+ba k+Sh+la /
zhes pa ni las kyi dbang po lnga ste /
de ltar khro mo rnams so / /
de ltar k+Sh+hA k+Sh+yA k+Sh+RA k+Sh+pA k+Sh+lA /
zhes pa ni las kyi dbang po lnga'i yul lo / /
de ltar sems can thams cad mtshan bzang po sum cu rtsa gnyis dang ldan pa'i skyes bu chen por gyur pa'i dkyil 'khor gyi 'khor lo'i rnam par skad cig gis rdzogs par bya ba ni /
sems can thams cad la snying rjes dbang bskur ba byin la rang rang gi zhing la gshegs par bya zhes so / /
sku rdzogs pa'i ting nge 'dzin gyi dkyil 'khor gyi dkyil 'khor rgyal mchog dang bsnyen pa'i yan lag go /
de nas zhu ba la gnas pa bsgom par bya ste /
de yang de nyid las gsungs pa 'di lta ste /
lte ba dang gtsug tor dag las ho yig go / /
'di gnyis ka dbus su dgod pa dpral bar sku rdo rje oM yig go / /
mgrin par gsung rdo rje AHyig go /
snying gar thugs rdo rje hUM yig go /
de ltar yi ge gsum ni /
sku dang gsung dang thugs kyi bdag nyid ces pa'o / /
de ltar gzhan yang gsungs pa lte ba'i ho yig gi ye shes kyi 'od zer gyis bzhu ba ni sku gsung thugs kyi rdo rje rnams kyis bde mnyam pad+mar shes rab kyi chags pa zhu ba'i ri bong can bzhin du khyab bdag ni bcom ldan 'das shes rab dang bcas pa zhu bar gnas pa las /
sgrol ma la sogs pas bskul bas te /
de yang de nyid las gsungs pa /
byams pa dang /
snying rje dang /
dga' ba dang /
btang snyoms rnams kyi rang bzhin /
sgrol ma dang /
mA ma kI dang /
gos dkar mo dang /
spyan ma ste lha mo rnams kyis bskul zhes pa'o / /
gzhan yang rtsa ba'i rgyud du yang de ltar gsungs pa /
spyan ma bdag ni 'gro ba'i yum / /
rgyu mthun rnal 'byor la gnas pa / /
bdag ni rang bzhin dkyil 'khor las / /
dus 'khor bzhengs la bdag 'dod mdzod / /
mA ma kI bdag sring mo ste / /
rnam smin rnal 'byor la gnas pa / /
bdag ni dkyil 'khor rang bzhin las / /
dus 'khor bzhengs la bdag 'dod mdzod / /
gos dkar mo bdag bu mo ste / /
skyes bu'i rnal 'byor la gnas pa / /
bdag ni dkyil 'khor rang bzhin las / /
dus 'khor bzhengs la bdag 'dod mdzod / /
sgrol ma bdag ni tsha mo ste / /
bral ba'i rnal 'byor la gnas pa / /
bdag ni dkyil 'khor rang bzhin pas / /
dus 'khor bzhengs la bdag 'dod mdzod / /
stong pa'i dkyil 'khor la gnas la / /
'gro ba sgrol ba'i thugs dgongs kyis / /
sku gsung thugs kyi dkyil 'khor rnams / /
'gro ba'i mgon pos spro bar mdzod / /
ces pas so / /
de yang de nyid las gsungs pa /
'dir bcom ldan 'das stong par bzhugs pa glus rab tu sad nas /
'gro ba ma lus pa rnams sgyu ma bzhin du bltas te /
yang skyed par mdzad ces pas so / /
de nas de ltar rang gis bon dang mtshan ma yongs su gyur pa las /
rdzogs pa'i dus kyi 'khor lo mi bskyod pas rgyas btab pa bsam ste /
glang po'i pags pa dang /
rgyas gdab dang /
glu rnams dgod pa'i sngags rnams spangs nas /
sngar gsungs pa'i sngags kyi rkang pa rnams kyis rgyas gdab pa dgod pa la sogs pa bya'o / /
de nas nang gi rgyas gdab pa dgod par bya ba ni /
de yang de nyid las gsungs pa /
'dir gtsug tor gyi 'khor lor thig le la a yig las mi bskyod pa'o / /
de ltar snying gar sgra gcan gyi dkyil 'khor la i yig las don yod grub pa'o / /
dpral bar zla ba'i dkyil 'khor la u yig las 'od dpag med do zhes pa ste /
mi mnyam pa'i rigs rnams mi mnyam pa'i 'khor lor ro / /
de ltar lte bar dus me la l-i yig las rnam par snang mdzad do / /
mgrin par nyi ma'i dkyil 'khor la r-i yig las rin chen 'byung ldan no / /
gsang par ye shes kyi dkyil 'khor la aM yig las rdo rje sems dpa' zhes pa'o / /
de ltar lha rnams kyi rgyas gdab pa ni lus kyi rgyas gdab par nges pa'o / /
yang dag gi rgyas gdab pa ni lte bar l-I yig go /
snying gar U yig go /
mgrin par r-I yig go /
dpral bar I yig go /
gtsug tor du A yig ste sa'i dkyil 'khor la sogs pa bsam mo / /
de ltar sems kyi thig les rgyas gdab pa ni /
dpral bar zla ba'i dkyil 'khor la oM yig go /
mgrin par nyi ma'i dkyil 'khor la AHyig go / /
snying gar sgra gcan gyi dkyil 'khor la hUM yig go / /
lte bar dus me'i dkyil 'khor la hoHyig go / /
de ltar ye shes kyis rgyas gdab pa ni / /
chos thams cad byed pa dang bral ba'i sgo can /
thog ma nas ma skyes pa'i bdag nyid /
rdo rje nor bur a yig grub pa'o / /
de nas oM su bi shud+d+ha d+harmA d+hA tu dz+nyAn badzra swa b+hA ba At+mako\u0f85haM /
zhes pa brjod la dkyil 'khor las dbyung ba'o / /
yang de nyid las gsungs pa / /
thabs dang shes rab snyoms par 'jug pa'i ting nge 'dzin gyi nam mkha' la gnas pa'i phung po dang khams dang skye mched la sogs pa'i rang bzhin /
dam tshig gi dkyil 'khor gyi don du sangs rgyas lnga'i dkyil 'khor gyi rang bzhin rang gi lus la bcug la shes rab kyi pad+mar so so'i sngags kyi rang bzhin du bltas la / /
de nas pad+ma nas snga ma ltar zhal dang /
phyag dang mtshan ma dang dbyibs kyi mtshan nyid can /
ye shes dang /
thugs dang /
gsung dang /
sku'i dkyil 'khor la dgod par bya zhes pa ste /
de ltar dkyil 'khor dbyung bar bya'o / /
de nas snying ga'i pad+ma'i lte ba la ri bong can dang nyi ma dang /
rtse mo can rnams las hUM yig las byung ba'i rdo rje rtse lnga pa /
nag po 'od zer rnam pa lnga 'phro bzhin pa bsams la /
rdo rje de nyid kyi lte ba'i dbus su dzaHyig yongs su gyur pa las rdo rje lcags kyu bsam par bya'o / /
rdo rje lcags kyu de nyid las sngon du gsungs pa'i mtshan nyid dang ldan pa'i rdo rje shugs yan lag brgyad pa'i shing rta la gnas pa 'od zer rdo rje lcags kyu'i rnam pa can gyi rdo rje shugs yang dag par spro bar byas pas /
sngon du yang dag par grub pa'i khams gsum rnam par dag pa'i ye shes kyi 'khor lo spyan drangs nas /
de nas rdo rje shugs rang gi gnas su gshegs par bya'o / /
de nas rmugs byed dang /
rengs byed dang /
nga rgyal can dang /
shin tu stobs can te khro bo bzhi rnams kyi 'gugs pa la sogs pa bya'o / /
yang de nyid las gsungs pa de ltar rnam par shes pa lngas te /
dzaHyig gis dgug pa dang /
hUM yig gis gzhug pa dang /
baM yig gis bcing ba dang /
hoHyig gis dgyes par bya ba dang /
hi yig gis ro mnyam par byas nas /
rdo rje lcags kyu dang /
rdo rje dang /
rdo rje zhags pa dang /
rdo rje dril bu dang /
rdo rje dbyug pa rnams kyis zhes pa'o / /
de ltar ye shes kyi 'khor lo la yang dag par mchod nas /
sngon ltar dam tshig gi phyag rgya dang ro gcig tu gyur par bsgom par bya ba ni nges pa'o / /
phan tshun rgyas gdab pa ni /
phyag btsal ba'i tshigs su bcad par gsungs pa'i rim pa ltar sgom pa ste /
'di ni lha nyid kyi sku rdzogs pa'o / /
de nas sku la sogs pa byin gyis brlab par bya ste /
de yang de nyid las gsungs pa /
dpral bar oM yig yongs su gyur pa las zla ba'i dkyil 'khor de'i steng du oM yig yongs su gyur pa las 'khor lo rtsibs brgyad pa'o / /
de yongs su gyur pa las sku rdo rje kha dog dkar po zhal gsum pa /
rtsa ba'i zhal dkar po g.yon dmar po g.yas nag po phyag drug pa /
g.yas kyis 'khor lo dang /
pad+ma dang rdo rje rnams 'dzin pa /
g.yon pa ral gri dang dril bu dang nor bu rnams 'dzin pa /
shes rab dang bcas pa dpral ba nas spros te /
des nam mkha'i khams ma lus pa yongs su gang bar rnam par bsgoms nas /
sku rdo rjes 'dul ba'i sems can rnams la chos bstan par mdzad pa dang /
slar log ste bdag nyid kyi sngon du bzhugs pa la rang dbang du blang bar bya ba ni /
sku rdo rje 'dzin bdag dbang bskur / /
zhes pas so / /
de nas sku'i rigs kyi lha mo rnams kyis bdud rtsi'i bum pas dbang bskur ba dang /
de nas byin gyis brlab par bya ba ni /
dpral bar zla ba'i dkyil 'khor la sku rdo rje bcug nas 'di ltar brjod par bya ste /
dpal ldan sku yi rdo rje 'chang / /
bdag ni byin rlabs gnas yin pas / /
mi phyed rdo rje gsum thob par / /
myur bar sku yi rdo rje mdzod / /
phyogs bcur bzhugs pa'i sangs rgyas rnams / /
bdag ni byin rlabs gnas yin pas / /
mi phyed rdo rje gsum thob par / /
myur bar sku yi rdo rje mdzod / /
ces pa ni sku byin gyis brlabs pa'o / /
de ltar mgrin par r-i yig yongs su gyur pa las nyi ma'i dkyil 'khor ro / /
de'i steng du a yig yongs su gyur pa las pad+ma dmar po 'dab ma brgyad pa'o / /
de yongs su gyur pa las gsung rdo rje dmar po shes rab dang bcas pa zhal dmar po dang dkar po dang nag po rnams so / /
g.yas kyis pad+ma dang rdo rje dang 'khor lo rnams 'dzin pa /
g.yon gyis rin po che dang dril bu dang ral gri rnams 'dzin pa spros la /
ma mkha'i khams ma lus pa yongs su gyur pa gang bar rnam par bsgoms nas /
gsung rdo rjes 'dul ba'i sems can rnams la chos ston par mdzad pa dang /
slar log ste bdag nyid kyi sngon du bzhugs pa la dbang rab tu blang bar bya ba ni /
gsung rdo rje 'dzin bdag dbang bskur / /
zhes pas so / /
de nas gsung gi rigs kyi lha mo rnams kyis bdag nyid la dbang bskur bar bsgoms nas /
gsung byin gyis brlab par bya ba ni /
mgrin par nyi ma'i dkyil 'khor la gsung rdo rje bcug nas 'di ltar brjod par bya ste /
dpal ldan gsung gi rdo rje 'chang / /
bdag ni byin rlabs gnas yin pas / /
mi phyed rdo rje gsum thob par / /
myur bar gsung gi rdo rje mdzod / /
phyogs bcur bzhugs pa'i sangs rgyas rnams / /
bdag ni byin rlabs gnas yin pas / /
mi phyed rdo rje gsum thob par / /
myur bar gsung gi rdo rje mdzod / /
ces pa ni gsung byin gyis brlabs pa'o / /
de ltar snying gar thig le yongs su gyur pa las sgra gcan gyi dkyil 'khor ro / /
de'i steng du hUM yig yongs su gyur pa las rdo rje rtse mo lnga pa'o / /
de nyid yongs su gyur pa las /
thugs rdo rje sngon po shes rab dang bcas pa ste /
zhal nag po dang dkar po dang dmar po rnams so / /
g.yas rnams kyis rdo rje dang 'khor lo dang pad+ma rnams 'dzin pa /
g.yon rnams kyis dril bu dang nor bu dang ral gri rnams 'dzin pa /
de spros te nam mkha'i khams ma lus pa yongs su gang bar bsgoms nas /
thugs rdo rjes 'dul ba'i sems can rnams la chos ston par mdzad pa dang /
slar log ste bdag nyid kyi sngon du zhugs pa la dbang blang bar bya ba ni /
thugs rdo rje 'dzin bdag dbang bskur / /
zhes pa'o / /
de nas thugs kyi rigs kyi lha mo rnams kyis bdag nyid la dbang bskur bar bsams nas /
thugs byin gyis brlab par bya ba ni /
thugs kar sgra gcan gyi dkyil 'khor la thugs rdo rje bcug nas /
'di ltar brjod par bya ste /
dpal ldan thugs kyi rdo rje 'chang / /
bdag ni byin rlabs gnas yin pas / /
mi phyed rdo rje gsum thob pas / /
myur bar thugs kyi rdo rje mdzod / /
phyogs bcur bzhugs pa'i sangs rgyas rnams / /
bdag ni byin rlabs gnas yin pas / /
mi phyed rdo rje gsum thob par / /
myur bar thugs kyi rdo rje mdzod / /
ces pas de ltar thugs rdo rje byin gyis brlabs par byas nas 'dir ro gcig tu bya ba ni /
oM sarba ta thA ga ta kA ya bA k+tsit+ta badzra swa b+hA ba At+mako\u0f85haM /
zhes pa'i nga rgyal dang ldan pas de ltar bya'o / /
de bzhin du shes rab kyi lta bar hoHyig gis so / /
gsang bar haHyig gis so / /
spyi gtsug tu haM yig ste /
thabs kyi khu ba'i chos dang rigs gsum mo / /
shes rab kyi rdul gyi chos dang rigs drug go zhes so / /
de nas 'dir gtum mo'i rnal 'byor bsgom par bya ba ste /
de yang dri ma med pa las gsungs pa / /
'dir bskyed pa'i rim pa thams cad du lus rdzogs pa ni dkyil 'khor rgyal mchog go / /
ngag rdzogs pa ni las rgyal mchog ste /
las kyi dbang po'i bya ba la rab tu 'jug pa'i phyir ro / /
byang chub sems kyi thig le'i rnal 'byor te /
byang chub kyi sems 'dzag pa'i phyir ro / /
bde ba la dmigs pa ni phra mo'i rnal 'byor te /
de yang mi rnams kyi lo bcu drug gi mtha' ru'o / /
de'i phyir de'i longs spyod pa'i don du bag ma lan pa'i dus su lag pa gtod par byed pa dang /
slob ma la slob dpon gyis shes rab ma gtod par byed pa'o / /
de'i phyir las kyi phyag rgya de'i sgrub byed du /
byis pa'i skye bo rnams la gsungs so / /
ye shes kyi phyag rgya ni bar ma rnams la'o / /
phyag rgya chen mo ni mchog gi rnal 'byor pa rnams la'o zhes pa'o / /
de nyid rtsa ba'i rgyud du bcom ldan 'das kyis gsungs pa /
bcu drug lo ste rigs can ma / /
gzugs dang long tshes brgyan pa la / /
dang por shin tu bslab byas nas / /
dbang bskur bsgrub pa nas brtsams nas / /
sku gsung thugs su chags pa dang / /
dpral ba la sogs rnams su dgod / /
swA hA gsang ba gtsug tor du / /
de nas pad+ma rnam sbyang bya / /
a las pad+ma 'dab brgyad pa / /
hUM las rdo rje dang ldan pas / /
de ltar rdo rje dang bcas pa / /
shes rab thabs kyi rgyud nyid do / /
hUM las bdag gi rdo rje nyid / /
rtse mo lnga par bsam par bya / /
de dbus pad+ma 'dab brgyad pa / /
a yig las ni rab tu brtag /
de ltar pad bcas rdo rje nyid / /
pad+ma la ni gzhag par bya / /
hUM phaT brjod cing rnal 'byor pas / /
mngal du rdo rje 'dzin pa rgyu / /
b+ha gar ling+ga rab gnas pas / /
byang chub sems ni spro mi bya / /
khams gsum ba ni ma lus pa / /
sangs rgyas gzugs su bsgom par bya / /
lte bar gtum mo sbar ba yis / /
de bzhin gshegs pa lnga bsregs te / /
mig dang spyan ma la sogs pa / /
bsregs te ri bong can haM 'dzag /
zhu ba'i chos can bdud rtsi nyid / /
thig le gzugs kyis 'dzag pas na / /
thig le'i rnal 'byor zhes su bshad / /
bcu drug phyed phyed thig le 'dzin / /
cha med cha las 'das pa ni / /
bsam gtan bzhi pa'i rtse mo 'dzin / /
phra mo'i rnal 'byor zhes su bshad / /
rgyu mthun la sogs steng du 'gro / /
dung can ma ni phyag rgya che / /
de ni gtum mor rab tu bstan / /
lte ba'i steng du g.yung mo ste / /
a ba d+hU tI mi snang ldan / /
'od zer lnga yi rang bzhin srog /
dkyil 'khor lnga ni rgyud phyed pa / /
sna rtser yungs kar tsam du bstan / /
de yang srog sdud pa ru brjod / /
khams gsum pa ni ma lus pa'i / /
srid pa gsum po yongs su shes / /
srog nyid 'gags pa de nyid kyang / /
g.yo dang mi g.yo yungs kar tsam / /
so sor sdud pas phyag rgya che / /
nam mkha' stong pa'i mtshan nyid do / /
sna ldan de ni rab bstan pa / /
gang gis yid gnyis brtags pa yis / /
de yang de nyid las gsungs pa / /
mtshan ma'i mtha' ru ri mo gang / /
de yi gzugs ni g.yo mi g.yo / /
rnal 'byor bsam gtan la sogs pa / /
de rnams ma lus bsgom par bya / /
zhes pas so / /
de yang 'dir drang ba'i don du /
g.yo ba dang mi g.yo ba dkyil 'khor gyi 'khor lo'i rnam par spro zhing bsgom par shes par bya'o / /
de yang de nyid las gsungs pa /
khams gsum po lan cig gis 'gugs par byed ces pa ni /
skad cig gis dus gsum mkhyen pa /
lha'i rnal 'byor te /
dkyil 'khor gyi 'khor lo'i lha'i rnam par spro ba'o / /
'khor ba po rnams kyis kyang byang chub kyi sems las bu dang bu mo spro ba ste /
de ltar lo bcu drug gi mthar mngal nas skyes pa rnams kyi lus dang /
ngag dang sems rnams rdzogs pa'o / /
lha rnams ni rnam par thar pa bzhi'i stobs kyis te /
'dir kun rdzob dang don dam pa'i bden pa zhes bya ba'o / /
de dag las yang drang ba'i don du shes rab kyi chos kyi 'byung gnas kyi sna'i rtse mo lus yungs kar la sogs pa'i nges pa dang /
'dir rdo rje 'dzin pa mngal du rgyu ba ste /
de'i dbus su oM dz+nyAn pU dza a nu rA ga Na badzra swa b+hA ba A t+mako\u0f85haM /
zhes pa'i nga rgyal bya'o / /
de yang de nyid las gsungs pa /
lo bcu drug gi mtshams nas ye shes kyi mchod pa la rjes su chags pa de bzhin du /
'dir bskyed pa'i rim pa'i dus su yang de'i rang bzhin bdag nyid du bcom ldan 'das kyis gsungs par nges pa'o zhes pa'o / /
nges pa'i don du sngags bzlas pa ni srog mnyam par gzhag pa ste /
dgang ba dang dbyung ba dang /
bum pa can gyi sbyor ba la dus thams cad du bsnyen par byas pas /
de nyid kyis lha'i mchog ster bar 'gyur ba'i phyir /
srog ma spyi pa dang /
ngag gi brjod pa dang bcas pas nges pa'i don la ma yin te /
des na sgrub pa'i thabs kyi bye brag gi sbyor ba'i yan lag drug mdor bstan pa tsam las ma bris pa ni gzhung ches kyis dogs pa'o / /
drang don ltar na thun mong bsgrub pa'i don du phreng ba dang bcas pas sngags bzlas pa ste /
de yang zhib dang rgyas pa la phyogs pas mu tig gam shel gyi phreng ba dang bcas pas /
sngags bzlas pa ni /
'dir bcom ldan 'das kyi yan lag drug gi sngags 'di lta ste /
oM hrAM hr-IM huM h+l-IM hrAM swA hA /
zhes pa'i sngags 'di'i mthar na mo bcug pas zhi bar 'gyur ro / /
de ltar lha rnams gshegs par bya ba ni /
de yang de nyid las gsungs pa /
'dir dkyil 'khor rgyal mchog dang /
las rgyal mchog dang /
thig le'i rnal 'byor dang /
phra mo'i rnal 'byor rnams bsgoms nas mchod pa bya ste /
bstod pa bya ba ni /
mchog sbyin rdo rje mchog khyod 'dud / /
ces pa la sogs pas bstod nas /
de nas dkyil 'khor gyi lha rnams gshegs su gsol ba ni /
gtsug tor du rdo rje rtse lnga pa bsgoms pa dang /
de'i lte ba la bde ba chen po'i 'khor lo gshegs su gsol bar bya'o / /
de ltar snying ga chos kyi 'khor lo la rdo rje rtse mo dgu pa bsgoms pa dang /
de'i lte ba la du ba ma la sogs pa rnams gshegs su gsol bar bya'o / /
de ltar dpral bar lhan cig skyes pa'i 'khor lo la rdo rje rtse mo bcu bdun pa bsgoms pa dang /
de'i lte ba la phung po dang khams kyi lha rnams gshegs par bya'o / /
de ltar mgrin pa longs spyod 'khor lo la rdo rje rtse mo sum cu so gsum pa bsgoms pa dang /
de'i lte ba la skye mched bcu gnyis kyi lha khro bo rnams gshegs su gsol bar bya'o / /
de ltar lte bar sprul pa'i 'khor lo la rdo rje rtse mo drug cu rtsa lnga pa bsgoms pa dang /
de'i lte ba la tsa muN+Da la sogs pa dang /
'jigs byed ma la sogs pa'i lha rnams gshegs su gsol bar bya'o / /
de ltar gsang bar rdo rje rtse mo sum cu so gsum pa bsgom pa dang /
de'i lte ba la 'od zer can ma la sogs pa'i lha mo rnams gshegs su gsol bar bya'o / /
de ltar las kyi 'khor lo rnams la rdo rje rtse mo sum cu so gcig pa rnams bsgom pa dang /
phyag btsal ba'i tshigs su bcad par gsungs pa ltar khyab 'jug la sogs pa'i lha bcu gnyis 'khor dang bcas pa rnams /
de rnams kyi lte ba rnams la gshegs su gsol bar bya'o / /
de ltar las kyi 'khor lo rnams la rdo rje rtse mo bdun pa rnams bsgom pa dang /
klu rnams dang khyi gdong ma la sogs pa'i lha de rnams lte ba rnams la gshegs su gsol bar bya'o / /
de nas thugs dang gsung dang sku'i 'khor lo rnams kyi bdag nyid kyi dkyil 'khor gyi 'khor lo bsgom par mi nus pa'i gang zag dbang po tha ma 'ga' zhig gis /
sngon du gsungs pa'i thugs kyi dkyil 'khor bsgom pa ste /
de yang de nyid las gsungs pa /
rgyal ba'i bdag po'i pad+ma'i gdan la gnas pa'i du ba la sogs pa'i lha mo brgyad dang /
bum pa brgyad dang /
chos kyi dung la sogs pa bzhin rnams spangs pa ni /
dpal ldan snying po'i 'khor lo ni thugs kyi dkyil 'khor gyi dbus su lha nyi shu rtsa lnga'i bdag nyid du 'gyur ro / /
mi'i bdag po kye zhes pa ni /
bcom ldan 'das dus kyi 'khor lo bzhugs pa ste /
de'i tshe dpal 'dus pa bzhin 'gyur ro zhe na /
'dir nges pa med de rjes su 'gro ba med pa'i phyir /
de ltar bcom ldan 'das rang sems nus ma dang ldan pa 'dir yang shes par byas la rnal 'byor rnams kyi ni sgrub pa po rnams kyis bsgom par bya'o / /
dbang gi don du rigs kyi dbang las phyi'i dkyil 'khor dang bral ba'i dkyil 'khor nyid du 'gyur ba'o / /
yang 'dir sngon du gsungs pa ltar lus dang ngag dang yid rnam par dag pa la sogs pa nas lha rnams gshegs pa'i bar bsgom par bya ste /
der gshegs su gsol bar byas nas /
de nas oM hUM phaT ces pa'i nga rgyal byas pa dang /
gtor ma sbyin no / /
de yang de nyid las gsungs pa /
sngon du gsungs pa'i cho gas mtshams gsum du gtor ma sbyin par bya'o / /
sngon du gsungs pa'i chogs dam tshig gi rdzas rnam par dag par byas la /
lha'i tshogs rnams mnyes par bya ba'i don du gtor ma 'bul ba ni /
oM AHhUM hoH /
rim par gnas pas dang po 'dir ni rtag tu dag bya sel bar bya ba dang / /
rab tu sbar bya nyid dang ri bong can zhu lta bu ma lus rim pas chang la bsgom byas la / /
snod de las ni nges par ri bong can gyi lag pa'i ming med rtse mos la thig le nyid / /
nyin phyed dang ni mtshungs pa'i dbus su zlum po yin te de yi phyi ru gru gsum byas pa la / /
de yi dbus su ye shes 'khor lo srid gsum la gnas pa yang sngags pa rnams kyis 'dir bsgoms nas / /
mthe bong dang ni srin lag gis ni nyi ma so so'i dus su tshim pa la sogs bya ba ni / /
'dir ni sngon du yul dang grong gi bdag po rnams la dang po dbus mtha'i ming gis gtor ma dbul / /
'phrog mal yang chang bu gnyis dang gzhan yang khro bo'i rgyal po'i ched du sngags pas gtor ma'o / /
pho nya rnams la zas kyi rtse mos stengs rnams su bzhag ste khyab bdag rdo rje rnams kyis sbyin / /
zos pa'i lhag ma 'byung po rnams la sbyin te gzhan yang dge ba'i don du sbyin pa'i tshigs bcad brjod / /
nyal ba'i dus su 'khrig pa'i mchod pa byas nas yan lag kha dang gnyis kyi rigs rnams nyid dang ni / /
rang gi mgo dang mgrin pa snying ga lte gsang spyi bo'i 'khor lo rnams la rdo rje'i yan lag dgod / /
ces pa ste /
de nas a yig las byung ba'i bum pa gsum mo / /
de rnams kyi steng du oM yig las byung ba'i thod pa'o / /
nang na gnas pa ni phung po dang khams kyi sa bon rnams las byung ba'i bdud rtsi lnga dang sgron ma lnga rnams so / /
de rnams kyi 'og tu gnas pa'i rlung gi dkyil 'khor gyis rab tu sbar ba'i mes bzhu bar bya'o / /
de nyid hUM yig las byung ba'i rdo rjes dkrug par bya'o / /
de dang bcas pa'i ro gcig tu gyur pas zla ba zhu ba'i gzugs su blta'o / /
de nas rnam par dag par bya ba la sogs pa'i sngags kyi rkang ba brjod pa /
oM oM badzra tsan+d+ra sarba d+ha r+m+mA su bi shud+d+haH /
swa b+hA ba sarba d+ha rmA na bi sho d+ha ya swA hA /
oM AHbadzra sU R+Ya sarba d+ha r+m+mA pra bo d+ha kA sarba d+harmA na pra po d+ha ya swA hA /
oM hUM badzrA na la sarba d+ha r+m+mA pra dI ba ka sarba d+ha r+m+mAM pra dI pa la ya swA hA /
oM ho sarba d+har+m+mA badzrA mr-i ta ka ra sarba d+ha rmA na badzrA mr-i taM ku ru ku ru swA hA /
zhes pa rnams kyis lag pa g.yon pas rnam par dgab par bya ba dang /
lag pa g.yas pas spel bar bya ba dang /
thal mos kha bcad de reg pas rab tu sbar bar bya ba dang /
rdo rje bya khyung gi phyag rgyas rdo rje bdud rtsir bya'o / /
gzhan yang khams gsum rnam par rgyal ba'i phyag rgyas yul gyi bdag po spyan drang bar bya ba dang /
khyi'i phyag rgyas grong gi bdag po rnams la'o / /
rtse lnga pa'i phyag rgyas khro bo'i rgyal po rnams la'o / /
gri gug gi phyag rgyas zad par rnams la'o / /
ral gri'i phyag rgyas lha rnams la'o / /
rin po che'i phyag rgyas gza' rnams la'o / /
pad+ma'i phyag rgyas klu rnams la'o / /
'khor lo'i phyag rgyas 'byung po rnams la'o / /
de yang oM AHhUM a mu ka A g+ts+tsha A g+ts+tsha shI g+h+raM i daM ba liM gr-ih+Na gr-ih+Na bu k+t+wA pI twA tr-i p+tam kr-i twA sarba satwa nAM shAn+ti tsit+taM kr-i twA a pa ra sathA naM g+ts+tsha g+ts+tsha swA hA /
zhes pa gtor ma'i sngags 'dis yul gyi bdag po dang /
grong gi bdag po'am de ltar yul lam /
grong gi ming gi yi ge gang yang rung ba gsum dang lnga dang bdun yin na /
de yang ming gi yi ge dang po dang /
dbus dang mtha' ma rnams bcug ste /
gtor ma rnams sbyin no / /
gal te de gnyis dang bzhi dang /
drug la sogs pa mnyam pa'i ming gi yi ge yin na /
dang po dang mtha' ma bcug la sbyin par bya'o / /
de nas sngon du spros pa'i khro bo la sogs pa rnams la bltas la / /
ji lta ba bzhin sngags kyi rkang pa rnams brjod la /
oM AHhUM ho u Sh+NI Sha suM b+ha ni suM b+ha bi g+haNAM ta ka nI la daN+Da pra dz+nyAn+ta ka /
Tak+ki rA dzA pad+mA n+ta ka /
a tsa la ya mAn+ta ka /
ma hA ba le b+h+yaHsa pa ri wA re b+h+yaH i daM ba liM gan+d+haM puSh+pam d+hU paM dI paM A k+Sha taM /
da dA ma he /
te tsa A ga t+ya sa pa ri wA reH /
shI g+h+raM i daM ba liM gr-ihaNan tu /
khA dan+tuHpi wan+tu dzaHhUM bam hoH saM tr-i p+tA sarba s+t+wa naM shAn+tiM pu Sh+TiM rak+Sha A ba ra Na gu p+tiM ku r+b+n+tu hUM hUM phaT badzra d+ha ra A dz+nyA pa ya ti swA hA /
zhes pa ni khro bo'i rgyal bo rnams kyi gtor ma'i sngags so / /
de ltar oM AHhuM hoHA kA sha bA yu te rdzo da ka pr-i thi bI sA d+hi te b+h+yaHsa pa ri wA re b+h+yaHi daM ba liM gan+d+haM /
puShab /
d+hU paM /
dI paM /
ak+sha taM da dA ma he /
te tsam A ga t+ya sa pa ri wA rA shI g+h+ram i daM ba liM gr-i haN+n+tu /
khang n+tu pi wan+tu dzaH hUM baM hoH sa tr-i p+tA /
sarba s+t+wA naM shIn+taM puSh+TaM rak+Sha A wa ra Na gup+tiM kurban+tu hUM hUM phaT badzra d+hA ra A j+nyA pa ya ti swA hA /
zhes pa ni nam mkha' la sogs bzad par rnams kyi gtor ma'i sngags so / /
de ltar oM AHhUM hoHbraham biSh+Nu nai r-i t+ya bA yu yam ag+ne sa mu dre shwa ren+d+ra /
yak+She b+h+yoHsa pa ri wA ra b+h+yaH i daM ba liM gan+d+haM pu Sh+paM /
d+hU paM /
dI paM /
ak+Sha taM da dA ma he /
te tsa A ga t+ya sa pa ri wA rAHshI g+h+h+raM i daM ba liM gr-ihaN+tu khA dan+tu pi wa n+tu dzaH huM baM hoH saM tr-i p+tA /
sarba satwa nAM shIn+taM puSh+TiM rak+Sha A ba ra Na gu p+tiM kurban+tu hUM hUM phaT badzra d+ha ra A dz+nyA ba ya ti swA hA /
zhes pa ni phyogs skyong rnams kyi gtor ma'i sngags so / /
de ltar oM AHhuM hoHrA hu kA la ag+ne tsan+d+ra sUR+Ya bud+d+ha maM ga la shu kra br-i ha spa ti ke tu sha ni b+h+yaHsa pa ri wA rwa b+h+yaH i daM ba kiM gan+d+haM /
pu Sh+paM /
d+hU paM /
dI paM /
ak+Sha taM /
da dA ma he /
te tsa A ga t+ya sa pa ri wA rAH shI g+h+raM i dAM ba liM gr-i haN+n+tu /
khA dan+tu /
pi wan+tu /
dzaHhUM baM hoHsaM trip+tA /
sarba sa trA hAM shAn+tiM puSh+TiM rak+Sha A ba ra Na gu tiM kurban+tu hUM hUM phaT /
badzra d+hA ra A dz+nyA pa ya ti swA hA /
zhes pa ni gza' rnams kyi gtor ma'i sngags so / /
de ltar oM AHhuM hoHdza ya bi dza ya pad+ma karko Ta ka bA su ki shaM kha pA la ku li ka a nan+ta tak+Sha ka ma hA pad+ma b+h+yaHsa pa ri wA re b+h+yaHi daM ba liM gan+d+haM puSh+paM d+hU paM /
dI paM ak+Sha ta taM /
da dA ma he /
te tsa A ga t+ya sa pa ri wA rAHshI g+h+raM /
i daM ba liM gr-ih+Na n+tu /
khA dan+tu /
bi wa n+tu /
dzaH hUM baM hoHsaM tr-i p+tA /
sarba sa twA nAM /
shAn+tiM /
puSh+TiM /
rak+Sha A ba ra Na gu p+tiM kurban+tu hUM hUM phaT /
badzra d+hA ra A dz+nyA pa ya ti swA hA /
zhes pa ni klu rnams kyi gtor ma'i sngags so / /
de ltar oM AHhUM hoHbe tA Da be kr-i ta mu kha shwa kA kA sU ka ra gr-i d+h+ra byA g+h+ro lU ka dzaM buka ga ru Da mu khe b+h+yaHsa pa ri wA re b+h+yaHi daM ba liM gan+d+haM puSh+paM d+hU paM /
tI paM /
ak+Sha taM /
da dA ma he /
de tsa a ga t+ya /
sa pa ri wA rAHshI g+h+raM /
i daM ba liM gr-ihaN+n+tu /
khA da n+tu /
pi wa n+tu /
dzaH hUM baM hoH saM tr-ip+tA /
sarba sa twa nAM /
shAn+tiM /
puSh+piM /
rak+Sha A ba ra Na gu p+tiM kurban+tu hUM hUM phaT /
badzra d+ha ra A dz+nyA pa ya ti swA hA /
zhes pa ni /
dbyung po rnams kyi gtor ma'i sngags so / /
de nas gshegs su gsol ba ni /
de yang de nyid las gsungs pa /
gshegs su gsol ba'i dus su /
gsang ba'i 'khor lo haM yig las /
khro bo'i 'khor lor gzhug par bya'o / /
gtsug tor du oM yig las zad par stong pa la sogs pa'o / /
dpral bar i yig las /
phyogs skyong gi 'khor lo'o / /
mgrin par r-i yig las gzi'i 'khor lo'o / /
snying gar u yig las klu'i 'khor lo'o / /
lte bar l-i yig las 'byung po'i 'khor lo rab tu gzhug pa zhes bya ba ni /
gshegs su gsol ba'i cho ga'o / /
mgon po byis pa blo dman rnams kyis dran phyir / /
dpal ldan 'jig rten mgon po nyid kyi sgrub thabs / /
las ni phyung bas de yi phyir na yab dang / /
mtshungs par gang zhig mi gcig phal bzod pa ltar du / /
bdag la rab tu brtse bas thugs rjes brlan pa bzod par mdzod cig /
de ltar dpal dang ldan pa'i 'jig rten dbang phyug gi sprul pa /
pad+ma dkar pos yang dag par mdzad pa'i dri ma med pa'i 'od las phyung ba /
bcom ldan 'das dpal dus kyi 'khor lo'i sgrub thabs kyi cho ga'i rim par phye ba rdzogs so // //
dus kyi 'khor lo pa chen po /
paN+Di ta sA d+hu pu tras paN+Di ta chen po d+harma A kar shAn+ti'i don du mdzad pa /
rgya gar gyi paN+Di ta chen po wA gI shwa ra gup+ta pa dang /
sgra bsgyur gyi lo tsA ba dge slong chos rab bdag gis bsgyur cing zhus te gtan la phab pa'o / /
[]
