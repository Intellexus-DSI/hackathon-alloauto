@## / /
rgya gar skad du /
Ar+ya tA rA de bI sto tra /
bod skad du /
'phags ma lha mo sgrol ma la bstod pa /
rje btsun 'phags pa spyan ras gzigs dbang phyug la phyag 'tshal lo / /
lha mo sgrol ma lha yi lha / /
'jig rten gsum na mchog gyur pa / /
thugs rje chen po'i dbang gyur pas / /
khams gsum 'gro ba sgrol la mkhas / /
tshor ba btang snyoms ngo bo nyid / /
mi mthun tshor ba bde sdug ldan / /
phrag dog 'joms pa'i phrin las can / /
mkha' ltar dngas pa bla na med / /
gzung ba dang ni 'dzin pa yi / /
rnam rtog spangs pa'i bde ba can / /
pad+ma chus mi chags pa bzhin / /
'khor ba'i skyon gyis ma gos pa / /
rang bzhin gyis dag bla na med / /
rgol ba dag ni tshar gcod pa / /
'gro ba yid 'ong phun tshogs pa / /
sku mdog mtshan dang dpe byad ldan / /
sgrol ma sna tshogs mdog can ni / /
'byung po las byung gdon chen dang / /
'du ba las byung nad rnams dang / /
bkra mi shis ni sna tshogs dang / /
mtshon dang dug dang rig sngags dang / /
phra men las byung sbyor ba yis / /
shin tu mi bzad thabs ldan pa'i / /
stobs ni sna tshogs 'joms pa dang / /
seng ge glang po stag dang sprul / /
chom rkun me chu sha za yi / /
'jigs pa chen po de rnams las / /
skyob mdzad de la bstod phyag 'tshal / /
'phags ma lha mo sgrol ma la bstod pa rdzogs so //
[ ]
