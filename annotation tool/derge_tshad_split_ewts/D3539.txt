@## / /
rgya gar skad du /
par+Na sha ba ri sA d+ha naM /
bod skad du /
ri khrod lo ma can gyi sgrub thabs /
'phags ma ri khrod ma lo ma can la phyag 'tshal lo / /
sngon du gsungs pa'i cho gas stong pa nyid bsgoms pa'i rjes la sna tshogs pad+ma dang zla ba la gnas pa'i paM yig ljang gu las skyes pa'i ri khrod ma lo ma can sku mdog ljang gu zhal gsum pa /
spyan gsum pa /
phyag drug pa /
nag po dang /
dkar po dag g.yas dang g.yon gyi zhal lo / /
phyag g.yas pa gsum na rdo rje dang /
dgra sta dang /
mda' bsnams pa /
phyag g.yon pa gsum na gzhu bkang ba dang /
yal ga dang /
sdigs mdzub dang bcas pa'i zhags pa bsnams pa /
zhal khro ba dang bcas shing bzhad pa /
lang tsho gzhon pa /
phreng ba bcings shing stag gi pags pa'i sham thabs can cung zad lto ba 'phyang ba /
skra steng du brdzes pa /
'og tu ma lus pa'i nad dang /
bdud zhabs kyis mnan pa /
don yod grub pas dbu brgyan pa'i bdag nyid du skad cig gis bskyed nas sngags bzlas par bya'o / /
oM pi shA tsi par+Na sha ba ri sarba mA ri pra sha ma Ni hUM phaT /
ri khrod lo ma can gyi sgrub thabs rdzogs so //
[ ]
