@## / /
rgya gar skad du /
ma hA rA dza a Di Da many+dzu shrI sA d+ha naM /
bod skad du /
rgyal po chen po 'jam dpal rol pa'i sgrub thabs /
'phags pa 'jam dpal la phyag 'tshal lo / /
sngon bzhin du sdig pa bshags pa'i rjes su stong pa nyid du dmigs nas zla ba la gnas pa'i sa bon yi ge muHlas yongs su rdzogs pa'i 'phags pa 'jam dpal dbyangs zhal gcig phyag gnyis pa gzhon nu zur phud lnga dang ldan pa /
rgyan thams cad kyis brgyan pa phyag g.yon pa na ut+pal bsnams pa /
phyag g.yas pa rol pas gnas pa seng ge'i khri la gnas pa'i pad+ma dang zla ba'i gdan la /
bdag nyid skad cig gis bzhugs par bsam par bya'o / /
de nas thal mo sbyar la mdzub mo gnyis srin lag gi sen mo la brten par byas nas /
ut+pa la kha phye ba'i phyag rgya sbyin par bya'o / /
oM bA gI shwa ri muHzhes bya ba ni bzlas pa'i sngags so / /
phyag rgya chen po'i rol pa'i 'jam dpal gyi sgrub pa'i thabs rdzogs so / /
khams pa lo tsA ba ba ri dge slong d+harma kIrtis bsgyur ba'o // //
