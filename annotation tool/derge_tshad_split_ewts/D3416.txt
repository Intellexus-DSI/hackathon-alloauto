@## / /
rgya gar skad du /
lo ki shwa ra sA d+ha naM /
bod skad du /
'jig rten dbang phyug gi sgrub thabs /
'phags pa spyan ras gzigs dbang phyug la phyag 'tshal lo / /
lAM gi sa bon las yang dag pa'i mthar thug pa thams cad cho ga sngon ma bzhin du bya'o / /
de las lAM yongs su gyur pa las 'jig rten mgon po zla ba'i 'od zer lta bu 'bar zhing rgyan thams cad kyis brgyan pa /
ral pa'i cod pan can /
pad+ma dang zla ba la skyil mo krung gis bzhugs pa /
phyag g.yon na pad+ma bsnams shing /
g.yas mchog sbyin pa bsgom par bya'o / /
dam tshig gi phyag rgya ni khu tshur gnyis bcings nas gung mo dag pad+ma kha 'bus pa'i rnam par sbyar bar bya'o / /
oM ma Ni pad+me hUM zhes pa ni bzlas pa'i sngags so / /
'jig rten dbang phyug gi sgrub thabs rdzogs so //
[ ]
