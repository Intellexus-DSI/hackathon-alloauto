@## / /
rgya gar skad du /
Ar+ya mi tri ya sA d+ha naM /
bod skad du /
'phags pa byams pa'i sgrub thabs /
rje btsun byams pa la phyag 'tshal lo / /
sngon du gsungs pa'i cho gas stong pa nyid bsgoms pa'i rjes la /
sna tshogs pad+ma dang zla ba'i dkyil 'khor la sems dpa'i skyil krung du bzhugs pa /
zhal gsum pa /
spyan gsum gsum pa /
phyag bzhi pa /
nag po dang /
dkar po'i zhal ni g.yas dang g.yon no / /
dbus kyi zhal gser gyi mdog can rab tu ser ba /
phyag dang po gnyis chos 'chad kyi phyag rgya 'dzin pa /
g.yas dang g.yon gyi phyag gnyis kyis mchog sbyin dang /
klu shing gi me tog rgyas pa'i snye ma bsnams pa /
rgyan sna tshogs pas brgyan pa'i gzugs can gyi byams pa mgon por bdag nyid bsgom par bya'o / /
khu tshur so sor bcings la /
mdzub mo mthe bong gi dbus su bzhag pa me tog gi rnam par byas la de nas sngags bzlas par bya ste /
oM mai mai tri mai tri ye swA hA /
'phags pa byams pa'i sgrub thabs rdzogs so // //
kha che'i paN+Di ta chen po shAkya shrI bzang pos mdzad pa'o / /
lo tsA ba byams pa dpal gyis bsgyur ba'o //
[
