@## / /
rgya gar skad du /
shrI ma hA kA la sto tra /
bod skad du /
dpal nag po chen po la bstod pa /
dpal nag po chen po la phyag 'tshal lo / /
hUM srin po'i gzugs kyis gdug pa can / /
tshar gcod byang chub sems dpa' ste / /
grong khyer sum brtsegs 'jig byed pa'i / /
gtum po khyod la bdag bstod do / /
mdog nag gzugs thung gzi brjid can / /
gdug pa tshar gcod gri gug g.yas / /
g.yon pa gdug pa'i khrag bkang snod / /
thod phreng can la bdag bstod do / /
khros pas zhabs brdabs sa gzhi g.yo / /
'jigs pa'i gad mos ri rab bsgyel / /
dam tshig nyams pa'i snying 'byin pa / /
dam tshig can la bdag bstod do / /
hUM zhal gcig pa la phyag gnyis pa / /
gri gug thod pa lag na 'dzin / /
ral pa kham nag gyen du 'khyil / /
spyan gsum me yi mdog 'dra ba / /
mche ba zla ba tshes pa 'dra / /
thod pa'i phreng bas do shal byas / /
gsus khyim che la 'phyang ba po / /
mi thung khros pa'i gzugs 'dra ba / /
'das dang ma byon da ltar gyi / /
bstan pa srung bar zhal bzhes pa / /
nag po khyod ni yin pa ste / /
gdug pa tshar gcod 'jigs pa'i gzugs / /
dbu skra kham nag gyen brdzes pa / /
steng gi lha tshogs 'jigs par byed / /
spyan bgrad mche gtsigs ljags 'dril bas / /
bar gyi gdon tshogs bsdigs par byed / /
g.yas na gri gug bsnams pa ni / /
dgra bgegs 'dul zhing bdud mgo gcod / /
g.yon pas thod pa bsnams pa ni / /
gnod sems can gyi khrag bkang gsol / /
khros pa'i zhabs gnyis brdab pa yis / /
gnod sems can gyi lus la nyed / /
khyod kyis thub pa'i bstan pa srungs / /
rnal 'byor pa yi bar chad srungs / /
chos dang dpal 'byor rgyas par mdzod / /
lus dang grib ma bzhin du 'grogs / /
dpal nag po chen po la bstod pa slob dpon bram ze mchog sred kyis mdzad pa rdzogs so //
