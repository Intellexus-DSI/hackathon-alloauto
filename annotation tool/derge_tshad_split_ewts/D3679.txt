@## / /
rgya gar skad du /
tA ra maN+Dal bid+hiH /
bod skad du /
sgrol ma'i maN+Dal gyi cho ga /
rje btsun ma sgrol ma la phyag 'tshal lo / /
sngags yongs su dag pa dang /
sgrib pa zad par 'gyur ba dang /
dngos grub myur du thob par 'dod pas maN+Dal gyi cho ga la brtson par bya'o / /
sngags pas yan lag lnga bkrus te khyor bar chu cung zad blugs la ngag tu oM AHsarba ta thA ga ta a b+hi She ka sa ma ya shri ye hUM zhes brjod nas rang gi spyi bor blugs pas rang lha dang spyi gtsug gi dbang rtags dran par bya'o / /
de nas me tog la lag pa bkab ste ngag tu /
oM na mo b+ha ga ba te puSh+pe ke tu rA dzA ya ta thA ga tA ya ar+ha te samyak+saM bud+d+hA ya /
tad+ya thA /
oM puSh+pe puSh+pe ma hA puSh+pe /
su puSh+pe puSh+pot+b+ha be /
puSh+pe bA kIr+N+Na swA hA /
zhes brjod pas me tog byin gyis brlab po / /
de nas chu cung zad blangs te ngag tu oM rak+Sha rak+Sha hUM hUM hUM phaT ces pas gnas dang bdag bsrung bar bya'o / /
de nas oM AHbadzra b+hU me hUM 'dis maN+Dal bsrung bar bya'o / /
oM AHbadzra re khe hUM 'dis maN+Dal byug par bya'o / /
lag pa de'i rgyab tu me tog bzung ste maN+Dal gyi dbus su bzhag pas bsrung bar bya'o / /
de nas oM AHhUM gis me tog dang bcas pa'i lag pas rang gi gnas gsum byin gyis brlab bo / /
de nas me tog gcig bzung ste oM sarba big+h+nAM so ra ya hUM swA hA /
zhes pa maN+Dal la bskor zhing bor bas bgegs dang bral bar bya'o / /
de nas skad cig la maN+Dal mi dmigs pa las rin po che'i gzhal yas khang du bsam pa'i nang du me tog bzung ste /
oM tsan+d+ra arka bi ma Ni b+h+ya swA hA /
zhes me tog maN+Dal gyi dbus su bzhag pas skad cig la sgrol ma lha bcu gsum mam bco lnga la sogs pa bskyed par bya'o / /
de rnams la oM AHhUM zhes me tog blangs te gtor bas ye shes pa dbang du byas par bsgom /
de nas zhabs bsil dang /
bsang chu gsum ni oM pra ba ra sat+kA ra pra tIts+tsha ye dang /
oM any+tsa mA naM dang /
oM bro k+Sha NaM swA hA /
zhes pas rim pa ltar dbul de nas phyag bya'o / /
de nas lag pa gnyis kyis me tog bzung ste /
oM tA re tut+tA re tu re puSh+pe swA hA /
zhes pas gtso mo'i dbu la dbul lo / /
oM badzra tA re puSh+pe swA hA /
shar du'o / /
oM rat+na tA re puSh+pe swA hA /
lho ru'o / /
oM pad+ma tA re puSh+pe swA hA /
nub tu'o / /
oM karma tA re puSh+pe swA hA /
byang du'o / /
oM puSh+pe tA re puSh+pe swA hA /
shar lhor ro / /
oM d+hU pa tA re puSh+pe swA hA /
lho nub tu'o / /
oM dI pa tA re puSh+pe swA hA /
nub byang du'o / /
oM gan+d+ha tA re puSh+pe swA hA /
byang shar du'o / /
oM aM ku sha tA re puSh+pe swA hA /
shar sgor ro / /
oM pA sha tA re puSh+pe swA hA /
lho'i sgor ro / /
oM s+pho Ta tA re puSh+pe swA hA /
nub sgor ro / /
oM g+haN+Da tA re puSh+pe swA hA /
byang sgor ro / /
lha mo bco lngar byed na /
oM uSh+NI Sha tA re puSh+pe swA hA /
shar sgo'i de'i rgyab tu'o / /
oM sum+b+ha tA re puSh+pe swA hA /
nub sgo'i de'i rgyab tu'o / /
de bzhin du lha'i rigs gzhan yang shes par bya'o / /
de nas gong ma ltar rang rang gi sngags kyis bdug spos shangs la /
dri thugs kar mar me spyan la /
lha bshos ljags la /
rol mo snyan la dbul lo / /
gzhan yang nye bar mkho ba dang spyad pa'i dgos pa dbul bar bya ste /
bkur stis mchod pa la bstod pa ci rigs par bsgrags par bya'o / /
de nas sdig pa bshags pa la sogs pa'i yan lag gzhan rnams kyang byas la 'dod pa'i don la gsol ba gdab ste /
lhag chad bskang ba la yi ge brgya pa ci rigs par brjod do / /
de nas lha de rnams kyi ye shes pa gshegs te /
dam tshig pa rang la bsdus nas dge ba bsngo bar bya'o / /
'di ni bya ba gzhan thams cad dang 'brel par shes par bya'o / /
sgrol ma'i maN+Dal gyi cho ga snyan dngags mkhan po snying rje chen pos mdzad pa rdzogs so //
[ ]
