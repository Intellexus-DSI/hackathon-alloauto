@## / /
rgyan dam pa sna tshogs pa rim par phye ba bkod pa bzhugs // @## / /
bcom ldan 'das dpal rnam par snang mdzad la phyag 'tshal lo / /
bzhi bcom drug ldan mtha' gnyis 'das / /
bdag gzhan gnyis ka'i dpal mnga' zhing / /
rnam pa rnam med rnam snang mdzad / /
sku gsum che la phyag 'tshal lo / /
'jig rten pa la 'jig rten 'das pa dgos / /
dkyil 'khor dam tshig sgrub la yo gar 'brel / /
sku bzhi lha lnga yang sgos byang chub sems / /
dga' dang don bsdebs s+thi ra ma tis bshad / /
spyir ni ston pa rnal 'byor nas / /
ma 'ongs ba dag sgrub thabs la / /
sde snod gsum gsungs snying po lnga'i /
gsang sngags rdo rje rgyud mchog las / /
bsgrub par bya ba'i 'khos dag ni / /
bar 'dir ma lus mdo gdon pa / /
rlung bcad dang po sa gzhi gzung / /
gnyis pa sta gon gnas par bya / /
nub gsum pa la gzhug pa'o /
las rnams thams cad bdag bsgoms la / /
sa stengs zla gam tshon sngon bsku / /
thig le bdun bris rlung rgyal dud / /
sha zhon ba dan dgug sogs bya / /
kham por laM dang hri yis bcad / /
g.yogs pa bal mig dong gzhug bcing / /
phur bus btab phyung 'o mas bkru / /
zhag bdun bdun nas bya bar bshad / /
mtsher sa'i dbyangs las 'byung ba bzhin / /
brtag dang bslang dang gzugang phur rin / /
bskrad dang bsrung zhing sbyang dang bdun / /
de bdun ldan na las rnams 'grub / /
phyi nang brtag pa rung mi rung / /
bslang ba mngon nyo mi mngon nyo'o / /
de dus dbang bcom sbran par bya / /
gzung ba rnam rgyal khro bo phur / /
bstan pa skyong ba'i bdag po lnga / /
rin chen la sogs nyi shu lnga / /
gus bcas rin du sbyin par bya / /
de nas phyag na rdo rje drag /
bdud rtsi 'khyil bas bskrad par shis / /
hUM swA AM hA gsum du ni / /
phyogs bzhir mtshan bsgyur rtse gsum 'gros / /
ma dang Ta las nyi zla'i dkyil / /
shin tu khros byas mgo bstod de / /
hUM hUM hUM gi nga rgyal bya / /
lha dang lha min la sogs pa / /
'di na ma gnas mgo 'gas dengs / /
hUM rdo rje rigs mchog pho nya mang po'i tshogs / /
rig pa mang pos bsten pa'i lha mo de / /
bzlas pa tsam gyis bgegs rnams phung ba dang / /
rngam pa 'thon cing phyogs bcur 'bros par 'gyur / /
ral gri spu gri nags tshal gtams pa yi / /
lcags bsregs sa gzhi rdo rjer nges shes pas / /
phyogs 'di nas ni myur du 'bros par 'gyur / /
bcom ldan mgon po 'jig rten phan phyir gshegs / /
ngas ni gnas mchog 'di dag kun bsrungs pas / /
gnod byed bgegs kun 'di na ma gnas shig /
hUM hUM hUM na maHsa man+ta badzrA NAM sarba ta thA ga te a nu ga te /
ban+d+ha si na /
ma hA sa ma ya nir dzA te /
sma ra ni a pra ti ha ta /
ka Ta ka Ta /
tsa ra tsa ra /
ban+d+ha ban+d+ha /
da shi ti da sha na sarba ta thA ga te /
a nu gan+te /
pra ba d+harma la ma ta bi dzA ya /
b+ha ga ba ti ku ru bi ku le /
le lu pu re swA hA /
de yis bdud srin rod rod por / /
rigs lnga'i phra men g.yog bcas kun / /
ci bgyi zhes su brjod pa dang / /
khyed kyis bgegs bskrad tshar gcod par / /
las kyi bdag po'i grogs bya'o / /
dus gsum sangs rgyas thams cad kyi / /
mngag gzhug pho nya'i las mdzad pa / /
khro chen bdud rtsi 'khyil pa yis / /
bgegs kyi sbyor ba rgyun chod cig /
na mo badzra rat+na tra yA ya /
na maHts+tsaN+Da badzra pA Na ye /
ma hA yak+Sha se nA pa ta ye /
na mo badzra krod+hA ya /
ma hA daM Sh+Tod ka Ta b+he ra bA ya /
a si mu sa la pa ra shu pA sha ha stA ya /
tad+ya thA /
oM a mr-i ta kuN+Da li /
kha kha khA hi khA hi khA hi /
tiSh+Tha tiSh+Tha tiSh+Tha /
ban+d+ha ban+d+ha ban+d+ha /
ha na ha na ha na /
gr-ih+Na gr-ih+Na gr-ih+Na /
gardza gardza gardza /
s+pho Ta ya s+pho Ta ya s+pho Ta ya /
bi s+pho Ta ya bi s+pho Ta ya bi s+pho Ta ya /
sarba big+h+nAn ma hA ga Na pA ti /
dzi bin+tAn+ta kA rA ya swA hA /
de bzhin du swa dang oM dang hAs bsgyur te /
rat+na pad+ma karmas mtshams gcad do / /
srung ba'i las dag bya ba yang / /
de bzhin stegs bu brtsigs nas su / /
lugs ma'i phyag rgya'am bdag gnas te / /
rgyan ldan de yis bdag gzhan srung / /
srung chen mo dang phyag rgya lnga / /
brtan rgyal brjid legs bde bar gnas / /
badzra bzhi yis bsrung bar bya / /
sa rnams gzhan gyis ma gtses dang / /
'bab chu rgya mtshor ma gyur la / /
nyi zla'i mig dang yig 'bru'i tshogs / /
sbyang zhing spel ba'i las bya'o / /
kun rdzob don dam gnyis su brtag /
gleng gzhi rgyu dang bsnyen pa dang / /
nges pa'i tshig dang byang chub sems / /
sta gon gnas dang phan yon rnams / /
mdor bsdus yan lag bdun bshad rigs / /
ci don gang la gang zhus bshad / /
chos rnams don bsgrub bstod gleng gzhi'o / /
ngo mtshar don zhus bshad thos langs / /
dran pa dang skyes gleng gzhi rgyu / /
mtshan ma dus dang grangs la brtson / /
thabs la ma reg bsnyen pa'o / /
rang bzhin ting 'dzin gzugs brnyan gsum / /
sngags dang de don maN+Dal te / /
dga' ba chen po de nges tshig /
byang chub mchog gi sems ldan bskyed / /
sbyangs pa don dam kun rdzob bo / /
lha dang mi dang yo byad gsum / /
ting 'dzin nan tan sta gon bya / /
lha rnams sta gon je gnas te / /
gnyis pa mi rnams sta gon no / /
tha ma yo byad sta gon bya / /
rim pa de yis las rnams 'grub / /
dkyil 'khor dag la las kyi skal yod gang / /
de bzhin gshegs dang 'khor gyi lha rnams dag /
bsgrub pa'i don phyir lhag par sngar mchod la / /
dri zhim maN+Dal gsol btab sta gon gnas / /
rtse gcig dul ba'i sems ldan slob ma rnams / /
chos gtam rim pas shin tu dbugs phyung ste / /
ku sha tshems shing phyag rgya mchog rnams dang / /
dag pa'i chus reg gtsang byas sta gon gnas / /
ston pa rdo rje gdan dag la / /
nam gshegs zhes ni brgya byin zhus / /
ku sha phul dang dbang ldan gyi / /
tshod 'dzin bzhud ces de bzhin no / /
phyag na rdo rjes ston pa la / /
bil ba phul nas u dum dang / /
a shwad+tha yis tshig dbang sprul / /
phyag rgya rgya gram sku gsum mam / /
yang na cho ga'i phyag rgya dang / /
ldan pas pho g.yas mo g.yon dpung / /
de yis bdud las rgyal bar 'gyur / /
bdag po sngags g.yog dam bcas te / /
dus gsum sangs rgyas ku sha brlag /
oM badzra tsakra tik+Sha hrI /
oM AHhUM a b+hi Shiny+tsa a /
'khor lo ral gri pad+mar gyur / /
bshad dang bsrung ba tshems shing brlab / /
oM badzra ha sa pa sha traM traM /
tshig dbang lha mos bkra shis rgyal / /
khro bo bcu yis srung skud brlab /
oM badzra a mr-i ta kuN+Da li ban+d+ha rak+Sha haM /
rdo rje 'bar ba'i go char ldan / /
'jig rten 'di'am 'di nas gzhan / /
yod med ming nas bos nas bri / /
'phan dang nor bu gdugs ldan byung / /
cho ga ma rdzogs bar du ni / /
khams gsum bdag po rnam rgyal la / /
gtad pa'i las rnams byas gyur na / /
de ni bde gshegs 'dra bar 'gyur / /
de ltar gtad pa ma byas na / /
slob dpon de yi las rnams ni / /
myur du 'grub par mi 'gyur zhes / /
thub pa'i gtso bo nyid kyis gsungs / /
bcom ldan khams gsum rnam rgyal gyi / /
mtshan nyid bdag gis bsgrubs pas na / /
thugs rje bskul lo mthu mnga' ba'i / /
rgyal bas 'di la byin gyis rlobs / /
oM badzra kro d+ha trai lokya bi dza ya /
sa ma ya tiSh+Tha badzra hUM /
g.yas g.yon mdun rgyab byang chub sems / /
spyan ras gzigs dang nam snying ngo / /
rnam rgyal las rnams ma byas na / /
sdig can de dag mi thar zhes / /
bde gshegs rgyal ba nyid kyis gsungs / /
sangs rgyas kun gyis gdan du brlabs / /
oM badzra dUr ba maM ga la tiSh+Tha tsakra hrI /
lha grangs bzhin du dbus nas dgod / /
ku sha'i steng nyal rmi ltas gdab / /
gzhan bsrung tshig dbang lha mos brlab / /
oM badzra ha sa pa sha traM hrI /
ma ga la tiSh+Tha hUM /
ngag gi nyes bzhi dag par byed / /
srung ba chen po chen mos brlab / /
oM badzra ban+d+ha rak+Sha haM /
badzra ka ba tsa man+du /
lus kyi nyes gsum dag par byed / /
mchod pa'i yo byad bzhugs gnas brgyan / /
bla re 'phan gdugs rgyal ba dan / /
lnga ldi tshon dang tshon skud bcas / /
mda' dang ral gri phur bu bum / /
ci bgyi khyad par che rtags so / /
dar dang do shal dril bu rnga / /
nor bu me long spyan nyi zla / /
yon chab bdug spos me tog dri / /
me bshos 'o sbrang mar bu ram / /
bza' btung bca' ba sbyor legs bsog /
gtor ma nas kyi thug pa dang / /
til dang yungs kar yos 'bras dang / /
'bras chan nas gro ma ngu pa / /
ga pur gtsang 'bob yam bud shing / /
shag te'u shug te'u dgang blugs gzar / /
phur bu gtun shing zhi ba'i rdzas / /
'o ma'i thug pa zho 'bras chan / /
nas ngar chan til sbyar gsum dang / /
nA ga pus pa bcil ba'i 'bras / /
'bru rnams rnam lnga bur sbrang ser / /
sgron shing shag te'u sgron the'u dgang / /
blugs gzar yam shing bud shing rdzas / /
ba dang ra lug zho dag ni / /
bsrubs ma thag gi mar gsar dang / /
zangs phye tsha rnams yungs kar dang / /
skye tshe til dang zhim thig le / /
la phug yungs nag rdog chung dang / /
skyer ba'i shing tog thams cad dang / /
sbang ma'i gtor ma skyar ba dang / /
dmar po'i shing ngam tsan+dan dmar / /
shag te'u tsan+dan yam bud shing / /
dbang gi phye ma ri lu sogs / /
btsag dang rgya skyegs kyis byugs te / /
dbang gi mchod dmar dgang blugs gzar / /
sha dang rus pa khrag dang skra / /
yungs kar yungs nag ske tshe dug /
dur khrod thal ba rdo rje lcags / /
ko ba gtub pa'i dum bu dang / /
mgal dum seng ldeng tsher nag la / /
yam shing bud shing a ri sta / /
shag te'u tsher te'u rtsub par bya / /
drag shul spyod pa'i dgang blugs rdzas / /
rnam gsum phur bu gtun shing ni / /
so so'i shing la bya ba'o / /
zlum po gru bzhi zla gam dang / /
gru gsum por ni bya bar bshad / /
zhi rtse rgyas par dbang gi sbom / /
drag po brdungs pa dag gi'o / /
zhi rgyas dbang drag bzhi yis bstan / /
pad+ma ku sha khri dang gsum / /
drag po sa gzhi nyid las shis / /
rgyal thabs las rnams kun gyi mchog /
rnam rgyal la sogs khro bo rnams / /
sbyin sreg kun gyi dang por mchod / /
rten yang phyogs phyogs khro bo la'o / /
sbyin sreg bum rgyan ldan bzhi yum / /
dpal rtse rtse gsum mda' gzhu sogs / /
kha dog chas gos g.yab dar dang / /
zhal khebs la sogs byang phyogs bsog /
gzhan yang las bzhi hom shing sogs / /
bsog pa nyid du bya ba yin / /
rgyu bzang gser las nyis 'gyur ro / /
kha dog lnga las 'brel pa yi / /
bde gshegs gtso bo'i sku tshad do / /
gdugs chen gser gyi yu bar ldan / /
dkyil 'khor yog po'i sor phran can / /
dkar nag dmar ser le brgan dung /
khro bo ljang ser brgyan pa'o / /
khru brgyad dpangs la khru bzhi lce / /
yu ba drang po ring po la / /
btags pa brgyad ni rgyal mtshan tshul / /
kha dog so so ci 'dra'o / /
kha dog sna tshogs nas 'bras tshul / /
bcas bcag rtsibs su 'brel pa'o / /
dkar po dmar po de bzhin ser / /
sngon po dang ni gnag dang lnga / /
tshon sna lnga po de la ni / /
bde gshegs dkyil 'khor gang yin bsgom / /
thig skud dkyil 'khor gang yin pa'i / /
yum grangs bzhin du bsgril bar bya / /
rta babs brgyad dang dri zhim shing / /
chu srin khas gzung zlum sa gzugs / /
khru phyed bzhi mgo rgya mdud can / /
dkyil 'khor rnams ni zur bzhi la / /
chags pa'i mtshan ma chags pa ni / /
rdo rje mda' bzhi khru do gzugs / /
thugs rje chags pas 'gro ba 'dren / /
mi shes rgya mo 'dra ba yis / /
mtha' gnyis gcod dang mi gnas phyir / /
khru do zur bzhir legs par bri / /
seng ldeng tsher ma can la sogs / /
sor ni brgyad pa cod pan can / /
khro bo lngas sngags bar chad sel / /
bum pa nag por ri med / /
nyi shu rtsa lnga'i cho gar ldan / /
dkyil 'khor dag gi tha ma yang / /
sngon po dmar po gang yod pa'i / /
mu tig me tog la sogs pa / /
bsdogs pa'i dbus na rin chen can / /
tsong tsong dag la dpyad par bya / /
rta babs bar ni tsong tsong las / /
gser dngul zangs 'khar dpyangs pa'i sgra / /
dkon mchog gsum gyi mtshan yang brjod / /
gtsang ma'i spu dang a shwad shun / /
dar dkar dag dang gsum la ni / /
rnga yab dar shing gser dngul sogs / /
tsong tsong dgal dpyad par bya / /
rin chen yid 'ong phreng ba'i tshogs / /
tsong tsong dag la dpyad par bya / /
dus gsum sangs rgyas thams cad kyi / /
'gro ba ma lus rang bzhin mtshon / /
gzugs brnyan chu zla smig rgyu zhes / /
rtogs par bya phyir sbyang bar bya / /
dus gsum sangs rgyas thams cad kyi / /
thugs kyi ye shes mtshon pa'i phyir / /
mkhas par rin chen la sogs pas / /
sa gzhi snying po can du bya / /
'phan phran nyid la skal bzang dang / /
bkra shis tsa ka lis brgyan pa / /
nyi zla pad+mas mtshon pa yang / /
gtso bo dag la dpyangs pa'o / /
yon chab bdug spos dri chab bre / /
me tog mar me khal dag dang / /
lha bshos khur ba lha grangs so / /
'o ma sbrang rtsi bu ram mar / /
bre re btung ba bca' ba'i tshogs / /
gtor ma'i rgyu cha sna tshogs dang / /
'byung po'i kha zas bsog par bya / /
gzhan yang zhi ba'i mchod rdzas ni / /
til dang yungs kar 'bras yos 'bras / /
nas dang gro dang ga pur rnams / /
bul gang yin no nas thug dang / /
'bras chan ma du bre gang shis / /
gzhan yang rgyas dbang drag po yi / /
thug pa thams cad bre re'o / /
gzhan ma kun la phul re'o / /
lha bshos khur ba dog gu rnams / /
lha grangs bzhin du bsog par bya / /
pad+ma lhor bting ku sha nub / /
khri ni shar te gru gsum byang / /
las bzhi'i gdan ni dgod par bya / /
rnam par rgyal lam khro phyogs hom / /
spyan sogs yum bzhis lhag chad 'bum / /
dbang po zhi bzla ba 'dra / /
dbang po rgyas pa pad+ma 'dra / /
dbang po dbang ni nyi ma 'dra / /
dbang po drag po dud pa 'dra / /
dbyig pa bgrang phreng spyi blugs gzung / /
dang po ting 'dzin gyis bskul nas / /
bum pa zla ba pad+ma dang / /
btud pa'i mdangs ldan bsil byed yum / /
bdud rtsi'o ma bu ram zho / /
bkang ba'i bum pa so so la / /
rin chen 'phan byang gdugs ldan te / /
rnam snang mdzad dang gsum dag gis / /
zhabs kyi drung du gzung ba dang / /
khams gsum sems can thams cad kyi / /
las dang sdug bsngal zhi bar byed / /
oM ga na ga ga ne lo tsa ne /
tsa le tsa le tsu na te /
ga tang gu tang shIn+taM ku ru swA hA /
dpal rtse rnon po rtse gsum pos / /
dug gsum 'joms pa'i las rnams mdzod / /
lus ngag yid gsum sbyang ba dang / /
btab pas gshegs chags brlab par byed / /
hom zlum lham pa zla gam e / /
rdo rje pad+ma mda' gzhu dang / /
rtsang thod rgyan gyis mdzes rgyan gdengs / /
zhi rgyas dbang drag lha rnams mchod / /
yaM baM e yi dkyil 'khor drang / /
phying bu'am ni dar gtsang 'bob / /
du yod pa la zung re'o / /
yam shing dkar ser dmar nag la / /
khung ni khyad par rang sor gcal / /
brgyad dang bcu drug nyi shu'i gzhi / /
bud shing khru gang do gsum mtshungs / /
sbom phra sngags mkhan [(]mdzum [,]mdzub [)]mo tsam / /
zhi ba yi ni lha grangs bzhin / /
yam shing mdzub gang bcag khru gang / /
brkyang khru gang du shes par bya / /
bud shing khru gang do bzhi ni / /
rgyas pa yi ni lha grangs bzhin / /
dbang gi yam bud zhi ba'i tshad / /
drag po'i yam bud rgyas pa'i tshad / /
zhi ba'i dris bsku rgyas sbrang rtsi / /
dbang btsag tsan+dan bsres pas bsku / /
drag po khrag spos bsres pa bsku / /
zho can ser skyur rtsub shing la / /
sor bzhi yar rtse ral gri bzhin / /
rting zlum zur bzhi zor 'dra dang / /
zur gsum rdzu thur tshad du bya / /
lo ma sor bzhi so so'i shing / /
sor gnyis rtsa ba bshus lha grangs / /
thab kyi bye brag che chung las / /
zho can ser skyur rtsub shing la / /
yu ba sboms su mthe bong tsam / /
srid du khru do gang phyed gang / /
sor bzhi bskyur khar nas sor gcig /
zabs sor gnyis la so so'i dbyibs / /
de dbus gtso mo'i phyag mtshan bri / /
kha ran phyogs bzhir phyag rgya gzhag /
bar bar rdo rje pad gzhu / /
thod pas mtshan pa dgang gzar bya / /
srid khru gang la dkyus sor gnyis / /
zabs su sor gcig de'i dbus su / /
gtso bo'i phyag rgyas mtshan blugs gzar / /
blugs gzar steng phub mdun du gzhag /
zho can ser skyur rtsub shing la / /
mdud pa dag la gtso yum dgod / /
rtsibs la 'khor gyi yig 'bru dgod / /
rked mdud sgo ba khru khyud gang / /
rtse mo ya ma baM e phaT / /
gtso bo'i phyag mtshan spyir bris te / /
rtsibs la chos kyi sig 'bru 'bar / /
khru gang tshad bya srid du'o / /
spom phra mtho gang sor bzhi bya / /
dkyus sor bco brgyad zabs su ni / /
sor ni brgyad pa de dbus su / /
ri rab rgya mtsho bri bar bya / /
ngos la ri bdun mtsho yang dgod / /
so so'i gtun gyi kha ran la / /
rdo rje pad gzhu me 'od 'bar / /
thod rtsang me 'od 'bar gling mtsho / /
ji bzhin dkyil 'khor dag la'ang brgyan / /
las bzhi sngags pa'i chas gos ni / /
thugs kyi ze'u ldir stod g.yogs dang / /
brjid pa'i chos gos smad dkris dang / /
gar gyi gtsang gos so so'i mdog /
g.yab mos spyan 'dren phyag mtshan ni / /
so so'i kha dog dar dag la / /
ba dan bzhi yang dar 'drar bya / /
dkar po ser po dmar nag la / /
ho ma'i 'gab ma 'khor ba'o / /
dri zhim ser skyur rtsub shing gi / /
sa phyogs de dag nye ba ru / /
shing gi lha ste mdog dkar la / /
rin chen sna tshogs dri zhim bcas / /
phul la snying rje byams bsgoms la / /
rten 'brel brjod de rin phul la / /
me yi phyogs nas gcad par bya / /
srid du ho ma gyur mnyam la / /
sbom phra khru gang yod pa'i shing / /
bzhi gnyis sum gnyis mchog tu gces / /
gzhan yang ro bsregs shing dag la / /
sbom phra khru do yod pa yi / /
shar nub gnyis su re re yang / /
srid du mchod snam yang na ni / /
dngos grub gsol bsgor gzhab shing gnyis / /
shing rgyu phra sbom do dang gsum / /
theg pa'i khyad par bstan pa ni / /
kri yog ma hA yo ga gsum / /
gang gi sgor zhugs de lhas sbyang / /
goms pa'i dbang du shes pa mchog /
rim pa gsum du shes par bya / /
de steng khang pa lus mgo tshad / /
phrag non bzhi yang bzhir dmigs la / /
'tshogs nas shing gi bdag po la / /
mchod pa gtor ma sna tshogs ni / /
stegs bu khru gang pad+ma bre / /
de dbus shing la 'bag bris gzhag /
las kyi skal ldan gang dag gis / /
dkyil 'khor chen por 'jug pa ni / /
yo byad thams cad tshang ba mchog /
che chung mang nyung rgyu las tshad / /
ci yod yid 'ong mdzes pa dgram / /
de dag byin gyis brlab pa ni / /
khro bo khams gsum rnam rgyal dang / /
bdud rtsi 'khyil pas byin gyis brlab / /
oM badzra kro d+ha trai lokya bi dza ya /
oM AHhUM /
a a A /
bla re gtsug tor rnam rgyal brlab / /
oM AHhUM /
oM AHhUM A /
ba dan 'phan tsho des byin brlab / /
oM gtso bo'i sa bon /
oM AHhUM A /
gdugs ni gtsug tor gdugs dkar brlab / /
oM suM oM AHhUM /
rgyal mtshan ke tu des byin brlab / /
oM rat+na ke tu oM AHhUM /
lnga ldi so so las rigs brlab / /
oM sarba karma trai lokya bi dza ya oM AHhUM /
tshon sna bde gshegs lnga yis brlab / /
de yang dkyil 'khor gang yin nyid / /
ser po oM oM oM A hUM /
bsgyur te smon lam gdab par bya / /
dkar po oM hUM oM AHhUM /
nag po oM swa oM AHhUM /
dmar po oM oM aM AHhUM /
ljang gu oM ha oM AHhUM /
srad bu gang yin gtso bos brlab / /
oM oM oM AHhUM /
rta babs phyag rgya bzhis byin brlab / /
dzaHhUM baM hoHoM AHhUM /
mda' bzhi rdo rje chags pas brlab / /
oM badzrar ga oM AHhUM /
ral gri rdo rje rnon pos brlab / /
oM pad+ma tik+Sh+Na oM AHhUM /
phur bu khro bo lngas byin brlab / /
oM a par tsi ta /
ya man+ta ka h+ya gr-I ba a mr-i ta kuN+Da li /
ma hA b+ha la oM AHhUM /
bum pa gang yin yum gyis brlab / /
oM d+hA tu shwa ri oM AHhUM /
'gab 'khor srung ba chen mos brlab / /
hUM hUM hUM a pra ti ha ta oM AHhUM /
do shal gtsug tor rgyal bas brlab /
oM trAM oM AHhUM /
dril bu ku lan d+ha ras brlab / /
oM ku lan+d+ha ri pradz+nyo ba ba ba sho yo ga shu dz+nya oM AHhUM /
rnga yab rgyal po bzhis byin brlab / /
oM dr-iSh+Ta raSh+Ta bi ru snya ka /
bi ru pak+Sha /
be shra ba Ne /
oM AHhUM /
nor bu kun gyi yon tan brlab / /
oM sarba rat+na ku la oM AHhUM /
me long rdo rje sems dpas brlab /
oM badzra satwa A daR+sha oM AHhUM /
spyan snying sangs rgyas spyan gyis brlab /
oM bud+d+ha sarba ku la tsit+ta dz+nyA na oM AHhUM /
nyi zla thabs dang shes rab brlab / /
oM srur+ya tsan+d+ra du na pradz+nyA oM AHhUM /
btung ba mA ma kIs byin brlab / /
oM rat+na badzra oM AHhUM /
bdug pa me tog dri chab me / /
oM badzra d+hu pe puSh+pe A lo ke gan+d+he oM AHhUM /
lha bshos khur ba bca' ba'i tshogs / /
ku lan d+ha ras byin gyis brlab / /
oM badzra ku lan+d+ha ri oM AHhUM /
phung po lnga nyid rnam grol lngar / /
bsgyur zhing oM skan d+ha shu da nya oM AHhUM /
'o ma la sogs mngar gsum ni / /
mA ma kIs ni byin gyis brlab / /
oM mA ma kI oM AHhUM /
gtor ma thug pa grangs ldan brlab / /
oM swasti badzra oM AHhUM /
'bru rnams mA ma kIs byin brlab / /
oM mA ma kI oM AHhUM /
'bras yos ma du gos dkar mo / /
oM pad+ma badzri oM AHhUM /
ga pur sman rnams las thams cad / /
oM badzra a mr-i ta kuN+Da li oM AHhUM /
gtsang 'bob sangs rgyas spyan gyis brlab / /
oM laM ke shwa ra ti d+hA tu oM AHhUM /
yam shing bud shing thams cad ni / /
me lhas byin gyis brlab par bya / /
oM ag+na ye oM AHhUM /
shag te'u shug te'u cang te'u sogs / /
sangs rgyas spyan gyis byin gyis brlab / /
oM mUM badzra oM AHhUM /
zangs phye ske tshe til la phug /
kro ti shwa ri sangs rgyas spyan / /
oM kro ti shwa ri swa ta badzri oM AHhUM /
tsher te'u la sogs mA ma kI / /
oM mA ma kI oM AHhUM /
dgang gzar gang yin yum gyis brlab / /
blugs gzar gang yin yab kyis brlab / /
phur bu gang yin gtso 'khor khro / /
gtun khung gang yin de yum 'khor / /
mda' gzhu ma mo tsau ris brlab / /
oM badzra tsau ri oM AHhUM /
gzhan rnams bdud rtsi 'khyil pas brlab / /
g.yab dar rlung lhas byin gyis brlab / /
oM badzra ba ya bya oM AHhUM /
zhal kham mA ma kIs byin brlab / /
sreg shing b+h+rUM gyis brlab par bya / /
oM b+h+rUM e baM ma yA sbyar / /
oM AHhUM /
chas gos 'bru lngas byin brlabs gzhag /
ku sha bting ba'i stan steng du / /
sngags g.yog shar bltas nyal du gzhug /
lha rnams kyis ni legs dgu ster / /
byin gyis brlab pa ma byas na / /
las rnams 'grub par mi 'gyur ro / /
de bas nan tan bskyed de bya / /
yang na rnam rgyal lam bdud rtsi / /
'khyil pa nyid kyis brlab kyang rung / /
dkyil 'khor ci yang bzhengs pa la / /
phrin las bzhi yi hom ldan bya / /
yang ni ting 'dzin bye brag las / /
las bzhi'i cho ga rdzogs pa mchog /
cho ga ma tshang las mi 'grub / /
de phyir sta gon rdzogs par bya / /
u dum+bA ra'i me tog bzhin / /
ston pa po ni shin tu yang / /
de bas kyang ni 'jig rten du / /
'byung ba yang ni shin tu dkon / /
dam pa'i chos kyang ston pa dka' / /
dam pa'i chos ni ston srid kyang / /
gsang sngags ston pa shin tu dka'o / /
gal te gang sngags ston kyang rung / /
dkyil 'khor du ni 'jug pa dka' / /
bskal bar yang ni sngags spyad pa'i / /
las dbang gis ni deng mthong nas / /
rgyal po yang ni ma yin yang / /
rgyal po nyid ni chen por gyur / /
bde gshegs rnams ni thams cad kyi / /
yon tan gyi ni mchog kyang 'thob / /
tshe ring zhing ni longs spyod kyang / /
phun sum nyid ni tshogs par 'gyur / /
las rnams kun ni thams cad kyang / /
btang snyoms pa ni yan lag go / /
dkyil 'khor bri ba'i las dag dang / /
cho 'phrul bzhi yi che ba dang / /
gang zhig dkyil 'khor nang gzhug pa / /
gsum po de ni gzhan don gsungs / /
dang po las gsungs rim pa ni / /
tshes grangs chos klog gzhi bdag dang / /
srad bu tshad ldan bgegs bsal bsrung / /
thugs dam bskul g.yog dbang bskur sbyang / /
rang bzhin thig gdab slar bsdu dang / /
tshon dgye phyag rgya rgyan rnams dgod / /
gsum lnga bdun dang bcu gcig dang / /
bcu gsum bco lnga yar gyi shis / /
zhi dang rgyas pa mchog tu bshad / /
bcu bdun nyi shu gnyis brgyad do / /
dbang dang drag po'i dkyil 'khor mchog /
dus dang mtshan ma kri ya'o / /
nyi ma dge zhing rgyu skar bzang / /
mtshan ma'i sems rtog mi dmigs pa / /
de ni chos dbyings gnas pa yin / /
de ltar dus dang mthun pa dang / /
phyogs bzhir dge bsnyen gtsang sbra can / /
sha dang chang bcad bud med spangs / /
tshul du shis pa rgyun mi bcad / /
shar du sdud pa tshigs su bcad / /
lhor ni bzang po spyod pa'o / /
nub tu snang brgyad gsang ba'i mdo / /
byang du gser 'od dam pa gdon / /
gus par mchod cing bden pa bklag /
tshon sna lnga skud bu mos bkal / /
de nyid kyis ni brgyar bzlas te / /
rgyu bzang tshad la phebs pa dang / /
bzang po'i lta stangs sbyar nas ni / /
mkhas pas dkyil 'khor thig gdab bo / /
lag na rdo rjes bgegs bskrad bya / /
srung ba chen mos bdag gzhan bsrung / /
phyogs bcu gtso la sogs pa yi / /
thugs dam bskul nas srad bur thim / /
de lta'i rigs bzhi'i thugs las phyung / /
gtso bo gang yin thugs zhugs phyung / /
de nas gtso bo gang yin gyi / /
sangs rgyas zhing rnams sbyang ba dang / /
myur du sems can don bsgrub dang / /
las kyi dngos po gang byed pa'i / /
las rnams ma lus khyod kyis byos / /
las kyi rdo rje don yod grub / /
kha dog sna tshogs byung ba la / /
oM AHhUM swA hA /
karma zhes ni dbang bskur ro / /
bdag nyid shar lho mtshams 'greng ste / /
sngags g.yog byang shar mtshams su ni / /
pus btsugs thal sbyar 'dug pa yis / /
dkyil 'khor gang bzhengs las rnams ni / /
gang bzheng gtso bo'i bka' bzhin du / /
las kyi byed por bdag gyur pas / /
thams cad ma lus bdag gis bgyi / /
de nas thub dbang bskul byas nas / /
de nas sbyang bar bya ba ni / /
bdag po gang yin ting 'dzin las / /
yi gyis phrag dog gtor lud dkyil / /
de na rdo rje rtse lnga 'bar / /
'od 'phros dngos po'i mtshan ma bsregs / /
bdag nyid yi ge khar gyur gtso / /
mnga' bdag de yi byin brlabs chu / /
rgyun gyi khams dag de nyid rang / /
de yi byin brlabs yon tan bcu / /
de mthu las byed las rnams 'grub / /
mkhas pas thig btab tsa thI'i dmigs / /
lha mos gshegs bskul skud la thim / /
hUM las rdo rje rtse lngar gyur / /
lte ba'i thad kar thal bkan la / /
g.yas pa bkan gzhag mtheb ngos sbyar / /
de nas sbub ldog nam mkhar gdab / /
lan gcig gnyis gsum btab pa'i mthus / /
rang bzhin byon dang ting 'dzin gsal / /
ngan song gsum bde zhus bshad bstod / /
mchog gsum lha tshogs mchod phyag 'tshal / /
oM b+h+rUM shU n+ya tA dz+nyA na badzra swa b+hA wa at+ma ko\u0f85haM /
zhes pas rang bzhin thig gdab bya / /
bdag nyid shar lho mtshams song ste / /
las bdag byang shar mtshams 'dug ste / /
de nas dkyil 'khor thig gdab pa / /
dam tshig bskul dang las bya'o / /
oM badzra sa ma ya sU traM mA ti kra ma hUM /
tshad ldan sngags g.yog med phur chogs / /
sems can don byas bdag nyid kyi / /
slar yang thugs kar bsdu bar bya / /
oM badzra saM ha ra Na hUM hUM hUM /
sku dang gsung dang thugs dang ni / /
yon tan phrin las rigs lnga yi / /
gtso bo gang yin de nyid la / /
gsang gsum zhes su bsgrags pa'ang mchog /
tshon ni dri dang pa tsan dang / /
rin chen phung po gsum du bstan / /
yon tan sku 'dra las thugs bzhin / /
dbus kyi pho brang bskor ba yin / /
'khor lo rdo rje ra ba ni / /
phye ma dkar pos nyis rim bri / /
lhas kyi lha las ma gtogs pa / /
phal pa dang ni bsrung bkra shis / /
phye ma dkar bo chig rkyang bri / /
sgo yi tshon sna pany+tsa'o / /
gnyis pa tri la sgo gong brtsig /
rkyang bris phyag rgya dgod pa yang / /
gtso bo gzugs la 'khor phyag rgya / /
phal la sogs pa yig 'bru'o / /
tha mal pa dag thig le'o / /
tshon la sogs pa'i las rnams kun / /
dbang ldan phyogs nas bya bar shis / /
dbang ldan 'dren pa'i lha dbang phyogs / /
tshon ni nang nas dgye bar bya / /
de nas phyag rgya nor bu bum / /
dgod pa nyid du bya ba yin / /
gzungs thag slob dpon gzung ba shis / /
de 'og tshon rnams rim gyis gtang / /
de nas phyag rgya'am yig 'bru gzhag /
thog mar sgo yi tshon dgye nas / /
de 'og sgo yi phyag rgya dang / /
glang seng rnams kyang dgod par bya / /
maN+Dal thams cad byi dor ni / /
dang po ba lci de 'og tu / /
rnam lngas bskus nas de 'og tu / /
dri yi chus ni byug par bya / /
tshon dgye dus su thugs dam bskul / /
sems can khams ni zhi byed pa'i / /
'di ni chos dbyings ro yin pas / /
sangs rgyas rnams kyis sngon gsungs te / /
de bas bdag gis bka' bzhin du / /
tshon 'gyed pa yi las bgyid na / /
rgyal ba kun byin dbang bskur cig /
phyag rgya dgod phyir thugs dam bskul / /
sku gsung thugs rtags mtshan ma 'di / /
'gro la phan phyir dgod do zhes / /
sangs rgyas rnams kyis sngon gsungs te / /
rgyal ba kun gyis dbang bskur cig /
rgyan rnams dang po nor bu ste / /
de la sogs pa dgod par bya / /
byin gyis brlabs pa'i rin po ches / /
dkyil 'khor 'di la byin gyis rlobs / /
sngags rnams gong ma de las ni / /
tiSh+Tha badzra bsnan par bsams / /
rin chen sna tshogs rgyu las byas / /
kha dog dbyibs su ldan pa yi / /
shes rab yum gyi bum pa 'dis / /
dkyil 'khor 'di la byin gyis rlobs / /
rten gyi 'bras bu mtshon 'brel rtags / /
ye shes lnga yi rang bzhin pas / /
thugs rje gzungs thag chen po yis / /
dkyil 'khor 'di la byin gyis rlobs / /
phrin las yon tan lhun grub pa'i / /
bla re kun bzang dang nyid rtags / /
'bras bu rtags kyi phyag rgya yis / /
dkyil 'khor 'di la byin gyis rlobs / /
dus gsum sangs rgyas ma lus pa'i / /
sku yi phyag rgya mtshon mdzad cing / /
mtshan dang dpe byad 'phan chen gyis / /
dkyil 'khor 'di la byin gyis rlobs / /
nyon mongs gdung ba sel byed pa'i / /
gdugs mdzes gser gyi yu bar ldan / /
skyabs chen byams pa chen po yis / /
dkyil 'khor 'di la byin gyis rlobs / /
nyon mongs bdud las rgyal mdzad pa'i / /
rgyal ba'i rgyal ba rgyal mtshan te / /
rtags kyi rgyal mtshan chen po 'dis / /
dkyil 'khor 'di la byin gyis rlobs / /
phrin las cho 'phrul bzhi bzhi yis / /
las rnams rgya mtsho rdzogs mdzad pa'i / /
snyan pa'i ba dan gsung sgrogs pas / /
dkyil 'khor 'di la byin gyis rlobs / /
rgyu dang 'bras bur 'brel pa'i rtags / /
kha dog sna lnga 'bar ba yi / /
lhab lhub lda ldi chen po yis / /
dkyil 'khor 'di la byin gyis rlobs / /
thugs rje gzungs thag ye shes bzhis / /
sangs rgyas bzhi yi phrin las thugs / /
thugs rje srad bu 'phel gzungs kyis / /
dkyil 'khor 'di la byin gyis rlobs / /
tshad med bzhi dang bsdu ba bzhis / /
'gro ba'i don rnams rdzogs mdzad pa / /
dri zhim rta babs phyag rgya yis / /
dkyil 'khor 'di la byin gyis rlobs / /
mgo rmongs 'khyams pa'i mun sel mdzad / /
gti mug go bral shes rab mdas / /
gting dbugs byang chub lam 'god pas / /
dkyil 'khor 'di la byin gyis rlobs / /
'khor ba'i dra ba chags pa'i rgyun / /
mtha' gnyis gcod mdzad byams pa'i mgon / /
shes rab rtags kyi ral gri 'dis / /
dkyil 'khor 'di la byin gyis rlobs / /
khro gtum rngam pa'i tshul 'chang bas / /
log par lta ba'i zhe sdang 'dul / /
ye shes 'bar ba'i kI la yas / /
dkyil 'khor 'di la byin gyis rlobs / /
mtshan ma'i yul rnams sel mdzad cing / /
srung dang mtshams kyi las mdzad pa / /
'gab 'khor srung ba chen po 'dis / /
dkyil 'khor 'di la byin gyis rlobs / /
dus gsum rgyal ba ma lus pa'i / /
dpe byad rtags kyi do shal chun / /
yid 'ong me tog 'bar ba yis / /
dkyil 'khor 'di la byin gyis rlobs / /
shes rab pha rol tu phyin pa'i rtags / /
rin chen mchog gsum mtshan brjod pa'i / /
gsung dbyangs drug cu ldan dril 'dis / /
dkyil 'khor 'di la byin gyis rlobs / /
mtshan ma'i bag chags kun sel ba'i / /
dus gsum sangs rgyas thams cad la / /
rgyal chen bzhis phul mchod mchog gis / /
dkyil 'khor 'di la byin gyis rlobs / /
chos rnams gzugs brnyan 'dra ba yi / /
rang bzhin dag pas rtog pa med / /
ma rmongs ston pa'i me long 'dis / /
dkyil 'khor 'di la byin gyis rlobs / /
zhi ba'i mtha' la mi gnas shing / /
'jig rten kun dang mthun 'jug rtags / /
thabs dang shes rab nyi zla 'dis / /
dkyil 'khor 'di la byin gyis rlobs / /
gzhan yang mchod pa'i rgyan 'os dang / /
lha bshos phyogs kyi gtor ma yis / /
rgyu drug 'gro tshim byed mthu yis / /
dkyil 'khor 'di la byin gyis rlobs / /
gnyis pa bdag zhugs cho 'phrul gyis / /
che ba'i don thabs bstan pas 'dzin / /
ting nge 'dzin dang byin gyis brlab / /
dbang bskur mchod pa'i cho 'phrul lo / /
bdag nyid dang po rnal 'dug dang / /
ting 'dzin zhugs pa rnam gnyis so / /
bdag shar sgor 'dug 'dzin pa la / /
dam bca' dbang thob snying rje yis / /
thabs dang shes rab don byed par / /
'phags pa kun mkhyen spyan drangs la / /
oM AHhUM swA hA lnga yis / /
byin gyis brlabs la swas dbang bskur / /
phyag rgya'i go cha haM gi bgo / /
tuSh+ya hoHdang san+d+hi tiSh+Tha dang / /
ya thA badzra satwa tiSh+Tha taM a haM baM / /
dgongs pas grub pa zhugs dang bskyed / /
de nas khro bos bgegs mtshams bcad / /
zhugs pas de bzhin nyid kun snang / /
rgyu las 'byung ba rim la bskyed / /
de steng gzhal yas khang rgyan ldan / /
nang du gdan dag bskyed pa'i steng / /
'khor lo yid 'ong gru chad dang / /
sgo dang sgo khang bya dang bcas / /
sems can pad+ma nyi zla'i gdan / /
ci rigs par ni mdzes par bya / /
de steng sems nyid dag pa yis / /
rgyu las chos nyid mngon byang chub / /
de gzugs zla ba yig 'bru dang / /
phyag mtshan dang ni sku rdzogs pa / /
'bras bu dang ni bskyed pa lnga / /
stong pa'i cho 'phrul lnga rgyu lnga / /
chos nyid rgyu las rnam snang mngon byang chub / /
gzugs brnyan zla ba mi bskyod mngon byang chub / /
yig 'bru rin chen 'byung ldan mngon byang chub / /
phyag mtshan snang ba mtha' yas mngon byang chub / /
gzugs sku don yod grub pa mngon byang chub / /
snang ston sra brtan sreg byed dang / /
gyes 'dzin shugs bskyod zad par lnga / /
nam mkha' sa me chu rlung gi / /
de yi byin rlabs thams cad mngon byang chub / /
rgyu las bag chags gnas gyur chos dbyings bskyed / /
zla ba kun gzhi gnas gyur me long bskyed / /
yig 'bru nyon mongs gnas gyur mnyam sems bskyed / /
phyag mtshan yid gyur so sor rtog sems bskyed / /
sku ni sgo lnga bya ba nan tan bskyed / /
rtag chad gzung 'dzin bdag gzhan bya ba grub / /
chos nyid rgyu las rnam snang mngon bstan pas / /
bsam gtan tshul te sangs rgyas rjes dran sku / /
oM tsit+ta pra ti be d+haM ka ro yA mi /
e ma'o / /
don dam rang bzhin spros med sems kyi dbyings / /
rgyal ba rgyal mtsho'i thugs dang ye nas mnyam / /
mngon par byang chub nam mkha'i mtshan nyid de / /
chos dbyings nyid mi gnas ji bzhin dang / /
gzugs brnyan zla ba mi bskyod mngon bstan pas / /
ye shes tshul te dge 'dun rjes dran sku / /
oM bid+d+hi tsit+ta tsan+d+ra ut+pA da ya mi /
e ma'o / /
bsod nams ye shes tshogs chen yongs rdzogs pa / /
zla ba nya ba bzhin du snang ba ste / /
kun du bzang po ye nas dag pa'i don / /
mngon par byang chub rang bzhin 'od kyang gsal / /
yig 'bru rin chen 'byung ldan mngon bstan pas / /
sbyin pa'i tshul te gtong ba rjes dran sku / /
oM hUM swA aHha tiSh+Tha e ma ho / /
ma rig sel cing yang dag rig bskyed pa / /
gsung gi rang bzhin che ba'i byin rlabs te / /
gsang ba bsgrub pa'i mchog tu bsngags pas na / /
don gyi snying po spros med byang chub dbyings / /
phyag mtshan so so mtha' yas mngon bstan pas / /
tshul khrims tshul de gnyis rtog chos dran sku / /
tsakra badzra rat+na pad+ma karma swA b+hA wa At+mako\u0f85haM /
e ma'o / /
dus gsum sangs rgyas thams cad kyi / /
thugs nyid ye shes lnga yi rtags su snang / /
mi g.yo mi ldog mchog gi rang bzhin pas / /
ji bzhin mnyam pas byang chub chen po'i ngang / /
skur gyur gzugs las don yod skur ston pas / /
brtson 'grus tshul te lha rjes dran pa'i sku / /
oM hUM swa AHha ya tha satwa tiSh+Tha taM a haM /
e ma'o / /
de bzhin gshegs pa thams cad kyi / /
ma skyes ye shes mnyam pa nyid / /
thabs la mkhas dang thugs rje yi / /
de nyid phyag rgya chen por snang / /
sngags ni sangs rgyas kun gyis gsungs / /
tshigs bcad don grub rtog tshad gsol / /
de bzhin gshegs pa thams cad kyis / /
dgyes pa'i phyag ni spyi bor gzhag /
byin gyis brlab phyir oM AHhUM / /
dbang bskur swa 'bar rin po che / /
yongs su grub dang gzhan dbang dang / /
kun brtags pa ni thams cad la'o / /
yongs su grub pa zhes pa ni / /
rnam snang mdzad chen de nyid do / /
gzhan dbang rjes su bstan pa ni / /
sangs rgyas mang pos sngags gsungs rtogs / /
kun brtags zhes su bstan pa ni / /
'og min gnas dang ri rab zom / /
rdo rje gdan la sogs ston pa'o / /
'khor rnams thams cad sgo mdun bskyed / /
'bras bu lnga ni yongs su grub / /
bskyed pa gzhan dbang yin par bshad / /
ston pa'i cho 'phrul kun brtags so / /
snyan gsan gsol spyan drang la gzhug /
dam tshig phyag 'tshal mchod bstod chos / /
byang chub sdom go byin rlabs dang / /
mtshams bcad dam tshig dbog rig bya / /
phyogs bcu'i 'jig rten rab 'byams na / /
rgyal ba gang bzhugs 'khor dang bcas / /
mgon po dam can ji snyed po / /
thams cad kun nas dgongs su gsol / /
gnyis med rnam dag dbyings mchog na / /
mnyam nyid gnas pa de bzhin gshegs / /
bskul pa'i sa la bzhengs nas kyang / /
sems can don la rab brtson pa'i / /
rgyal ba sangs rgyas bcom ldan 'das / /
byang chub sems dpa' lcam dral dang / /
khro bo khro mo la sogs kun / /
rgyud lnga'i sems can sbyang ba dang / /
khyad par bdag dang yon bdag dang / /
dkyil 'khor 'di la byin rlob don / /
rang bzhin rdzogs chen bzhugs gnas nas / /
ting 'dzin gzugs brnyan gzhal yas 'dir / /
thugs rjes byon dgongs spyan 'dren spyon /
e h+ye hi bud+d+ha d+hA twI shwa ri bo d+hi satwa sarba sa mA dzaH /
chos dbyings nam mkha'i dkyil 'khor yangs pa na / /
rgyal ba'i bzhugs gnas khyad par can / /
rab 'byams mchod pa'i bklubs shing ni / /
nyi zla pad sogs gdan steng nas / /
mi mjed 'dzam gling 'jig rten 'dir / /
bkra shis dpal mchog gzhal yas khang / /
bla med mchod pa'i rgyan bshams nas / /
'gro ba'i don phyir spyan 'dren na / /
dus gsum /
gshegs pa'i 'jig rten sgron / /
thugs rje dam can smon lam gyis / /
sems can don phyir chos sku las / /
gzugs sku longs spyod rdzogs skur snang / /
thugs rjes sprul skur gshegs pa bzhin / /
dkyil 'khor ma nyams dam pa 'dir / /
byin gyis rlabs kyis gshegs su gsol / /
dkyil 'khor gang lhags lha tshogs kun / /
tshom tshom mtshams bsdebs spyan drangs la / /
stobs bcu'i rtsal 'chang mi yi seng ge spyon / /
gti mug mun sel 'jig rten sgron ma spyon / /
nyon mongs nad sel sman pa'i rgyal po spyon / /
bdud rigs pham mdzad thar pa'i lam ston spyon / /
dbang mdzad rgyal po 'dir spyon mchod pa bzhes / /
dkyil 'khor lha tshogs ma lus gnas 'dir spyon / /
e ma sangs rgyas thams cad kyi / /
yang dag spyan 'dren bstan pa'i bdag /
gang phyir bdag gis spyan drangs pas / /
dkyil 'khor 'di la brtan par gyur / /
e ma sangs rgyas thams cad kyi / /
rin chen zhags pa dam po'i bdag /
rdul phran bzhugs pa thams cad kun / /
slar yang bdag gis drang bar bgyi / /
e ma sangs rgyas thams cad kyi / /
pad+ma lcags sgrog dam pa'i bdag /
bcings pa kun las grol ba rnams / /
sems can don du bcing bar 'dod / /
e ma sangs rgyas thams cad kyi / /
rgya gram dril bu dbab brtan bdag /
kun gyi chos bdag gyur pa yang / /
bran du yang ni gyur cing zhugs / /
dzaHhUM baM hoHe h+ye hi b+ha ga bA na /
ma hA kA ru Ni ka dr-i sh+ya hoHsa ma ya dzaHhUM /
oM la sogs pa'i lha rnams sngags / /
rting la a ka dzas brgyan cing / /
so sor sku gsung thugs kyi lha / /
ma lus pa rnams spyan drang ngo / /
mdor na 'jig rten khams rnams su / /
sems can rnams kyi don gyi phyir / /
ji ltar 'dul ba sna tshogs kyis / /
rdo rje rin chen pad+mo dang / /
rgya gram 'khor lo bskor du gsol / /
mgon po thugs rje cher ldan pa / /
thams cad kun mkhyen rgyud rig pas / /
'dul ba'i thabs ni sna tshogs kyis / /
'gro ba'i don rnams mdzad du gsol / /
gtor ma las rnams kun gyi mchog /
las kyi sna la bstan pa ni / /
shar du bstan pa bsrung ba la / /
lhor ni srid pa mnyam pa yin / /
nub tu klu gdug bzlog pa'o / /
byang nas las la gzhug pa'o / /
de nas so sor srung mtshams gcad / /
e h+ye his bos las la gzhug /
byin gyis brlab byas mchod bstod cing / /
smon lam gdab cing slar gting gtong / /
lag pa'i phyag rgya bcas nas ni / /
snying po 'jug la gdags pa ni / /
badzra satwa sa ma yaM karma / /
gdags shing dbyangs dang sbyar ba'o / /
thugs brtse phan pa'i dgongs pa can / /
ji ltar phrin las bcol ba bzhin / /
'khor ba yun ring de srid du / /
don rnams mdzad cing brtan por ni / /
lag pa'i phyag rgya bcas nas ni / /
snying po 'jug la gdags pa ni / /
dzaHhUM baM hoHsa ma ya s+t+waM sa ma ya hoHsa ma ya s+t+waM tiSh+Tha badzra A gats+tsha dzaH / /
oM na maHsarba ta thA ga ta pA da ban+da na ka ro mi /
oM sarba ta thA ga ta pU dza pA sha At+ma nAM ni R+yA ta yA mi /
oM sarba ta thA ga ta badzra satwa a d+hi tiSh+Tha swa maM /
oM sarba ta thA ga ta pU dza a b+hi ShekA ya /
At+ma nAM ni R+yA ta yA mi /
oM na maHsarba ta thA ga ta badzra rat+na a b+hi Shiny+tsa mAM /
oM na maHsarba ta thA ga ta pU dza pra brta na ya At+ma nAM ni r+yA ta yA mi /
oM sarba ta thA ga ta badzra d+harma bra brta ya mAM /
oM sarba ta thA ga ta pU dza karma Ne /
At+ma nAM niR+yAta yA mi /
oM sarba ta thA ga ta badzra karma ku ru mAM /
de nas mchod pa'i rim pa ni / /
dang po sbyin sreg las bzhi ste / /
de nas lhag pa'i mchod skyabs gsol / /
de nas thun mong mchod rnam lnga / /
de nas bstod pa'i mchod pa'o / /
de nas mchod sprin bya ba bshad / /
de kun ngag yid gdungs dbyangs mchod / /
mchod pa'i dang po 'di yin no / /
de 'og rdzas kyi mchod pa la / /
sbyin sreg mchod sbyin rnams kyi mchog /
sdeb sbyor mchog ni nyi ma'i lha / /
mi yi mchog ni rgyal po ste / /
rgya mtsho chu bo rnams kyi mchog /
zla ba rgyu skar rnams kyi gtso / /
nyi ma snang byed rnams kyi gtso / /
bsgrub pa'i mchog ni gsang sngags te / /
las kyi mchog ni rnam bzhi'o / /
gnas kyi mchog ni dkyil 'khor bzhi / /
steng dang 'og dang thad kar yang / /
'gro ba'i 'gro ba ji snyed pa / /
lha dang bcas pa'i 'jig rten na / /
smra ba'i mchog ni rdzogs sangs rgyas / /
bstan pa'i mchog ni rdzogs chen po / /
rdo rje rgyud du bsngags pa yin / /
bzlas pa'i mdun dang bar skabs dang / /
de bzhin bzlas pa'i 'og tu yang / /
sngags pas sbyin sreg bya ba ni / /
thams cad du yang bsngags pa yin / /
sbyin sreg byas nas bzlas bya ba / /
dang por shin tu 'dod pa yin / /
bzlas dang sbyin sreg 'brel pa ni / /
de ni bar du 'dod pa yin / /
bzlas pa'i mjug gi sbyin sreg gang / /
de nas shin tu gtso bar bshad / /
dang pos bu lon rtog pa bsal / /
bar du lha rnams tshim bya'i phyir / /
tha mas lhag chad bskangs pa'i don / /
baM gyis tshogs kyi dkyil 'khor mchog /
gsal ba'i gzi brjid 'tsher ba la / /
dang byams yid kyis mchod sbyin bya / /
las rnams brtsam par byas nas ni / /
gtum chen rngam po'ang lhan ner 'gyur / /
lha rnams dkar po byams dang ldan / /
zlum po dkyil 'khor rtsibs brgyad par / /
lha rnams 'khor bcas brgyan par bzhugs / /
ho ma mchog zlum gdengs pa la / /
rdo rje pad+mas rab brgyan te / /
phur pa dkar po drug btab par / /
yid la shin tu gsal byas te / /
byin za dge ba rab sbar bstan / /
yam shing dkar po rnams kyi me / /
rab sbar rdo rje khro bo yi / /
ngang byams gzhag ste snyoms zhugs la / /
til bsregs bzhin du sdig bsregs shing / /
che ge sarba pA paM da ha na hUM phaT dz+wa la raM / /
shar lho kha khyer de nyid la / /
dam tshig nyid kyi raM spros te / /
zhal gcig phyag bzhi zla dkar bzhin / /
zhi ba'i lus dang lta ba'i thabs / /
skyin chen dkar po'i gdan bzhugs bsam / /
ye shes ag+ne'i thugs dam bskul / /
oM na mo badzra pA Na ye /
na mo dz+nyA na ag+na ye de ba dz+wa la raM /
lan gsum brjod pas zhal phyogs shing / /
spyan gzigs thugs dgongs de nyid la / /
dam tshig pa yi lcags kyu bcas / /
gnyis min dbyings las bskul pa yi / /
ye shes drang srong chen po nyid / /
sngon gyi smon lam thugs rje yis / /
byin gyis brlab phyir gshegs su gsol / /
dzaHhUM baM hoHe h+yi he /
oM badzra ha ri bi ga /
pa ta tsi ba lo ke ti /
ya sha de hi de ba bta ye swA hA /
na mo badzra pA Na s+ye /
oM dz+nyA na ag+na ye /
ki li ki li /
dan+te la po tra /
i ha i ha A gats+tsha hUM ta sha nA ya swA hA /
ye shes me lha byon nas ni / /
dam tshig bskyed dang gcig gyur nas / /
mdun du bzhugs pa de nyid la / /
gnyis med drang srong ag+ne la / /
bdug spos chur byas bsang ba ni / /
stong gsum kun du dri mchog 'byung 'gyur ba'i / /
spos lnga sman sbyar chu gtsang rgyal ba'i khrus / /
ye shes sprin phung mkha' las cher 'bebs pas / /
mi gtsang dri ma'i tshogs kun dag gyur cig /
swa b+hA ba sarba d+harmAHshud+d+ho\u0f85haM /
dag pa nyid du byas nas kyang / /
mchod pa lnga yis mchod de gzhag /
gnyis min drang srong ag+ne la / /
bdug spos me tog me dri bshos / /
yon bdag don du 'bul lags na / /
thugs rjes dgongs nas bzhes su gsol / /
oM na mo dz+nyA na sa ma ya satwa ag+na ye d+hU pe puSh+pe A lo ke gan+d+he /
A ha ra sarba d+harmAHpU dza pany+tsa swA hA /
de nas mchod bstod shing rta la / /
bzhugs pa nyid du bya ba'am / /
kha khyer bzhag la las mchod bstod / /
de nas me yi dngos nyid pa'i / /
rang bzhin rnam rgyal khro bo phyogs / /
de la sogs pa gong nyid du / /
spyan drangs mdun du gsol bsgoms la / /
ting 'dzin gsal bas de nyid sbyang / /
rnam par rgyal ba bos nas ni / /
gzugs brnyan shar g.yas sam dpral ba'i / /
rnam rgyal de yi lus gnyis gcig /
de nyid na ni bzhugs par bsam / /
dad pa dang ni dam tshig gis / /
tshur gshegs khams gsum rnam rgyal gtso / /
'bar ba'i nang du bzhugs nas ni / /
sreg blugs zhal zas ba ges me sbyangs / /
dzaHhUM baM hoHe h+ye hi /
oM tre+e lokya bi dza ya sa ma ti mu dra hUM phaT /
A gats+tsha /
de ltar spyan drangs de nyid kyis / /
gdan mchog dam pa bstab pa ni / /
me tog lag tu thogs nas ni / /
mya ngan mi 'da' thugs rje'i ngang / /
nyon mongs mi spong gos pa med / /
ma chags rang bzhin dag pas na / /
pad+ma'i gdan la bzhugs su gsol / /
pad+ma ka ma la ye s+t+waM /
de ltar gdan la bzhugs pa yang / /
yang dag nyid du dag mod kyi / /
dri ma'i mtshan ma med mod kyang / /
'jig rten srid zhu'i tshul gyis su / /
phyag dang zhal ni bsil mdzod cig /
A ha ra bi shud+d+he swa b+hA ba /
de nas mchod pa 'bul ba ni / /
khro bo khams gsum rnam rgyal gyis / /
che ge mo yi sdig bshags nas / /
dkyil 'khor chen po'i dbang bskur te / /
yang dag nyid du sgrub pa la / /
bar chad byed pa'i log rtog ni / /
gnod sbyin skar ma gdong la sogs / /
chad pas bcad cing bka' phab ste / /
bka' 'am sngags kyi tshig tsam gyis / /
zhi ba la sogs rnam bzhi ni / /
bran bzhin du ni byed par 'gyur / /
de phyir dang po khro bo mchod / /
de phyir rnam par rgyal sogs la / /
mar khu shag te'u shu tse'u 'di / /
yon bdag don du 'bul lags na / /
thugs rjes dgongs la bzhes du gsol / /
snying ga'i thad nas dbul bar bya / /
oM trai lokya bi dza ya kro d+ha ya dI bya dI bya na pU dza ye swA hA /
lag g.yas mtheb srin nyi ma a / /
thabs dang shes rab ldan pa yis / /
blangs te sku gsung thugs mnyes phyir / /
mchod pa'i gnas dang mchod rdzas dang / /
mchod mkhan nyid las byang chub sems / /
dkar po shel dag byung ba yis / /
gang la dmigs pa der bstims pas / /
las dang nyon mongs bag chags zhi / /
khro rgyal khams gsum rnam rgyal la / /
mngar gsum 'o thug nas kyi thug /
'bras bu lag pan 'bras yos dang / /
'bru sna lnga la sogs pa 'bul / /
bdug spos me tog me dri bshos / /
oM trai lokya bi dza ya kro d+ha ya d+hU pe puSh+pe A lo ke gan+d+he A ha ra sarba d+harmAHpU dza pany+tsa swA hA /
a dI bya dI bya ti ye swA hA /
de nas bstod pa'i mchod pa ni / /
rdo rje dril bu dbyangs ldan la / /
sku yi 'gying 'gyur dang bcas par / /
zhi rgyas gnyis las rdor dril nang / /
dbang drag rdor dril phyir bskor gsil / /
ye shes bskal pa'i me ltar 'bar ba'i 'od / /
ma rig 'dod pa'i bdud khams thams cad sreg /
sprin gnyis 'thibs bzhin khro gnyer brjid pa'i zhal / /
zhe sdang gshin rje'i 'jig rten thams cad 'joms / /
dpa' bo chen po dba' mtshan stag lpags can / /
log 'dren srin po bgegs kyi mtha' gnon pa'i / /
khro bo'i rgyal po dug gsum 'joms mdzad pa / /
khams gsum sems can ngan 'gro las sgrol ba / /
mdog sngo rdo rje pad+ma zhags pa bsnams /
khams gsum rnam rgyal che la phyag 'tshal bstod / /
khro bo khams gsum rnam rgyal sogs / /
me nyid sbyang ba'i las mdzod bzhugs / /
tiSh+Tha badzra /
khro bo khams gsum rnam rgyal gyis / /
bdud rtsi lnga 'am zas lnga la / /
mtshan ma ming du bcas par bya / /
bkug nas rdo rje phur pas gdab / /
dum bur byas la tshogs la bstabs / /
oM trai lokya bi dza ya kI li a mr-i ta bany+tsa pU dza swA hA /
bde gshegs khro chen rnam par rgyal / /
thugs rje che dang bdag 'brel pas / /
gzhal yas nyid du bzhugs nas kyang / /
me nyid sbyang ba'i las bcol ba'o / /
de nas lag g.yas kha phar bstan / /
g.yon pa tshur bstan mkhrig ma bsnol / /
mtheb gnyis mthil gzhag sor brgyad bskyod / /
oM kI li kI la badzra bi ma la rau tri pra kr-i ti /
ma hA kro d+ha badzra ya na dza ha gr-ih+Na ta hUM phaT /
sbyong ba'i las ni lha tshogs kyis / /
mdun du bya bar yang dag bshad / /
de nas dkon mchog gsum po ste / /
sbyar dang spyan drang gdan dag dang / /
mchod pa la sogs rnam rgyal bzhin / /
mgon po thugs rje cher ldan pa / /
thams cad mkhyen pa'i ston pa po / /
bsod nams rgya mtsho yon tan gzhi / /
de bzhin gshegs la phyag 'tshal bstod / /
dag pas 'dod chags bral ba'i rgyu / /
dge bas ngan 'gro las sgrol zhing / /
gcig tu don dam mchog gyur pa / /
zhi gyur chos la phyag 'tshal bstod / /
grol nas grol ba'i lam yang ston / /
bslab pa dag la rab tu gus / /
zhing gi dam pa yon tan gzhi / /
dge 'dun la yang phyag 'tshal bstod / /
bla med dkon mchog gsum po yis / /
zhi ba la sogs grub par gsol / /
bde bar gshegs so dkon mchog gsum / /
khyod kyis byams pa'i las kun mdzad / /
dang ba'i yid kyis bskyed pa yi / /
gzhal yas nyid du gshegs su gsol / /
oM badzra be gA kra ma ya hi ga dza /
me lha gnyis ni spyan drang ba'i / /
mdun du kI lis me nyid sbyong / /
de nas g.yas pa'i mthe bo yis / /
mthe'u chung mdung tshugs g.yabs nas ni / /
dad pa dang ni dam tshig gis / /
tshur gshegs zhes ni bos nas ni / /
dzaHhUM baM hoHe h+ye hi /
ma hA b+hU ta de ba ri Shi /
dwi dza sa ta ma ni /
hi twa a hu ti ma hA raM /
asmi san+ni hi to b+ha ba /
ag+na ye A gats+tsha /
ha bya ka bya ba ha nA ya swA hA /
de nas bzhugs par bya ba ni / /
lha yi drang srong kun dang ni / /
sreg sbyin btab par khas 'ches pa / /
thugs rje dam tshig brtan pa ni / /
pad+ma'i gdan la bzhugs su gsol / /
ag+na ye sa ma ya s+t+waM tiSh+Tha /
swa b+hA wa bi ga ta bi dza lo hi ta A kA sha dI pa ya shud+d+he swA hA /
phyag zhal bsil ba byas nas ni / /
gnyis min drang srong me lha la / /
shag te'u la sogs bdun gsum dbul / /
oM raM raM ag+na ye ha bya ka bya dI bya dI bya na ya pU dza swA hA /
d+hu pe puSh+pe A lo ke g+han+d+he pU dza pany+tsa swA hA /
de nas rdo rje dril bur bcas / /
'gying 'gyur bcas la bstod pa ni / /
tshangs pa 'jig rten mgon gyi sras / /
me lha'i rgyal po drang srong mchog /
'byung po yongs la bskyab pa'i phyir / /
thugs rje'i dbang gis sku sprul la / /
rig par grub pa'i drang srong mchog /
nyon mongs sreg pa'i shes rab 'od / /
bskal pa'i me bzhin gzi brjid 'bar / /
mngon shes rdzu 'phrul zhabs dang ldan / /
thabs kyis sprul pa'i theg pa bcibs / /
bgrad phreng 'dzin cing rig sngags gsung / /
bdud rtsi bcud ldan g+hun+de bsnams / /
chos kyi bdud rtsi yongs la bsil / /
nyes pa'i skyon bral tshangs par spyod / /
'jig rten gnas kyang mya ngan 'das / /
zhi ba brnyes kyang thugs rje che / /
de la bstod de phyag kyang 'tshal / /
ag+ne chen po'i thugs dam bzhin / /
me nyid ye shes mer byin rlobs / /
las kyi lha rnams mchod pa yi / /
sreg rdzas stobs pa'i las mdzod bzhugs / /
shing rta gcig la bzhugs gsol la / /
phyogs mtshams lha la bskor zhing mchod / /
ag+na ye ging ka ra pU dza tiSh+Tha /
las kyi lha rnams mchod pa yi / /
me sbyang spyan drang gdan dbul bsil / /
las brtan phyag mchod bstod dang dgu / /
nang ston mchod rten chos nyid mkha' / /
chos dbyings ye shes rnam dag sku / /
byang chub mchog gi phyag rgya mdzad / /
phyag 'tshal rnam par snang mdzad la'o / /
sra brtan rdo rje gzugs brnyan sa / /
me long ye shes thugs kyi sku / /
sa gnon chen po'i phyag rgya mdzad / /
phyag 'tshal sems dpa' mi bskyod la'o / /
sreg byed rin chen yig 'bru me / /
mnyam nyid ye shes yon tan sku / /
mchod sbyin chen po'i phyag rgya mdzad / /
phyag 'tshal 'byung ldan dpal khyod la'o / /
dgyes 'dzin pad+ma phyag 'tshal chu / /
kun rtog ye shes gsung gi sku / /
chos sgrogs chen po phyag rgya mdzad / /
phyag 'tshal snang ba mtha' yas la'o / /
shag bskyod rgya gram sku ste rlung / /
nan tan ye shes phrin las sku / /
skyabs mdzad chen po'i phyag rgya mdzad / /
phyag 'tshal don yod grub pa la'o / /
baM gyi tshogs kyi dkyil 'khor du / /
lu gu rgyud du 'brel bsdams bskyod / /
bcings 'gyur bskyod pas phyogs bcur g.yo / /
thams cad g.yo ba med par 'gyur / /
shIn+taM ku ru swA hA /
dngul lam dkar po'i shing rnams la / /
mgo bo rgya mdud rtse zlum po / /
ngos su lha rnams 'khor bcas bsgom / /
btab na gdug rtsub zhi bar 'gyur / /
kI li kI li shIn+taM ku ru swA hA /
lha mo rnams kyi dkyil 'khor du / /
lha yi grub pa bsgom bya ste / /
byams bcas zhi ba'i tho ba yis / /
brdungs pas gdug rtsub zhi bar 'gyur / /
sham+ba ta shIn+taM ku ru swA hA /
dngul phye 'bras chan dkar po la / /
'o mas sbyar ba'i gtor ma yis / /
thams cad ma lus zhi bskongs nas / /
gtor mas gdug rtsub zhi bar 'gyur / /
s+pha ra Na shIn+taM ku ru swA hA /
las rnams bya ba'i don bstan pa'i / /
bdag nyid byams pa chen po can / /
dkyil 'khor hom khung mchod rdzas tshogs / /
dkar po nyid du bsgom par bya / /
lha rnams thams cad dkar po ste / /
sku yi gzi 'bar yon tan brjid / /
thams cad kun kyang 'tsher zhing zhi / /
byams par bcas pa'i lag pa nas / /
gtong ba thams cad byang chub sems / /
rgyun mi 'chad par kun khyab sgom / /
drang ba zhi 'gyur phur bu rgyas / /
brdungs pas dbang mdzad gtor ma drag /
de ni spyi yi las su gsungs / /
phyogs bcu gdug pa ma lus kun / /
gdug pa'i sems ni rab bor te / /
lhan ne dkar po'i 'og tu 'gyur / /
bde ldan byang chub 'od 'phro 'bar / /
'jig rten gsum dang 'das gtum la / /
'bru lnga byams ldan byas nas ni / /
gsol ba gdab par bya ba ni / /
lha dang lha min gnod sbyin dri za grul / /
lto 'phye dang ni nam mkha' lding dang 'dab / /
lus sru la srin po gdon gyi rigs rnams dang / /
sa'am mkha' la gnas pa'i rdzu 'phrul can / /
bu smad g.yog 'khor tshogs dang bcas pa rnams / /
de rnams sdug bsngal zhi bar bya ba'i phyir / /
dad byams yid kyis lha rnams mchod byas te / /
lha yis byin brlabs sprul pa'i 'phro 'du yis / /
las dang nyon mongs sdug bsngal zhi gyur cig /
na maHsa man+ta bud+d+hA nAM /
oM AHma hA shIn+taM ka ra shIn+taM ka ra pra sha ma d+harma nirdza ta /
a b+hA ba d+harma satwa /
bra ba ta shIn+taM /
shi baM ku ru swA hA /
de ba shIn+taM ku ru swA hA /
nA ga shIn+taM ku ru swA hA /
rAk+Sha sa shIn+taM ku ru swA hA /
yak+Sha shIn+taM ku ru swA hA /
gra ha shIn+taM ku ru swA hA /
mi tsi mi tsi shIn+taM ku ru swA hA /
gung ing shIn+taM ku ru swA hA /
ra tang ra tang pra tang pra tang shIn+taM ku ru swA hA / /
ka rA lan bi ra lan shIn+taM ku ru swA hA /
bi ha sa nan shIn+taM ku ru swA hA /
i ba nan shIn+taM ku ru swA hA /
na mo shIn+taM ku ru swA hA /
a nr-i su du pre tri shIn+taM ku ru swA hA /
gung ka ri kung ga ri shIn+taM ku ru swA hA /
mi tsi mi tsi ra ra sraM sraM /
gaM gaM guM guM /
aM aM iM iM a a ra lan shIn+taM ku ru swA hA /
shi dur na mye tre shIn+taM ku ru swA hA /
de nas las sbyar rnam rgyal thabs / /
phyag mtshan nam mkhar phyar nas kyang / /
gti mug rdo rje 'khor bcas pas / /
'jig rten khams ni rab 'byams kun / /
skad cig yud la zhi mdzad de / /
zhi bar gyur pas dbyings su rol / /
bde bar gshegs so bcom ldan 'das / /
dad pa'i yid kyis bskyed pa yi / /
gzhal yas nyid du re zhig gshegs / /
slar yang 'gro ba'i don la dgongs / /
de bzhin lha tshogs mang po kun / /
go rims de bzhin las bya'o / /
me yi tshogs kyi dkyil 'khor mchog /
gsal ba'i gzi brjid 'tsher ba la / /
snying rje dga' bas mchod byas nas / /
las rnams brtsam par byas nas ni / /
tshe dang longs spyod dpal 'phel 'gyur / /
puSh+TiM ku ru swA hA /
ya yi tshogs kyi dkyil 'khor mchog /
gsal ba'i gzi brjid 'tshe ba la / /
dga' chags yid kyis mchod sbyin bya / /
las rnams brtsam par byas nas ni / /
thams cad ma lus dbang du 'gyur / /
e yi tshogs kyi dkyil 'khor mchog /
gsal ba'i gzi brjid 'tsher ba la / /
btang snyoms khros pas mchod sbyin bya / /
las rnams brtsam par byas nas ni / /
thams cad ma lus brlag par 'gyur / /
gzhan yang rgyud las byung ba'i las / /
sdig pa sreg dang tshe 'phel hom / /
srung dang ro sreg sgrub pa kun / /
cha shas tsam du bstan pa ni / /
hUM gi tshogs kyi dkyil 'khor mchog /
ye shes tshogs kyi dkyil 'khor mchog /
haM gi tshogs kyi dkyil 'khor mchog /
raM gyi tshogs kyi dkyil 'khor mchog /
dkyil 'khor hom gyi tshad bstan pa / /
gsung gsum dkyil 'khor tha ma 'bring / /
rab ni bcu gnyis dgu dang bdun / /
khru gang thams cad sgo gang bya / /
yan lag thams cad tshad bstan pa / /
de khru gang nas brtsams nas ni / /
ji srid dpag tshad thug gi bar / /
'dul ba'i dbang gi khyad par gyis / /
yang na tshad la nges pa med / /
hom khung tha ma 'bring dang rab / /
khru gang khru do khru gsum ni / /
'byor pa'i dbang bya pad zla kham / /
gru gsum dang ni 'khor lo rtsibs / /
brgyad pa'i steng du zla ba'i 'od / /
dkar po dgod de dbus rdo rje / /
rtse lnga shar ro rin chen lho / /
nub tu pad+ma byang rgya gram / /
de steng kha 'khor sor bzhi rdo rje ra / /
sems dpa' sems dpa' pad+ma dang khong yon / /
'jig rten pa ni ci rigs mdzes par bya / /
nub phyogs 'dug ste zhi las bya / /
bram ze'i khyim du yang dag bshad / /
lho phyogs rgyas pa nub tu dbang / /
byang du drag po hom du bshad / /
dkyil 'khor drug gam yang na ni / /
grong khyer phyi rol rje'u rigs dang / /
rgyal rigs smad 'tshong dmangs ma'i khyim / /
sngags pa nub dang lho shar byang / /
'dug la mchod pa'i don dag ni / /
gang gi gtso dang thabs dang ni / /
shes rab tshul du ldan pa'i don / /
hom khung dag gi bye brag kyang / /
de ci rigs par bya ba bshad / /
de la sogs pa gtso yum ni / /
khung gi mthil du lhag par dgod / /
me 'od ngos la rdo rje kha / /
'khor rnams phyi rol yang dag dgod / /
ro sreg maN+Dal khru bcu gnyis / /
khru bzhi pa na khru do thabs / /
brko ba'i dbus su 'khor lo ni / /
rtsibs brgyad pa la'ang byang chub kyi / /
mchod rten kun rig phyag rgya sogs / /
rigs bzhi dang ni yum bzhi'o / /
de mtha' rdo rje rtse lngas bskor / /
kha la me 'ong bri bar bya / /
de mtha' pad+ma pad+ma la / /
sems dpa' bskal bzang la sogs rnams / /
bri bya gro la lha mo bri / /
'jig rten pa yi lha rnams kyang / /
phyi rim phyogs phyogs dag tu bri / /
gzhung dang 'gal byas nyes sdig bshad / /
sdig pa chen po skur btab yin / /
ston pa'i bstan dang dge ba'i las / /
pha ma mkhan po slob dpon dang / /
mched dang lcam dral rnam lnga yin / /
dge ba mi dge mi dge dge / /
rgyal ba'i chos la skur btab yin / /
sdig can de ni mi thar zhes / /
rnam par 'byed pa'i thub pas gsungs / /
dkyil 'khor 'jug 'byung byed pa'i phyir / /
ri mo'am yang ni de bzhin gzhan / /
ci bgyi tshad med bzhi bsgoms te / /
sha dang chang dang sgog btsong dang / /
rku dang bud med spyad byas na / /
de ni yan lag skur btab yin / /
de las bshags pa byar yod thabs / /
ji bzhin dam la gnas byas sam / /
theg chen sde la mchod byed na / /
sdig can de ni myur du grol / /
pha ma gsad dang 'phrog bcom dang / /
chos kyi mkhan po gsad pa dang / /
dam tshig lung dang shes rab rgyud / /
man ngag dbang gi slob dpon gsum / /
snying nas smad cing gsad pa dang / /
theg chen sde la gnas pa yi / /
mched dang lcam dral dbyen byas shing / /
dam las log cing 'khus pa ni / /
de ni mtshams med lnga zhes bya / /
de kun dkyil 'khor 'di 'dra bar / /
las bzhi sdig bsreg byas bcug na / /
sdig can de yang myur du 'grol / /
sngags dang phyag rgya yig 'bru rnams / /
lhag dang chad par byas pa ni / /
de dang nye ba'i sdig pa yin / /
ci phyir dbyings dang rnam thar gyi / /
sgo rnams gzhan du gyur pas na / /
bskal par brjod kyang dngos grub ni / /
thob par mi 'gyur dpa' bos gsungs / /
shes bya'i sdig pa thams cad ni / /
mi shes sdig las bcur 'gyur che / /
shes bya'i sdig bshags thams cad la / /
'bum lnga dag gis 'byang ngo zhes / /
tsha tsha bskor ba phyag dang ni / /
srog 'don mdo sde lnga dag las / /
'bum 'bum dag tu gsungs pa yin / /
de nas sdom pa gnas pa yin / /
mtshams med lnga la sogs pa yi / /
sdig can de dag rnams dang ni / /
skad cig yud tsam smra mi bya / /
shes nas dam tshig gang nyams pa'i / /
de yi sdig pa brjod mi lang / /
gso la nye bar mi brtson na / /
de dag dang yang smra mi bya / /
skad cig yud tsam smras pas kyang / /
don gyi dngos po gang yin spangs / /
dmag la sogs don gcig pa bzhin / /
de yi bshags pa rgyud lngas so / /
bus 'gros thal 'bud tsher lcag dang / /
'greng phyag srog sdom dag gis so / /
lhag dang chad pa'i kha bskong ni / /
dkyil 'khor bdag po mnyes pa dang / /
tshe rabs slob dpon pha ma dang / /
slob ma'i sdig zhi dbang bskur dang / /
mtha' yas sems can don byas pas / /
de yi sdig pa nges 'byang ngo / /
ho ma bzhi yi gtso bo gang / /
sreg rdzas bdun gsum nyi shu gcig /
mnyes par bya phyir dbul bar bya / /
de nas tshe rabs slob dpon don / /
dkon mchog gsum la bdun gsum gsum / /
dbul ba nyid du bya bar bshad / /
tshe rabs pha ma'i don gyi phyir / /
rigs kyi gtso bo rnams la'o / /
de nas slob ma rim gyis ni / /
bgegs bsal phyir ni spos chus bkru / /
de nas g.yon phyogs tsog pur gzhag /
lag g.yas slob dpon lag g.yon gyi / /
byams par byas pas bzung nas ni / /
gtso bo dag gi sngags bdun bzlas / /
de nas sdig pa zad bya'i phyir / /
rigs yum lnga la bdun bdun no / /
de yis dbang bskur bsrung bar 'gyur / /
mtha' yas sems can don slad du / /
lha rnams kun la dbul bar bya / /
de dag bkra shis bya ba'i phyir / /
yum bzhi gzungs kyis bya ba ni / /
sangs rgyas spyan ni tshim byed ma / /
dbang po zhi ba zla ba 'dra / /
bstod tshig gis bskul sngags brjod bya / /
de nas bshags pa gus par bya / /
de nas sngags pas kha phyogs nas / /
oM badzra satwa sa ma ya /
ma nu pA la ya /
badzra satwa twe no pa tiSh+Tha /
dr-iD+ho me b+ha ba /
su toSh+yo me b+ha ba /
a nu rak+to me b+ha ba /
su poSh+yo me b+ha ba /
sarba sid+d+him+me pra yats+tsha /
sarba karma su tsa me /
tsit+taM shre yaHku ru hUM /
ha ha ha ha hoHb+ha ga wAn sarba ta thA ga ta /
badzra mA me muny+tsa badzrI b+ha ba /
ma hA sa ma ya satwa AH rigs ldan dbye zhing brjod nas ni / /
skar ma rab rib mar me dang /
sgyu ma zil pa chu bur dang / /
rmi lam glog dang sprin lta bur / /
'dus byas chos kyang de ltar blta / /
de ltar bsdu ba byas nas gzhag /
de nas dkyil 'khor chen po la / /
bltas te lhag pa'i mchod pa dbul / /
e ma bdag nyid slob bcas pa'i / /
dri zhim ngo bo thams cad kun / /
sngon 'das dbyings kyi d+hU par ni / /
byin rlabs mchod 'bul bzhes su gsol / /
de bi puSh+pe pU dza ho / /
e ma bdag nyid slob bcas pa'i / /
gsal dro ngo bo thams cad kun / /
byon ma rag ston A lo ker / /
byin rlobs mchod 'bul bzhes su gsol / /
de bi A lo ke pAdza ho / /
e ma bdag nyid slob bcas pa'i / /
rlan bcas dri zhim thams cad kun / /
ma byon kun gyi gnas der ni / /
byin rlobs mchod 'bul bzhes su gsol / /
de bi gan+d+hi pU dza ho / /
de ltar mchod nas skyabs gsol ba / /
dkyil 'khor sangs rgyas rten nyid de / /
rnam dag sku las ting 'dzin dag pa'i sku / /
sprul sku phyag rgya mtshon pa'i lha tshogs kyi / /
grags pas 'jig rten gsum bkang lham me ba / /
mgon po mchog nyid la ni skyabs su mchi / /
smra bsam brjod med gsung gi sprul pa'i tshogs / /
mtshan nyid so so ye shes kun ston pa / /
dus gsum rgyal ba thams cad bskyed pa'i yum / /
dam chos mdo sde bzhi la skyabs su mchi / /
rab tu lam stor 'khor bar mig zum pa'i / /
'gro ba skyabs med kun gyi pha ma mdzad / /
phrin las bzhi yis rtse gcig don mdzad gtso / /
theg chen dge 'dun tshogs la skyabs su mchi / /
de nas dkyil 'khor lha tshogs la / /
gus dang bcas pas phyag byas mchod / /
gtsang zhing gtsang mar bsham pa'i rdzas / /
khrus byas gdugs tog me dri bshos / /
dkyil 'khor lha tshogs rnams la 'bul / /
thugs rjes dgongs nas bzhes su gsol / /
na maHsa man+ta bud+d+hA nAM /
ga gan sa ma ye swA hA /
oM bi shwa bi shud+d+he swA hA /
na maHsa man+ta bud+d+hA nAM /
d+harma twA nu ga te swA hA /
na maHsa man+ta bud+d+hA nAM /
ma hA mai tre byut+ka Te swA hA /
na maHsa man+ta bud+d+hA nAM /
dartse s+pha ra Na a ga sa ga nai d+ha rA ya swA hA /
na maHsa man+ta bi shud+d+he gan+d+hod+b+ha ba ya swA hA /
na maHsa man+ta bud+d+hA nAM /
a ra ra swa ra ra ka ra ra ba liM te ma ni swA hA /
snang stong mchod rten chos nyid mkha' / /
chos dbyings ye shes rnam dag sku / /
byang chub mchog gi phyag rgya mdzad / /
phyag 'tshal rnam par snang mdzad la'o / /
de lta'i yon tan bcas pa la / /
rdo rje sems dpa' byams pa'i mchod / /
spos kyi sprin lding bdug pa 'phro / /
gtsug tor rgyal ba gdugs kyis khebs / /
byams pa'i thabs dang shes rab kyis / /
badzra d+hU pe mchod pas rol / /
rin chen 'byung ldan snying rje'i mchod / /
ut+pal mthing ga me tog thod / /
rin chen zla gam 'od du sbyor / /
snying rje thabs dang shes rab kyis / /
rat+na puSh+pe mchod pas rol / /
snang ba mtha' yas dag pa'i mchod / /
dbal gyi sgron ma phyag na bsnams / /
chos kyi rgyal mtshan rab 'bar 'dzugs / /
dga' ba thabs dang shes rab kyis / /
pad+ma A lo mchod pas rol / /
don yod grub pas btang snyoms mchod / /
tsan+dan bdud rtsi char 'bebs ma / /
dkyil 'khor gtsang ma'i thig ler 'bebs /
'bebs / /
spos spar thabs dang shes rab kyis / /
karma gan+d+he mchod pas rol / /
de ltar rigs la nye ba'i gzugs / /
mchod pa phul ba'i lan dag tu / /
rnam par snang mdzad chen po yis / /
rdo rje sems dpa' rtogs pa'i yul / /
dung mdog sgeg mo rdo rje 'dzin / /
sems dpa' dkar po'i ye shes 'bebs / /
me long lta bu'i ye shes la / /
badzra lA s+ya mchod pas rol / /
rin chen 'byung ldan mnyam pa'i yul / /
yid bzhin rin chen gtsug 'bar ma / /
'jam dpal rnon po'i dngos grub 'dzin / /
mnyam pa nyid kyi ye shes la / /
rat+na mA le mchod pas rol / /
snang ba mtha' yas mkhyen pa'i yul / /
pad+ma dbyangs mkhan rma bya'i mgrin / /
spyan ras gzigs kyi shes rab bskyed / /
so sor rtog pa'i ye shes la / /
pad+ma gI ti mchod pas rol / /
don yod grub pa las kyi yul / /
gar mkhan 'gying ma gzi dang ldan / /
las kyi 'khor lo rnam par bsgyur / /
bya ba nan tan ye shes la / /
karma nirti mchod pas rol / /
de ltar gzungs kyis mchod byas nas / /
rigs bzhi tshad med bsdu ba bzhis / /
mchod phyir dpal gyis gsungs pa'o / /
sbyin pa phun sum tshogs pa'i rtags / /
byams pa chen po'i ngo bo nyid / /
dpa' bar 'gro ba rnam dag la / /
badzra aM gu sha yi mchod pas rol / /
don mthun phun sum tshogs pa'i rtags / /
snying rje chen po'i ngo bo nyid / /
rin chen phyag rgya shes pa la / /
rat+na pA sha'i mchod pas rol / /
don spyod phun sum tshogs pa'i rtags / /
dga' ba chen po'i ngo bo nyid / /
shes rab sgron ma mdzad pa la / /
pad+ma s+pho Ta'i mchod pas rol / /
snyan pa phun sum tshogs pa'i rtags / /
btang snyoms chen po'i ngo bo nyid / /
mchod rten chen mo kun rig la / /
karma gan+d+he'i mchod pas rol / /
de ltar tshad med mchod byas nas / /
rigs rnams byin gyis rlob pas mchod / /
zhe sdang ma skyes rdo rje dam tshig ma / /
ye shes me long pha rol phyin pa'i ngang / /
gnyis med rgyas 'dabs drin lan phyag rgya ma / /
satwa badzra dbyings phyug mchod pas rol / /
nga rgyal bdag med rin chen dam tshig ma / /
ye shes mnyam nyid pha rol phyin pa'i ngang / /
mi 'gyur rmongs med drin lan phyag rgya ma / /
rat+na badzra dbyings phyug mchod pas rol / /
'dod chags mi dmigs chos kyi dam tshig ma / /
ye shes kun rtog pha rol phyin pa'i ngang / /
mi rtog za byed drin lan phyag rgya ma / /
pad+ma badzri dbyings phyug mchod pas rol / /
phrag dog ma grub rgya gram dam tshig ma / /
ye shes nan tan pha rol phyin pa'i ngang / /
mi skye tshe 'phel drin lan phyag rgya ma / /
karma badzri dbyings phyug mchod pas rol / /
de ltar byin rlabs mchod byas nas / /
rgyan gyi mchod par gsungs pa ni / /
bde gshegs rgyal ba 'khor bcas ni / /
mchod gnas dam pa dpal gyi zhing / /
yid du 'ong ba'i mchod sbyin dang / /
rol mo sil snyan 'phan gdugs dang / /
bla re rgyal mtshan lhab lhub dang / /
me tog phreng dang bdug spos sogs / /
mar me byug pa la sogs pa'i / /
mchod sprin sna tshogs phyogs bcur sprul / /
mchod sprin rig sngags bden pa dang / /
nam mkha' mdzod sngags ting 'dzin mthus / /
sangs rgyas zhing khams rab 'byams su / /
mchod sprin sna tshogs bklubs gyur cig /
na mo rat+na tra yA ya /
na mo b+ha ga wa te /
badzra sa ra pra mar+b+ha ni ta thA ga tA ya /
ar+ha te samyaMka saM bud+d+hA ya /
tad+ya thA /
oM badzre badzre ma hA badzre /
ma hA te dza badzre /
ma hA bI R+ya badzre /
ma hA bo d+hi tsit+ta badzre /
ma hA bo d+hi sa man+to ba saM gra ma Na badzre /
sarba karma A ba ra Na bi shwa d+ha ni badzre swA hA /
na maHsarba ta thA ga te b+h+yo bi shwa mu khe b+h+yaHsarba tat+khaM ut+ga te s+pha ra Na hi maM ga ga na khaM swA hA /
de nas yum lnga la brten mchod / /
shes rab dbyings phyug rigs yum lnga / /
phyag rgya'i tshogs la byin rlob cing / /
thams cad 'byung ba'i gzhir gyur mas / /
'gro ba'i don rnams mdzad du gsol / /
shes rab dbyings ma rigs kyi yum lnga ste / /
chos dbyings ye shes mkha' sogs gsal ba la / /
gsang chen bde ba'i longs spyod rdzogs pa'i ngang / /
thabs ltar rol cing brtan par bzhugs su gsol / /
yum rnams dag la mchod thabs ni / /
sgrub mchod bcu drug gzhung bzhin bya / /
bcom ldan rnam snang mdzad chen gyi / /
chos dbyings ye shes chen po'i yul / /
yum chen bud+d+ha lo tsa na / /
thams cad zad par mkhas dbang bskur / /
bde gshegs kun gyi yum chen mo / /
phyag 'tshal kun du bzang mo la'o / /
bcom ldan rdo rje sems dpa' yi / /
me long ye shes chen po'i yul / /
yum chen badzra lo tsa na / /
thams cad zad par sas dbang bskur / /
rdo rje rigs gtso mang po'i yum / /
phyag 'tshal sangs rgyas spyan khyod la'o /
bcom ldan rin chen 'byung ldan gyi / /
mnyam nyid ye shes chen po'i yul / /
yum chen rat+na lo tsa na / /
thams cad zad par mes dbang bskur / /
rin chen rigs gtso mang po'i yum / /
phyag 'tshal na bza' dkar mo la'o / /
bcom ldan snang ba mtha' yas kyi / /
kun rtog ye shes chen po'i yul / /
yum chen pad+ma lo tsa na / /
thams cad zad par chus dbang bskur / /
pad+ma rigs gtso mang po'i yum / /
phyag 'tshal mA ma kI la'o / /
bcom ldan don yod grub pa yi / /
nan tan ye shes chen po'i yul / /
yum chen karma lo tsa na / /
thams cad zad par rlung dbang bskur / /
las kyi rigs gtso mang po'i yum / /
phyag 'tshal dam tshig sgrol ma la'o / /
de nas sems dpa' bcu drug kyang / /
ci rigs pa'am yang na ni / /
mtshan brgya rtsa brgyad pa yis mchod / /
de nas lA s+ya la sogs brgyad / /
phyi nang gnyis kyi lha mo dam tshig ma / /
phyag rgya bzhi yi ye shes gsal ba la / /
rol pa chen pos mchod pas gtso bo yis / /
dgongs pa skongs la 'gro ba'i don rnams mdzod / /
ye shes dus bzhi gzungs nye gzungs / /
sprul sku 'khor bar mi ldog cing / /
mya ngan 'das la mi chags pa'i / /
don rnams mdzad cing brtan por bzhugs / /
rdo rje sgeg mo byang chub sems kyi ngang / /
mchog sbyin smon byed gzi brjid 'bar cing sdud / /
mdog dkar gser gyi khu tshur dkur brten te / /
phyag 'tshal rdo rje smon byed sgeg mo la'o / /
rin chen dpal phreng gzungs dang ting nge 'dzin / /
yid bzhin mchog 'byung gzi brjid 'bar zhing skong / /
sngo bsangs rin chen phreng bas re 'dod skong / /
phyag 'tshal bdud rtsi char 'bebs phreng ba la'o / /
pad+ma dbyangs mkhan gsung rab rgya mtshor sgrogs / /
snyam pas yid 'phrog gzi brjid 'bar ldan skong / /
mdog dmar gser gyi pi wang phyag na bsnams / /
phyag 'tshal thabs kyi yid 'phrog gI ti la'o / /
las kyi gar mkhan phrin las rgya mtsho sgrol / /
gzugs mdzes bskyod pas rol mo phyogs bcur mdzad / /
mdog ljang sna tshogs skur ston gzi brjid 'bar / /
phyag 'tshal ba'ang mdzes spyod ni rti la'o / /
spos kyi sprin ldang bdug pa 'phro / /
kun du tshim byed dri bsung tshim / /
mthing skya gser gyi spos phor bsnams / /
phyag 'tshal rnam dag bdug pa la'o / /
lta mdzes rin chen phung po 'gro / /
byang chub yan lag me tog brgyan / /
mthon mthing me tog gzhong bu bsnams / /
phyag 'tshal skyon med me tog la'o / /
'od gsal 'phro bas kun du khyab / /
gti mug 'thibs po sel mdzad pa / /
dmar skya chos kyi mar me bsnams / /
phyag 'tshal sgron 'bar mar me la'o / /
tsan+dan bdud rtsi char 'bebs ma / /
bdud rtsi bsil dro 'jam pa'i dbyings / /
ljang sngon dung phor phyag na bsnams / /
phyag 'tshal reg bya dri chu la'o / /
rdzu 'phrul che ba'i bskal bzang dang / /
phyogs skyong bcu dang bkra shis brgyad / /
rdo rje lcags kyu 'gugs byed dang / /
rin chen zhags pa gsol ka dang / /
pad+ma lcags sgrog pho nya'i las / /
rgya gram dril bu shes rab mchog /
dpe med rgyal sras rang rgyal dang / /
dgra bcom rgyal chen lha chen dang / /
lha klu gnod sbyin dri za dang / /
lha ma yin dang nam mkha' lding / /
mi 'am ci dang lto 'phye che / /
sa bdag gza' skar rig 'dzin dang / /
srin po log 'dren sha za dang / /
rgyud drug dag gi mthu can sogs / /
thams cad ci rigs pa yis mchod / /
dkyil 'khor bdag po de nyid kyis / /
dkyil 'khor lha yi ting 'dzin zhugs / /
lce thog a las zla dkyil steng / /
oM bsgoms rdo rje ye shes bsams / /
rdo rje lcags kyu bsgoms nas ni / /
chos kyi phyag rgya can gyis ni / /
slob ma de la bshad par bya / /
oM d+harma hUM d+harma trAM d+harma hrIHd+harma AHd+harma /
sa ma ya s+t+waM d+harma /
a na ya sa d+harma /
a haM su khaM d+harma /
sA d+hu sA d+hu d+harma /
su pa ha swA d+harma /
ru pu ho de d+harma /
a tha pra ba ti d+harma /
ha ha hUM ha d+harma /
sarba ka ri d+harma /
duHkha ts+tshe da d+harma /
bud+d+ha po d+hi d+harma /
pra ti shap+da d+harma /
su ba shi s+t+waM d+harma /
ni ba ya d+harma /
sha traM b+hak+Sha d+harma /
sarba sid+d+hi d+harma /
ma hA ra tI d+harma /
rU pa sho b+he d+harma /
shU rod tra pai d+harma /
sarba pu dze d+harma /
pra ha da ni d+harma /
pu te d+harma /
tsa kri d+harma /
su gan+d+ha ni d+harma /
a ya hi dza dza d+harma /
a ya hi hUM hUM d+harma /
me spo Ta baM baM d+harma /
g+haN+Da a a d+harma /
de ltar lha tshogs sku gsung thugs / /
dkyil 'khor gang yin thams cad kyi / /
so so'i snying po tha mar ni / /
d+harmas btags la brjod pas ni / /
lha rnams thugs dgongs dngos grub stsol / /
kun rdzob dang ni don dam gyi / /
byang chub sems ni bskyed par bya / /
sdom pa yi ni dam tshig dang / /
dag pa'i chos rnams sdud pa dang / /
sems can don byed bcas pa yi / /
rnam pa gsum dang ldan par bshad / /
rdo rje go cha'i phyag rgya bcas / /
oM badzra ka ba tsa rak+Sha a d+hi tiSh+Tha haM /
de nas sku gsung thugs byin brlab / /
kA ya oM wAk+ka AHtsit+ta hUM /
'khor lo phyag rgya ting 'dzin sngags / /
bar du gcod pa bsal bar bya / /
oM dz+nyA na tsakra phaT /
nga yis bshad phog thams cad ni / /
dam pas gsungs pa'i tshig yin pas / /
khyod kyang de las ma 'da' shig /
oM badzra sa ma ya haM tha /
byang chub rigs can nyid du ni / /
sngags 'di brjod par gyur pa'o / /
oM bo d+hi tsit+ta a sa me ma hA sa ma ya swA hA /
hUM hUM hUM /
gsum pa dkyil 'khor 'jug gzhug pa / /
slob dpon zhugs dang slob ma 'jug /
bshags pa lhag chad kha bskang ba / /
mthun par slar gshegs gsol dang lnga / /
las bzhi mchod nas bdag nyid kyis / /
dkyil 'khor sems kyis nam mkha' la / /
bteg nas byang chub sems kyis ni / /
zhugs pa nyid du thub pas gsungs / /
bdug spos lag tu thogs nas su / /
blo gros ldan pas lha rnams la / /
gus pas gsol ba legs par gdab / /
de 'og sgo bzhi dbye bar bshad / /
zhugs la gnyis su med bsgoms la / /
'gro ba dran pa'i las bya'o / /
bcom ldan nam mkha'i sangs rgyas kun / /
thugs rje chen po mthu ldan lags / /
bdag nyid rab tu bsgral ba'i phyir / /
rang bzhin ting 'dzin gzugs brnyan lhas / /
bdag la dbang mchog deng stsol cig /
dkyil 'khor la ni 'khor lo bshad / /
de nyid dam tshig yin par bshad / /
sangs rgyas bka' yi dkyil 'khor du / /
bdag nyid dad pas 'jug lags na / /
dkyil 'khor bcas pa'i lha rnams kyis / /
bdag la byin gyis brlab tu gsol / /
bde bar gshegs so bcom ldan 'das / /
bsod nams can du bdag nyid gyur / /
sngon gyi las kyi 'brel pa lags / /
thugs rjes sras su dgongs par mdzod / /
At+ma ko\u0f85haM maN+Dal sarba A be sha swa b+ha wa / /
rdo rje mdzub sogs legs par ni / /
sbyar la bkan te bsdams nas su / /
khros nas rab tu dbye ba ni / /
sgo dbye ba yi mtshan nyid do / /
gnas rab sgo bzhi zhe sdang dang / /
nga rgyal 'dod chags phrag dog bzhis / /
sngon med dus nas bcad lags na / /
tshad med bsdu rgyas rigs bzhi yi / /
thugs rje thabs las sprul pa yi / /
lcags kyu zhags pa lcags sgrog dang / /
dril bu phyag rgya mchog nyid kyis / /
deng nyid thar sgo dbye ru gsol / /
oM badzra rat+na pad+ma karma kro d+ha g+ha Totas ma ya tsa tur /
pra be sha bi kran smA ra Na sa ma ya hUM phaT /
de nas /
bdag nyid rdo rje rin chen dang / /
pad+ma rgya gram shugs kyis ni / /
rab tu brgal te zhugs nas ni / /
gnyis su med par sangs rgyas 'gyur / /
snying rje slob ma la sogs la / /
lha mo sprul sras bsgom byas drang / /
de nas sngags g.yog dag gis ni / /
slob ma'i las rnams brtson bya ba / /
phyag 'tshal gsol 'jug khrus bkra shis / /
dam bca' me tog dor mig dbye / /
slob dpon lan stsal lhas dbang bskur / /
dam tshig dbog dang dbang bskur dang / /
smon lam lha ngo bstan yul dbul / /
dge ba'i rtsa ba bsngo ba'o / /
de nas shar sgo dag tu ni / /
bdug spos lag tu thogs nas su / /
shar phyogs mngon dga'i pho brang 'di'i / /
bcom ldan rdo rje sems dpa' la / /
skal ldan rgyal sras dag pa zhig /
ngag yid dang bas gus phyag 'tshal / /
lho phyogs dpal ldan pho brang 'di'i / /
bcom ldan rin chen 'byung ldan la / /
skal ldan rgyal sras dag pa zhig /
ngag yid dang bas gus phyag 'tshal / /
nub phyogs bde ldan pho brang 'di'i / /
bcom ldan snang ba mtha' yas la / /
skal ldan rgyal sras dag pa zhig /
ngag yid dang bas gus phyag 'tshal / /
byang phyogs gser mdog pho brang 'di'i / /
bcom ldan don yod grub pa la / /
skal ldan rgyal sras dag pa zhig /
ngag yid dang bas gus phyag 'tshal / /
bcom ldan snying po'i pho brang 'di'i / /
bcom ldan rnam par snang mdzad la / /
skal ldan rgyal sras dag pa zhig /
ngag yid dang bas gus phyag 'tshal / /
bdag ni dam tshig rdo rje ste / /
rdo rje sems dpa' yin pa'i phyir / /
rdo rje bla na med pa 'di / /
di ring bdag la dbab tu gsol / /
bdag ni dam tshig rin chen te / /
rin chen 'byung ldan yin pa'i phyir / /
rin chen bla na med pa 'di / /
di ring bdag la dbab tu gsol / /
bdag ni dam tshig pad+mo ste / /
snang ba mtha' yas yin pa'i phyir / /
pad+mo bla na med pa 'di / /
di ring bdag la dbab tu gsol / /
bdag ni dam tshig rgya gram ste / /
don yod grub pa yin pa'i phyir / /
rgya gram bla na med pa 'di / /
di ring bdag la dbab tu gsol / /
bdag ni dam tshig 'khor lo ste / /
rnam par snang mdzad yin par grags / /
'khor lo bla na med pa 'di / /
di ring bdag la dbab tu gsol / /
shar phyogs mngon dga'i pho brang 'dir / /
bla med byang chub sems bskyed de / /
dngos grub dam pa sgrub pa'i phyir / /
bdag gis dad pas 'jug par bgyi / /
lho phyogs dpal ldan pho brang 'dir / /
bla med byang chub sems bskyed de / /
dngos grub dam pa sgrub pa 'phyir / /
bdag gis dad pas 'jug par bgyi / /
nub phyogs bde ldan pho brang 'dir / /
bla med byang chub sems bskyed de / /
dngos grub dam pa sgrub pa'i phyir / /
bdag gis dad pas 'jug par bgyi / /
byang phyogs rnam dag pho brang 'dir / /
bla med byang chub sems bskyed de / /
dngos grub dam pa sgrub pa'i phyir / /
bdag gis dad pas 'jug par bgyi / /
bcom ldan snying po'i pho brang 'dir / /
bla med byang chub sems bskyed de / /
dngos grub dam pa sgrub pa'i phyir / /
bdag gis slob ma gzhug par bgyi / /
phyogs bcu rnams su lta ba'i phyir / /
mtha' las 'das pa gnas par bgyi / /
rdo rje sems dpa' me long yul / /
kun bzang phyag rgya'i bum pa ste / /
gnyis min byang chub sems rtags chus / /
zhe sdang rnam smin dag gyur cig /
rin chen 'byung ldan mnyam shes yul / /
na bza'i phyag rgya'i bum pa ste / /
gnyis min byang chub sems rtags chus / /
nga rgyal rnam smin dag gyur cig /
snang ba mtha' yas kun rtog yul / /
mA ma'i phyag rgya bum pa ste / /
gnyis min byang chub sems rtags chus / /
'dod chags rnam smin dag gyur cig /
don grub nan tan ye shes yul / /
sgrol ma'i phyag rgya bum pa ste / /
gnyis min byang chub sems rtags chus / /
phrag dog rnam smin dag gyur cig /
rnam snang chos dbyings ye shes yul / /
spyan gyi phyag rgya bum pa ste / /
gnyis min byang chub sems rtags chus / /
gti mug rnam smin dag gyur cig /
mi 'khrugs rgyal po srid dang gti mug rnam sbyong ba / /
mgon po yon tan mtha' dag rdzogs pa'i bkra shis dang / /
dge mnyam bsam sems ldan pa'i bkra shis gang yin pa / /
bkra shis des ni ding 'dir zhi byed legs gyur cig /
sangs rgyas kun gyi yon tan rgyan gyis brgyan byas shing / /
yang dag 'byor ba'i sbyin pas sbyin mdzad mi slu ba / /
rin chen 'byung ldan zhes bya'i bkra shis gang yin pa / /
bkra shis des kyang ding 'dir zhi byed legs gyur cig /
bsam gtan dam pa ting 'dzin pha rol phyin pa'i gnas / /
ye shes pad+ma'i steng bzhugs dpag med tshe ldan zhing / /
tshe grangs med par byin gyis brlabs pa'i bkra shis gang / /
bkra shis des kyang deng 'dir zhi byed legs gyur cig /
sems can don phyir las la thugs ni sbyor mdzad cing / /
'gro ba thams cad bcings pa bcings las grol gyur pa / /
thub mchog don yod grub pa'i bkra shis gang yin pa / /
bkra shis des kyang deng 'dir zhi byed legs gyur cig /
rnam par snang mdzad ye shes dam pa mtsho chen ldan / /
zla ba nya 'dra sku mnga' srid pa'i mthar 'byin pa / /
dgongs pa mtha' dag rdzogs pa'i bkra shis gang yin pa / /
bkra shis des ni deng 'dir zhi byed legs gyur shog /
yan maM ga lan / /
shu b+ha sha man+to / /
sa ya dzi na ta ka sha s+ye a k+Sho b+h+ya rA dza /
bi shi na ta s+ye /
sarba kun /
maM ga la s+ye /
naM maM ga la da /
b+ha ba tu shAn+te /
ka sa pradz+nya sta ban+tu t+yaM /
ya maM ga lan /
ma ni ku lan hi na bu ha ra /
pa ba shu sha sha tsi na se ta no to ne /
kha la na pi pi pu ti na /
tan maM ga lan /
tan maM gA lan b+ha ba tu shAn+te / /
ka ra na bad h+yaM yan maM ga lan /
a ga ni /
A yur byid ta sa s+ye /
ma ne bu ra ta li yas s+ye /
gArna badzra /
pa ri ga te s+ye /
ta thu ga te smi /
tan maM ga lan /
b+ha ba tu shAn+te /
kar nar+ya phaT traM /
yan maM ga lan /
ma ma mu ne pa ra sha s+ye /
a mog+ha si d+d+hi sa twa twa ra gar ma na nai /
b+hu na sha ba na /
sha ta le s+ye yo tsi ta man sa sa s+ye mu na sa s+ye /
ban+d+ha b+ha b+ha mye bya /
tan maM ga lan /
b+ha ba tu shAn+te /
rna ta t+yaM /
yan maM ga lan /
sa ka la mA tor ta sa s+ye /
bai ro tsa na s+ye /
be ra ta nyi rna /
ma hA ra rna ba s+ye /
ma hA ra rna b+hu ra ra rna /
tsa tra b+hu she he ban+ta ka s+ye /
tan maM ga lan /
b+ha ba tu shAn+te ka ra ta ban+t+yaM /
de la de bzhin gshegs gtso dang / /
chos rnams kun la dbang bskur ro / /
rdo rje rigs gtso chen po dang / /
khams gsum bdag por dbang bskur ro / /
rin chen rigs gtso chen po dang / /
lha mis mchod par dbang bskur ro / /
pad+ma'i rigs gtse chen po dang / /
chos kyi rgyal por dbang bskur ro / /
las kyi rigs gtso chen po dang / /
las bzhis gzhan don spyod dbang bskur / /
bkra shis brjod pa'i byin rlabs kyis / /
'jig rten dag tu mi rnams kun / /
grags pa rnam spel bgegs kyang med / /
sems nyid bde 'gro nges byed la / /
mthar yang nges pa kho nar ni / /
zhi ba'i 'bras bu thob par 'gyur / /
de nas dam bca' bya ba ni / /
dpa' bo chen po rgyud dag pa'i / /
sdom pa legs par blang bar bya / /
de la sdom pa'i yon tan ni / /
dang po sdom pas rgyud gnyis sbyong / /
tha ma'i sdom pas lha min sbyong / /
rdo rje rin chen pad+mo yi / /
sdom pa yis ni ngan 'gro sbyong / /
de bas sdom pa mnos pa mchog /
de 'og dam bca' yang dag bya / /
sangs rgyas rnal 'byor sdom pa la / /
tshul khrims kyi ni bslab pa dang / /
dge ba'i chos ni sdud pa dang / /
sems can don byed brtan par bzung / /
de ni spyi yi tshul khrims so / /
rdo rje rigs mchog chen po yi / /
rdo rje dril bu'i phyag rgya yang / /
yang dag nyid du gzung bar bgyi / /
slob dpon dag kyang gzung bar bgyi / /
rin chen rigs mchog chen po yi / /
dam tshig yid du 'ong ba la / /
nyin re bzhin ni lan drug tu / /
sbyin pa rnam bzhi rtag tu sbyin / /
byang chub chen po las byung ba / /
pad+ma'i rigs mchog dag pa la / /
phyi nang gsang ba'i theg pa gsum / /
dam pa'i chos kyang gzung bar bgyi / /
las kyi rigs mchog chen po la / /
sdom pa thams cad ldan par ni / /
yang dag nyid du gzung bar bgyi / /
mchod pa'i las kyang ci nus bgyi / /
sangs rgyas chos dang dge 'dun dang / /
bla na med pa'i dkon mchog gsum / /
deng nas brtsams te gzung bar bgyi / /
nam du yang ni mi spong ngo / /
sems can kun gyi don gyi phyir / /
bdag gis sdom pa ma lus gzung / /
de nas shar sgor gnas pa de / /
na bza' stod smad dar dmar dkri / /
rdo rje 'dzin ma'i phyag rgyar 'char / /
bcug la lag tu rin chen dang / /
me tog phreng ba la sogs thogs / /
gdong g.yogs dar dkar gyis g.yogs nas / /
a sa me tri sa me ma hA sa ma ya hUM /
oM badzra a ba tiSh+Tha hUM /
oM badzra sa ma ya hUM /
sngon gyi tshe rabs grangs med nas / /
dge ba'i las kyis bsnyen pa'i lha / /
lhag pa'i lha ni gang yin pa / /
da lta nyid du 'bab par shog /
sangs rgyas dngos grub thob bya'i phyir / /
bdag la thugs brtser dgongs nas kyang / /
'gro la phan pa'i gtse chen gyis / /
sman par dgongs nas bzhes su gsol / /
oM badzra pra ti gr-ih+Na hUM /
oM badzra pra tIts+tsha sa ma ya s+t+waM /
bo d+hi tsit+ta pU dza ho /
me tog rin chen la sogs pa / /
gang la bab pa rigs kyi lha / /
gtso bo rigs de bsgrubs na ni / /
dngos grub myur ster the tshom med / /
de nas lcags kyu'i phyag rgya yis / /
rin chen lhar bcas blangs nas ni / /
slob ma'i spyir bzhag thim gyur nas / /
mi gnyis gcig pa'i ltar bsams nas / /
oM sa ma ya hr-i da ya me /
oM AHhUM /
a b+hi Shiny+tsa AH da ni dad pa rab tu bskyed / /
dkyil 'khor bzang po 'di la ltos / /
khyod ni theg chen 'di nyid la / /
gsang ba chen po'i snod du gyur / /
rnyed pa mnyam med di ring rnyed / /
thob pa mnyam med di ring thob / /
dam tshig gong 'og ma 'da' zhig /
bla med byang chub chen po 'thob / /
oM badzrA ha s+yod+g+ha Ta ya hUM /
oM badzra pra be sha hUM phaT /
slob dpon lan gnyis dbyangs sbyar te / /
rdo rje phyag rgya legs bcas la / /
nga ni dam tshig rdo rje ste / /
rdo rje sems dpa' yin par grags / /
rdo rje ye shes bla med 'di / /
di ring khyod la sbyin par bya / /
oM badzra sa ma ya a b+hi Shiny+tsa a a /
nga ni dam tshig rin chen te / /
rin chen 'byung ldan yin par grags / /
rin chen ye shes bla med 'di / /
di ring khyod la sbyin par bya / /
oM rat+na sa ma ya a b+hi Shiny+tsa a a /
nga ni dam tshig pad+mo ste / /
snang ba mtha' yas yin par grags / /
pad+mo ye shes bla med 'di / /
di ring khyod la sbyin par bya / /
oM pad+ma sa ma ya a b+hi Shiny+tsa a a /
nga ni dam tshig rgya gram ste / /
don yod grub pa yin par grags / /
rgya gram ye shes bla med 'di / /
di ring khyod la sbyin par bya / /
oM karma sa ma ya a b+hi Shiny+tsa a a /
nga ni dam tshig 'khor lo ste / /
snying po'i 'khor lo yin par grags / /
'khor lo ye shes bla med 'di / /
di ring khyod la sbyin par bya / /
oM tsakra sa ma ya a b+hi Shiny+tsa a a /
a b+hi Shiny+tsa a a sa ma ya hrIHtha /
'di ni khyod kyi dmyal ba'i chu / /
dam las 'das na sreg par byed / /
dam tshig bsrungs na dngos grub ni / /
rdo rje bdud rtsi chu 'dis 'grub / /
ci ste dam tshig 'das na ni / /
de ma thag tu bkas nas gshegs / /
rdo rje 'dzin rgyal khros nas kyang / /
bdun brgyud rigs ni brlag par mdzad / /
de bas rtag tu bu khyod kyis / /
rgyal bas gsungs pa'i dam tshig dang / /
sdom pa dang ni bla ma'i bka' / /
shin tu mos pas bsrung bar bya / /
ma byin par yang blang mi bya / /
brdzun dang 'dod la spyod pa rnams / /
dngos grub 'dod pas bya ba min / /
chang ni btung bar mi bya zhing / /
sha la sogs pa bza' mi bya / /
sems can gnod pa'i sbyor ba ni / /
nam yang bya ba ma yin te / /
dkon mchog gsum ni yong mi spang / /
dus kun du ni byang chub sems / /
snying po sngags dang phyag rgya dang / /
lha dang bla ma de bzhin no / /
sdig la sogs pa gang yin dang / /
bla ma'i bka' las 'da' mi bya / /
lha la phul ba'i rnying pa dang / /
de yi grib ma 'gom mi bya / /
phyag rgya'i gzugs la'ang de bzhin no / /
sngags dang lha la smad mi bya / /
gdon gyi las sogs bya ba min / /
mu stegs can la'ang smad mi bya / /
mdor na yid gnyis dogs mi bya / /
bdag gi de nyid sngags dang ni / /
thams cad 'dra bas de bzhin no / /
de nas dbang mchog bskur ba ni / /
pash+tsi ma yi phyogs dag tu / /
khru gang ba yi dkyil 'khor la / /
pad+ma 'dab ma brgyad pa bri / /
tshon ni dmar pos legs bris la / /
bkra shis brgyad kyi phyag rgya dgod / /
dbu rgyan cod pan me tog phreng / /
phyag rgya bzhi dang rin chen bdun / /
gser byas thur ma 'khor me long / /
dung dang bkra shis ras thogs gzhag /
bdug spos ras sar gdugs sham can / /
rnga yab bsil yab zho phor gang / /
bum pa bzhi sogs mi res gzung / /
mchod pa la sogs bkra shis brjod / /
oM b+h+r-i ta b+h+r-i ta sarba A ba ra Na ni hUM phaT /
oM tra Ta tra Ta sarba A ba ra Na ni hUM phaT /
bi dra ba bi dra ba sarba a pa ya tang dwa na hUM phaT /
sku gsung thugs su byin gyis brlab / /
de nas thur ma me long dung / /
'khor lo rtsa ba'i yig 'brus bskur / /
phreng ba bum pa nyan pa dang / /
gsang sngags phyag rgya cod pan dang / /
'khor bsgyur ming dbang dbu rgyan dang / /
las dang bcu'o gzungs rje'o / /
bcu gsum pa ni nor dbang bskur / /
'khor lo rin chen bstabs pas ni / /
sa bcu kun la dbang ba dang / /
theg pa mtha' dag ston pa yi / /
chos kyi rgyal po chen por shog /
glang po rin chen bstabs pas ni / /
theg pa kun gyi don rtogs nas / /
stobs bcu kun la dbang thob cing / /
byang chub 'bras bu thob par shog /
rta mchog rin chen bstabs pas ni / /
rdzu 'phrul rkang bzhi'i dbang thob nas / /
nyon mongs rgya mtsho rgal ba yi / /
thar pa'i 'bras bu thob par shog /
nor bu rin chen bstabs pas ni / /
'jig rten dag tu de bzhin gshegs / /
dpe byad mtshan gyis brgyan pa yi / /
gser gyi sku mdog thob par shog /
dmag mi rin chen bstabs pas ni / /
mi 'jigs bzhi yi dbang thob nas / /
phas kyi rgol ba tshar gcod pa'i / /
go cha chen po bgos par shog /
blon po rin chen bstabs pas ni / /
sum cu rtsa gsum dbang phyug rje / /
rdzu 'phrul chen po'i brgya byin gyi / /
lha yi rgyal po thob par shog /
btsun mo rin chen bstabs pas ni / /
shes rab yum gyi dbang thob cing / /
skye 'gag med pa'i don rtogs nas / /
bla med 'bras bu thob par shog /
de bzhin gshegs pas byin gyis brlabs pa yi / /
nyon mongs sel ba'i grub rdzas dpa' bo 'dis / /
bar chod bgegs kyi tshogs rnams rnam 'jig cing / /
skye 'grub mchog thob deng 'dir bkra shis shog /
ji ltar lha yi dbang po brgya byin gyis / /
byin gyis brlabs pa'i rtsa mchog pu ta na / /
dUr ba'i gdan la bzhugs nas bdud btul ltar / /
deng 'dir bkra shis phun sum tshogs par shog /
ji ltar sngon gyi drang srong a ga stas / /
byin gyis brlabs pa'i phyugs kyi dngos grub 'di / /
khyim bdag dbang phyug che la byin pa yis / /
skye dgu'i gsos gyur bcud ldan bkra shis shog /
rdo rje dang ni rin chen chu skyes dang / /
de bzhin las kyi sems dpa' dbang bskur ba'i / /
li khris 'jig rten gsum po dbang bsdus shing / /
dngos grub mchog thob ding 'dir bkra shis shog //
ji ltar bcom ldan 'das kyis chos kyi dung / /
na ra ya nar dung sgra bsgrags pa ltar / /
bu khyod dam pa'i chos sgra rab sgrogs shing / /
'gro ba 'dren mdzad deng 'dir bkra shis shog /
chos rnams thams cad gzugs brnyan lta bu sta / /
smig rgyu lta bur yang dag rtogs pa'i mthus / /
ma rig mun sel ye shes thob gyur nas / /
dngos grub mchog thob deng 'dir bkra shis shog /
ji ltar glang po chen po a ga ta'i / /
gi'u wang srog gi dbang por gyur pa ltar / /
de bzhin bu khyod tshe srog 'dzin gyur nas / /
dngos grub mchog thob deng 'dir bkra shis shog /
ji ltar rgyu dang sa bon chung ba las / /
'bras bu cher smin shing thog bil ba ltar / /
de bzhin bsod nams rgyu tshogs chung ngu las / /
'bras bu bla med byang chub thob par shog /
gtsug tor spyan ljags go chas bskur / /
lag gnyis bcings te gung gshibs bsgreng / /
mdzub gnyis bkug sbyar gtsug tor ro / /
na maHsa man+ta bud+d+hA nAM hUM hUM hUM /
lag gnyis bcings te gung srin lag /
brkyang ste mthe bo nang bcug mig /
na maHsa man+ta bud+d+hA nAM /
ga ga na ba ra la k+Sha Na /
gu ru na ma ya ta thA ga ta tsak+Shu swA hA /
lag gnyis thal mo khong stong sbyar / /
mdzub gnyis dkris la srin lag gtugs / /
mthe bo gnyis gshibs ljags su bshad / /
na maHsa man+ta bu d+d+hA nAM /
ta thA ga ta dzi hwa sarba d+harmA pra ti tiSh+Tha /
lag pa gnyis ni khong stong sbyar / /
mdzub gnyis ngos nas dkris pa ni / /
go cha'i phyag rgya zhes su bshad / /
na maHsa man+ta bud+d+hA nAM /
pra tsaN+Da badzra la bi yu ra hUM /
de nas slob ma'i thog dag tu / /
gdugs mdzes gser gyi yu ba can / /
theg chen chos kyi ngo bo ste / /
nyon mongs gdung ba sel byed pa'i / /
dbang mchog dam pa bskur bar bya / /
sum cu rtsa lngas legs dbang bskur / /
de nas dge pa sgo bzhi nas / /
sgra yi rjes su legs sbyar zhing / /
blo dang ldan pas smon lam gdab / /
shar phyogs sgo la pU rbas bsdu / /
sngon dang thog ma phur pas bsdu / /
de mthun rdo rje sems la sogs / /
sgrib gnyis byang bas tshogs gnyis rdzogs / /
de bzhin slob ma tshogs rdzogs nas / /
me long ye shes thab par shog /
lha sgo dak+Shi Na sa bsdu'o / /
sbyin gnas la yang dak+Shi Na bsdu'o / /
nub sgo pash+tsi mas bsdu'o / /
phyi ma ma 'ongs pash+tsi bsdu / /
byang sgo ut+ta ra yis bsdu / /
thugs rje gzungs la ut+ta ras bsdu / /
gong gi rigs dang ye shes drang / /
sngon gyi smon lam ston bstan pa / /
dri ma med pa'i dpe bzhin no / /
dkyil 'khor rang bzhin lha dag kyang / /
ci rigs par ni bstan par bya / /
tan+t+ra rgya mtsho dbyings kyi gting rum nas / /
don mchog cha shas btus pa'i nying khu ste / /
sbyor ba'i lam rgyud phyogs 'grol 'brel pa yi / /
mchog thob rnam snang mdzad kyi zhal mthong shog / //
rgya gar gyi mkhan po s+thi ra ma ti sa yo ga'i gzhung rgyud phyi nang las nges don mdor bsdus te mdzad pa /
rgyan dam pa'i le'u bam po gcig tu byas pa rdzogs so // //
cog ro klu'i rgyal mtshan gyis skad phyi mo dang gtugs pa'o // //
