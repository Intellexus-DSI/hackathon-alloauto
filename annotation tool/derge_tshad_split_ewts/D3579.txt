@## / /
rgya gar skad du /
ku ru kul+le karma pra sa ra pra yo ga /
bod skad du /
ku ru kul+le'i las rab tu brkyang ba sbyor ba /
'phags ma ku ru kul+le la phyag 'tshal lo / /
oM ku ru kul+le swAhA /
'phags ma sgrol ma'i snying po'o / /
sa gsum nus pa gzhom med pa'i / /
dbang gi las ni rab tu brkyang / /
sngon gsungs ting 'dzin la gnas nas / /
yi ge 'bum du bzlas pa bya / /
phyi nas me tog bdug pas byug /
dri dang phye ma gos la sogs / /
sngags 'dis mngon par bsngags gyur te / /
gang la byin de dbang du 'gyur / /
dri bzang bdug pas bdag bdugs nas / /
skye bo thams cad dga' bar 'gyur / /
gang ming me tog dmar po yi / /
sbyin sreg byas te dbang du 'gyur / /
bza' btung la yang mngon par bsngags / /
gang la byin de dbang 'gyur ro / /
skyes bu chen po dbang byed na / /
yungs kar dkar pos sbyin sreg bya / /
phyi nas tshes grangs rgyu skar rnams / /
bzang po'i nyin la bcom ldan ma / /
mchod pa la sogs byas nas ni / /
gur gum gi wang ga pur sogs / /
gro ga'am ni yang na gos / /
'khor lo rtsibs ni bcu drug pa / /
ut+pal 'dab ma'i rnam pa la / /
'khor lo mngon par bri bya ste / /
'khor lo'i dbus su sngags bcas la / /
bsgrub bya yi ni ming rnams bri / /
'khrul 'khor ku ru kul+le yi / /
yi ge bzhi yi 'khrul 'khor te / /
bsgrub bya'i ming ni nges par bri / /
phyi rol o yi sum 'gyur bya / /
srad bu dmar pos yang dag bri / /
myos byed rang bzhin thum bu ni / /
lus kyi snying ga'i dbus su gzhug /
seng ldeng me la bsro bar bya / /
rkang pa nas ni dgug par bya / /
skyes pa'am ni yang na bud med dbang byed na / /
zangs ma'i khab kyis skye gnas rkang pa dag dbug bya / /
'di nyid dbang du 'gyur bar the tshom med pa ste / /
sngags kyi rgyal po 'di nyid dad pa chen po yis / /
bcom ldan 'das ma mchod par byas nas bzlas par bya / /
rim pa 'di nyid kyis ni kun gyi dngos grub 'gyur / /
zhes pa ni ku ru kul+le'i las rab tu brkyang ba sbyor ba rdzogs so //
[ ]
