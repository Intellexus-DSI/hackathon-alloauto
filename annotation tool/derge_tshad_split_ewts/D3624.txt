@## / /
rgya gar skad du /
trai lo kya bi dza ya sA d+ha naM /
bod skad du /
'jig rten gsum las rnam par rgyal ba'i sgrub thabs / /
dpal ldan rje btsun 'jig rten gsum las rnam par rgyal ba la phyag 'tshal lo / /
'dir dang po ma skyes pa rnams la sngon du gsungs pa'i cho gas nyi ma la hUM yig nag po las skyes pa'i rje btsun 'jig rten gsum las rnam par rgyal ba sku mdog mthing nag zhal bzhi ba /
phyag brgyad pa /
zhal dang po khro zhing sgeg pa /
g.yas pa drag po /
g.yon pa rnam par 'jigs pa /
rgyab zhal dpa' bo'i nyams can /
phyag gnyis kyis rdo rje dril bu dang bcas shing /
thugs kar hUM mdzad kyi phyag rgya bsnams pa /
g.yas kyi phyag rnams kyis ral gri dang /
lcags kyu dang /
mda' bsnams pa /
g.yon gyi phyag gsum gyis gzhu dang /
zhags pa dang /
rdo rje bsnams pa /
zhabs g.yon brkyang bas dbang phyug chen po'i mgo mnan pa /
zhabs g.yas kyis gau rI'i nu ma zung mnan pa /
sangs rgyas me tog phreng ba la sogs pa sna tshogs pa'i rgyan dang /
na bza' bsnams par bdag nyid bsgoms nas /
phyag rgya bcing bar bya ste /
de la khu tshur gnyis rgyab sbyar nas mthe'u chung lcags sgrog gi rnam par sbyar bar bya'o / /
sngags ni /
oM sum+b+ha ni sum+b+ha hUM /
gr-ih+Na gr-ih+Na hUM /
gr-ih+NA pa ya gr-ih+NA pa ya hUM /
A na ya ho /
b+ha ga bAn bid+yA rA dza hUM phaT /
'jig rten gsum las rnam par rgyal ba'i sgrub thabs rdzogs so //
[ ]
