@## / /
rgya gar skad du / /
biM sha t+yu ba sar+g+hA br-it+ti nA ma /
bod skad du /
nye bar sgyur ba nyi shu pa'i 'grel pa zhes bya ba /
'jam dpal gzhon nur gyur pa la phyag 'tshal lo / /
rab dang mchog dang lhag par dang /
yang dag par dang /
rjes su dang /
phul du dang /
bral ba dang /
ngan pa dang /
rnam par dang /
legs par dang /
nges par dang /
shin tu dang /
slar dang /
dag par dang /
bde bar dang /
mtho bar dang /
mngon par dang /
so sor dang bcas pa'i mtshan nyid bya'o / /
yongs su dang /
nye bar dag gis kyang mtshan nyid tsam mo / /
nye bar sgyur ba nyi shu pa de rnams kyi mdo'i 'grel pa mngon par brjod par bya ste /
rab ni las dang po pa dang /
stobs rgyal dang /
sbyin pa'i sgra dang /
mnga' bdag sbyin dang /
'byung ba dang /
sbyor ba dang /
'bral ba dang /
tshim pa dang /
gtsang ba dang /
'dod pa dang /
nus pa dang /
zhi ba dang /
mchod pa dang /
mchog dang /
lta ba rnams so / /
rab ces bya ba'i sgra ni don bco lnga po de rnams la 'jug go / /
las dang po pa la rab tu las dang po pa dang /
stobs rgyal la rab tu stobs rgyal dang /
sbyin pa'i sgra la rab tu sbyin pa'i sgra dang /
mnga' bdag sbyin la rab tu mnga' bdag sbyin dang /
'byung ba la gangs can las gang gA rab tu 'byung bar 'gyur ba dang /
sbyor ba la rab tu sbyor ba dang /
'bral ba la rab tu 'bral ba dang /
tshim pa la rab tu tshim pa dang /
gtsang ba la rab tu gtsang ba'i chu dang /
'dod pa la rab tu 'dod pa'i rgyal po dang /
nus pa la rab tu nus pa dang /
zhi ba la rab tu zhi ba dang /
mchod pa la rab tu mchod pa'i me dang /
mchog la rab tu sbom pa'i shing mchog dang /
lta ba la rab tu lta ba'o / /
mchog ni gsod pa dang /
byi dor dang /
gshegs pa dang /
rnam par gnon pa dang /
'phel ba dang /
rgyal ba dang /
gtso bo dang /
mthun pa dang /
mi mthun pa rnams la'o / /
mchog ces pa'i nye bar sgyur ba ni don dgu po de rnams la 'jug go / /
gsod pa la mchog tu gsod pa dang /
byi dor la mchog tu byi dor dang /
gshegs pa la mchog tu gshegs pa dang /
rnam par gnon pa la mchog tu rnam par gnon pa dang /
'phel ba la mchog tu 'phel ba dang /
rgyal ba la mchog tu rgyal ba dang /
gtso bo la mchog tu gtso bo dang /
mthun pa la mchog tu mthun pa dang /
mi mthun pa la mchog tu mi mthun pa'o / /
lhag par ni char 'bab pa dang /
'phen pa dang /
'phrog pa dang /
dgyes pa dang /
ston pa dang /
rnam par 'gyur ba dang /
sdig sbrul dang /
rtogs pa rnams la'o / /
lhag par zhes pa'i nye bar sgyur ba ni don brgyad po de rnams la 'jug go / /
char 'bab pa la lhag par grong khyer gnas bcas nas char 'bab pa dang /
'phen pa lhag par 'phen pa dang /
'phrog pa la lhag par 'phrog pa dang /
dgyes pa la lhag par dgyes pa dang /
ston pa la lhag par ston pa dang /
rnam par 'gyur ba la lhag par rnam par 'gyur ba dang /
sdig sbrul la lhag par sdig sbrul las dang /
rtogs pa la lhag par rtogs pa'o / /
yang dag par ni sbyor ba dang /
rigs pa dang /
gsong por smra ba dang /
skye ba dang /
bden pa dang /
byed pa dang /
bkram pa dang /
brgyan pa dang /
mngon du phyogs pa dang /
dor ba dang /
grub pa dang /
sdang ba dang /
'dzin pa rnams la'o / /
yang dag ces pa'i nye bar sgyur ba ni don bcu gsum po de rnams la 'jug go / /
sbyor ba la yang dag par sbyor ba dang /
rigs pa la yang dag par rigs pa dang /
gsong por smra ba la yang dag par gsong por smra ba dang /
skye ba la yang dag par skye ba dang /
bden pa la yang dag par bden pa dang /
byed pa la yang dag par byed pa dang /
bkram pa la yang dag par bkram pa dang /
brgyan pa la yang dag par brgyan pa dang /
mngon du phyogs pa la yang dag par mngon du phyogs pa dang /
dor ba la yang dag par dor ba dang /
grub pa la yang dag par grub pa dang /
sdang ba la yang dag par sdang ba dang /
'dzin pa la yang dag par 'dzin pa'o / /
rjes su ni gnas dang /
nye ba dang /
kha dog dang /
'brel pa dang /
gnang nas 'gro ba dang /
mtshungs pa dang /
mngon par mtho ba dang /
mtshon pa dang /
dman pa rnams la'o / /
rjes su zhes pa'i nye bar sgyur ba ni don dgu po de rnams la 'jug go / /
gnas la rjes su grong khyer pA Ta li pu trar gnas dang /
nye ba la rjes su sprin ni gang gA la nye ba dang /
kha dog la rjes su kha dog gdon pa dang /
'brel pa la rjes su 'brel pa dang /
gnang nas 'gro ba la rjes su gnang nas 'gro ba dang /
mtshungs pa la rjes su mtshungs pa dang /
mngon par mtho ba la rjes su mngon par mtho ba dang /
mtshon pa la rjes su mtshon pa dang /
dman pa la rjes su dman pa nags kyi spos 'tshong ba'o / /
phul du ni shes pa dang /
dmigs pa dang /
byang ba dang /
rnyed pa dang /
khyab pa dang /
dga' ba dang /
grol ba rnams la'o / /
phul du zhes pa'i nye bar sgyur ba ni don bdun po de rnams la 'jug go / /
shes pa la phul du shes pa dang /
dmigs pa la phul du dmigs pa dang /
byang ba la phul du byang ba dang /
rnyed pa la phul du rnyed pa dang /
khyab pa la phul du khyab pa dang /
dga' ba la phul du dga' ba dang /
grol ba la phul du grol ba'o / /
bral ba ni sbyor ba dang /
lugs dang /
sgyu dang /
tri ma dang /
nges pa dang /
phyogs dang /
rim pa dang /
khyad par rnams la'o / /
bral ba zhes pa'i sgra ni don brgyad po de rnams la 'jug go / /
sbyor ba la sbyor bral dang /
lugs la lugs bral dang /
sgyu la sgyu bral dang /
dri ma la dri bral dang /
nges pa la nges bral dang /
phyogs la phyogs bral dang /
rim pa la rim bral dang /
khyad par la khyad par dang bral ba'o / /
ngan pa ni bzung ba dang /
stobs dang /
kha dog dang /
'gro ba dang /
thob pa rnams la'o / /
ngan pa zhes pa'i nye bar sgyur ba'i don lnga po de rnams la 'jug go / /
bzung la bzung ba ngan pa dang /
stobs la stobs ngan pa dang /
kha dog la kha dog ngan pa dang /
'gro ba la ngan 'gro dang /
thob pa la ngan pa thob pa'o / /
rnam par ni sna tshogs pa dang /
sbyor ba dang /
gtor ba dang /
'jigs pa dang /
ring ba dang /
dag pa'i sgra dang /
rtsod pa dang /
'byor pa dang /
rmongs pa dang /
'byed pa dang /
'phags pa dang /
ngan pa dang /
'khrugs pa dang /
ma mthong ba dang /
'khrul pa dang /
nyams pa dang /
gzigs pa dang /
bgrod pa rnams la'o / /
rnam par zhes pa'i nye bar sgyur ba ni don bco brgyad po de rnams la 'jug go / /
sna tshogs la rnam pa sna tshogs dang /
sbyor ba la rnam par sbyor ba dang /
gtor ba la rnam par gtor ba dang /
'jigs pa la rnam par 'jigs pa dang /
ring ba la rnam par ring ba dang /
dag pa'i sgra la rnam par dag pa'i sgra dang /
rtsod pa la rnam par rtsod pa dang /
'byor pa la rnam par 'byor pa dang /
rmongs pa la rnam par rmongs pa dang /
'byed pa la rnam par 'byed pa dang /
'phags pa la rnam par 'phags pa dang /
ngan pa la rnam par ngan pa dang /
'khrugs pa la rnam par 'khrugs pa dang /
ma mthong ba la rnam par ma mthong ba dang /
'khrul pa la rnam par 'khrul pa dang /
nyams pa la rnam par nyams pa dang /
gzigs pa la rnam par gzigs pa dang /
bgrod pa la rnam par bgrod pa'o / /
legs par ni thob pa dang /
zhen pa dang /
bcings pa dang /
g.yo ba dang /
gsungs pa dang /
'khyud pa dang /
grags pa dang /
g.yo sgyu dang /
'tshe ba dang /
rtsom pa byed pa dang /
'phyang ba dang /
gnas pa dang /
ma bskal pa dang /
dbugs 'byin pa dang /
mgron du gnyer ba dang /
dga' ba dang /
'chad pa dang /
sbyin pa dang /
yid 'byung ba dang /
dag byed dang /
stobs 'gyed dang /
yid la sems pa dang /
thu ba dang /
mtshar ba dang /
rab tu gnas pa dang /
gtan la 'bebs pa dang /
nus pa dang /
bdag gi sbyin pa rnams la'o / /
legs par zhes pa'i nye bar sgyur ba ni don nyi shu rtsa brgyad po de rnams la 'jug go / /
thob pa la legs par thob pa dang /
zhen pa legs par zhen pa dang /
bcings pa la legs par bcings pa dang /
g.yo ba la legs par g.yo ba dang /
gsungs pa la legs par gsungs pa dang /
'khyud pa la rnam par 'khyud pa dang /
grags pa la legs par grags pa dang /
g.yo sgyu ba la legs par g.yo sgyu ba dang /
'tshe ba la legs par 'tshe ba dang /
rtsom pa byed pa la legs par rtsom pa byed pa dang /
'phyang ba la legs par 'phyang ba dang /
gnas pa la legs par gnas pa dang /
ma bskal ba la legs par ma bskal ba dang /
dbugs 'byin pa la legs par dbugs 'byin pa dang /
mgron du gnyer ba la legs par mgron du gnyer ba dang /
dga' ba la legs par dga' ba dang /
'chad pa la legs par 'chad pa dang /
sbyin pa la legs par sbyin pa dang /
yid 'byung ba la legs par yid 'byung ba dang /
dag byed la legs par dag byed dang /
stobs 'gyed la legs par stobs 'gyed dang /
yid la sems pa la legs par yid la sems pa dang /
thu ba la legs par thu ba dang /
mtshar ba la legs par mtshar ba dang /
rab tu gnas pa la legs par rab tu gnas pa dang /
gtan la 'bebs pa la legs par gtan la 'bebs pa dang /
nus pa la legs par nus pa dang /
bdag gi sbyin pa la legs par bdag gi sbyin pa'o / /
nges par ni bzhugs pa dang /
spungs pa dang /
bzung ba dang /
ltung ba dang /
nyams pa dang /
sbyin pa'i las dang /
phrad pa dang /
mtho ba dang /
sprel ba dang /
mkhas pa dang /
zug rngu bsal ba dang /
nye ba dang /
thar pa dang /
brten pa rnams la'o / /
nges par zhes pa'i nye bar sgyur ba ni don bcu bzhi po de rnams la 'jug go / /
bzhugs pa la nges par bzhugs pa dang /
spungs pa la nges par spungs pa dang /
bzung ba la nges par bzung ba dang /
ltung ba la nges par ltung ba dang /
nyams pa la nges par nyams pa dang /
sbyin pa'i las la nges par sbyin pa'i las dang /
phrad pa la nges par phrad pa dang /
mtho ba la nges par mtho ba dang /
sbrel ba la nges par sbrel ba dang /
mkhas pa la nges par mkhas pa dang /
zug rngu bsal ba la nges par zug rngu bsal ba dang /
nye ba la nges par dus la nye ba dang /
thar pa la nges par thar pa dang /
brten pa la nges par brten pa'o / /
shin tu ni dbang byed pa dang /
byin gyis brlabs pa dang /
klogs pa dang /
dbang phyug dang /
dran pa dang /
bka' stsal pa rnams la'o / /
shin tu zhes pa'i nye bar sgyur ba ni don drug po de rnams la 'jug go / /
dbang du byed pa la shin tu cho gas dbang du byed pa dang /
byin gyis brlabs pa la shin tu byin gyis brlabs pa dang /
klog pa la shin tu brda sprod pa klog pa dang /
dbang phyug la shin tu dbang phyug dang /
dran pa la shin tu mgron dran pa dang /
bka' stsal pa la shin tu bka' stsal pa'o / /
slar ni 'byung ba dang /
'grub pa dang /
snyoms pa dang /
bsdus pa dang /
smod pa dang /
shis pa dang /
gshig pa dang /
brgyan pa dang /
'dri ba rnams la'o / /
slar zhes pa'i nye bar sgyur ba ni don dgu po de rnams la 'jug go / /
'byung ba la slar 'byung ba dang /
'grub pa la slar 'grub pa dang /
snyoms pa la slar snyoms pa dang /
bsdus pa la slar bsdus pa dang /
smod pa la slar smod pa dang /
shis pa la slar shis pa dang /
gshig pa la slar gshig pa dang /
brgyan pa la slar brgyan pa dang /
'dri ba la slar 'dri ba'o / /
dag pa ni bsam pa dang /
dka' thub dang /
gshegs pa dang /
rim pa dang /
char sprin rnams la'o / /
dag pa zhes pa'i nye bar sgyur ba ni don lnga po de rnams la 'jug go / /
bsam pa la dag pa'i bsam pa dang /
dka' thub la dag pa'i dka' thub dang /
gshegs pa la dag par gshegs pa dang /
rim pa la dag pa'i rim pa dang /
char sprin la dag pa'i char sprin no / /
bde bar ni mchod pa dang /
gdung ba dang /
rjes su 'dod pa dang /
tshogs pa dang /
dka' ba spyod pa rnams la'o / /
bde bar zhes pa'i nye bar sgyur ba ni /
don lnga po de rnams la 'jug go / /
mchod pa la bde bar mchod pa dang /
gdung ba la bde bar gdung ba dang /
rjes su 'dod pa la bde bar rjes su 'dod pa dang /
tshogs pa la bde bar tshogs pa dang /
dka' ba spyod pa la bde bar dka' ba spyod pa'o / /
mtho ba ni stobs dang /
sbyor ba dang /
rnyed pa dang /
spyi bo dang /
ngag dang /
spro ba dang /
'char ba dang /
'bangs dang /
bcings pa dang /
gtso bo dang /
'dzin pa rnams la'o / /
mtho ba zhes pa'i nye bar sgyur ba ni don bcu gcig po de rnams la 'jug go / /
stobs la mtho ba'i stobs dang /
sbyor ba la mtho ba'i sbyor ba dang /
rnyed pa la mtho ba'i rnyed pa dang /
spyi bo la mtho ba'i spyi bo dang /
ngag la mtho ba'i ngag dang /
spro ba la mtho ba'i spro ba dang /
'char ba la mtho ba'i 'char ba dang /
'bangs la mtho ba'i 'bangs dang /
bcings pa la mtho bar bcings pa dang /
gtso bo la mtho ba'i gtso bo dang /
'dzin pa la mtho bar 'dzin pa'o / /
mngon par ni mchod pa dang /
phyogs pa dang /
bcom pa dang /
'dra ba dang /
sbyor ba dang /
'dod pa dang /
dga' ba dang /
sgeg pa dang /
'thas pa dang /
rjod pa dang /
rku ba dang /
gtan la 'bebs pa rnams la'o / /
mngon par zhes pa'i nye bar sgyur ba ni don bcu gnyis po de rnams la 'jug go / /
mchod pa la mngon par mchod pa dang /
phyogs pa la mngon par phyogs pa dang /
bcom pa la mngon par bcom pa dang /
'dra ba la mngon par 'dra ba dang /
sbyor ba la mngon par sbyor ba dang /
'dod pa la mngon par 'dod pa dang /
dga' ba la mngon par dga' ba dang /
sgeg pa la mngon par sgeg pa dang /
'thas pa la mngon par 'thas pa dang /
rjod pa la mngon par rjod pa dang /
rku ba la mngon par rku ba dang /
gtan la 'bebs pa la mngon par gtan la 'bebs pa'o / /
so sor ni mtshungs pa dang /
len pa dang /
'tshe ba dang /
stsol ba dang /
phan tshun dang /
glang po dang /
gnon pa dang /
nad dang /
'gro ba dang /
'phro ba dang /
sgrib pa rnams la'o / /
so sor zhes pa'i nye bar sgyur ba ni don bcu gcig po de rnams la 'jug go / /
mtshungs pa la so sor mtshungs pa dang /
len pa la so sor len pa dang /
'tshe ba la so sor 'tshe ba dang /
stsol ba la so sor stsol ba dang /
phan tshun la so sor phan tshun dang /
glang po la so sor glang po dang /
gnon pa la so sor gnon pa dang /
nad la so so'i nad dang /
'gro ba la so sor 'gro ba dang /
'phro ba la so sor 'phro ba dang /
sgrib pa la so sor sgrib pa'o / /
yongs su ni skor ba dang /
tshig pa dang /
skyon rjod pa dang /
gang ba dang /
byed pa dang /
rjed pa dang /
'dzag pa dang /
mkhyud pa dang /
'chang ba dang /
gsal ba dang /
smre sngags 'don pa dang /
chag chag 'debs pa rnams la'o / /
yongs su zhes pa'i nye bar sgyur ba ni don bcu gnyis po de rnams la 'jug go / /
skor ba la yongs su skor ba dang /
tshig pa la yongs su tshig pa dang /
skyon rjod pa la yongs su skyon rjod pa dang /
gang ba la yongs su gang ba dang /
byed pa la yongs su byed pa dang /
rjed pa la yongs su rjed pa dang /
'dzag pa la yongs su 'dzag pa dang /
mkhyud pa la yongs su mkhyud pa dang /
'chang ba la yongs su 'chang ba dang /
gsal ba la yongs su gsal ba dang /
smre sngags 'don pa la yongs su smre sngags 'don pa dang /
chag chag 'debs pa la yongs su chag chag 'debs pa'o / /
nye bar ni bum pa dang /
nus pa dang /
khyab pa dang /
slob pa dang /
chud gzon pa dang /
sbyin pa dang /
spyod pa dang /
slong ba dang /
rtsom pa dang /
mchod pa dang /
zin pa dang /
lhung ba dang /
gsod pa dang /
dga' ba rnams la'o / /
nye bar zhes pa'i nye bar sgyur ba ni don bcu bzhi po de rnams la 'jug go / /
bum pa la nye bar bum pa dang /
nus pa la nye bar nus pa dang /
khyab pa la nye bar khyab pa dang /
slob pa la nye bar slob pa dang /
chud gzon pa la nye bar chud gzon pa dang /
sbyin pa la nye bar sbyin pa dang /
spyod pa la nye bar spyod pa dang /
slong ba la nye bar spong ba dang /
rtsom pa la nye bar rtsom pa dang /
mchod pa la nye bar mchod pa dang /
zin pa la nye bar zin pa dang /
lhung ba la nye bar lhung ba dang /
gsod pa la nye bar gsod pa dang /
dga' ba la nye bar dga' ba'o / /
nye bar sgyur ba nyi shu pa'i 'grel pa slob dpon chen po tsan+d+ra go mis mdzad pa rdzogs so // //
sgra ba chen po paN+Ti ta dzai ta kar+N+Na'i zhal snga nas legs par mnyan te /
lo tsA ba shAkya'i dge slong nyi ma rgyal mtshan dpal bzang pos dpal thar pa gling gi gtsug lag khang du legs par bsgyur ba'o / /
sa'i steng du nyi zla ltar gyur cig /
sgra sogs shes bya'i chos ni phal che ba / /
skye ba gzhan du sbyangs pas 'dir mkhas kyang / /
bod yul byis pa'i nang du bdag skyes pas / /
mkhas pa'i mkhas pa yin par sus shes kyi // //
[]
