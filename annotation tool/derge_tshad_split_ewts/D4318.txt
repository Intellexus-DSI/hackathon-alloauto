@## / /
rgya gar skad du /
sarbe shwar ras yA na ri ga ha ri sa rI puSh+w+Ti ka ra nA ma /
bod skad du /
thams cad kyi dbang phyug gi bcud len nad thams cad 'joms shing lus stobs kyi stobs rgyas par byed bzhes bya ba /
thams cad mkhyen pa la phyag 'tshal lo / /
dang po dngul chu sbyang ba'i don du so phag gi phye ma dang sbyar la lan bdun gyi bar du btag cing sbyang bar bya'o / /
de'i skabs su yang nyi ma la bdun par bya'o / /
shing a kon gyi 'o mas lan bdun gyi bar du btag cing sbyang bar bya'o / /
de'i stabs su yang nyi ma la bdug par bya'o / /
yang shing po 'un gyi 'o mas sngar bzhin no / /
ka m+Te zhes bya ba'i shing tsher ma can gyi khu bas sngar bzhin no / /
ku mA ra'i khu bas sngar bzhin no / /
tsi tra'i khu bas sngar bzhin no / /
mdzo tsha'i khu bas sngar bzhin no / /
sman de rnams bkrus shing dngul chu bzung ngo / /
ling gi zhes bya ba'i sman 'dab ma gsum pa /
ro tsha me tog med pa /
sdong bu mtho gang tsam yod pa'i khu ba blugs zhas btags pas skam zhing skud pa ltar drang du 'dod par 'gyur ro / /
zangs spyod bar 'dod pas srab mor byas la skyur po'i nang du zhag bdun gyi bar du spang ngo / /
dar ba'am chur khul yang de bzhin no / /
legs par bkru bar bya'o / /
de nas zangs dang mu zi mnyam par byas la rdza gong nang du ba mi 'chor bar bya'o / /
dngul chu lta bur dkar por 'gyur ro / /
gsha' tshe spyod ba la pong gi khu bas sngar bzhin no / /
lcags gsad par 'dod pas ba'i tshul 'bru gsum btab la srab mor byas la gzhug go / /
bcug pa ni bsregs pas so / /
phyi nas yang 'bru gsum bcug la zangs bzhin no /
lhang cher gsar par 'dod pas zhib tu btags la skyur por bcug la zangs bzhin no / /
a ra b+he'i lo ma ni gnyen po yin te zangs bzhin no / /
ba'i lci bas kha mnan par bya'o / /
rdo pha wang gsad par 'dod pas /
k+Shi ri ka na ta'i lo mas nyi ma la lan bdun bdug par bya'o / /
mar khu tshan re bcug pa sngar gyi thabs bzhin no / /
dkar por song ba ni 'byed pa'o / /
dngul sbyang bar 'dod pas nir ba si'i khu bas lan bdun gyi bar du lcags bzhin du gsad bar bya'o / /
ji ltar dngul chu gsad pa bzhin du bi ma la yang gsad par bya'o / /
gser sbyong bar 'dod pas ka tsa na'i ba ji ltar zangs gsod pa bzhin bya'o / /
ji ltar gser gsod pa bzhin su ba ki ta yang de bzhin no / /
de ltar sbyangs pa thams cad cha mnyam par byas la /
a ba ni cha gsum mo / /
de ltar thams cad zhib tu btags la gong bur bya'o / /
nad pa la ra ti bzhi bzhi byed na / /
nad thams cad 'phrog go / /
skyur po dang sngo spang ngo / /
phye dang khur ba yang spang la /
ra ti bzhi bzhi zla ba drug tu zos na /
skra dkar dang gnyer ma srong zhing /
tshe nyi zla dang mnyam mo / /
mtshon gyis mi tshod cing bud med la khu ba 'phro bar mi 'gyur ro / /
zla ba drug gi bar du gru la phyin na 'byings ba bsrung so / /
dbang phyug gis bstan pa'i rin po che'i bcud len grub pa rdzogs so // //
ha ri d+ho bar gyi rnal 'byor ba shi ba dA sha dang /
u rgyan pas bu trar bsgyur ba'o //
[ ]
