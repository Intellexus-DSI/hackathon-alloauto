@## / /
rgya gar skad du /
Ar+ya mA rI ts+yai sA d+ha naM nA ma /
bod skad du /
'phags ma 'od zer can gyi sgrub pa'i thabs zhes bya ba /
'phags ma 'od zer can nyid la phyag 'tshal lo / /
blo ldan sems dpa'i skyil krung gis / /
snying rje chen po rab dmigs la / /
snga bar snying gar zla ba la / /
oM yig dkar po bsgom par bya / /
rnam snang zhes pa'i bdag nyid can / /
ti yi 'od zer kun du dkar / /
ra ba zlum po mchod rten te / /
'bar ba'i 'od kyis kun du brgyan / /
bsrung ba'i don du mdun dang rgyab / /
g.yas dang g.yon dang gzhan yang steng / /
rim bzhin ma sogs bran la sogs / /
bu mo la sogs bum sogs dang / /
lugs ma thang sku bshes gnyen dang / /
po ti la sogs ji snyed pa'o / /
ti nas snying ga'i zla bar maM / /
mya ngan med kyi yal gar skyes / /
'phags ma 'od zer can ma bsam / /
skud pa khab rnams bsnams pa mo / /
ldang ba'i tshul gyis g.yas pa yi / /
sna bug nas byung bdun nyer gnas / /
gdug can kha dang mig drubs nas / /
ra ba'i phyi rol dag tu byas / /
gzhan yang rig sngags bzlas pa bya / /
sna bug g.yon 'ongs snying ga ru / /
bzhugs nas mya ngan med par 'gyur / /
mtshams bcing ba ni rab tu bya / /
'od zer can gyi sgrub thabs slob dpon mya ngan med pa'i dpal gyis mdzad pa rdzogs so //
[ ]
