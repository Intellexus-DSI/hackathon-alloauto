@## / /
rgya gar skad du /
ras yA Na shAs+t+ra u dbr-i ti /
bod skad du /
gser 'gyur gyi bstan bcos bsdus pa /
thams cad mkhyen pa la phyag 'tshal lo / /
kun mkhyen zhi ba kun ster ba / /
dpal mgon mchog tu zhi bar mdzad / /
longs spyod grol ba rab ster ba'o / /
dbang phyug dam pa phyag 'tshal lo / /
phra dang sbom las rnam par grol / /
gsal dang mi gsal mchog tu zhi / /
dpal dang longs spyod grol ste ram / /
mchog gi dbang phyug la phyag 'tshal / /
mchog tu sra ba'i dngul chu yi / /
las kyi sbyor ba nges par sbyar / /
de nyid rab sbyor mtha' la ni / /
yon tan skye bar 'gyur ba ste / /
brgyal ba yis ni nad 'joms shing / /
sman pa yis ni dbul po spong / /
bcings pa yis ni mkha' la 'gro / /
dngul chu'i yon tan rnam gsum mo / /
gal te lhang tsher sman ni yon tan brgyad / /
mu zi zhu gyur 'di la yon tan drug /
dngul chu mnyam du gser gyis nges bcings nas / /
khyod kyis mkha' la 'gro ba gang gis 'gog /
gsha' tshe dngul chu'i ro yis mnyam du bsnun / /
de phyed zla ba gnyis pa'i rim pa yis / /
gsha' tshe zla ba'i phyogs gsungs gser sbyor las / /
zangs ma drug cu rtsa bzhi 'bigs par byed / /
de nyid thig le gtong zhing / /
dmar skya'i mdog ni nor ster ro / /
me la gnas shing mi g.yo ba / /
nam mkha' smin pa'i mtshan nyid do / /
gang la dngul chu mnyam du zhu / /
dngul dang yang na gser dag gam / /
gcig tu gyur cing me zad pa / /
de ni bcings pa'i mtshan nyid do / /
lhang tsher zhu ba gang zhig gis / /
dngul chu dbang du byas gyur na / /
de yis chos dang nor dag gi /
sgo dag nye bar phye ba yin / /
kha yangs nam mkha' za ba dang / /
ser po za bas mu zi dang / /
gser gyi mngal gyi khu ba nyid / /
nor 'dzin steng na shin tu dkon / /
snyig min ma yin khyab pa yi / /
dmar min ma yin gzhan ma'i tshe / /
smin dang rnyings pa nyid kyis ni / /
bye ba rnams ni 'bigs par 'gyur / /
de nas dngos po'i grangs brjod do / /
'od ldan lcags ni mchog tu 'gyur / /
de dngos med na lcags rnon po / /
ra gan zho phyed gsha' tshe zangs /
sgra gcan gser dang dkar po rnams / /
l+tsags rnams brgyad du gsungs pa ste / /
dngul chu'i smin pa so so la / /
sbyang ba nyid du bya ba ste / /
gser gyur las la dngul chu rnams / /
mu zi de bzhin dri med dang / /
ma k+Shi ka dang de bzhin mtshal / /
kun DI kA shri ka ma drug /
gser gyi mchog dang ba bla rnams / /
shes rab ldan pas 'bang bas sbyangs / /
mkhas pa las rnams shes par bya / /
gser gyis las rnams ba bla yi / /
kha dog ser dang dkar po'i khams / /
lhang tshar de bzhin sau bA re / /
kAM gu Sh+tha rnams so sor smin / /
de rnams rtags ni bshad par bya / /
sbyangs pas khu ba rnams ni ltung / /
'od ldan yang shing khu ba dkar / /
rnon po mchog tu rnon por 'gyur / /
zangs ma dmar dang sra ba ste / /
rigs ni gsum du dbye ba las / /
bal yul las byung mchog yin te / /
'dab mar gyur pa 'bring du rig /
tha ma 'od kyi dri mar shes / /
las ni legs par sbyar bar bya / /
sbyangs pas khyab byed nyed dang ni / /
dngul chu'i smin pa nyid la phan / /
zha nye nag po dkar bar shes / /
rang bzhin yang shing khu ba can / /
gsha' tshe dri dang ldan pa mchog /
tshogs pa nag ching myur du 'ju / /
myur du 'ju ba'i rang bzhin gyis / /
dkar por shin tu yongs su grags / /
ra gan kha dog gser 'dra zhing / /
dri ma len cing dri dang ldan / /
drag cing brtan pa'i khu ba nyid / /
zangs kyi khams ni mthug pa'o / /
sgra ldan dri ma yang dag ldan / /
sra zhing mchog tu rtan gyur ba / /
zangs dang gsha' tshe dag bsres pa / /
mthug cing myur du 'ju ba'o / /
bcad na dkar zhing bdar na ser / /
bsregs na gur kum lta bu dang / /
snum dang nyung dus lci ba ste / /
gser gyi mtshan nyid rnam pa drug /
skar ma kun da'i mdog dang mtshungs / /
snum dang skar ma rab tu ste / /
yon tan drug cu rtsa bzhi ni / /
rigs kyi mtshan nyid dag tu bshad / /
sngon rjes ji ltar de bzhin du / /
bsdus nas bdag gis rab bshad bya / /
'od ldan la sogs lcags rnams kyis / /
sbyangs nas snying stobs dgug pa ste / /
'od ldan lcags sam yang na rno / /
gser ni dgu gcing phye mar bya / /
tsha yi sde tshan ji snyed dang / /
dri chu'i sde tshan sbyang bar bya / /
tsha dang dri chung de nyid kyis / /
blo dang ldan pas phye mar bya / /
gong bu gsum du blangs yang ni / /
skyur rtsi rnam pa mang pos gdul / /
de ni rtsa ba nyid du bya / /
slar yang skyur rtsis sbyang bar bya / /
'di yis zangs dang 'od ldan nam / /
yang na rnon po 'di yis sbyangs / /
glang chen rus phye yang dag sbyor / /
mching bu'i phye ma nges sbyar bya / /
lan ni bdun gyi bar du ni / /
ra yi dri chus gtor bar bya / /
de 'dir zangs ni sbyar bar bya / /
blo dang ldan ba rnams kyis bshad / /
'di yis zangs ni rab mchog tu / /
sbyang bya las rnams thams cad la / /
de nas rag na de bzhin du / /
sbyang ba bdag gis rab bshad bya / /
'bad pa yis ni bdar bar bya / /
phye ma zhib mo nyid du bya / /
tsha bcug dri yi chu yis ni / /
mkhas pas nyi ma bdun du mnye / /
slar yang skyur mo dang bcas pas / /
kong bu gsum du sbyin par bya / /
'di yi sbyang bar bshad pa ni / /
ra gan cho ga ji bzhin no / /
'khar ba 'bad pas bdar bya ste / /
phye ma zhib mo nyid du bya / /
tsha bcug dri yi chu yis ni / /
phye ma nyid ni slar yang sbyang / /
lan bdun gyi ni bar du spyad / /
slar yang skyur mos sbyang bar bya / /
zha nye byin nas me la bsreg /
ji srid zangs su ma gyur par / /
zangs kyi gzugs gyur gang la ni / /
slar yang zangs sbyin sbyang bar bya / /
sgra ldan byas par bshad pa yi / /
gtso bo dag ni bdag gis bshad / /
zha nye sbyang par bshad pa yang / /
ji ltar rigs par bdag gis bshad / /
ba bla'i phye mas 'bar zhin du / /
shrI khaN+Da'i 'o mas sbyang / /
mang por sbyang zhid phye ma dag /
nyi ma la ni sbyang bar bya / /
me gnas zhu dang phye ma la / /
zha nye yis ni nges par sbyang / /
lan bdun gyis ni dag bar 'gyur / /
'bras bu gsum gyi khu bas bkru / /
'di yi sbyang ba bshad pa ni / /
zha nye gsha' tshe dag bzhin bshad / /
ku Na'i DI yi dngos po dang / /
chang gi me tog khu ba yis / /
de yi phyi ma sbyang bar bya / /
gsha' tshe res kyi yang yang du / /
'od kyi blo gros mar khu dang / /
yang na ka rany+dza mar khus / /
bkru zhing gtong ba nyid du bya / /
sbyang ba mang du gsungs pa yis / /
nyes pa mang po rnam par spong / /
zha nye cung zad byin nas ni / /
skar ma mkhas pas me la bsreg /
de bzhan gyur pa dre chu yis / /
blo dang ldan pas yan gsum bkru / /
de nas mtha' dang bar dag tu / /
lan bdun du ni bkru bar bya / /
de yis dag par 'gyur ba ste / /
'di la rnam par dpyad mi bya / /
gser mi sbyang par bshad pa yi / /
yon tan rnams ni drug de yi / /
ngang por tsha dang dri chu yis / /
ji snyed skyur rtsis bkru bar bya / /
mar dang sbrang dag bsres pa yis / /
byugs pas slang yang 'dzad mi 'gyur / /
'di yis dngos grub 'grub par byed / /
gser gyi rim pa ji bzhin no / /
lcags rnams gdul bar gsungs pa yi / /
ji ltar mi 'gyur sbyong ba las / /
gser dngul ji lta de bzhin du / /
'od ldan lcags dag ji snyed dang / /
de yi dngos po rnon po la / /
dang po sbyang bar byas nas ni / /
phyi nas las kyis mnyam du bar tsam / /
mdog bzang mas k+Shi ka nyid dang / /
tsha dang skyur mo dag gis sbyang / /
'di grub chen u rgyan pa'i 'gyur yin //
[ ]
