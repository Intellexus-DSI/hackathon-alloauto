[{Da}]oM tA re tut+tA re tsa la pra tsa la shI g+h+raM gA mi ni de ba tat+ta uts+tsha tra ya hUM /
'di bya rog gi sgros lan sum cu rtsa gcig bzlas nas bsgrub bya'i sgo la sbas pas zhag bdun gyis skrod par 'gyur ro / /
sgrol ma'i gzungs kyis srin lag la lan bdun bzlas la /
bdag gi mig gnyis phyis te /
de nas rgyal po'i drung du phyin na rgyal po de slob ma lta bur 'gyur bas dad pa byed pa dang /
ngag tu mi smra /
sbyin pa ster /
khol ltar 'gyur ro / /
khros kyang dbang du 'gyur ro / /
'di ni yid ches pas ngo mtshar ro / /
bdag nyid sgrol mar bsgoms te /
tsha ba'i mar khus lus byug pa bya /
sngags khri bzlas /
bzlas pa'i rjes su 'bras mkhar ma can gyi ma dag pa dri ma bton /
de la snum khur byas la bsgrub bya la byin na nges par the tshom med pa'o / /
gos kyi thu ba nas bzung ste gang du 'gro ba'i phyogs kyi gnod byed bkug la thu bar gtums te mdud pa byas la sngags 'di lan bdun bsngags la /
'jigs pa'i sa gang du 'gro yang 'jigs pa mi 'byung ngo / /
stag dang /
chom rkun dang /
sbrul dang /
glang po che dang /
ma he dang /
dred la sogs pas kyang gnod par mi 'gyur ro / /
dbang gi thab tu ut+pa la dmar po'i sbyin sreg brgya rtsa brgyad byas na gang 'dod pa de dbang du 'gyur ro / /
spra tshil dang ske tshe'i 'bras bu dang /
po so cha dang /
a sho ka'i lo ma rnams mar dang sbrang rtsi'i lde gu dang bcas pas stong phrag lnga'i sbyin sreg gis nyi ma bdun gyis rang 'dod pa'i bu mo thob bo / /
oM tA re tut+ta re tu re a mu ka b+hi d+ha na ku mA ri ma hA mu r+b+ha he na ha pya pi tA pra yats+tsha du me swA hA /
rgya shug gi tsher ma stong phrag lnga rang byung gi me tog dang bcas pas sreg blugs byas na /
skyes pas skyong ba'i bu mo yang 'gugs so / /
sngags ni /
oM tA re tut+t+'a re tu re a mu ka b+hat+t+'a naM swA tha na ta pas ka rA ya ma ma na ke dza /
zla mtshan 'dzag pa'i ras la bcom ldan 'das ma phyag gnyis zhal gcig ma lcags kyu dang ut+pal zhags pa dang bcas pa rnams bri /
de'i mdun du mchod pa byas nas /
phyi nas bsgoms ldan sngags bzla bar bya'o / /
oM tA re tut+t+'a re tu re a mu ki ma ma i pis taM swab+naM ka thA ya hUM phaT /
stong phrag lngas 'ong bar 'gyur ro / /
zhags pas a mu ka'i mgrin pa bcings /
lcags kyus drangs nas bsgrub bya rkang pa'i 'og tu bsams te /
khol mo'i tshul gyis bza' bar bya'o / /
na mo gu ru b+h+yaH /
me sbar bsangs nas thab bskyed /
byin brlabs spyan drangs pad gdan dbul / /
chu bzhi phul la phyag rgya bstan / /
dgug gzhug dbang bskur rgyas gdab bya / /
ku sha byon zan me ltas brtag /
sreg rdzas phul nas mchod bstod bya / /
nang mchod hUM tra dz+wa yis bsang / /
'das pa'i dam tshig bskyed cing gzhug /
dbang bskur mchod bstod byon zan dbul / /
sreg rdzas mchod bstod gsol ba gdab / /
bzod gsol gshegs shing dam tshig bsdu / /
me lha gsol gdab sreg rdzas kyi / /
lhag ma phul la dgang blugs gsum / /
yon bdag lag pa nas bzung dbul / /
gtor ma mchod pa bstod pa dbul / /
gsol ba gdab cing me lha gshegs / /
dam tshig bsdu zhing lhag chad bskang //
