@## / /
rgya gar skad du /
badzra bA rA hI sA d+ha naM /
bod skad du /
rdo rje phag mo'i sgrub thabs /
yi ge baM yongs su gyur pa las pad+ma dmar po'o / /
de'i steng du yi ge yaM yongs su gyur pa las rlung gi dkyil 'khor nag po gzhu'i rnam pa rgyal mtshan gyis mtshan pa'o / /
yi ge raM yongs su gyur pa las me'i dkyil 'khor dmar po gru gsum pa me ris mtshan pa'o / /
baM las byung ba'i chu'i dkyil 'khor dkar po zlum po bum pas mtshan pa'o / /
yi ge laM las byung ba'i sa'i dkyil 'khor gru bzhi pa ljang gu'o / /
suM gyi yi ge las byung ba'i ri rab kyi lhun po gru bzhi pa sgo bzhi pa lcog brgyad kyis nye bar mdzes par byas pa'o / /
de'i dbus su yi ge paM yongs su gyur pa las pad+mo de'i steng du hUM las yang dag par byung ba'i sna tshogs rdo rje'o / /
de'i lte ba la dbyangs dang gsal byed kyi sbyor ba'o / /
de'i dbus su yi ge paM yongs su gyur pa las rdo rje'o / /
de dag rnams yongs su gyur pa las rdo rje phag mo sku mdog dmar mo spyan gsum ma /
skra lhug par gyur pa /
gcer bu thod pa'i dum bus smad kar byas pa /
mi yi mgo bo brgya phrag phyed kyi phreng ba rab tu 'phyang ba /
ma rungs pa bdud la sogs pa'i khrag gis gang ba'i thod pa phyag g.yon pas bsnams pa /
skye dgu mi srun pa rnams la g.yas pas phyogs thams cad du sdigs mdzub mdzad cing /
rdo rje bsnams pa /
bskal pa'i me dang mtshungs pa'i gzi brjid chen mo / /
'dzag par gyur cing khrag la dgyes ma /
zhabs gyen du bskyod pas gnas par bsgom par bya ba'o / /
pad+ma'i shar la sogs pa'i 'dab ma rnams la ni /
mkha' 'gro ma dang de bzhin lA ma dang / /
khaN+Da ro hA dang ni gzugs can ma / /
mtshams kyi 'dab mar de bzhin bsgom bya ba / /
mdzes par gyur pa'i thod pa bzhi rnams so / /
'di'i sngags kyang /
oM sarba bud+ha DA ki nI ye badzra wa r+Na nI ye hUM hUM phaT phaT swA hA /
dpal au D+yan gyi rdo rje gdams pa las des par byung pa'i rdo rje phag mo'i sgrub thabs rdzogs so // //
mkhas pa a b+ha ya las dge slong tshul khrims rgyal mtshan gyis bsgyur ba'o //
[ ]
