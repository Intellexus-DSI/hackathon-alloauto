@## / /
rgya gar skad du /
a b+hi sa ma ya many+dza ri /
bod skad du /
mngon par rtogs pa'i snye ma /
dpal rdo rje phag mo la phyag 'tshal lo / /
stong nyid snying rje'i bdag nyid can / /
gang zhig 'gro ba'i bsam dbye bas / /
sna tshogs sku ni rnam par 'dzin / /
rdo rje rnal 'byor ma la 'dud / /
yang dag byang chub bdud rtsis rab bkrus dbang gis dri med gsal mdzad gang / /
skye bo gdul bya dag la chags phyir zhi spang phyi rol dmar po ston / /
mi bzad 'od can rdo rje thod pa dang ni dri med kha T+wAM bsnams / /
bcom ldan rdo rje rol ma des ni khyed la phun sum tshogs gyur cig /
'dir bla ma dang sangs rgyas dbyer med pa'i dad pa dang /
legs par blangs pa'i byang chub kyi sems dang /
dbang bskur ba yang dag par thob pas skra'i tshogs bkrol te kha lhor phyogs pa dang /
bdud rtsi lnga'i ril bu la sogs pa'i sbyor bas kha yongs su dag pa'i rnal 'byor pas dur khrod dam ri la sogs pa'i sa phyogs 'ga' zhig la stan bde ba'am yang na ro dngos kyi stan la 'dug la /
oM a A i I u U r-i r-I l-i l-I e ai o au aM aH /
ka kha ga g+ha nga /
tsa tsha dza dz+ha nya /
Ta Tha Da D+ha Na /
ta tha da d+ha na /
pa pha ba b+ha ma /
ya ra la wa /
sha Sha sa ha k+Sha huM hUM phaT ces bya'i A li dang kA li'i phreng ba 'od zer rnam pa lnga 'phro ba lan gsum brjod pas yongs su bskor te gnas pa las 'khor lo gsum gyi lha tshogs spros pas bgegs kyi tshogs rnams 'joms par byed pa bsgom par bya zhes bya ba ni ngag yongs su dag pa'o / /
rnam par dag pa'i phung po la sogs pa las byung ba'i mchod pa la sogs pa ni byang chub myur ba'i rgyu yin pas phung po la sogs pa rnam par dag par mos par bya'o / /
de la gzugs nas rnam par shes pa'i bar du dbu ba dang /
chu bur dang /
smig rgyu dang /
chu shing dang /
sgyu ma lta bu nyid kyis rnam par snang mdzad la sogs pa nyid du nges par bya'o / /
de bzhin nyid la mi bskyod pa'o / /
yang na rnam par snang mdzad la sogs pa'i lhar mos pa nyid kyis de dag gi rnam par dag pa'o / /
de la gzugs dang /
tshor ba dang /
'du shes dang /
'du byed dang rnam par shes pa rnams la rnam par snang mdzad dang /
rin chen 'byung ldan dang /
'od dpag med dang /
don yod grub pa dang rdo rje sems dpa'o / /
gzugs la sogs pa'i de kho na nyid la mi bskyod pa'o / /
de dag gi kha dog kyang dkar po dang /
ser po dang /
dmar po dang /
ljang gu dang /
dkar po dang nag por shes par bya'o / /
rnam par snang mdzad ni phyag g.yas kyis 'khor lo gdengs pa /
g.yon pa'i phyag dril bu dang ldan pas dkur brten pa /
rin chen 'byung ldan dang /
snang ba mtha' yas dang don yod grub pa rnams kyi phyag g.yas rol pa dang bcas pas rin po che dang /
pad+ma dmar po dang sna tshogs rdo rje gdengs pa /
g.yon pa'i phyag rnams dril bu dang bcas te thugs kar son pa'o / /
rdo rje sems dpa'i phyag g.yas rol pa dang bcas pas thugs kar rdo rje bsnams pa /
dril bu dang bcas te phyag g.yon pa dkur brten pa /
mi bskyod rdo rje'i phyag g.yas rdo rje dang bcas pas sa gnon pa /
phyag g.yon pa dril bu dang bcas pas dkur brten pa'o / /
mig dang /
rna ba dang /
sna dang /
kha dang /
reg bya rnams la gti mug rdo rje dang /
zhe sdang rdo rje dang /
phrag dog rdo rje dang /
'dod chags rdo rje dang /
ser sna rdo rje rnams ming gzhan yang sa'i snying po dang /
phyag na rdo rje dang /
nam mkha'i snying po dang /
'jig rten dbang phyug dang /
sgrib pa rnam par sel ba zhes pa'o / /
kha dog ni dkar po dang /
nag po dang /
ser po dang /
dmar po dang /
ljang gu'o / /
skye mched thams cad la dbang phyug rdo rje dkar po ste /
ming gzhan kun du bzang po zhes bya ba'o / /
gti mug rdo rje'i phyag g.yas kyis 'khor lo gdengs pa /
phyag g.yon dril bu dang bcas te rol pas thugs kar son pa'o / /
zhe sdang rdo rje'i phyag g.yas rdo rje dang bcas pas thugs kar son pa /
g.yon pa'i phyag dril bu dang bcas te dkur brten pa'o / /
phrag dog rdo rje dang /
'dod chags rdo rje dang ser sna rdo rje rnams ni rim pa bzhin rin po che dang /
pad+ma dmar po dang /
sna tshogs rdo rje rnams phyag g.yas kyis rol pa dang bcas pas gdengs pas so /
rol pa dang bcas pa'i phyag g.yon pas dril bu thugs kar son pa'o / /
dbang phyug rdo rje'i phyag g.yas rdo rje dang bcas pa thugs kar son pa /
dril bu dang bcas pa'i g.yon pa dku la brten pa'o / /
de la gti mug rnam par sel ba'i phyir gti mug rdo rje'o / /
zhe sdang rdo rje ni zhe sdang la zhe sdang bas so / /
phrag dog dang /
'dod chags dang ser sna sel ba'i phyir phrag dog rdo rje la sogs pa gsum mo / /
dbang phyug thams cad ster ba'i phyir dbang phyug rdo rje'o / /
sa dang chu dang me dang rlung gi khams rnams rnam par dag pa'i rang bzhin gyis ltung byed ma dang /
gsod byed ma dang /
'gugs byed ma dang gar gyi dbang phyug ma rnams ser po dang /
nag po dang /
dmar po dang ljang gu'i mdog can /
g.yas kyi phyag gnyis na 'khor lo dang /
gri gug dang /
rdo rje dang /
gri gug dang /
pad+ma dang /
gri gug dang /
ral gri dang gri gug rnams bsnams pa /
g.yon gyi phyag gnyis kyis thod pa dang kha T+wAM ga bsnams pa rnams ni spyan ma dang /
mA ma kI dang /
gos dkar mo dang sgrol ma zhes bya'o / /
nam mkha'i dbyings kyi rang bzhin ma du ba'i mdog can pad+ma'i dra ba can ni zhal gsum pa dud ka dang /
dkar po dang /
dmar po'i kha dog can /
phyag drug pa'i g.yon gyi gsum gyis thod pa dang kha T+wAM ga dang zhags pa bsnams pa /
phyag g.yas pas lcags kyu dang /
tshangs pa'i mgo bo dang gri gug gis brgyan pa can gyi chos kyi dbyings kyi rang bzhin ma'o / /
de la ltung byed ma la sogs pa rnams ni ming dang rjes su mthun pa'i las rnams rab tu sgrub par byed pa'o / /
rnam par snang mdzad la sogs pa rnams ni g.yas brkyang ba g.yon bskum pa'i stang stabs kyi tshul du bzhugs pa /
spyan gsum pa ral ba'i thor tshugs can phyag rgya lnga dang ldan pa'o / /
lha mo rnams ni skra grol ba gcer bu g.yas brkyang ba g.yon bskum pa'i stang stabs can /
spyan gsum pa phyag rgya lnga dang ldan pa rnams so / /
de nas rang gi snying ga'i bu ga'i dbus su raM yig gi sa bon las byung ba'i nyi ma'i dkyil 'khor la gnas pa'i baM yig dmar po bltas la de'i 'od zer gyis nang gi rnyog pa bsal nas ba spu'i bu ga re re nas phyir byung bas 'chad par 'gyur ba'i bcom ldan 'das ma'i dkyil 'khor gyi 'khor lo dang bla ma dang sangs rgyas dang byang chub sems dpa' rnams mdun gyi nam mkha' la spyan drangs par bsgoms la /
phyag btsal nas sa bon gyi 'od zer las byung ba'i pi wang ma la sogs pa'i lha mo bcu drug gis mchod par bya'o / /
de la pi wang ma dang gling bum dang rdza rnga ma dang /
rdza rnga kha gcig ma rnams ni zhal gcig ma phyag bzhi ma'i sku mdog sngon mo dang ser mo dang dmar mo dang ljang gu ste /
phyag dang po gnyis kyis rang rang gi sgra'i gnas brdung bar gzhol ba'o / /
gzhan phyag gnyis kyis rdo rje dang dril bu bsnams pa'o / /
bzhad ma dang sgeg mo dang glu ma dang gar ma rnams ni zhal gcig ma phyag bzhi ma'i sku mdog dmar mo dang sngon mo dang ser mo dang ljang gu ste bzhad ma'i phyag dang po gnyis kyis bzhad pa'i stang stabs dang /
sgeg mo ni phyag dang po gnyis kyis rdo rje dang dril bu dkur brten pa'o / /
glu ma'i phyag dang po gnyis kyis ting shag bsnams pa /
gar ma'i phyag dang po gnyis kyis pad+ma bskor ba'i tshul can no / /
'di rnams kyi cig shos kyi phyag gnyis kyis thod pa dang kha T+wAM ga bsnams pa'o / /
me tog ma dang bdug spos ma dang mar me ma dang /
dri chab ma rnams kyi kha dog ni dkar po dang dud ka dang mar me'i me lce lta bu dang dmar mo'o / /
phyag bzhi dang /
zhal gcig ma ste /
g.yas kyi phyag gi dang po rnams kyis me tog gi snod dang bdug spos kyi snod dang mar me'i kong bu dang /
dri chab kyi dung phor bsnams pa'o / /
cig shos kyi phyag gsum la Da ma ru dang thod pa dang kha T+wAM ga yod pa'o / /
me long ma dang ro ma dang reg ma dang chos ma rnams kyi kha dog ni dkar po dang dmar po dang ljang gu dang dkar po ste /
zhal gcig ma phyag bzhi'i dang pos me long dang ro'i snod dang sna tshogs pa'i gos dang chos 'byung ba bsnams pa'o / /
phyag gzhan gsum gyis Da ma ru dang thod pa dang kha T+wAM ga bzung ba'o / /
de'i rjes la 'chad par 'gyur ba'i rkang pa brgyad pa'i sngags kyis bstod nas /
sdig pa bshags pa dang /
bsod nams la rjes su yi rang ba dang /
rgyal ba mya ngan las 'das par bzhed pa la yun ring du bzhugs pa'i gsol ba gdab pa dang /
chos kyi 'khor lo bskor bar bskul ba dang /
rang gi bsod nams yongs su bsngos te /
bla na med pa'i mchod pa bdun byas nas dkon mchog gsum la skyabs su 'gro ba dang /
rgyal ba'i lam bsten pa dang /
bdag nyid kyi lus dbul ba dang /
sems bskyed sngon du 'gro bas sems can thams cad la bu gcig pa ltar de kho na nyid dang ro gcig pa'i bde ba chen po la sbyor bar 'dod pas byams pa'o / /
sdug bsngal las gdon par 'dod pa'i rnam pa ni snying rje'o / /
de las skyes pa'i dge ba'i rtsa ba dang /
longs spyod dang /
dbang phyug rnams mi 'bral bar 'dod pa'i rnam pa ni dga' ba'o / /
thams cad du chags sdang dang bral bas pha rol la phan pa'i chos nyid la shugs kyis rab tu zhugs pa'i mtshan nyid kyis btang snyoms bsgoms te /
bsod nams kyi tshogs bsags la /
ye shes kyi tshogs 'phel bar bya ba'i ched du /
oM swa b+hA ba shud+d+haH sar+b+ba d+harmAH swa b+hA ba shud+d+ho\u0f85haM zhes bya ba brjod cing de'i don dran pa sngon du 'gro bas so / /
de la oM swa b+hA ba shud+d+haH sar+b+ba d+harmAH zhes bya ba ni gzung ba rnam par dag pa'o / /
swa b+hA ba shud+d+ho \u0f85haM /
zhes pa ni 'dzin pa rnam par dag pa'o / /
sgyu ma mkhan gyis sgyu ma byas / /
bsdus par gyur pa de yi tshe / /
cung zad lus pa yod min ltar / /
chos rnams kyi ni chos nyid do / /
zhes gsung rab las so / /
khams gsum dang spyan drangs pa'i dkyil 'khor rnams snang ba tsam gyi rang bzhin gyis 'od gsal la gzhug go / /
rang nyi ma la nyi ma baM la baM zla tshes la zla tshes thig le la thig le nA da la de'i rtog pa yang /
oM shU n+ya tA dz+nyA na badzra swa b+hA ba At+ma ko\u0f85haM /
zhes brjod cing don dran pas spang bar bya'o / /
stong pa nyid kyi ye shes kho nar dbyer mi phyed pas rdo rje'o / /
de'i rang bzhin ni bdag nyid de'i rang bzhin yin zhes bya ba'i don to / /
de nas sngon gyi smon lam gyi stobs kyis stong pa nyid kyi ting nge 'dzin las langs nas /
rang gi sems kho na brtsegs mar yaM raM baM laM rnams yongs su gyur pa las gzhu dang gru gsum dang zlum po dang gru bzhi'i rnam pa yis sngon po dang dmar po dang dkar po dang ser po'i kha dog ste /
mtha' gnyis su g.yo ba'i ba dan dang /
'bar ba dang /
bum pa dang /
rdo rje rtse gsum pas zur bzhi mtshan pa'i rlung dang me dang chu dang sa'i dkyil 'khor gyi rang bzhin du rnam par bsam mo / /
de'i steng du suM yig las yang dag par byung ba'i gru bzhi pa lcog brgyad dang ldan pa /
shar dang lho dang /
nub dang byang gi phyogs rnams la dngul dang bai DUr+ya dang shel dang gser gyi rang bzhin gyi ri rab bsgoms nas /
de nas oM sum+b+ha ni sum+b+ha hUM hUM phaT /
oM gr-ih+Na gr-ih+na hUM hUM phaT /
oM gr-ih+NA pa ya gr-ih+NA pa ya huM hUM phaT /
oM A na ya ho b+ha ga bA na badzra huM hUM phaT /
ces bya ba'i sngags bzhi g.yon pa'i mthe bo dang /
mdzub mo brdabs pa sngon du 'gro bas brjod la /
nag po dang ljang gu dang dmar po dang /
ser pos tshangs pa'i gnas nas sa'i 'og gi bar du khyab pa'i 'bar ba'i lus chen por shar dang byang dang nub dang lho'i phyogs rnams su sum+b+ha ni la sogs pa'i sngags kyi 'od zer gyis rgya che ba ji tsam 'dod pa dang /
rdo rje'i gur gru bzhi pa yang bsgom par bya'o / /
oM badzra prA kA ra hUM baM hUM zhes brjod nas dgod par bya'o / /
de dang dus mnyam pa kho nar hUM yig las skyes shing des byin gyis brlabs pa'i sna tshogs rdo rje oM me di nI badzri b+ha ba badzra ban+d+ha hUM zhes brjod nas sa gzhi sa 'og gi bar du sna tshogs rdo rje'i rang bzhin du byin gyis brlab par bya'o / /
rdo rje de'i 'od zer gyis oM badzra sha ra dz+wa la traM saM traM /
zhes brjod nas rdo rje rtse lnga pa'i rnam pa shin tu sra ba dang /
steng du ma da'i dra ba'o / /
de'i 'og tu oM badzra pa ny+dza ra hUM baM hUM zhes brjod nas rdo rje'i gur ro / /
oM badzra bi dA na hUM khaM hUM zhes bya ba brjod pas gnas ji lta bar rdo rje'i bla re'o / /
oM badzra dz+wa la a na lA rka hUM hUM hUM zhes bya ba brjod nas rdo rje 'bar ba bsam par bya'o / /
de'i rjes su sum+b+ha ni la sogs pa'i sngags bzhi las grub pa'i khwa gdong ma la sogs pa'i lha mo bzhi dang /
de nyid kyi tshe sngags gnyis kyi 'od zer las grub pa'i gshin rje brtan ma la sogs pa'i lha mo bzhi'o / /
'di dag rnams zhal gcig phyag gnyis ma lte ba man chad phur bu'i rnam pa can /
phyag g.yas pas rdo rje'i tho ba bsnams pa /
g.yon pa'i phyag gis rang gi gzugs kyi rnam pa'i phur bu bsnams pa /
spros pa'i sbyor bas phyogs bcur song bas bgegs kyi tshogs bkug nas hUM gi sgra ring po brjod pas grub pa'i rdo rje'i ra ba dang nye ba'i bar phyogs dang mtshams rnams su dong gi nang du bcug la oM g+ha g+ha g+hA ta ya g+hA ta ya /
sar+b+ba du Sh+TA na phaT phaT kI la ya kI la ya sar+b+ba pA paM phaT phaT /
hUM hUM hUM badzra kI la ya badzra d+ha ro A dz+nyA pa ya ti sar+b+ba big+h+nAM kA ya bA ka tsit+ta badzra kI la ya kI la ya hUM phaT /
ces bya ba phur bu gdab pa'i sngags sngon du 'gro bas phur bu gdab bo / /
oM badzra mut+ga ra badzra kI la ya a ko Ta ya hUM phaT ces bya ba brdung ba'i sngags sngon du 'gro bas brdung bar bya'o / /
phur bu gdab pa dang brdung ba gnyis kyis bgegs kyi tshogs bde ba chen po'i de kho na nyid du ro gcig par mos par bya'o / /
yang bgegs lus pa rnams tshar bcad nas lcags ril thim pa dang /
chu la chu brdabs pa las thigs pa 'byung ba'i tshul gyis mtshams bcing ba'i don du zlum po'i rdo rje dang pad+ma dang 'khor lo'i ra ba rnams bsam par bya'o / /
de ltar bgegs tshar bcad pa'i rnam par dag pas rdo rje'i ra ba la sogs pa rnams mtshams med cing dum bu gcig tu gyur pas thams cad du 'gro ba la bgegs med par mos par bya'o / /
de nas rdo rje ra ba'i dbus su chos kyi dbyings kyi rang bzhin gyi chos 'byung gi rnam pa kha yangs la rtsa ba phra ba bsgom par bya'o / /
de'i dbus su sna tshogs pad+ma dang sna tshogs rdo rje la gnas pa'i b+hUM yig las byung ba'i rnam snang rig ma dang bcas pa'i bdag nyid kyi gzhal yas khang ngo / /
so so'i skye bo dang de bzhin gshegs pa'i de bzhin nyid gcig pa nyid kyi mnyam pa'i phyir gru bzhir mnyam pa'o / /
dran pa nye bar gzhag pa dang yang dag par spong ba dang /
rdzu 'phrul gyi rkang pa dang dbang po rnam par dag pas sgo bzhi'o / /
lam yan lag brgyad rnam par dag pas ka ba brgyad kyis mdzes pa /
dpa' bar 'gro ba dang nam mkha' mdzod dang dri ma med pa'i phyag rgya dang seng ge rnam par rol pa'i ting nge 'dzin bzhi'i rnam par dag pas 'dod yon gyi snam bu bzhis bskor ba'o / /
bsam gtan bzhi rnam par dag pas rta babs bzhis brgyan pa'o / /
byang chub kyi yan lag bdun rnam par dag pas dra ba dra phyed dang nyi zla dang ba dan dang me long dang rnga yab kyis mdzes pa'o / /
'dir bsdus nas sangs rgyas kyi yon tan de dang de'i rnam par dag pas mtshan nyid de dag dang ldan pa'o / /
de'i lte bar 'jig rten gyi chos brgyad kyis ma gos pa'i rnam par dag pas paM yig dmar po las skyes pa'i pad+ma 'dab ma brgyad pa'i ze'u 'bru la ma rig pa'i mun pa 'joms pa rnam par dag pas nyi ma'i dkyil 'khor la nyis 'gyur gyi A li yongs su gyur pa las me long lta bu'i ye shes kyi rang bzhin gyi zla ba'i dkyil 'khor dang /
Da D+ha da d+ha ya la dang bcas pa'i kA li nyis 'gyur yongs su gyur pa las mnyam pa nyid kyi ye shes kyi rang bzhin gyi nyi ma'i dkyil 'khor gnyis brtsegs pa bde ba chen po'i kha sbyor gyi dbus su baM yig dmar po las skyes pa'i rdo rje'i lte ba la gnas pa'i nyi ma la gnas pa'i baM gi sa bon so sor rtog pa'i ye shes kyi rang bzhin no / /
de las byung ba'i 'od zer phyogs bcur 'phros pas bcom ldan 'das ma'i rnam pas sems can gyi don byas nas yang de nyid la bsdus la bya ba grub pa'i ye shes so / /
de thams cad yongs su gyur pa las bdag nyid shin tu rnam par dag pa chos kyi dbyings kyi ye shes kyi rang bzhin bcom ldan 'das ma rdo rje phag mo'o / /
chags pa chen po rnam par dag pas me tog se 'bru lta bu dmar po'o / /
bden pa gnyis rnam par dag pas phyag gnyis pa'o / /
g.yas sdigs mdzub dang bcas te gyen du bsgrengs pas gdug pa rnams la sdigs par byed cing ye shes la ro gcig tu gyur pa rnam par dag pas rdo rje dmar po bsnams pa'o / /
thur du rtse gcig pa gyen du rtse lngar yod pa nag po yu ba dang bcas pa skam po dang rlon pa'i mgo bo dang /
sna tshogs rdo rje dang gser gyi bum pa'i rtsa ba nas 'thon pa /
g.yer kha'i sgra dang bcas pa'i sna tshogs kyi ba dan dang ldan pas mdzes pa'i thabs kyi rang bzhin kha T+wAM ga dkar po dpung pa'i drung du brten pa'o / /
bde ba chen po dang snying rje chen po ro gcig pa'i rang bzhin rnam par dag pas khrag gis gang ba'i thod pa bsnams pa /
log pa'i lta ba rnam par rtog pa spangs pas rnam par 'gyur ba'i zhal gcig pa /
bdud bzhi rnam par 'joms pas mche ba gtsigs shing 'jigs su rung ba lus dang ngag dang /
yid kyi rnam par dag pas snying rje'i spyan dmar po gsum pa can gnyis su med pa de kho na nyid kyi chos kyi phung po brgyad khri bzhi stong rnam par bstan pa'i rnam par dag pas skra grol ba /
'khor lo dang rna rgyan dang /
mgul rgyan dang /
lag gdub dang /
kha T+wAM ga dang /
ske rags te phyag rgya lnga dang ldan pa'o / /
kha cig ni mgul rgyan dang /
rna rgyan dang /
lag gdub dang /
spyi gtsug gi 'khor lo'i rgyan dang /
tshangs skud dang /
thal ba ste phyag rgya drug tu rab tu grags zhes bya ste /
dkyil 'khor gyi 'dren pa mo nyid yin pa'i phyir phyag rgya drug gis rgyas btab pa'o zhes zer ro / /
phyogs kyi gos can lang tsho la bab pa nyid kyis gzhon sha dang bcas pa /
A li dang kA li'i yi ge lnga bcu'i rang bzhin rgyu ma la brgyus pa'i mi mgo rlon pa'i phreng ba can /
'gro ba la stong pas khyab par mtshon pa nyid kyis zhabs g.yon pa bskum pas g.yas mtho lngar brkyang ba'i stang stabs kyis pad+ma dmar po 'dab ma brgyad pa'i steng gi nyi ma la rtag pa dang chad pa'i rtog pa'i rang bzhin gyi 'jigs byed dang dus mtshan ma mnan pa /
shin tu rnam par dag pa'i ye shes kyi snang ba ldan pas nyi ma'i 'od kyi dkyil 'khor can /
stong pa nyid kyi rang bzhin gyi 'gro ba mi dmigs par mnyam pas gzi brjid chen po dang ldan pa zla mtshan dang ldan pa nyid kyis khrag 'dzag pa /
khrag gi thod pa 'bo bzhin pa 'thung ba la chags pas khrag la dgyes pa'o / /
rdo rje'i phreng ba gnyis kyi dbus na de bzhin gshegs pa lnga'i rang bzhin gyi thod pa'i dum bu'i cod pan bcings ba'o / /
'gro ba'i don mdzad pa nyid kyis sna tshogs rdo rjes mtshan pa'i thor tshugs can /
'jig rten gyi khams thams cad bsdus pas mig dang /
rna ba dang /
sna dang /
lce dang /
lus dang /
yid dang /
nyon mongs pa can gyi yid dang /
kun gzhi rnam par shes pa ste /
rnam par shes pa brgyad bdag med pa'i rang bzhin gyis dur khrod brgyad kyi dbus na bzhugs par bsgom pa'o / /
gang lU yi pa'i mngon par rtogs pa las rdo rje'i gur la sogs pa srung ba'i phyir rjes thogs su stong pa bsgom par gsungs pa gang yin pa de ni dbang po rab kyi dbang du byas pa ste /
de la ni stong pa kho na bsrung ba'i mchog go / /
'dir ni skye bo thams cad rnam par sdud pa'i ched du stong pa bsgoms pa'i rjes su gur la sogs pa'i srung ba dang ldan par bstan te /
de ni mngon par rtogs pa mang po las go rims 'di ltar mthong ba'i phyir ro / /
shar la sogs pa'i 'dab ma bzhi la rim pa ji lta bas g.yon skor gyis mkha' 'gro ma dang /
lA ma dang /
khaN+Da ro hA dang /
gzugs can ma rnams sku mdog nag po dang /
ljang gu dang /
dmar po dang /
ser po rnams so / /
thams cad kyang zhal gcig pa phyag bzhi pa'o / /
g.yon gyis kha T+wAM ga dang thod pa bsnams pa /
Da ma ru dang /
gri gug g.yas kyis bsnams pa /
spyan gsum pa zhal mche ba gtsigs pa skra grol ba gcer bu g.yas brkyang ba g.yon bskum pa'i stang stabs can /
phyag rgya lnga dang ldan pa mgo bo rlon pa'i phreng ba dang ldan pa rdo rje'i phreng bas dpral bar nas mtshan pa /
rked pa g.yer kha'i sgra dang bcas pa la sogs pas brgyan par bsam mo / /
me la sogs pa'i mtshams kyi 'dab ma bzhi la g.yas skor gyis byang chub kyi sems dang khrag dang bdud rtsi lnga dang dngul chu ltar bdud rtsir gyur pas yongs su gang ba'i pad+ma'i snod bzhi dgod do / /
de'i phyi rol du rdo rje sngon po'i phreng bas bskor ba dang po thugs kyi 'khor lo sngon po rtsibs brgyad pa'i shar dang /
byang dang /
nub dang lho'i rtsibs rnams la pul+lI'i ra mA la yang /
dzA lan+d+ha ra dang /
o Di ya na dang /
arbu da'i rang bzhin gyi gnas la rab tu gtum mo dang /
gtum pa'i mig can ma dang /
'od ldan ma dang /
sna chen ma'o / /
me'i mtshams dang /
bden bral dang /
rlung gi mtshams dang /
dbang ldan la go dA ba rI dang /
rA me shwa ra dang /
de bI ko Ta dang /
mA la ba'i bdag nyid kyi gnas dang /
nye ba'i gnas la dpa' bo'i blo gros ma dang /
mi'u thung ma dang /
lang+ka'i dbang phyug ma dang /
shing grib ma'o / /
pad+ma'i phreng ba dmar pos bskor ba'i gnyis pa gsung gi 'khor lo dmar po rtsibs brgyad pa'i shar dang byang gi rtsibs gnyis la kA ma rU pa dang /
o tra'i zhing gnyis la ai rA ba tI dang /
'jigs byed chen mo'o / /
nub dang lho'i tri sha ku ni dang /
ko sa la'i bdag nyid kyi nye ba'i zhing gnyis la rlung gi shugs can ma dang chang 'thung ma'o / /
me dang bden bral gnyis la ka ling+ga dang /
laM pa ka ste tshan+do ha gnyis la sh+yA ma de bi dang shin tu bzang mo'o / /
rlung dang dbang ldan du kAny+tsi dang hi mA la ya ste nye ba'i tshan+do ha gnyis la rta rna ma dang bya gdong ma'o / /
gsum pa sku'i 'khor lo dkar po'i rtsibs brgyad pa 'khor lo'i phreng ba dkar pos bskor ba'i shar dang byang gi rtsibs la pre ta pU ri dang gr-i ha de pa ta ste 'du ba can gnyis la /
'khor lo'i shugs can ma dang /
du ma skyes ma'o / /
nub dang lho'i sau rASh+Ta dang /
su war+N+Na di pa ste nye ba'i 'du ba can la /
chang 'tshong ma dang /
'khor lo'i go cha ma'o / /
me dang bden bral la nA ga ra dang /
sin+d+hu sti dur khrod la shin tu dpa' mo dang /
stobs chen mo dang /
rlung dang dbang ldan du ma ru dang /
ku lu tA ste nye ba'i dur khrod la 'khor los sgyur ma dang /
brtson 'grus chen mo'o / /
rab tu gtum mo la sogs pa'i lha mo de dag zhal gcig phyag gnyis pa'i g.yon gyis khrag gis bkang ba'i thod pa dang /
g.yas sdigs mdzub dang bcas pas gdug pa can tshar gcod pa'i gri gug bsnams pa'o / /
'di dag gi rgyan la sogs pa'i cha lugs gzhan ni mkha' 'gro ma la sogs pa bzhin no / /
sgo bzhi la khwa gdong ma dang /
'ug gdong ma dang /
khyi gdong ma dang /
phag gdong ma rnams ni mkha' 'gro ma la sogs pa bzhin no / /
'di rnams kyi gdong pa ni ming dang rjes su mthun pa'o / /
mtshams bzhi la gshin rje brtan ma dang /
gshin rje pho nya ma dang /
gshin rje mche ba can ma dang /
gshin rje 'joms ma ste mi'i gdong pa can no / /
g.yas dang cig shos kyi phyogs kyi lha mo gnyis kyi sku'i g.yas dang cig shos kyi phyed lta bur sku phyed pa'o / /
brgyad car yang ro'i gdan la bzhugs pa dang /
cha lugs lhag ma rnams mkha' 'gro ma la sogs pa kho na bzhin no / /
lha mo de rnams kyang bcom ldan 'das ma grub pa dang dus mnyam pa kho nar skad cig gis rdzogs par blta'o / /
de nas go cha gnyis byas nas / /
ye shes 'khor lo bsgom par bya / /
zhes lU'i pas gsungs pa'i srung ba'i go cha bgo bar bya ste /
b+h+rUM /
hUM /
khaM /
aH hAM /
ha'i yi ge dag gis skye mched dag par byas nas phag mo dang /
gshin rje ma dang /
rmongs byed ma dang /
bskyod byed ma dang /
skrag byed ma dang /
gtum mo ste lha mo drug gi sngags kyis rang rang gi lha'i kha dog dang mtshungs pa'i go cha bgo bar bya'o / /
lte ba la oM baM /
snying gar haM yoM /
kha la hriM moM /
mgo bo la /
hreM hriM /
spyi gtsug la hUM hUM /
yan lag thams cad la mtshon cha phaT phaT /
yang na lha dang sngags de dang de las grub pa'i gnas de dang der lha de dag kho na bsgom par bya'o / /
de la phag mo dmar mo dang /
sngon mo dang /
ljang gu'i zhal can /
g.yon pa la kha T+wAM ga dang /
thod pa dang /
zhags pa dang /
g.yas kyis lcags kyu dang /
gri gug dang tshangs pa'i mgo bo bsnams pa /
gshin rje ma dang /
rmongs byed ma dang /
bskyod byed ma dang /
skrag byed ma dang /
gtum mo rnams kyi kha dog ni sngon mo dang /
dkar mo dang /
ser mo dang /
ljang gu dang /
dud ka ste /
phyag bzhi'i g.yon gyis thod pa dang bcas pa'i kha T+wAM ga dang /
dril bu bzung ba dang /
g.yas kyis cang te'u dang gri gug bsnams pa /
thams cad kyang skra grol ba gcer bu spyan gsum pa g.yon bskum pa g.yas brkyang ba'i stang stabs kyis bzhugs par blta'o / /
de'i rjes la dpral ba dang /
mgrin pa dang /
snying gar oM AH hUM gi yi ge dkar po dang /
dmar po dang sngon po rnams bsgom par bya'o / /
de nas snying ga'i dbus su pad+ma dmar po 'dab ma brgyad pa la gnas pa'i nyi ma'i dkyil 'khor gyi steng du rdo rje dmar po'i lte ba la nyi ma'i dkyil 'khor la gnas pa'i sa bon baM gyi 'od zer gyis phyogs bcu na bzhugs pa'i dbang phyug gi dpa' mo rnams su bsdus pa'i ye shes kyi 'khor lo'i gzugs dzaHzhes pas spyan drangs la pi wang ma la sogs pa'i lha mo bcu drug gis mchod yon la sogs pa sngon du 'gro bas mchod la /
pheM yig brjod pa sngon du 'gro bas dra ba'i phyag rgya bcings nas dpral ba'i dbus su g.yon skor gyis bskor zhing /
hUM yig gis rang dam tshig gi 'khor lo la chu la chu thim pa ltar gzhug par bya ste /
paM yig gis bcings la hoHyig gis dgyes par bya'o / /
oM yo ga shud+d+haHsar+b+ba d+harmA yo ga shud+d+ho\u0f85haM /
zhes brjod la /
ye shes 'khor lo dang dus mnyam par spyan drangs pa'i rnam par rol pa'i rdo rje ma rnams kyis ye shes kyi bdud rtsis bkang ba'i thod pa dang Da ma ru bsnams pa la /
snying ga'i sa bon las byung ba'i pi wang ma la sogs pa'i lha mo rnams kyis mchod par bya ste /
ji ltar bltams pa tsam gyis ni / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bya'o / /
zhes pas de rnams kyi g.yon pa'i thod pa cung zad yo ba las byung ba'i ye shes kyi bdud rtsi'i rgyun gyis bkrus pas rang nyid bde ba chen po'i rang bzhin du bsam mo / /
chu lhag ma las grub pa'i de bzhin gshegs pa mgo bo la rnam par bsams la /
oM sar+b+ba ta thA ga ta a b+hi She ka ta sa ma ya shri ye hUM zhes bya bas byin gyis brlab po / /
de la bcom ldan 'das ma'i spyi bo la rigs kyi bdag po sangs rgyas rnam par snang mdzad do / /
mkha' 'gro ma la sogs pa rnams kyi rin chen 'byung ldan no / /
thugs dang gsung dang sku'i 'khor lo la bzhugs pa rnams la rim pa ji lta bar mi bskyod pa dang /
snang ba mtha' yas dang /
rtag pa'o / /
dam tshig gi 'khor lo la gnas pa rnams kyi ni don yod grub pa'o / /
de nas bdud rtsi myang bar bya ste /
yaM yig las rlung gi dkyil 'khor /
de'i steng du raM yig las skyes pa'i me'i dkyil 'khor /
de'i steng du AH yig dkar po las skyes pa'i pad+ma'i snod dkar po /
mgo bo gsum las byas pa'i sgyed [(]po [,]pu [)]gsum la gnas pa la /
oM traM aM khaM hUM /
lAM /
mAM /
pAM /
tAM /
bAM /
las skyes pa des byin gyis brlabs pa'i bdud rtsi lnga dang sgron ma lnga rdzogs par byas la /
rlung gis bskul ba'i me 'bar ba'i drod kyis sa bon gyi yi ge la sogs pa zhu bas nyi ma 'char ba'i kha dog lta bu'i khu bar bltas la /
steng du mtho gang pa'i tshad la hUM dkar po las skyes pa'i kha T+wAM ga mgo thur la bstan pa dkar po bdud rtsi'i rang bzhin la rlongs pa reg pas zhu ba nang du bab pas khu ba de dngul chu'i kha dog ltar bsil bar rnam par bsam mo / /
yang de'i steng du yi ge gsum gong nas gong du bltas nas de'i 'od zer gyis khams gsum na gnas pa'i bdud rtsi thams cad dang bcas te /
de bzhin gshegs pa ma lus pa'i thugs ka na gnas pa'i ye shes kyi bdud rtsi bkug nas de nyid la bstim pa dang /
yi ge gsum yang rim pas zhu bar gyur te yang yi ge gsum gyis kyang byin gyis brlabs pa dang /
rang dang dkyil 'khor gyi lha mo rnams kyi ljags la hUM dkar po las skyes pa'i rdo rje dkar po nas kyi tshad tsam gyi 'od zer sbu gu can gyis tshim par bsam mo / /
de nas 'chad par 'gyur ba'i mchod pa'i sngags rkang pa brgyad pas bstod par bya'o / /
gal te de tsam gyis dkyil 'khor gyi 'khor lo chen po la yun ring por brtan par byed mi nus na /
de'i tshe pad+ma'i lte bar gnas pa nyi ma dang /
zla ba kha sbyor gyi dbus su khaM gi sa bon las byung ba'i 'od zer ring po pad+ma'i srad bu lta bu la sems brtan par byas pa'i sgo nas rtsa gnyis la /
srog rlung gi rgyu ba yongs su bral bas dbus su zhugs nas gtum mo 'bar bas spyi bo'i zla ba zhu ba las /
rim gyis 'khor lo la khyab pas dga' ba la sogs pa rnams kyi dbye bas lhan cig skyes pa'i dga' ba nas byung nas rnam par rtog pa thams cad dang bral bas cig car dkyil 'khor gyi 'khor lo stong par bsdus te mi dmigs par bsam mo / /
yang na rim gyis te de'i rim pa ni 'di yin te /
'gro ba rnams dur khrod la'o / /
dur khrod phyi'i gzhal yas khang la'o / /
gzhal yas khang dam tshig gi 'khor lo la'o / /
phyi'i 'khor lo sku'i 'khor lo la'o / /
sku'i 'khor lo gsung gi 'khor lo la'o / /
gsung gi 'khor lo thugs kyi 'khor lo la'o / /
thugs kyi 'khor lo ni phyogs la gnas pa mkha' 'gro ma la sogs pa la'o / /
phyogs dang bral ba la gnas pa ni gzugs can ma la sogs pa la'o / /
mkha' 'gro ma la sogs pa yang bde ba chen po'i 'khor lo la bzhugs pa'i bcom ldan 'das ma'i gdan la'o / /
bcom ldan 'das ma'i gdan chu skyes ni nyi ma la'o / /
nyi ma 'jigs byed la'o / /
'jigs byed dus mtshan ma la'o / /
dus mtshan ma kha T+wAM ga la'o / /
kha T+wAM ga bcom ldan 'das ma la'o / /
bcom ldan 'das ma lte ba'i pad+ma la'o / /
pad+ma nyi ma dang zla ba'i kha sbyor la'o / /
kha sbyor ni baM gi yi ge la'o / /
baM yig zla ba phyed pa la'o / /
zla ba phyed pa thig le la'o / /
thig le nA da la thim par bsams te /
de yang skra'i rtse mo stong phrag brgyar gshegs pa'i gzugs su blta bar bya'o / /
rab kyis de yang mi dmigs so / /
de ltar ye shes 'khor lo'i rang bzhin bcom ldan 'das ma yang 'od gsal ba'i rang bzhin la gzhug go / /
de ltar yang dang yang du gzhug pa dang ldang bar bya'o / /
ji ltar me long dbugs kyi rlung /
thams cad thim par 'gyur ba bzhin / /
yang dag mtha' ru rnal 'byor pas / /
yang dang yang du gzhug par bya / /
zhes bya bas yang dang yang du gzhug pa dang ldan pas bden pa gnyis dbyer med cing zung du 'jug pa'i ting nge 'dzin rnal 'byor pas mngon du byed do / /
skyo bar gyur na lte ba'i mtsho skyes la gnas pa'i baM gyis sa bon la sems gtad la 'chad par 'gyur ba'i snying po dang nye ba'i snying po gang yang rung ba ji ltar brjod par 'dod pa dang dus mtshungs pa nyid du sa bon gyi nA da las phyir byung ba'i rlung dang lhan cig 'khor lo rnam pa lngas spros pas /
'gro ba'i don byas nas /
rlung gnyis 'jug pa'i tshe phreng ba bkug pa'i tshul du sngags dang lhan cig de kho na nyid la gzhug par bya'o / /
'chad par 'gyur ba'i lha mo so so'i sngags bzlas par 'dod na lha mo so so'i sngags bzlas pa rdzogs nas spro ba dang bsdu ba sngar bzhin bya'o / /
yang de kho na las sngar bzhin blangs te kun 'dar ma'i lam las rang gi khar 'thon te pad+ma nas rang gi gnas su song bas de bzhin du 'khor ba'i yi ge'i phreng ba bsgom zhing 'chad par 'gyur ba'i phreng ba'i sngags sam /
snying po dang nye ba'i snying po gang yang rung ba bzlas par bya'o / /
yang na sa bon de nyid la yongs su bskor ba'i sngags kyi phreng ba mar me'i phreng ba ltar gnas pa la bltas te ha cang mgyogs pa dang bul ba ma yin pas rtog pa ngan pa thams cad spangs te bzlas pa bya'o / /
oM badzra bai ro tsa nI ye hUM hUM phaT swA hA /
bcom ldan 'das ma'i thugs kyi snying po'o / /
oM badzra bai ro tsa nI ye swA hA /
'di yang thugs kyi snying po'o / /
oM sar+b+ba bud+d+ha DA ki nI ye badzra war+N+Na nI ye hUM hUM phaT swA hA /
nye ba'i snying po'o / /
sngags 'di dag ni mthu chen po dang ldan pa yin no / /
oM na mo b+ha ga ba ti badzra bA rA hi baM hUM hUM phaT /
oM na maH A r+ya a pa rA dzi te tre+e lo kya mA te ma hA bi d+ye shwa ri hUM hUM phaT /
oM na maHsar+b+ba b+hU ta b+ha ya a pa he ma hA badzre hUM hUM phaT /
oM na mo badzrA sa ne a dzi te a pa rA dzi te ba sh+yaM ka ri Ne tra b+h+rA ma Ni huM hUM phaT /
oM na mo bi Sha ni sho Sha ni ro Sha Ni kro d+ha ka rA li ni huM hUM phaT /
oM na ma shA sa ni mA ra Ni bra b+he da ni a bra b+he da ni a pa rA dza ye huM hUM phaT /
oM na mo dza ye bi dza ye dzam+b+ha ni stam+b+ha ni mo ha ni huM hUM phaT /
oM na mo badzra bA rA hi ma hA yo gi nI kA me shwa ri kha ge huM hUM phaT /
'di ni bcom ldan 'das ma'i mchod pa'i sngags rkang pa brgyad pa'o / /
de nas phreng ba'i sngags ni /
oM badzra bA rA hi pro taM ge ha na ha na prA NAM /
kiM ki ni /
khiM khi ni d+hu na d+hu na badzra ha ste sho Sha ya sho Sha ya badzra kha T+wAM ga ka pA la d+hA ri Ni ma hA pi shi ta mAM sa a sha ni ma nu Sha an+t+ra prA br-i te sa n+ni d+h+yaM na ra shi ro mA lA graM thi ta d+hA ri Ni suM b+ha ni suM b+he ha na ha na prA NA na sarba pA paM satwA nAM sarba pa shU nAM ma hA mAM sats+tshe da ni kro d+ha mU ra ti daM Sh+TA ka rA li ni ma hA mu dre shrI he ru ka de ba s+ya a gra ma hi Shi sa ha sra shi re sa ha sra bA ta be sha ta sa ha srA na ne /
dz+wa li ta te dza se dz+wa la mu khi ping ga la lo tsa ne badzra sha rI re badzra A sa ne mi li mi li /
ti mi li ti mi li /
he he ha ha /
hUM hUM /
kha kha /
d+hu d+hu ru ru /
d+hu ru d+hu ru /
mu ru mu ru /
a dwai te ma hA yo gi ni pa thi ha sid+d+he draiM d+haM draiM d+haM /
graM graM /
he he ha ha /
b+hI me ha sa ha sa /
bI re hA hA ho ho / /
hUM hUM trai lo kya bi nA sha ta sa ha sra ko Ti ta thA ga ta pa ri bA re hUM hUM phaT siM ha rU pe khaHga dza rU pe gaHtrai lo kya da ri ma hA sa mu dra me kha le gra sa gra sa hUM hUM phaT /
bI ra dwai te hUM hUM /
hA hA ma hA pa shu mo ha ni yo gI shwa ri twaM DA ki nI lo kA nAM ban+d+ha ni sad+ya pra h+ya ya kA ri Ni hUM hUM phaT /
b+hU ta trA sa ni ma hA bI re pa ra ma sid+d+he yo gI shwa ri phaT hUM hUM phaT swA hA /
sngags 'di ni nus mthu chen po ste bzlas pa tsam gyis 'grub par 'gyur ro / /
zla ba gzas bzung ba'am nyi ma gzas bzung ba'i dus su gzas ma thong par bzlas par bya ba ni ji srid ma grol gyi bar du'o / /
de nas ji srid bzlas pa byas pa de srid du bud med stong phrag gcig gis rtes su bsten par 'gyur ro / /
bsgom pa sngon du 'gro bas cig car brjod pa tsam gyis 'gugs par 'gyur ro / /
khro ba'i sems kyis gsod par byed do / /
bskrad pa dang dbye ba dang rengs par yang byed do / /
me tog la lan gcig bzlas nas nam mkha' la gtor na tshangs pa la sogs pa gzhan la ston par nus so / /
dur khrod kyi sol ba la lan gcig bzlas nas khyim mam grong khyer la brabs na me 'bar bar mthong bar 'gyur ro / /
rma bya'i sgro la lan gcig bzlas nas nam mkha' la bskor bas yang zhi bar 'gyur ro / /
gyo mo la lan gcig bzlas pas sde tshan rta glang gru dmag bzhi'i yan lag ston no / /
rma bya'i mdongs bzlog nas bskor bas mi snang bar 'gyur ro / /
de lta bu la sogs pa 'di'i nus pa'i bye brag gzhan du gsungs so / /
oM DA ki nI ye hUM hUM phaT /
mkha' 'gro ma'i'o / /
oM lA me hUM hUM phaT /
lA ma yi'o / /
oM khaN+da ro he hUM hUM phaT /
dum skyes ma'i'o / /
sngags 'di ni las thams cad kyi'o / /
oM rU pi NI ye huM hUM phaT /
gzugs can ma'i'o / /
de nas rab tu gtum mo la sogs pa'i sngags ni 'di yin no / /
oM pra tsaN+De huM hUM phaT /
oM ma hA nA se huM hUM phaT /
oM bI ra ma tI ye huM hUM phaT /
oM kharba rI ye huM hUM phaT /
oM lang ke shwa rI ye huM hUM phaT /
oM dru mats+tshe ye huM hUM phaT /
oM ai rA ba tI ye huM hUM phaT /
oM ma hA b+hai ra bi ye huM hUM phaT /
oM bA yu be ge huM hUM phaT /
oM su ra b+hak+Shi ye huM hUM phaT /
oM sh+ya ma de bI ye huM hUM phaT /
oM su b+ha dre huM hUM phaT /
oM ha ya kar+N+Ne huM hUM phaT /
oM kha gA na ne hUM hUM phaT /
oM tsakrA be ge huM hUM phaT /
oM khaN+Da ro he huM hUM phaT /
oM shauN+Di nI ye huM hUM phaT /
oM tsakrA barmi NI ye huM hUM phaT /
oM su bI re huM hUM phaT /
oM ma hA ba li huM hUM phaT /
oM tsakrA bar+t+ti ni ye huM hUM phaT /
oM ma hA bI R+Ye huM hUM phaT /
oM ka kA s+ye huM hUM phaT /
oM u lu kA s+ye huM hUM phaT /
oM shwa nA s+ye huM hUM phaT /
oM sU kA rA skye huM hUM phaT /
oM ya ma dA D+hI ye huM hUM phaT /
oM ya ma d+hU tI ye huM hUM phaT /
oM ya ma daM Sh+T+wi NI ye huM hUM phaT /
oM ya ma ma thA ni ye huM hUM phaT /
'di ltar re zhig lU yi pa'i mngon par rtogs pa'i rim pa rgyas par lha mo sum cu rtsa bdun gyi bdag nyid kyi bcom ldan 'das ma'i dkyil 'khor gyi 'khor lo de kho na las dkyil 'khor gyi dbye ba'i bye brag gzhan bdag gi bla mas rdo rje phreng ba las gsungs pa bri bar bya ba ni 'dren pa mo la sogs pa thams cad kyang phyag gnyis mkha' 'gro ma la sogs pa dang /
khwa gdong ma la sogs pa rnams kyang g.yon na thod pa dang mchan khung la rten pa'i kha T+wAM ga bsnams pa /
g.yas kyis Da ma ru bsnams pa /
gzhan thams cad sngar bzhin no / /
yang na bcom ldan 'das ma sku mdog ser mo'am sngon mo mkha' 'gro ma la sogs pa bzhi yang ser mo /
g.yas na Da ma ru bsnams pa'o / /
thugs kyi 'khor lo'i rnal 'byor ma rnams dkar mo /
phyag g.yas kyis rdo rje dang bcas pa'i sdigs mdzub mdzad pa'o / /
gsung gi 'khor lo'i nag mo phyag g.yas kyis rdo rje dang bcas pa'i sdigs mdzub po / /
sku'i 'khor lo'i dmar mo g.yas pa'i phyag na 'khor lo dang bcas pa'i sdigs mdzub bo / /
khwa gdong ma la sogs pa rnams kyi g.yas kyis sdigs mdzub dang bcas pas gri gug bsnams pa'o / /
lha mo thams cad ni g.yon pa'i phyag gis thod pa bzung ba'o / /
gshin rje brtan ma la sogs pa rnams g.yas kyis Da ma ru dang /
g.yon gyis sdigs mdzub dang bcas pa'i mi'i mgo bo bsnams pa'o / /
mkha' 'gro ma la sogs pa dang /
khwa gdong ma la sogs pa rnams kyis g.yon gyi dpung pa la kha T+wAM ga brten pa'o / /
bcu gnyis po rnams brkyang bskum gyi tshul gyis gar mdzad pa'o / /
gzhan rnams ni sngar bzhin no / /
lha'i nga rgyal spangs pa dang /
rnam pa thams cad mkhyen pa nyid thob par bstan pa'i phyir byang chub kyi phyogs kyi chos sum cu rtsa bdun mkha' 'gro ma la sogs pa'i rang bzhin du rig par bya'o / /
de la gzugs kyi phung po yongs su shes pa la rtsom pa'i mtshan nyid kyi phyir lus dran pa nye bar gzhag pa ni mkha' 'gro ma'o / /
tshor ba'i phung po yongs su shes pa rtsom pa'i mtshan nyid kyi phyir tshor ba dran pa nye bar gzhag pa ni lA ma'o / /
'du shes dang 'du byed kyi phung po sgyu ma'i rang bzhin du nges pa'i mtshan nyid kyi phyir chos dran pa nye bar gzhag pa ni dum skyes ma'o / /
rnam par shes pa'i phung po rab tu rnam par 'byed pa'i mtshan nyid kyi phyir sems dran pa nye bar gzhag pa ni gzugs can ma'o / /
chos thos par 'dod pa la shin tu 'bad pa'i mtshan nyid kyi phyir 'dun pa'i rdzu 'phrul gyi rkang pa ni rab tu gtum mo'o / /
brtson 'grus rgyun mi 'chad par goms pa brtson 'grus kyi rdzu 'phrul gyi rkang pa ni gtum pa'i mig can ma'o / /
shin tu rnam par dpyod pa rdzu 'phrul gyi rkang pa ni 'od ldan ma'o / /
byang chub mngon du byed pa la lhag pa'i bsam pa nyid kyis sems kyi rdzu 'phrul gyi rkang pa ni sna chen ma'o / /
bden pa dang dkon mchog gsum dang las dang 'bras bu la yid ches pa dang de kho na nyid du nges pa la dbang du chub pa'i phyir dad pa'i dbang po ni dpa' bo'i blo can ma'o / /
ci nas kyang bya ba nges par byed pa'i phyir brtson 'grus kyi dbang po ni mi'u thung ma'o / /
ma rig pa'i gnyen po ma brjed pa la dbang thob pa'i phyir dran pa'i dbang po ni lang ka'i dbang phyug ma'o / /
sems rtse gcig pa nyid la dbang thob pa'i phyir ting nge 'dzin gyi dbang po ni shing gi grib ma'o / /
blang bya dang dor bya nges pa la dbang chub pa'i phyir shes rab kyi dbang po ni rab tu brtan ma'o / /
dad pa la sogs pa'i dbang po rnams kho na mthar thug par phyin pas stobs rnams so / /
dad pa'i stobs ni 'jigs byed chen mo'o / /
brtson 'grus kyi stobs ni rlung gi shugs can ma'o / /
dran pa'i stobs ni chang 'thung ma'o / /
ting nge 'dzin gyi stobs ni sh+yA ma de bi'o / /
shes rab kyi stobs ni shin tu bzang mo'o / /
ting nge 'dzin kho na byang chub kyi rgyu yin pas ting nge 'dzin yang dag byang chub kyi yan lag ni rta rna ma'o / /
le lo'i skabs mi 'byed pa'i phyir brtson 'grus yang dag byang chub kyi yan lag ni bya gdong ma'o / /
dge ba la kun nas zhen pa'i phyir dga' ba yang dag byang chub kyi yan lag ni 'khor lo'i shugs can ma'o / /
las dge ba la las su rung ba nyid kyis shin tu sbyangs pa yang dag byang chub kyi yan lag ni dum skyes ma'o / /
bdag med pa'i rang bzhin du nges pas chos rab tu rnam par 'byed pa yang dag byang chub kyi yan lag ni chang 'tshong ma'o / /
tshul khrims brjed pa med pa nyid kyis dran pa yang dag byang chub kyi yan lag ni 'khor lo'i go cha ma'o / /
yid la mi byed pa'i ting nge 'dzin gyi phyir btang snyoms yang dag byang chub kyi yan lag ni shin tu dpa' mo'o / /
phyin ci ma log pa'i don bsgrub pa'i phyir yang dag pa'i lta ba ni stobs chen ma'o / /
dam pa'i bya ba brtsams pa yongs su mi gtong ba'i phyir yang dag pa'i rtog pa ni 'khor los sgyur ma'o / /
sems can mi slu ba'i phyir yang dag pa'i ngag ni brtson 'grus chen mo'o / /
dge ba bcu'i bya ba las mi 'da' bar byed pa'i phyir yang dag pa'i las kyi mtha' ni khwa gdong ma'o / /
sems can la g.yo sgyu med pas 'tsho ba'i phyir yang dag pa'i 'tsho ba ni 'ug gdong ma'o / /
dge ba'i ched du bya ba'i phyir yang dag pa'i rtsol ba ni khyi gdong ma'o / /
sangs rgyas kyi gsung gi don dran pa'i phyir yang dag pa'i dran pa ni phag gdong ma'o / /
yang dag pa'i ting nge 'dzin ni bcom ldan 'das ma rdo rje phag mo'o / /
dge ba'i chos ma skyes pa skyed par byed pa ni gshin rje brtan ma'o / /
skyes pa'i chos rnams yang dag par bsrung ba ni gshin rje pho nya ma'o / /
mi dge ba'i chos skyes pa rnams spong ba ni gshin rje mche ba can ma'o / /
mi dge ba'i chos ma skyes pa rnams mi bskyed pa'i phyir yang dag par spong ba ni gshin rje 'joms ma'o / /
rab tu dga' ba dang dri ma med pa dang /
'od byed pa dang /
'od 'phro ba can dang /
shin tu sbyangs dka' ba dang /
mngon du gyur pa dang /
ring du song ba dang /
mi g.yo ba dang /
legs pa'i blo gros dang /
chos kyi sprin zhes bya ba sa bcu rnam par dag pa'i rim pas gnas dang nye ba'i gnas la sogs pa sku'i dkyil 'khor lhag par nang gis rnal 'byor pas bsgom par bya'o / /
nyi shu rtsa bzhi'i dbye ba yis / /
gnas sogs 'dir ni rnam par gnas / /
de phyir de ru 'gro nyid kyis / /
de nyid can gyi skyo mi bya / /
de yi khams ni 'chad par 'gyur / /
rnal 'byor phyi ru rgyu ba'i phyir / /
de yi phyi rol spangs nas ni / /
rnal 'byor rol pas gnas par bya / /
zhes gsungs so / /
de la pU dzA oM a go rA de mA /
kA o tri ko ka la kA hi pre gr-i sau su na si ma ku /
mgo la pu l+lI ra mA la yar rab tu gtum mo'o / /
dzA lan d+ha rar spyi bo'i gtsug la gtum pa'i mig can ma'o / /
au D+ya na g.yas kyi rna bar 'od ldan ma'o / /
ar bu da ltag pa la sna chen ma ste gnas so / /
go dA ba ri rna ba g.yon pa la dpa' bo'i blo can ma'o / /
rA me shA ra smin mtshams su mi'u thung ma'o / /
de bI ko Ta mig gnyis po la lang ka'i dbang phyug ma'o / /
mA la ba dpung pa gnyis la shing grib ma ste nye ba'i gnas so / /
thugs kyi 'khor lo ste nam mkha' la spyod pa'o / /
'dis ni sa bla la gnas pa rnams yang dag par bsdus so / /
kA ma rU pa mchan khung gnyis la rab tu brtan ma'o / /
o te nu ma gnyis la 'jigs byed chen mo ste zhing ngo / /
tri sha ku ni lte ba la rlung gi shugs can ma'o / /
ko sa la sna la chang 'thung ma ste nye ba'i zhing ngo / /
ga ling ga kha la sh+ya ma de bi'o / /
lam pA ka mgrin par shin tu bzang mo ste tshan+do ha'o / /
kAny+tsi snying ga la rta rna ma'o / /
hi mA la mdoms la bya gdong ma ste nye ba'i tshan+do ha'o / /
'di dag gsung gi 'khor lo ste sa la spyod pa'o / /
'dis ni sa steng na gnas pa rnams bsdus so / /
yi dwags kyi grong khyer gsang ba'i gnas la 'khor lo'i shugs can ma'o / /
gr-i ha de ba tA bshang lam du dum skyes ma ste 'du ba can no / /
sau rASh+Ta brla gnyis la chang 'tshong ma'o / /
gser gling byin pa gnyis la 'khor lo'i go cha ma ste nye ba'i 'du ba can no / /
grong khyer sor mo rnams la shin tu dpa' mo'o / /
sin+d+hu bol gong gnyis la stobs mo che ste dur khrod do / /
ma ru mthe bong gnyis la 'khor los sgyur ma /
ku lu tA pus mo gnyis la brtson 'grus chen mo ste nye ba'i dur khrod do / /
sku'i 'khor lo ste sa 'og la spyod pa rnams bsdus so / /
'dir ni gdams ngag 'di yin te /
pUM rdzaM zhes bya ba la sogs pa thams cad thig le dang bcas par nges par brtags te /
pUM la sogs pa'i yi ge yongs su gyur pa las rtsibs kyis stong pa'i 'khor lo'i rnam pas gnas la sogs pa rnams spyi bo la sogs par cig car gyis blta bar bya'o / /
gnas la sogs pa de dag tu de dang de'i gnas la gnas pa'i rtsa rnams lha de dang de'i gzugs su yongs su gyur par rnam par gnas par bsgom par bya'o / /
ji ltar phyi rol gyi shing la sogs pa rnams nye bar gnas pa'i chus gso bar byed pa ltar lus la yang rtsa rnams kyis sen mo la sogs pa gso bar byed pas mnyam pa nyid do / /
phyi rol du rdo rje'i gnas byang chub chen po ni gnas dang nai rany+dza na'i chu bo'o / /
lus la bde ba chen po'i 'khor lo ni rdo rje'i gnas so / /
a wad+hU tI ni nai rany+dza na'o / /
kha dang sna bug g.yas dang g.yon dang /
bshang lam la rim gyis bya gdong ma la sogs pa sgo skyong ma rnams so / /
rna ba g.yas g.yon gnyis la mig dang mig la gshin rje brtan ma la sogs pa'o / /
snying ga dang mgrin pa dang dpral ba dang lte ba'i pad+ma'i ze'u 'bru la mkha' 'gro ma la sogs pa bzhi'o zhes bya ba sku'i dkyil 'khor yongs su rdzogs par yang dang yang du lhag par mos pa brtan par bya'o / /
de nas gtor ma dbul ba ni bza' ba la sogs pa mdun du bzhag pa la sngar bshad pa'i rim pas dag par byas la /
dra ba'i phyag rgya dang de'i sngags gnyis kyis rnam pa thams cad du rdzogs pa'i dkyil 'khor gyi 'khor lo mdun du spyan drangs la bzhugs su gsol te /
mchod yon la sogs pa sngon du 'gro bas yang dag par mchod nas lag pa gnyis A li dang kA li yongs su gyur pa las zla ba dang nyi ma'i dkyil 'khor gyi rang bzhin gyi nang du hUM yig bltas la oM AH n+yo n+ya a nu ga tAH sar+b+ba d+ha r+m+maH s+pha ra s+pha ra a nu pra biSh+Ta sar+b+ba d+har+m+mAH a t+ya na ta a nu pra biSh+TaH sar+b+ba d+har+m+mAH hUM zhes bya ba sngon du 'gro bas zla ba dang nyi ma la gnas pa hUM yig yongs su byung ba las rdo rje'i thal mo'i lag mthil du bdud rtsi'i snod de gzhag pa'am bsgoms te 'dod pa'i dngos grub kyi ched du 'di brjod par bya ste /
lha mo tshad ma dam tshig tshad ma dang / /
des gsungs pa yi tshig ni tshad ma mchog /
bden pa 'dis ni lha mo de dag rnams / /
bdag la rjes su 'dzin pa'i rgyur gyur cig /
de nas mchod bya dang mchod byed mchod pa rnams dbyer med par bltas la bdud rtsi'i snod de phyogs la g.yon skor du shar phyogs nas brtsams nas so / /
mtshams la me mtshams nas brtsams nas g.yas su bskor zhing /
hUM dkar po las byung ba'i rdo rje'i ljags can gtso mo la sogs pa 'khor lo gsum gyi lha rnams la rang rang gi sngags lan gcig brjod pas bskor zhing oM A ral+li hoH dzaH hUM baM hoH badzra DA ki n+ya sa ma ya s+t+waM dr-i sh+ya ho / /
'dis lan gcig gam gnyis sam gsum mam bzhi'am lnga brjod pas dbul bar bya'o / /
de la zhal bsil dang phyag phyis dang go la la sogs pa drangs nas pi wang ma la sogs pas yang dag par mchod cing bstod nas /
gsol ba btab par bya'o / /
srid dang zhi la chags mnyam kun du rtog pa'i rlabs bcom zhing / /
khyod ni dngos kun rang bzhin nyid du mkha' bzhin gzigs gyur pa / /
lci ba'i chu yis rab rgyas snying rje'i thugs ni rgya mtsho'i mchog /
lha mo rnams kyis bdag la shin tu brtse bar mdzad du gsol / /
de nas dur khrod brgyad la gnas pa'i phyogs skyong rnams la sngar bzhin du bskor zhing /
oM kha kha khA hi khA hi sar+b+ba yak+Sha rA k+Sha sa b+hU ta pre ta pi shA tsa un ma da a pa smA raDA ka DA ki n+ya da ya i maM ba liM gr-ih+Na n+tu sa ma yaM rak+Shan tu ma ma sar+b+ba sid+d+hi pra yats+tshan tu ya the baM ya theSh+TaM b+huny+dza tha pi ba tha dzi g+h+ra tha mA ti kra ma tha ma ma sar+b+ba kA rta ya sa ta su kha bi braM r+ha ye sa hA yi kA b+ha ban+tu hUM hUM phaT phaT swA hA /
'di lan gnyis brjod pas dbul bar bya'o / /
bdud rtsi de dag gsol bas phyogs skyong rnams bde ba chen po ldan pa'i skur bsgom par bya'o / /
de'i rjes su go la la sogs pa thun mong du dbul lo / /
snying ga'i sa bon las byung ba'i pi wang ma la sogs pas yang dag par mchod nas 'dod pa'i dngos grub blangs la brda'i lag pas yang dag par brda byas la lhag chad kha bskang ba'i don du yi ge brgya pa dril bu dkrol ba sngon du 'gro bas brjod par bya'o / /
de nas oM yo ga shud+d+haH sar+b+ba d+har+m+mA yo ga shud+d+ho\u0f85haM zhes bya ba brjod cing pad+ma'i phyag rgyas yongs su mnyes par byas nas /
phyag rgya de nye bar sdud pa ni 'khyud pa'i phyag rgya sngon du 'gro ba'i tshul gyis g.yon pa'i mthe bong dang /
srin lag brdab pa'i mthar se gol sngon du 'gro bas oM badzra muHzhes brjod cing gshegs su gsol bas 'khor lo de bdag nyid la rnam pa thams cad kyis gzhug par bya'o / /
de nas smon lam gdab ste lha'i nga rgyal gyis gnas par bya'o / /
khrus kyi dus su dbang bskur ba'i cho gas bya'o / /
bza' ba'i dus su rang gi lus dkyil 'khor gyi 'khor lo'i bdag nyid du cig car bsams nas cho ga ji lta bas gtor ma dbul ba'am yang na yi ge gsum gyis byin gyis brlabs la'o / /
oM kha kha khA hi khA hi zhes pa'i sngags lan gcig brjod pas phyogs skyong rnams la dbul la /
chos thams cad mnyam pa nyid kyi nga rgyal sngon du 'gro bas 'bar ba la sogs pas dag par byas la cho ga bzhin du bza' ba la sogs pa oM sa ma ya shud+d+haH sar+b+ba d+har+m+mAH sa ma ya shud+d+ho\u0f85haM /
zhes bya bas chos thams cad mnyam pa nyid kyi nga rgyal gyis hUM yig las byung ba'i ljags rdo rje dkar po'i rang bzhin du byas nas /
oM a mr-i to da ka hUM hUM Tha Tha trAM AH khaM hUM zhes bya bas byin gyis brlabs nas lte ba la gnas pa'i baM yig yi ge gsum gyis tshim par bya'o / /
nyi ma'i gung gi thun la bsam gtan gyi khang bur zhugs nas oM AH hUM oM sar+b+ba yo gi nI nAM kA ya bA ka tsit+ta badzra swa b+hA ba /
At+ma ko\u0f85haM /
oM badzra shud+d+haH sar+b+ba d+har+m+mA badzra shu sh+d+d+ho\u0f85haM /
zhes bya ba'i sngags gsum brjod cing /
cig car dkyil 'khor gyi 'khor lor lhag par mos pa bya ste /
thams cad sngar bzhin byas nas /
ci bde bar gnas par bya'o / /
nam phyed kyi thun la /
nyi ma phyed kyi thun bzhin du /
thams cad byas nas /
ngag gi bya ba thams cad /
A li kA li'i rang bzhin du rtogs nas /
a la sogs pa yi ge k+Sha'i mthar huM hUM phaT phaT ces bya ba brjod nas /
'od gsal la mngon du gyur par byas nas gnyid la yang 'od gsal bu mos shing nyal bar bya'o / /
thun thams cad kyi mthar yi ge brgya pa brjod par bya'o / /
tho rangs kyi thun la 'od gsal las langs /
dkyil 'khor gyi 'khor lor mos pa byas te sngar bshad pa thams cad nyams su blang bar bya'o / /
phyi rol gyi mchod pa'i cho ga brjod par bya ste /
'dir bcom ldan 'das ma la mchod par 'dod pa bdag gis tho rangs langs pa'am /
yang na ji ltar 'dod pa la rdo rje rnam par snang mdzad ma'i rnal 'byor dang ldan pa'i sngags pas sa gzhi gtsang ma la lag pa bzhag ste /
oM suM b+ha ni suM b+ha zhes bya ba la sogs pa'i sngags brjod nas bdud rtsi lnga dang dri zhim po la sogs pa'i ri lu'am gzhan gang yang rung ba'i rdzas dang bsres pa'i lci ba'i ril bus maN+Dal zur bzhi pa byugs te /
de'i dbus su lag pa bzhag la pU dzA zhes bya ba la sogs pa'i yi ge nyi shu rtsa bzhi rnams dang gnas dang nye ba'i gnas la sogs pa ming bcu po yang de dang de'i sa'i lhag par mos pa sngon du 'gro bas brjod cing /
de nas maN+Dal de la skad cig mas 'byung ba chen po bzhi la gnas pa'i ri rab kyi steng du pad+ma dmar po la gnas pa'i nyi ma la baM gi yi ge blta'o / /
de'i 'od zer gyis ye shes kyi 'khor lo spyan drangs te /
de la rab tu zhugs shing yongs su gyur pa las /
bcom ldan 'das ma 'khor dang bcas pa rnam pa thams cad du rdzogs par blta'o / /
de'i rjes su rang gi snying ga'i sa bon las 'phros pa'i pi wang ma la sogs pa'i lha mo rnams kyis yang dag par mchod cing /
de las spros pa'i rin po che la sogs pa rnam pa bdun bshams la /
ji ltar cho gas dag par gyur pa'i lag pa g.yon pas maN+Dal gyi dbus su bcom ldan 'das ma la yi ge gsum gyis me tog dbul lo / /
yang de nyid la bcom ldan 'das ma'i snying po dang nye ba'i snying po'i sngags gnyis kyis dbul lo / /
de'i rjes su mkha' 'gro ma la sogs pa gshin rje 'joms ma la thug gi bar du rang rang gis sngags kyis phyogs rnams la g.yon skor dang phyogs bral rnams la g.yas skor gyis gnas ji lta bar dkyil 'khor la me tog dbul bar bya'o / /
de nas 'chad par 'gyur ba'i lag pa'i mchod pa'i rim pas lag pa la bskyed pa'i lha rnams la gnas de dang de dag gi sngags oM ha zhes bya ba la sogs pas me tog dbul lo / /
de nas lag pa g.yon par son pa'i me tog ni rkang pa brgyad pa'i sngags brjod pa sngon du 'gro bas dkyil 'khor la gtor te spyi bor thal mo sbyar ba sngon du 'gro ba lag pa la gnas pa'i lha'i 'khor lo bdag nyid la bstim par bya'o / /
de'i rjes su snying po la sogs pa dang rkang pa brgyad pa'i sngags kyis bstod pa sngon du 'gro bas ji ltar brjod pa'i bstod pas yang dag par bstod do / /
ji ltar nus pas sdig pa bshags pa la sogs pa dang /
bsam gtan dang sngags bzlas pa dang smon lam gdab pa la sogs pa byas nas yi ge brgya pa brjod cing / /
oM yo ga shud+d+haH sarba d+harmA yo ga shud+d+ho\u0f85haM zhes brjod de /
sngags dang bcas pa'i pad+ma bskor ba'i phyag rgyas dgyes par byas la /
phyag rgya nye bar bsdus nas 'khyud pa'i phyag rgya sngon du 'gro bas se gol gdab pa dang bcas pa'i oM badzra muHzhes brjod pas gshegs su gsol te 'khor lo de dag bdag la rab tu gzhug go / /
de nas maN+Dal gyi re khA dbyi bar bya'o zhes shes par bya'o / /
lag pa la mchod pa'i cho ga brjod par bya ste /
tshogs kyi 'khor lo la sogs pa la dpal rdo rje phag mo'i rnal 'byor dang ldan pa'i rnal 'byor pas lag pa g.yon pa'i mthe bo dang mdzub mo dang gung mo dang srin lag dang mthe'u chung dang de dag gi sen mo'i rtse mo rnams la rdo rje sems dpa' dang /
rnam par snang mdzad dang /
snang ba mtha' yas dang /
mi bskyod pa dang /
rin chen 'byung ldan dang /
don yod grub pa'i rang bzhin rim pa bzhin du dkar po dang ser po dang dmar po dang nag po dang /
ljang gu'i kha dog rnams ni /
oM ha na maH hi swA hA hu /
bau Sha Ta he /
hUM hUM hoH phaT haM gi yi ge rnams rnam par bskyed do / /
lag pa'i mthil du skad cig mas rdzogs par gyur pa'i pad+ma dmar po 'dab ma lnga pa bsams la /
de'i shar la sogs pa'i 'dab ma rnams la g.yon skor gyis rim pa ji lta bar gshin rje ma dang gti mug ma dang /
kun bskyod ma dang /
drag mo dang /
gtum mo'i rang bzhin gyis sngon mo dang /
dkar mo dang /
ser mo dang /
ljang gu dang /
du ba'i mdog can rnams ni haM yom hriM moM hreM hriM hUM hUM phaT phaT ces sa bon gyi yi ge rnams blta'o / /
ze'u 'bru la rdo rje phag mo'i rang bzhin kha dog dmar mo oM baM zhes bya ba'i sa bon no / /
de dag de dag gi gzugs brnyan nam 'khor lo gsum lag pa'i rgyab tu gsal bar blta'o / /
de nas lag par son pa'i sa chu me rlung dang nam mkha'i khams la ltung byed ma dang /
gsod byed ma dang /
'gugs byed ma dang /
gar gyi dbang phyug ma dang /
pad+ma'i dra ba can gyi rang bzhin du lhag par mos te /
de nas lag par son pa'i yi ge rnams la khu ba'i rdzas byugs la lag pa'i mthil der rnal 'byor ma thams cad kyis byin gyis brlabs pa'i 'khor lo gsum gyi rang bzhin du lhag par mos te /
khu ba la sogs pa'i rdzas de yi ge gsum gyi sngags dang rkang pa brgyad pa'i sngags kyis dbul bar bya'o / /
de nas mchod pas yang dag par mchod la lhag chad yongs su bskang bar bya ba'i don du yi ge brgya ba brjod cing tshogs kyi 'khor lo byin gyis brlab pa'i don du gsol ba btab la /
khu ba'i rdzas de rdzas gzhan la blugs pa'am yang na gzhan cig tu blugs nas lag par gnas pa'i rdzas de g.yon pa'i srin lag gis bzung nas snying ga dang lce dang dpral ba la hUM AH oM zhes brjod pa sngon du 'gro bas byugs te lha'i tshogs de rnams bdag la rab tu thim par lhag par mos pa bya'o / /
cho ga 'di ni kun du spyod pa'i rgyud las rab tu grub pa'o / /
lag pa mchod pa'i cho ga'o / /
yang na gong du bshad pa'i cho gas dag par gyur pa'i lag pa g.yon pa'i srin lag gis gnas dang nye ba'i gnas la sogs pa'i ming bcu brjod cing ji ltar cho gas dag par byas pa'i chang gis 'khor lo zur gsum nyis brtsegs mngon par bris la de'i dbus su 'khor lo zlum po'o / /
de la rang gi snying ga'i sa bon las spros pa'am de'i 'od kyis bkug pa'i rten dang brten par bcas pa'i bcom ldan 'das ma'i 'khor lo rnam par bsams la /
de la bdud rtsi rnam pa lnga la sogs pa'i rang bzhin gyis rdzogs par byas pa'i bza' ba dang btung ba la sogs pa ni yi ge gsum mam rkang pa brgyad pa'i sngags kyis pad+ma'i snod la sogs pa'i bdud rtsir gyur pa'i ma da na mthe bong dang srin lag gnyis kyis blangs la bcom ldan 'das ma la rang gi snying po dang nye ba'i snying po gnyis kyis dbul lo / /
mkha' 'gro ma la sogs pa gshin rje 'joms pa'i mthar thug pa la rang rang gis sngags kyis de dag la tshim par bya'o / /
de nas mchod pas yang dag par mchod la /
lhag pa dang chad pa bskang ba'i phyir yi ge brgya pa brjod nas tshogs kyi 'khor lo byin gyis brlab pa'i don du gsol ba gdab ste /
oM yo ga shud+d+haH sar+b+ba d+har+m+mA yo ga shud+d+ho\u0f85haM zhes brjod cing /
pad+ma bskor ba'i phyag rgyas dgyes par byas la /
de'i phyag rgya nye bar bsdu bas 'khyud pa'i tshul sngon du 'gro bas srin lag gis sa la reg cing oM badzra muHzhes brjod nas gshegs su gsol te 'khor lo de bdag la thim par bsam mo / /
de nas sa de la gnas pa'i ma da na g.yon pa'i srin lag gis blangs nas /
des snying ga dang lce dang dpral ba la hUM AH oM brjod pa sngon du 'gro bas byug cing lag pa la sogs pa'i lha rnams kyi 'khor lor bdag la rab tu zhugs par blta'o / /
lag pas mchod pa'o / /
de nas hUM dkar po yongs su gyur pa las rdo rje'i lce can g.yas pa'i dgang gzar dang /
cig shos kyi blugs gzar gyis rang gi lte ba'i pad+ma'i ze'u 'bru la gnas pa'i 'bar ba'i phreng bas 'khrugs pa'i dkyil 'khor la sbyin sreg bya zhes lhag par nang gi sbyin sreg go / /
lhag ma oM AH uts+tshiSh+Ta badzra a d+hi tiSh+Tha i maM ba liM hUM swA hA zhes pas dbul bar bya'o / /
de nas khams gsum gyi 'khor lo'i stong pa dang snying rje'i gnyis su med pa'i ye shes kyi me la man ngag bzhin du phung po la sogs pa'i shing bsregs pa ni bla na med pa'i sbyin sreg go / /
zhi ba dang rgyas pa la sogs pa'i phyi rol gyi sbyin sreg gi cho ga'i las kyi rjes su 'brang bar gyur ba'i thab dang /
me tog dang shing dang sgrub pa'i thabs la sogs pa rjes su dran par bya'i /
'dir yi ge mangs pas 'jigs pas ma bris so / /
de ltar re zhig mchod pa dang gtor ma'i cho ga la sogs pa dang bcas pa /
bcom ldan 'das ma'i dkyil 'khor gyi 'khor lo sgom pa rgyas par bstan pa'o / /
bar ma 'dod pas ni phyogs kyi 'dab ma bzhi la mkha' 'gro ma la sogs pa bzhi'o / /
phyogs bral gyi 'dab ma rnams la pad+ma'i snod la gnas pa'i dam tshig gi rdzas rnams so / /
dbus su ji ltar bstan pa'i bcom ldan 'das ma zhes bya ba ste lha lnga'i bdag nyid kyi dkyil 'khor bsgom par bya'o / /
gtor ma dang mchod pa la sogs pa ji ltar 'byor pas lnga po rnams rang rang gi sngags rnams kyis bya'o / /
srung ba'i 'khor lo la sogs pa rnams kyang sngar bzhin du bya'o / /
tshul gzhan yang 'di ni o D+ya na gyi gnas las byung ba'i rim pas ni zhabs g.yon steng du brkyang bar gyur pa'o / /
skyed par byed pa'i sa bon dang snying po la sogs pa'i sngags rnams dang 'khor gyi mkha' 'gro ma la sogs pa yang sngar bshad pa bzhin no / /
bsdus pa la dga' bas ni ji ltar bshad pa'i bcom ldan 'das ma gcig pu nyid bsgom par bya'o / /
mchod pa la sogs pa ji ltar 'byor pas bcom ldan 'das ma la bya'o / /
tshul gzhan yang gang la yang 'di dag ni rang gi snying gar zla ba la gnas pa'i oM dkar po'i 'od zer rnams kyis bkug pa'i sangs rgyas la sogs pa la mchod nas ji srid stong pa nyid kyi bar du rnam par bsgoms te /
zla ba dang rdo rje dang baM gi sa bon yongs su gyur pa las pad+ma dang zla ba'i gdan can yang bsgom par bya'o / /
'on te bcom ldan 'das ma 'di kho na rdo rje rnam par snang mdzad ma rdo rje rnal 'byor ma zhes kyang zer ro / /
lhag ma 'di ste gzhung dang gdams ngag ji lta bar man ngag gi rnam par dbye bas bzhi ste /
'di lta ste rang gi lte ba'i dbus su gnas pa'i raM las byung ba'i me'i 'khor lo zur gsum pa'i steng du pad+ma dmar po 'dab ma bzhi pa la yi ge hrIH dmar po blta'o / /
de dag yongs su gyur pa las sku mdog dmar mo zhabs g.yon bskum zhing g.yas brkyang bas ro'i gdan la gnas pa dbu skra dmar po gyen la brdzes pa /
phyag bzhi pa'i g.yas pa gnyis na rdo rje dang lcags kyu'o / /
g.yon gnyis na kha T+wAM ga dang thod pa dang /
sdigs mdzub dang zhags par bcas pa 'dzin pa /
gsus pa 'phyang ba phag zhal can gyi bcom ldan 'das ma bsgom par bya'o / /
khyad par gyi gzugs ni gong bzhin du ste dpal rdo rje phag zhal ma'i rim pa'o / /
khyad par ni oM hUM hriM traM zhes bya ba ni snying po'o / /
oM badzra bA rA hI A be sha ya sar+b+ba du Sh+TAM hrIM swA hA zhes pa ni snying po'o / /
lha mo'i rnal 'byor sngon du 'gro bas 'bum phrag gcig bzlas pas 'grub par 'gyur ba la the tshom med do / /
oM AH hrIM hUM haH haH sngags 'di dag gis ras ris kyi mdun du sha chen gyi phye mas bdug spos dbul lo / /
zhag nyi shu rtsa gcig gis 'dod pa'i don 'grub pa'o / /
oM hrIM haM h+'aM haH haH hIH hIH hIH pheM pheM zhes pa'i yi ge btags nas bdud thams cad kyi las rab tu zhi ba'i don du nye bar spyad pa lngas mtshan mo gtor ma btang ngo / /
snod ma yin pa la cho ga 'di bstan par mi bya'o / /
des rdo rje rnal 'byor ma rnams kyis byin gyis rlob par 'gyur ro / /
oM hrI g+hAM ta ya sar+b+ba du Sh+TAM hUM phaT swA hA zhes pa 'dis dang po gtor ma phul nas rdo rje phag mo'i sgrub pa la 'bad par bya'o / /
sngar bshad pa'i gtor ma'i cho ga la sogs pa yang 'dir bya ste /
cho ga lhag ma khyad par 'phags pas so / /
tshul gzhan yang 'dir snying gar pad+ma dmar po la aM las byung ba'i nyi ma la gnas pa'i hrI dkar pos byin gyis brlabs pa'i rdo rje dmar po rtse lnga yongs su gyur pa las sku mdog dkar mo pad+ma dmar po dang nyi ma la gnas pa mi shes pa'i skyes bu'i steng du zhabs g.yon bskum g.yas brkyang bas gnas pa'o / /
de'i snying gar nyi ma la gnas pa'i hrI dmar po'i yi ges byin gyis brlabs pa'i nyi ma la gnas pa'i rdo rje'o / /
sna tshogs pad+ma dang nyi ma'i gdan la gnas pa'i mi bskyod pas dbang bskur te /
gzhan thams cad ni sngar bzhin no / /
de'i rjes su lte bar sna tshogs pad+ma la gnas pa'i nyi ma'i dkyil 'khor dmar skya la hrIH dkar po bltas la /
sngags de'i phreng ba dkar po phreng ba'i rnam pa bzhin du 'khor lo bskor ba'i rnal 'byor gyi kha nas 'thon te sangs rgyas kyi yon tan gyi tshogs dang nor bu dang sngags dang sman dang zla ba dang skar ma dang yi ge'i bstan bcos kyi sgyu rtsal la sogs pa'i byin gyis brlabs pa khyer nas lte ba'i bu gar rab tu zhugs pas rang dang gzhan gyis mi shes pa'i mun pa bsreg pa'i bdag nyid can sgom zhing /
myur ba la sogs pa'i nyes pa dang bral bas sngags bzlas so / /
sngags ni hrIM hrIM zhes pa'o / /
gang gi tshe ldang bar 'dod par gyur na de'i tshe sngags kyi phreng ba lte ba la gnas pa'i hrIM gi yi ge la rab tu thim nas mchod pa la sogs pa byas la ji ltar bde bas ldang bar bya'o / /
yang na yi ge AH yongs su gyur pa las pad+ma'i 'dab ma lta bur gyur pa'i lce la hrIH dmar po gsal zhing 'bar ba rnam par bsgoms te /
de la sems rtse gcig pas brtan par byas nas brgya phyed kyi phreng ba la thun gsum mam /
bzhir bzlas par bya'o / /
de ltar bzlas pa dang /
bsgom pa'i rnal 'byor pas 'bum phrag bdun bzlas pas bstan bcos thams cad la mkhas par 'gyur ba dang /
blo rno bar gyur pas 'dzin bzang ba dang /
tshogs kyi zil gyis mi non pa dang /
snyan ngag la mkhas par gyur pa dang /
rims dang dug dang mkha' 'gro ma rnams kyis gnod mi nus par 'gyur ro / /
sngags 'di grub par gyur na sngags 'di bzlas pa'i thod lo kor gang gis lag tu gtad pa der rmongs pa yin yang tshigs su bcad pa la mkhas par 'gyur ro / /
dbang du bsdu ba la 'di nyid dmar po'i rnam par bsgoms te /
cho ga bzhin du bdud rtsi myangs nas rang gi ming gi yi ge dang po yongs su gyur pa las bsgrub bya bsgoms te sngags kyi phreng ba la 'phros pa'i 'od zer rnams kyis bkug nas mdun du gzhag par blta ste /
de'i sems yongs su gyur pa las zla ba dmar po'i rnam par gyur par dmigs te /
sngags de'i phreng ba las 'phros pa'i lha mo dmar mo phyag g.yon pa na hrIH las byung ba'i zhags pa dmar po 'dzin pa /
g.yas pas me tog ut+pal kha ma bye ba lta bu'i rdo rje lcags kyu 'dzin pa bsgrub bya'i mdun du gnas par blta'o / /
de nas oM AH hrIH a mu ka tsit+taM A kaR+Sha ya hUM dzaH zhes bya bas bskul ba'i rjes la lha mo des bsgrub bya'i lus kyi nang du cho ga bzhin du zhugs nas de'i sems zla ba'i dkyil 'khor du gnas pa de zhags pas dril nas lcags kyus bskul zhing rang gi snying gar rab tu zhugs te sngags kyi phreng ba la thim par bsam mo / /
de nas bsgrub bya de thal mo sbyar ba dang gzhan gyi dbang 'ba' zhig tu gyur pa dang /
sgrub pa po'i mngon sum du gyur pa ci zhig bya zhes smra bar bsam mo / /
de ltar thun gsum mam thun bzhi la bsgoms pas bsgrub bya myur du nges par dbang du 'gyur ro / /
tshul gzhan yang 'dir sna tshogs pad+ma dang nyi ma la gnas pa'i hUM dmar po yongs su gyur pa las zhabs g.yon bskum zhing g.yas brkyang bas ro'i gdan la bzhugs pa /
dbu skra dmar zhing 'bar ba gyen du brdzes ba phyag gnyis kyis g.yas pas gri gug dang sdigs mdzub mdzad pa /
g.yon pas khrag gis bkang ba'i thod pa 'dzin pa ste /
rgyan la sogs pa lhag ma ni gong bzhin no / /
oM sar+b+ba bud+d+ha DA ki nI ye /
oM badzra war+N+Na nI ye /
oM badzra bai ro tsa nI ye hUM hUM hUM phaT phaT phaT swA hA /
rtsa ba'i sngags so / /
oM badzra DA ki nI ye hrIM hUM phaT swA hA /
snying po'i sngags so / /
oM badzra yo gi nI ye hUM phaT swA hA /
nye ba'i snying po'i sngags so / /
oM badzra DA ki nI i maM ba liM gr-ih+Na gr-ih+Na ha ha ha ha kha kha kha kha a a a a ma ma sid+d+hi m+me pra yats+tsha hUM phaT swA hA zhes bya ba'i sngags 'dis gong bzhin du bdud rtsir gyur pa'i gtor ma dbul lo / /
khyad par du tshes brgyad la sogs pa'i dus kyi mtshan mo dur khrod la sogs par dbul bar bya'o / /
tshul gzhan yang 'di nyid hUM dmar po las skyes pa'i dbu skra'i tshogs grol bar yang mthong ngo / /
gzhan yang ro'i gdan med pa yang yod de sngags rnams ni sngar gyi de nyid do / /
tshul gzhan yang rang gi lte ba la gnas pa'i pad+ma dkar po dang nyi ma la gnas pa'i chos 'byung sin+d+hu ra ltar dmar ba'i dbus su yi ge hrIH ser po las byung ba'i sku mdog ser mo rang nyid kyi gri gug gis rang gi skye bcad nas mgo bo lag pa g.yon pa steng du brkyang bas 'dzin pa /
lag pa g.yas pa gri gug 'og tu brkyang bas 'dzin pa /
zhabs g.yas pa brkyang zhing g.yon bskum pa /
skye las rtsa a ba d+hU tI'i lam las khrag gi rgyun 'thon nas de'i khar lhung ste /
gzhan pha rol gyi rgyun gnyis ni la la nA dang ra sa nA las 'thon te ngos gnyis kyis rnal 'byor ma gnyis kyi khar 'jug pa bsgom par bya'o / /
de la g.yon pa'i ngos su rdo rje rab sngags ma ljang gu g.yon pas gri gug dang g.yas pas thod pa 'dzin pa /
zhabs g.yas bskum zhing g.yon brkyang ba'o / /
g.yas ngos su rnam par snang mdzad ma ser mo g.yas pas gri gug dang g.yon pas thod pa 'dzin pa zhabs g.yas brkyang zhing g.yon bskum pa'o / /
gzhan thams cad ni sngar bzhin no / /
oM sar+b+ba bud+d+ha DA ki nI ye badzra war+N+Na nI ye /
oM badzra bai ro tsa nI ye hUM hUM phaT phaT phaT swA hA zhes pa ni bzlas pa'i sngags so / /
mchod pa'i rim pa ni maN+Dal zur bzhi pa las nyi ma'i steng du chos 'byung bris nas de'i dbus su yi ge hrIM ngam de las byung ba'i bcom ldan 'das ma sngar bshad pa'i gzugs can ma la mchod par bya'o / /
de la chos 'byung gi nang du /
oM sar+b+ba bud+d+ha DA ki nI ye zhes bya ba la sogs pa'i sngags kyis dang por mchod do / /
oM sar+b+ba bud+d+ha DA ki nI ye hUM swA hA zhes bya ba 'dis mchod yon la sogs pa dbul lo / /
g.yon du ni oM badzra war+N+Na nI ye hUM swA hA dang /
g.yas su oM badzra bai ro tsa nI ye hUM swA hA zhes bya bas mchod do / /
de nas a D+ya na dang pur+Na gi ri dang ga ma ru pa dang shrI ha Ta Ta dang /
chos sku dang /
longs sku dang /
sprul sku dang bde ba chen po'i sku rnams la re re bzhi pa'i mthar thug gi ming dang spel nas btags pa dang /
oM gong du btags pa dang /
tha mar swA hA btags la mchod de sngar bzhin du gshes su gsol bar bya'o / /
tshul gzhan yang 'di nyid rang gi lus khams gsum rnam par dag pa'i gzhal yas khang du lhag par mos te /
skad cig mas lte ba'i dkyil du phyag gnyis gri gug dang thod pa ldan pa skyil krung phyed pa'i gar gyi tshul gyis gnas pa dza ba'i me tog lta bu bsgom par bya'o / /
de yi g.yas su phag zhal te / /
g.yon du khro mo'i zhal kho na / /
bden gnyis rnam par dag pa yis / /
zhal gnyis su ni brjod pa'o / /
de'i phyir 'di dag la sogs pa grub thob kyi man ngag las rim pa dang rim pas 'byung ba'i gdul bya'i bsam pa'i dbye bas bcom ldan 'das ma'i man ngag gi bye brag mtha' yas pa'i dbye ba rtogs par bya ste /
phyogs gcig tsam 'dir bstan te /
rim pa 'di rnams las rim pa gcig zhus nas dad pa can snying rje dang ldan pa dang chags pa dang bral ba dam tshig la gnas pa som nyi mi za bas bsgom pas nges par bsgrub par bya'o / /
gdams ngag las byung ba'i dus kyi mchod pa bri bar bya ste /
tshes bcu la gur kum la sogs pas phyis pa'i dri ma med pa'i snod la sin+d+hu ra btsags nas de'i dbus su gser gyi smyu gus chos 'byung mngon par bris te /
de'i dbus su yi ge hrIM bri'o / /
yang na sa tshon gyis maN+Dal zur bzhi pa byas te dbus su sin+d+hu ras chos 'byung bkod nas de la yi ge baM bris pa de'i ngos su g.yung drung gi phyag rgya bris pa las /
chu las skyes pa dang skam las skyes pa'i me tog gis mchod de /
o D+ya na la sogs pa'i gnas bzhi dang sku bzhi gong bzhin du mchod do / /
bza' ba dang btung ba la sogs pa'i dam tshig gi rdzas 'byor ba bzhin du dbul bar bya zhing /
gzhon nu ma rnams kyang mchod par bya'o / /
cho ga 'di ni gcer bu dang skra grol ba dang lho phyogs su mngon par bltas te nye bar 'dug nas shin tu gsang zhing sbas pas bsgrub pa la 'bad par bya'o / /
de ma yin na dngos grub nyams par 'gyur ba dang /
nad rnams kyang so sor 'byung bar 'gyur ro / /
de nas gtor ma phul nas mngon par 'dod pa'i dngos grub gsol ba btab ste gshegs su gsol lo / /
sin+d+hu ra dang lha bshos la sogs pa ni gzhon nu ma rnams dang /
yang na bud med yugs sa mo ma yin pa la dbul bar bya'o / /
yang na tshes bcu'am tshes brgyad dam tshes bcu bzhi la bud med kyis 'tshong bar byed pa gang yang rung ba'i me tog dang /
shing tog dang mar nag dang go la dang 'bras dang sngo dang zho dang me shing dang tshwa dang sin+d+hu ra dang ma da na la sogs pa cung zad ji ltar 'byor pas myos nas ci nus pa'i g.yos byas te /
sngar bzhin du sin+d+hu ra las byas ba'i chos 'byung la sa bon gyi yi ge la sogs pa bris nas yang dag par mchod la 'dod pa'i dngos grub la gsol ba gdab bcing gshegs su gsol lo / /
gzhan thams cad ni sngar bzhin du bya'o / /
de'i rmi lam du rdo rje rnal 'byor ma lung ston pa zhes bya ba'i man ngag go / /
gzhan yang shin tu dag pa'i me long la tshes brgyad la sin+d+hu ra bkram nas de la chos 'byung gi phyag rgya bris te /
phyi'i zur rnams su baM gi sa bon rnam par bris la dbus su sngags bri bar bya'o / /
chos 'byung gi phyi rol gyi ngos bzhi la g.yung drung ris g.yon du 'khor bar bris la / /
me tog la sogs pas yang dag par mchod cing sngags ji ltar nus pa yongs su bzlas te sin+d+hu ra snod cig tu gzhag go / /
ji ltar ji srid zla ba drug gi bar du bya'o / /
de'i rjes la btsan dug lang ga li la sbu gu can gyi dbus su sin+d+hu ra bcug nas dur khrod du sbas te gtor ma dang mchod pa byas nas ji ltar 'dod pa'i ched du sngags bzlas so / /
de ltar nyi ma re re zhing zla ba gcig bya'o / /
de nas sin+d+hu ra des g.yung drung ris kyi mdzod spu nas byas te bsod snyoms la grong khyer du rab tu 'jug go / /
de'i tshe mdzod spu nas de bud med gang la 'phos par mthong bar 'gyur na de la 'bad pas bsnyen bkur bya'o / /
de lta bu'i grub thob ri khrod pa'i zhabs las byung ba'i tshul gyis g.yung drung gis rdo rje rnal 'byor ma mnyes par byed pa'i cho ga'o / /
de la rnal 'byor ma'i cha lugs su gnas pas mchod pa dang sngags bzlas pa dang bza' ba la sogs pa ni rab tu gsangs nas g.yon pas bya'o / /
gnas la sogs pa blta ba'i phyir 'gro bar 'dod pas rdo rje mkha' 'gro ma la dmigs pa gtad nas grong khyer la sogs pa la g.yon skor du bskor bar bya'o / /
'gro ba la ni dang po rkang pa g.yon pa brkyang nas 'gro bar bya'o / /
ji ltar bshams pa'i 'dod yon rnam pa lngas rnam par snang mdzad la sogs pa'i rnam par dag pas som nyi med par longs spyod do / /
lha dang sngags tha dad du gzung bar mi bya'o / /
sangs rgyas dang byang chub sems dpa' la sogs pa bcom ldan 'das mas lhag par mos pas rkang pa brgyad pa'i sngags kyis mchod cing phyag bya'o / /
sngags dang phyag rgya rang gi rtog pas mi bya zhing [(]gshig [,]zhig [)]par yang mi bya'o / /
tshul khrims dang ldan pa dang nyes pa med pa la mngon spyod kyi las mi bya'o / /
bud med rnams la brdung ba dang khro ba dang smad par mi bya'o / /
khyad par du phyag rgya drug 'dzin pa rnams la ma yin no / /
'di la sogs pa dam tshig gi rnam pa rgyud kyi rjes su 'brangs pas shes nas bsrung bar bya'o / /
'khrul 'khor la sogs pa yang de nyid las shes par rab tu sbyar bar bya ste /
mangs pas 'jigs pas ma bris te mang po la don med do / /
bla ma sangs rgyas bla ma chos / /
de bzhin bla ma dge 'dun te / /
bla ma dpal ldan rdo rje 'dzin / /
bla ma nyid ni rgyu rkyen 'gyur / /
de phyir sangs rgyas thob 'dod pas / /
bla ma dag ni mnyes par bya / /
zhes so / /
srid pa dag par gyur pa'i yon tan me tog dri bzang 'di ni byas pa yis / /
mkhas pa brgya lam zhi ba'i 'bras bu'i go 'phang myur du spyod 'dod rten pa na / /
de tshe mngon par rtogs pa dpag bsam shing las rab byung rgyas par bcud bzang ba'i / /
shin tu ro ldan sar par gyur pa'i snye ma 'di ni nye bar bsten par gyis / /
rgyud dang mngon rtogs thabs dag dang / /
bla ma'i zhal nas sgrub thabs las /
bag tsam bsdus nas 'khrul pa med / /
'di ni legs par brtsams pa'o / /
bdag gis 'di ni byas pa yi / /
de las byung ba'i dge ba des / /
'gro kun rdo rje mdzes ma yi / /
go 'phang myur du thob par shog / /
dpal rdo rje rnal 'byor ma'i sgrub thabs mngon par rtogs pa'i snye ma zhes bya ba slob dpon chen po dge ba'i 'byung gnas sbas pas mdzad pa rdzogs so // //
rgya gar shar phyogs kyi paN+Di ta mkhas pa chen po dA na shI las sgra rang 'gyur du byas pa'o // //
