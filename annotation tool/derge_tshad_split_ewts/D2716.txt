@## / /
rgya gar skad du /
shukla many+dzu g+ho Sha pU dza bi d+hi nA ma /
bod skad du /
'jam dbyangs dkar po mchod pa'i cho ga zhes bya ba /
rje btsun 'jam pa'i dbyangs la phyag 'tshal lo / /
lha yi sgrub thabs zhes bya ba / /
ting 'dzin bsgom pa bzlas pa dang / /
bstod dang mchod pa phyag bgyi ba'i / /
yan lag drug tu rgyal bas gsungs / /
de nas sngags pas sgrub pa dang rjes su mthun pa'i gnas mchog tu gtsang bar byas nas /
dma' ba'i stan la 'dug ste /
tshags kyis yang dag par btsags pa'i lha'i chu sngags 'di lan gsum gyis sbyang bar bya'o / /
oM AHbadzrod ke -i mra taM b+ha ba hUM swA hA /
de las blangs nas /
ji ltar bltams pa tsam gyis ni / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM AHsarba ta thA ga ta b+hi She ka ta sa ma ya shri ye hUM /
khrus kyi sngags so / /
de nas hrIM trAM oM hUM khaM baM zhes pa de bzhin gshegs pa drug dag pa'i phyir /
dbang po drug la dgod par bya ste /
kha dang /
sna dang /
mig dang /
rna ba dang /
lus dang /
snying ga rnams su rim pa ji lta bar sngon du sa bon drug brjod cing /
sor mo lnga'i rtse mos reg nas srog rtsol bya'o / /
oM baHswA hA /
zhes pas lag pa dang rkang pa dag la 'thor zhing /
oM hrIHswA hA zhes pas zhal bsil lo / /
oM na mo b+ha ga ba te puSh+pa ke tu rA dzA yA ta thA ga tA ya arta te samyak+saM bud+d+hA ya /
tad+ya thA puSh+pe puSh+pe ma hA puSh+pe su puSh+pe puSh+po d+b+ha ba /
puSh+pa saM b+ha be /
puSh+pA wa kI r+N+Ne swA hA /
zhes pa 'di lan bdun gyis me tog sbyang ba'o / /
de nas g.yon pa'i mthe bong dang srin lag gis me tog blangs nas /
oM AHhUM gis lus dang ngag dang yid byin gyis brlab par bya'o / /
yang de bzhin du me tog gcig blangs la /
oM ma Ni d+ha ri badzrI Ni ma hA pra ti sA re rak+Sha rak+Sha mAM sar+b+ba satwaSh+ThaM hUM hUM phaT phaT swA hA /
'dis bdag nyid kyi mgo bor bsrung bar bya'o / /
oM swa b+hU me badzrI b+ha ba hUM /
'di dag gis dkyil 'khor bya ba'i sa la bsang gtor bya zhing sbyangs la /
de nas oM badzra satwa sar+b+ba bi g+h+na nu t+sA ra ya hUM phaT /
zhes pas g.yon skor gyis bgegs bskrad par bya'o / /
de nas srog chags med pa'i ba byung ngam tsan+dan la sogs pa dri bzang po'i chus lag pa g.yas pas dkyil 'khor zlum por nye bar byugs la /
tshigs su bcad pa gnyis po bklag par bya'o / /
ba yi lci ba chur bcas sbyin pa yang dag byi dor tshul khrims dang / /
srog chags phra mo'ang bsal ba bzod pa bya ba nyer gnas brtson 'grus so / /
sems rtse gcig de'i skad cig bsam gtan ri mo mdzes 'bar shes rab yin / /
thub pa'i maN+Dal bgyis las pha rol phyin drug 'di dag thob 'gyur zhing / /
kha dog gser du 'gyur zhing nad kun las ni rnam par grol bar 'gyur / /
lha dang mi las ches lhag 'gyur dang zla ba lta bu'i mdzes pa 'bar / /
'dir ni lus kyi las bgyis pa las sangs rgyas pa yi khyim dag tu / /
nor dang gser gyis yang dag 'byor zhing rgyal po'i rigs su skye bar 'gyur / /
de nas skyong nul byas pa'i dkyil 'khor gyi dbus su / /
g.yas pa'i mthe bong bzhag nas /
mdzub mos zla ba gang ba lta bu'i re khA oM badzra re khe su re khe hUM phaT /
ces pas g.yas skor du bya ste /
lag pa g.yon pas me tog gcig blangs la g.yas pa'i rgyab tu me tog de bzhag nas /
oM su re khe sarba ta thA ga tA d+hi tiSh+Tha n+tu swA hA /
zhes pas lag pa'i rgyab bsgyur te /
me tog de dkyil 'khor gyi dbus su dbul bar bya'o / /
de nas lag pa bkrus nas g.yon pa dang g.yas pa dag gis me tog blangs la /
oM tsan+d+rarka bi ma le swA hA /
zhes pas dkyil 'khor la bkram par bya'o /
de ltar zla ba dang nyi ma'i ngo bos dkyil 'khor byin gyis brlabs nas /
rang gi snying gar a yig yongs su gyur pa'i zla ba la d+hIHyig bsams la /
de'i 'od zer gyi dra bas nam mkhar bcom ldan 'das snang bar byas pa /
sngags 'dis spyan drang bar bya ste /
oM sha rad ma la ma d+h+yA h+Na ga ga no pa ma /
d+harma d+hA tu swa b+hA lba b+hag bA na many+dzu g+ho Sha i hA gats+tsha maN+Da le a d+hiSh+ThA naM ku ru jaHhUM baM hoHzhes pas dkyil 'khor du spyan drang ba dang /
byin gyis brlab pa dang /
rjes su bcing ba dang /
yongs su mnyes pa rnams byas nas /
oM pra ba ra sat+kA ra shrI many+dzu g+ho Sha ar+g+haM pA d+yaM A ny+tsa ma naM prok+Sha NaM pra ti ts+tsha swA hA /
de nas sems gzhan du ma yengs par yang dag pa'i dad pa dang /
lhag pa'i bsam pas mchod par bya ste /
dbus su oM a ra pa tsa nA ya badzra puSh+pe d+hIH swA hA /
mdun du oM dzA li ni pra b+hA ya badzra puSh+pe raM swA hA /
rgyab tu oM tsan+d+ra pra b+hA ya badzra puSh+pe saM swA hA /
g.yas su oM ke shi n+ye badzra puSh+pe tsaM swA hA /
g.yon du oM u pa ke shi n+ye badzra puSh+pe naM swA hA /
rang rang gi sngags 'dis /
me tog dang /
bdug spos dang /
mar me dang /
dri mchog dang /
zhal zas la sogs pa rnams kyis yang dag par mchod nas /
gtor ma'i sngags kyis gtor ma dbul bar bya ste /
oM a kA ro mu khaM sarba d+harmA NAM A d+ya nut+pa n+na twAd oM AHhUM hoH'di dag gis gtor ma sbyar bar bya'o / /
de nas oM a ra pa tsa nA ya /
ku mA ri da ha na dak+ShA ya /
tsan+d+ra kAn+ti ma Ni pra b+hA ya /
khang+ga pustaM ka bya grA ya /
hasta yaM many+dzu ba ni wa ra pra dA ya /
i maM /
ba liM /
gan+d+haM /
puSh+paM /
d+hU paM /
dI paM /
ma d+hu /
sha ka rA ri /
sa hi taM /
gr-ih+Na gr-ih+Na / /
ga ga khA hi khA hi /
ma ma shIn+taM /
puSh+TiM /
rak+Sha ba ra Na gup+taM ku ru oM AHd+hIHhUM swA hA /
gtor ma'i sngags so / /
de nas mngon par bstod par bya'o / /
de nas tshigs su bcad pa 'di brjod par bya ste /
rmongs pa'i blo yis bdag gis ca nis kyang / /
nongs pa bgyis dang bgyis stsal gang ci'ang rung / /
gang phyir lus can kun gyi skyabs yin phyir / /
de kun mgon po khyod kyis bzod par 'tshal / /
de nas tshigs bcad 'dis smon lam bya ste /
dge ba 'di yis bdag nyid ni / /
sangs rgyas nyid du mngon gyur nas / /
'gro kun gting mtha' med pa yi / /
srid pa'i mtsho las sgrol gyur cig /
de nas tshigs bcad 'dis gshegs su gsol bar bya ste /
khyed kyis sems can don kun mdzad / /
ji lta'i rjes mthun dngos grub stsol / /
sangs rgyas yul du gshegs nas kyang / /
slar yang 'byon par mdzad du gsol / /
tshul khrims tsan+dan gyis lus byugs / /
bsam gtan dag gi gos gyon zhing / /
byang chub yan lag me tog bkram / /
ji ltar bde bar bzhugs su gsol / /
de nas sngags kyi rgyal po yi ge brgya pa gdon par bya ste /
oM badzra satwa sa ma ya /
ma nu pA la ya /
badzra satwa twe no pa /
tiSh+Th-i dr-i D+ho me b+ha ba /
su toSh+yo me b+ha ba /
su poSh+yo me b+ha ba /
a nu rak+to me b+ha ba /
sarba sid+d+hi m+me pra yats+tsha /
sarba karma su tsa mi tsit+taM shri yaH ku ru hUM /
ha ha ha ha hoHb+ha ga bAn /
sarba ta thA ga ta /
badzra mA me muny+tsa badzrI b+ha ba /
ma hA sa ma ya satwa AH'jam dbyangs dkar po a ra pa tsa na mchod pa'i cho ga zhes bya ba slob dpon mi pham bshes gnyen gyis mdzad pa rdzogs so // //
paN+Di ta chen po shrI ba na rat+na'i spyan sngar /
chos 'khor lo tsA bas bsgyur ba las dge slong rgya mtshos bcos pa'o / /
[ ]
