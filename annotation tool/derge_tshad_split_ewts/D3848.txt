#
]@## / /
rgya gar skad du /
hastA b+ha ba pra ka ra Na kA ri kA /
bod skad du /
rab tu byed pa lag pa'i tshad kyi tshig le'ur byas pa /
bcom ldan 'das ngag gi dbang po la phyag 'tshal lo / /
thag pa la ni sbrul snyam 'dzin / /
thag par mthong na don med do / /
de'i cha mthong na de la yang / /
sbrul bzhin shes pa 'khrul pa yin / /
brtags pa'i dngos po thams cad la / /
rang gi ngo bo brtags pa na / /
kun rdzob shes pa'i spyod yul ni / /
ji snyed yod pa gzhan las brtags / /
cha med brtag par bya min phyir / /
tha ma yang ni med par mtshungs / /
de phyir mkhas pas 'khrul pa tsam / /
yang dag don du min par brtag /
'khrul na de yang ma dag phyir / /
ji ltar snang na de ltar med / /
don yod ma yin snang ba ni / /
ji ltar de yi bdag nyid 'gyur / /
gang zhig zhib mo'i blo yis ni / /
thams cad btags pa kho nar shes / /
blo ldan de ni chags la sogs / /
bde bar sbrul gyis skrag bzhin spong / /
'jig rten pa yi don rtogs pas / /
'jig rten bzhin du bsgrub par bya / /
kun nas nyon mongs spong 'dod pas / /
dam pa'i don gyis btsal bar bya / /
rab tu byed pa lag pa'i tshad kyi tshig le'ur byas pa /
slob dpon 'phags pa lhas mdzad pa rdzogs so // //
