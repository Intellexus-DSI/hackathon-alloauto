@## / /
rgya gar skad du /
tA ra sA d+ha naM /
bod skad du /
sgrol ma'i sgrub thabs /
sgrol ma dkar mo la phyag 'tshal lo / /
sngar bzhin du stong pa nyid kyi bar du bsgoms la / /
thig le dkar po'i dbus gnas pa'o / /
tA~M byung zla ba'i gdan la ni / /
rdo rje skyil krung legs bcings shing / /
mchog sbyin pa dang ut+pal bsnams / /
ston ka'i zla ba lta bu'i mdog /
rgyab ni zla ba la legs brten / /
rgyan rnams thams cad yongs rdzogs ma / /
lo ni bcu drug ma yi sku / /
rim gyis 'phags ma sgrol bsgoms la / /
de thugs 'khor lo zla 'od can / /
rtsibs brgyad la ni yi ge yang / /
brgyad kyis yongs su gang ba'o / /
oM dang gsal byed ha yi bar / /
bsgrub bya'i ming ni chud gnas pa / /
rtse gcig sems kyis lte bar bsgom / /
zla drug brtan pas de nges bya / /
sems dub na ni yi ge bcu'i / /
sngags 'di bzlas par bya ba yin / /
de la sngags ni 'di dag yin te /
oM tA re tut+tA re tu re swA hA /
sgrol ma'i snying gar 'khor lo sgom pa po / /
'chi bdag skyon gyis gos par 'gyur ma yin / /
zla ba drug tu sgrub la brtson pa la / /
dngos grub kun yang 'byung bar 'gyur ba yin / /
'chi bslu bar byed pa'i sgrol ma'i sgrub thabs rdzogs so // //
a b+ha ya las dge slong tshul khrims rgyal mtshan gyis bsgyur ba'o //
[ ]
