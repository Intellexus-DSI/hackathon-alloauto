@ / /
'jam dpal ye shes sems dpa' la / /
ye shes me lce 'od 'bar gsal / /
'dod pa'i don grub dam pa ste / /
zhes pas /
las bzhi'i sbyin sreg gi cho ga bstan par bya ste /
de yang nub dang po lhan cig skyes pa'i bdud dang bral bar bya ba'i phyir / /
zhi ba'i sbyin sreg bya /
de nas bar chod kyi bdud dang dbral bar bya ba'i phyir drag po'i sbyin sreg bya'o / /
dang po thab dang rdzas kyi mtshan nyid bstan te zhi ba la dbyibs zlum po /
dpangs dang zheng du sor bzhi pa bya'o / /
rgyar khru gang kha dog dkar po'o / /
yang na chur mdzub gang dpangs su chag gang do /
rdzas la me tog dang /
dkar gsum mngar gsum gu gul dkar po de rnams so / /
drag po la zur gsum dpangs sor bzhi zheng chur khru re'o / /
rdzas khrag dang dug dang til nag dang nyungs nag ling+ga dmar nag dang rdzas rnams thams cad nag po'o / /
dbang la zla gam zhi ba'i phyed de kha khyer la'o / /
dpangs dang zhing gong dang 'dra /
rdzas dmar po la sogs pa bya'o / /
tsan+dan dmar po /
me tog dmar po /
mar dang nas smug po rnams so / /
rgyas pa la gru bzhi rtse khru gang zer /
zheng khru gang ba /
sbom phra chag gang ba me tog la sogs pa'i rdzas thams cad ser por bsag go / /
thun mong gi mchod pa'i rdzas rnams ni / /
mar dang 'bras dang sran ma dang /
u dum+WA ra'o / /
dus ni zhi ba la nyin phyed /
kha shar du blta'o / /
drag po la nam phyed kha lhor bltas la bya'o / /
dbang la nyi ma nub ka kha nub tu bltas la bya'o / /
rgyas pa la dus snga dro kha byang du bltas la bya'o / /
dgang gzar ni zhi ba la dngul /
dbang la zangs /
drag po la lcags /
rgyas pa la gser las bya'o / /
de nas me lha bskyed pa ni /
rang 'jam dpal du gsal ba'i thugs ka nas /
hUM dang dzaH'phros pas thab kyi nang du babs /
hUM zhu ba las gun+d+her gyur /
dzaHlas lcags kyur gyur /
gun+d+he zhu ba las me lha sku mdog dkar por gyur /
zhal gcig phyag bzhi pa /
gsus pa ldir ba tshangs pa'i skud pas brgyan pa /
g.yas pa na gun+d+he /
de 'og mchog sbyin /
g.yon dang po na se 'bru /
de 'og bgrang phreng ngo / /
dzaHzhu ba las yum sku mdog ser mo g.yas lcags kyu g.yon phreng ba 'dzin pa'o / /
yab kyi g.yon ngos su 'khril bar bsgom mo / /
me lha'i thugs kar me'i dkyil 'khor gru gsum cig bsam /
bdag gi thugs ka nas me'i dkyil 'khor la b+h+rUM cig 'phros de zhu ba las gzhal yas khang gdan dang [(]gcas [,]bcas [)]pa bsgom /
de'i nang du lha nyi shu rdzus skyes su bsgom /
rnam pa nyi shus byang chub pa gsung ngo / /
rdzus skyes ni /
skad cig gcig gis rdzogs sangs rgyas / /
zhes so / /
dam tshig sems dpa' bskyed pa'i rim pa'o / /
de nas ye shes sems dpa' spyan drangs te /
dad pa dang ni dam tshig gis / /
tshur gshegs tshur gshegs sems dpa' che / /
lha yi rgyal po bram ze yin / /
'bar ba'i nang du gshegs nas kyang /
sreg rdzas mchod pa 'di bzhes shig /
ag+ni dr-i sh+ya aM ku sha dzaHhUM baM hoHzhes gnyis su med par bstim /
de nas me lha la sreg rdzas dbul ba ni /
rdzas gong ma rnams dbul lo / /
oM wA gI shwa ri muM /
sarba ta thA ga ta ag+ni ha bya ka bya zhi ba shAn+tiM ku ru swA hA /
rgyas pa la puSh+TiM ku ru swA hA /
dbang la ba sh+yaM ku ru swA hA /
drag po la mA ra ya phaT swA hA /
nyi shu rtsa gcig dbul lo / /
de nas me lha bstod de /
tshangs pa 'jig rten mgon gyi sras /
me lha'i rgyal po drang srong mchog /
'jig rten yongs la bskyab pa'i phyir / /
thugs rje dbang gis sku sprul pa / /
rig sngags 'dzin cing gsang sngags gsung / /
bdud rtsi bcud ldan gun+d+he bsnams / /
thabs dang shes rab gnyis med pas / /
thugs rje'i sprul pa khyed la bstod /
ces bstod do / /
de nas dkyil 'khor gyi lha la mchod pa 'bul te /
oM na maHsaman+ta mA ra Ne zhi ba shAn+tiM ku ru swA hA /
oM badzra bi dza ye zhi ba shAn+tiM ku ru swA hA /
oM badzra ma le pa sha zhi ba shAn+tiM swA hA /
oM badzra ma hA ba le zhi ba shAn+tiM ku ru swA hA /
oM ka ma ri zhi pa shAn+tiM ku ru swA hA /
oM badzra ti ti pra be zhi ba shAn+tiM ku ru swA hA /
rgyas pa la puSh+TiM ku ru swA hA /
dbang la ba sh+yaM ku ru swA hA /
drag po la mA ra ya phaT swA hA /
nyi shu rtsa gcig dbul lo / /
oM badzra puSh+pe zhi ba shAn+tiM ku ru swA hA /
d+hU pe zhi ba shAn+tiM ku ru swA hA /
badzra A lo ke zhi ba shAn+tiM ku ru swA hA /
badzra gan+d+he zhi ba shAn+tiM ku ru swA hA /
badzra nai bi t+ye zhi bshIn+taM ku ru swA hA /
badzra shab+da zhi ba shin+taM ku ru swA hA /
paM sh+yaM ku ru puSh+TiM ku ru /
mA ra ya phaT /
mchod pa'i mjug tu re re brjod do / /
de nas bstod pa bya ba ni /
gzhon nu'i sku lus 'chad ba po / /
ye shes sgron mes rab brgyan cing / /
'jig rten gsum gyi mun sel ba'i / /
'jam pa'i dbyangs la phyag 'tshal bstod / /
nyid kyi 'dab bzang tshogs kyis ni / /
zla brgyas pa'ang zil gnon cing / /
rig pa rnam par gsal 'gyur ba / /
'jam dpal de la phyag 'tshal lo / /
ma bgyis don gyis zur gsal ba / /
nor bu 'bar ba'i sku mnga' zhing / /
nyid ni kun du gsal ba'i sku / /
'jam dpal de la phyag 'tshal bstod / /
bdud rtsi dri zhim 'jam pa yi / /
yid 'ong gsum gyi sgra sgrogs la / /
dam pa chos kyi rin chen mdzod / /
'jam dpal de la phyag 'tshal bstod / /
gangs kyi chu ltar gsal ba la / /
'jig rten khams rnams rnam par bzhugs / /
nyon mongs dri ma rnam spangs pa / /
'jam dpal de la phyag 'tshal bstod / /
mche ba gtsigs shing 'jigs pa yi / /
'jigs pa'i sku yi tshul gyis ni / /
gshin rje'i dregs pa 'joms mdzad pa / /
'jam dpal de la phyag 'tshal bstod / /
ras kyi spyan dang mdangs 'dra ba /
ut+pal /
sngon po rab mdzes pa / /
shes rab ral gri mda' gzhu 'dzin / /
'jam dpal de la phyag 'tshal bstod / /
phyogs bcur bzhugs pa'i sangs rgyas la / /
rgya che'i spyod pa rab ston pa / /
'gro ba'i lam ni ston pa po / /
'jam dpal de la phyag 'tshal bstod / /
de nas 'dud pa nyi shus bstod do / /
de nas smon lam gdab ste / /
bar chad ma lus zhi ba dang / /
gdug pa tshar ni gcad pa dang / /
'jig rten dbang du bsdu ba dang / /
tshe dang dbang thang bskyed pa'i phyir / /
thun mong mchog gi dngos grub stsol / /
oM badzra muH /
zhes pas gshegs su gsol / /
dam tshig sems dpa' bdag la bsdu / /
slob dpon sdom pa bzang pos mdzad pa sbyin sreg gi cho ga rdzogs so //
[ ]
