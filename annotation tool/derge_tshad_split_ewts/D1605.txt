@## / /
rgya gar skad du /
badzra g+ho na sA d+ha naM /
bod skad du /
rdo rje phag mo'i sgrub thabs /
rje btsun rdo rje phag mo la phyag 'tshal lo / /
de yang dang por sgrub pa pos bla ma'i spyan sngar gdams pa thob par byas nas /
yid du 'ong ba'i gnas su bde ba'i stan la 'dug ste /
skyabs su 'gro ba sngon du btang nas /
tshangs pa'i gnas bzhi bsgom par bya'o / /
de'i rjes su chos thams cad stong pa nyid du bsams nas /
oM shU n+ya tA dz+nyA na badzra swa b+hA wa At+ma ko\u0f85haM zhes bya ba 'dis byin gyis brlab par bya'o / /
oM hrIM g+hA ta ya sarba duSh+Tan hUM phaT swA hA zhes pas mdun gyi rten gyi lha la gtor ma phul nas /
oM AHhrIM hUM ha haMHzhes pa 'dis sha chen gyi phye ma'i bdug spos phul te /
bsam gtan bsgom par bya'o / /
de nas stong pa'i ngang las hrIH dmar po yongs su gyur pa las /
bdag nyid rdo rje phag mo phag gi gdong can zhal gcig phyag bzhi ma /
spyan gsum dmar la zlum pa /
zhabs g.yas brkyang g.yon bskum pa'i tshul gyis ro'i steng na bzhugs pa /
sku gcer mo /
ral pa dmar ser gyen du brdzes pa /
thod pa skam po lnga'i dbu rgyan dang /
phyag rgya lngas yang dag par brgyan pa /
phyag g.yas pa gnyis kyis rdo rje dang rdo rje lcags kyu 'dzin pa /
g.yon pa gnyis kyis bdud bzhi'i khrag gis gang ba'i thod pa dang rdo rje'i zhags pa 'dzin pa /
gru mo g.yon pa'i phyogs su kha T+wAM ga bsten pa /
khro gnyer dang mche ba gtsigs pa /
gsus khyim che zhing ljags 'dril ba /
brgya phyed kyi mi'i mgo bo'i phreng ba'i do shal 'phyang ba /
shin tu 'jigs su rung ba'i lha mor rnam par bsgom par bya'o / /
de'i lta bar me ri gru gsum pa 'bar ba'i dbus su /
pad+ma dmar po 'dab ma bzhi pa /
de'i lte bar yi ge hrIHbskal pa'i me lta bur 'bar ba /
de yongs su gyur pa las /
rdo rje phag mo sku mdog dmar mo sngon du brjod pa lta bu'i phyag mtshan dang bzhugs stabs can bsam par bya'o / /
de'i thugs kar sa bon hrIH sa mtshan pa dang /
'dab ma bzhi la bdud rtsis gang ba'i thod pas mtshan pa bsam par bya'o / /
thugs ka'i hrIH'i 'od zer gyis ye shes sems dpa'i lha mdun gyi nam mkhar spyan drangs te /
de la a r+g+ha la sogs pas mchod pa dang /
phyag 'tshal ba dang /
skyabs su 'gro ba dang /
sdig pa bshags pa dang /
dge ba la rjes su yi rang ba dang /
bsod nams yongs su bsngo ba dang /
mchog gi byang chub tu sems bskyed pa rnams byas nas /
lte ba'i dam tshig sems dpa' dang dbyer med du gyur par blta'o / /
dbang bskur bar 'dod na /
hrIH las 'phros pa'i 'od zer gyis rigs lnga 'khor bcas spyan drangs /
dbang bskur ba las /
rnam par snang mdzad kyis rigs kyi bdag po nyid du bya'o / /
de nas sngags bzlas par bya ste /
sngags phreng dmar po phag gi zhal las byung ba'i 'od kyis /
phyogs bcu'i sangs rgyas byang chub sems dpa' /
grub pa /
rig pa 'dzin pa /
nor bu dang sman la sogs pa'i nus pa dang bcud thams cad bsdus nas /
sngags kyi phreng ba la gzhug cing /
sngags phreng pad+ma nas zhugs /
d+hU tI'i lam la song /
slar yang zhal nas 'thon te /
mgal me'i 'khor lo ltar bsam zhing /
oM hUM hrIM hAM /
snying po'o / /
oM badzra wA rA hI A be sha ya sarba duSh+TA na hrIM swA hA /
nye ba'i snying po'o / /
sngon du bsnyen pa ni 'bum phrag gcig tu brtson pas bzlas so / /
oM hrIM hUM haHhIHpheM pheM pheM phaT ces bya ba 'dis bdud thams cad zhi ba'i don du mtshan mo gtor ma byin no / /
de'i rjes su yang dag par mchod nas /
chos dbyings rnam par dag phyir bdag med nyid kyis ni / /
nyal ba'i ro la zhabs g.yas brkyang pas rnam rol zhing / /
g.yon bskum stabs kyis rab dman dag pa'i chos dbyings kyis / /
rang bzhin las byung khyod la spyi bos phyag 'tshal lo / /
lha mo khyod kyi phyag gi 'dam skyes steng gi ni / /
khrag gi phung pos rab tu gang ba'i thod pa 'di / /
nyi ma gzhon nu'i gzugs brnyan gnyis dbus bkod gyur pa'i / /
'od 'phro'i ri dwags can gyis rnam par mdzes pa snyam / /
bdag ni khyod cag thogs med blo ngan 'joms so zhes / /
kun gyis phyag 'os gyur pa 'di yi g.yas pa na / /
'dzin pa'i rdo rje 'di ltar kun du bkod pa ni / /
rtse mo gyen du phyogs pas lha rnams dbugs phyung gyur / /
hrIH yig las skyes lha mo thod skam phreng ba dkar pos mgo bor yongs su mdzes pa can / /
sku mchog bskal pa'i me ltar lhag par gzi ldan rlon pa'i mgo bo brtsegs pa'i do shal 'phyang / /
g.yon gyi glor ni kha T+wAM bstan la ba dan dag dang nor bus mdzes byas zhags pa thogs / /
g.yas par lcags kyu nyid de de la dus kun du ni btud pa'i mgo bos phyag bgyi'o / /
zhes bya bas yang dag par bstod la /
mngon par 'dod pa'i don gsol zhing /
dge ba byang chub tu yongs su bsngo ba dang /
spyod lam thams cad lha mo'i nga rgyal gyis yongs su bskyang bar bya'o / /
gang zhig rdo rje phag gi zhal ma brtson pas bsgoms gyur na / /
de yi gos dang bza' ba dang ni btung ba nor dang 'bru / /
rgya che'i sa dang khang brtsegs lha yi mal stan rgyan dang ni / /
bu mo dag dang rig pa sna tshogs lhag par thob par 'gyur / /
shin tu brtson ldan sngags rig pas / /
dka' ba med par 'jig rten gsum / /
dbang du byed 'gyur mthar thug ni / /
bla med byang chub thob par 'gyur / /
rdo rje phag mo'i sgrub thabs rgya gar shar phyogs kyi paN+Di ta chen po shrI ban rat+na'i zhabs kyis mdzad pa rdzogs so // //
paN+Di ta de nyid dang /
lo tsA ba 'jam dpal ye shes kyis bsgyur ba'o // //
