@# / /
rgya gar skad du /
sha wa saM ga bi d+hiH /
bod skad du /
ro sreg pa'i cho ga /
dpal dgyes pa rdo rje la phyag 'tshal lo / /
rdzogs pa'i byang chub bde chen po / /
dri med yid kyis btud byas te / /
rdo rje gur gyi rgyud la sogs / /
brten te dgyes pa rdo rje yi / /
sems can kun la phan pa'i phyir / /
ro sreg cho ga bshad par bya / /
dur khrod dang ni chu bo'i 'gram / /
nags tshal 'bab chu dgon pa ru / /
rdo rje slob dpon mtshan ldan ni / /
brtan zhing zab mo'i chos dang ldan / /
rig pa'i gnas rnams kun la mkhas / /
rtsa ba'i ltung ba rab 'joms pa / /
de yis nye bar bstan pa'i sngags / /
sgrub pa po la 'grub po kye / /
de la dang por bsnyen pa yis / /
cho ga bzhin du shes byas te / /
lha dang ro yi dbye ba yis / /
rnam pa gnyis su sbyar bar bya / /
de la lha yi cho ga yang / /
bla ma rdo rje can mchod cing / /
bdun po rnam par dag par bya / /
byang chub tu ni sems bskyed de / /
chos kyi 'byung gnas rnam par bsgom / /
de la sangs rgyas gnas bsams te / /
byang chub rnam lnga bsgom par bya / /
dang po skyes bu bsams de nas / /
mkha' 'gro ma yi 'khor lo spro / /
dri za rab tu zhugs pa ni / /
lhung ste zhu ba rjes dran pa / /
mtshams kyi lha mos bskul bar bya //
bskul nas 'bras bu bzhengs pa la / /
mig sogs gnyi mug rdo rje sogs / /
rdo rje gsum ni gnas gsum dgod / /
ye shes dngos po rab bcug la / /
rig ma brgyad kyis dbang bskur bya / /
bdud rtsi yang ni myang bya zhing / /
lha mo brgyad rnams kyis mchod dang / /
'khor lo'i 'dren pa la bstod bya / /
de ltar yan lag drug po ni / /
sngags drug gis ni nga rgyal bya / /
de nas kyang ni yud tsam bsam / /
de la mtshan ma mtshon par bya / /
de nas ro yi cho ga yang / /
slob dpon 'das pa'i dus na ni / /
rmongs pa rnams ni shi zhes zer / /
shi ba zhes pa rnam rtog de / /
dag pa'i gnas su gshegs pa'o / /
yang na bde ba can du'am / /
dag pa'i gnas su skye 'gyur ba / /
ro sreg 'di yis rnam par 'byed / /
lus mtha' nas ni lus mthar skyel / /
dman pa'i sems can thams cad kyang / /
bde 'gro nas ni bde 'gror 'gro / /
de la cho ga dang por ni / /
chu gtsang dri zhim sbyar bas bkru / /
sna tshogs dri yis byugs pa dang / /
tshul bzhin rgyan gyis gnas byas te / /
bgegs bskrad lhar bskyed cho ga dang / /
skye mched gnas gsum byin gyis brlabs / /
rnam shes a yi gzugs kyis gzhug /
rtsa ba'i sngags sogs tshul bzhin du / /
bzlas pas sdig sgrib thams cad bcom / /
byang chub sems su zhu byas la / /
slar yang bskyed cing tshul bzhin ldang / /
gtor ma mchod pa rgya chen bya / /
smon lam gdab cing bsrung la gnas / /
yi ge brgya pa ci mang du / /
bzlas brjod bya ba bsngags pa yin / /
de ltar thun gsum bar du ni / /
bzlas brjod 'bum kyi tshad du bya / /
de ni sngon gyi cho ga'o / /
de rjes sa yi cho ga sogs / /
dkyil 'khor cho ga tshul bzhin bya / /
rdo rje slob dpon dag la ni / /
rdo rje dril bu lag par sbyin / /
mgo bor dbu rgyan bskon par bya / /
rdo rje sdom pa rnams byin te / /
dkyil 'khor du 'jug tshul bzhin bya / /
bum pa'i dbang bskur rnams byin la / /
rdo rje thab khung rab sbyor gyis / /
'du byed rab tu bya bar bstan / /
sgrub pa po yang de ltar bya / /
sems can phal pa thams cad kyis / /
'jug cing dbang bskur spang bar bya / /
sbyin sreg cho ga 'ba' zhig gis / /
sbyang ba dag ni rab tu bya / /
de la sbyin sreg gi cho ga ni dkyil 'khor gyi phyogs gcig tu sreg khang brtsig par bya ste /
ji tsam lcogs pa'i maN+Dal byas la /
de'i dbus su zhi ba'i thab khung zlum po kha gang bar bya'o / /
khru phyed thur du brko /
sor bzhi phyir bskyed /
kha khyer sor bzhis bskor /
de'i phyi rim gyi sor bzhi bor la /
pad+ma'i phreng ba bri /
thab khung gi nang du gtso bo'i phyag mtshan bzhag pa ni dbus su rdo rje /
shar du 'khor lo /
lhor rin chen /
nub tu pad+ma /
byang du ral gri /
zheng sor brgyad par bya'o / /
kha dog dkar pos byugs pa der /
shing gang ji ltar rigs par brtsigs te /
ro de dkyil 'khor la kha mngon du phyogs par gzhug go / /
mchod rdzas dang sreg rdzas gzhag pa'i rim pa ni /
sngags mkhan gyi g.yon du yon chab kyi snod gser la sogs pa chab kyis bkang ba dang /
zhabs bsil gyi snod gzhag go / /
g.yas phyogs su zangs gzhong cig gi nang du dris bkang la /
ku sha bcug pa prok+Sha Na'i snod gzhag /
de bzhin du me tog dang /
bdug spos dang /
dri'i dung la sogs pa'i snod du gzhag go / /
mdun gyi maN+Dal la gser la sogs pa las byas pa'i bzed zhal gzhag par bya ste /
de ltar /
me tog bdug spos de bzhin dri / /
dri yi dung sogs g.yas gnas te / /
g.yon du sngags kyi mchod yon snod / /
mdun du bzed snod bzhag byas la / /
zhabs bsil sngon du 'gro bas dbul / /
me tog spos sogs go rims bzhin / /
sgeg sogs mchod pas mchod byas na / /
skal ba chen por gyur pa yin / /
zhes gsungs so / /
yang sreg rdzas gzhag pa'i rim pa yang /
mdun du dgang gzar dang blugs gzar dang /
khyad par gyi rdzas til dang /
thun mong gi rdzas kyi gtso bo mar gzhag par bya'o / /
rdzas gzhan g.yas phyogs su maN+Dal la ji ltar 'byor par gzhag par bya'o / /
de ltar yang /
dgang gzar blugs gzar khyad par rdzas / /
thun mong rdzas kyi gtso bo rnams / /
sngags mkhan mdun du bzhag byas la / /
rdzas gzhan g.yas su ci 'byor pa / /
go rims bzhin du gzhag par bya / /
zhes gsungs so / /
de nas bdag nyid khrus byas la rgyan byis brgyan te /
mchod pa la sogs pa kun hUM gis bsangs la /
lag pa g.yas pas rdo rje bzung la /
snod kun gyi steng du gtug cing /
oM t+pahUM /
zhes sngags pas 'jig rten pa'i rtog pa kun bsal nas /
rdzas de nyid bzang zhing dri ma med par bsam mo / /
yam shing dang bud shing yang zhi ba la ji ltar bsngags pa ltar gzung ngo / /
de nas slob dpon gyis yan lag drug dang ldan pa'i bskyed pa'i rim pa rdzogs par bya /
sngar gyis gsal na ma byas kyang rung /
de nas gtsubs pa la sogs pa'i me blangs te /
rlung g.yab kyis me sbar ro / /
oM dz+wa la dz+wa la hUM phaT /
me sbar ba'i sngags so / /
oM badzra satwa A yu She swA hA /
ku sha dgram pa'i sngags so / /
oM la hUM /
bsang gtor gyi sngags so / /
de nas thab tu sna tshogs pad+ma 'dab ma brgyad pa cig bsgoms la /
der he ru ka yab yum byang chub pa lngas bskyed la /
de nyid 'dod chags chen po dngul chu bzhin du zhu nas gnas pa las /
yi ge re sbrel mar gyur nas /
yi ge gnyis gyur pa las me lha yab yum zhal gsum phyag drug pa /
gsus khyim che ba /
ral pa'i dbu rgyan can /
mchod phyir thogs 'chang ba /
phyag dang po gnyis kyis rang dang 'dra ba'i shes rab ma la 'khyud pa'o / /
g.yas na gun+d+he dang mchod phyir thogs /
g.yon na bum pa dang bgrang phreng thogs pa sku mdog dkar por bsams la /
thugs kar sna tshogs pad+ma'i steng du me gru gsum /
lce la raM dmar po bsam mo / /
de ltar raM zhu ba las dam tshig sems dpa'i me lhar bsgom pa ste /
de yang rang gi lhag pa'i lhar dmigs te /
bzang po'i rgyan gyis rnam par brgyan pa'i me lha phun sum tshogs pa kun dmigs la /
lto ba'i gnas su sreg blugs bya / /
zhes gsungs so / /
de nas rang gi snying ga'i sa bon gyis ye shes sems dpa' spyan drangs te /
mdun gyi nam mkhar bzhugs pa la bsang gtor dang /
yon chab dang /
phyag byas la /
oM asna ye ma hA te dzA sarba karma sA d+ha ka /
kA ru N+ya kr-i twa sa twA r+thaasmin+san+ni hi twa b+ha ba /
zhes bya ba'i sngags kyis spyan drangs la /
gnyis su med par bstims /
de nas brok+Sha Ni la sogs pa bya'o / /
gzar bu la rang gi lha'i sa bon bsams la /
gru mo gnyis sprad la gzar bu bdun dbul /
sngags ni /
oM asna ye hUM /
oM sarba pA paM da ha na badzA ya badzra satwa s+ya sarba pA paM da ha na swA hA /
oM badzra puSh+Ta ye swA hA /
oM sarba saM pa de swA hA /
oM badzra bi dzA ya swA hA /
oM ma hA be gA ya swA hA /
oM ma hA ba lA ya swA hA /
oM badzra g+hasma ri ye swA hA /
oM badzra A yu She swA hA /
oM badzra a pra ti ha ta badzA nyA ya swA hA /
oM badzra bo d+hi thrak+Shu ya swA hA /
oM pa ta lA ya swA hA /
oM ku be rA ya swA hA /
oM sarba ka rA ya swA hA /
oM sarba pA paM da ha na badzA ya sarba pA paM da ha nA ya swA hA /
zhes bya ba'i sngags kyis sreg rdzas rnams go rims bzhin dbul lo / /
de nas mar kyi dgang blugs brgya'am stong dbul bar bya'o / /
yang bsang gtor byas nas /
oM dzaHhU~M baM hoHkhaM raM zhes pas ar+g+haM dbul lo / /
oM ni ri ti hUM zhes zhal bsil dbul lo / /
de nas me tog la sogs pa dang /
sgeg mo la sogs pa'i mchod pas mchod la /
oM badzra g+har+b+he AH /
zhes pas dril bu gzung ngo / /
oM ma hA badzra hUM zhes bya bas rdo rje gzung bar bya'o / /
de nas me lha la bstod pa bya ba dang /
don chen po'i gsol ba gdab pa la sogs pa bya'o / /
de nas thab khung lan gsum du bsangs la /
me lha'i thugs kar so so'i snying po las dkyil 'khor bsams la de nas ye shes sems dpa' ci rigs par spyan drangs la bzhugs su gsol lo / /
yang bsang gtor la sogs pa byas la /
gnas khang du ba'i lci bas byugs la maN+Dal gru bzhi pa'i stegs bu brtsigs te /
re khA dkar pos gru nyis rim du byas la /
dbus su gtor ma cha gcig bzhag /
mchod pa lnga yang bshams /
tshogs kyi kha zas snod chen po gcig tu spyi dpungs su gzhag /
chang yang snod chen po gcig bkang /
de mi 'degs par bzhag nas /
de nas mar gzar bu nyi shu rtsa gcig tu dbul bar bya'o / /
de nas rdzas lhag ma rnams rang gi sngags sam /
lha'i sngags kyis rim bzhin du phul la /
tha mar yang mar gyi sbyin sreg brgya rtsa brgyad du dbul /
yang bsang ba dang mchod pa la sogs pa rdzogs par byas la /
de yang sbyang bar 'os pa'i gnas skabs dang sbyar ba ni /
rdo rje sgrub pa tha ma slob dpon la / /
yi ge ra~M` lha'i shig sgrib kun / /
brgya pa'i gsang sngags bsreg pa rnams / /
brgya'am stong du bzlas par bya / /
rdo rje rang lha'i sdig pa ni / /
gzugs kyi gzugs ni yongs bsgoms la / /
sbyang ba'i cho ga'i man ngag ste / /
brgyud pa'i thabs kyis shes par bya / /
de nas gar gyis dkyil 'khor gyi lha la phyag byas la /
oM AHhUM muHsa gshegs su gsol zhing smon lam gdab po / /
yi ge brgya pa lan gsum bzlas nas rdzas kyi lhag ma ci 'byor pas me lha mchod par bya'o / /
de nas bsangs la /
mchod pa dang /
bstod pa la sogs pa bya'o / /
de nas yang me bsangs la gshegs su gsol ba ni /
bdag gi don dang gzhan byi don / /
bsgrubs kyis byin za khyed gshegs shig /
de ltar dus bzhin sbar gshegs nas / /
bdag gi dngos grub thams cad mdzod / /
ces gshegs su gsol lo / /
dam tshig pa mi dmigs par bsam mo / /
de nas rus bu bsdus la /
shi ba la phan btags pa'i phyir mchod rten bya'o / /
de ltar nyi ma gsum ni lon pa dang / /
rus pa'i phreng ba bsdus byas la / /
dri dang 'o mas bran nas ni / /
de yis mchod rten dag tu bya'o / /
zhes gsungs so / /
yon tan brjod kyis mi lang ba'i / /
sbyin sreg cho ga 'di byas pas / /
bdag gi bsod nams phung po 'dis / /
nyam thag rnams ni rgyal gyur shog /
slob dpon mkhas pa chen po ye shes snying po'i zhal snga nas mdzad pa /
ro sreg pa'i dbang du bya ba rdzogs so //
