@ / /
nyi zla 'dzin pa'i rtsis bzhugs / @## / /
dpal dus kyi 'khor lo la phyag 'tshal lo / /
nyi zla 'dzin pa'i man ngag ni / /
zla ba dag par klu zla sbyin / /
de la mig gis bsgyur bar bya / /
zla ba'i don du gcig sbyin te / /
nyi ma la ni gnyis sbyin no / /
de la mkha' dus chus thob dor / /
dor rgyu med na de nyid dam / /
lhag ma skar mas bsgyur ba la / /
mkha' dus chu bos bgos thob pa / /
skar ma'i gnas su gzhag par bya / /
lhag ma drug cus bsgyur ba la / /
gong gi 'god byed kyis thob pa / /
chu tshod dag tu shes par bya / /
chu srang dbugs dag rim pas shes / /
de ltar thob pa de rnams kyis / /
rgyu skar rnams la sbyangs ba'i lhag /
sgra gcan gdong gi skar ma yin / /
de dang nyi zla'i skar ma gnyis / /
mnyam na sgra gcan gdong gis 'dzin / /
mi mnyam na ni rgyu skar phyed / /
bsres pas sgra gcan mjug skar yin / /
de dang nyi zla'i skar ma gnyis / /
mnyam na sgra gcan mjug mas 'dzin / /
de yang zla ba 'dzin pa ni / /
sgra gcan phyed ni dag pa dang / /
nyi ma dag pa gnyis bsres pas / /
rgyu skar rdzogs sam phyed lhag dor / /
thig le sha rna zla ba ni / /
'dzin par the tshom med pa yin / /
mnyam po gsum dang thig le shar / /
nyi ma nges par 'dzin pa yin / /
dus tshod ji tsam dag na 'dzin / /
nyin mtshan ring thung shes bya ste / /
gza' yi chu tshod dag dang sbyar / /
phyogs ni skar ma'i phyogs dang sbyor / /
che chung ji tsam 'dzin ba ni / /
gza' yi chu tshod man chad dang / /
skar ma'i chu tshod man chad rnams / /
bsres te skar mar bcas pa dang / /
sgra gcan skar mar bcas pa rnams / /
mnyam na zla ba ril po 'dzin / /
bco lngas gang rung mang gyur na / /
bzhi gsum dag ni 'dzin par 'gyur / /
sum cus gang mang phyed 'dzin no / /
de bzhin sum cha la sogs pa / /
zhib tu brtsis la legs par smra / /
zhe lngas gang rung mang gyur na / /
mnyam por 'grogs te 'dzin mi 'gyur / /
chu tshod ji tsam 'dzin pa ni / /
zla ba ril bor 'dzin 'gyur ram / /
sum gnyis phyed sogs 'dzin pa ni / /
chu tshod bcu yi bar du 'dzin / /
bzhi cha la sogs chung 'dzin na / /
chu tshod lnga dang drug la sogs / /
mkhas pas brtsis la legs bar smra / /
spyir ni zla ba drug drug na / /
zla ba phal cher 'dzin par 'gyur / /
res ni ldan 'ang 'dzin pa srid / /
gal te bcu gnyis bar dag tu / /
mi 'dzin ba'ang srid pa yin / /
zla ba nya la bzung ba yi / /
stong la nyi ma 'dzin yin pas / /
thams cad du ni brtsi bar bya / /
nyi ma che chung 'dzin pa rnams / /
thig le shar ba'i skabs su shes / /
de la zla ba nya dang ni / /
bcu drug mtshams su 'dzin pa dang / /
nyi ma stong dang tshes gcig gi / /
mtshams su 'dzin par thub pas gsungs / /
dpal dus kyi 'khor lo'i rtsis kyi man ngag ces bya pa / /
rgya gar kha che'i paN+Di ta chen po / /
shAkya shra'i b+ha dras mdzad pa rdzogs so //
