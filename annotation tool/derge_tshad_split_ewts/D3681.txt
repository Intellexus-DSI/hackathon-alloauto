@## / /
rgya gar skad du /
aSh+Ta b+ha ya tra NAstA rA sA d+ha naM /
bod skad du /
'jigs pa brgyad las skyob pa'i sgrol ma'i sgrub thabs /
bcom ldan 'das sgrol ma la phyag 'tshal lo / /
dang po kho nar tshangs pa'i gnas bzhi bsgoms nas /
skyabs su 'gro ba dang /
byang chub kyi sems bskyed pa dang /
lam la gnas par khas 'che ba dang /
yongs su bsngo ba ste bsod nams kyi tshogs bsag go / /
de nas chos thams cad bdag med par lhag par mos la /
oM swa b+hA wa shud+d+haHsarba d+harmAHswa b+hA wa shud+d+ho\u0f85haM dang /
oM shu n+ya tA dz+nyA na badzra swa b+hA wa At+ma ko\u0f85haM zhes brjod pas stong pa nyid du bsgoms pas ye shes kyi tshogs bsag go / /
stong pa nyid kyi ngang las nam mkha'i dbyings de nyid du pad+ma dang zla ba'i dkyil 'khor gyi dbus su rang gi sems nyid tAM gi rnam pa yongs su gyur pa las byung ba'i sgrol ma sku mdog ljang gu zhal gcig ma phyag brgyad ma /
phyag g.yas pa rnams kyis bgrang phreng dang mchog sbyin dang /
mi 'jigs pa sbyin pa dang /
rin po che 'dzin pa /
g.yon pa rnams kyis ut+pa la dang /
bum pa dang /
skyabs sbyin pa'i phyag rgya dang /
po ti 'dzin pa rab tu zhi zhing lang tsho rgyas pa'i lus shin tu mdzes pa /
rin po che'i rgyan thams cad kyis mngon par spras shing smad g.yogs kha dog sna tshogs can du bsgom par bya'o / /
de nas oM e h+ye hi b+ha ga ba tI prA sA d+haM ku ru pU dza gr-ih+Na a tra san+ni hi to b+ha wa zhes pa'i sngags kyis bcom ldan 'das ma spyan drangs pa mdun na gnas pa la mngon par mchod de /
oM b+ha ga wa tI sa ma ye shwa ri sarbA nud+d+harmA te tA re a d+hiSh+ThA naM me ku ru swA hA /
zhes bya ba'i sngags kyis gsol ba btab pas bdag nyid la nye bar zhugs pas snying gar bdag ci 'dra ba'i ye shes sems dpa' dang /
de'i yang thugs kar tAM gi rnam pa'i ting nge 'dzin sems dpa' gnas par blta zhing de nyid kyi tshe 'jigs pa brgyad las skyob par byed pa'i sgrol ma rnams mngon par 'phros pa ni g.yas phyogs su seng ge'i 'jigs pa las skyob pa'i sgrol ma seng ge'i gdong pa can mche ba rnam par gtsigs shing /
lce glog ltar 'khyug pa /
spyan ser mo /
phyag gnyis pa /
mdog dmar mo /
skra ser po /
thugs kar mi 'jigs pa sbyin pa'i phyag rgya mdzad pa /
rgyan thams cad kyis brgyan pa /
sems can rnams seng ge'i 'jigs pa las sgrol bar bsgom par bya'o / /
bcom ldan 'das ma'i g.yon phyogs su glang chen 'jigs pa las skyob pa'i sgrol ma glang po che'i gdong pa can zhal gcig phyag gnyis ma /
shangs mtho zhing mche ba gtsigs pa gsus pa 'phyang ba du ba'i mdog can /
mthe bong mngon par brkyang ba'i phyag gnyis kyis bsdigs par mdzad pa'i phyag rgya can /
sems can rnams glang po che'i 'jigs pa las sgrol bar mdzad par bsgom par bya'o / /
g.yas phyogs kyi 'og tu me'i 'jigs pa las skyob pa'i sgrol ma dmar mo 'bar ba'i gdong pa can /
zhal bdun ma /
ljags bdun ma /
skra gyen du 'bar ba phyag gnyis ma /
phyag gnyis kyis pad+ma'i phyag rgya mdzad cing /
rgyan thams cad kyis brgyan pa /
sems can rnams me'i 'jigs pa las sgrol bar bsgom par bya'o / /
g.yon phyogs kyi 'og gi char /
sbrul gyi 'jigs pa las skyob pa'i sgrol ma zhal gcig phyag gnyis ma /
kha dog nag mo /
sbrul mgo'i gdengs ka bcu dang ldan zhing skra grol ba rgyan thams cad kyis brgyan pa'i lus /
phyag gnyis kyis mi 'jigs pa sbyin pa'i phyag rgya mdzad cing /
sems can rnams sbrul gyi 'jigs pa las sgrol ba bsgom par bya'o / /
g.yas phyogs kyi 'og gi char chom rkun gyi 'jigs pa las skyob pa'i sgrol ma zhal gcig phyag gnyis ma /
sku mdog ljang gu /
zhal khro gnyer bsdus pa /
skra gyen du mdzes pa /
phyag g.yas pas ral gri 'phyar zhing g.yon pas sdigs mdzub mdzad pa /
rgyan thams cad kyis brgyan pa'i lus bzhengs pa sems can rnams chom rkun gyi 'jigs pa las sgrol ba bsgom par bya'o / /
g.yon phyogs kyi 'og gi char lcags sgrog gi 'jigs pa las skyob pa'i sgrol ma zhal gcig phyag gnyis ma sku mdog dmar mo /
g.yas pa dang g.yon pas lcags kyu dang zhags pa 'dzin pa /
rgyan thams cad kyis brgyan pa'i lus bzhengs pa /
sems can rnams lcags sgrog gi 'jigs pa las sgrol ba bsgom par bya'o / /
g.yas phyogs kyi 'og gi char chu'i 'jigs pa las skyob pa'i sgrol ma zhal gcig phyag gnyis ma sku mdog dkar mo g.yas lcags kyu dang g.yon pas sdigs mdzub mdzad pa zhi ba'i sku bzhengs pa /
sems can rnams chu'i 'jigs pa las sgrol ba bsgom par bya'o / /
g.yon phyogs kyi 'og gi char /
sha za'i 'jigs pa las skyob pa'i sgrol ma zhal gcig phyag gnyis ma /
sems dpa'i skyil mo krung gis bzhugs pa /
kun+da dang zla ba'i mdog can rgyan thams cad kyis brgyan pa'i lus phyag g.yas pa dang g.yon pas mchog sbyin dang /
mi 'jigs pa sbyin pa'i phyag rgya mdzad cing sems can rnams sha za'i 'jigs pa las sgrol ba bsgom par bya'o / /
yang snying ga'i tAM gi 'od zer gyis de bzhin gshegs pa rigs lnga spyan drangs pa la mngon par mchod pa nas gsol ba btab pas sangs rgyas rnams kyis dbang bskur nas thams cad la don yod grub pas dbu brgyan par bsgom par bya'o / /
sngags kyi tshig 'di dag yin te /
oM tA re tut+tA re tu re sarba b+ha ya sha ma ni sarba durga ti tA re Ni tu re swA hA /
gtso mo'i sngags so / /
oM siM ha pa dA ni ma ha daM Sh+T+rIM /
bi d+yud dzi hI pIM gal /
ne tra /
gardza gardza ya tA re tut+tA re tu re swA hA /
seng ge'i 'jigs pa las skyob pa'i sgrol ma'i sngags so / /
oM dwi ra daM ba dA ni /
e ka daM Sh+T+rIM ma hA na se lam+bo d+ha ri kar+d+ha kar+d+ha trA sa ya trA sa ya sho Sha ya sho Sha ya /
tA re tut+tA re tu re swA hA /
glang po che'i 'jigs pa las skyob pa'i sgrol ma'i sngags so / /
oM shi khi ba dA ne ma hA uskA mu khi dz+wa lA mA lA ni sap+ta dziM hi /
sap+ta mu khiM wi shwA na re /
tA re tut+tA re tu re swA hA /
me'i 'jigs pa las skyob pa'i sgrol ma'i sngags so / /
oM pha Ni ma hA pha Ni kr-iN+Da ba dA ne kr-iSh+Na ba dA ne tre e kA da sha dzi he /
kA re Na tsa lA ya /
tsa lA ya /
ma hA b+hi Sha b+hak+Sha Ni /
tA re tut+tA re tu re swA hA /
sbrul gyi 'jigs pa las skyob pa'i sgrol ma'i sngags so / /
oM kharga hasti b+hi ku Ti mu khi ur+d+ha ke Sha ma hA na dI kr-iSh+Na any+dza na war+Ne ts+tshin+da ts+tshin+da /
b+hin+da b+hin+da /
ut+tA ra ya ut+tA ra ya /
tA re tut+tA re tu re swA hA /
chom rkun gyi 'jigs pa las skyob pa'i sgrol ma'i sngags so / /
oM rak+Sha war+Ne pA sha AM ku sha ha sti ma hA ra wi ma hA ba la sa ra sa ra /
bi sa ra bi sa ra /
gr-ih+Na gr-ih+Na /
kad+d+ha kad+d+ha ma hA durga na /
mU tsa ya /
tA re tut+tA re tu re swAhA /
lcags sgrog gi 'jigs pa las skyob pa'i sgrol ma'i sngags so / /
oM dza le dza le ma hA dza le /
tA ra ya tA ra ya /
ut+tA ra ya /
shriM kha la ha sti /
ma hA dza we e kA bI ri ma hA kA ru Ne ke tA re tut+tA re tu re swAhA /
chu'i 'jigs pa las skyob pa'i sgrol ma'i sngags so / /
oM ma hA gam+b+hI r+ye ma hA kA ru Ne ke b+ha ga wat+sa le /
ba ra d+ha a b+ha ya hasti /
ma hA ku na in+du da wa li pra hA si ta ba dA ne /
ma hA was+t+ra pra br-it+ta sha rI re d+h+ya nA /
wa s+thi ti tA ra ya tA ra ya ma hA b+ha ya /
tA re tut+tA re tu re swA hA /
sha za'i 'jigs pa las skyob pa'i sgrol ma'i sngags so / /
gang gi tshe bzlas pas yid skyo bar gyur pa de'i tshe ye shes pa mdun du phyung ba la mchod nas gshegs su gsol la /
rang nyid dam tshig pa'i nga rgyal gyis gnas par bya'o / /
'jigs pa brgyad las skyob pa'i sgrol ma'i sgrub thabs /
slob dpon thams cad mkhyen pa'i bshes gnyen gyis mdzad pa rdzogs so // //
kha che'i paN+Di ta ta thA ga ta b+ha dra dang /
dge slong 'phags pas rgya'i yul cod to'i mkhar du bsgyur ba'o //
[ ]
