@## / /
rgya gar skad du /
saM k+Ship+ta shrI dzaM b+ha la sA d+ha naM /
bod skad du /
dpal dzaM b+ha la'i sgrub thabs mdor bsdus pa /
dpal ldan dzaM b+ha la la phyag 'tshal lo / /
sngon du gsungs pa'i cho gas snying gar zla ba'i dbus su dzaM yig ser po las dpal dzaM b+ha la sku mdog ser po phyag gnyis pa /
phyag g.yas na bI dza pU ra ka dang /
g.yon na ne+e'u le rin po che'i char 'bebs bzhin pa bsnams pa /
sangs rgyas lnga'i cod pan can /
zhabs gnyis kyis dung gi mgo dang pad+ma'i mgo'i gter chen po dag mnan pa /
ut+pa la sngon po'i phreng ba can rgyan thams cad kyis brgyan pa'i dzam+b+ha la'i skur rang nyid bsgom par bya'o / /
rang gi khyim du yang rin po che sna tshogs pa'i char 'bab bzhin pa rab tu 'jug pa'i bdag nyid bsam par bya'o / /
de nas lag pa gnyis khu tshur bcings te /
gung mo dag gi dbus ma'i tshigs gsum pa bkug pa ni dzaM b+ha la'i phyag rgya'o / /
oM dzaM b+ha la dza len+d+ra ye swA hA /
sngags 'dis rje btsun la chu khyor ba brgya rtsa brgyad dbul bar bya'o / /
phyi nas mchod nas sngags bzlas par bya'o / /
dngos grub ni sbyin bdag chen por 'gyur te the tshom med do / /
dpal dzaM b+ha la'i sgrub thabs mdor bsdus pa rdzogs so // //
slob dpon chen po tsan+d+ra go mis mdzad pa'o // //
