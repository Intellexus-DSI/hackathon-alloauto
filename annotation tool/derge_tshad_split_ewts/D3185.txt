@## / /
rgya gar skad du /
sid+d+hai e ka bI ra sA d+ha naM /
bod skad du /
dpa' bo gcig tu grub pa'i sgrub thabs /
sngar bshad pa'i cho gas stong pa nyid bsgoms pa'i rjes la /
pad+ma dkar po'i steng du yi ge AHdkar po las byung ba'i zla ba la yi ge d+hIHdkar po yongs su gyur pa las rje btsun 'jam dpal dpa' bo gcig tu grub pa zhes bya ba /
sku mdog thams cad dkar ba zhal gcig phyag gnyis pa /
g.yas pas mchog sbyin pa /
g.yon pas ut+pal sngon po bsnams pa /
lha rdzas kyi rgyan dang ldan zhing mdzes pa /
rnam par bkra ba'i na bza' bsnams nas skyil krung gis bzhugs par bdag nyid skad cig gis rdzogs par byas la /
mgo bo dang mgrin pa dang /
snying ga rnams su yi ge oM AHhU~M rnams dgod par bya'o / /
AH'i yi ge dang hUM gi gnyis kyi bar du yang yi ge d+hIH'i 'od zer gyis 'jig rten gyi don byed par gyur pas gsang sngags bzlas par bya ste /
oM rdo rje rnon pos sdug bsngal gcod / /
shes rab ye shes dag gi sku / /
ye shes sku ste gsung dbang phyug /
a ra pa tsa na dbang 'dud / /
dpa' bo gcig tu grub pa'i sgrub thabs so / /
mkhas pa a b+ha ya las tshul khrims rgyal mtshan gyis bsgyur ba'o //
[ ]
