@## / /
rgya gar skad du /
ma hA pra ti sA ra sA d+ha naM /
bod skad du /
so so 'brang ba chen mo'i sgrub thabs /
'phags ma so so 'brang ba chen mo la phyag 'tshal lo / /
dang por rnal 'byor pas /
sems mnyam par gzhag par gyur pas snying gar paM yig yongs su gyur pa las sna tshogs pad+ma /
de'i steng du a yig yongs su gyur pa las zla ba'i dkyil 'khor de la praM yig ser po rnam par bkod pa la de las byung ba'i 'od zer gyis bla ma dang sangs rgyas dang /
byang chub sems dpa' rnams yang dag par bskul zhing gdan drangs nas mdun du stan sna tshogs pa la nye bar bzhugs te /
phyag 'tshal ba dang /
mchod pa dang /
sdig pa bshags pa dang /
bsod nams la rjes su yi rang ba dang /
gsum la skyabs su 'gro ba dang /
byang chub tu sems bskyed pa dang /
bsod nams yongs su bsngo ba dang /
bzod par gsol ba rnams bya'o / /
de nas byams pa dang /
snying rje dang /
dga' ba dang /
btang snyoms rnams bsgom par bya ste /
oM shU n+ya tA dz+nyA na badzra swa b+hA ba At+ma ko\u0f85haM /
zhes brjod nas stong pa nyid du rnam par bsgom mo / /
de nas skad cig gis rang gi sems zla ba la gnas pa'i praM yig ser po rnam par bsgoms la /
de yongs su gyur pa las so so 'brang ma sku mdog shin tu ser ba rin po che'i cod pan can /
ser po dang /
dkar po dang /
sngon po dang /
dmar po'i zhal bzhi dang ldan pa /
spyan gsum pa /
phyag brgyad pa /
phyag g.yas pa rnams kyis ral gri dang /
'khor lo dang /
rtse gsum pa dang /
mda' bsnams pa /
phyag g.yon pa rnams kyis zhags pa dang /
dgra sta dang /
gzhu dang /
rdo rje rnams bsnams pa'o / /
pad+ma dang zla ba'i gdan la rol pa'i stabs kyis bzhugs pa /
rin po che'i rgyan sna tshogs pas brgyan pa rnam par bsgom mo / /
de'i spyi bo dang /
mgrin pa dang /
snying ga dang /
nye ba'i snying ga rnams su zla ba la gnas pa'i dkar po dang /
dmar po dang ser po dang nag po rnams te /
oM AHpraM hUM zhes pa'i yi ge rnams rnam par bkod la sngags 'di brjod nas bdag nyid lha mo'i skur byin gyis brlab par bya'o / /
de nas rang gi snying ga'i 'od zer rnams kyis mi bskyod pa la sogs pa rnams yang dag par bskul nas gdan drangs te dbang bskur ba blangs nas cod pan gyi bdag po mi bskyod par bsam par bya'o / /
de nas rang gi snying ga las mchod pa'i lha mo rnams yang dag par spros nas mchod pa dang bstod pa rnams byas nas yi ge brgya pa'i sngags bzlas par bya'o / /
ji srid du ngal bar ma gyur pa de srid du bsgom par bya'o / /
sems ngal bar gyur na sngags bzlas par bya'o / /
oM ma Ni d+ha ri badzri Ni ma hA pra ti sA re hUM hUM phaT phaT swA hA zhes so / /
hUM hUM phaT phaT ces pa'i sngags bral bar yang ngo / /
oM badzra satwa sa ma ya /
ma nu pA la ya /
badzra sa twa twe no pa tiSh+Tha /
dr-i D+ho me b+ha wa /
su toSh+yo me b+ha wa /
su po Sh+yo me b+ha wa /
a nu rak+to me b+ha wa /
sarba sid+d+hiM me pra yats+tsha /
sarba karma su tsa me tsit+taM shre yaHku ru hUM ha ha ha ha hoHb+ha ga wA na sarba ta thA ga ta badzra mA me muny+tsa badzrI b+ha wa ma hA sa ma ya satwa AH /
yi ge brgya pa'o / /
langs pa'i dus su dam tshig la mchod pa la sogs pa byas nas bzod par gsol bar bya'o / /
so so 'brang ma chen mo'i sgrub thabs rdzogs so //
[ ]
