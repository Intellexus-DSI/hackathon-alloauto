@ / /
bla ma rnams la phyag 'tshal lo / /
sbyin bdag chen po gtso bo ste / /
gsungs pas gtor ma bshad de /
de la rnam pa gnyis te /
phyi'i gtor ma dang nang gi gtor ma gnyis so / /
dang po phyi gtor gtang ba /
rin po che'i snod du kha zas gtsang ma dang chu gtsang mas bkang la /
dang po skyabs 'gro bya /
tshad med pa bzhi bsgom /
oM AHhUM /
gsum gyis byin gyis brlabs /
de nas las thams cad pa'i sngags gsum gyi rting la /
namaHsarba ta thA ga ta a ba lo ki te /
oM saM b+ha ra saM b+ha ra hUM /
zhes pa gsum gyis bsngo /
dus gsum gyi bde bar gshegs pa rnams dang /
gtsang rigs kyi mgon po rnams dang /
'gro ba ris drug gi sems can rnams la 'dod pa'i longs spyod char bzhin 'bab par gyur cig ces bsngo'o / /
nang gi gtor ma ni /
yaM las rlung /
raM las me /
kaM las thod pa gsum gyi sgyed pu /
A las thod pa'i gzhal yas khang gi nang du /
go ku da ha na /
bi mu shu na da /
de la a las zla ba'i khams rdo rje rtse lnga pa skyug pa cig bsgom mo / /
de la oM hUM hrIHzhes brjod pas las kyi rlung bskyod pas bsod nams kyi me sbar bas dam tshig gi bdud rtsi dros ye shes kyi bdud rtsir gyur /
las thams cad pa'i sngags kyi mjug la /
ga Na tsakra i daM ba liM /
gr-ih+Na gr-ih+Na khA hi khA hi zhes lan gsum gyis bla ma dam pa rnams dang yi dam gyi lha tshogs rnams dang /
rdo rje mkha' 'gro ma'i tshogs rnams dang /
chos skyong ba'i srung ma thugs dam can rnams phyi'i mchod pa /
gsang ba'i mchod par bzhes shig /
bag chags kyi mi mthun pa'i phyogs thams cad rgyu dang 'bras bu nas zhi bar mdzad du gsol lo zhes brjod la gtor ma gtang /
de nas chos kyi sbyin pa gtang /
gtor ma'i cho ga rdzogs so //
[ ]
