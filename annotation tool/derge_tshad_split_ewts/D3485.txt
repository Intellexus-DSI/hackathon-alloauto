@## / /
rgya gar skad du /
ba sh+ya tA rA sA d+ha naM /
bod skad du /
dbang du byed pa'i sgrol ma'i sgrub thabs /
'phags ma sgrol ma la phyag 'tshal lo / /
tAM las skyes pa'i ut+pa la tAM gis mtshan par bsams la /
de yongs su gyur pa las 'phags ma sgrol ma sku mdog ljang gu phyag g.yon pa na ut+pa la bsnams shing g.yas pa mchog sbyin mdzad pa bzang po'i stan la bzhugs pa /
don yod grub pas dbu brgyan par bsams nas ye shes sems dpa' dang ro gcig tu byas te /
oM tA re tut+tA re tu re che ge mo'i dbang du gyis shig swA hA /
zhes pas bsgrub bya'i ming dang bcas pas gong du bstan pa'i grangs nges pa'i bzlas pa bya'o / /
mda' la sogs pa'i mtshan ma med kyang ut+pa las bsgrub bya'i ske bcings te /
rang gi lus kyi 'od kyi tshogs kyis de'i lus la bkang ste rang gi dbang du bya ba'i gnas su gzhag par bya'o zhes so / /
dbang du byed pa'i sgrol ma'i sgrub thabs slob dpon rdo rje myu gus mdzad pa rdzogs so //
[ ]
