@## / /
rgya gar skad du /
hA la hA la sA d+ha naM /
bod skad du /
hA la hA la'i sgrub thabs /
bcom ldan 'das hA la hA la la phyag 'tshal lo / /
bsam pa thams cad rdzogs byed pa'i / /
hA la hA lar gus phyag 'tshal / /
snying rje'i bdag nyid sgrub pa'i thabs / /
mdor bsdus de ni brjod par bya / /
dang por yid dang mthun pa'i gnas su tsan+dan la sogs pas legs par byugs la thang ka la sogs pa gnas par bzhugs su gsol te bcom ldan 'das la mchod par bya'o / /
me tog la sogs pa dbul ba'i sngags ni /
oM badzra puSh+pe hUM /
oM badzra d+hU pe hUM /
oM badzra dI pe hUM /
oM badzra gan+d+he hUM /
oM badzra nai bi d+ye hUM zhes bya ba la sogs pas so / /
oM sarba ta thA ga ta pU dza me g+ha pra sa ra sa mu tra bye s+phar hi maM ga ga na khaM hUM mchod pa thams cad dbul ba'i sngags so / /
rab tu mchod la de'i mdun du / /
bde ba'i stan la rab gnas te / /
'gro la byams pa rnam par bsgom / /
snying rje yang ni brtse chen pos / /
hrIHyig zla ba'i steng du ni / /
sngags pas snying gar dgod par bya / /
sangs rgyas sras bcas gsal por ni / /
nam mkha' gang bar blta bar bya / /
hrIHyig 'od zer mchod pas ni / /
de la rab tu bskor zhing mchod / /
sdig pa la sogs bshags par bya / /
bsod nams 'phel phyir bya ba ni / /
mchog gsum skyabs 'gro la sogs bya / /
sngags 'di dag ni brjod bya ste / /
chos rnams bdag ni med pa'i mchog /
snying rje yis ni gsal byed pa / /
oM swa b+hA wa shud+haHsarba d+harmAHswab+hA wa shud+d+ho\u0f85haM /
zhes bya ba'i sngags kyi don mngon du byas pa /
dngos po dang bcas bdag nyid kyang / /
gzung dang 'dzin pa rnam grol ba'i / /
ye shes tsam du bsgom par bya / /
so so rang gi rig pas blta / /
hrIHyig zla ba'i steng gnas pa / /
de skyes pad+ma dkar po bsam / /
hrIHyig dang ldan pad dkar las / /
de nas sangs rgyas tshogs spros te / /
'gro ba sangs rgyas byas nas su / /
yang ni de ru gzhug par bya / /
de nyid gyur las hA la ste / /
zhal gsum phyag drug zhi ba'i chas / /
rin chen mi g.yo'i ri phug brten / /
pad+ma dmar dang zla gnas pa'i / /
rol bas gnon cing yang dag gnas / /
dkar po ser po sngo chen po / /
rtsa ba g.yon dang cig shos zhal / /
stag gi sham thabs spyan gsum pa / /
rgyan rnams kun gyis mdzes pa yi / /
mchog sbyin phreng dang mda' g.yas phyag /
g.yon pas 'dod pa'i nu ma 'dzin / /
pad+ma dkar po dbyug pa ni / /
yal ga gsum pa'i dbyug pa ste / /
phyag gi yal ga dag gis bsnams / /
sna tshogs me tog gis bkang ba'i / /
g.yon par thod pa dgod par bya / /
sbrul gyis dkris pa'i rtse gsum yang / /
de bzhin pad+ma'i steng g.yas dgod / /
dpag med gtsug gi nor bu byas / /
thod pa'i phreng bas dbu la brgyan / /
ral pa'i dbu rgyan cher 'dzings la / /
zla ba phyed pa'i dum bu ldan / /
rtog pa'i dra ba rnam bcom pa'i / /
sangs rgyas tshogs kyi 'od zer spro / /
hA la hA la 'dir gyur nas / /
rang snying mgrin pa spyi bor yang / /
hUM AHoM ni bsgom par bya / /
zla ba la gnag dmar dkar rim / /
de bzhin snying dang mgrin pa'i bar / /
hrIHyig zla ba la gnas pa / /
de ni brtan dang g.yo dngos kun / /
de yi rnam par bsgom par bya / /
log pa'i rnam rtog spangs nas su / /
mnyam par gzhag pas sngags bzlas bya / /
oM hA la hA la hrIH /
nang gi bzlas pa shin tu gsal / /
bul ba ma yin myur ba'ang min / /
ji ltar bde bas bzlas par bya / /
bsdus pas rab tu mchod pa bya / /
yang dag bstod cing brtan byas la / /
yi ge brgya pa brjod par bya / /
oM badzra satwa sa ma ya /
ma nu pA la ya /
badzra satwa twe no pa tiSh+Tha /
dr-i D+ho me b+ha ba /
su toSh+yo me b+ha ba /
a nu rak+to me b+ha ba /
su poSh+yo me b+ha ba /
sarba sid+him+me pra yats+tsha /
sarba karma su tsa me /
tsit+t+waM shre yaHku ru hUM /
ha ha ha ha hoHb+ha ga bAn sarba ta thA ga ta badzra mA me muny+tsa badzrI b+ha ba ma hA sa ma ya satwa AHzhes bya'o / /
oM sems can kun gyi don mdzad bdag /
rjes su mthun pa'i dngos grub spyod / /
sangs rgyas yul du gshegs nas kyang / /
slar yang 'byon par mdzad du gsol / /
de ltar 'di yis bskul nas ni / /
sngags 'di dag ni brjod par bya / /
oM a kA ro mu khaM sarba d+harmA naM Ad+yanud+pan na twAta muHzhes bya'o / /
rnal 'byor bsam gtan langs nas su / /
rang gis ci nus sbyin pa btang / /
ma lus rnam rtog dang bral bas / /
gzugs sogs 'dod yon spyod byed pas / /
ring po mi thogs sgrub po mchog /
bla med byang chub thob par 'gyur / /
sgrub thabs bris las gang thob pa'i / /
bdag gi dge ba mchog gis ni / /
de yis 'gro ba ma lus pa / /
myur du hA la hA lar shog /
hA la hA la'i sgrub thabs slob dpon lhan cig skyes pa rol pas mdzad pa rdzogs so // //
paN+Di ta don yod rdo rje dang /
lo tsA ba dge slong ba ris bsgyur ba'o // //
