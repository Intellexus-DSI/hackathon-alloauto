@## / /
rgya gar skad du /
badzrA sa na sA d+ha naM /
bod skad du /
rdo rje gdan gyi sgrub thabs /
byang chub chen po la phyag 'tshal lo / /
sngon du gsungs pa'i cho gas 'dir stong pa nyid du bsgoms nas rgyun ma chad par zla ba'i dkyil 'khor la hUM yig sngon po la /
a yig la sogs pa'i dbyangs dkar po bcu drug gis bskor ba'o / /
de nas ka yig la sogs pa'i gsal byed dkar po sum cu rtsa bzhis yongs su bskor ba'o / /
de rnams thams cad yongs su gyur pa las /
zla ba'i dkyil 'khor /
de'i steng du slar yang lha'i sa bon de yongs su gyur pa las rdo rje ser po de'i lte ba la hUM yig ser po /
de thams cad yongs su gyur pa las rje btsun sangs rgyas dpal ldan rdo rje gdan gyi bdag nyid myur du bsgom par bya ste /
phyag gnyis pa /
zhal gcig pa ser po'o / /
bdud bzhi las byas pa'i seng ge'i khri chen po mchog la /
de'i steng du sna tshogs pad+ma dang rdo rje la skyil mo krung gis bzhugs pa /
phyag g.yon pa pang du bzhag pa /
g.yas pa sa gnon gyi phyag rgya mdzad pa /
sku la na bza' dmar po bsnams pa /
yan lag dang nying lag thams cad rgyas pa'i sku ru bsgom par bya'o / /
oM d+harma d+hA tu swa b+hA wa At+ma ko\u0f85haM zhes pa'i sngags kyis gnyis su med pa'i nga rgyal bya'o / /
de nas bcom ldan 'das kyi g.yas na byang chub sems dpa' byams pa gser gyi mdog lta bu ser po phyag gnyis pa ral pa'i cod pan bcings pa /
phyag g.yas na rnga yab bsnams pa /
phyag g.yon na klu shing gi yal ga 'bras bu dang bcas pa bsnams pa'o / /
de bzhin du g.yon na byang chub sems dpa' 'jig rten dbang phyug dkar po ral pa'i cod pan can phyag g.yas pa rnga yab 'dzin pa /
g.yon na chu skyes 'dzin pa'o / /
de dag gnyis kyang bcom ldan 'das la zhal mngon par phyogs shing blta ba'o / /
de nas yan lag drug tu yi ge drug dgod par bya'o / /
bcom ldan 'das kyi spyan dag la zla ba la gnas pa'i k+ShiM yig dkar po'o / /
snyan dag la zla ba la gnas pa'i dzr-IM yig sngon po'o / /
shangs kyi bu ga dag la zla ba la gnas pa'i khaM yig ser po'o / /
ljags la zla ba la gnas pa'i gaM yig dmar po'o / /
dpral ba la zla ba la gnas pa'i kaM yig ser po'o / /
nu ma la zla ba la gnas pa'i saM yig dkar po'o / /
de nas thugs kar zla ba la gnas pa'i hUM yig sngon po las skyes pa'i rdo rje /
de'i lte ba la yang zla ba la gnas pa'i hUM yig ces pa ni thugs rnam par dag pa bsgom pa'o / /
mgrin par zla ba'i dkyil 'khor la AHyig dmar po las skyes pa'i pad+ma'i lte ba la gnas pa'i AHyig ces pa ni gsung rnam par dag pa bsgom pa'o / /
spyi bor zla ba la oM yig dkar po las skyes pa'i 'khor lo rtsibs brgyad pa'i lte ba la gnas pa'i oM yig ces pa ni sku rnam par dag pa bsgom pa'o / /
lte ba'i steng du zla ba la gnas pa'i rdo rje dang bcas pa'i hUM yig ces pa ni thugs rnam par dag pa bsgom pa'o / /
de nas snying ga'i sa bon gyis ye shes sems dpa' bkug nas mchod yon dang /
zhabs bsil dang rnam pa sna tshogs pa'i mchod pas mnyes par byas te /
bstod cing phyag 'tshal ba sngon du 'gro bas dam tshig sems dpa' dang gcig tu byas nas /
sa ma ya s+t+waM /
sa ma ya s+t+waM /
sa ma ya s+t+waM /
a haM oM AHhUM zhes pa'i sngags 'dis gnyis su med pa'i nga rgyal bskyed par bya'o / /
de nas bsgoms pas ngal na sngags bzlas par bya'o / /
oM AHbadzra hUM swA hA /
rdo rje gdan gyi sgrub thabs rdzogs so //
[ ]
