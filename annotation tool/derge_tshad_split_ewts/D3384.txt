@## / /
rgya gar skad du /
a pa rA dzi ta sA d+ha naM /
bod skad du /
rnam par rgyal ma'i sgrub pa'i thabs /
'phags ma khros ma rnam par rgyal ma la phyag 'tshal lo / /
rnam par rgyal ma ser mo zhal gcig phyag gnyis ma /
lha rdzas kyi rin po che sna tshogs kyis mdzes ma /
tshogs bdag rnam par mnan ma /
g.yas pa thal mo sbyar ba'i tshul byas pa'i phyag go / /
g.yon na zhags pa dang bcas pa'i sdigs mdzub snying gar 'chang ba'i phyag go / /
shin tu 'jigs par byed pa'i mche ba gtsigs shing drag pa'i zhal can ma /
ma lus pa'i bdud 'joms pa /
tshangs pa la sogs pa gdug cing mi bzad pa'i rnam pa'i lha rnams kyis bskor zhing /
gdugs 'phyar zhing bslang ba'o / /
rnam par rgyal ma'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur ba'o //
[ ]
