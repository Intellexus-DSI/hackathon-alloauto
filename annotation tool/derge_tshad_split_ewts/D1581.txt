@## / /
rgya gar skad du /
badzra yo gi nI sA d+ha naM nA ma /
bod skad du /
rdo rje rnal 'byor ma'i sgrub thabs zhes bya ba /
bcom ldan 'das ma rdo rje rnal 'byor ma la phyag 'tshal lo / /
rnam par rtog pa'i zhags pas bcings pa gcod byed ma / /
dpal ldan rdo rje lha mo'i zhabs kyi pad+ma la phyag 'tshal / /
de yis ji ltar gsungs pa'i man ngag gdams ngag rnams / /
rnam par gnon pa'i sde ldan don du sgrub thabs bri / /
'jigs pa'i dur khrod dang ni ri bo'i rtse nyid dam / /
chu bo dang ni rgya mtsho dag gi 'gram dag gam / /
de ltar gzhan yang yid du 'ong ba'i gnas rnams su / /
rang 'dod bsgrub phyir sbyor ba 'di nyid bsgom par bya / /
snying gar pad dbus paM yig blta bar bya ba ni / /
me tog ban+d+hu dzi ba'i rnam pa lta bu ste / /
de yi 'od zer spros pas nam mkha' la gnas pa / /
bde gshegs la sogs tshogs rnams kun du gang ba blta / /
thugs ka'i sa bon 'od zer las byung sna tshogs pas / /
me tog sogs kyis lha rnams yang dag mchod pa dang / /
mchod pa bdun gyi bye brag rgyal bas gsungs bzhin bya / /
tshangs pa'i gnas bzhi rnams kyang bsam par bya ba'o / /
'di ni de ltar sdig pa bshags pa la sogs rnams / /
de bzhin nges par rim pa ji lta ba bzhin du / /
bdag gis sdig pa bgyis par gyur pa ma lus pa / /
khyed rnams kun gyi sngon du so sor bshags par bgyi / /
bla ma la sogs rnams kyis bsod nams bgyis pa gang / /
de rnams ma lus kun la rjes su yi rang ngo / /
bya ba byas pa byed par 'gyur ba gang dag rnams / /
dge ba des ni sems can ma lus rgyal bar smon / /
dkon mchog gsum la nges par yang dag skyabs su mchi / /
'gro ba bde la 'god phyir chos ni rgyal por 'gyur / /
rgyal ba rnams kyi lam la yang dag gnas par bgyi / /
mgon po bzhes shig bdag gi lus ni dbul lags kyi / /
ji ltar 'jig rten pa yi rang gi bu nyid kyis / /
bya ba brtse dang ldan pas nges par byed pa ltar / /
de ltar gzhan gyi bu nyid rnams la de bzhin du / /
byams pa de yis zhe sdang nyams pa byams pa'o / /
sdug bsngal rgyu las byung ba'i sdug bsngal rang bzhin las / /
'jig rten ma lus rab tu gdon par 'dod pa yis / /
srog gcod las dang mi mthun phyogs kyi bsam pa yi / /
'gro la snying rje rnam par bsam par bya ba'o / /
sems can bgrang bar mi nus gdon gyis mi lang ba / /
'di ltar mi nus sems dpa' 'joms par nus pa yis / /
srog chags sangs rgyas yin no zhes pa go byas pas / /
yang dag skyes pa'i brtson 'grus dga' bar 'gyur pa'o / /
'di ni bdag gi 'di ni bdag go zhes skyes pa'i / /
da lta'i sems nyid de dang de ni gti mug ste / /
de nyid nyams par byed pa yongs su 'dzin pa rnams / /
de ltar yongs su spang ba bsam pa btang snyoms so / /
rten cing 'brel ba las byung chu zla dang mtshungs par / /
phyi dang nang dag brdzun par bltas par byas pa dang / /
swa b+hA ba shud+d+hA la sogs pa'i sngags bzlas nas /
sngags pas stong pa shin tu rtogs par bya ba ste /
de dag gi sngags gnyis ni /
oM swa b+hA ba shud+d+haH sar+b+ba d+harmAH sa b+hA ba shud+d+ho\u0f85haM /
oM shU n+ya tA dz+nyA na badzra swa b+hA ba A t+ma ko\u0f85haM /
gzhan yang de la hUM byung sna tshogs rdo rje nyid / /
'od zer kun du spro zhing 'bar ba blta bar bya / /
de las sa gzhi de nas gzhan yang ra ba dang / /
bla re mda' yi dra ba rnams ni blta bar bya / /
shar dang byang la sogs pa'i rim bzhin phyogs rnams la / /
gnod mdzes la sogs sngags bzhis dgod par byas pa dang / /
de yi 'od zer tshogs las rab tu byung ba yis / /
phyi ru rab bzhi rnams bsgom par bya ba'o / /
bya rog gdong la sogs pa'i lha mo brgyad rnams ni / /
gnod mdzes la sogs rnams las rab tu spro bya ste / /
bdud rnams hUM las byung ba'i 'obs brgyad bkug byas la / /
sngags rnams brjod la gdab cing brdung bar bya ba'o / /
ra ba de nyid nang na dur khrod yang dag gnas / /
dbus su gnas pa steng gi rang bzhin yangs pa la / /
ston ka'i zla ba dang mtshungs gru gsum yang dag blta / /
chos kyi 'byung gnas dbus na chu skyes dang ldan pa / /
de yi dbus su zla ba nyi ma rim pas gnas / /
dbus su stan la gnas pa'i 'od zer 'phro ba yi / /
sa bon baM yig phyi ru shin tu dag pa la / /
gsal ba ji lta ba bzhin rab tu bsgom par bya / /
sa bon las byung 'od zer dpag med 'phros pa yis / /
skye bo ma lus byang chub snod du mdzad 'gyur bas / /
slar yang sa bon de nyid las ni rnal 'byor mas / /
ma lus pa rnams 'dus par yang dag bsgom bya'o / /
zla ba nyi ma sa bon las byung spyan gsum ma / /
gur gum dang 'dra phyag gnyis zhal gcig ma nyid kyis / /
'jigs byed dus mtshan ma ni gan rkyal bsgyel ba yi / /
g.yas brkyang zhabs kyis mgo dang nu mar rab tu mnan / /
phyag g.yon steng du bslang bas pa da snod bzung ba las / /
rgyun du 'bab pa'i khrag nyid rab tu 'thung bar mdzad / /
g.yon pa las gzhan gri gug dang bcas shing lo 'dra / /
sdigs mdzub sa gzhir mdzad pas sdang ba'i tshogs rnams 'joms / /
g.yon pa'i phyogs su kha T+wAM ga yis yang dag mdzes / /
mi mgo khrag 'dzag pa rnams kyis ni rab tu 'phyang / /
g.yer kha sil sil sgra sgrogs pa yis rkang gdub ldan / /
zhal nyid mche ba dag ni rab tu gtsigs par mdzad / /
dbu skra rab tu grol bar yang dag gnas pa la / /
sna tshogs rdo rjes dbu yi steng nas mnan par mdzad / /
rdo rje phreng ba'i dbus su thod pa'i ze 'phro lnga / /
de dang bcas pa'i rgyan gyis dpral bar yang dag spras / /
'khor lo rna cha yid du 'gro ba'i mgul rgyan dang / /
mdzes pa'i lag gdub dag dang ska rags nyid dag dang / /
dpral ba dang ni mgrin pa rnams dang ni / /
lag mgul gnyis dang rked pa dag dang bcas rnams brgyan / /
'od zer tshogs kyis khams gsum ma lus khyab par mdzad / /
shin tu gzhon pa'i cha lugs yang dag bzung ste gnas / /
bde ba chen po'i ro yis yang dag gang ba yi / /
bcom ldan 'das ma'i skur ni bdag nyid bsgom par bya / /
de nas lte ba dang ni snying ga kha rnams dang / /
mgo dang spyi gtsug dag dang lus rnams ma lus la / /
sngags rnams ma lus pa yi go cha bgo byas la / /
ye shes spyan drangs nas ni dam tshig la gzhug bya / /
snying ga la gnas zla steng baM gyi 'od zer las / /
me tog la sogs dpag tu med pas mchod byas la / /
nam mkha' la gnas dam tshig pa la gzhug pa ni / /
mar la mar zhugs ltar ram chu la chu zhugs ltar / /
nam mkha' gnas pas sngags brjod nas ni dbang bskur ro / /
de bzhin gshegs pa la sogs rnams kyang blta byas nas / /
lhag ma cung zad nus pa'i thig le las byung ba / /
rnam par snang mdzad gtsug tor nyid du blta bar bya / /
nam mkha' la gnas lha mo rnams kyis mchod pa dang / /
bstod pa rnams kyis kyang ni phag mo tshim par blta / /
gsung bar 'gyur ba'i rim pas dag par byas pa yi / /
bdud rtsi rnams ni yang dag myang bar byas pa dang / /
phyogs bzhi rnams su 'od zer dpag med spros pa yis / /
'gro ba rnams kyi don rnams ma lus byas gyur nas / /
slar yang gzugs brnyan ma lus sa bon nyid la gzhug /
ngal bar ma gyur bar du yang nas yang du bya / /
de nas rang nyid brtan par bya don du / /
lte ba la gnas nyi zla kha sbyar dbus nyid du / /
baM gi nA da shin tu phra ba las bzhengs pa / /
shin tu phra ba'i ri mo 'od zer 'bar ba blta / /
'di ni gdams ngag las byung lam rnams ma lus pa / /
dmigs pa med pa'i rnal 'byor rnam par bsgom byas na / /
sems can don rnams rdzogs pa'i rgyu ru 'gyur ba'o / /
gal te rnam par bsgoms pas ngal bar gyur pa na / /
sngags pas sngags rnams cho ga bzhin du bzla bar bya / /
rgyal ba nyid kyi yi ge bcu pa gang yin pa / /
dpag bsam yid bzhin nor bu lta bur rab tu brjod / /
de yis ngal bar gyur na spyod lam bya ba ni / /
rang nyid lha mo nyid kyi nga rgyal ldan byas nas / /
de ltar sngags dang bsam gtan rgyun du sbyor byas na / /
zla ba drug gis rnal 'byor pa yis dngos grub thob / /
gang zhig gis ni rgyun du bsgom par ma nus kyang / /
snga dro dang ni nyi ma phyed dang dgongs mo'o / /
dus rnams la ni de nyid bsgom par gyur pa na / /
des kyang yang dag grub par gyur pa nges pa'o / /
de yang de ltar ra ba bsgoms pa'i nang nyid du / /
rlung dang me dang chu dang sa yi dkyil 'khor rnams / /
rang dbang sa bon las byung steng du ri rgyal la / /
sngon bzhin lha mo rnams ni sngon bzhin rim pas bsgom / /
mkha' 'gro la sogs lha mo bzhi / /
thod pa bzhi ni bar bar gnas / /
lha mo khwa yi gdong sogs brgyad / /
de ltar lhag pa'i bdag nyid dam / /
gal te 'khor lo gsum gyi bar / /
rab gtum ma sogs rnams dang bcas / /
mkhas pas bsgom par bya ba ste / /
'di ni dkyil 'khor rdzogs par brjod / /
ces pa ste /
bde ba chen po la gnas pa'i rdo rje phag mo'i shar dang byang dang nub dang lho phyogs rnams la gnas pa /
mkha' 'gro ma dang lA ma dang khaN+Da ro ha dang gzugs can ma rnams dang /
mtshams bzhir thod pa bzhi dang bcas pa rnams bsgom par 'dod pa'i don du'o / /
de ltar yang gsungs pa /
mkha' 'gro ma dang lA ma dang / /
khaN+Da ro hA gzugs can ma / /
phyogs kyi pad+mar dgod par bya / /
dngos grub thams cad rab tu bsgrub / /
nag mo ljang gu dmar dang ser / /
zhal gcig ma la phyag bzhi ma / /
g.yon na kha T+wAM thod pa dang / /
g.yas na cang te'u gri gug dag / /
spyan gsum ma la dbu skra grol / /
g.yas brkyang zhabs kyis yang dag gnas / /
mche ba gtsigs shing 'jigs par mdzad / /
phyag rgya lnga yis yang dag brgyan / /
phyogs dang bral ba'i mtshams bzhin / /
byang chub sems gang thod pa bzhi / /
zhes pa'o / /
mkha' 'gro ma la sogs pa rnam pa bzhi la rin chen 'byung ldan gyi rgyas gdab par byas la / /
de ltar bcom ldan 'das ma'i snying po'i sngags brjod pa /
oM badzra bai ro tsa nI ye swA hA zhes pa dang /
nye ba'i snying po'i sngags brjod pa /
oM sarba bud+d+ha DA ki nI ye badzra war+N+Na nI ye hUM hUM phaT swA hA zhes pa'o / /
yang ji lta ba bzhin rkang pa brgyad pa'i sngags brjod pa /
oM na mo b+ha ga wa ti badzra bA rA hI huM hUM phaT /
oM na maH Ar+yA pa rA dzi te trai lokya mA te ma hA bid+ye shwa ri huM hUM phaT /
oM na maH sarba b+hU ta b+ha yA wa he ma hA badzre huM hUM phaT /
oM na mo badzra A sa ne a dzi te a pa rA dzi te wa shaM ka ri ne tra b+h+rA ma Ni huM hUM phaT /
oM na maH sho Sha Ni ro Sha Ni kro d+he ka rA li ni huM hUM phaT /
oM na maH san tA sa ni mA ra Ni pra b+he da ni a pa rA dza ye huM hUM phaT /
oM na mo dza ye bi dza ye dzam+b+ha ni stam+b+ha ni mo ha ni huM hUM phaT /
oM na mo badzra bA rA hI ma hA yo gi ni kA me swa ri kha ge huM hUM phaT ces pa'o / /
yang mkha' 'gro ma la sogs pa'i sngags brjod pa'o / /
oM DA ki nI ye huM hUM phaT /
oM lA ma ye huM hUM phaT /
oM khaN+Da ro hA ye huM hUM phaT /
oM rU pi NI ye huM hUM phaT ces pa ni bsgom pa'i rim pa gnyis pa'o / /
da ni bde ba chen po'i 'khor lo'i shar dang byang dang nub dang lho rnams la gnas pa khwa'i gdong can ma /
'ug pa'i gdong can ma /
khyi'i gdong can ma /
phag gi gdong can ma rnams so / /
me dang bden bral dang rlung dang dbang ldan rnams la gnas pa gshin rje brtan ma dang /
gshin rje pho nya ma dang /
gshin rje mche ba ma dang /
gshin rje 'joms ma dang lha mo brgyad sgom par 'dod pa rnams kyi don du gsungs zhes pa'o / /
khwa'i gdong pa can la sogs pa lha mo bzhi rang rang gi ming dang mtshungs pa'i zhal lo / /
gshin rje brtan ma la sogs pa mi'i gdong pa can kha dog gnyis gnyis dang ldan pa'o / /
de ltar brgyad la don yod grub pas rgyas gdab pa'o / /
mkha' 'gro ma la sogs pa dang mtshungs pa las 'on kyang bye brag ni ro la gnas pa'o / /
de ltar yang gsungs pa /
de ltar mkha' 'gro ma rnams bzhin / /
bya rog gdong sogs rnams kyang ngo / /
mtshams rnams lha mo de bzhin te / /
kha dog gnyis ldan yid 'phrog ma / /
yi dwags la gnas 'jigs chen mo / /
sems can don byed sems dang ldan / /
zhes so / /
de rnams kyi sngags brjod pa /
oM kA kA s+ye huM hUM phaT /
oM u lu kA s+ye huM hUM phaT /
oM swa nA s+ye huM hUM phaT /
oM sU ka rA s+ye huM hUM phaT /
oM ya ma dA d+hI ye huM hUM phaT /
oM ya ma dU tI ye huM hUM phaT /
oM ya ma daM Sh+Tu'i ye huM hUM phaT /
oM ya ma ma thA nI ye huM hUM phaT /
ces pa ni bsgom pa'i rim pa gsum pa'o / /
da ni lha mo'i 'khor lo yongs su rdzogs par bya ba'i don du 'khor lo gsum 'di lta ste /
thugs kyi 'khor lo dang /
gsung gi 'khor lo dang /
sku'i 'khor lo rnams zhes bya'o / /
de yang ri'i rgyal po'i steng gi phyogs brgyad du nam mkha' la thugs kyi 'khor lo rtsibs brgyad pa kha dog sngon po rdo rje'i phreng bas sngon du bskor ba'o / /
de'i shar dang /
byang dang /
nub dang /
lho'i rtsibs rnams la /
pul+lI ra mA ya dang /
dzA lan+d+ha ra dang /
o D+yan dang /
ar bu da'i ming can rnams la rim pa ji lta ba bzhin du rab gtum ma dang /
gtum mig ma dang /
'od ldan ma dang /
sna chen ma rnams bsgom par bya'o / /
me mtshams dang /
bden bral dang /
rlung mtshams dang /
dbang ldan gyi rtsibs rnams la /
go dA ba ri dang /
rA me swa ra dang /
de bI ko Ta dang /
mA la ba'i ming can rnams la /
bI ra ma ti dang /
kharba ri dang /
lang+ka'i dbang phyug ma dang /
shing grib ma rnams bsgom par bya ste thugs kyi dkyil 'khor sa bla la spyod pa rnams zhes bya'o / /
de nas ri'i rgyal po'i phyogs brgyad du sa'i dkyil 'khor la gsung gi 'khor lo rtsibs brgyad pa kha dog dmar po pad+ma'i phreng ba dmar pos bskor ba /
de'i shar dang byang dang /
nub dang lho'i rtsibs la /
kA ma rU pa dang /
o tre dang /
tri sa ku ne dang /
ko sa la'i ming can rnams la ai ra ba ti dang /
'jigs byed chen mo dang /
rlung gi shugs can ma dang /
chang 'thung ma rnams bsgom par bya'o / /
me mtshams dang /
bden bral dang /
rlung mtshams dang /
dbang ldan gyi rtsibs rnams la /
ka liM ga dang /
laM pA ka dang /
kAny+tsi ka dang /
hi mA la ya'i ming can rnams la /
lha mo sngo bsangs ma dang /
shin tu bzang mo dang /
rta rna ma dang /
bya gdong ma rnams bsgom par bya ste /
gsung gi 'khor lo sa la spyod pa rnams zhes bya'o / /
de nas sa 'og tu chu'i dkyil 'khor la sku'i dkyil 'khor 'khor lo rtsibs brgyad pa kha dog dkar po 'khor lo'i phreng ba dkar pos bskor ba'o / /
de nyid kyi shar dang /
byang dang /
nub dang /
lho phyogs la /
pre ta pu ri dang /
gr-i ha de ba tA dang /
sau rASh+Ta dang /
su bar+Na dwI pa'i ming can rnams la 'khor lo'i shugs can ma dang /
khaN+Da ro ha dang /
chang 'tshong ma dang /
'khor lo'i go cha ma rnams bsgom par bya'o / /
me mtshams dang /
bden bral dang /
rlung mtshams dang /
dbang ldan rnams la nA ga ra dang /
sin+d+hu ra dang /
ma ru ra dang /
ku lu tA'i ming can rnams la 'khor lo'i shugs can ma dang /
shin tu dpa' me dang stobs chen ma dang /
'khor los sgyur ma dang /
dpa' chen ma rnams bsgom par bya ba ste /
sku'i 'khor lo sa 'og na spyod pa rnams zhes bya'o / /
yang na chos 'byung gi nang du gzhal yas khang gru bzhi pa'o / /
de'i nang du 'khor lo gsum bsgom par bya'o / /
de yang sku gsung thugs kyi 'khor lo rnams la gnas pa'i lha mo rnams rim pa bzhin du sngon mo dang dmar mo dang dkar mo rnams la mi bskyod pa dang /
'od dpag med dang /
rnam par snang mdzad rnams kyis rgyas gdab par bya'o / /
rab gtum ma la sogs pa thams cad zhal gcig phyag bzhi ma /
g.yon rnams kyis thod pa dang kha T+wAM ga 'dzin pa /
g.yas rnams kyis gri gug dang Da ma ru 'dzin pa /
spyan gsum ma /
dbu skra grol ba /
na bza' dang bral ba /
phyag rgya lnga'i spras pa /
mi mgo'i phreng bas do shal byas pa la /
g.yas brkyang gis gnas pa'o / /
de nas 'og tu me dang rlung gi dkyil 'khor gyi dbus su ri rab kyi phyogs brgyad kyi dur khrod brgyad rnams la khwa'i gdong can ma la sogs pa rnams bsgom par bya'o / /
yang na gzhal yas khang gi shar la sogs pa rnams su bsgom par bya'o / /
rdo rje phag mo la sogs pa thams cad kyi dpral ba la rdo rje'i phreng ba dag gis dbus na thod pa lnga gnas pas brgyan pa'o / /
de ltar yang /
lha yi nga rgyal dgod pa dang / /
thams cad mkhyen pa thob bya'i phyir //
lha nyid sbyor ba rnal 'byor pas / /
byang chub phyogs kyi chos rnams bsgom / /
zhes pa ni /
byang chub kyi phyogs kyi chos sum cu rtsa bdun rnams la lus rjes su dran pa ni mkha' 'gro ma'o / /
tshor ba rjes su dran pa ni lA ma'o / /
chos rjes su dran pa ni khaN+Da ro ha'o / /
sems rjes su dran pa ni gzugs can ma'o / /
'dun pa'i rdzu 'phrul gyi rkang pa ni rab gtum ma'o / /
brtson 'grus kyi rdzu 'phrul gyi rkang pa ni gtum pa'i mig can ma'o / /
dpyod pa'i rdzu 'phrul gyi rkang pa ni 'od ldan ma'o / /
sems kyi rdzu 'phrul gyi rkang pa ni sna chen ma'o / /
dad pa'i dbang po ni bI ra ma tI'o / /
brtson 'grus kyi dbang po ni mi thung ma'o / /
dran pa'i dbang po ni lang+ka'i dbang phyug ma'o / /
ting nge 'dzin gyi dbang po ni shing grib ma'o / /
shes rab kyi dbang po ni ai ra ba ti'o / /
dad pa'i stobs ni 'jigs byed chen mo'o / /
brtson 'grus kyi stobs ni rlung gi shugs can ma'o / /
dran pa'i stobs ni chang 'thung ma'o / /
dran pa'i stobs ni chang 'thung ma'o / /
ting nge 'dzin gyi stobs ni sngo bsangs ma'o / /
shes rab kyi stobs ni shin tu bzang mo'o / /
ting nge 'dzin yang dag byang chub kyi yan lag ni rta rna ma'o / /
brtson 'grus yang dag byang chub kyi yan lag ni bya gdong ma'o / /
dga' ba yang dag byang chub kyi yan lag ni 'khor lo'i shugs can ma'o / /
shin tu sbyangs pa yang dag byang chub kyi yan lag ni khaN+Da ro ha'o / /
chos rnam par 'byed pa yang dag byang chub kyi yan lag ni chang 'tshong ma'o / /
dran pa yang dag byang chub kyi yan lag ni 'khor lo'i go cha ma'o / /
btang snyoms yang dag byang chub kyi yan lag ni shin tu dpa' mo'o / /
yang dag pa'i lta ba ni dpa' chen ma'o / /
yang dag pa'i rtog pa ni 'khor los sgyur ma'o / /
yang dag pa'i ngag ni brtson 'grus chen mo'o / /
yang dag pa'i las kyi mtha' ni bya rog gdong can ma'o / /
yang dag pa'i 'tsho ba ni 'ug pa'i gdong can ma'o / /
yang dag pa'i rtsol ba ni khyi'i gdong can ma'o / /
yang dag ba'i dran pa ni phag gdong ma'o / /
yang dag pa'i ting nge 'dzin ni bcom ldan 'das ma phag mo'o / /
dge ba'i chos ma skyes pa rnams bskyed pa ni gshin rje brtan ma'o / /
dge ba'i chos skyes pa rnams chud mi za bar byed pa ni gshin rje pho nya ma'o / /
sdig pa mi dge ba'i chos skyes pa rnams spong ba ni gshin rje mche ba ma'o / /
sdig pa mi dge ba'i chos ma skyes pa rnams mi skyed pa ni gshin rje 'joms ma'o / /
zhes pa'o / /
de nas yang dag bshad bya ba / /
lus kyi dkyil 'khor yang dag pa / /
gnas sogs rim par sbyar ba yis / /
sa bcu rnam par dag pa'o / /
pU dza o a go rA de mA kA o tri ko ka la kA hi pre gr-i sau su na si ma ku zhes gsungs pa 'di rnams kyi don ni pul+li ra mA ya la sogs pa'i rnal 'byor gyi pU la sogs pa dang po'i yi ge rnams klad kor dang bcas pa rnams te /
de yang mgo bo la sogs pa rnams la pUM yig la sogs pa rnams yongs su gyur pa las rtsibs dang bral ba'i 'khor lo rnams su pul+lI ra mA ya la sogs pa'i gnas skabs rnams su skad cig gis go bar bya'o / /
mgo bo la sogs par rab tu gtum mo la sogs pa yongs su gyur pa las rtsa rnams su bsgom zhes pa ste /
mgo bo pul+lI ra mA yar / /
rab gtum ma ni bsgom par bya / /
spyi gtsug dzA lan+d+ha ra ru / /
gtum mig ma ni yongs su bsgom / /
rna g.yas o Di ya na ru / /
'od ldan ma nyid bsgom par bya / /
mgo bo'i rgyab ni ar bu dar / /
sna chen ma ni rnam par bsgom / /
zhes pa ni gnas te rab tu dga' ba'i sa'o / /
rna g.yon go dA ba ri ni / /
bI ra ma ti rnam par bsgom / /
smin phrag rA me swA ri ti / /
mi thung ma ni gnas par blta / /
mig gnyis de bI ko Ti ste / /
lang+ka'i dbang phyug ma nyid do / /
dpung mgo g.yas dang g.yon pa nyid / /
ma la ba zhes bya ba ste / /
de dag la ni bsam bya ba / /
shing grib ma zhes bya bar brjod / /
ces pa ni nye ba'i gnas te dri ma med pa'i sa'o / /
mtshan khung kA ma rU pa ste / /
ai ra ba ti bsam par bya / /
nu ma dag ni o tre ste / /
'jigs byed chen mo de bzhin no / /
zhes pa ni zhing ste 'od byed pa'i sa'o / /
lte ba tri sha ku la ni / /
rlung gi shugs can 'bar bzhin ma / /
sna yi rtse mo ko sha lar / /
chang 'thung mar ni yongs su brjod / /
ces pa ni nye ba'i zhing ste 'od 'phro ba'o / /
kha ni ka liM gnyid do / /
lha mo sngo bsangs rnam par bsgom / /
mgrin pa lam pA ka ru bshad / /
shin tu bzang mo de bzhin bsgom / /
zhes pa ni tshan+do ste shin tu sbyang dka' ba'i sa'o / /
snying gar kAny+tsi zhes pa ste / /
rta rna ma ni rnam par bsgom / /
mdoms ni hi mA la nyid de / /
bya gdong ma nyid rnam par bsgom / /
zhes pa ni nye ba'i tshan+do ha ste /
mngon du gyur pa'i sa'o / /
mtshan ma pre ta pu ri ste / /
'khor lo'i shugs can ma nyid bsam / /
bshang ba yi ni lam nyid du / /
gr-i ha de ba khaN+Da ro / /
zhes pa ni 'dus ma ste /
ring du song ba'i sa'o / /
brla gnyis sau rA Sh+Ta ste / /
chang 'tshong ma nyid rje ngar gnyis / /
gser gling zhes ni brjod pa ste / /
'khor lo'i go cha ma nyid bsgom / /
zhes pa ni nye ba'i 'dus ma ste mi g.yo ba'i sa'o / /
sor mo rnams ni nA ga rar / /
shin tu dpa' mo zhes su brjod / /
bol gnyis sin+d+hu zhes pa ste / /
rnal 'byor ma ni stobs chen ma / /
zhes pa ni dur khrod de legs pa'i blo gros kyi sa'o / /
mthe bo dag ni ma ru ste / /
'khor los sgyur ba'i rnal 'byor ma / /
pu mo gnyis ni ku lu tA / /
brtson chen ma ni rab tu bsgom / /
zhes pa ni nye ba'i dur khrod de chos kyi sprin gyi sa'o / /
khwa gdong ma la sogs pa rnams / /
kha ste mtshan bshang rim pa yis / /
mdzod spu rna ba mig sna la / /
gshin rje brtan sogs de bzhin gnas / /
mkha' 'gro ma sogs lha mo bzhi / /
snying ga la brten yang dag gnas / /
de ltar rdzogs pa'i rgyun bsgom pa / /
lus kyi dkyil 'khor dam pa'o / /
zhes pa'o / /
da ni lha mo rnams kyi sngags 'chad pa las de yang rdo rje phag mo'i snying po dang nye ba'i snying po dang /
rkang pa brgyad pa rnams bshad zin to / /
'dir rtsa ba'i sngags brjod pa 'di lta ste /
oM na mo b+ha ga ba ti badzra bA rA hi /
A r+yA pa rA dzi te trai lo kya mA te ma hA bi d+ye shwa ri sarba b+hU ta b+ha yA ba he /
mahA badzre /
badzrA sa na a dzi te /
a pa rA dzi ti wa sh+yaM ka ri ne tra b+h+rA ma Ni /
bi Sha Ni sho Sha Ni ro Sha Ni kro d+ha ni /
ka rA li Ni trA sa ni /
mA ra Ni /
pra b+he da ni /
a pa rA dza ye /
bi dza ye /
dzam+b+ha ni /
stam+b+ha ni /
mo ha ni /
badzra bA rA hi /
ma hA yo gi ni kA me shwa ri kha ge /
tad+ya thA /
pro taM ge pro taM ge /
ha na ha na /
prA NAM /
kiM ki ni khiM khi ni /
d+hu na d+hu na badzra ha ste /
sho Sha ya sho Sha ya /
badzra ka pA la kha T+wAM ga d+hA ri Ni /
ma hA pi shi ta mAn+mA sha ni /
ma nu Sh+yan+t+ra prA bri te /
shan+ni d+h+yaM na ra shi ro mA lA graM thi ta d+hA ri Ni /
sum+b+ha ni sum+b+he /
ha na ha na prA NAM /
sarba pA pa satwA nAM /
sarba pa shU pA nAM ma hA mAMsh+ts+tshe da ni /
kro d+ha mU rte daMSh+T+rA ka rA li ni /
ma hA mu dre /
shrI he ru ka de ba s+yA gra ma hi Shi sa ha sra shi re /
sa ha sra bA ha we /
sha ta sa ha srA na ne /
dz+wa li ta te dza s+ya /
dz+wa lA mu khi piM ga la lo tsa ne /
badzra shA rI rai /
badzrA sha ni mi li mi li /
ti li ti li /
ti mi li ti mi li /
he he ha ha hUM hUM /
kha kha /
d+hu d+hu /
r+d+hu ru d+hu ru /
mu ru mu ru /
a dwai te /
ma hA yo gi nI /
pa Thi ta sid+d+he /
dreM d+haM dreM d+haM /
graM graM /
he he /
ha ha /
b+hI me ha sa ha sa bI re /
ha ha /
ho ho /
huM hUM /
tre lo kya bi nA sa ni /
sha ta sa ha sra ko Ti ta thA ga ta pa ri bA re huM hUM phaT /
siM ha rU pe khaH ga dza rU pe gaHtre+e lo kya u da re /
sa mu dra me kha le /
gra sa gra sa huM hUM phaT /
bI rA dwe te hUM hUM /
hA hA /
ma hA pa shu mo ha ni /
ma hA yo ge shwa ri twaM /
DA ki nI sarba lo kA nAM ban+d+ha ni /
sad+yaH prat+ya ya kA ri Ni huM hUM phaT /
b+hU ta trA sa ni /
ma hA bI re pa ra ma sid+d+he yo ge shwa ri huM hUM phaT swA hA /
mkha' 'gro ma la sogs pa rnams dang /
khwa gdong ma la sogs pa rnams kyi sngags ni brjod zin to / /
rab gtum ma la sogs pa rnams kyi sngags ni rdo rje rnams kyi ji lta ba bzhin du go bar bya ste /
oM ka ra ka ra pra tsaN+De huM hUM phaT /
oM ku ru ku ru tsaN+DA k+ShI ye huM hUM phaT /
oM ban+d+ha ban+d+h+ya pra b+hA ba tI ye huM hUM phaT /
oM trA sa ya trA sa ya ma hA nA se huM hUM phaT /
oM k+Sho b+ha ya k+Sho b+ha ya bI ra ma tI ye huM hUM phaT /
oM hrauM hrauM kharba rI ye huM hUM phaT /
oM hraH hraH long+ke shwa rI ye huM hUM phaT /
oM pheM pheM dru mats+tshA ye huM hUM phaT /
oM phaT phaT e rA wa tI ye huM hUM phaT /
oM da ha da ha ma hA b+hai ra wi ye huM hUM phaT /
oM pa tsa pa tsa bA yu be ge huM hUM phaT /
oM b+hak+Sha b+hak+Sha ba sa ru d+hi rA n+t+ra mA la a ba lam+bi ne su rA b+hak+ShI ye huM hUM phaT /
oM gr-ih+Na gr-ih+Na sap+ta pA tA la ga ta phU dzAM ga sarbam+bA ta rdza ya ta rdza ya /
sh+yA me de pI huM hUM phaT /
oM A kaD+D+h+ya A kaD+D+h+ya /
su b+ha dre huM hUM phaT /
oM hriM hriM ha ya kar+Ne huM hUM phaT /
oM dz+NauM dz+NauM kha gA na ne huM hUM phaT /
oM k+Sh+maM k+Sh+maM tsakra be ge huM hUM phaT /
oM hAM hAM khaN+Da rohe huM hUM phaT /
oM hiM hiM shoN+Di nI ye huM hUM phaT /
oM huM hUM tsakra warmi NA+e ye huM hUM phaT /
oM ki li ki li su bI re huM hUM phaT /
oM se li si li ma hA ba le huM hUM phaT /
oM hi li hi li tsakra warti nIye huM hUM phaT /
oM d+hi li d+hi lim hA bIr+ye huM hUM phaT /
'dir bla ma'i gdams ngag gis rab gtum ma la sogs pa'i sngags 'di rnams kyi hUM dang po rnams thung ngu /
gnyis pa rnams ring por 'dod pa'o / /
'di ni bsgom pa'i rim pa ste bzhi pa'o / /
gang zhig lung du gsungs pa ltar / /
mchod pa'i rim pa ma lus pa'i / /
dang por gtor ma byas pa ni / /
dngos grub 'dod pa rnams ni gsungs / /
lha yi rnal 'byor ldan pa yis / /
gtor ma dbul bar 'dod pa'i phyir / /
rnal 'byor byas pa'i rjes nyid la / /
gtor ma nges par gsungs pa'o / /
de'i phyir gtor ma bdud rtsir bsgrub par bya ba 'di lta ste /
yaM nag po yongs su gyur pa las gzhu'i dbyibs rlung gi dkyil 'khor ro / /
de'i steng duraM las me'i dkyil 'khor dmar po sbyin par bya'o / /
de nyid gsum las yongs su gyur / /
thod pa gsum gyi sgyed pu ste / /
de'i steng a yig las 'byung ba / /
thod pa dkar po yongs su brtag /
bdud rtsi lnga sogs oM la sogs / /
sa bon rnams byung byin gyis brlab / /
de yi gzugs kyi thod gnas pa / /
bza' ba la sogs rnam par bsam / /
rlung gis sbar ba'i me drod kyis / /
sa bon dang bcas de rnams zhu / /
da Di ma yi me tog gi / /
kha dog dang mtshungs blta bar bya / /
de nas hUM byung kha T+wAM ga / /
byang sems rang bzhin thur bltas dkar / /
de bzhin zhu bas dkar ba la / /
grang pa nyid du blta bar bya / /
de steng A li kA li las / /
yongs su gyur pa las byung ba / /
oM AHhUM gi sngags rnams ni / /
rim bzhin steng na gnas pa las / /
lha yi 'khor lo spro byas te / /
sems can bya ba byas pa dang / /
yi ge gsum la yang dag bstim / /
de bzhin yid gsum bdud rtsi la / /
bdud rtsi khu ba de nyid kyang / /
yi ge gsum gyis byin gyis brlab / /
de ltar yongs su rdzogs byas nas / /
cho ga 'di yis gtor ma byin / /
'bar ba'i phyag rgyas pheM zhes pas spyan drangs pa'i lha mo rnams la yon chab sngon du song bas mchod de /
oM a n+yo n+yA nu ga taHsarba d+harmA s+pha ra s+pha ra a nu pra biSh+Ta sarba d+harmA hUM / /
zhes pa'i sngags sngon du brjod la / /
lag pa thal mo sbyar bar A li kA li yongs su gyur pa las zla ba dang nyi ma hUM gnyis dang bcas pa yongs su gyur pa las rdo rje thal mor gyur par bdud rtsi'i snod bzhag la /
lha mo'i 'khor lo sngon du bsgoms te mngon par 'dod pa'i dngos grub kyi don du 'di brjod do / /
de byaHpra mA NaM sa ma ya pra mA NaM /
ta du k+ta wA tsa sh+tsa pa raM pra mA NaM /
e te na sa t+ye na b+ha we yu re tAH /
de b+h+yo ma mA nu gra ha he tu b+hu tAH /
zhes pa'o / /
de nas mchod pa mchod bya mchod byed rnams dbyer med par bltas la /
shar la sogs pa'i phyogs rnams g.yon du bskor bar bya'o / /
lha mo tshad ma sogs sor bzhag /
phyogs bral rnams g.yas su bskor zhing bdud rtsi'i snod bskor bar bya'o / /
lha mo rnams kyi lce rnams hUM yig yongs su gyur pa las rdo rje'i lce rnams su bsams te /
bdud rtsi dbul pa'i sngags gnyis brjod pa ni /
oM ka ra ka ra /
ku ru ku ru /
b+han+d+h+ra b+han+d+ha /
tra sa ya trA sa ya /
k+Sho b+hayak+Sho b+ha ya /
hrauM hrauM hraH hraH pheM pheM phaT phaT /
da ha da ha /
pa tsa pa tsa /
b+hak+Sha b+hak+Sha /
ba sa ru d+hi rAn+t+ra mA lA pa laM ba ni /
gr-ih+Na gr-ih+Na /
sap+ta pA tA la ga ta b+hu dzaM gaM sarbaM bA /
ta rdza ya tardza ya /
A ka D+D+h+ya A kaD+D+h+ya /
hriM hriM /
dz+nyauM dz+nyauM k+Sh+maM k+Sh+maM /
hAM hAM /
hiM hiM /
hUM hUM /
ki li ki li /
si li si li /
tsi li tsi li /
d+hi li d+hi li /
huM hUM phaT ces pa dang po'o / /
de nas oM badzra a ral+li hoHdzaHhUM baM hoHbadzra DA ki n+yaHsa ma ya s+t+waM dr-i sh+ya hoHzhes pa'i sngags 'di gcig gam gnyis sam gsum mam bzhi'am lnga'i bar du brjod pa ni dbul ba'i sngags so / /
de nas zhal bsil la sogs pa phul bas /
mngon par 'dod pa'i dngos grub kyi don du tshigs su bcad pa 'di brjod par bya'o / /
b+ha wa sha ma sa ma saM gA b+hag+na saM kalpa b+hang+ga /
kha mi wa sa ka la b+hA baM b+hA wa to wI k+Sha mA NaH /
ku ru ta ra ku ru NAM b+haHs+phI ta tsit+taM bu nA thA /
ku ru ta ku ru ta de byo ma s+ya tI wA nu kaM pAM zhes pa'o / /
de nas dur khrod pa gnas pa'i phyogs skyong rnams la phyogs dang phyogs bral rnams su snga ma ltar /
srid pa zhi ba sogs 'dod gsol /
skad dod /
bskor zhing sngags lan gnyis brjod nas dbul ba ni /
oM kha kha khA hi khA hi /
sarba yak+Sha rAk+Sha sa /
b+hU ta pre ta pi shA tsa u n+mA da a pasmA ra DA ka DA ki n+ya da ya /
i maM ba liM gr-ih+Nan+tu /
sa ma ya rak+Shan+tu /
sarba sid+d+hiM me pra yats+tshan+tu /
ya the baM ya thaiSh+TaM /
b+huny+dza tha /
pi wa tha /
dzi g+h+ra tha /
mA ti kra ma tha ma ma sarba kArta ya sa ta su khaM bi shud+d+ha ye sa hA yi kA b+ha wan+tu huM hUM phaT swA hA /
zhes pa'o / /
de ltar phyogs skyong rnams mnyes par byas la sgrub pa po yis dngos grub blang bar bya'o / /
de nas de rnams thams cad la go la la sogs pa phul te phyag rgya byas pa dang dril bu dkrol zhing cho ga lhag pa dang chad pa bshags par bya ba'i sngags brjod pa /
'di lta ste /
oM badzra he ru ka sa ma ya /
ma nu pA la ya /
he ru ka twe no pa tiSh+Tha /
dr-i D+ho me b+ha ba /
su toSh+yo me b+ha ba /
su poSh+yo me b+ha ba /
a nu rak+to me b+ha ba /
sarba sid+d+hi m+me pra ya ts+tsha /
sarba karma su tsa me tsit+taM shre yaHku ru hUM ha ha ha ha hoHb+ha ga bA na badzra he ru ka mA me muny+tsa he ru ka b+ha ba ma hA sa ma ya satwa AHhUM phaT ces pa dang /
oM yo ga shud+d+haHsarba d+harmA yo ga shud+d+ho\u0f85haM zhes brjod la pad+ma'i lag skor gyi phyag rgyas mnyes par byas te /
de bshig pa la 'khyud pa'i phyag rgyas srin lag dang mthe po'i se gol gtogs shing oM muHzhes brjod la gshegs su gsol te /
'khor lo de nyid bdag nyid la gzhug par bya'o / /
de nas phyi rol gyi mchod pa'i cho ga brjod par bya ste nang par snga bar rnal 'byor pa bdag nyid langs nas rang gi lha'i rnal 'byor dang ldan pas gtsang ba'i sa la lag pa g.yon pa bzhag nas /
oM sum+b+ha zhes bya ba la sogs pa'i sngags brjod cing bdud rtsi dang dri zhim pa'i ri lu'am /
de dag gang rung ngam rnam lnga yis phyi rol gru gsum la dbus su zlum po'i maN+Dal byas /
de dag la pad+ma'i lte ba dmar po can bya ba'am /
bsgoms pa'i steng du thugs ka'i paM las de nyid la baM gdon par bya'o / /
de las 'od 'phros pas ye shes kyi bdag nyid bcom ldan 'das ma spyan drangs te baM la rab tu gzhug par bya'o / /
de nyid yongs su gyur pa las bcom ldan 'das ma bsgom par byas la /
de nyid la thugs ka'i sa bon las spros pa'i me tog la sogs pas yang dag par mchod do / /
de nas lag pa g.yon pa ji lta ba bzhin dag par bya ste /
oM AH hUM zhes brjod cing me tog dbul lo / /
de nas snying po dang /
nye ba'i snying po dang /
rkang pa brgyad pa'i sngags kyis kyang me tog dbul lo / /
de nas dur khrod na gnas pa'i phyogs skyong la sogs pa rnams la yang yi ge gsum dang so so'i ming dang bcas pas mchod par bya'o / /
de nas lag pa g.yon pa'i mthil la yi ge rnams so sor bkod la / /
de nas de rnams oM ha zhes pa la sogs pa'i rang rang gi sngags kyis me tog dbul bar bya'o / /
de nas lag pa g.yon pa na gnas pa'i me tog rnams rkang pa brgyad pa'i sngags brjod cing maN+Dal phul nas lag pa thal mo sbyar la spyi bor bzhag ste /
lag pa g.yon pa na gnas pa'i lha rnams bdag nyid la gzhug par bya'o / /
de nas snying po dang /
nye ba'i snying po dang /
rkang pa brgyad pa rnams dang bstod pa byas nas / /
sdig pa bshags pa la sogs pa dang /
bsam gtan dang bzlas pa dang smon lam gdab pa la sogs pa bya ste /
lhag pa dang chad pa bshags pa'i don du yi ge brgya pa gdon no / /
de nas oM yo ga shud+d+haH sarba d+harmA yo ga shud+d+ho\u0f85haM zhes pa'i sngags sngon du song bas /
pad+ma'i lag skor gyis mnyes par byas /
phyag rgya bkrol nas 'khyud pa'i phyag rgyas se go la gtogs te sa la reg nas /
oM muHzhes pa'i sngags brjod cing gshegs su gsol ba dang /
lha de nyid bdag la bcug ste de nas maN+Dal gyi re khA rnams phyag par bya zhes pa'o / /
cho ga de ltar rim pa gnyis pa la sogs pa rnams kyi bsgom pa'i rim pas lha mo rnams la mchod pa bdag nyid kyis go bar bya'o / /
de nas lag pa mchod pa'i rim pa brjod par bya ste /
tshogs kyi 'khor lo la sogs par bdag nyid 'dod pa'i lha'i rnal 'byor dang ldan pa'i sngags pas lag pa g.yon pa'i mthe bo dang /
mdzub mo dang /
gung mo dang /
srin lag dang /
mthe chung dang /
mthe bo'i gdong rnams la rim pa ji lta ba bzhin rdo rje sems dpa' dang /
rnam par snang mdzad dang /
'od dpag med dang /
mi bskyod pa dang /
rin chen 'byung ldan dang /
don yod grub pa'i rang bzhin rnams te /
oM haH /
na maHhi /
swA hA hu /
bau ShaT he /
hUM hUM hoH /
phaT haM zhes pa'i sngags rnams dgod par bya'o / /
de nas lag mthil du skad cig gis pad+ma dmar po 'dab ma lnga pa gcig bskyed la / /
de'i lte bar oM baM dmar mo rdo rje phag mo'i rang bzhin blta'o / /
shar phyogs dang /
byang phyogs dang /
nub phyogs dang /
lho phyogs dang /
me mtshams kyi 'dab ma rnams la rim pa ji lta ba bzhin du mtshan mo ma dang /
rmongs byed ma dang /
bskyod byed ma dang /
skrag byed ma dang /
gtum mo rnams kyi rang bzhin /
haM yoM /
hriM moM /
hreM hriM /
hUM hUM /
phaT phaT ces pa rnams kyi sa bon rnams ni so so'i kha dog ltar blta'o / /
de ltar lag par gnas pa'i sa bon rnams kyi gzugs rnams lag pa'i mthil du'am 'khor lo gsum yongs su gsal bar bsgom par bya'o / /
de nas lag pa'i mthil la gnas pa'i yi ge rnams rim pa ji lta ba bzhin du dag par byas pa'i myos byed kyis byugs te /
lag pa'i mthil la rnal 'byor ma rnams rab tu brtan par bsgoms la /
zhu ba'i de nyid la sogs pa'i yi ge gsum mam rkang pa brgyad pa'i sngags kyis dbul bar bya'o / /
de ltar yang dag par mchod nas cho ga lhag pa dang chad pa bshags par bya ste /
rdo rje rnal 'byor mas byin gyis brlab pa'i don du de bya ba la sogs pa gsol ba gdab par bya'o / /
lag pa'i mthil la gnas pa'i rdzas de rnams rdzas gzhan gyi steng ngam gzhan du gzhag go / /
lag pa'i mthil la sogs pa'i rdzas de nyid srin lag gis blangs te /
gsum du byug cing yi ge gsum brjod de /
de nyid la gnas pa'i lha tshogs rang nyid la gzhug par bsam mo zhes pa'o / /
gal te 'di lta yang de sngon gyi cho ga la lag pa g.yon pas dag par byas la chang dang bcas pa'i srin lag gis sa gzhi la g.yon skor gyis gru gsum du'o / /
de'i dkyil 'khor du snying ga'i sa bon las bton pa las rdo rje rnal 'byor ma dur khrod brgyad kyi dbus na bzhugs par bltas la bza' rgyu la sogs pa bdud rtsi lnga la sogs pa yongs su dag pa yi ge gsum mam rkang pa brgyad pas phul nas /
thod pa'i snod kyi chang bdud rtsi'i rang bzhin srin lag dang mthe bos blangs la /
bcom ldan 'das ma la yi ge gsum dang snying po dang /
nye ba'i snying po dang /
rkang pa brgyad pa rnams kyis yang dag par mnyes par bya'o / /
dur khrod kyi lha rnams yi ge gsum gyis mnyes par bya'o / /
de ltar yang dag par mchod nas cho ga lhag pa dang chad pa bshags pa'i don du yi ge brgya pa brjod de lha rnams kyis byin gyis brlab pa'i don du snga ma ltar gsol ba gdab pa byas nas /
oM yo ga shud+d+haH sarba d+har rmA yo ga shud+d+ho\u0f85haM zhes brjod de /
sngon du gsungs pa'i pad+ma'i lag skor la sogs pa byas /
de nas nang gi sbyin sreg gi cho ga'i rim pa bya'o / /
de nas oM AH uts+tshiSh+Ta badzra a d+hi tiSh+Tha i maM pa liM hUM hUM hUM phaT swA hA /
zhes pa'i sngags kyis byin gyis brlabs la phyi rol du lhag ma'i gtor ma sbyin par bya'o / /
bdag gis 'di nyid byas pa las ni byung ba yi / /
bsod nams ston ka'i zla ba'i 'od zer bzhin du dkar / /
de yis rnam rtog nyes pa ma lus rab bcom nas / /
rdo rje lha mo dpal gyi go 'phang thob par shog /
bi rU pa'i gdams ngag gi brgyud pa shrI u ma pa ti dat+ta'i zhabs kyis mdzad pa'i rdo rje rnal 'byor ma'i sgrub thabs rdzogs so // //
rgya gar gyi paN+Di ta mkhas pa chen po wA gI shwa ra gup+ta pA da dang /
lo tsA ba dge slong chos rab gnyis kyis bsgyur cing zhus te gtan la phab pa // //
