rgya gar skad du /
Ar+ya b+haT+TA ra ka many+dzu srhI pa ra ma artha stu ti nA ma /
bod skad du /
'phags pa rje btsun 'jam dpal gyi don dam pa'i bston bstod pa zhes bya ba /
'jam dpal gzhon nur gyur pa la phyag 'tshal lo / /
byon ba ma lags bzhud mi mngar / /
bzhengs ba ma lags bzhugs mi mnga' / /
'jig rten pa las shin tu 'das / /
tshig las 'das pa'i spyod yul lags / /
mgon po khyod la ji ltar bstod / /
'on kyang 'jig rten btags rten gyis / /
khyod ni ci 'dra de bzhin du / /
bdag gis gus pas bla ma bstod / /
ngo bo nyid kyis ma skyes te / /
khyod la skye ba yong mi mnga' / /
mgon po gshegs dang byon mi mnga' / /
dngos med khyod la phyag 'tshal bstod / /
khyod la dngos dang dngos med min / /
chad pa ma lags ther zug min / /
khyod rtag ma lags mi rtag min / /
gnyis med khyod la phyag 'tshal bstod / /
dmar dang ljang dang le brgan dang / /
ser dang dkar dang gnag ma lags / /
khyod la kha dog yong mi mnga' / /
mdog bral khyod la phyag 'tshal bstod / /
khyod ni che dang chung ba dang / /
sbom dang phra ba khyod min te / /
ring dang thung ba'i khams ma lags / /
tshad med khyod la phyag 'tshal bstod / /
shes pas srid la mi gnas shing / /
snying rjes zhi la mi gnas te / /
mya ngan 'das dang 'khor mi gnas / /
mi gnas khyod la phyag 'tshal bstod / /
chos rnams kun la mi gnas shing / /
chos kun rtogs par thugs su chud / /
mchog tu zab pa nyid brten pa / /
zab pa khyod la phyag 'tshal bstod / /
de ltar bstod na bstod bgrang gi / /
gzhan du khyod la ji ltar bstod / /
chos rnams thams cad stong pa la / /
su la bstod cing su yis bstod / /
mtha' ma mchis shing dbus ma mchis / /
gzung dang 'dzin pa rnam spangs pa'i / /
rtog bral khyod la phyag 'tshal bstod / /
bla ma mgon po 'jam dbyangs kyi / /
don dam yang dag mtshan brjod pa'i / /
bsod nams 'di yis 'jig rten 'di / /
bde bar gshegs pa 'dra bar shog /
'phags pa rje btsun 'jam dpal gyi don dam pa'i bstod pa zhes bya ba slob dpon chen po klu sgrub kyi zhal snga nas mdzad pa rdzogs so //
