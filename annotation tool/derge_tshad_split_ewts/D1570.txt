@## / /
rgya gar skad du /
badzra yo gi nI sA d+ha naM nA ma /
bod skad du /
rdo rje rnal 'byor ma'i sgrub thabs zhes bya ba /
rje btsun dpal rdo rje phag mo la phyag 'tshal lo / /
dang por rnal 'byor pa blo dang ldan pas theg pa chen po gsang sngags kyi don gang dang gang du bsdu ba de sngon du shes par bya ste /
chos thams cad ni lung dang bcas pa /
lung de yang gdams ngag dang bcas pa /
gdams ngag de yang brgyud pa dang bcas pa /
brgyud pa de yang byin rlabs dang bcas pa /
de rnams ni theg pa chen po gsang sngags kyi dngos grub nye bar thob pa'i rgyu'o / /
de'i rjes la bla ma'i zhal las rten gyi gang zag gcig gi cha rkyen shes par bya /
sgrub pa'i dus ni mar ngo'i tshes bcu'am /
yar ngo'i tshes bcu'am gnam stong ngo / /
yid dang mthun pa'i gnas ni dang po byin rlabs can gyi gnas nyid du brtag par bya'o / /
de'i rjes la gnas bsrung bar bya'o / /
de nas rnal 'byor pa stan bde bar 'dug ste /
dgon pa kha nub tu blta ba'am /
yang na rnal 'byor pa kha nub tu blta /
yang na nub tu blta ba'i mos pa bya /
de ni dang po u rgyan nas dar ba dang / /
dngos grub nye bar 'thob pa'i rgyu'o / /
de'i rjes la pad+ma b+ha ny+dza na dum bu gcig pa'am /
gnyis pa'am /
gsum pa'am /
rin po che'i snod gang yang rung ba dpa' bo'i btung bas gang ba de'i nang du bdud rtsi'i ri lu blugs par bya'o / /
de nas mdun du bzhag la rnal 'byor pas phung po dang khams dang skye mched sgyu ma rmi lam lta bu skad cig gis dmigs par bya / /
de nas lag pa g.yas g.yon gnyis la a dang raM gnyis yongs su gyur pa las /
nyi zla gnyis ni bsam par bya'o / /
de'i dbus su e waM gnyis kyi mtha' ma A li kA lis bskor ba bsam par bya'o / /
de rnams 'od du zhu ba bdud rtsir gyur pa snod du blugs / /
de nas snod de lag pa g.yas su blangs la g.yon pa'i srin lag gis chos 'byung gi dbus su baM bri /
oM AHhUM /
gsum gyis byin gyis brlab /
srin lag g.yon pas bdud rtsi'i zer ma phyogs bcur gtor /
de'i tshe sku gsung thugs kyi sngags bzlas /
bdud rtsi'i zer ma de mkha' 'gro ma'i bdag nyid 'phro bar bsam /
des bgegs dang bar du gcod pa thams cad bsal la gnas pa dang rnal 'byor byin gyis brlab /
de'i rjes la bdud rtsi myangs la /
oM AHhUM /
gsum gyis sku gsung thugs byin gyis brlab po / /
de'i rjes la skye mched drug byin gyis brlab pa ni /
oM baM badzra bA rA hI lte ba la'o / /
haM a mi ni snying gar ro / /
hraM moM mo hi ni kha la'o / /
hreM hriM tsa la ni mgo la'o / /
hUM hUM saM trA sa ni spyi gtsug tu'o / /
phaT phaT tsaN+Di ka ni lus thams cad la'o / /
de rnams kyi go cha bya'o / /
mdun du maN+Dal gru bzhi'i dbus su zlum por byas la /
tsan+dan dmar po la sogs pa'i dri zhim po rnam pa sna tshogs dang gong du dpa' bo'i btung ba byug par bya /
lag pa g.yon pa'i srin lag gi dbus su chos 'byung nyis brtsegs kyi gzugs bri /
chos 'byung gi dbus su baM bri /
me tog gcig dbus su bzhag la bsrung bar bya /
oM rak+Sha rak+Sha hUM hUM phaT swA hA /
zhes so / /
de nas sems bskyed par bya'o / /
de'i rjes la me tog sngon ma blangs la go cha'i sngags kyis rim pa bzhin du me tog bkram /
dbus su rdo rje rnal 'byor ma'i sku rgyan cha lugs dang ldan pa ji lta ba bzhin du dmigs par bya /
mtha' ma lha mo drug ni dmar dang /
ser dang nag dang sngo dang ljang dang dud ka'o / /
de yang zhal gcig phyag gnyis na rdo rje gri gug dang thod pa dang kha T+wAM ga bsnams pa /
zhabs g.yas brkyang g.yon bskum pa'i tshul du rgyan dang ldan par dmigs pa bya /
de'i rjes la phyag 'tshal /
mchod pa dbul /
mchod pa'i sngags ni /
oM AHhUM /
ar+g+haM pra tI ts+tsha hUM swA hA /
oM badzra puSh+pe AHhUM swA hA /
oM badzra d+hU pe AH hUM swA hA /
oM badzra A lo ke AHswA hA /
oM badzra gan+d+he AHhUM swA hA /
oM badzra nai bid+ya AHhUM swA hA /
zhes mchod pa byas la sdig pa bshags pa dang /
phyis mi bgyid pa'i sdom pa 'dzin pa dang /
gzhan gyi dge ba'i rtsa ba la rjes su yi rang ba dang /
rang gi dge ba'i rtsa ba byang chub tu bsngo ba dang /
skyabs su 'gro ba dang /
lam 'dzin pa dang /
byang chub tu sems bskyed pa dang /
chos kyi 'khor lo bskor bar bskul ba dang /
mya ngan las mi 'da' bar gsol ba gdab pa dang lus dbul ba ni phyi'i mchod pa'o / /
gsang ba'i mchod pa ni gong gi bdud rtsi la sogs pas rtsa ba'i sngags dang go cha dang rkang pa brgyad pa'i sngags kyis mchod par bya'o / /
oM na mo b+ha ga ba te badzra bA rA hI /
Ar+ya a pa rA dzi te trai lo kya mA te ma hA bid+ye shwa ri /
sarba b+hU ta b+ha yA ba he ma hA badzre /
badzre A sa na a dzi te a pa rA dzi te /
ba shaM ka ri ni ne tra b+h+rA ma Ni /
ro Sha Ni kro d+he ka rA li ne /
trA sa ni mA ra Ni su pra b+he da ni pa rA dza ye /
bi dza ye dzam+b+ha ni stam+b+ha ni mo ha ni /
badzra thA rA hI ma hA yo gi nI kA me shwa ri kha ge / /
pro taM ge / /
ha na ha na /
prA NA na /
king ki NI khing khi ni /
d+hu na d+hu na /
badzra ha ste /
sho Sha ya sho Sha ya /
badzra ka pA la kha T+wAM ga d+hA ri Ni /
ma hA bi shi ta mAM sA sa ni /
ma nu Sha an+t+ra prA br-i te /
sA n+ni d+h+ya na ra shi ro / /
mA la gran+thi ta d+hA ri ni /
sum+b+ha ni sum+b+he /
ha na ha na sA pA Ni /
sarba pA pa satA nAM /
sarba pa shu nAM /
ma hA mAM sa /
ts+tshe da ni kro d+ha mU rti /
daM Sh+d+ra ka rA si ni /
ma hA mu dre /
sh+'+ri he ru ka de ba s+ya /
a gra sa ma hi ShI /
sa ha swa shi re /
sa ha sa b+ha ha ba /
sa ta sa ha sra na ne /
dz+wa li ta te dza s+ya /
dz+wa la mu khi /
ping+ga la lo tsa ni /
badzra sa rI re /
badzra A sa ne /
mi li mi li /
ti mi li ti mi li /
he he hUM hUM /
kha kha /
d+hu ru d+hu ru d+hu ru d+hu ru /
mu ru mu ru /
a dwe te /
ma hA yo gi nI /
pa Shi ta /
sid+d+hi dreM d+haM dreM d+haM /
graM graM /
he he ha ha /
b+he me ha sa ha sa /
bI ra hA hA /
ho ho hUM hUM /
tre lo kya bi nA sha ni /
sha ta sa ha sra ko Ti ta thA ta pa ri wA re / /
hUM hUM phaT /
seM ha rU pe khaHga dza rU pe gaHtrai lo kya da ri /
sa mu dra me kha le gra sa gra sa /
hUM hUM phaT /
bI ra a drai ta hUM hUM phaT /
ha ha ma hA pa shu /
mo ha ni yo gI shwa ri twaM badzra DA ki nI /
sarba lo kA nAM ban+d+ha ni sa d+ya pra d+ya ya ka ri Ni /
hUM hUM phaT /
b+hUM ta trA sa ni /
ma hA bI rai ba ra ma sa d+d+hi yo gI shwa rI hUM hUM phaT swA hA /
lha mo'i phreng ba'i sngags ring 'di ni rkang pa brgyad pa mchod pa'i sngags so / /
sngags 'dis mchod pa byas nas / /
de'i rjes la tshangs pa'i gnas bzhi bsgom par bya ste /
dang po sems can gyi don du bskul ba ni byams pa'o / /
de nas 'khor gyi lha mo rnams khams gsum gyi sems can gyi don du spros te /
sems can thams cad sdug bsngal dang bral bar byas nas thar pa mya ngan las 'das pa la bkod pa ni snying rje'o / /
de nas lha mo rnams kyis khams gsum gyi sems can thams cad 'khor lo bde mchog gi go 'phang thob par byas nas gdan la byon pa ni dga' ba'o / /
de nas lha mo de rnams gtso mo la 'dus gtso mo ni sa bon la 'dus /
sa bon de nyid rnal 'byor pa la 'dus so / /
de'i rjes la dag pa rnam pa gsum bsgom par bya'o / /
oM swa b+hA ba shud+d+haHsarba d+harmAHswa b+hA ba shud+d+ho\u0f85haM /
chos thams cad rang bzhin gyis rnam par dag pa'o / /
oM yo ga shud+d+haHsarba d+harmA yo ga shud+d+ho\u0f85haM /
rnal 'byor rang bzhin gyis rnam par dag pa'o / /
oM badzra shud+d+haHsarba d+harmA badzra shud+d+ho\u0f85haM /
rdo rje rang bzhin gyis rnam par dag pa'o / /
de ltar dag pa gsum bsgom pa ni btang snyoms te / /
rgyud bsod nams kyi tshogs la 'bras bu ye shes kyi tshogs kyi rgyas btab pa zhes bya'o / /
de rjes stong nyid bdag nyid las / /
chos 'byung phyag rgya bsgom par bya / /
de'i dkyil du baM yongs su gyur pa las / /
rdo rje phag mo bsgom par bya / /
dam tshig sems dpa' gsal nas ni / /
dam tshig sems dpa'i lte ba ru /
chos 'byung nyis brtsegs bsgom par bya / /
de dkyil sa bon yi ge las /
'od zer rnams ni 'phro bar bsam / /
ye shes 'khor lo spyan drangs la / /
mdun gyi nam mkhar bsgom par bya / /
dam tshig sems dpa'i sku las ni / /
lha mo drug po spros pa yis / /
ye shes 'khor los dbang bskur nas / /
mchod pa rnams ni dbul bar bsam / /
de rjes lha mo rnams ni tshur 'dus nas / /
ye shes 'khor lo gzhug par bya / /
dzaHzhes bya bas dgug hUM gis gzhug /
baM gyis bcing /
hoHsa mnyes par bya /
ye shes 'khor lo bcug rjes ni /
me dang me ni bsres pa'am / /
chu dang chu ni bsres pa bzhin / /
de yi bdag nyid bsgom par bya / /
de rjes phyi yi rim pa ni / /
gsal bar yongs su bsgom par bya / /
gnas gsum pa ni lhag gis gsal bar bsgom / /
srin po'i lam ni cung zhig bsdams / /
chos sku'i ngo bo nyid ni 'od zhu bas /
bde ba chen pos yongs su gang / /
de tshe bde stong zung 'jug gis / /
khams gsum pa ni ro gcig pa / /
phyag rgya chen po ma lus don / /
gsal bar yongs su bsgom par bya / /
mthar thug 'bras bu thob par 'gyur / /
mnyam par gzhag pa'i shes pa'o / /
rjes thob bde stong gnyis kyi ngang nyid las / /
rtog bral longs spyod sku ni gsal bar bsgom / /
de rjes do li ltar ni bzlas par bya / /
btu yig rnams kyis sngags rnams dag par bya / /
bzlas pa'i sngags ni sku gsung thugs kyi bzla / /
sku gsum phyag rgya rgyan dang gdan bcas pa / /
de rnams rnam par dag pa'i rim pa ni / /
gzhan don bla ma'i zhal las shes par bya / /
de rjes gtor ma la sogs bya ba ni / /
snod ni yongs su dag pa las / /
ka pA la'am rin chen snod / /
sha lnga dang ni bdud rtsi lnga / /
de rnams kyi ni sa bon no / /
go ku da ha na /
b+hUM AM dzrIM khaM hUM / /
de nas me rlung sbyor ba bya / /
yo las rlung gi 'khor lo / /
raM las me'i dkyil 'khor kaM las thod pa gsum / /
a las ka pA la / /
de'i nang du gong gi yi ge rnams ni bsam /
de'i steng du kha T+'+waM ga mgo thur du blta ba / /
yu ba la oM rked pa la /
AHrtsa mo la hUM /
de rnams kha sbyor yi ge bsgom par bya / /
de rjes de rnams sbyangs nas ni / /
ye shes bdud rtsi'i bdag nyid bsgom par bya / /
zla ba'i dkyil 'khor kha leb byas nas ni / /
'jig rten 'jig rten las 'das pa'i / /
mgron rnams spyan ni drang bar bya / /
lce la rdo rje'i sbu gu bsam / /
zla ba'i dkyil 'khor btsal nas ni / /
ye shes bdud rtsi gsol bar bsam / /
'jig rten 'das pas gsol rjes la / /
'jig rten pa la dbul bar bya / /
de rjes gnas skyong 'byung po rnams la sbyin / /
'dod pa'i don rnams bsgrub don du / /
de rnams la ni gsol ba gdab / /
de nas rnal 'byor ma'i yi ge brgya pas / /
mgron rnams gshegs su gsol bar bya / /
gtor ma'i sngags ni /
'di lta ste / /
oM badzra a ral+li ho /
dzaHhUM baM hoHbadzra DA ki n+yA /
sa ma ya s+t+waM dr-i sh+ya ho / /
rdo rje thal mo kha gyen du phye la nam phyed na gtor ma sbyin no / /
oM kha kha khA hi khA hi /
sarba yak+Sha rAk+Sha b+hU ta pre ta pi shA tsa un mA da /
a pa smA ra DA ka DA ki n+ya /
da ya i daM ba liM /
gr-ih+Na n+tu sa ma yaM ra k+Sha n+tu /
sarba sid+d+hi m+me pra yats+tsha thA /
ya thai baM ya the b+TaM b+hu ny+dza tha /
pi pa tha mA ti kra ma tha /
ma ma sarba ka ra /
sat+su kha bri br-i d+da ye /
sa hA yi ka b+ha wAM tu hUM phaT phaT swA hA /
gtor ma'i sngags so / /
oM badzra yo gi nI sa twa sa ma ya /
ma nu pA la yaM badzra yo gI nI sa twa twe no pa tiSh+Ta /
dr-i D+ho me b+ha ba /
su po Sh+yo me b+ha ba /
su to Sh+yo me b+ha ba /
a nu ra k+to me b+ha ba /
sarba sid+hi m+me pra yats+tsha /
sarba karmA su /
tsame tsat+ta shri yaHku ru hUM ha ha ha ha hoHb+ha ga bAn sarba ta thA ga ta badzra yo gi nI mA me mu ny+tsa /
badzri d+ha pa ma hA sa ma ya sa twa AHrdo rje rnal 'byor ma'i yi ge brgya pa'o / /
rdo rje rnal 'byor ma'i sgrub thabs /
slob dpon chen po dzA lan+d+ha ra bas mdzad pa rdzogs so //
