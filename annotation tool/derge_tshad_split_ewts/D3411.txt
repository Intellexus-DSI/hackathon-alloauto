@## / /
rgya gar skad du /
shrI khar+sa pA Ni sA d+ha naM /
bod skad du /
dpal khar+sa pA Ni'i sgrub thabs /
dpal ldan khar+sa pA Ni la phyag 'tshal lo / /
'dir dge bsnyen dge byed ces bya ba dge ba'i las la brtson zhing snying rje dang ldan pa zhig yod par grags pa des /
po ta la ker 'gro bar brtsams te chas nas kha Di maN+Da la khar+sa pA Ni zhes grags pa'i grong zhig yod par bsdad pa na /
der bcom ldan 'das 'phags pa 'jig rten dbang phyug gis gnang ba byin te /
khyod rang ma 'gro bar 'dir rnam par snang mdzad mngon par byang chub pa'i rgyud kyi rgyal po'i rim pas nga'i sku gcig gyis dang /
des sems can thams cad kyi don chen por 'gyur ro zhes gsungs nas /
de nas des bcom ldan 'das kyi sku gcig myur du bzhengs so zhes thos so / /
de la bcom ldan 'das bsgrub pa'i phyir lta ba phun sum tshogs na dge slong mchog gi tshul khrims nyams kyang sla'o /
lta ba nyams pa ni de lta ma yin no / /
'dir de la re zhig chos thams cad bdag med par rnam par bltas nas rnam par rtog pa mtha' dag spangs te /
brtse ba'i bsam pas kye ma sems can 'di rnams nyon mongs pa la sogs pa'i las kyi bar du gcod pas sdug bsngal ba ste /
de la skye ba dang /
rgas pa dang /
nad dang /
'chi ba'i sdug bsngal rnams kyis shin tu mnar ba dang ldan pa'i sems can rnams dpag tu med pa'i sdug bsngal bar gyur pa rnams la /
de'i phyir bdag nyid 'jig rten dbang phyug bsgrubs te /
de rnams kyi sdug bsngal thams cad bsal zhing /
thams cad mkhyen pa'i ye shes la dgod par bya'o zhes dam bcas nas /
rang gi snying gar paM yig las skyes pa'i pad+ma 'dab ma stong gi lte ba'i dbus su a yig las skyes pa'i zla ba'i dkyil 'khor gyi steng du oM tAM suM b+h+riM haM zhes pa'i sa bon lnga bkod la /
de rnams kyi 'od zer gyis yang dag par bskul zhing bla ma dang sangs rgyas dang /
byang chub sems dpa' rnams gdan drangs te /
mdun gyi nam mkha'i mthil du bzhugs nas phyag dang /
mchod pa dang /
sdig pa bshags pa dang /
gsum la skyabs su 'gro ba la sogs pa mchod pa rnam pa bdun nam bcu gcig byas te /
byams pa dang snying rje dang /
dga' ba dang /
btang snyoms te tshangs pa'i gnas bzhi bsgom par bya'o / /
de nas oM shU n+ya tA dz+nyA na badzra swa b+hA wa At+ma ko\u0f85haM zhes brjod pas stong pa nyid kyi byang chub tu byas nas bcom ldan 'das spyan ras gzigs dbang phyug gi rnal 'byor du bdag nyid byas te /
de yang ston ka'i zla ba bzhin du dkar zhing ral pa'i cod pan 'od dpag med kyi dbu la brgyan cing /
rgyan thams cad kyis brgyan pa /
rin po che dang /
seng ge'i gdan gyi steng na pad+ma 'dab ma stong la rol pa'i tshul gyis bzhugs pa /
zhal gcig phyag gnyis pa /
g.yon pad+ma bsnams pa /
g.yas na bdud rtsi'i chu rgyun 'bab pa'i mchog sbyin pa'o / /
mdun na sgrol ma sems dpa'i skyil krung gis bzhugs pa /
gser sngon po'i mdog lta bu dkar zhing mkhregs la mtho ba /
rgyan thams cad kyis brgyan pa /
phyag gnyis na ut+pal sdong bu dang bcas pa bsnams shing spyan gyis gzigs pa'o / /
de'i rjes su nor bzangs gzhon nu gser 'bar ba lta bu rin po che'i rgyan dang /
rin po che'i cod pan can /
phyag g.yon na ka pA li bsnams shing thal mo sbyar ba'o / /
de'i rjes su khro gnyer can ral pa'i cod pan steng du brdzes pas brgyan pa /
gser 'bar ba lta bu na bza' dmar po yongs su bsnams pa /
phyag g.yas pa phyag 'tshal ba'i tshul du byas pa /
gzhan na bgrang phreng 'dzin pa /
g.yon pa dag gis dbyu gu rtse gsum dang /
ril ba spyi blugs bsnams pa /
de'i rjes su rta mgrin dbu skra dmar ser gyen du 'bar ba /
sku mdog dmar po klu'i rgyan dang ldan pa /
lto ba 'phyang zhing stag gi pags pa'i na bza' bsnams pa /
phyag na dbyug pa bsnams pa /
de bzhin du lnga'i bdag nyid bcom ldan 'das 'khor dang bcas pa bsgom par bya'o / /
de nas maN+Dal byas te cho ga 'dis mchod par bya'o / /
de nas dang po maN+Dal byas nas bsrung ba bya ste /
oM ma Ni d+ha ri badzri Ni ma hA pra ti sa re rak+Sha rak+Sha maM hUM phaT swA hA /
oM badzra re khe hUM /
maN+Dal gyi sngags so / /
oM A gats+tsha b+ha ga wAn maN+Dal la ka siM hA sa ne oM AHzhes pa'i sngags brjod nas gsol ba gdab par bya ste /
maN+Dal gyi dbus su seng ge'i gdan gyi steng du pad+ma 'dab ma stong la bzhugs pa /
lnga'i bdag nyid mchod par bya'o / /
de la mchod pa'i sngags ni /
oM badzra puSh+pe hUM /
oM badzra d+hU pe hUM /
oM badzra gan+d+he hUM /
oM badzra A hA re hUM /
mchod cing bstod de sngags bzlas par bya'o / /
oM sarba ta thA ga ta pU dza me g+ha pra sa rA mu he hUM /
mchod pa byin gyis brlab pa'i sngags so / /
oM A tAM b+h+rIM haM phaT swA hA /
oM sarba ta thA ga ta pU dza la li ta na mi raita na mA mi b+ha ga wAn taM dzaHhUM baM hoHpra hoHpra tIts+tsha ku su ma any+dza lan nA tha ho /
zhes pa ni phyag 'tshal ba'i sngags so / /
oM muHswA hA zhes pa ni gshegs su gsol ba'i sngags so / /
oM kha kha khA hi khA hi /
gr-ih+Na gr-ih+Na tu sarba b+hU ti kA i maM ba liM swA hA /
zhes pa ni gtor ma'i sngags so / /
de nas mchod pa rtsom pa'i dus su de bzhin du brjod nas sems sbyang bar bya'o / /
gang yang spyod pa ngan pa rnams /
bdag gis spang zhing sangs rgyas dang /
byang chub sems dpa'i bslab pa rnams la bslab po / /
bdag gis ji srid nus pas mchod pa bsgrub po / /
gang yang mi bya ba ni de yang 'dod chags las skyes pa dang /
zhe sdang las skyes pa dang /
gti mug las skyes pa'i mi dge ba'i rtsa ba rnams so / /
'dir thams cad de bzhin du sems can 'dod chags dang /
zhe sdang dang /
gti mug gi bsam pa can rnams dang /
de bzhin du 'dod chags las skyes pa'i dge ba'i rtsa ba ni klu'i rgyal po dga' bo dang nye dga' bo dag go / /
zhe sdang las skyes pa ni rA ma Na'o / /
gti mug las skyes pa ni gnod sbyin rnam thos sras so / /
de'i phyir 'dod chags dang /
zhe sdang dang /
gti mug la sogs pa yongs su spangs nas sems sbyangs te /
thams cad de bzhin du snying rje'i sems kyi rang bzhin gyis sbyin pa la sogs pa'i dge ba'i rtsa ba rnams bya'o / /
slob dpon dge byed kyis mdzad pa'i khar+sa pA Ni'i sgrub thabs rdzogs so //
