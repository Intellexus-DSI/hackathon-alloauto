@## / /
rgya gar skad du /
siM ha nA da sA d+ha naM /
bod skad du /
seng ge sgra'i sgrub thabs /
rje btsun seng ge sgra la phyag 'tshal lo / /
rnal 'byor pas dang por kha bsang ba la sogs pa byas nas /
stan bde ba la 'dug ste /
rang gi snying gar nyi ma'i dkyil 'khor la a yig bltas nas mdun du bla ma dang /
sangs rgyas la sogs pa gdan drangs nas /
sdig pa bshags pa la sogs pa bya'o / /
de nas stong pa nyid mngon du byas shing byin gyis brlabs nas smon lam rjes su dran par bya'o / /
de nas AHyig yongs su gyur pa las hUM yig /
de yongs su gyur pa las zla ba'i steng du /
oM yig yongs su gyur pa las pad+ma dmar po /
de'i steng du AHyig yongs su gyur pa las seng ge dkar po /
de'i steng du zla ba la hrIHlas byung ba'i rje btsun seng ge sgra dkar po /
ral pa'i cod pan can /
spyan gsum pa /
phyag gnyis pa /
dka' thub kyi cha lugs 'dzin pa /
rgyal po chen po rol pa'i stabs kyis bzhugs pa /
phyag g.yon na pad+ma langs pa'i steng na 'bar ba'i ral gri gyen du 'phyar ba /
g.yas na sbrul dkar pos dkris pa'i rtse gsum dkar po bsnams pa /
g.yon na me tog dri bzang po sna tshogs pas gang ba'i thod pa dkar po /
'od dpag tu med pas dbu brgyan cing /
de bzhin gshegs pa lnga 'phro ba sprul pa'i sku chen po bsgom par bya'o / /
bzlas pa'i sngags ni /
oM AHhrIHsiM ha nA da hUM phaT ces so / /
na mo rat+na tra yA ya /
na maHAr+yA ba lo ki te shwa rA ya /
bo d+hi satwA ya /
ma hA satwA ya /
ma hA kA ru Ni kA ya /
tad+ya thA /
oM a ka Te /
bi ka Te /
ni ka Te /
ka TaM ka Te /
ka ro Te /
ka ro TaM /
bIr+ya swA hA /
'di rnams 'phags pa spyan ras gzigs dbang phyug gi mdun du sngar sa la ma lhung ba'i ba'i lci ba blangs nas maN+Dal brgyad byas te /
maN+Dal so so la lan bcu gsum bzlas par bya'o / /
de nas lan bdun pa'i lci ba lhag ma la mngon par bsngags nas /
nad pa la nye bar byug par bya'o / /
nad thams cad nye bar zhi bar 'gyur ro / /
gal te nyi ma bdun nam /
bcu gsum mam /
nyi shu rtsa gcig tu byas na mtshams med pa lnga byas pas kyang 'grub par 'gyur ro / /
gal te ma grub na de'i tshe ngas mtshams med pa lnga byas par 'gyur ro / /
seng ge sgra'i sgrub thabs rdzogs so /
[ ]
