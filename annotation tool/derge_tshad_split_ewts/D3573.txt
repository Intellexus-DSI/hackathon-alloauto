@## / /
rgya gar skad du /
ku ru kul+le sA d+ha naM /
bod skad du /
ku ru kul+le'i sgrub thabs /
'phags ma rigs byed ma la phyag 'tshal lo / /
de nas sngags pas skyes pa dang bud med dbang du bya bar 'dod pas /
dkar po'i tshes gcig nas brtsams nas /
thun mtshams gsum du nyi ma so so la khri phrag re bzlas par bya'o / /
bcom ldan 'das ma'i sku la na bza' dmar po rnams dbul bar yang bya'o / /
de la rim pa 'dis rang gi snying gar nyi ma la gnas pa'i hrIHdmar po las skyes pa'i chu skyes dmar po 'dab ma brgyad pa sdong po las skye gnas kyi mthar thug par son pa rnam par bsams la /
de'i 'dab ma brgyad pa rnams su bung ba brgyad de /
A I U r-I l-I ai au aH /
zhes pa'i dbyangs brgyad yongs su gyur pa las shin tu dga' ba rgyas shing khro ba kha dog dmar po rim pa bzhin du gnas pa rang gi sna bug gi rlung gis bskul bar bltas la /
rang gi sna bug g.yon nas 'thon te /
bsgrub bya'i sna g.yas kyi bu ga nas rab tu zhugs te /
des pad+ma'i sdong bu gsar pa rnams rnyings nas /
a i u r-i li e o aM zhes pa'i dbyangs yig thung ngu brgyad bsams la /
de yongs su gyur pa las rna ba'i rtsar bkang ba'i ut+pal dmar po'i mde'u can gyi mda'i tshogs kyis bsgrub bya'i pad+ma'i ze'u 'bru phug nas /
de 'gyel zhing mda'i sgras sna bug g.yon pa'i bu ga nas 'thon te rnal 'byor pa'i sna bug g.yas nas rang gi snying ga nas zhugs par rnam par bsam par bya'o / /
phyi nas ut+palI dar pas ske bcings nas lcags kyus skye gnas phug cing btsir nas 'od zer rab tu 'bar bas gzhan gang zhig dbang du byas te /
de la zhon nas de'i dga' ba'i sngags bzlas par bya'o / /
oM ku ru kul+le hrIHche ge mo bdag gi dbang du gyis shig swA hA zhes so / /
bung ba'i sbyor bas nyi ma bdun gyis 'grub par 'gyur ro / /
ku ru kul+le'i sgrub thabs rdzogs so //
[ ]
