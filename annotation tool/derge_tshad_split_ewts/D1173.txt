@## / /
rgya gar skad du /
si ha nA da lo ke shra ra b+han+TA ra kas+ya stu ti /
bod skad du /
rje btsun 'jig rten dbang phyug seng ge sgra la bstod pa /
'phags pa 'jig rten dbang phyug la phyag 'tshal lo / /
srid pa'i gnas ni grangs bral bgrang 'dod 'dir khyod la / /
'od ldan snyan ngag mkhan po ches cher dga' ba'i gtam / /
yon tan tshogs brjod de ltar bdag ni blo ngan yang / /
'gro ba gnyis su mngon bstod sar pa'i tshig dag 'god / /
rgya chen srid pa'i pha rol byang chub ston mdzad pa / /
dus ring thang gcig bzhin du byas te brtse bas sku bzung nas / /
sems can gnas pa ma lus kun mkhyen de nyid la 'god mdzad / /
'gro ba'i mgon po brtse ldan seng ge'i sgra de rgyal gyur cig /
gang tshe ri bong mtshan ma mkha' la 'od dang 'gro ba mtshon / /
gang gang chos mkhas sgrub byed bi shwa karma bzhin / /
ma lus dkar ba'i snying po nyams dga'i dngos mdzad pa / /
de yang seng ge'i sgra ste 'od zer 'phro zhing rgyal gyur cig /
dbu la rin chen 'bar ba 'bad pas gnas par mdzad pas ci / /
legs byas rang bzhin sgron me 'di ni nyer 'dzin mdzad pa lags / /
de ltar gang zhig lag 'gro lta bu'i the tsom bdud ni 'joms / /
pha rol rgol las rnam rgyal seng ge'i sgra des khyed la srungs / /
'gro ba gsum gyi sa la mkhas shing bdud kyi phyogs ni 'joms / /
lag 'gro'i bdag por gnas pa'i nad ni 'joms shing bzhugs / /
gang gi rtse gsum dmyal bar 'gro ba'i rtsa ba 'joms pa ste / /
mchog ldan re Nu'i sras po seng ge sgra la phyag 'tshal lo / /
phul byung dkar ba'i rab lta bu yi shel gyi bgrang phreng yang / /
dge ba mdzad pa'i phyag tu thogs pas gshin rje yang dag gnon / /
rab tu mdzes pa nor bu'i rol pa brtse dang tshul khrims ldan / /
dges pa'i spyan ldan seng ge'i sgra des khyed la srung gyur cig /
snying la 'bab pa'i gang gi ral pa mdzes pa'i zer 'di ni / /
'bar zhing g.yo ba sa 'dzin lag 'gro lhag ma la ni nyal / /
'od gsal mkhar rol 'o ma'i rgya mtshor in+d+ra nI la bzhin / /
seng ge'i sgra des khyed la shis pa mtha' dag ston gyur cig /
'gro ba rnam par phongs pa'i thabs su gyur pa'i rkyen gang yin / /
bdud bcu po rnams ral gri'i so yis zhi mdzad pa / /
srid pa gsum gyis zhabs la btud pa seng ge'i sgra de yis / /
de ni 'gro ba'i nad dang nyer 'tshe 'joms shing sel gyur cig /
ri [(]dgas [,]dwags [)]bdag po yang ni dpal ldan lha rigs skyabs 'os te / /
bde gshegs theg pa rig mngon pa yi nga rgyal kun las grol / /
bde gshegs phrin las rnam rgyas gang gi sku la 'dzin mdzad pa / /
seng ge'i sgra des khyed kyi mngon par 'dod don sgrub gyur cig /
de ltar bdag gis khyod kyi yon tan tshogs ni yongs su brjod pa las / /
zhi ba'i rang bzhin dge ba'i 'bras bu bsags pa'i tshogs rnams kyis / /
ma lus 'gro ba 'di dag dga' ba'i bdag po'i lag tu ma lhung zhing / /
rgyal ba rgya mtsho'i tshogs la kun nas rab tu 'jug gyur cig /
mgon po 'di yi gzugs kyi rang bzhin sku ni kun nas thob gyur te / /
ma lus 'gro ba ji snyed 'di ni rnam par 'dren pa nyid gyur cig /
kun nas gtsang mar byas pa skye bo'i bzhin gyi me long 'di / /
dpal thob ldan pa snyan ngag mkhan gyi bdag po gnyis skyes srung bas byas /
rje btsun 'jig rten dbang phyug seng ge'i sgra la bstod pa rdzogs so // //
dpal ldan bla ma dam pa rgyal ba spyan snga rin po che'i bka' bzhin zha lu lo tsA ba dge slongad+har+m+ma pA la b+ha dras bsgyur ba'o //
