@## / /
rgya gar skad du /
ku ru kul+le sA d+ha naM /
bod skad du /
lha mo rigs byed ma'i sgrub pa'i thabs /
lha mo rigs byed ma la phyag 'tshal lo / /
dang por bde ba'i gdan la 'dug ste /
rigs byed ma'i gzugs su byas nas sems can ma lus pa dbang du bya ba brtsam par bya'o / /
rang gi snying gar nyi ma'i dkyil 'khor ro / /
de'i steng du trAM dmar po'o / /
de nas 'od zer rnam pa lnga byung ste /
de bzhin gshegs pa rnams yang dag par mchod la /
dkon mchog gsum la skyabs su mchi / /
zhes bya ba la sogs pas sdig pa bshags pa la sogs pa byas la /
stong pa nyid kyi rnam pa bsgoms la /
phyis ni ut+pa la dmar po /
de'i steng du nyi ma'i dkyil 'khor de'i steng du aM dmar po /
'di thams cad yongs su gyur pa las rigs byed ma rje btsun mdog dkar zhing dmar ba phyag bzhi pa /
g.yas pa'i phyag na mda' dang mi 'jigs pa sbyin pa'i phyag go / /
g.yon pa na gzhu dang ut+pa la bsnams pa'o / /
rdo rje skyil mo krung gis gnas shing sha 'gag dmar po dang /
stod g.yogs dmar po can gyi rnam par bsgom par bya'o / /
'og tu 'dod pa'i lha chung ma dang bcas pa bsams te /
phyi nas bsgom pa dang ldan pas sngags kyi bzlas pa bya'o / /
oM ku ru kul+le swA hA /
rigs byed ma'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur ba'o //
[
