@## / /
rgya gar skad du /
shrI khar+sa pA Na sA d+ha naM /
bod skad du /
dpal ldan mkha' spyod kyi sgrub thabs /
dpal ldan mkha' spyod la phyag 'tshal lo / /
dang por re zhig sngags pas stan bde ba la nye bar 'dug ste /
rang gi snying gar paM yig yongs su gyur pa las pad+ma 'dab ma brgyad pa /
de'i steng du a yig yongs su gyur pa las zla ba'i dkyil 'khor /
de'i steng du hrIHyig las 'od zer bltas te /
'od zer des 'og min gyi sa la zhugs te /
'jig rten dbang phyug gdan drangs nas mdun gyi nam mkha'i mthil du bltas te sdig pa bshags pa la sogs pa bya'o / /
'di lta ste sdig pa bshags pa dang /
bsod nams la rjes su yi rang ba dang /
bsod nams yongs su bsngo ba dang /
gsum la skyabs su 'gro ba dang /
bdag nyid dbul ba dang /
gsol ba 'debs pa dang /
byang chub tu sems bskyed par byas nas /
tshangs pa'i gnas bzhi bsgom par bya ste /
byams pa dang /
snying rje dang /
dga' ba dang /
btang snyoms so / /
de nas stong pa nyid bsgom par bya'o / /
oM shU n+ya tA dz+nyA na badzra swa b+hA wa At+ma ko\u0f85haM zhes pas rang gi lus gzugs brnyan dang 'dra bar bltas la /
snying ga'i dbus su paM yig las skyes pa'i pad+ma 'dab ma brgyad pa /
de'i steng du a yig las zla ba'i dkyil 'khor de'i steng du hrIHyig dmar po'i 'od zer gyis de bzhin gshegs pa rnams bkug cing bcug nas bdag nyid 'jig rten dbang phyug gi gzugs su bsgom par bya ste /
sku mdog dkar po ral pa'i cod pan can /
phyag g.yas pa mchog sbyin /
cig shos na pad+ma dkar po bsnams pa /
skyil krung phyed pas bzhugs shing rgyan thams cad kyis rnam par brgyan pa /
'od dpag tu med pa'i cod pan can /
mtshan sum cu rtsa gnyis dang ldan pa /
dpe byad bzang po brgyad cus spras pa /
zla ba'i gdan la zla ba'i 'od lta bu'i bdag nyid rnam par bsgom par bya'o / /
de'i g.yas su 'phags ma sgrol ma dang nor bzangs /
g.yon du khro gnyer can dang rta mgrin /
shar du rnam par snang mdzad /
lhor rin chen 'byung ldan /
nub tu 'od dpag med /
byang du don yod grub pa rnams so / /
mer spyan ma /
bden bral du mA ma kI /
rlung du gos dkar mo / /
dbang ldan du rdo rje dbyings kyi dbang phyug ma rnams so / /
de nas snying ga'i sa bon gyi 'od zer gyis ye shes sems dpa' dgug cing rab tu gzhug par bya'o / /
mig la sogs pa byin gyis brlabs shing /
lus dang ngag dang yid byin gyis brlabs nas dbang bskur ba zhu bar bya'o / /
ji ltar 'khrungs tsam nyid nas ni / /
de bzhin gshegs rnams khrus gsol ba / /
lha yi chu bo dag pa yis / /
de bzhin bdag kyang khrus mdzad gsol / /
oM sarba ta thA ga ta a b+hi She ka ta sa ma ya shri ye hUM phaT swA hA /
spyan ma la sogs pa'i lha mo bcu yang dag par spros nas mchod pa dang bstod pa byas te /
sngags bzlas par bya'o / /
de la sngags ni 'di'o / /
oM hrIHswA hA zhes so / /
dpal ldan mkha' spyod kyi sgrub thabs rdzogs so
