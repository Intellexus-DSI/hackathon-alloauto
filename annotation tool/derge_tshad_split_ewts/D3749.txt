@## / /
rgya gar skad du /
Ar+ya dzam+b+ha la sto tra /
bod skad du /
'phags pa rmugs 'dzin la bstod pa /
'phags pa dzam+b+ha la la phyag 'tshal lo / /
dpal ldan chu dbang mgon po ni / /
zhal gcig phyag gnyis brjid pa'i sku / /
sku mdog sngo nag 'od zer 'phro / /
mi bskyod sangs rgyas dbu la bzhugs / /
klu chen brgyad kyi rgyan gyis brgyan / /
dgos 'dod 'byung la phyag 'tshal bstod / /
phyag g.yas thod pa khrag bkang bsnams / /
g.yon pa gter gyi ne'u le 'dzin / /
'gro ba dbul bas rab gdungs pa'i / /
re 'dod skong la phyag 'tshal bstod / /
khro bo'i cha lugs dbu skra gyen du brdzes / /
mi'u thung byis pa gzhon pa'i sha rgyas pa / /
nor bdag gdan la brkyang bskum tshul du bzhugs / /
dgos 'dod ma lus 'byung la phyag 'tshal bstod / /
mche ba rab gtsigs hUM sgras ma rungs gdul / /
dran pa tsam gyis ci bsams 'grub par mdzad / /
yid bzhin nor bu yon tan kun ldan pa / /
dpal ldan chu dbang khyod la phyag 'tshal bstod / /
u tsuSh+ma la gus pas bstod pa yis / /
bsod nams mtha' yas dam pa gang thob des / /
bdag dang sems can ma lus thams cad kyi / /
dbul phongs sdug bsngal 'ching las grol bar shog /
'phags pa rmugs 'dzin la bstod pa paN+Di ta dz+nyA na badzra sa mdzad pa rdzogs so // /
[ ]
