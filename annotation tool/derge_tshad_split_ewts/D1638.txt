@## / /
rigs lnga mkha' 'gro'i bstod pa bzhugs / @# / /
oM rje btsun he ru ka la phyag 'tshal lo / /
thabs dang shes rab bdag nyid can / /
thugs rjes skur sprul 'gro don mdzad / /
sku gsung thugs kyi dbang phyug gtso / /
he ru ka la phyag 'tshal bstod / /
zhal bzhi phyag bzhi spyan gsum mdzes / /
zhabs gnyis phyed krung gar tshul gyis / /
pad+ma nyi ma'i gdan la bzhugs / /
mi bskyod pa ni ye shes che / /
rdo rje dbyings ni mkhas chen po / /
rdo rje gsum mtshog dkyil 'khor gsum / /
bud+d+ha mkha' 'gro phyag 'tshal bstod / /
rnam par snang mdzad rab tu dag /
rdo rje zhi ba dga' ba che / /
rang bzhin gyis ni 'od gsal mchog /
rdo rje mkha' 'gro phyag 'tshal bstod / /
rin chen rgyal po rab tu zab / /
rdo rje nam mkha' dri ma med / /
dngos gnyis dag pas gos pa med / /
rat+na mkha' 'gro phyag 'tshal bstod / /
rdo rje mi 'ching 'dod chags che / /
rnam rtog nam mkha' rdo rje 'dzin / /
'dod chags pha rol phyin pa brnyes / /
pad+ma mkha' 'gro phyag 'tshal bstod / /
rdo rje dag pa gdon mi za / /
bsam pa thams cad yongs rdzogs pa / /
sangs rgyas ngo bo nyid las byung / /
sna tshogs mkha' 'gro phyag 'tshal bstod / /
rigs lnga mkha' 'gro'i bstod pa rdzogs so //
