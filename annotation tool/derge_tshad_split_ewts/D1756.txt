@## / /
rgya gar skad du /
ma hA kA la a b+hi sa ma ya /
bod skad du /
nag po chen po'i mngon par rtogs pa /
dpal nag po chen po la phyag 'tshal lo / /
dang po dka' thub la gnas pas /
dur khrod la sogs pa'i gnas su /
gcig tu dben par gnas pas /
lus yongs su dag par byas la /
sngags 'di brjod par bya'o / /
oM ma hA kA la pUrba in+d+ra ban+d+ha /
dak+Shi na ya mo ban+d+ha /
pash+tsi ma ba ru Na ban+d+ha /
ut+ta ra ku be ra a d+hi pa ti ban+d+ha /
I sha na b+hU ta a d+hi pa ti ban+d+ha /
ag+ni pai shwa ra na /
nai r+R-i t+ye rak+Sha sa ban+d+ha /
bA ya be+e bA yu de ba ta /
ur+d+he si ta ma ho ban+d+ha /
ad+h+wa pr-i th+WI nA gen+d+ra /
tsan+d+ra sUr+ya de ba gra ha /
mA tr-i dzra mi ka b+hU ta /
ka Ta pU ta na sh+tsa dzAk+ShASh+Tar g+ha te /
ye ka tsi ta duSh+TA na /
sarban /
ban+d+ha ban+d+ha /
kI la ya kI la ya /
badzra mung+ga re Na ka ha ka ha shap+ta pa ta la /
A ko Ta ya A ko Ta ya hUM phaT phaT swA hA /
'dis bgegs bsal bar byas la /
de nas sngags bsgrub pa la sngags pas 'bad par bya ste /
rang gi lus kyi snying gar yi ge ra~M` yongs su gyur pa las /
nyi ma'i dkyil 'khor gyi dbus su hUM sngon po las 'od zer 'phros pas /
bla ma dang sangs rgyas byang chub sems dpa'i tshogs spyan drangs la /
glang po che'i lta stangs tsam gyi nam mkha' la bzhugs su gsol te /
thugs ka'i sa bon las /
me tog ma dang bdug spos ma sogs mchod pa'i lha mo rnams kyis mchod la /
sdig pa yang bshags te /
'khor ba thog ma med pa nas / /
skye ba'i brgyud pa thams cad du / /
ji ltar byas pa'i sdig pa'i tshogs / /
byas dang rjes su yi rang ba / /
thams cad so sor bshags par bgyi / /
phyin chad bdag ni mi bgyid do / /
dkon mchog gsum la skyabs su mchi / /
mngon du thams cad so sor bshags / /
bsod nams kun la rjes yi rang / /
sangs rgyas byang chub yid kyis gzung / /
tshangs pa'i gnas rnams bsgom pa yis / /
thog ma med pa'i 'khor ba nas / /
bdag gi ma dang /
pha dang /
spun zla dang /
sring mo la sogs pas gtso byas pa'i sems can thams cad la ma bu gcig pa ltar byams pa'i sems ltar du gnas pas /
'khor ba'i pha rol du bsgral bar bgyi'o / /
de ltar byams pa chen po'i sems dang ldan la /
'khor ba'i nags khrod nyam nga ba'am /
sdug bsngal gyis gdungs pa'i sems can rnams yongs su bsgral ba'i blo bskyed la /
sdug bsngal gyi rang bzhin la bsam ste /
snying rje chen po bskyed la /
dga' ba chen po'i sems kyis thams cad bde ba chen po'i sems dang ldan pas /
kun la snyoms shing khyab par bya ste /
de nas grub pa'i dpal nag po chen po'i gzugs rnyed pa dang ldan par bsams la /
'jig rten gyi chos brgyad rnam par spangs te /
btang snyoms chen po'i sems su gnas par bya'o / /
de ltar tshangs pa'i gnas bzhi rab tu gnas par bya'o / /
de'i nang du rang gi lus kyi kun du spyod pa'i rang bzhin du blta bar bya ba dang /
oM swa b+hA ba shud+d+haHsarba d+harmAHswa b+hA ba shud+d+ho\u0f85haM /
oM shU n+ya tA dz+nyA na badzra swa b+hA ba At+ma ko\u0f85haM /
skad cig gis nam mkha'i dkyil du /
sna tshogs pad+ma'i lte ba la /
yi ge raM las byung ba'i nyi ma dang hUM nag po yongs su rdzogs pa'i nag po chen po /
bzang po'i dbang phyug phyag gnyis pa /
zhal gcig pa /
rab tu gnag pa /
spyan gsum pa /
mgo bo'i phreng bas brgyan pa /
dbu skra dmar ser gyen du langs pa /
ro'i gdan la gnas pa /
mche ba rab tu gtsigs pa /
'jigs pa'i tshogs rnams kyang rab tu 'jigs par mdzad pa /
klu brgyad kyis rnam par brgyan pa /
mi'u thung gi gzugs can /
gzi brjid dang ldan pa /
mi bskyod pas rgyas btab pa /
g.yas na gri gug 'dzin pa /
g.yon pa thod pa dang mchan khung na kha T+wAM ga 'dzin pa /
rab tu rngam pas khrag gsol zhing 'bo ba'i zhal can /
ljags rnam par rol zhing bsgyur ba /
mche ba rab tu gtsigs par rang nyid blta bar bya'o / /
ras ris la byas pa'i sku rnams kyi rang bzhin yang de ltar yongs su rdzogs par bya'o / /
de dag mdun du 'dug pas kyang myur du 'grub pa yin te /
dug dang /
khrag dang sgog pa dang /
yungs kar dkar po rnams gcig tu bsres te /
btags pa'i spos kyis bdug par bya ste /
lugs ma dang thang sku la sogs pa yang bdug par bya'o / /
sran ma dang lhan cig btsos pa'i 'bras dang /
chang dang me tog dang /
bdug pa dang /
byug pa dang /
sha lnga dang /
bdud rtsi lnga dang /
de rnams kyis nag po chen po la gtor ma sbyin par bya'o / /
de rnams yongs su rdzogs nas /
sngags bzlas par bya ste /
oM ma hA kA lA ya hUM hUM phaT phaT swA hA /
'di ni sngags kyi rgyal po dpag bsam gyi ljon shing ngam /
yid bzhin gyi nor bu rin po che lta bu'o / /
snying ga dang kha nas mngon par 'thon te /
lte ba'i pad+ma la babs par bsam par bya'o / /
de yang myur ba ma yin cing bul ba yang ma yin la /
yi ge 'bru yang ma lus par ma yengs par bzlas par bya'o / /
de ltar sngags pas bya'o / /
de ltar sngags kyi skyon thams cad spangs pa'o / /
mtshan mo'i thun gsum la gtor ma byin te /
srod dang gung dang tho rangs kyi snang ba spangs pa'o / /
brtan pa'i sems kyis bzlas pas zla ba drug gis 'grub po / /
grub pa rnams kyang rab tu ster zhing /
grub pa rnams gang zhe na /
dbang dang dgug pa dang por 'byung ngo / /
gnyis pa la rengs pa dang bskrad pa'o / /
gsum pa la dbye ba dang bsad pa /
zhi ba dang rgyas pa /
lnga pa la don thams cad 'grub po / /
de ltar grub pa brgyad grub nas /
ji ltar chu klung gi rgyun 'gro zhing sgra sgrogs pa ltar /
rtag tu nag po chen po sgrub pa'i rnal 'byor la brtson par bya'o / /
sems ma yengs par bsgrubs pas the tshom med par 'grub po / /
sems mi g.yo bas ni sangs rgyas kyi grub pa yang ster ro / /
de nas gzhan brjod par bya ba /
brtson 'grus kyis sngags pa'i 'bras bu brjod par bya ste /
zla ba drug la rtsol ba byas te 'bum phrag gsum bzlas pas /
blo gros rab tu rno bar 'gyur zhing /
dri ma med cing kun du rno ba'i shes rab dang ldan par 'gyur ro / /
'bum phrag drug bzlas pas /
lha rnams kyang dbang du 'gyur na /
dman pa'i mi rnams smos ci dgos te /
ji ltar byas pa bzhin du dbang du 'gyur ro / /
'bum phrag dgu bzlas pas dug thams cad kyang dbang du 'gyur zhing /
bsod nams dang grags pa chen po dang ldan par 'gyur ro / /
bye ba'i bar du bzlas na 'jig rten gsum dbang du 'gyur ro / /
bye ba gnyis bzlas na grub pa chen po dang ldan par 'gyur ro / /
ji ltar yid la bsams pa'i lha thams cad 'grub par 'gyur ro / /
sa brgyad kyi rnal 'byor kyang 'grub na /
gzhan mang du brjod pas ci bya /
chos dang rdzas dang /
don dang 'dod pa dang /
rnam par grol ba'i sngags kyi rgyal po 'di brjod pa'i mod la sdig pa thams cad kyang zad par byed la /
rtag tu brgya phrag re bzlas pas kyang grub pa ster ro / /
khri phrag gcig gis bud med dbang du 'gyur zhing /
'bum phrag gcig gis rgyal po dbang du 'gyur la /
'bum phrag lngas lha dang gnod sbyin rnams nges par 'grub na /
mi'i dpa' mo lta ci smos dbang gi sngags so / /
de nas las kyi rab tu dbye ba brjod par bya ste /
las thams cad kyi 'bras bu ster ba ji ltar shes pa'i mod la myur du grub par 'gyur ro / /
oM k+Shi ha bu ha a mu ka tsa Ta ya hUM phaT /
khri phrag gcig bzlas pas dur khrod kyi rus pa la ling+ga byas nas dgra bo'i sgor sbas na zhag bdun gyis nges par skrod par 'gyur ro / /
oM maM dz+haM k+Sha a mu kaM s+t+waM b+ha ya hUM phaT /
brgya phrag bzlas pas dgra bo rengs par 'gyur ro / /
oM dzra hUM ha staM staM b+ha ya hUM phaT /
byi ba'i rnga ma la lan bdun btab ste brgyab pas glang po che rengs par 'gyur ro / /
oM kha ha phaT /
ba glang gi sha la btab ste brgyab na rta rengs par byed do / /
oM mu haM sarba shu na s+t+waM b+ha ya mo ha ya hUM phaT /
stag gi pags pa la lan bdun bsngags te brgyab na /
stag la sogs pa'i phyugs thams cad rengs par byed do / /
'di la the tshom med do / /
oM ma hA nan ta hUM gtor ma la lan bdun bzlas te brgyab na sbrul rengs par byed do / /
mi'i ngag bcing bar byed na /
oM mu kha s+t+waM b+ha ya a mu ka sha b+haM phaT /
mi'i ngag 'ching bar byed do / /
de nas gtor ma'i sngags ni /
oM hra ka ha ka ha ma li ni mu khri pra sha tha ya pra sha tha ya /
ma hA kA la b+hU ta a dzra pra ho to Shi mA ra ya kA ra ya kA ra ya /
sarba duSh+Ta pra duSh+Ta na gr-ih+Na gr-ih+Na /
mA ra mA ra /
kha kha /
khA hi khA hi /
shI g+h+raM da ha da ha /
pa tsa pa tsa /
hu lu hu lu /
maM raM hUM phaT /
i daM ba liM gr-ih+Na gr-ih+Na shiHswA hA /
sangs rgyas kyi bstan pa la gnod par byed pa dang /
rtsod pa dang rab tu rtsod par byed pa rnams /
mi'i thod pa'i nang du gtor ma khrag gis btab la sha'am sha chen pos brgyan pa nag po'i brgyad la sbyin par bya'o / /
de ma thag tu dgra bo 'khor dang bcas pa nyams par 'gyur ro / /
gzhan yang mig long ba dang /
rims kyis 'debs pa'am /
mgo chag pa'am /
gnod pa chen po'i gtor ma'i cho ga'o / /
de nas sha za'i sgrub thabs brjod par bya ste /
na mo rat+na tra yA ya /
oM ma hA kA la pi shA tsI ni sA d+ha ya hUM hUM phaT phaT swA hA /
khri phrag gcig bzlas pas sngon du bsnyen par 'gyur ro / /
de nas sgrub thabs la 'jug par bya ste /
oM kha ra mu khi ma hA bi shA tsI ni de hi da dA b+h+yaHswA hA /
sngags 'di nyi shu rtsa gcig gis lha la mngon par bsngags te /
zla ba gcig gi bar du gtor ma'i snod du byin na /
'gron bu pa Ni nyi shu rtsa gcig rtag tu ster bar 'gyur ro / /
nyin re bzhin du thos pa rtag tu spyad par bya ste /
'gron bu gcig lus na'ang phyis mi thob par 'gyur ro / /
de nas yang /
oM a na le kuN+Da le gr-ih+Na piN+Da pi shA tsI ni swA hA /
lhag ma la lan bdun mngon par bsngags la /
zhag bdun gyi bar du byin na /
zla ba gsum gsum nas gos zung re ster bar 'gyur ro / /
de nas yang /
oM a la g+hu sa ti gr-ih+NaM piN+Da pi shA tsI swA hA /
sngags 'di lan brgyad mngon par bsngags pas lhag ma zla ba gcig tu byin na /
rtag tu gser ti na re ster bar 'gyur ro / /
rtag tu zad par spyad par bya'o / /
de nas dpa' mo la bya ba brjod par bya ste /
oM ma hA kA la hriM hriM hriM ha sngags 'di brgya rtsa brgyad bzlas pas /
sngon du bsnyen par 'gyur ro / /
oM tsa le tsa le tsi te tse do muny+tsa pa ya swA hA /
brgya phrag brgyad bzlas pas /
reg pa'i mod la bud med kyi khu ba 'pho zhing chags pa rab tu rgyas par 'gyur ro / /
da du ra dang /
ba bla dang /
shing thog bi dza pU ra dang /
bya pho'i rtug pa dang /
de ltar rdzas bzhi mnyam par btags la /
nag po chen po la spos kyis bdug par bya'o / /
oM ma hA kA la a mu kaM mun ma daM ku ru dzaHdgra bo smyo zhing myos par 'gyur ro / /
skra bzhar na grol bar 'gyur ro / /
de nas rkang pas 'gugs pa /
na maHsarba b+hU te b+h+yo ga mi ni b+ha ma dzi lA ya swA hA /
sngags 'di rgyab pa'i thal bas brgyab na dbang du 'gyur ro / /
thal ba bkrus pas ni grol bar 'gyur ro / /
de nas mi snang ba'i las la /
na mo bo d+hi sa twe b+h+ya hUM shi gi ni swA hA /
de'i rjes la brgya phrag re bzlas pas /
rgyal po thams cad kyi thig byas pas mgo rmongs par 'gyur ro / /
de'i tshe dbang gi rang bzhin du'ang 'gyur ro / /
sngags 'di brgya phrag bdun /
yungs kar la mngon par bsngags te brgya rtsa brgyad kyi bzlas pa sgo la btab na sgo bye bar 'gyur ro / /
de nas rengs pa'i las la /
na mo bud+d+he b+h+yaHta ta s+t+waM b+ha ya dzaM b+ha ya mo ha ya swA hA /
de'i rjes su khyo po dang bcas pa'i bram ze mo shi ba'i thal ba blangs te /
brgya phrag gcig gis thal ba la bsngags te sangs rgyas gang la gtor ba de /
sangs rgyas rengs par byed na bsod nams dman pa'i mi rnams la lta ci smos /
sngags 'di brjod pa tsam gyis g.yul du zhugs pa'i mtshon cha thams cad kyang rengs par byed do / /
de nas me bsil bar bya ba'i las la /
na mo ar+han+te b+h+yo /
ru ha ya sa tsa ru ha dza mi dz+wa la ni /
pra be shi ma /
si ta lo mo b+ha ba tu swA hA /
de'i rjes su ma he'i mar blangs la /
nags kyi spo ba rtsi sngo blangs la gcig tu btags te /
rang gi lus po la byugs la sngags kyis mngon par btab ste /
me'i nang du phyin yang lus po mi 'tshig par 'gyur ro / /
de nas rgyal po rengs pa'i las la /
na mo rat+na tra yA ya /
dza ya dza ya staM b+ha ni swA hA /
sman tri sha ga ti'i rtsa ba blangs la brgya phrag gcig gis mngon par bsngags te /
rgyal po rengs par byed do / /
de nas chu bcing bar byed pa'i cho ga la /
na mo b+ha ga wa te /
big+h+nAn dre dza laM pra bi sha me swA hA /
chu la 'dug ste bzlas pas /
nya 'ud 'ud pa'i kha ru rin po che bcug la /
rang gi lag par blangs te /
chu'i steng du phyin pas chu bcing bar 'gyur ro / /
de nas bskrad par bya ba ni bya rog gi sgro blangs te /
brgya bzlas nas /
gang gi sgo ru sbas pas skrod par 'gyur ro / /
de bton na zhi bar 'gyur ro / /
de'i sngags la /
na mo rat+na tra yA ya /
tsa la pra tsa la shI g+h+raM b+ha mi ni swA hA /
de nas zhe sdang bas /
na mo rat+na tra yA ya /
de ba ya ma hA pre sha ka ma hA bi laM su tu swA hA /
bram ze mo dang dge tshul dang /
byi ba'i skra blangs la /
gcig tu btags te /
gang gi ming nas bzung te sa la sbas pa de thams cad dang 'khon par 'gyur ro / /
bton na ni grol bar 'gyur ro / /
de nas sbyin sreg gi las spyad par bya ste /
ba glang gi sha chang gis bsres la thun gsum du bsregs pas /
zla ba gcig gi nang du sangs rgyas kyang dbang du 'gyur na /
mi'i dpa' mo lta ci smos /
wa'i sha la bsngags te /
lan brgya'i bar du bsregs na / /
zla ba gsum gyis rigs dang rgyud du bcas pa'i phongs pa spong bar 'gyur ro / /
bya rog gi sgro'i sbyin sreg la /
mar khu chen po'i zhag la snag tsha byas la /
oM ma hA kA la sid+d+hi any+tsa dz+nyA na sA d+hA ya swA hA /
khri phrag gcig bzlas la /
rtag tu mig la bskus nas mig sman du byas na /
lkog tu gyur pa'i gter la sogs pa mthong bar 'gyur ro / /
de nas ral gri'i sgrub pa brjod de /
'od dang ldan pa'i lcags las gri brdungs la /
lag pa g.yas pas bzung ste /
nam mkha' la spyod pa'i mig gis dpral bar thig byas la /
bram ze dkar po'i shing 'dab ma blangs la /
sngon du mchod pa rgya chen po dbul bar bya'o / /
shing gi thig las lham byas la /
ba glang gi ko bas sgregs te /
khri phrag gcig bzlas pas /
de'i tshe thig grub par 'gyur ro / /
oM ma hA kA la sid+d+ha da da du ka sA d+ha ya swA hA /
de la sogs te 'jig rten gsum gyi grub pa thams cad 'grub par 'gyur ro / /
nag po chen po'i rnal 'byor dang ldan pas so / /
'bad pa dang rtsol ba chen pos mi sbyin cing sba bar bya'o / /
sbas shing mi sbyin par rtsol ba chen pos 'grub par 'gyur ro / /
smras shing byin na mi 'grub par 'gyur ro / /
dam tshig nyams pas mi 'grub par 'gyur ro / /
thams cad rab tu mi sbyin sba / /
sbyin bya rdo rje theg pa can / /
byed par ldan pa la sbyin zhing / /
de la sogs pa'i las rnams ni / /
rgyud kyi nang nas 'byung ba bzhin / /
de yi rang bzhin rnal 'byor pas / /
rnam grol 'grub ldan rnal 'byor pa / /
shes rab nag mo la ni 'khyud / /
legs pas mthun byed bdag la gus / /
rdo rje pad+ma rab sbyor bas / /
'jig rten gsum po stong par lta / /
stong nyid ngo bo nyid stong pas / /
stong pa chen po thams cad stong / /
'jig rten gsum po bdag med pas / /
bde ba chen po bya ba yin / /
rtsol bas sangs rgyas thob par 'gyur / /
rang bzhin med pas sgrib kun spangs / /
ye shes sku ste spro bsdu ba / /
'gro ba pha rol yid dang sbyor / /
de nas las thams cad 'grub pa'i gtor ma sbyin te /
de'i sngags la /
oM shri k+Shi hUM phaT /
ma ta ma ya /
puSh+pa /
d+hU pa /
ma le pA tA le /
aSh+Ta nA ga de ba dza k+Sha rA k+Sha sa /
gr-ih+na gr-ih+Na /
i daM ba liM /
ha ha ha hUM /
khA hi khA hi /
kha kha /
hUM hUM dz+ha /
phuM pheM ma hAT+Ta hA sa /
g+ha dza g+ha dz+ha kr-iSh+Na b+ha sna ya phreM phreM swA hA /
rtag tu sha dang /
sran ma bsres pa'i thug pa dang /
sran ma dang /
khrag dang /
zan gyis snod rab tu gang bar byas te /
de ltar gtor ma byin pas zhag nyi shu rtsa gcig na legs pa dang nyes pa ston par 'gyur ro / /
zla ba gcig tu byin na don thams cad 'grub par 'gyur ro / /
lo gcig gi bar du byin pas /
ji ltar yid la bsams pa 'grub par 'gyur ro / /
oM ka rA la bi ka rA la /
hu lu hu lu /
ki li ki li /
ma hA kA la /
ha la /
k+ShiM shriM tsaN+Da tsaN+Da maM haM hUM /
ma hA nan+d+we shwa rA ya swA hA /
sngags 'di lan bdun gyi bar du chu la btab ste gdong bkru bar bya'o / /
mi thams cad mthun par 'gyur ro / /
dgra bo thams cad rmongs par 'gyur ro / /
oM ma hA kA la hriM hriM hriM phaT swA hA /
thams cad 'grub par byed pa'i sngags so / /
ma byung 'byung bar mi 'gyur ro / /
de nas ras ris bri ba'i cho ga brjod par bya'o / /
rigs lnga'i bud med kyi zla mtshan blang la mar khu chen po dang bsres te /
ro bsregs pa'i shul du bzhag la /
nag po'i brgyad kyi nang du thun gnyis pa'i gung la ri mo byed pa dbang bskur dang ldan pas /
chang 'thungs na mig dmar por gyur pas /
dam tshig gi rdzas ci 'byor pa'i mchod pa bshams te /
ro sol gyis bsres la /
sngon du brjod pa ltar nag po chen po bri bar bya'o / /
nag po'i phyogs kyi mtshams bcu bzhi la bri bar bya'o / /
rtsi la dngul gyis kyang bsres te /
thun gnyis pa la mig la bskus la /
rab tu gnas pa yang de nyid la'o / /
ji ltar 'byor pa'i stobs kyis bla ma mchod la /
gus pas sgrub thabs bstan par bya'o / /
thang sku bkram la /
gtor ma la sogs pa'i yo byad dang ldan pas /
sngon du bsnyen pa 'bum phrag gsum bya'o / /
de nas 'bum phrag gcig bzlas pas 'grub par 'gyur ro / /
thams cad kyi bya ba byed par 'gyur ro / /
sems can thams cad kyi don byed pa'i sangs rgyas su 'gyur ro / /
nag po chen po'i sgrub thabs rdzogs so // //
phyag rgya chen po mchog gi dngos grub thob pa'i dpal lhan cig skyes pa'i zhabs kyis mdzad pa'o / /
rgya gar gyi mkhan po shrI na ren+d+ra b+ha dra dang /
bod kyi lo tsA ba u rgyan pa rin chen dpal gyis /
ri bo chen po spu tra'i mgul du bsgyur ba'o //
