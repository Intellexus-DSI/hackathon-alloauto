@## / /
rgya gar skad du /
pradz+nyA pA ra mi tA sA d+ha naM /
bod skad du /
shes rab kyi pha rol tu phyin ma'i sgrub thabs /
shes rab kyi pha rol tu phyin ma la phyag 'tshal lo / /
yid mthun gnas ni kha cig tu / /
bde ba'i gdan la 'dug nas su / /
rnal 'byor byams dang snying rjer ldan / /
sngags 'di lan gsum brjod par bya / /
oM shU n+ya tA dz+nyA na badzra swa b+hA ba At+ma ko\u0f85haM /
zhes byas brtan dang g.yo ba'i dngos / /
bdag nyid lus dang thams cad du / /
sems kyis stong nyid bsgom par bya / /
rmi lam rmi lam mtshungs pa ru / /
paM yig las ni yongs rdzogs pa'i / /
pad+ma zla ba'i gdan gnas pa / /
ser po d+hIHni dgod byas te / /
de yi bdag nyid bcom ldan ma / /
phyag gnyis shes rab pha rol phyin / /
sna tshogs gos 'chang sna tshogs brgyan / /
chos 'chad phyag rgya mnyam ldan phyag /
sgeg pa gcig pu nyams ldan zhing / /
rdo rje skyil krung yang dag gnas / /
po tis mtshan pa'i pad sdong ni / /
g.yon gyi logs su bsnams pa'o / /
spyi bo mgrin pa snying gnas pa'i / /
zla ba la gnas de nyid gsum / /
oM AHhUM /
aM aHngag gi dbus su ni / /
zla ba d+hIHni 'od zer ser / /
de nas gzugs ser rnam par bsgom / /
kun rdzob kyi ni rnal 'byor gyis / /
shes rab mchod pa bsgom par bya / /
don dam par ni rtogs pa'i gzugs / /
shes rab bdag nyid che brjod bya / /
gang gis byang chub nges thob pa'i / /
rim pas sbyor bas 'gro bar 'gyur / /
ston ka'i zla ba lta bu'i 'od / /
dkar po'i sems ni rnam par bsgom / /
sna tshogs g.yo dang mi g.yo ba / /
de bzhin phyis ni nam mkha' mnyam / /
ma lus rtogs pas stong pa yi / /
rang nyid gzugs med stong par yang / /
gzugs sgra dri dang ro dang ni / /
reg bya la sogs gzung dang 'dzin / /
rtog pas yongs su ma gos pa / /
bsam mi khyab pa'i rkyen bskyed pa / /
yang dag rdzogs pa'i byang chub don / /
kun mkhyen sems kyi go 'phang ngo / /
de la 'di bzlas pa'i sngags te /
oM pradz+nyA ma hA pradz+nyA shru ti smr-i ti bi dza ye d+hIHswAhA /
shes rab pha rol phyin bsgoms pa'i / /
bdag gi bsod nams gang thob des / /
de yis 'jig rten ma lus kun / /
shes rab pha rol phyin gzhol shog /
shes rab kyi pha rol tu phyin ma'i sgrub pa'i thabs rdzogs so // //
paN+Di ta don yod rdo rje dang /
khams pa lo tsA ba dge slong ba ris bsgyur cing zhus pa'o //
[ ]
