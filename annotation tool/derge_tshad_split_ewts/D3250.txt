@## / /
rgya gar skad du /
badzra tsartsi kA sA d+ha naM /
bod skad du /
rdo rje'i tsartsi ka'i sgrub thabs /
sngar bshad pa'i cho ga'i rim pas stong pa nyid bsgoms pa'i rjes thogs la /
pad+ma 'dab ma brgyad pa'i steng du nyi ma la gnas pa'i yi ge hUM gis bskyed pa'i rdo rje'i lte ba la yi ge tsaM gnas par bsgom par bya ba'o / /
de dag yongs su gyur pa las rdo rje tsartsi ka zhal gcig spyan gsum ma ste /
skyil krung phyed pa'i brkyang bskum gyis ro'i gdan la bzhugs pa /
sku rid cing mche ba gtsigs pa bzhin bsgyur bas 'jigs su rung ba /
mi mgo'i phreng bas do shal du rnam par brgyan pa /
rus pa'i rgyan gyis kun nas brgyan pa /
phyag rgya lnga dang ldan pa /
mi bskyod pa dbu rgyan la bzhugs pa /
stag gi pags pa'i sham thabs can / /
skra lhug par gyur pa /
phyag drug ma ste g.yas pas ni rdo rje dang ral gri dang 'khor lo bsnams pa'o / /
g.yon pas ni thod pa dang nor bu dang pad+ma bsnams pa'o / /
sku mdog ni dmar po ste las kyi rjes su mthun pas ni dkar mo la sogs pa'i kha dog dang ldan par yang bsgom par bya zhing snying ga'i yi ge tsaM gi 'od zer gyis ye shes kyi 'khor lo spyan drangs la mdun du legs par bzhugs su gsol te /
mchod pa la sogs pa rnams rdzogs par byas la legs par bzhugs par bya ba'o / /
de nas sngags bzlas par bya ste /
oM badzra tsartsi ka hUM swA hA /
'dis ni rdo rje tsartsi ka'i sgrub thabs so // //
a b+ha ya las dge slong tshul khrims rgyal mtshan gyis bsgyur ba'o / /
[ ]
