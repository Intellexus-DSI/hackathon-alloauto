@## / /
rgya gar skad du /
swA d+hISh+ThA na kra ma mA rI ts+yai sA d+ha naM /
bod skad du /
rang byin gyis brlab pa'i rim pa'i 'od zer can gyi sgrub thabs /
'phags ma 'od zer can la phyag 'tshal lo / /
dang por re zhig rang gi snying gar nyi ma'i gdan la hUM yig gi 'od zer gyis bcom ldan 'das ma gdan drangs te /
dpag tu med pa'i mchod pa rnams kyis yang dag par mchod nas sdig pa bshags pa la sogs pa byas te /
stong pa nyid bsgoms pa'i rjes la sna tshogs rdo rje'i rnam pa sems kyis bsams te /
de yongs su gyur pa las rdo rje'i sa gzhi dang rdo rje'i ra ba la sogs pa bsams la /
de'i dbus su dpal o Di yA na'i gnas gru gsum dmar po de'i dbus su nyi ma la gnas pa'i rdo rje rtse lnga pa lte ba la hUM gis mtshan pa rnam par gnas pa /
de yongs su gyur pa las byang chub sems kyi gzugs bskal pa chen po'i me lta bu me stag gyen du 'bar ba zil gyis mi non pa'i gad rgyangs can /
zhabs g.yon brkyang gis bdud bzhi zil gyis yang dag par mnan pa /
phyag bcu gnyis pa /
zhal drug pa /
spyan gsum pa /
sku mdog dmar mo'o / /
g.yas kyi phyag drug rnams su ral gri dang /
sna tshogs rdo rje dang /
rdo rje rtse gcig dang /
dgra sta dang /
mda' dang /
gtun shing rnams bsnams pa'o / /
phyag g.yon pa rnams su sdigs mdzub dang bcas pa'i khab dang /
rtse gsum dang /
mya ngan med pa'i yal ga dang /
gzhu dang /
zhags pa dang /
tshangs pa'i mgo bo rnams bsnams pa'o / /
mi mgo'i phreng ba 'phyang bas yan lag dang nying lag thams cad brgyan pa /
stag gi pags pa'i stod g.yogs can /
rtsa ba'i zhal dmar po /
dkar po dang /
nag po ni g.yon pa'i zhal gnyis so / /
ser po dang /
nag po ni g.yas pa'i zhal gnyis so / /
steng du ni phag zhal nag po'o / /
ljags 'dril zhing skra kham pa gyen du 'bar ba /
rnam par snang mdzad kyis dbu brgyan pa /
lag 'gro dang rus pa'i rgyan gyis brgyan pa /
rang gi 'od zer gyis bdud thams cad rnam par 'joms pa /
phyogs bcur gnas pa'i mkha' 'gro ma dang /
'byung po dang /
ro langs dang /
phaiM kA ra dang /
ha ha zhes 'jigs pa'i sgra sgrogs pas yongs su bskor ba'i dur khrod brgyad kyis brgyan pa /
dpal ldan o Di yA na'i 'od zer can gyi bdag nyid du skad cig gis bskyed la mgo bo dang /
mgrin pa dang /
snying ga rnams su /
oM AHhUM ngo / /
yan lag thams cad la phaT kyi yi ge bsam par bya'o / /
de nas lte ba'i steng du sna tshogs chu skyes la zla ba dang nyi ma yang dag par sbyor ba'i dbus su hUM yig las pad+ma'i rtsa ba'i rang bzhin sna tshogs kyi yi ge bsam par bya'o / /
oM badzra satwe shwa ri sarba duSh+TAn ha na ha na /
da ha da ha /
pa tsa pa tsa /
oM mA rI ts+yai mAM hUM hUM phaT phaT swA hA /
snying po'i sngags so / /
oM AHhUM bsgom pa'i sngags so / /
oM badzra be+e tA lI hUM phaT bzlas pa'i sngags so / /
oM mA rI ts+yai oM mAM hUM hUM phaT phaT gnyis pa'i bzlas pa'i sngags so / /
de'i rjes su thun mtshams bzhir gtor ma'i sngags ni oM A ral+li ho dzaHhUM baM hoHoM badzra DA kI nI sa ma ya s+t+waM dr-i sh+ya hoHkha kha khA hi khA hi sarba yak+Sha rAk+Sha sa b+hU ta pre ta pi shA tsa un+ma da a pasmA ro DA ki n+yA da ya i daM ba liM grih+Na thA pi pa thA mA ti kra ma thA ma hA su kha bi br-id+d+ha ye ma ma sa hA yi ka b+ha ba tha hUM hUM phaT phaT swA hA /
zas la sogs pa la yang hrIHyig gam hUM yig la sogs pas yang dag par sbyangs la spyad par bya'o / /
sku mdog dmar mo phyag bcu gnyis pa'i o Di yA na'i rang byin gyis brlab pa'i rim pa'i 'od zer can gyi sgrub thabs rdzogs so
