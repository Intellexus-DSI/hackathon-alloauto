@## / /
rgya gar skad du /
mai tre ya sA d+ha nAM /
bod skad du /
byams pa'i sgrub thabs /
mgon po byams pa la phyag 'tshal lo / /
sngon du gsungs pa'i cho ga 'dis zla ba'i dkyil 'khor gyi steng du maiM yig ser po yongs su gyur pa las sna tshogs chu skyes la bzhugs pa'i zhal gsum spyan gsum /
phyag bzhi pa nag po dang dkar po ni g.yas dang g.yon gyi zhal lo / /
sku mdog gser lta bu'o / /
sems dpa'i skyil krung gis bzhugs pa chos 'chad kyi phyag rgya mdzad pa'o / /
gzhan g.yas pa dang /
g.yon pa'i phyag dag gis mchog sbyin dang nA ga ge sar gyi me tog gi snye ma bsnams pa /
sna tshogs pa'i rgyan gyis brgyan pa'i byams pa'i skur bdag nyid dmigs nas phyag rgya bcing bar bya'o / /
lag pa gnyis so sor khu tshur bcings nas sdigs mdzub dag mthe bo'i dbus su bzhag nas me tog gi rnam par sbyar bar bya'o / /
de nas bzlas pa bya ste /
oM mai tre ya swA hA /
byams pa'i sgrub thabs rdzogs so //
[ ]
