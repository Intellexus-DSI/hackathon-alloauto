@## / /
rgya gar skad du /
shrI he ru ka sA d+ha na /
bod skad du /
dpal he ru ka zhes bya ba'i sgrub pa'i thabs /
dpal rdo rje 'chang chen po la phyag 'tshal lo / /
bde chen las byung 'gro ba'i mgon / /
ye shes sku rigs kun gyi dngos / /
rgyu 'bras dregs sogs 'joms mdzad pa'i / /
khro rgyal stobs chen dpal la 'dud / /
yang dag grub pa'i las gzhung gis / /
bsnyen sgrub bzhi yi tshul 'jug pa / /
khro bo'i dkyil 'khor rnam 'phrul bcas / /
dgos 'dod 'brel pa'i sgo nas bshad / /
rtsod dus log pa'i stobs rgyas pa'i / /
gdul dka' rgyun srang shing me ltar / /
mdzad spyod zhi bas mi thul bar / /
thugs sprul shugs kyis las bstan mdzad / /
de nyid sgrub gzhung phyag rgya'i tshogs / /
bdud rtsi bcud bral 'khrul rtog slad / /
nges gzhung don rtogs spyod sgo gsal / /
tshul gyis legs bsdus bstan pa dbye / /
'jug pa'i rnal 'byor rtsal 'chang ba / /
shes rab don ni blo phye nas / /
nges par brtags pa'i sa gzhi la / /
bla ma nges pas lung 'di bstan / /
snum pa yi ni dam tshig dang / /
gtsang dang 'jigs pa'i brtul zhugs can / /
de dag goms nas nyams su blang / /
sgrub pa'i dbang phyug phun sum tshogs / /
blo zhan shes rab chung bas ni / /
bsgrubs kyang 'grub par mi 'gyur te / /
phung byed gnyi ga bsregs pas na / /
de bas gzhan du bstan pa min / /
dur khrod dang ni lha rten dang / /
ma mo'i gnas la sogs 'dug na / /
rdo rje 'dzin pa'i dgos pa dag /
rnam pa du ma 'grub par 'gyur / /
phyi dang nang gi rdzas bsags nas / /
rang rgyud sbyangs pa'i rnal 'byor pas / /
bgegs tshogs nye bar zhi bya dang / /
tshogs bsags bsrung ba'i don ched du / /
'byung po'i gtor ma btang nas ni / /
gsang ba don gyi las rnams bya / /
bdag nyid rang gi lhar sbyor la / /
lus ngag yid gsum mthu bskyed cing / /
gnas gsum 'gro ba sbyang byas nas / /
rang bzhin rnam dag lha yi sku / /
rnam gsum sems dpa'i 'phro 'du yis / /
dkyil 'khor mdun gyi zla dkyil gzhag /
rtse gcig sems kyis mchod sogs dang / /
'gro don spyod pa rgya chen bya / /
rdo rje sems dpa'i sbyor gsal zhing / /
rdo rje se gol gtogs pa'i mthus / /
thams cad 'dus pa khro bo'i sku / /
thugs sngags mtshon cha'i tshogs spro mdzad / /
rdo rje sa gzhi ra ba gur / /
bla re mtshon cha me 'od 'phro / /
'khor los sgyur ba gdan bcas la / /
rigs kyi khro bo rab 'jigs pa'o / /
dang po chos kyi dbyings nyid la / /
dmigs pa med pa'i don gyis bsgom / /
dngos po med par bdag sbyor bar / /
nam mkha' kun dang mnyam sbyor ba'o / /
oM ma hA shU n+ya tA dz+nyA na badzra swa b+hA wa At+ma ko\u0f85haM /
chos kyi dbyings kyi ye shes kyis / /
thams cad kun la'ang khyab par bsam / /
chos kun stong gsal rang bzhin med / /
mi dmigs snying rje chen po'i ngang / /
oM d+harma d+hA tu swa b+hA wa At+ma ko\u0f85haM / /
rdo rje sems dpa'i ting 'dzin gyis / /
mkha' dbyings sna tshogs la gnas nas / /
cir yang gyur pa'i yig 'bru las / /
'od zer tshul du spros nas kyang / /
ma lus nye ba khyab byas te / /
re zhing rngam pa'i tshul du dgongs / /
e las mkha' dbyings gru gsum dkar / /
bzang po'i mkha' dbyings gyen bsgreng nas / /
yaM las rlung dkyil gzhu yi dbyibs / /
dung kha sra mkhregs sgrol ma'i mkha' / /
baM las chu dkyil dkar zhing zlum / /
bum pas mtshan pa mA ma kI / /
laM las gser gyi sa gzhi ste / /
gru bzhi spyan ma rdo rjes mtshan / /
khaM las rak+ta'i dba' klong 'khyil / /
'dod chags chen po'i rang bzhin rtags / /
kaM byung keng rus ri rab ste / /
rin chen rgyan spras rdo rjes mtshan / /
raM las me tog dmar ser 'bar / /
gru gsum ras mtshan gos dkar dbyings / /
dbus su b+hUM las gzhal yas khang / /
gru bzhi sgo khang sgo khyud can / /
rin chen thod pa sna tshogs mkhregs / /
nyi zla rdo rje'i rgyan gyis mdzes / /
pad gdugs rnga yab rta babs ldan / /
'dod yon sna tshogs rgyan gyis mdzes / /
dkyil 'khor zla gam sgo can la / /
re'u cha dgu pa rdo rje phreng / /
rin chen ka gdung rdo rje tog /
sna bdun mchod pa'i rgyan phreng tshogs / /
zhing sprul tshangs pa'i g.yang gzhi sogs / /
dur khrod rgyan gyis 'jigs par brgyan / /
dkyil 'khor phyi rim gnas brgyad du / /
dur khrod zhing dang zhing skyong dang / /
phyogs skyong rnal 'byor mtsho dang sprin / /
klu rgyal de dag gnas brgyad du / /
sha za 'byung po gshin rje dang / /
mkha' 'gro bya khyi ro langs sogs / /
ce spyang khro sogs sgra 'byin cing / /
ro yi tshogs la longs spyod mdzad / /
rang 'byung mchod rten dang bcas pa / /
phreng ba rim gsum phyi rol gnas / /
dkyil 'khor dbus kyi lte ba la / /
pad gdan dregs byed nyi zla'i steng / /
dpal mchog dang po gnas gyur nas / /
'phrul pa'i ting 'dzin la gnas mdzad / /
chos rnams thams cad rnam brtags na / /
dngos med mtshan ma kun rtog bral / /
zla dkyil A li gsal ba dang / /
nyi dkyil kA li gnas pa dag /
spro dang bsdu ba'i sbyor ba yis / /
mtshan bzang dpe byad gsal ba'i don / /
thams cad gcig tu bsdus pa las / /
'od dpung kha dog sna lnga nyid / /
hUM las rdo rje rtse lnga pa / /
dkar po bum par hUM gis mtshan / /
gdod ma tha ma med pa'i dbyings / /
dang po'i rdo rje chen po yin / /
badzra a he /
'od zer drug gi 'phro 'du yis / /
dkyil 'khor drug gi las mdzad nas / /
sku gsung thugs dbyings zhugs pa las / /
'od zer phreng mdzes brjid pa'i mchog /
de las sku mchog phyag rgya che / /
sngags kyi 'khor los gsal bar byas / /
ma hA su kha badzra satwa dzaHhUM baM hoHsu ra ta s+t+waM /
de dag ye shes byang chub sems / /
mngon byang lnga yi bdag nyid do / /
bde gshegs rigs kun rdo rje'i dngos / /
nyon mongs dri bral chags pa'i bzhin / /
g.yas sngo g.yon dmar rgyab zhal ser / /
phyag bzhi rdo rje rtse lnga bsgyings / /
rdo rje kha T+wAM ba dan dril / /
'og ma gnyis kyis mda' dang gzhu / /
rin chen rgyan sogs na bza' bklubs / /
thor tshugs mtshan dpe phyag rgyas spras / /
rdo rje rtse lnga'i cho ga ni / /
gnas lnga dag tu gtugs byas te / /
sngags kyis bde gshegs thams cad kyi / /
sku gsung thugs sogs rnam par bsam / /
oM na maHsarba ta thA ga ta kA ya bAka tsit+ta gu Na karma /
badzra swa b+hA wa At+ma ko\u0f85haM /
lus kyi ba spu'i gnas rnams su / /
dkyil 'khor drug gi rdul phran gnas / /
mkha' dbyings dbang phyug phyag rgya yis / /
gnas kun byin gyis brlab par bya / /
oM d+harma d+hA tu swa b+hA ba At+ma ko\u0f85haM /
rang rig 'od gsal phyag rgya yum / /
'khril pa'i phyag rgya hUM las brgyan / /
ye shes rdo rje rtse lngas phaT / /
rin chen zur brgyad 'bar bas mtshan / /
rnam thar pad+ma e dkyil can / /
mdog ser lte ba ze'u 'bru dmar / /
sa ma ya sogs brdas bskul nas / /
dzaHhUM baM hoHsa rol pa bya / /
oM pra be sha ya phaT /
a la la la la ho / /
byang sems bde chen 'od zer gyis / /
phyogs bcu'i rgyal ba mnyes mdzad nas / /
'gro ba'i lus ngag yid rtog sbyang / /
sku gsung thugs kyi 'od brgyan brjid / /
thams cad 'od kyis slar bsdus nas / /
stong gsum til gong 'bru 'dra rnams / /
sangs rgyas drug gsung yi ge'i tshogs / /
ba spu'i bu ga kun du thim / /
thugs ka'i gnas su zhu ba dag /
bde chen gnas 'dus rim bzhin bcas / /
'dod chags chen po dga' ba'i mes / /
sku bcas 'od dpung kha dog lnga / /
sngon gyi goms shugs lha mo bzhis / /
phyogs bzhi nas ni bskul mdzad de / /
stong pa shin tu rnal 'byor yod med mthu / /
nam mkha' nyid du dam tshig nye bar gnas / /
bde gshegs bde bar gshegs pa bzhengs su gsol / /
rdo rje sems dpa' skal bzang dpal khyod bdag /
ye shes gsang ba'i rgyud bskul nas / /
thugs rjes 'gro ba'i rgyud gzigs te / /
'bras bu'i phyag rgya snga ma bzhin / /
cho ga rdzogs pas gsal bar 'gyur / /
de nas bcom ldan rdo rje 'chang / /
rdo rje sems dpa'i sbyor ba yis / /
rdo rje se gol gtogs byas te / /
sangs rgyas thams cad bsdu bar mdzad / /
'jig rten khams ni ma lus pa / /
sangs rgyas rdo rje 'dzin bcas brgyan / /
shin tu gdug cing gtum pa la / /
zhi bas phan par mi 'gyur te / /
shes rab thabs kyi ngo bo las / /
khro bor de bzhin gshegs kun mdzad / /
khro bo'i tshul can khros pas kyang / /
'jig rten gsum dag sreg byed na / /
sangs rgyas thams cad khros pa yis / /
khams gsum ma lus smos ci dgos / /
de nas sna yi rtse mo la / /
yid ni brtan par yang dag gzung / /
sku yi dbugs rings dro ba las / /
rgyal ba'i sbyor ba phyag rgya 'byung / /
bcom ldan de nyid rnal 'byor pas / /
rdo rje khro bor bsgyur nas byung / /
oM shrI he ru ka ma hA badzra sa ma ya hi /
sarba duSh+Ta sa ma ya mu dra /
pra baM dza ka phaT /
snga ma las ni gnas 'gyur te / /
skal ba'i me dpung 'khrigs pa'i tshul / /
dbu skra sma ra ser gnag mdzes / /
spu rnams rdo rje gyen du 'khyil / /
sgeg pa dpa' bo 'jigs su rung / /
dgod dang gshe dang 'jigs par byed / /
snying rje rngam dang zhi ba yi / /
sku gsung thugs kyi gar thabs can / /
g.yas g.yon dang pos rdo rje dang / /
rdo rje kha T+wAM dril bur bcas / /
gnyis pa dag na 'jigs byed kyi / /
pags pa rlung gi tshul du bskor / /
gsum pas dbang bskur dbu rgyan chu / /
tha ma gnyis na dung chen khrag /
thod pa sha chen snying gis bkang / /
dur khrod gar gyi phyag rgyar bsgyur / /
la lar zhal gcig zhal gsum sku / /
mthing nag 'jigs pa'i me 'od 'bar / /
g.yas pa ba dan gsum pa phyag /
rdo rje rtse lnga 'bar phreng can / /
rdo rje kha T+wAM dril bu bcas / /
thod khrag gang ba g.yon pa na / /
'bar ba chen po skra 'bar ba / /
thod pa mang po'i dbu rgyan can / /
'jigs pa chen po'i dus ltar drag /
dur khrod bzhin du rab tu 'jigs / /
zhal rnams sna tshogs 'gyur ba dang / /
'bar ba'i lta bas gar byas pa / /
rdo rje rdo rje kha T+wAM ga /
dril bu'i sgra ni gsil ba yis / /
thams cad phab nas slang yang ni / /
thal bar 'gyur ba'ang 'tsho bar byed / /
gti mug dbang mdzad theg chen rgyan / /
glang chen ko rlon stod g.yogs mnabs / /
'dod chags gzhan gyis rgol ba'i tshogs / /
tshar gcod stag gi sham thabs yin / /
nga rgyal thugs rjes 'gro sgrol phyir / /
'jigs byed chen po'i g.yang gzhi gyon / /
zhe sdang gzung 'dzin rnam dag pas / /
gnas brgyad sbrul gyi phreng ba can / /
chags pa gnyis spangs gnyis ldan pas / /
khrag gi thig les tshom bur brgyan / /
phrin las sna tshogs mdzad pa yin / /
thal ba'i tshom bu'i mtshan ma can / /
byang sems gnyis dang mi 'bral don / /
zhag gi ri mos spras pa'o / /
phrag dog sku gsung rgyan ldan phyir / /
thod phreng thod dang se ral thogs / /
dregs byed tshogs rnams zil mnan pa'i / /
nyi zlas snyan gyi gong rgyan byas / /
lus dang ngag sems rdo rje yi / /
mtshan ma'i phyag rgyar ldan byas te / /
thams cad 'byung ba'i sbyor ba yis / /
bdag gi lhar ni bdag nyid bya / /
oM AHhUM /
thugs kar nyi ma la gnas pa'i / /
ye shes sems dpa' hUM dang bcas / /
'od zer 'phro 'du'i sbyor ba yis / /
ye shes dkyil 'khor spyan drangs te / /
lha mos bdud rtsi bum pas khrus / /
rin chen dbu rgyan rtse mo gcig /
rdo rje phreng ba'i rigs dag dang / /
thod phreng la gnas rigs lngas brgyan / /
lag pa shin tu brkyang pa yis / /
mdzub mo gnyis ni mdud par bcing / /
grung mos mthe bo'i rtse mo mnan / /
rdo rje'i phyag rgya yongs su bsgyur / /
bteg nas khro gnyer la bzhag ste / /
hi bcas dbang bskur sngags brjod bya / /
yab yum mkha' gsang hi dang as / /
rdo rje pad+mo bskyed byas la / /
ling+ga 'greng ba rang byung pa / /
brla yi dbus su gzhug byas te / /
dbyings dang ye shes sbyor ba las / /
he ru ka yi dkyil 'khor bskyed / /
byang chub sems de kun du dag /
ma lus nye bar sbyang byas nas / /
'dod par bya ba rab tu mnyes / /
'od 'dus thog ma'i gzugs la gzung / /
gsang gnas so so'i gdan dag la / /
chos kyi snying pos lha rnams bskyed / /
hi las dpal chen he ru ka /
gsang ba'i dkyil 'khor dbus su dgod / /
hrIHlas lha mo dkar mo ste / /
de bzhin h+ni las rkun mo yin / /
dz+hiHlas lha mo rmongs byed ma / /
dz+hi las thal byed phyogs bzhir ro / /
mtshams su hUM phaT las byung ba'i / /
spos byed la sogs lha mo bzhi / /
maM khaM yaM raM las byung lha mo bzhi / /
mda' 'dzin la sogs phyi rol mtshams / /
a A aM aHyi ge las / /
lha mo me tog la sogs bzhi / /
dzaHhUM baM hoHbzhi rnams las / /
sgo bzhir rta mgrin 'phang mtho sogs / /
b+ha ga la ni ling+ga gzhag /
ling+ga rdo rjer byin brlabs nas / /
he ru ka yi sku gnyis dag /
spro zhing rang la bstim par bya / /
oM he ru ka badzra sa ma ya hi sarba duSh+TAn sa ma ya mu dra pra baM dza ka hUM phaT /
dz+dzaHdkar mo dkar ser zhi ba'i mdangs / /
zhal bzhi phyag brgyad 'jigs pa'i stabs / /
g.yon brkyang gar gyis bzhugs par mdzad / /
mda' bzhi dus gcig bkang ba la / /
tshangs pa'i mgo bzhi dpyangs pa ste / /
spro zhing bsdus pas shar du bzhugs / /
hUM badzra gu h+ya sid+d+hi pa ra ma yo gi shwa ri dz+dza /
rkun mo dmar ser drag mo'i zhal / /
g.yon pas lcags kyu kha T+wAM 'khyud / /
g.yas pa'i gung mos rtse brgyad bstod / /
g.yas bteg stabs gnon lho yi phyogs / /
hUM hUM badzra tsaN+De shwa ri kha T+wAM ga ma hA badzra ka pA la mA la ku lu ru l+lu h+ni dz+dza /
rmongs byed mdog gnyis gong ma phag /
'og ma dmar mo phyag bzhi pa / /
g.yas kyi dang pos rdo rje gsum / /
g.yon kyi dang pos kham phor 'chang / /
'og gnyis khu tshur ro la gtod / /
g.yas bteg stobs gnon lho yi phyogs / /
rmongs tshul nub kyi phyogs su'o / /
hUM badzra na rA ya ni dz+hi dz+ha /
thal byed mdog dkar slong tshul gzigs / /
g.yas na thod pa bdud rtsis bkang / /
g.yon pa ba dan gsum pa'i gar /
dga' ba'i bzhin bcas byang gi phyogs / /
hUM badzra pa ta ke dz+dza /
spos mo drag mo gar byed tshul / /
bol bzhi brla dpung dkar ba la / /
lus sbubs dmar gsal yan lag sngo / /
rdo rje rtse lnga dpag bsam shing / /
g.yas g.yon gar gyi bsgyur ba bcas / /
me mtshams 'khor lo'i stan la gnas / /
hUM badzra shu le gra b+han+da ma Ta dz+dza /
ro khrod ro rtags tshul 'chang zhing / /
ser nag g.yas pa ral gri 'dzin / /
g.yon pa me thab rdo rjes mtshan / /
g.yon brkyang rlung mtshams 'khor lo ston / /
hUM badzra ki shits+tsha ta ma Ta dz+dza /
kun spyod kun gyi las mdzad cing / /
g.yas pas rdo rje dung khrag gsol / /
g.yon gyis thod pa zhags par bcas / /
zhal bzhi mthing nag gtso bo'i bzhin / /
rdo rje kha T+wAM se ral kha / /
dbang ldan 'khor lo'i rtsibs la gnas / /
hUM badzra pe mA la pA she maT dz+dza /
kun kyang thod phreng sbrul mdud dang / /
g.yang gzhi brgyangs te gos su gon / /
gdan ni sna tshogs pad+ma la / /
yi dwags nyi mas mtshan pa'o / /
mda' 'dzin dkar mo mda' dang gzhu / /
me yi mtshams kyi gru chad la / /
he badzra ra ti baM dz+dza /
kha T+wAM ser mo kha T+wAMg / /
rdo rje dril can bden bral mtshams / /
baM ma hA ra ta badzra ho dz+dza /
'khor lo 'dzin ma dmar ser mo / /
rtsibs brgyad 'dzin pa rlung gi phyogs / /
oM badzra lo tsa ne yaM ya dz+dza /
sna tshogs ba dan ljang gu la / /
sna tshogs 'phan dril dbang ldan phyogs / /
raM ma hA shrI badzra hiHdz+dzaHdza /
me tog ser mo me tog snod / /
rdo rjes mtshan pa bar khyams me / /
a badzra puSh+pe hUM dz+dza /
spos me sngon mo rdo rje pog /
bar khyams bden bral pad gnas pa'o / /
a badzra d+hU pa dz+dzaH /
mar me dmar mo rdo rje sgron / /
bar khyams rlung phyogs pad+mar gnas / /
a badzra A lo ke dz+dza /
dri chab ljang gu dag byed snod / /
'thor byed dbang ldan pad+mar gnas / /
a badzra gan+d+he dz+dza /
shar sgor [(]rtam [,]rta [)]mgrin 'phang mtho dkar / /
g.yas na rta gdong g.yon lcags kyu / /
oM badzra aM ku shi dz+dzaH /
lho sgor phag gdong sngon mo ste / /
g.yas pas mche ba g.yon zhags 'dzin / /
oM badzra pA she hUM dz+dza /
nub sgor snang byed dmar mo ni / /
phyag gnyis nyi zla lcags sgrog 'dzin / /
oM badzra shriM kha li baM dz+dza /
byang sgor thal byed mdog ljang gu / /
sangs rgyas gzugs bcas dril bu 'khrol / /
oM badzra g+haN+De hoHdz+dza /
phyi yi lha mo bcu gnyis tshogs / /
rin chen rgyan phreng na bza' bklubs / /
khro brjid 'dzum bag mtshan ma 'dzin / /
sgo ba cung zhig 'gying ba'i tshul / /
kun mkhyen ye shes las grub phyir / /
dkyil 'khor lha rnams thams cad kyi / /
mig la sangs rgyas rnam snang mdzad / /
rna ba rdo rje nyi ma yin / /
kha la pad+ma gar dbang phyug /
sna la rta mchog rol pa'o / /
yid la rdo rje he ru ka /
lus la rdo rje sems dpa'i gnas / /
gnas gsum phyag rgya'i tshogs gsal bas / /
thugs kar sems dpa'i gsum sngags bcas / /
rang rig dkyil 'khor spyan drangs nas / /
dbang bskur rigs kyi mtshan ma bsam / /
dga' chen dpal gyi rdo rje las / /
rdo rje se gol gar dang bcas / /
dpung mgor lan gsum bsdu ba'i rgya / /
gnyis med 'od zer lcags kyus dgug /
ye shes can gyi spyod yul can / /
dpal chen khrag 'thung 'khor dang bcas / /
sems can don slad dam tshig dgongs / /
gnas 'dir brtse phyir gshegs su gsol / /
mdzes pa'i phyag rgya gyen du bsgreng / /
smin mtshams dbus su gtad par bya / /
dzaHhUM baM hoH /
shrI he ru ka /
ma hA badzra /
A kaD+D+h+ya ya /
A kaD+D+h+ya ya /
pra be sha ya /
pra be sha ya /
ban+d+ha ya /
ban+d+ha ya /
to Sha ya /
to Sha ya /
badzra DA ki nI naM /
hr-i da yaM hUM hUM phaT phaT /
oM he ru ka badzra sa ma ya hi / /
sarba duSh+Tu sa ma ya mu dra pra baM dza ka hUM phaT /
pad+ma'i phyag rgyas g.yas nas bskor / /
gar thabs thal mos lan gsum gdab / /
dad pa dang ni dam tshig gis / /
tshur gshegs tshur gshegs he ru ka /
chos sku zhi ba'i ngang las kyang / /
gzugs sku 'jigs tshul bstan du gsol / /
thugs rje chen po thabs mkhas pas / /
gdug pa 'dul phyir gshegs su gsol / /
tshogs rje tshogs bdag dpal dang ldan / /
tshogs kyi slob dpon gshegs su gsol / /
ye shes rtogs pa'i khyad par las / /
sprul pa mang po'i tshogs dang gshegs / /
oM e h+ye hi b+ha ga bAn dzaHhUM baM hoH /
ru lu ru lu dzaHhUM baM hoH /
e he h+ye hi dr-i sh+ya hoH /
sa ma ya ho / /
sa ma ya s+t+waM /
e he h+ye hi a ra li ho / /
hriM hriM hriM /
thod phreng phyag rgya bcings pa las / /
g.yas nas rim bzhin bskor bar bya / /
bde gshegs pho brang dkyil 'khor 'dir / /
'gro ba ma lus bsgral ba'i phyir / /
don gyi dbang gis dgongs nas kyang / /
'khor bcas gshegs rnams bzhugs su gsol / /
oM shrI he ru ka ma hA badzra sarba duSh+TAn /
sa ma ya mu dra a be sha ya /
a be sha ya /
pra be+e sha ya /
shrI he ru ka hUM phaT /
rdo rje thal mo bskyed byas nas / /
sol mo bsnol bsdams bskyod par bya / /
sems can don phyir nan tan mchog bskyed cing / /
ye shes thugs rjes bdag la dgongs nas kyang / /
mi gnyis don gyi dngos grub mchog gi gnas / /
bdag la stsal zhing brtan par bzhugs su gsol / /
oM he ru ka badzra sa ma ya hi / /
sarba duSh+Tan sa ma ya mu dra pra ban tsakra hUM phaT /
kA ya bAka tsit+ta /
tiSh+Tha badzra hUM /
rdo rje khu tshur bcings pa las / /
mthe bo mthe'u chung bsgreng bar bya / /
hUM che mchog mnyam sbyor 'bar ba'i klong dkyil nas / /
thugs rje khros pas gdug pa 'dul mdzad pa / /
gsang sngags rmad byung drag po'i phrin las rnams / /
lhun gyis grub par byin gyis brlab tu gsol / /
oM shrI he ru ka /
ma hA badzra sarba duSh+TAn /
sa ma ya s+t+waM /
a ba staM ba hUM phaT /
dam tshig phyag rgya rnam gsum ni / /
rim bzhin bcings te bskul bar bya / /
oM badzra gu h+ya dr-i sh+ya ho sa ya s+t+waM /
oM badzra gu h+ya sa ya ho / /
oM badzra gu h+ya tri sa ma ya phaT /
dam tshig sa la bzhengs pa yi / /
dpal chen khrag 'thung 'khor dang bcas / /
dam tshig tshul bzhin ma bsrungs sam / /
grub pa'i mchog dag ma stsal na / /
sku gsung thugs dang 'gal bar ro / /
zhig par gyur par gdon mi za / /
zil gnon bsrung zhing bsdig pa'i phyir / /
las kyi phyag rgya rnam gsum bcing / /
dzaHhUM baM hoH /
shrI he ru ka ma hA badzra sarba duSh+TAn sa ma ya mu dra ma raM pra ba na tsakra /
bag sha ya bag sha ya /
bi d+h+waM sa ya pid+h+waM sa ya /
b+hu ta k+She ti pra ti s+t+waM b+ha ya hUM phaT /
sku gsung thugs su bdag sbyor bas / /
pho brang dkyil 'khor rang las sprul / /
nga ni bdud kyi bdud bdag ste / /
mkha' 'gro'i tshogs bcas ngas bsdus pa'o / /
oM shrI badzra ka ra mu ka sha ra yA ya na maH /
oM shrI badzra kha T+wAM ga pra dzA lA ya na maH /
oM shrI badzra gan+d+he pra dzA la ya na maH /
a ti b+hu ho / /
sarba ta thA ga ta ban+da nAM kA ro ya mi ma hA yo gi ni a la la ho / /
pra ti b+hu ho / /
smin ma g.yon pa 'degs tshul gyis / /
ru lu ru lu bcas pas 'dud / /
oM bdag med phyogs bral don dam thugs chud cing / /
byams dang snying rjes sgra zin mi mnga' yang / /
gdug pa 'dul phyir dus las mi 'da' ba'i / /
'jigs byed he ru ka la phyag 'tshal lo / /
nam mkha'i lus can gar yang thogs med cing / /
'dod dgur sgyur ba'i gzugs can 'phrul mo che / /
ma sring byams ma'i tshul gyis grogs mdzad pa'i / /
phyi nang mkha' 'gro'i tshogs la phyag 'tshal lo / /
haM a ti b+hu ho / /
tshad med bzhi yi phyag rgya yis / /
gnyis su med par bstan byas nas / /
dman pa'i phyag rgya rnam pa bzhis / /
rang gi de nyid las sbyor ba'i / /
rnal 'byor de nyid bcom ldan 'das / /
rdo rje sems dpa'i de bzhin gshegs / /
dam tshig la sdang rnam sbyang phyir / /
dur khrod gar gyi phyag rgyar gsal / /
sangs rgyas khro 'byung khro ba ni / /
thal bar 'jig pa'i mchog yin te / /
sems dpa'i sngon mo 'bar ba can / /
'bar ba'i dkyil 'khor dmar po snang / /
rdo rje kha T+wAM rdo rjer bcas / /
dril bu 'khrol ba'i sgrar bcas pa / /
gos chen po dang blugs pa che / /
sha chen po dang sbrang rtsi che / /
dur khrod kun gyi 'byung po yis / /
phyag rgya dpal ldan dbang phyug mchog /
shin tu khro gtum gdug pa yi / /
sems can khams ni rnam sbyang phyir / /
'di ni dpal ldan he ru ka'i / /
rdo rje rgya chen dbang phyug mchog /
se ral kha yi tshul dag tu / /
kha T+wAM ga la rgyab rten bcas / /
lag pa g.yon pas thod pa thogs / /
g.yas pa ba dan gsum par byas / /
nam mkha'i phyag rgya rnal 'byor pa / /
nam mkha' kun du 'gro bar 'gyur / /
bud med la sogs rin chen mchog /
dngos po thams cad mkha' las 'byin / /
g.yas dang g.yon gyi sbyor ba yis / /
bde bar 'bab pa'i gar byed pas / /
skyil mo krung ni phyed bcas la / /
rkang pa rang gi brlas mnan pa'o / /
oM ma hA shrI he ru ka sa ma ya hi /
sarba duSh+TA /
sa ma ya mu dra /
pra baM ka hUM phaT /
ma hA mu hi /
dkar mo thug mchog zhi ba'i mdangs / /
gzigs tshul phyogs kun gar bsgyur zhing / /
mda' bzhi dus gcig 'phangs pa yis / /
bdud bzhi dag las rgyal bar byed / /
hUM badzra gu h+ya sid+d+hi pa ra ma yo ge shwa ri hrIH /
ma hA mu dra hrIH /
rkun mo rgyas mdzad drag po'i bzhin / /
thugs rje skyo bas 'gro gnas 'dren / /
khams gsum las rgyal gnon pa'i stabs / /
kun du myur ba'i tshogs pa bstod / /
hUM hUM badzra tsaN+De shwa ri kha T+wAM ga ma hA badzra ka pA la mA la ku ru lu ru l+lu h+ni /
ma hA mu dra h+ni /
rmongs byed dbang gis chags tshul 'chang / /
zhal gnyis mthun pa'i stabs bcas pas / /
gnas gsum rnam dag sku gsum sbyor / /
bdud rtsi bcud ldan 'khor lo'i rgya / /
hUM badzra a na ra ya ni dz+hi /
thal byed drag mo slong ba'i tshul / /
snod bcud bde ba chen por rol / /
ba dan gsum pa'i gar thabs kyis / /
sku gsung thugs kyi dga' mdangs gsal / /
hUM badzra pa ta ke dza /
mahA mu dra hi /
spos mo phrin las rnam 'phrul zhing / /
kun snang gsal bas drag pa'i tshul / /
ye shes rigs 'byung lnga yi mtshan / /
kun 'byung gar thabs 'gyur bar bcas / /
hUM badzra ha ra ni phaT /
ma hA ru tra hI /
gtum mo 'dod pa'i las la brtson / /
gzhan gyi srog 'phrog 'gyur ba med / /
'thor byed rigs kyi mtshan ma can / /
gar bcas rtse gsum dbugs 'byin tshul / /
hUM badzra shU la gra b+han+di ma Ta /
ma hA ru tra hi /
ri khrod chos nyid ro myong bas / /
shes rab mtshon chas kun gcod cing / /
sreg byed rigs kyi phyag rgya 'chang / /
rigs kyi tshul gyis gar byed pa'o / /
hUM badzra ki shits+tshan+da phaT /
ma hA ru tra hi /
kun spyod tshul rnams kun gyis rol / /
dbyings dang ye shes chags pa'i las / /
stong gsum mi gtong 'ching byed pa'i / /
'jigs byed rngam pa'i cha lugs can / /
hUM badzra pe mA la pA she phaT /
mahA ru tra hi /
byams pa'i mda' 'dzin sgeg pa'i tshul / /
ma bcos zung du 'jug pa'i gzhu / /
mnyam nyid 'phro bas kun brtson pa'i / /
rtse gcig phrin las 'gyur ba med / /
he badzra ra ti baM /
ma hA ru tra hi /
thugs rje sna tshogs khyab pa yi / /
sgrar bcas sku gsung thugs rgyal byed / /
gnas gsum las rgyud dag byed pa'i / /
yon tan kun gnas 'phrul pa'i mchog /
baM ma hA ra ta badzra ho / /
ma hA ru tra hi /
dga' byed myur ba'i brtul zhugs 'chang / /
las rgyud gcod byed theg pa'i mchog /
zab cing rgya che kun tshul gyis / /
yon tan brgyad 'dzin byed pa'o / /
oM badzra lo tsa ne yaM ya /
ma hA ru tra hi /
btang snyoms sna tshogs phrin las sku / /
gzugs mdzes spyod pa'i sgra dang bcas / /
dag byed phrin las bsnyengs pa med / /
thams cad ye shes rnam spros pa'o / /
raM ma hA badzri hiH /
ma hA ru tra hiH /
sbyin pa'i mchog rnams rnam par grol / /
gzugs mchog lha rdzas me tog rgya / /
sa gzhi mdun rol g.yas g.yon bstod / /
sna tshogs spungs pa 'thor byed pa'o / /
a badzra puSh+pe /
ma hA ru tra hi /
tshul khrims dri mchog tshim byed pa'i / /
bdug spos legs par sbyar ba'i mchog /
g.yas skor bteg ste phyogs bcur bsgyur / /
mdun du phyogs par sngo byed pa'o / /
a badzra d+hU pa /
ma hA ru tra hi /
bzod gsol shes rab ting nge 'dzin / /
phun tshogs sel byed me mar rgya / /
kun du bskor ba'i gar bsgyur zhing / /
thugs ka'i mtshan ma gsal ston pa'i / /
a badzra A lo ke hUM /
ma hA ru tra hi /
brtson 'grus rtse gcig 'gyur ba med / /
chos kun dag byed byug pa'i dri / /
srin mtheb sprad nas rtse gsum 'thor / /
phyogs kun dngos bcas rnam dag 'gyur / /
a badzra gan+d+he /
ma hA ru tra hi /
pad+ma ban+d+ha'i bdud rtsi bstod / /
myang ba rngub pa ltar byed cing / /
lcags kyu'i phyag rgya rdo rjer bcas / /
dgug pa'i tshul mchog las grub pa'o / /
oM badzra aM ku shi dzaHma hA ru tra hi /
rdo rje mche ba gtsigs pa'i rgya / /
sna yi myang ba rngub pa yis / /
rin chen zhags pa gsol ka'i tshul / /
rang gi las la sbyor byed pa'o / /
oM badzra pA shehUM /
ma hA ru tra hi /
rdo rje lcags sgrog nyi zlar bcas / /
mig mtshungs zhen par lta ba yis / /
khams gsum kun la gzigs pa'i rgya / /
phyag rgya'i las kyis bstan byed pa'i / /
badzra shri khaM le baM /
ma hA ru tra hi /
mtshams ldan sku mchog bdud rtsis bkang / /
thams cad bdag nyid myang ba yis / /
ston pa'i gsung dbyangs kun du sgrogs / /
thal 'jig rgyud rnams slar 'tsho mdzad / /
oM badzra g+haN+Da hoH /
ma hA ru tra hi /
gzigs pa rnam pa sna tshogs pa yi rgyas thob la / /
rnam pa sna tshogs 'o byed 'khyud pas rmongs mdzad de / /
rnam pa sna tshogs bde ba'i mchod ston kun gsol la / /
rnam pa sna tshogs bde mchog ngo mtshar bstan du gsol / /
rgyas btab rmongs byed mnabs su gsal / /
bde mchog ngo mtshar bde bar bzhugs / /
hUM a la la la la ho / /
snang bar mdzod / /
rnal 'byor bde mchog sgyu mas sprul / /
dam tshig dag la 'jug tu gsol / /
nyon mongs kun las rgyal bar mdzod / /
ma lus pa ni mnabs su gsol / /
nyon mongs thams cad bsal bar mdzad / /
gsung gnas pad+ma rdo rje la / /
sa bon gsang sngags 'phro 'dur bcas / /
rgyal ba'i gsung tshogs gnyis med pa'i / /
rdo rje gsang gsum tshig 'don pa'o / /
oM sum+b+ha gasta ma h+na de bi hi ri mi ti ri shrI ye hi swA hA /
badzra dzi swA hA /
oM bAka badzra AHhUM /
rdo rje thal mo gyen du dbye / /
mdzub mo gnyis ni rtse mo dgug /
mthe bo gnyis kyi mche ba gtsigs / /
'jigs pa'i rdo rje gnod sbyin ma / /
yi ge brgya sngags ldan pa yi / /
dam tshig mchog gi phyag rgyas ni / /
lha rnams kun gyi gnas dag tu / /
rnam gsum mthu yis bskul bar bya / /
rdo rje khu tshur bcas pa las / /
mthe'u chung gnyis ni rab brkyang nas / /
so so'i gsang sngags sbyar ba yi / /
las kyi sngags bcas don sbyor ba'o / /
lag pa g.yas g.yon gnyis dag gi / /
mdzub mo mthe chung mdzes bsgyur te / /
rdo rje thal mo gyen du dgrol / /
mchod pa'i gtor ma kun gyi tshul / /
oM pa na pe na /
pe nu su ru ta /
pu pa ra mu /
sarba ta thA ga ta /
sa ma ya /
yo ga sid+d+ha AHhUM /
oM AH hUMH /
rab tu dga' ba'i bdag la phyag 'tshal lo / /
de bzhin gshegs pa'i dam pa grub par mdzod / /
dam tshig dam pa grub par mdzad du gsol / /
mchod pa chen po thams cad dag par mdzod / /
mchod pa chen po thams cad grub par mdzad du gsol / /
a la la ste mchod par 'bul / /
a la la ste dam tshig bskangs / /
a la la ste dgyes par mdzod / /
a la la ste dngos grub s+col / /
dgyes mnyam longs spyod mchog la rol / /
oM shrI ra ga badzra a puSh+pe pu / /
a d+hU pa d+hu / /
a A lo ke hrIH /
a gan+d+he badzra ra ti paM /
baM ma hA ra ta badzra ho / /
oM badzra lo tsa na yaM ya /
raM ma hA shrI hi /
a la la ho / /
bde bar gshegs so khro rgyal gtso / /
rgyal ba rgya mtsho ye shes kyi / /
srid pa rgya mtsho thams cad kun / /
kun bzang mchod sprin mchog tu rol / /
oM na maHsarba tu thA te b+h+yo bi shwa mu kha b+h+yaHsarba tad khaM ud+ga te s+pha ra na hi maM ga ga na khaM swA hA /
oM 'byung ba lnga las thams cad 'byung / /
rang las ma byung gang yang med / /
gtsang sme'i dri rtog kun bral ba'i / /
bdud rtsi byang chub sems chen pos / /
bdag sogs gnyis med mchod pa'i phyir / /
mnyam pa chen po'i rgyan la rol / /
oM na maHsarba pany+tsa a mr-i ta AHhUM /
oM kA ya sid+h+hi oM /
oM bAka sid+h+hi AH /
oM tsit+ta sid+h+hi hUM /
oM shrI he ru ka i daM d+hU pa puSh+pa dI pa /
gan+d+ha /
ba li ta /
pra tIts+tsha ho / /
shrI b+ha ga bAn kha kha kha le le le /
khA hi khA hi khA hi /
dzaHhUM baM hoH /
shrI he ru ka /
ma hA badzra \u0f85A be+e sha ya /
A be sha ya /
pra be+e sha ya /
pra be+e sha ya /
pra tIts+tsha ho / /
shrI b+ha ga bAn /
kha kha kha /
khA hi khA hi khA hi /
sgeg pa dpa' bo mi sdug 'jigs su rung / /
dgod dang gshe dang 'jigs par byed pa dang / /
snying rje rngam dang zhi ba la sogs pa / /
sku yi dngos po shin tu bsgyur ba yi / /
gar byas grub pa'i rnal 'byor pa / /
gar gyi dbang phyug gtso bo che / /
bza' ba la sogs snying po can / /
mAM sa la sogs bro mchog stsol / /
me tog la sogs tsan+dan phreng / /
bzang dgur dbul gyis bzhengs su gsol / /
mi mo rnams kyi reg bya'i mchog /
byin gyis rlobs shig rnal 'byor pa / /
sgrub pa'i rdzas 'di thams cad la / /
hUM dang phaT kyis ldan par mdzod / /
hUM shin tu brgyan pa'i rigs dang mtshan ldan mchog /
bkra shis dbyangs dang gar gyis mchod byas pa'i / /
lha mo rdul snyed phyogs bcur spros byas pa'i / /
byang sems bde ba'i mchod pa rnam par rgyal / /
hUM hUM ma hA su kha bo d+hi tsit+ta a la la ho / /
he ru ka yi gnas bcu dang / /
dur khrod chen po'i gnas brgyad nas / /
dpal chen khrag 'thung 'khor dang bcas / /
dur khrod mchog gi gnas 'di ru / /
zhing chen gsar rnying sti rar bcas / /
dmar gyi ar+g+ha rgya mtshor bskyil / /
mkha' 'gro 'bar ba'i tshogs bcas rnams / /
ma lus bzhes nas bsnams su gsol / /
dzaHhUM baM hoH /
shrI he ru ka ma hA badzra sarba duSh+TAn sa ma ya mu dra ma raM kha kha kha /
khA hi khA hi khA hi /
hr-i da ya pi pa hUM phaT /
nga ni za byed chen po ste / /
khams gsum ma lus bsgral ba dang / /
gdul dka' ma lus gdul ba'i phyir / /
sha rus la sogs bza' bar bya /
dzaHhUM baM hoH /
shrI he ru ka /
ma hA badzra /
sa ma ya /
ma hA mAM sa /
ma hA rak+ta /
ma hA tsit+ta /
ma hA ba su ta /
ma hA pany+tsa a mr-i ta /
ma hA ar+g+haM pra tIts+tsha ho / /
kha kha kha /
le le le ho / /
b+h+yo hUM hUM b+h+yo / /
ko ta k+Sha /
ko ta ba /
ko ta ko ta /
pa sa pa sa /
ka ti ra ga /
ko lA k+Sha /
ko la ba /
ko la ko la /
ka la pa /
sh+TaTha /
rnam dag sgrib sbyangs srid gsum skyon bral zhing / /
ston ka'i zla gsal dri med zhal mnga' ba / /
bcom ldan bde gshegs rdo rje'i dkyil 'khor dbyings / /
dus gsum rgyal ba thams cad bskyed pa'i yab / /
shes rab lha mo rigs kyi yum rnams dang / /
phyag rgya gtum chen rngam pa'i 'khor lo sogs / /
bsod nams ye shes tshogs kyi zhing rab rdzogs / /
dgyes shing rol pa'i dus mchog sbyar ba yi / /
bzhes te a la la ste dgyes par mdzod / /
oM badzra e sa hA /
pe sa hu /
sa ma ya bag sha hUM /
ru lu ru lu hUM b+h+yo hUM /
dzaHhUM baM hoH / /
pra tIts+tsha ho / /
ye nas mnyam nyid chos sku dag pa la / /
log rtog dbang gis sgro dang skur btab ste / /
bde dang sdug bsngal sna tshogs ngo bor smin / /
de bzlog don phyir rgyal ba'i dam mnos pas / /
rgyal ba zhi khro'i thugs dang ci 'gal ba / /
thugs rje'i ngang can rnams la bzod par gsol / /
bcom ldan dpal ldan rdo rje he ru ka /
khyod kyi thugs rje nam mkha' mtha' dang mnyam / /
mkha' 'gro'i dkyil 'khor tshogs dang bcas pa yis / /
'gro la brtser dgongs tshangs par stsal du gsol / /
bdag cag dam tshig 'di la mngon du zhugs pa rnams / /
bcad gtubs lus la 'byung bar mi 'gyur zhing / /
grib mas phog pa'i sdug bsngal mi bzod pa / /
sku yi phyogs tsam dran pas mod la 'tsho ba dang / /
gzi mdangs lus la 'jug pa bye ba stong phrag gi / /
'od kyis phog pas 'jig rten khams 'dir snang ba dang / /
lus ngag sems dang tshe ni rdo rjer rab brten te / /
re smon thams cad dus 'dir grub par mdzad du gsol / /
rnam gsum sems dpa' sngags kyi phreng / /
dkyil 'khor kun gyi gnas zhugs pa / /
yan lag rnam gsum spro bsdu yi / /
gsal ba gnyis kyi sgo nas brtsam / /
rim gyis rten nyid rten sngags dag / /
'khor lo'i tshul ldan shes rab thabs / /
yi ge mtshan ma sku yi gnas / /
bgrang zhing grangs 'das tshogs spyod pa'o / /
rtse gcig gnas su 'khor ba las / /
langs shing 'khrul 'khor 'phro ba dag /
mnyes bskul las mdzad bsdu byed cing / /
dkyil 'khor gsal bar gyur pa'o / /
las kyi sbyor ba kun sbyor zhing / /
dbyangs drug blangs pas don drug gsal / /
oM ru lu ru lu hUM b+h+yo hUM /
thun mong bsnyen pa las kun la / /
'jug pa'i yig 'bru brgyad pa'o / /
so so'i las la snyoms 'jug las / /
rang gi mtshan ma sngags phreng gnyis / /
'phro 'dus rigs mthun las mdzad nas / /
sku gsung thugs kyi bzlas brjod brtsam / /
oM shrI he ru ka /
badzra sa ma ya hri sarba duSh+Ta sa ma ya mu dra pra baM tsakra hUM phaT /
khyad par gtso bo'i snying po'i sngags / /
yi ge nyi shu rtsa lnga pa'o / /
gzhan yang rim bzhin sngags gsal bas / /
go rims 'khrul med brjod par bya / /
bzlas rdzogs mchod bstod bskul byas nas / /
rang gi gnas su bsdu bar bya / /
gzhan yang thig le phra mo'i tshogs / /
dkyil 'khor lha ni rnam dag kun / /
mtshan bcas dmigs pa'i las sbyangs pas / /
chos sku'i phyag rgya gsal gyur bsgom / /
rigs kyi dkyil 'khor gsal byas nas / /
tshogs gnyis rdzogs nas 'grub byed pa'i / /
dga' bde'i longs spyod tshogs 'gyur bas / /
rnal 'byor longs spyod mnyes par bya / /
rta mchog mkha' 'gro'i tshogs bcas pa / /
lhag ma'i mchod pas mnyes pa dag /
rang gi las la sbyar bya ste / /
dngos grub don phyir mtshams su gzhag /
mnyam nyid dkyil 'khor kun gyi mchog /
don dam bde ba chen po'i sku / /
de bzhin nyid dbyings ye shes kyi / /
lha nyid brtson pas bsgom par bya'o / /
thams cad nam mkha'i mtshan nyid de / /
nam mkha' la yang mtshan nyid med / /
khams gsum dag ni ma lus pa / /
thams cad sgyu ma lta bu ste / /
ji ltar sgyu ma thams cad du / /
mthong ba dang ni reg par 'gyur / /
dmigs su yod pa ma yin te / /
de bzhin 'gro ba kun gyi tshul / /
gang zhig thun bzhi la sogs par / /
dkyil 'khor 'di nyid bsgoms pas ni / /
ye shes dkyil 'khor gshegs gsol zhing / /
dam tshig dkyil 'khor rim bzhin du / /
slar nyid sbyor ldan bsrung byas te / /
spyod lam rnal 'byor gnas par bya / /
tshogs 'gyur spyod mthun bya ba yis / /
dus kun du ni 'gro don brtsam / /
mgon mchog sa stengs kun grags pas / /
thugs rjes 'gro don rnam dag ston / /
rgya mtsho 'khrug 'dra rnam log pas / /
nges don rnam par bkod pa'i sgo / /
don gsal srin bus grong khyer min / /
dman sogs ma 'ongs gzung bya'i phyir / /
sgrub don dam pa'i gzhung gsal byas / /
khe grags ngan rtog blos ma yin / /
thugs rje mchog gi dgongs mdzad bzhin / /
ngal ba'i dge sogs nyi zer gyis / /
khams gsum mun tshogs bsal 'gyur zhing / /
yang dag grub pa'i 'bras thob shog /
dpal he ru ka'i sgrub pa'i thabs slob dpon chen po hUM gi zhal snga nas mdzad pa rdzogs so // //
rgya gar gyi mkhan po badzra sa ha dang / /
sgra bsgyur gyi lo tsA ba rma rin chen mchog gis bsgyur cing gtan la phab pa'o / /
slad kyi lo tsA ba phyi ma dag gis sum thug tu zhu chen bcos pa'o / /
[]
