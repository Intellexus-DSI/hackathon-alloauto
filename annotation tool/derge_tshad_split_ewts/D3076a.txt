@## / /
mchod rten dang tsha tsha gdab pa yan chad nas bye ba gdab pa la sogs kun kyang /
bsam pa'i rgyud dang sngags ni 'dra ste /
dang por rdo rje gnod sbyin kyi cha byad /
phyag rgya dang sngags su ldan pas bdun yan chad nyi shu rtsa gcig man chad du chu la bsngags te /
'jim pa dang yo byad yan chad la gdab po / /
de la rdo rje gnod sbyin gyi phyag rgya ni /
rdo rje bcings pa bsdoms te mthe bong gnyis gshibs pa bsgreng /
mthe'u chung gnyis kyang gzhibs te cung zad kyis mi sbyar bar byas la /
mdzub mo gnyis brkyang ba las mche ba'i tshul du bya ba 'di ni rdo rje gnod sbyin kyi las thams cad kyi phyag rgya'o / /
de'i sngags la /
badzra yak+Sha hUM /
'dis btab pas thams cad gtsang mar bsams pa dang /
bgegs la sogs pas mi tshugs par 'gyur ro / /
oM shud+he na du sho d+ha ya /
zhes 'dis btab pas /
thams cad gtsang mar bsangs par 'gyur ro / /
de'i 'og tu lan nyi shu rtsa gcig bzlas par bya ba'i sngags la /
na mas+t+ri ya d+hI kA mAM /
dzi nA mAM /
bad+he re dra yA na /
shu b+ha na akhyo b+h+ya mr-i ta pany+tsa ban+de a haM /
a ba lo ki taM /
na mas+t+ri ya d+hI /
nug+hA mAM /
sarba ta thA ga tA mAM /
tat+ya thA /
oM suk+T+ma suk+T+ma nuste /
shad+he dAd+he /
shi shi bi ni /
ra ku le /
ya sho ya sho ba ti /
te dza pote dzo ba ti sarba bud+d+hASh+T+r-i te swA hA /
mu dra gdab pa'i 'jim pa'am sngags bri ba'i tshe sngags lan bdun gdab pa'i sngags la /
na maHsa man+ta bung+d+hA nAM /
a pra ti ha ta shA sa nA mAM /
oM badzra A yu She swA hA /
'bi 'bi bya ba'i sngags la /
oM badzrod b+ha ba swA hA /
tsi t+ya phor bu dang /
sAts+tsha'i skol phor gyi nang du bye mas gdab pa'am /
snum gyis bsku ba'i sngags la oM badzra d+hA tu gar+b+he sru hA /
tho bas brdeg cing gdab pa'i sngags la /
oM badzra mung+gA ra A ko Ta ya hUM /
tsi t+ya phor bu nas dbyung ba'i sngags la /
oM d+harma rasne swA hA /
'khor lo dang dbu zhu gsol ba'i sngags la /
oM pra mArda na ye swA hA /
tsi t+ya dkyil 'khor du bzhag pa'i sngags la /
oM su phra tiSh+Tha badzre swA hA /
cho ga de ltar byas na tsai t+ya gcig btab pas bye ba snyed btab par 'gyur ro / /
skye ba thams cad du skye ba dran par 'gyur ro / /
dkyil 'khor byas pa'i lag pa 'jim pa can gyis gang na bskus na nad mje'i rnam pa bco brgyad la sogs pa nad thams cad ma lus pa zhi bar 'gyur ro / /
