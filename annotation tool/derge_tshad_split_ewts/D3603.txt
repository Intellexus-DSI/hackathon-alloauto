@## / /
rgya gar skad du /
de wI ba su d+hA rA sA d+hA naM /
bod skad du /
lha mo nor rgyun ma'i sgrub thabs /
lha mo nor rgyun ma la phyag 'tshal lo / /
sngon ma bzhin du stong pa nyid kyi mthar thug par rnam par bsgoms nas skad cig gis bdag nyid dzaM b+ha la'i skur bsams nas /
rang gi snying gar zla ba'i dkyil 'khor gyi dbus su baM yig gi sa bon las byung ba'i bcom ldan 'das ma nor rgyun ma bsam par bya ste /
sku mdog gser lta bu rgyan thams cad kyis brgyan pa lo brgyad gnyis lon pa lta bu /
phyag g.yas pa mchog sbyin /
g.yon pa rin po che'i phreng ba bsnams pa /
mi bskyod pas dbu brgyan pa'o / /
bcom ldan 'das ma'i mdun du dpal gyi nor /
g.yas phyogs su nor ster ma /
rgyab kyi phyogs su dpal gyi nor zhal ma /
g.yon phyogs su nor gyi blo gros brten ma'o / /
de rnams kyang dang po'i sa bon gyi yi ge las rang gi gtso mo dang mtshungs pa'i skur bsam par bya'o / /
de bzhin du bsgoms nas sngags bzlas par bya'o / /
oM ba su d+hA rI Ni swA hA /
oM shrI ba su swA hA /
oM ba su shrI ye swA hA /
oM shrI ba su mu khi swA hA /
oM ba su shrI ye swA hA /
so so'i bdag nyid la ba'i lci ba'i maN+Dal gru bzhi pa khru gnyis pa'i tshad du byas nas thun mtshams gsum du me tog dri bzang pos stong phrag bzhir mchod par bya'o / /
zla ba drug tu bzlas pas yid kyi shing rta yongs su gang bar 'gyur ro / /
ji ltar rnyed pa'i me tog gi sbyin sreg 'bum phrag bzhi byas pas dpal chen mor 'gyur ba'o / /
nor rgyun ma'i sgrub thabs rdzogs so //
[ ]
