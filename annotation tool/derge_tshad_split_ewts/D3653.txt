@## / /
rgya gar skad du /
b+ha ga ba tI pradz+nyA pa rA mi tA sA d+ha naM /
bod skad du /
bcom ldan 'das yum shes rab kyi pha rol tu phyin ma'i sgrub thabs /
bcom ldan 'das yum shes rab kyi pha rol tu phyin ma la phyag 'tshal lo / /
sngar bshad pa ltar gdong pa bkru ba la sogs pa byas nas /
de'i rjes la bdag nyid kyi snying gar pad+ma 'dab ma brgyad pa'i dbus su a las byung ba'i zla ba'i dkyil 'khor gyi dbus su yi ge d+hIH /
de las byung ba'i pad+ma shes rab kyi pha rol tu phyin pa'i glegs bam gyis mtshan pa /
'di dag yongs su gyur pa las /
shes rab kyi pha rol tu phyin ma pad+ma dang /
zla ba'i gdan la rdo rje skyil mo krung gis bzhugs pa /
sku mdog dkar ba g.yas kyis mchog sbyin pa /
g.yon pa na pad+ma bsnams pa /
rgyan thams cad kyis brgyan pa /
bsam gtan la gcig tu gzhol ba /
me tog dri zhim pos brgyan pa'i ral pa dang cod pan te /
re zhig de lta bur bsams la /
mchod pa'i dus kyi tshe dkyil 'khor gyi gnas su lha brgyad po bdag nyid dang 'dra ba dang lhan cig tu sngags 'dis mchod par bya'o / /
oM pra dz+nye ma hA pra dz+nye hUM /
shes rab kyi pha rol tu phyin ma'i sgrub thabs rdzogs so / /
[ ]
