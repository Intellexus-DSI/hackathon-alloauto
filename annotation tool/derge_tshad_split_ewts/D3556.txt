@## / /
rgya gar skad du /
badzra swa ra swa tI sA d+ha naM /
bod skad du / /
rdo rje dbyangs can ma'i sgrub thabs /
rdo rje dbyangs can ma la phyag 'tshal lo / /
snying gar a yig blta zhing yongs su gyur las zla ba'i dkyil 'khor bsam / /
de las pad+ma de steng mdzes pa'i hrIHyig de dang de las ni / /
phyi nas ba spu'i khung nas rim pas ngag gi 'od zer lha mo ste / /
de las byung ba'i blo gros chen po dpal gyi sa bon lcags kyu yis / /
chu skyes dkar po'i steng na sku ni mdzes bzhugs pa / /
spyan gsum dbu rgyan zla ba phyed pas yang dag brgyan / /
phyag g.yon pusti bsnams shing phyag gzhan chu skyes te / /
phyi nas rang lus dang mtshungs yid kyis rab tu 'bad / /
de nas bsam gtan ngal gyur na / /
mnyam gzhag nas ni bzlas pa bya / /
bla ma'i bka' yis dbang thob nas / /
lus dang spyod pa gtsang ldan pas / /
ta mtha' ra mtha' yang dag ldan / /
sa mtha' i yi dbyangs kyis mdzes / /
zla phyed thig les mnan gyur pa / /
bla ma las blta phri zhing bzlas / /
rdo rje dbyangs can ma'i sgrub thabs rdzogs so //
[ ]
