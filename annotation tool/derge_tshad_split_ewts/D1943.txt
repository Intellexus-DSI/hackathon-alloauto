@# / /
rgya gar skad du /
badzra gI ti su kha ra da sA d+ha naM nA ma /
bod skad du /
rdo rje bde rgyas dbyangs can ma'i sgrub thabs zhes bya ba / /
dpal rdo rje sems dpa' phyag 'tshal lo / /
shes rab pha rol phyin pa rgyal ba kun gyi yum / /
dri ma med pa'i gsung chen rdo rje dbyangs can ma / /
btud de sangs rgyas bde chen rab tu 'phel bya'i phyir / /
gsung gi pad+ma dri ma med pa'i sgrub thabs bshad / /
nags tshal mi med dben pa'i gnas / /
nyams dga' bkra shis dang ba ru / /
'jam pa'i stan la 'dug nas ni / /
chu bur lta bu'i tshul gyis bsgoms / /
sems can kun don legs byas nas / /
dam pa'i 'khor lo bsgom par bya / /
phyag 'tshal bstod dang bshags pa dang / /
rjes su yi rang bskul gsol gdab / /
bsngo dang smon lam btab byas nas / /
yid kyis gshegs gsol tshad med bzhi / /
sngon 'gro stong pa bsgom par bya / /
srung ba'i 'khor lo 'jigs chen po / /
mtshon cha 'khrug pa shin tu bsgom / /
pad+ma zla ba'i steng nyid du / /
byu ru bcag 'dra'i do dag las / /
chu skyes 'dab brgyad mtshan mar ldan / /
'phros nas bsdu ba bya ba ni / /
rigs kyi 'khor lo ma lus pa'o / /
oM badzra rA ga ra ti At+ma ko\u0f85 ha /
gyur pas pad+ma rA ga'i mdog / /
zhal gsum g.yas g.yon sngo dang dkar / /
phyag drug gri gug pad+ma dang / /
ral gri thod pa 'khor lo dang / /
nor bu yis ni shin tu mdzes / /
dbu la thod pa lngas bskor zhing / /
rlon pa brgya phyed phreng bar ldan / /
rin chen klu dang rus pas spras / /
shin tu zhi zhing sgeg pa ste / /
stag lpags bsnams nas me dpung dkyil / /
g.yon bskum g.yas pa brkyang bas gnas / /
oM d+harma d+hA tu swa b+hA wa At+ma ko\u0f85 haM /
hUM las thugs kyi rdo rje ste / /
AH las gsung dang oM las sku / /
k+ShiM las sa snying rdo rje snying rje mig /
dziM las rdo rje can rna bar / /
khaM las nam mkha'i snying po snar / /
gaM las 'jig rten dbang phyug lcer / /
kaM las sgrib pa rnam sel lus / /
saM las kun du bzang po yid / /
rig pa'i dbang bskur gshin rje gshed / /
dgug gzhug bcing dang dbang du bya / /
mchod pa b+ha ga'i byang chub sems / /
rdo rje gsung gi ye shes che / /
pad+ma shes rab pha rol phyin / /
'dod chags chen po nyid sbyor ba / /
rdo rje mthar mdzad khyod la bstod / /
rdo rje sbu gus bdud rtsi myang / /
sa bon 'phros pas 'gro ba sbyang / /
rdo rje bzlas pa brtsam par bya / /
yid gsal ba ni mchog tu gces / /
oM badzra rA ga ra ti hUM hUM hUM phaT phaT swA hA /
ma ning rdo rje bzlas nas kyang / /
snying po can dngos bsgom par bya / /
'dod chags chen po sbyor ba bzlog pa'i phyir / /
bde ba sems dran sgrub thabs 'di brtsams pas / /
gzung dang 'dzin pa'i dri ma dag nas kyang / /
dga' ba rnam dag smon lam stobs 'gyur shog /
rdo rje bde rgyas dbyangs can ma'i sgrub thabs zhes bya ba rdzogs so //
[
