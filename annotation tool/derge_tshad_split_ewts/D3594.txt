@## / /
rgya gar skad du /
badzra gan+d+ha rI sA d+ha naM /
bod skad du /
rdo rje gan+d+ha ri'i sgrub thabs /
'phags ma rdo rje gAn+d+hA rI la phyag 'tshal lo / /
rdo rje gan+d+ha rI nag mo zhal drug pa /
phyag bcu gnyis pa /
dbu skra kham pa gyen du brdzes shing zhabs g.yon brkyang pa'o / /
zhal mche ba gtsigs pa /
zhal so so la spyan gsum gsum pa /
phyag g.yas pa drug na go rims bzhin du rdo rje dang /
dril bu dang /
ral gri dang /
tri shUl dang /
mda' dang 'khor lo rnams bsnams pa /
phyag g.yon pa drug na kha T+wAM ga dang /
lcags kyu dang /
gzhu dang /
dgra sta dang /
zhags pa dang /
snying gar sdigs mdzub 'phyar ba'o / /
zhal dang po ni nag po'o / /
zhal gzhan rnams ni kha dog lnga ste /
dkar po dang /
ser po dang /
dmar po dang /
ljang gu dang /
sngon po'o / /
sna tshogs pad+ma dang nyi ma'i gdan la bzhugs pa'o / /
bzla ba'i sngags ni /
oM hUM hUM hUM swA hA /
zhes so / /
rdo rje gan+d+ha rI'i sgrub thabs rdzogs so //
[ ]
