@## / /
rgya gar skad du /
shrI badzra satwa a nu smr-i tinA ma bid+hi /
bod skad du /
dpal rdo rje sems dpa' rjes su dran pa'i cho ga zhes bya ba /
dpal rdo rje sems dpa' la phyag 'tshal lo / /
rang gnas yul tshogs nyams dga' bar / /
kun rdzob 'phrul pa'i dkyil 'khor la / /
rnam dag gnyis med yul kun sbyor / /
byang chub sems byung rgyal ba'i mchog /
de la de snang rol mo'i chos / /
srid mtha'i ma dmigs dus gsum 'gog /
rnam dpyad bya ba'i rgyud ldan zhing / /
rigs bdag dkyil 'khor bstod pa'i gnas / /
nges pa'i gsang mchog rtsa ba'i rgyud / /
de nyid sgrub pa'i thabs chen po / /
gnyis dang gnyis med theg pa'i mchog /
rjes su dran pa skyed byed pa'i / /
cho ga bzang po rmad du byung / /
gsang don brgyud pa'i rdo rje'i tshig /
dus gsum rgyun gyi mtshan ldan bcing / /
rigs bdag dkyil 'khor bstod pa'i gnas / /
'khor ba'i bya ba kun gnas 'jug /
dpa' bo gcig pa'i dkyil 'khor bzang / /
bsnyen sgrub yan lag dang bcas bshad / /
sangs rgyas kun gyi dgongs pa'i yul / /
bya ba'i yan lag kun rdzogs shing / /
nges pa'i gsang ba ston mdzad pa'i / /
'bras bu'i dkyil 'khor bla na med / /
thams cad dus zhes bya ba yi / /
lta ba la sogs 'byung ba'i chos / /
nyon mongs gnas kun rnam dag cing / /
rang bzhin mnyam pas spros dang bral / /
yang dag sangs rgyas bde ba che / /
kun du goms pas gsal byed pa'i / /
yan lag lam gnyis rdzogs pa'i grogs / /
rab sbyangs pas ni 'jug 'gyur zhing / /
rig 'dzin gnas kun bgrod byed cing / /
rgyu rkyen cha shas kun rdzogs shing / /
thun mong bye brag rkyen gyi stobs / /
snga ma las byung phyi ma'i rgyun / /
'bras bu tshogs pa'i bdag nyid do / /
sa dang sar gnas rig 'dzin kun / /
rang rig sbyor ba'i tshul gyis ni / /
gsang sngags phyag rgya'i gnas kun dang / /
mi mthun gnyen po bye brag mthus / /
dngos grub mtha' yas rtag ldan zhing / /
ting 'dzin chos kun rdzogs pa'i mthar / /
sangs rgyas kun gyi gnas mthong zhing / /
nges pa'i sa mchog rdzogs par 'gyur / /
rigs kyi 'khor lo kun bskor zhing / /
rigs kyi gnas rnams rnam dag pas / /
rigs mchog yon tan bzang po'i tshogs / /
rigs kun rgyal bas mnyam sbyor ba'o / /
yang dag nges pa'i theg pa'i mchog /
dam pa las byung dam pa'i yul / /
de gnas tshul gyis phreng ba nyid / /
yang dag bde bas rgyan du byas / /
dkyil 'khor chen po dga' tshal dang / /
chos kyi rgyal po'i grong khyer mchog /
chos kyi 'khor lo rim 'jug pas / /
chos kyi 'bras bu bzang po nyid / /
shin tu sbyor bas yang dag skyes / /
me tog tshal las kha dog dri / /
'dod pa'i tshogs rnams tshim gyur ltar / /
rang gnas byang chub yan lag phreng / /
bsnyen dang nye bar bsnyen pa dang / /
sgrub dang sgrub pa chen po yi / /
yan lag cha shas kun rdzogs pas / /
zhi sogs bye brag rnam par bkod / /
sangs rgyas theg pa'i yan lag gis / /
nye bar sbyar ba'i rnal 'byor 'grub / /
sa mtshams mkhas pa'i spyod yul nyid / /
rkyen bcas stobs kyis rab tu rdzogs / /
dkyil 'khor yan lag stobs ldan pa'i / /
bla ma lhag gnas brtul zhugs can / /
yon tan rin chen 'bras bu'i bdag /
byang chub mchog sems rnam dag pa / /
yang dag mos pas bstod byas te / /
sgo gsum dang bas gsol ba gdab / /
gdams pa'i yan lag kun 'dzin cing / /
nye bar 'khor ba'i dga' ston mchog /
dkyil 'khor chen por dgyes byas pas / /
rab tu rdzogs par 'khor lo dbang / /
de nyid yan lag dam tshig bcas / /
nges par 'jug pas bstan byas pa'o / /
gsang ba'i rgyud don sna tshogs dag /
'dren pa'i yan lag bla na med / /
nges par bstan pa'i phyag rgya yi / /
yan lag rdzogs pas theg pa'i mchog /
dben pa yi ni gnas dag gam / /
rang gi skyed mos tshal sogs par / /
kun du sna tshogs skal bzang po / /
kun du sna tshogs bde mchog gis / /
kun du sna tshogs dgongs pa rnams / /
ci bde bar ni bsgrub par bya / /
gnas kyi nye 'khor phyag dar dang / /
dri zhim chur bcas dag byas te / /
dkyil 'khor sa gzhi bzang po'i mchog /
bkra shis dag byed rdzas kyis byug /
phyogs bcur bla re rgyal mtshan dang / /
'phan gdugs lhab lhub rnga yab dang / /
rin chen me tog phreng ba'i tshogs / /
bza' btung 'dod yon rnam 'phrul pa'i / /
phyag rgya gos dang rgyan bcas pas / /
ma lus kun du nye bar mdzes / /
thabs dang shes rab brtul zhugs mchog /
bde ba'i ye shes rol mo'i dbyings / /
rnam par 'phrul pas bsam byas pas / /
bya ba'i 'khor lo brtan par 'gyur / /
ji snyed mchod pa'i tshogs rnams dang / /
gtor mas gnas kun nyer brgyan dag /
bsang sbyang bkra shis byin gyis brlab / /
rim bzhin sngags dang phyag rgya gnas / /
'gro gnas kun gyi nyon mongs tshogs / /
mi dge stobs sogs sdig pa'i mthus / /
gnas kun nyam thag gzir bas 'joms / /
bdag gzhan kun rgyud rlag par byed / /
de dag thugs rje chen po'i blos / /
ma lus yul bcas sgrol ba'i phyir / /
dran pa gcig pa'i ye shes sku / /
ting 'dzin dag pas rnam par grol / /
phyi nang chos rnams thams cad kyi / /
rang bzhin gnyis med byang chub sems / /
der snang yul las 'das pa nyid / /
lhun gyis grub pa'i chos nyid do / /
tshul 'di rnam par spangs pa yi / /
de nas de las de bzhin rgyud / /
kye ma thugs rje chen po'i yul / /
rigs kyi dkyil 'khor rdzogs pa nyid / /
rnam gsum lha yi ting 'dzin gyis / /
rnam gsum sngags dang phyag rgyar sbyor / /
byin rlabs nus mthu rdzogs byas nas / /
bdag gzhan sbyangs shing gsal byas te / /
rigs mchog sku gsung thugs kyi bdag /
yang dag 'od zer rab sbyor bas / /
gsal ba'i dkyil 'khor rgyas pa nyid / /
tshul gsum phyag rgya'i cha lugs kyis / /
shin tu bkod pa legs 'byung ba'i / /
tshad med bzhi yi gnas rdzogs 'gyur / /
kun nas spyan drangs brtan byas pa / /
nye bar sbyor ba'i phyag rgya nyid / /
oM yang dag brtan pas stobs rdzogs pa'i / /
rang bzhin dkyil 'khor rdzogs pa'i tshogs / /
thugs rjes bdag nyid rnam grol ba / /
dkyil 'khor rdzogs pa'i las la dgyes / /
mi shes yul rnams bcom mdzad cing / /
rig pa'i gnas chen snyoms 'jug par / /
phyag rgya bde ba'i tshul sbyor bas / /
grong khyer brtan par mdzad du gsol / /
oM badzra satwa hUM /
dz+nyA na sa ma ya s+t+waM /
dzaHhUM baM hoHpra be sha ya phaT /
badzra A be sha ya a A /
ji srid brtan pa'i gnas bzhugs shing / /
byang chub sems mchog spel ba'i phyir / /
bkra shis lhag gnas brgyan pa yi / /
zhing khams pho brang dag par brjod /
oM badzra tsakra maN+Dal pa nas pa ri hUM /
rab tu gus pa'i tshul gyis ni /
mngon par dmigs byas dag pa'i mchog /
thabs dang shes rab rdzogs byed pa'i / /
yul kun rang bzhin rnam par dag /
gang 'dir yon tan bsngags pa'i gnas / /
rgyal ba bde gshegs 'dren pa'i gtso / /
rigs mchog rdo rje sems dpa'i gnas / /
ngo mtshar yul kun rnam par dag /
oM na mo stu sti ban+d+ha naM ka ro ya mi / /
me na rA ga ho / /
kun 'byung yon tan rdzogs pa yi / /
me tog 'bras bu bzang ldan zhing / /
kun du bzang po'i rgyan rnams dang / /
'dod pa'i lha mo rkyen ldan zhing / /
yul kun chags pas rnam grol ba / /
phyag rgya'i dkyil 'khor bla med pa / /
lha dang lho mo bsam yas pas / /
phyogs bcu kun nas rnam par 'khrigs / /
bya ba'i yul kun ma lus dag /
yang dag bsngo ba bla na med / /
gnyis med byang chub sems kyi dngos / /
gnyis su med pa'i rol pa dag /
mnyam nyid rol mo'i dkyil 'khor nyid / /
mnyes pa chen po'i bdag nyid du / /
oM sarba pU dza me g+ha pra tits+tsha ho / /
thog med yun rings 'khor ba'i gnas / /
ma lus nye bar bsags pa'i tshogs / /
kun spyod gnas gsum las skyes pa / /
thams cad yul la nye bar bshags / /
rab rtogs nye bar bsags pa'i chos / /
tshul khrims brtul zhugs sdom pa dang / /
nyer mdzes brgyan pa'i yan lag rnams / /
rab bsngags bstod pas yi rang mchog /
sangs rgyas kun gyi lam ston cing / /
don bzhin bstan pas 'dul mdzad de / /
sbyor ba'i stobs bcas shes rab tshogs / /
thabs kyi theg chen bshad du gsol / /
phyogs bcu'i mgron gnas ji snyed mtha' / /
mya ngan kun sgrol mgon po rnams / /
sku gsum bstan pa'i tshul gyis ni / /
dus gsum 'gyur ba med pa'i dbyings / /
ma lus srid dngos 'gro ba'i tshogs 'don cing / /
yang dag gnyis med brtan par byed pa'i yid / /
byang chub sems mchog bla na med pa'i don / /
yang dag brtan gnas kun du rgyas par bya / /
smin cing grol bar byed pa'i tshogs rnams kyis / /
khyad par lam kun yang dag rdzogs par 'gyur / /
bsnyen sgrub phyag rgya'i yan lag sna tshogs pas / /
bdag gzhan bzung zhing yan lag rdzogs par spyad / /
thugs rje rnam dag dkyil 'khor rdzogs pa'i [(]chogs[,]tshogs[)] / /
rab tu grol bas gnyis med mnyam ldan pa'i / /
thams cad mthun pa'i tshul rnams mdzad bcas pas / /
bdag gi cha shas rab tu dmigs pas dbul / /
thams cad mi gnyis ye shes chen po bdag /
bya byed rtog pa'i tshogs rnams rnam dag cing / /
sgyu ma rnam dag bya rtsal bde ba'i mchog /
mkha' 'gro sgyu ma'i don rdzogs mnyam pa nyid / /
mgon po dus gsum sgrib bral sangs rgyas kun / /
dngos grub phrin las yul rnams nye bar ston / /
rang gnas nyams dga' mnyam nyid mchog gi bdag /
rnam dag bya ba'i tshul gyi yul las 'das / /
oM badzra satwa sa ma ya /
ma nu pA la ya /
badzra satwa twe no pa tiSh+Tha /
dr-i D+ho me b+ha ba /
su to Sh+yo me b+ha ba /
su poSh+yo me b+ha ba /
a nu rak+to me b+ha ba /
sarba sid+d+him+me pra yats+tsha /
sarba karma su tsa me /
tsit+taM shre yaHku ru hUM /
ha ha ha ha hoHb+ha ga wAn sarba ta thA ga ta badzra mA me muny+tsa /
badzrI b+ha wa ma hA sa ma ya satwa AH /
badzra gats+tsha muH /
rtse gcig dran pa'i ting 'dzin gyis / /
ma lus yul bcas rnam par grol / /
phyag rgya gsang sngags sbyor ba'i mthus / /
lha mo'i dkyil 'khor sna tshogs nyid / /
'gro gnas sdug bsngal las grol zhing / /
bde ba'i mchog kun mthar phyin te /
thar pa mya ngan las 'das par / /
btang snyoms kun du mi dmigs pa'i / /
drag po'i tshogs bcas ma lus kun / /
rab tu zhen rtog stobs kyis 'jug /
de dag thugs rje chen po yis / /
'dul byed stobs chen he ru ka /
phyag rgya dbyings dang mnyam par sbyor / /
rnam par grol ba'i ting 'dzin gyis / /
phyogs bcu'i bgegs tshogs 'dul bar mdzad / /
yang dag dkyil 'khor brtan byas te / /
mtshon cha me 'od 'bar ba yis / /
dkyil 'khor kun nas brgyan pa la / /
bgegs kyi rgyal po kun bsdus te / /
phyag rgya bzhi yis dbang byas nas / /
myos shing gzir gnon rnam par dgod / /
thugs kyi ye shes rab 'bar ba / /
ye shes phyag rgya'i gnas kyis 'jug /
kun nas 'phro zhing bsdu ba'i mthus / /
khro bo'i dkyil 'khor brten 'gyur ba'o / /
zhal gsum phyag drug 'jigs par byed / /
rgyan cha mtshon cha'i tshogs rnams dang / /
cha lugs rngam pa'i cha byad ldan / /
rigs kyi sprul pa'i bsam yas pa'o / /
gsang ba'i phyag rgya bzhi ston cing / /
nges par brjod pa'i sngags rnams kyis / /
kun nas brtan pa'i dkyil 'khor rnams / /
yang dag sbyor bcas rdzogs par 'gyur / /
oM badzra kro d+ha mus la ts+tshin+da ts+tshin+da hUM /
hu lu hu lu /
tiSh+Tha tiSh+Tha /
ban+d+ha ban+d+ha /
ha na ha na / /
shrI he ru ka kro d+hI shwa ri hUM phaT /
thams cad kun nas rdzogs pa'i chos / /
rnam gsum yul kun rnam dag pa'i / /
byang chub sems nyid rang byung ba'i / /
thams cad rdzogs pa'i gnas nyid do / /
oM ma hA shU n+ya tA dz+nyA na badzra swa b+hA wa At+ma ko\u0f85 haM / /
thugs rje chen po'i rgyun gyis ni / /
thams cad khyab mdzad rin chen tshogs / /
don kun snang ba'i gnas rdzogs te / /
sangs rgyas mdzad pa rnam par dag /
oM d+harma d+hA tu badzra swa b+hA ba At+ma ko\u0f85 haM / /
rnam par 'phrul pa'i ting 'dzin mchog /
'og min gnas mchog nyams dga' bar / /
phyag rgya rdzogs pa'i cha lugs kyis / /
pad+ma'i dkyil 'khor la gnas pa'o / /
thugs rje chags pa'i ting 'dzin dang / /
gsang ba sngags kyi byin rlabs kyis / /
pho brang rnam par dag pa'i tshogs / /
rnam par 'phrul bas bskyed pa'i tshul / /
thugs kyi gsang sngags kun 'gyur gnas / /
rim bzhin sbyor ba'i byin rlabs kyis / /
sa bon gsang sngags spro bya ste / /
rten gyi dkyil 'khor rdzogs par mdzad / /
e las nam mkha'i dkyil 'khor nyid / /
chos 'byung gru gsum gyen bsgreng dkar / /
yaM las rlung dkyil gzhu yi dbyibs / /
dud kha sra mkhregs rgyal mtshan can / /
baM las chu'i dkyil 'khor sna tshogs 'byung / /
dkar zlum kun 'byung bum pas mtshan / /
laM las dbang chen sa gzhi dbyibs / /
gru bzhi gser mdog rdo rjes brgyan / /
khaM las rim bzhin brtsegs pa'i mchog /
kha dog dbyibs rgyan kun rdzogs pa / /
suM las ri yi rgyal po ste / /
rin chen sna tshogs las grub pa'o / /
raM las me yi dkyil 'khor mchog /
dmar ser gru gsum raM yig mtshan / /
de dbus b+h+rUM las gzhal yas khang / /
gru bzhi sgo bzhi sgo khyud bcas / /
ra ba rim gsum dur khrod dang /
kun 'byung rin chen phreng bas mdzes / /
rigs kyi dkyil 'khor mtshan ldan pa'i / /
rgyan tshogs rnam par spras pa la / /
'od gsal thugs rje byang chub sems / /
rnam dag dkyil 'khor mdzes pa'i mchog /
pho brang 'khor lo'i lte dbus su / /
re'u cha'i phreng ba rdo rjes mdzes /
gdan gyi dkyil 'khor rnam bkod pa'i / /
ma 'dres par ni dag pa'i don / /
dbus kyi 'khor lo la gnas pa'i / /
sangs rgyas rdo rje 'dzin pa nyid / /
rab tu 'od 'bar phyag rgya'i tshogs / /
rigs dang rigs bcas mnyam par sbyor / /
phyogs bcu'i sangs rgyas thams cad gyis klu dbyangs 'od bcas bskul bar mdzad / /
thams cad rdzogs pa'i dkyil 'khor gyi / /
de gnas mtha' rnams bsrung ba'i phyir / /
phyag rgya'i rol pas mnyes 'gyur zhing / /
rtog med byang chub sems kyi sku / /
shes rab 'od gsal bcu drug phreng / /
'od zer 'phro dang 'du ba'i mthus / /
'gro rnams bde gshegs yul sbyor te / /
rang gnas sum cu rtsa gnyis brgyan / /
thabs mchog thugs rje gsal byed phreng / /
sbyor ba rnams gnyis mdzad bcas rdzogs / /
sangs rgyas dpe byad bzang po nyid / /
g.yas g.yon phreng ba 'khor lo'i tshul / /
thams cad gcig tu sbyor ba'i mthus / /
rin chen kha dog sna lnga po / /
hUM mdzes byed rdo rje'i phyag rgya rdzogs / /
dkar gsal 'od mdangs lnga yis brgyan / /
rab tu sbyor ba'i ting 'dzin gyis / /
phyag rgya rdzogs pa'i nga rgyal nyid / /
'od zer rigs kyi dkyil 'khor tshogs / /
drug bcas bcu drug gnas rnams dag /
ma 'dres theg pa bsam yas kyis / /
sku gsung thugs kyi dkyil 'khor bsdus / /
rab 'bar gsal bas brjid pa'i sku / /
gsang sngags yi ge'i phreng bas mdzes / /
oM ma hA su khA badzra satwa AH /
dzaHhUM baM hoH /
su ra ta s+t+waM /
phyag rgya chen po rdzogs pa yi / /
rdo rje sems gtso bde ba'i mchog /
zhal bzhi phyag bzhi zhabs gnyis mdzes / /
dbus dkar zla ba'i dkyil 'khor bzhin / /
g.yas sngo g.yon dmar rgyab ser po / /
rin chen rgyan gyis rnam par mdzes / /
thugs rje chags pa'i don mdangs ldan / /
phrin las rnam bzhi cha lugs bcas / /
g.yas na rdo rje rtse lnga 'bar / /
g.yon na kha T+wAM dril bu 'khor / /
'og gnyis zhig nas lhag mthong rgya / /
'od mdangs lnga yi phreng bas mdzes / /
rin chen rgyan dang na bza' dang / /
phyag rgya rnam lnga mtshan dpe rdzogs / /
'od kyi rig ma dang sbyor cing / /
bde ba'i rol pas kun spyod mdzad / /
mkha' dbyings dbang phyug phyag rgya yis / /
gnas kun byin gyis brlab par bya / /
lus dang ngag sems rdo rje yi / /
mtshan ma'i phyag rgya ldan byas te / /
thams cad 'byung ba'i sbyor ba yis / /
bdag gi lhar ni bdag nyid bya / /
thugs gsal nyi ma la gnas pa'i / /
ye shes sems dpa' hUM dang bcas / /
'od zer 'phro 'du sbyor ba yis / /
rang bzhin dkyil 'khor dgug byas te / /
gnyis med sbyor ba'i byang chub sems / /
bdud rtsi'i bum bcas lha mo'i tshogs / /
gnas rnams kun du khrus byas pas / /
rigs kyi bdag pos nye bar mdzes / /
mthe bong sems dpa'i skyil mo krung / /
mdzub mo gnyis kyi rtse mo dgug /
gung mo gnyis ni mnyam par sbyor / /
lhag ma rdo rje thal mo nyid / /
spyi bo dang ni dpral ba dang / /
mgrin pa gnyis dang ltag par ro / /
oM a bi Shiny+tsa maM / /
thod skam phyag rgyas brtan byas pas / /
rim bzhin gnas kun brgyan par bya / /
hUM a biShiny+tsa maM /
rin chen myu gu'i phyag rgya yis / /
rgyan rnams nye bar gdags byas te / /
rin chen phreng ba dar dpyangs bcing / /
rdo rje rgya gram khro bor bcas / /
ska nan rgyan thag bgos pa dang / /
mnyes pa'i thal mos brtan par bya / /
oM rat+na mA la a bi Shiny+tsa trAM /
oM pa tra laM ba a b+hi Shiny+tsa hUM /
oM badzra tu sh+ya ho / /
rjes su chags pa'i rnam mang dga' ba'i pad+ma rnams / /
dag pa'i mchod pas gsal bar rjes su mchod byas pa / /
mchog tu rtag pa'i rnal 'byor bde bas grub par mdzod / /
e ma ho mchog tu bde ba'i dam tshig ngo bo nyid / /
mchog tu bde ba'i rnal 'byor skal bzang mchog /
rang gi dam tshig rtag la rol cig ho / /
mkha' gsang dbyangs dang ye shes rgya / /
sa bon rdo rje pad+mar bcas / /
ling+ga 'greng ba rang 'byung ba / /
brla yi dbus su gzhug bya ste / /
ling+ga rdo rjer byin brlabs pas / /
rdo rje sems sogs skur bskyed do / /
'od 'phro kun du khyab pa yis / /
sangs rgyas thams cad mnyes mdzad cing / /
'gro ba'i gnas chen rnam dag par / /
mkha' gsang rdzogs pa'i dkyil 'khor nyid / /
hUM las bskyed pa'i rdor sems ni / /
gsang gnas dbus kyi gdan la gzhug /
oM las gling bu trAM pi waM / /
baM las rnga chen dzaM rdza rnga / /
a las me tog A spos me / /
aM las mar me i dri chab / /
phyogs dang mtshams su rim pa bzhin / /
mchod pa'i lha mo brgyad rnams so / /
dzaH hUM baM hoHsgo bzhi ru / /
rta mgrin 'phang mtho la sogs bskyed / /
b+ha gar ling+ga bcug byas nas / /
der ni mtshan ma bsgom par bya / /
rdo rje sems dpa'i phyag rgya che / /
sku gnyis ldan par spro bya'o / /
kun du don mdzad 'dus pa dang / /
thabs dang shes rab rdzogs par sbyor / /
gling bu sngon mo rdo rjes mtshan / /
rdo rje lcags sgrog shar gyi phyogs / /
pi wang ser mo rdo rjes mtshan / /
glu dbyangs drug ldan lho yi phyogs / /
rnga chen dmar mo rdo rje'i rnga / /
brdung mdzad nub kyi phyogs na gnas / /
rdza rnga ljang gu rdza rnga la / /
rdo rjes mtshan brdung byang gi phyogs / /
me tog dmar ser rdo rjes mtshan / /
gzhong thogs me yi mtshams su gnas / /
spos me dkar sngon rdo rjes mtshan / /
pog thogs bden bral mtshams su gnas / /
mar me dmar mo rdo rjes mtshan / /
gsal 'dzin rlung gi phyogs su gnas / /
dri chab ljang khu rdo rjes mtshan / /
dag 'thor dbang ldan mtshams su gnas / /
rta mgrin 'phang mtho dkar mdangs can / /
lcags kyu rta mgo ljang gu shar / /
phag gdong nag mo zhags pa g.yon / /
g.yas pa mche ba lho yi sgor / /
snang ba dmar mo phyag gnyis kyis / /
nyi zla lcags sgrog nub kyi phyogs / /
thal byed ljang gu g.yas dril bu / /
g.yon pa b+han+d+ha dkur bcas byang / /
oM he ra ti badzra bi la /
si na tra tha /
he ra ti badzra gI te te taM /
he ra ti badzra hA s+ya ha ta baM /
he ra ti badzra nr-i te pe ba le ba dzaM /
oM badzra Sh+pe /
oM badzra d+hU pe /
oM badzra A lo ke /
oM badzra gan+d+he /
oM badzra aM ku sha dzaH /
oM badzra pA sha hUM /
oM badzra shriM kha li baM /
oM badzra gaN+De hoH / /
'dod pa'i yon tan tshogs rnams kyis / /
rnam mdzes phreng ba'i rgyan thogs shing / /
glu dbyangs rol mo'i gar du bcas / /
lha mo bcu gnyis rang snang rdzogs / /
dbang po drug la sangs rgyas kyi / /
gsang sngags phyag rgya sbyor ba'i mthus / /
rigs kyi bdag po yum dang bcas / /
rnam dag mngon shes ye shes rdzogs / /
lag gnyis rol pa'i brtul zhugs kyis / /
gnas gsum rdo rje 'ching sbyor cing / /
rdo rje se gol brdab bya ste / /
sangs rgyas thams cad bsdu bar bya / /
oM stong pa shin tu yod med rnal 'byor mthus / /
nam mkha' nyid du dam tshig nye bar gnas / /
bde gshegs bde bar gshegs pa bzhengs su gsol / /
rdo rje sems dpa' skal bzang dpal khyod bdag /
dzaHhUM baM hoH /
e A ral+li b+ha ga wAn /
ma hA ka ru Ni ka dr-i sh+ya hoH / /
sa ma ya hoH / /
sa ma ya s+t+waM /
dzaHhUM baM hoH /
tiSh+Tha badzra hoH / /
sgyu 'phrul dga' ba'i rdo rje rol pa'i tshogs / /
gzhan la snang ba'i dkyil 'khor rnam par mdzes / /
tshangs pa'i tshogs rnams zil gyis gnon mdzad pa'i / /
rtog pa du ma'i sgro 'dogs gcod par mdzad / /
gnyis med ye shes gnyis can rnam mtha' yas / /
snang stong bde chen mnyam nyid dbyings la rol / /
kun 'byung yon tan rtsol med lhun grub snang / /
rgyan gyi dkyil 'khor rnam bkod rang las byung / /
mdzad pa rgya chen 'gog med lhun grub pas / /
tshogs bcas rol pas bya ba kun rdzogs gnas / /
sku gsung thugs mchog yon tan phrin las rgyan / /
dkyil 'khor mdzes pa'i lha la phyag 'tshal lo / /
oM AHhUM /
a ti pu ho / /
sarba ta thA ga ta ban+d+ha naM ka ro mi /
a la la ho / /
dpal ldan g.yon pa 'gying ba'i thabs / /
g.yas pa ba dan gsum par bya / /
sri zhu byas shing bteg pa'i mchog /
bdag nyid rdo rje sems dpa' dpal / /
'dzum dang bcas pa'i mig gis blta / /
bsam pa g.yos pas phyag 'tshal lo / /
oM bde bar gshegs so bcom ldan 'das / /
rgyal ba rgya mtsho ye shes kyis / /
srid pa'i rgya mtsho mtha' yas kun / /
kun bzang mchod sprin mchog tu rol / /
oM na maHsarba ta thA ga te b+h+yo / /
bi shwa mu khe b+h+ya /
sarba tad+khaM ung+ga te spa ra Na hi maM ga ga na khaM swA hA /
tshad med bzhi yi phyag rgya yis / /
mdun gyi dkyil 'khor mnyes pa dag /
dam tshig dkyil 'khor la gzhug cing / /
mnyes nas dges shing brtan par mdzod / /
rdo rje sems dpa'i ting 'dzin mchog /
phyag rgya chen po'i cha lugs ldan / /
khams gsum kun du rgyas btab cing / /
rigs kyi dkyil 'khor gsang ba'i bdag /
oM badzra satwa hUM /
ma hA mu dra s+t+waM /
rdo rje sems dpa' skal bzang dpal khyod bdag /
bdag cag sgrub la rtogs par mdzad du gsol / /
rigs mchog sangs rgyas thams cad 'dus pa yi / /
byin rlabs dbang bskur cho 'phrul bla na med / /
a la la la ho / /
ljags kyi pad+mo mtshan bcas dkyil / /
'od zer sbyor ba'i sngags dang bcas / /
oM na maHsar+b+ba stu ta sar+b+ba bud+d+he b+h+yaHhUM phaT /
dpal grub spyan gyi phyag rgya nyid / /
dam tshig gnas su gzhag par bya / /
oM badzra satwa sa ma ya hUM /
srin lag mthe'u chung yan lag dbus / /
mthe bong legs gzhug dam par bcings / /
rdo rje khu tshur so so yi / /
mdzub mo lcags kyu lta bur bya / /
oM badzra satwa karma mu dra hUM /
oM pa na pe na pe nu su ra ta ti pu pa ra mu sa ma yo ga si ta AHhUM /
oM AHhUM /
rab tu dga' ba'i bdag la phyag 'tshal lo / /
de bzhin gshegs pa'i dam tshig dam pa grub par mdzod / /
dam tshig dam pa grub par mdzad du gsol / /
mchod pa chen po thams cad grub par mdzod / /
mnyam pa chen po'i gnas la rol du gsol / /
gyen du 'thor dang thur du 'bebs / /
mar me 'degs sogs so so'i rgya / /
gling bu dang ni pi wang dang / /
rgyud mangs rgyud drug sil snyan dag /
dngos 'byor sprul pa gang yang rung / /
rim bzhin sngags dang sbyar te dbul / /
oM 'byung ba lnga las thams cad 'byung / /
rang las ma byung gang yang med / /
gtsang sme'i dri rtog kun bral ba'i / /
bdud rtsi byang chub sems chen pos / /
bdag sogs gnyis su med pa'i phyir / /
mnyam pa chen po'i gnas la rol / /
oM na ma sarba pany+tsa a mri ta AHhUM swA hA / /
oM shin tu brgyan pa'i rigs dang mtshan ldan mchog /
bkra shis glu dbyangs gar gyis bskyod byas pa'i / /
lha mo rdul snyed phyogs bcur spro byas nas / /
byang sems bde ba'i mchod pas rnam par rol / /
oM ma hA su kha bo d+hi tsit+ta a la la ho / /
oM mnyam nyid mi g.yo mnyam nyid mchog gi chos nyid can / /
thugs rje'i bdag nyid 'gro ba'i sdug bsngal sel bar mdzad / /
yon tan mtha' yas dngos grub thams cad sbyin mdzad pa / /
dri med mi g.yo mnyam med pa yi chos mchog can / /
oM yon tan shin tu phra ba'i cha la'ang tshad med de /
dpe ni nam mkha' dang yang bskrun du yod ma yin / /
dngos grub mtha' yas mnyam med dpe dang bral ba rnams / /
sems can khams la dngos grub mchog rnams nges par stsol / /
oM rtag tu dri ma med pa'i thugs rje shugs las byung / /
smon lam grub pa 'gag pa med pa'i chos nyid can / /
'gro ba'i don bsgrub rab tu brtson pa mtha' yas lhur mdzad pa / /
thugs rje chen po'i bdag nyid rtag tu rnam par gnas / /
oM tshad med tshad dang bral ba shin tu rdzogs pa yi / /
bde bar gshegs pa'i go 'phang dam pa brnyes gyur kyang / /
khams gsum rnams la dngos grub mchog stsol mdzad pa yi / /
thugs rje'i spyod pa mi g.yo 'gag par yod mi 'gyur / /
oM shin tu bzang po'i chos nyid mchog dang ldan / /
mchog sbyin rnams kyi nang na go 'phang mchog brnyes pa / /
mgon po dus gsum sgrib pa med par rab mkhyen cing / /
dam tshig mchog gsum dngos grub dam pa bdag la stsol / /
dam tshig la gnas brtul zhugs mchog /
gsang sngags thegs pa'i spyod pa nyid / /
rab rdzogs byang chub kun don bzhin / /
'khor lo bla med rdzogs gyur cig /
thugs rje che mnga' thabs ldan pas / /
rigs kyi dngos po brtan par mdzod / /
bya ba'i ye shes mtha' yas mchog /
phrin las gnas chen rdzogs gyur cig /
rigs kyi sems dpa' gsum ldan pa / /
phyag rgya'i mtshan ma yi ger bcas / /
'od 'phro gsal ba rnam gnyis kyis / /
thabs dang shes rab rnam gnyis rgyun / /
rin chen thig le sna tshogs 'od / /
rigs kyi 'khor lo rdzogs byed pa'o / /
oM ma hA su kha badzra satwa AHdzaHhUM baM hoHsu ra ta s+t+waM /
ye shes dkyil 'khor brtan byed pa'i / /
yan lag cho gas kun bsdus te / /
rin chen 'bar ba'i gong bu la / /
mtshan ma rnam gsum rim bzhin rdzogs / /
phyag rgya'i dkyil 'khor spro bsdu kun / /
mtshan ma rnam pa lnga yi mthar / /
ji srid yul kun brtan gnas pa / /
de nas dmigs pa med pa'i mchog /
phyag rgya'i gsang gnas dkyil 'khor du / /
yi ge mtshan ma phra mo sku / /
rim bzhin rdzogs par las mdzad cing / /
phyag rgya brtan pa'i ting nge 'dzin / /
khams gsum yul bcas rnam dag pa'i / /
byang chub sems mchog bde ba'i rgyun / /
'khor lo bzhi gnas rim pa bzhin / /
dga' ba bzhis bskyod nyi zla'i rgya / /
gong gi phyag rgya'i tshogs dang bcas / /
rab tu chags pa rnam grol sems / /
sku gsung thugs kyi sbyor ba yis / /
gnas gsum bde ba me mar bzhin / /
rnam par spro zhing bsdu bya ste / /
'dod pa'i yan lag rdzogs pa yi / /
thig le mnyam dang mnyam sbyor bas / /
dga' bcas byang chub sems gzhi bdag /
'byor tshogs yang dag sbyor ba'i mthus / /
skye 'gag chos kun rnam par spangs / /
rdo rje sems dpa' dpal sbyor ba / /
ji lta'i gzugs dang dbyibs su ldan / /
bde ba nyid kyi kun gyi bdag /
kun gyi bdag la gzhug par bya / /
chags pa med cing ma chags med / /
dbu mar yang ni dmigs su med / /
bud med kun gyi sgyu sbyor 'di / /
gnyis su med pa'i theg pa mchog /
thun mtshams sbyor ba'i phyag rgya yis / /
rigs kyi dam tshig sngags gsal zhing / /
bzlas brjod la sogs grangs kyis 'jug /
ye shes rdzogs pa'i 'khor lo nyid / /
dam tshig yul kun mnyam sbyor zhing / /
rim dang cig car yan lag gis / /
mtshan bcas mtshan ma med gnas dag /
rab tu brtan pas gnyis med rdzogs / /
mang du bsags pa'i rdzas rnams kun / /
dag pa'i snod rnams bkang byas te / /
nye bar bsgyur ba'i byin rlabs kyis / /
gnyis med bdud rtsi chen por bsgrub / /
bsnyen pa rab gsal rdzogs pa las / /
nye bar bsnyen pa'i byin rlabs rgyas / /
bsgrub pa bdag gzhan 'bras bu nyid /
yang dag brtan 'gyur dga' chen po / /
'jig rten mgron tshogs ma lus pa / /
rang gi sngags dang phyag rgyas dgug /
gtor ma'i rdzas rnams bsags pa dang / /
dus gcig thugs kyi mes bsregs shing / /
gsung gi bdud rtsis dag par mdzad / /
sku yi byin rlabs ye shes lnga / /
nye bar bkod pa'i sprin rnams kyis / /
thams cad dkyil 'khor brtan pa'i tshogs / /
thabs kyi dkyil 'khor mnyam sbyor zhing / /
shes rab yum bcas rol pa nyid / /
de dag sngags dang phyag rgya yis / /
dbang bskur byin rlabs rdzogs par mchod / /
spyod lam kun du ma nyams blos / /
phyag rgya'i dkyil 'khor brtan byas te / /
thabs dang shes rab gar sogs kyis / /
rol pa'i 'phro 'du rgyun bzhin gnas / /
nges pa'i gsang mchog phyag rgya'i tshogs / /
nyer gsal bshad pa'i tshul dag gis / /
don kun sku gsung thugs kyi tshul / /
rab sbyangs brtan pas rdzogs pa nyid / /
mi shes dri ma kun sel cing / /
yang dag ye shes gnas gsal byed / /
rigs mchog 'khor lo rdzogs pa yi / /
sgrub pa'i thabs 'di rgyas par shog /
dpal rdo rje sems dpa' rjes su dran pa'i cho ga zhes bya ba / /
slob dpon chen po thu bo rA dza ha tis mdzad pa rdzogs so // //
