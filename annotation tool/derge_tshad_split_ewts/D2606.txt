@## / /
rgya gar skad du /
Ar+ya many+dzu shrI sA d+ha na nA ma /
bod skad du /
'phags pa 'jam dpal gyi sgrub thabs zhes bya ba /
'jam dpal ye shes sems dpa' la phyag 'tshal lo / /
dpal ldan sangs rgyas kun gyi bdag /
rigs gsum bdag po ye shes sku / /
rje btsun 'jam dpal phyag 'tshal te / /
de nyid rjes dran cho ga bshad / /
sgyu 'phrul dra ba'i lugs nyid kyis / /
gang zhig yang dag mngon dbang bskur / /
rjes gnang thob pa'i sgrub pa po / /
deng 'dir yid la gnas dag tu / /
bde ba'i stan la nyer 'dug ste / /
gshin rje'i dgra'am zhal drug la / /
khro bo'i rgyal pos bsrung bar bya /
oM hrI kA la rU pa hUM kha hUM swA hA /
AHya mAn+ta ka hUM /
de nas gshin rje gshed po'i sngags / /
oM AHhUM zhes bya ba 'dis /
mchod pa rnams kyis yang dag mchod / /
tshangs pa'i gnas pa bzhi yang bsgom / /
de nas chos kun dngos med par / /
rang gi blo yi rnam par bsgom / /
oM pra kr-i ta pa ri shud+d+haH /
sarba d+harmA ya du ta /
sarba ta thA ga ta dz+nyA na kA ya /
many+dzu shrI pa ri shud+d+hi ta mu pa rA ya ti /
de nas thams cad stong pa las / /
paM las byung ba pad+ma las / /
zla ba'i dkyil 'khor a las byung / /
de dbus yi ge a dkar las bskyed pa / /
rnam snang che mchog zhi ba sku mdog dkar / /
byang chub mchog gi phyag rgya mnyam par 'dzin / /
sangs rgyas seng ge'i gdan bzhugs bdag nyid bsgom / /
de yi thugs kar d+hIHlas byung ba yi / /
pad+ma'i sangs rgyas rnam par bsam par bya / /
gdong lnga gtsug phud lnga dang ldan / /
zur phud lnga pa me tog thod / /
dang po'i sangs rgyas de yi thugs kar yang / /
shes rab 'khor lo nyes kun sel ba bsgom / /
pad+mar gyur pa 'khor lo de dbus su / /
ye shes sems dpa' rnam par bsgom par bya / /
s+thi to hr-i di dz+nyA na mUrti ra haM /
bud+d+ho bud+d+hA nAM /
t+r+ya d+hAbarti nAM /
zhes bya ba dang /
lte ba dang bcas mu khyud nang ma gnyis / /
de nas rtsibs rnams rim par ldan pa la / /
de nas yang ni phyi yi mu khyud gnyis / /
de la rtsa ba'i sngags sogs rim bzhin dgod / /
ye shes sems dpa' pad+ma zla bar gnas / /
de steng rdo rje skyil krung legs bzhugs pa / /
phyag gnyis ting 'dzin phyag rgya ut+pal mtshan / /
de steng shes rab pustis gnyis ka brgyan / /
nyi ma 'char ka'i dkyil ltar mdzes / /
sen mo'i 'od ni shas cher dmar / /
cod pan bzang po mthon ka'i rtse / /
skra mchog mthon ka chen po can / /
nor bu chen po 'od chags dpal / /
sangs rgyas sprul pa'i rgyan dang ldan / /
zhes bya'o / /
oM sarba d+harmaHa b+hA ba /
swa b+hA ba /
bi shud+d+ha badzra a A aM aH /
nang gi mu khyud mchog la'o / /
a A i I u U e ai o au aM aH /
phyi rol ma la'o / /
de nas 'khor lo rtsibs drug la shar nas brtsams te sngags kyi rgyal po drug drug go / /
a A sarba ta thA ga ta hri da ya /
ha ra ha ra /
oM hUM hrIH /
b+ha ga bAn /
dz+nyA na mUrti wA gI shwa ra /
ma hA wa tsa sarba d+harmA ga ga na /
a ma la su pa ri shud+d+ha /
d+harma d+hA tu dz+nyA na gar+b+ha AH /
mu khyud phyi rol ma la'o / /
de'i phyi rol ka la sogs pa'o / /
dzaHhUM baM hoHsa dgug pa la sogs pa'o / /
oM AHhUM /
de nas mngon par dbang bskur te mi bskyod pas ni dbu brgyan pa'o / /
ye shes sems dpa'i thugs ka'i sa bon las 'od zer 'phros te slar bsdu bar bya'o / /
dngos po thams cad kyi de kho na lhag par rtogs pas chos thams cad la yang 'jam pa'i dpal du byed cing /
'di ltar sangs rgyas bcom ldan 'das / /
zhes bya ba la sogs pas snying ga'i ye shes sems dpa' dang /
mnyam par sbyor zhing sngags kyi tshig gi ming dag gdon no / /
oM AHhUM muH /
slar yang khro bo gnyis gang yang rung bas bsrung la langs te /
phyi rol tu a kA ro la sogs pas gtor ma sbyin no / /
'di ltar dus gsum du ste /
rnal 'byor gyi dus ma yin par ni 'jam pa'i dpal gyi sngags gang 'dod pa bzlas pa'am /
mchod rten bya zhing bskor ba la sogs pa bya'o / /
'phags pa 'jam dpal gyi sgrub thabs mya ngan med pa'i dpal gyis byas pa rdzogs so // //
rgya gar gyi mkhan po a shwo ka shrI dang /
lo tsA ba 'a zha rgya gar brtsegs kyis bsgyur ba'o // //
badzra tIk+Sh+Na dmar /
duHkha ts+tshe da sngo /
pradz+nyA dz+nyA na mUrta ye dkar /
dz+nyA na kA ya ljang /
wA gI shwa ra ser /
a ra pa tsa na dkar /
i ti // //
[ ]
