@ / /
spos kyi sbyor ba re'u chang byas pa bzhugs / @## / /
dkon mchog gsum la phyag 'tshal lo / /
a ka ra ba tra tu rus rdo dregs pri yang gla sgang spra tshil ba le ka / /
pri ka shing tsha rgya spos spang spos tsan dan sen mo thang chu kun tur rnams / /
sbyor ba spos rgyal gla rtsig pur dag gis gso zhing bdug pa mchog gis bdug /
me tog zhim pos bsgo ba gyis dang dri sbyar mchog tu 'di 'gyur lus mchog ma / /
shing cha a ka ra pa tra bri ka tu rus spang spos rgya spos rdo dregs dang / /
kun du gan d+ha pa lig thang chu pri yang sen mo can dan na gla sgang rnams / /
go rims bzhin du cha re bskyed cing dri'i sbyor ba brgyad ba phrag gnyis dang / /
bzhi ba'i sbyor ba'ang nyi shu las ni gnyis kyis nyung bar gyis shig 'dzangs ma mo / /
a ka ra kun tu ra tu rus gan d+ha thang chu pri yang tsan dan gnas rnams su / /
sug smel pa mu ru rta bya ku re'u mig tsong gzhag bya zhing / /
shing tsha'i gnas su gran ti bzhag cing de yi cha las gsum du bsgyur byas te / /
de dag sbyor ba'i de ltar byas pas khrus kyi cho ga'i sbyor ba'i rnam pa yin / /
sha tam rtan mur bi dri li ni reng nA gser / /
dran tshe'i gnas su seng phrom ha man gsum bzhag pri phyi'i sbyor ba yin / /
shing tsha tam la phri yang tsan dan du rta seng phrom dang ni shu dag dang / /
s+the'u na cha drug ldan pa'i rim pa ba lang phru gu lta bur sreg pa yin / /
ga bur sbrang rtsi ka ra gur kum ma tu lung ga'i bdug spos sbyor ba ste / /
rgya skyegs du ru ka dang sbra tshil sbyar ba dag ni bdug sros ring bu yin / /
ru rta ge sar shu ti a mra tsor dag dang sbyar ba btung ba bsgo ba yin / /
spos rgyal shu ti sug smal a mra ru rta sbyar ba zhal la bsgo ba yin no / /
a ka ra tsan dan lde'u na ge sar mkhan pa shu te a smra ru rta dang / /
du ru ka dang sbyar ba til mar dri zhim bsgo ba'i sbyor ba yin / /
de ltar kho bos khyod la phan par bya phyir sna tshogs rnam par brtag byas pa / /
bde bar gshegs pa'i pho brang rkyen du 'os pa'i dri dang bdug pa'i sbyor ba yin / /
dri sbyar ba'i mig mangs ris kyi sbyor ba tshig le'ur byas pa slob dpon klu sgrub kyis mdzad pa brdzogs so //
[ ]
