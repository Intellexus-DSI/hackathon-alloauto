@## / /
rgya gar skad du /
shrI mA rI ts+yai pi tsu pA sA d+ha naM /
bod skad du /
dpal 'od zer can pi tsu ba'i sgrub thabs /
'phags ma 'od zer can la phyag 'tshal lo / /
rang gi rtog ngan cha yis bskyed / /
bar du gcod pa kun zhi dang / /
kun mkhyen shes rab thob bya'i phyir / /
'od zer can nyid bsgom par bya / /
phyogs kun dus gsum nang bzhugs pa'i / /
rdzogs sangs rgyas dang bla ma'i mdun / /
bdag nyid lta las yang dag mchod / /
cho ga bzhin du bshags la sogs / /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
bdag med pa yi ngo bo ni / /
stong nyid mtshan med rgyu dang bral / /
de phyir smon pa med pa dang / /
'gro rnams rang nyid rnam thar gsum / /
sku gdung mchod rten chos dbyings gnas / /
snying ga sangs rgyas lam nas ni / /
mkha' khyab sangs rgyas tshogs 'phro bas / /
gru bzhi la sogs yang dag ldan / /
phyi dang nang du zur bzhi la / /
rtse gsum gyis mtshan zla ba'i dkyil / /
gdug pa'i sems can mthil du mnan / /
ri yi rgyal po rab tu gnas / /
de la maM yig bsgom par bya / /
mya ngan med shing las byung ba'i / /
sgeg cing dpa' dang bden pa'i char / /
'dzam bu nA da'i 'od dang mtshungs / /
g.yas zhal in+d+ra nI la'i mdog /
mi sdug 'jigs shing drag po ste / /
cig shos zhal ni zla 'od 'phro / /
snying rje las byung zhi ba ste / /
zhal gsum rnam par thar pa gsum / /
chos dang longs spyod sprul par gsungs / /
yi ge ser po gos bzang dang / /
'od zer gyis ni zhal gnas ma / /
kha mig khab kyis 'tshem byed cing / /
kha dang mig dag 'ching bar byed / /
snying mgrin lcags kyu zhags pa dang / /
mda' dang gzhu yis 'bigs par byed / /
rdo rjes gdug pa'i snying 'bugs shing / /
mya ngan med pas 'brab par byed / /
rnam thar brgyad brgyad rnams kyis ni / /
gdug pa 'joms par rab tu bsgom / /
zhabs ni brkyang bskum dag gis ni / /
dbang phyug dang ni gau rI dag /
thabs dang shes rab zhabs kyis mnan / /
'od zer can bsgom brtul zhugs can / /
phyogs kun dang ni dus gsum dang / /
bdag nyid spro bsdu byas nas ni / /
dzaHhUM baM hoHbrjod nas ni / /
de la sangs rgyas kun gzhug bya / /
sangs rgyas sku bskyed rim pa yis / /
bdud rtsi'i bum pa rnams bzung nas / /
rin chen dbu rgyan cod pan can / /
rtag tu dbang bskur blta bar bya / /
phyag na mchod pa kun thogs nas / /
me tog la sogs rdo rje mas / /
mchod cing bstod pa byas nas ni / /
shin tu bza' dang chang sogs kyis / /
lus ngag yid ni rengs byed pa / /
pi tsu'i sngags ni bzlas par bya / /
sarba duSh+TA pra duSh+TA naM / /
rang ming bzhi pa'i mtha' can gyis / /
thun mtshams bzhi'am thun mtshams gsum / /
snga bar brgya dang rtsa brgyad bzlas / /
rig pa chen mo bsgom pa yis / /
don chen la ni stong phrag gcig /
bzlas nas mchod cing bstod par bya / /
dge ba'i don du zhu bar bya / /
bdag nyid gnas nas rdzogs sangs rgyas / /
gang la'ang chags pa spang bar bya / /
gshegs gsol dang ni lha gnas la / /
spyir ni yi ge gsum dran bya / /
rab gnas dus su rgyud la ni / /
lus ngag yid ni bsgrub par bya / /
thun mtshams bar yang chod pa sogs / /
sngon du 'gro bas bzlas par bya / /
dang po cho gas slar yang ni / /
snga bar lha mo glu yis bskul / /
rig pa 'di dang de bzhin bdag /
bsgom zhing yang dag bzlas par bya / /
rgyud kyi man ngag nyid las ni / /
sngags pas mngon 'dod rtag tu bsgrub / /
pi tsu cung zad yang dag bris / /
bsod nams yang dag nyer bsags pa / /
de yis 'jig rten thams cad ni / /
'jam pa'i rgyal po nyid du shog /
dpal 'od zer can pi tsu ba'i sgrub thabs rdzogs so //
[ ]
