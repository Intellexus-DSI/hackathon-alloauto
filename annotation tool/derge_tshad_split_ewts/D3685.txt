#
]@## / /
rje btsun ma sgrol ma la phyag 'tshal lo / /
de la dang por sngags pas gdong bkru ba la sogs pa byas te /
yid dang mthun par bsam gtan gyi gnas gtsang zhing dri zhim po gcal du bkram par stan gtsang ma la bde bar skyil mo krung gis 'dug ste 'byung po thams cad pa'i gtor ma'i sngags kyis gtor ma byin gyis brlabs la /
oM A bi g+h+nAn+ta kr-ita hUM phaT /
ces bya ba'i sngags lan bcu'i bar du brjod de /
phyogs bcu na gnas pa'i bgegs thams cad bskrad par bya'o / /
de nas rang gi snying gar chos thams cad chos dbyings kyi rang bzhin skye ba med par ston par byed pa ston ka'i zla ba ltar dkar ba 'od zer dkar po 'phro bas rang gi lus gsal bar byed pa shin tu 'phro ba bsams la /
de yongs su gyur pa'i 'od zer dkar po'i thig le shel sgong dag pa lta bu de rim gyis 'phel bar gyur pa'i zla ba'i dkyil 'khor gyi gzugs su bsam zhing /
de'i steng du yi ge tAM 'od zer gyi tshogs 'phro ba'i rin po che'i sgron ma ltar dkar ba rnam par bsam mo / /
de nas yi ge tAM de 'od zer shin tu dkar ba'i tshogs kyis 'jig rten gyi khams thams cad gsal bar byas pa sngon du 'gro bas lha mo sgrol ma la sogs pa sangs rgyas dang byang chub sems dpa' dang bla ma rnams bskul te /
spyan drangs pa mdun gyi nam mkha'i phyogs la rnam par bsam par bya'o / /
de'i steng du yid kyis rang bzhin gyi mchod par bya ba yin la /
de la mchod pa'i cho ga'i rim pa ni 'di yin te /
oM badzra puSh+pe hUM zhes bya ba'i sngags brjod la yi ge tAM las byung ba'i me tog gi mchod pa'i tshogs kyis mchod par bya'o / /
de nas oM badzra d+hU pe hUM zhes bya ba'i sngags brjod la yi ge tAM de nyid las yang dag par spros pa'i bdug pa'i mchod pa'i tshogs kyis mchod par bya'o / /
de'i 'og tu oM badzra dI pe hUM zhes bya ba'i sngags brjod la yi ge tAM de nyid las rin po che'i sgron ma spros la mchod par bya'o / /
de nas oM badzra gan+d+he hUM zhes bya ba'i sngags brjod la yi ge tAM de nyid las byung ba'i dri'i mchod pa'i sprin yang dag par spros pas mchod par bya'o / /
de nas oM badzra nai bi d+ye hUM zhes bya ba'i sngags brjod la yi ge tAM de nyid las rin po che sna tshogs bcug pa'i lha'i zhal zas ro mchog dang ldan pa'i mchod pa'i sprin rnam pa sna tshogs yang dag par spros pas mchod par bya'o / /
de nas oM sar+b+ba bi shiSh+Ta pU dza me g+ha pra sa ra sa mu dra AHhUM /
zhes bya ba'i sngags brjod la yi ge tAM de nyid las rin po che sna bdun gyi gdugs dang /
rgyal mtshan dang /
dril bu dang /
ba dan dang /
bla re la sogs pa dang /
'khor los sgyur ba'i rin po che sna bdun gyis mchod par bya'o / /
de ltar mchod pa byas nas /
de dag gi spyan sngar sdig pa bshags pa dang /
bsod nams la rjes su yi rang ba dang bskul ba dang /
gsol ba gdab pa dang /
bsod nams yongs su bsngo ba dang /
gsum la skyabs su 'gro ba byas la /
byams pa dang snying rje dang dga' ba dang btang snyoms te tshangs pa'i gnas bzhi bsgoms nas byang chub kyi sems brtan por bya'o / /
de nas oM swa b+hA ba shud+d+haHsar+b+ba d+harmAHswa b+hA ba shud+d+ho\u0f85 haM /
zhes bya ba'i sngags lan gsum brjod la /
'gro ba thams cad rmi lam dang sgyu ma dang smig rgyu lta bur stong pa nyid kyi rang bzhin du dmigs par bya'o / /
de nas yi ge a yongs su gyur pa las zla ba'i dkyil 'khor du bsam /
de'i steng du yi ge tAM dkar po las 'od zer dkar po 'khrigs par bsam /
de yongs su gyur pa las ut+pa la sngon po /
de'i dbus su zla ba'i dkyil 'khor gyi steng na yi ge tAM dkar po bsam /
de las 'od zer dkar po phyogs bcur 'phros pa des sems can thams cad sbyangs nas lha mo sgrol ma'i skur gyur pa 'od zer de nyid kyis bkug /
ut+pal dang yi ge tAM la bstims pas /
pad+ma dkar po'i dbus gnas pa'i / /
zla ba'i gzugs kyi gdan steng du / /
rdo rje skyil krung bcas nas ni / /
mchog sbyin ma dang ut+pal bsnams / /
ston ka'i zla ba'i mdangs 'dra ba'i / /
zla ba la ni rgyab brten pa / /
rgyan rnams thams cad yongs su rdzogs / /
bcu drug lo lon lus dang ldan / /
rdzogs sangs rgyas dang de 'dra'i sras / /
kun gyi yum gyur 'dod dgu 'chang / /
'phags ma sgrol ma de'i snying gar zla ba'i steng gi tAM dkar po yongs su gyur pa las /
'khor lo 'od zer dkar po bsgom / /
rtsibs brgyad pa la yi ge ni / /
brgyad kyis yongs su bskor ba la / /
lte bar oM tA'i yi ge yi / /
dbus gnas bsgrub bya'i ming dang ldan / /
zla drug bsten zhing nges pa ni / /
rtse gcig pa yi sems kyis bsgom / /
yi ge bcu po'i sngags 'di ni / /
skyo bar ma gyur sems kyis bzlas / /
dang por oM ni bzhag nas su / /
de 'og tA re rab tu sbyar / /
de 'og tA re tut+tA re / /
swA hA'i mtha' can las kun byed / /
thugs ka'i 'khor lo de las 'od zer dkar po 'phros pas dam tshig sems dpa' 'dra ba'i ye shes sems dpa' rang bzhin gyis grub pa kun nas spyan drangs pa mdun gyi nam mkha' la rnam par bsams nas /
snga ma bzhin du yang dag par mchod de /
de nas dam tshig gi phyag rgya bcing bar bya ste /
thal mo khong stong du sbyar nas mdzub mo gnyis gung mo gnyis kyi rgyab tu sbyar la mthe bong gnyis nang du bkug pa ni /
ut+pala'i phyag rgya'o / /
de'i dbus su yi ge tAM dkar po bsams te /
de las 'od zer dkar po 'phros pa des ye shes sems dpa' la bskor bar byas la /
de nas dzaHhUM baM hoHzhes bya ba'i yi ge bzhis spyan drangs nas dam tshig sems dpa' bdag nyid la gzhug pa dang bcing ba dang /
dgyes pa byas la /
oM d+harma d+hA tu dz+nyA na badzra swa b+hA ba At+ma ko\u0f85 haM /
zhes nga rgyal bya'o / /
de'i rjes la 'khor lo yi ger bcas pa las 'od zer spro ba byas la /
de bzhin gshegs pa lnga mdun gyi nam mkha' la rnam par bsams la /
dbang bskur ba'i tshigs su bcad pa 'dis don du gnyer bar bya ba ste /
byang chub rdo rjes sangs rgyas la / /
ji ltar mchog chen stsol mdzad pa / /
bdag la bsrung ba'i don gyi phyir / /
nam mkha'i rdo rje deng bdag stsol / /
de nas de bzhin gshegs pa de dag gi sku las byung ba'i lo tsA na dang /
mA ma kI dang /
gos dkar mo dang /
tA ra rin po che'i bum pa ye shes kyi bdud rtsis bkang ba phyag na bsnams pas /
rdo rje chen po'i dbang bskur ba / /
khams gsum po yis phyag byas pa / /
gsang ba gsum gyi gnas las byung / /
sangs rgyas kun gyis sbyin par bya / /
zhes bya ba 'don cing dbang bskur bar bsam mo / /
dbang bskur ba rdzogs ma thag tu rin po che'i cod pan gyi steng du de bzhin gshegs pa 'od dpag tu med pa sku mdog dkar po zhal gcig phyag gnyis pa /
ting nge 'dzin gyi phyag rgya can bsam mo / /
lus dang ngag dang yid gsum byin gyis brlab par bya ba'i phyir /
spyi bor yi ge oM dkar po zla ba'i dkyil 'khor la gnas pa dang /
lkog mar yi ge AHdmar po zla ba'i dkyil 'khor la gnas pa dang /
snying gar yi ge hUM nag po zla ba'i dkyil 'khor la gnas pa rnam par bkod do / /
yi ge bcu po las 'od zer dkar po spros pas 'gro ba kun sbyangs nas sangs rgyas su bsgrubs nas slar bkug ste /
'khor lo dang yi ge la bstims te gsal bar bsgom zhing bzlas brjod bya'o / /
ji srid mi skyo ba'i bar du bsgom pa dang bzlas par byas nas de las ldang bar 'dod na cho ga nyams pa bskang bar bya ba'i phyir rdo rje sems dpa'i snying po /
yi ge brgya pa zhes bya ba bzlas nas ye shes sems dpa' yang dag par mchod bsod nams yongs su bsngos la gshegs su gsol lo / /
de la ye shes sems dpa' gshegs su gsol ba'i tshigs su bcad pa ni /
oM khyed kyis sems can don kun mdzad / /
rjes su mthun pa'i dngos grub stsol / /
sangs rgyas yul du gshegs nas ni / /
slar yang 'byon par mdzad du gsol / /
muHzhes bya ba 'di yin no / /
de la bzlas pa'i sngags ni /
oM tA re tut+tA re tu re swA hA /
de la rdo rje sems dpa'i snying po yi ge brgya pa'i sngags ni /
oM badzra sa twa sa ma ya /
ma nu pA la ya /
badzra satwa twe no pa /
tiSh+Tha dr-i D+ho me b+ha ba /
su to Sh+yo me b+ha ba /
su po Sh+yo me b+ha ba /
a nu rak+to me b+ha ba /
sar+b+ba sid+d+him+me pra yats+tsha /
sarba karma su tsa me /
tsit+taM shre yaH ku ru hUM /
ha ha ha ha hoH /
b+ha ga wAn sar+b+ba ta thA ga ta /
badzra mA mi muny+tsa /
badzri b+ha ba ma hA sa ma ya satwa AH /
zhes bya ba 'di yin no / /
bsod nams 'di yis 'gro ba kun / /
rje btsun sgrol ma 'dra bar shog /
bdag kyang ting 'dzin 'di bsgrubs nas / /
'gro ba'i don du sangs rgyas shog /
rje btsun sgrol ma'i sgrub thabs slob dpon chen po dpal mar me mdzad ye shes kyis mdzad pa rdzogs so // //
rgya gar gyi mkhan po dI paM ka ra shrI dz+nyA na dang /
bod kyi lo tsA ba dge slong dge ba'i blo gros kyis bsgyur cing zhus te gtan la phab pa'o // //
