@## / /
rgya gar skad du /
bA dI rA dza sA d+ha naM /
bod skad du /
ngag gi rgyal po'i sgrub thabs /
'phags pa 'jam dpal la phyag 'tshal lo / /
sngon du gsungs pa'i cho gas stong pa nyid bsgoms la /
sna tshogs pad+ma'i steng du zla ba'i dkyil 'khor la th+l+hIM gi yi ge dmar po bltas nas /
de'i 'od zer gyis de bzhin gshegs pa'i ye shes tsam yang dag par bkug ste /
de bzhin du bcug nas de yongs su gyur pa las ut+pa la /
de'i dbus su zla ba la gnas pa'i sa bon de las 'od zer 'phros 'jam dpal ngag gi rgyal po'i skur 'gro ba rnams bskyed nas /
rang gi sa bon la de bzhin du zhugs te /
de yongs su gyur pa las bdag nyid skad cig gis 'phags pa 'jam dpal du bskyed par bya'o / /
phyag gnyis pa zhal gcig pa /
sku mdog ser po rol pa'i phyag rgyas seng ge'i gdan la bzhugs pa /
phyag gnyis bshad pa'i phyag rgyas 'gying pa /
rin po che'i cod pan can mdzes pa'i rgyan gyis brgyan pa /
phyag g.yon na ut+pa la bsnams pa /
dbu la mi bskyod pa'i dbu rgyan can /
de bzhin du dam tshig sems dpa' bskyed nas /
snying ga'i sa bon gyis ye shes sems dpa' mdun du gdan drangs te bltas nas /
sa ma ya s+t+waM /
dr-i sh+ya hoH /
sa ma ya s+t+waM /
sa ma ya ho /
sa ma ya s+t+waM /
a haM /
zhes pas dam tshig bskul bar bya ste /
dzaHhUM baM hoH /
zhes pa'i yi ge bzhis dgug gzhug la sogs pa bya'o / /
sngags ni 'di bzhin du /
par Na saM do hA rA dzaHngag gi rgyal po'i sgrub thabs rdzogs so //
[ ]
