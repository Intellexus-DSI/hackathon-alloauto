@## / /
rgya gar skad du /
d+har+m+ma ShaT d+h+yA nod bya ba s+thA na /
bod skad du /
bsam gtan gyi chos drug rnam par gzhag pa /
'jam dpal gzhon nur gyur pa la phyag 'tshal lo / /
ser skya mo dang chu skyar sbrul / /
nags na ri dgas tshol ba dang / /
mda' mkhan dang ni gzhon nu ma / /
'di drug nga yi slob dpon yin / /
re ba stobs ldan nyon mongs te / /
re ba med pa bde ba'i mchog /
re ba re ba med byed pa / /
bde bar gnyid log ser skya mo / /
zang zing phyir ni rtsod 'gyur te / /
zang zing med la rtsod pa med / /
zang zing yongs su spangs pa las / /
chu skyar bde ba 'phel bar 'gyur / /
khyim gyi rtsom pa sdug bsngal te /
nam yang bde bar 'gyur ba min / /
sbrul gyis gzhan gyi gnas mthong na / /
zhugs pas bde ba 'phel bar 'gyur / /
rngon pa nags su song gyur te / /
ri dgas tshol bar rtsom pa na / /
'tshe ba thams cad spangs nas ni / /
de nyid du ni gnas bcas gyur / /
'dir ni rgyal po'i yan lag bzhi'i / /
dpung tshogs chen pos bskor ba dag /
dmigs pa yun rings gtod pas na / /
mda' mkhan gyis ni ma mthong bzhin / /
mang po rtag tu 'thab gyur te / /
gnyis po dag ni 'gran zlar 'gyur / /
gzhon nu ma yi gdu bu bzhin / /
gcig pu rnam par rgyu bar bya / /
re ba zang zing khyim spangs dang / /
de bzhin gzhan yang nags gnas dang / /
dmigs pa brtan dang gcig pu nyid / /
bdag gi bla ma las 'di rnyed / /
bsam gtan gyi chos drug rnam par gzhag pa slob dpon chen po a ba d+hU tI pas mdzad pa rdzogs so //
[ ]
