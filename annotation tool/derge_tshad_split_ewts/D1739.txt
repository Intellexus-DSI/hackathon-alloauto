@## / /
rgya gar skad du /
ta lis ti tsakra /
bod skad du /
phyir zlog pa'i 'khor lo / /
rje btsun ma sgrol ma la phyag 'tshal lo / /
bsnyen pa yongs rdzogs rnal 'byor pas / /
bar chod bzlog pa'i cho ga brtsams / /
dben pa'i gnas su maN+Dal dang / /
mchod pa gtor ma bshams la ni / /
bskyed pa'i rim pa rdzogs bsgoms la / /
mchod pa bstod pa dus gsum dbul / /
de nas snying gar rtsa bsams la / /
zhu bas 'khor lo rtsibs bzhir gyur / /
lte ba stong pa'i nang nyid du / /
bdag nyid lha yi rnal 'byor gnas / /
rtsibs gnyis rtse la gri gug bsam / /
gnyis pa ral gri me 'bar bsam / /
'bar ba me dang 'od 'khrugs nas / /
'khor lo de la mtshon cha ni / /
char pa bab pas gsod par bsam / /
de nas sngags 'dis 'khor lo bskor / /
oM hrIM triM d+ha ra d+ha ra /
tsa kra lo ka mA ra ya mA ra ya /
b+h+ruM b+h+ruM /
tsi ri tsi ri /
ta ra ta ra /
phaT phaT swA hA /
de ltar drag po'i sngags bzlas pas / /
'khor lo skad cig mi sdod 'khor / /
mtshon cha'i char dang 'od 'khrugs pas / /
gzhan gyi rig sngags smod pa dang / /
gdon dang bar chod gang yin pa / /
bkug la 'khor lo mtshon chas gtub / /
ting 'dzin gsal dang bzlas pa ni / /
brtson pas rab tu 'bad par bya / /
de ltar zhag ni lnga'am bdun / /
gsum gsum bar du byas gyur na / /
phyag na rdo rje'i stobs kyang rdugs / /
phyir bzlog 'khor lo slob dpon rtag pa'i rdo rjes mdzad pa rdzogs so
