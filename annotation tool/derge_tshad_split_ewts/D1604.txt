@## / /
rgya gar skad du /
sarbA r+tha sA d+ha ka badzra g+ho na sA d+ha na nA ma /
bod skad du /
rdo rje phag mo don kun grub pa'i sgrub thabs zhes bya ba /
rje btsun rdo rje phag mo la phyag 'tshal lo / /
oM hriM g+hA ta ya sarba duSh+Tan hUM phaT swA hA zhes bya bas gtor ma byin nas bsam gtan bya'o / /
lte ba'i dbus su raM gyur pa las me'i dkyil 'khor gru gsum pa /
de'i dbus su pad+ma dmar po 'dab ma bzhi pa /
de'i steng du hrIH yig bskal pa'i me lta bur 'bar bar gyur pa'o / /
de yongs su gyur pa las bdag nyid rdo rje phag mo sku mdog dmar mo /
gcer bu yi dwags kyi gdan la zhabs g.yas brkyang g.yon bskum pas gnas pa /
dbu skra gyen du brdzes pa /
thod pa'i dbu rgyan dang /
phyag rgya lngas brgyan pa /
phyag bzhi'i g.yas pas rdo rje dang lcags kyu 'dzin pa /
g.yon pas kha T+wAM ga bsten cing thod pa dang sdigs mdzub zhags pa 'dzin pa /
zhal gcig ma /
spyan gsum ma /
khro gnyer drag tu gtsigs pa /
'jigs su rung ma /
gsus khyim che ba dang ldan pa'i rdo rje phag mor bsgom par bya'o / /
'dab ma bzhi la bdud rtsi lngas gang ba'i pad+ma'i snod rnams bsam mo / /
oM badzra bA rA hI A be+e sha ya /
sarba duSh+TAn hrIM swA hA /
nye ba'i snying po'o / /
oM hUM hriM hUM /
snying po'o / /
'bum phrag gcig bzlas par bya'o / /
mnyam par gzhag par gyur pas 'dir the tshom med par 'grub par 'gyur ro / /
oM AH hriM hAM haHsngags 'dis bris sku'i drung du sha chen phye mar byas pa'i bdug spos dbul bar bya'o / /
ji srid du zhag nyi shu rtsa gcig gis 'grub par 'gyur te /
rnam pa gzhan gyis ma yin no / /
oM hrIM hAM haHhaHhI hI pheM pheM pheM phaT kyi yi ges bdag nyid kyi bdud thams cad zhi ba'i don du mtshan mo gtor ma byin no / /
mtshan mo gtor ma dang nyer spyod lngas mchod par bya'o / /
gal te gang ci yang rung ba la smra bar bya'o / /
de yang 'dir the tshom med par rdo rje rnal 'byor mas byin gyis rlob par 'gyur ro / /
dpal rdo rje phag mo'i rtog pa las /
rdo rje phag mo don kun grub pa'i sgrub thabs rdzogs so // //
rgya gar shar phyogs kyi paN+Di ta chen po shrI ban rat+na'i zhal snga nas dang /
lo tsA ba 'jam dpal ye shes kyis bsgyur ba'o //
