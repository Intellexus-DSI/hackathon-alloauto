@## / /
rgya gar skad du /
kha di ra ba na tA rA sA d+ha naM /
bod skad du /
seng ldeng nags kyi sgrol ma zhes bya ba'i sgrub thabs /
bcom ldan 'das sgrol ma la phyag 'tshal lo / /
sngon du bstan pa'i cho gas sdig pa bshags pa la sogs pa byas pa'i rjes la stong pa nyid du byas la /
de la sngon gyi gnas su pad+ma dang zla ba la /
tAM gi sa bon yongs su gyur pa las ut+pa la lte bar tAM gis mtshan pa'o / /
de yongs su gyur pa las bdag nyid sgrol ma ljang gu don yod grub pa'i dbu rgyan can /
mchog sbyin dang ut+pa la g.yas dang g.yon pa'i phyag na'o / /
mya ngan med pa'i shing gi 'od zer can dang /
ral gcig ma gnyis g.yas dang g.yon gyi phyogs kyi cha na gnas pa ste /
mdzes pa'i gzhon nu ma rgyan gyis brgyan ma /
seng ldeng gi nags su sna tshogs pa'i sems can gyi don byed par bsams la /
ye shes sems ma dang gcig tu byas te /
oM tA re tut+tA re tu re swA hA /
zhes bya ba'i sngags kyi bzlas pa byas la de nyid kyi yid kyis ji ltar bde bas gnas par bya'o / /
seng ldeng nags kyi sgrol ma'i sgrub thabs rdzogs pa'i sangs rgyas kyis gsungs pa rdzogs so / /
paN+Di ta don yod rdo rje dang lo tsA ba dge slong khams pa ba ris bsgyur ba'o
