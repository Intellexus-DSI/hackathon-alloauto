@## / /
rgya gar skad du /
bi shwa mA tA sA d+ha naM /
bod skad du /
sna tshogs yum gyi sgrub thabs /
sna tshogs yum la phyag 'tshal lo / /
nyi ma zla ba'i dbus su A li kA li dang bcas chu yi sa bon nyid las chu skyes bsgom / /
de yis bskyed pa'i lha mo zhal gcig phyag gi chu skyes gnyis pa sku mdog zla ba lta bu ste / /
gdengs ka dkar po la gnas chu skyes dkar po'i phyag dang mi 'jigs pa dang na bza' dkar po mnabs / /
rgyan rnams dkar po dang ldan zhal ni shin tu 'dzum zhing bsgrub bya'i khyim du rab tu bsrings nas ni / /
de nas bsgrub bya blangs nas slar yang gtso bo'i dkyil 'khor lo ni yang dag rab tu zhugs gyur nas / /
gtso bo'i bka' yis rab tu thob pa'i slar yang bdud rtsi bum pas spyan ma la sogs rab dgyes pas / /
bsgrub bya de la khrus mdzad rab mchog nus ma rnam pa bcu po rnams kyis yang dag mchod par byed /
gzugs la sogs pa'i lha mo rnams kyis rgyas byed rab mchog stobs bcu la sogs rnams kyis mnyes par byed / /
'byung por bshad pas mi 'jigs byed cing rab mchog rnam pa bcu yi khro bo las skyes rnams kyis skyong / /
kru mo rnams kyis 'o ni yang dag byed cing mi yi bu mo lo ni bcu gnyis ma pang 'khyud / /
gtum po rnams kyis srung bar byed cing sa steng mtha' dag rnams su rgyas par bya ba'i don gyi phyir / /
de bzhin bsgrub bya'i ma lus mchog gi bde ba bya phyir 'di ni rnal 'byor pa yis bsgom par bya / /
sna tshogs yum gyi sgrub thabs rdzogs so
