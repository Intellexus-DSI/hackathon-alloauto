@## / /
rgya gar skad du /
tsuDa ma Ni nA ma /
bod skad du /
gtsug gi nor bu zhes bya ba / /
thams cad mkhyen pa la phyag 'tshal lo / /
kai lA sa ri'i gnas mchog tu / /
bstan bcos dbyangs 'char zhes bya ba / /
g.yul las rnam par rgyal ba bshad de / /
de'i don shin tu gsal bar 'dir bshad de / /
la la ni gzhung nyid kyis dkrugs shing / /
rigs la sogs pa shin tu bsdus sa mgo yid rtogs pa dang /
dum bu drug la sogs pa'i dus sbyor rnams dbyangs 'char ba'i rtsis de lta bu yin pas /
de dag lag len du dril te bshad pa dang /
man ngag snying gtam du bshad pa dang / /
snyan dngags dang sdeb sbyor spangs te don khol bur phyung ba dang /
bu rnams la yang ste bkag pa ni 'di'o / /
bcom ldan 'das zhes pa nas bshad du gsol zhes pa'i bar du bstod cing zhus pa'o / /
lam lnga zhes ba nas klu rnams 'char ba zhes pa ni lha mos 'khor lo rnams sdom du zhus pa'o / /
sngon tshe zhes pa nas mi dgos zhes pa yan chad ni / /
rgyud 'di'i byung tshul dang / /
grags phyogs dang /
nyan par rna gtad bskul ba dang / /
rgyud rnams kyi rtsa bar gdams pa dang /
lta brtogs pa la ni dgos par bshad pa'o / /
lus gnas zhes pa nas ltas kyi mi dge bshad ces pa yan chad ni / /
rlung dang ltas kyi rim pa ste go bla'o / /
tshes zhes pa nas tha mal zhes pa yan chad ni / /
zhag gcig la dbugs nyi khri chig stong drug ste drug brgya rgyu zhing /
chu srang dang dbyu gu'ang des shes so / /
dbugs kyi grangs ni zhag gcig /
chu srang ni zla ba gcig /
dbyu gu ni lo gcig ste / /
nyi khri chig stong drug brgya'i grangs la / /
bcu gnyis kyis bgos pas /
nor 'di dus sbyor kyi phung por 'gyur ro / /
brgyad kyis bgos pas nor ni thun du 'ong zhing / /
rgyal mtshan la sogs pa yang 'char ro / /
de dag la lam lnga yod de /
sa dang / /
chu dang /
me dang /
nam mkha'o / /
de dag kyang snam bug gi g.yas g.yon /
stong 'og /
dbus rnams la rim pa bzhin rgyu'o / /
sa la sogs pa 'byung ba re re la sum brgya bzhi bcu zhe dgu'i dbyug gi dbugs rgyu'o / /
sna bug g.yas rgyu nyi ma g.yon rgyu zla ba /
gnyis ka rgyu ba sgra gcan /
g.yos lho g.yon byang /
khyim 'phrin las ring thung rnams gzhung nyid la gsal lo / /
mig dmar me /
spen pa chu /
nyi mas /
sgra gcan /
lag pa nam mkha' /
gzhan rnams ni sgra gcan nam mkhar bzhed do /
g.yas pa'i 'byung ba dag gzhung na gsal lo / /
de dag gi lam lnga'i rim pa'o / /
sum cu gnyis kyi ming yig shar ba de byis pa /
de nas bgrangs pa'i gnyis pa'i gnyis pa gzhin /
gsum pa lang tsho / /
bzhi ba rgan / /
dga' ba rim bzhin des go zhing /
zhib par gzhung las shes so / /
le'u dang po'o // //
gtso bor dus sbyor ston pas /
de yang lo 'di dus sbyor ston pas yin zhing /
'bras bus zhag gcig gi dum bu la 'byung bas /
de'i rtsis rlung grangs la lta ste /
zhag gcig rtsis pa nas /
khyim bdag yan chad ni /
dus bcu gnyis kyi 'khor lo rnams kyi dang po ste rtsa ba yin no / /
khyim dbang ba yang 'dis shes so / /
dus sbyor kyi 'khor lo /
'og ma rnams 'di'i steng nas lta ba yin no /
chu bdag ngan zhes pa yan chad ni /
dus sbyor gyi nus pa che chung phyogs kyi stobs kyi tsa kra'o /
zla ba bcu gnyis kyi nyin mtshan gyi dbyu gu go sla'o / /
nyin mo du dbang ba'i chu tshod la brgyal kyis bgos pas nor gyi thun phyed do / /
mtshan mo yang nor lhas bgos pas thun phyed ces te /
'di ni mtshon cha dar can lta bu sgra gcan lag la che /
chu srang ni blos sbyong skar ma gnyis dang /
dbyu gu bco lngas khyim gcig rdzogs /
des gzhan rnams shes so / /
gzhan yang zhes pa ni yan lag lnga rtsis kyi nyin skar dag pa la zer ro / /
'di phyogs ni zla ba la dbang ba'i khyim bcu gnyis kyi nyi ma'i 'pho ba'o / /
lug la sogs par 'phos pa'i 'das pa'i zhag du lon gnas gnyis su bya ste /
nyi ma zhag re zhing chu tshod bgo zhing chu srang nyi shu rtsa lnga za bas steng bzhi 'og nyi shu rtsa lngas bsgyur ro / /
drag cus bgos lhag dbye /
nor steng du gzhug /
phyed lhag na gcig sbyin no / /
steng du drug cus bgo bar bya zhing /
nor gyis chu srin la sogs byang bgrod drug yang bri /
ka ra ka sogs lho bgrod drug la bsnan pas 'pho ba'i chu tshod dag par 'gyur /
chu tshod du 'das lta ba de / /
rgya mtsho chu dang zla ba la / /
lug dang srang la drug sbyin bya / /
glang dang bu mo rang sar gzhag /
'khrig pa seng ge brgyad dor bya / /
ka ra ka gnyis la bco brgyad dbri / /
sdig nya gnyis la bcu sbyin zhing / /
gzhu dang chu srin bum pa ni / /
gsum la nyi ma byin pa la / /
lug dang srang la drug sbyin bya /
cha bdun grib mar bcas pas bgos pas thob pa'i nor ni snga dro chu tshod 'das pa yin /
phyi dro lus pa nyid du 'gyur ro / /
'di dus sbyor bcu gnyis la sogs la ngos 'dzin na /
de'i dus kyi chu tshod ni 'ongs pa drug cus bsgyur bar bya /
des ni dbyu gu yang chu srang gi phung por 'gyur ro / /
de la lug la nyis brgya lta bu khyim rang rang gis bgo'o / /
lug sogs drug la yas kyis dbri zhing /
srang sogs drug la mas kyis dbri'o / /
ma ldang ba de ta t+kal yin no / /
de ni nyin zhag gcig gi bcu gnyis cha'o / /
'phel ba de las gnas lnga byed na /
lhag sum cus bsgyur ba la khyim chu srang gis bgos pas /
nor ni cha shas yin bas tat+kal 'og tu bri'o / /
lhag drug cus bsgyur zhing / /
thob pa dbyu gu yin zhing /
de'i lhag drug cus bsgyur bas thob pa chu srang yin /
de'i lhag drug gis bsgyur bas thob pa dbugs yin no / /
gnas lnga zhes ni de la zer /
dus drug dag gam lta ba dang / /
dum bu drug gi don du yang / /
tad+kA la chu srang sum cus bsgyur / /
de la 'og gi ca shas gzhug /
de 'ang drug cus bsgyur zhing chu tshod gzhug /
stong dang brgyad brgyas de la bgo bar bya / /
nor ni dus sbyor gcig gi rang bzhin te / /
gong gi de dang mnyam na dag pa yin / /
dag par ma gyur mnyam pa'ang min no / /
cha shas drug cus bsgyur chu tshod steng du gzhug /
de ni dum bu lnga'i dgod bya yin no / /
de la dgu brgyas bgos nor dus sbyor phyed pa'o / /
drug brgyas bgos nor sum cha yin / /
nyis brgyas bgos nor dgu cha yin /
brgya dang bcu yis bgos nor ni / /
bcu gnyis cha ru 'gyur ba lags / /
drug cus bgos ba'i nor ni sum cu'o / /
de ltar dum bu drug ste 'di rnams thams cad la phyed pas lhag la re re steng du sbyin par bya'o / /
'di rnams rgyud kyi bcud lta bu yin zhing /
'o ma'i bcud mar lta bu'o / /
dum drug gis ni gsal ba'i mig dang 'dra ste thams cad mthong ngo / /
dmag dang /
rkun ma /
rdzas /
byed las /
bzang ngan /
chags ka thams cad la gnod drug rim gyis rdzas dang 'dra'o / /
dus 'di rtsis rnams kyi gzhi ma yin pas sbyin par bya'o / /
khyim bdag gal che 'di bzhin rtsis te /
lug dang sdig pa'i mig dmar yin no / /
glang dang srad ni pa ba sangs yin no / /
'khrig pa bu mo lhag pa'i zhing yin no / /
ka ra kaT zla ba'i khyim yin pas /
seng ge nyi ma'i zhing yin /
gzhu dang nyi phur bu'i zhing yin /
chu srin bum pa spen pa'i zhing lags pas bdag po rnams kyi 'bras bu bzhin brtsi'o / /
brtan g.yo /
zhi drag /
pho /
mo /
sdig /
bsod /
mnyam /
mi mnyam rnams zhig par rgyud nyid phag gsal zhing /
tat+kal nas bgrangs ba'i bdun pa na mthong ba yod pa'o / /
rkang ba zhes pa ni zhib rtsis so / /
stobs ni go sla'o / /
dgra grogs ni gal che bas rgyud nyid ji bzhin par blta'o / /
tad+kA lan mig dmar yod cing /
bdun pa na phur bu yong na gza' gnyis ka'i 'bras bu 'bras bu 'byung ngo / /
des gzhan yang 'gre'o / /
khams ni zla ba phur bu yin zhing /
pa sangs mig dmar rnams rtsa ba yin no / /
rtsa ba na shing dang /
gos dang /
ras dang /
dar la sogs pa rdzas rtsa ba'i rigs so / /
lhag pa srog chags rigs yin no / /
nyi ma spen pa ni lha dang rkang ma ngas kyi rigs yin no / /
'di rnams rgyud nyid la 'khor yang bdag po gza' nad yin pas 'bras bu 'byung pa la sogs pa med do / /
le'u gnyis pa'o // //
bsam pa zhes pa nas don gsal tshig pa yan chad ni zhu ba po'i mtshan nyid ni gal che'o /
slob dpon gyi mtshan nyid go sla'o / /
'dri ba'i dus su zur gsum dang /
gru bzhir zhi ba'i gza' shar zhing /
gzhan rnams su sdig gza' shar na /
'dri byed kyi don 'grub ste /
u ba tsa ya 'di khyad par du don gnyer ba ring thung la shis so / /
tat+kA la zhes pa nas /
zhib tu brtag yan chad ni /
dus sbyor dum bu drug gi bzang ngan /
rigs /
rnyed /
mi rnyed /
rkun ma ngos 'dzin /
ma brjod lkog gyur gyi rtsis phyi nang rgyal pham /
'dum /
mi 'dum /
tshe ring thung /
'ong mi 'ong /
sbed ba'i sa /
kha dog /
rmi lam rnams bshad pas /
rgyud nyid las shin tu zhib par gsungs te /
blos zhib par brtag go /
smra shes pa yan chad zas dkon mod kyi rtsis so / /
rkun ma ngos 'dzin lo grangs kyis ngos 'dzin pa ni go sla'o / /
bu mo skye ba la sogs pa gzhung nyid na zhib cing ma 'grig pas kho bos rgyas par bshad do / /
le'u gsum pa'o // //
rkang pa brgya ba'i 'khor lo 'dis /
gshin rje lto ba'i tsa kra 'di dag byed pa yin no / /
gal che ba thams cad du ming gi skar ma shes shing mthong ba ni sgra gcan gyi rkang pa dgu dang nyi ma'i nyi ma dang /
mig dmar gyi me dang /
phur bu'i drug dang /
spen pa'i nor rnams dang / /
lhag gi bdun dang /
pa ba sangs kyi lnga pa rnams mthong ngo / /
zla bas g.yon du bskor ba'i nyi shu gnyis mthong ngo / /
'khyud pas lus la lan tsha sna tshogs pa 'byung zhing /
stobs bzhis 'jigs zhes pa ni 'di kho nas yin pas ming spo /
gos bsgyur yul nas 'bros pa la sogs bya'o /
sol ba ni drang srong gi nad dang / /
dug ro rnying pa dang /
mdze nad dang /
gcong nad kyis zin zhing /
srog dang bral ba la nye'o / /
du bas ni blo'i sdug bsngal ba dang /
gtam ngan 'byung ngo / /
stong gis sna khrag dang /
khrag nad 'byung ngo / /
'di dag kun la 'chi ba slu'i lugs bzhin /
lha dang rlung bzung ba dang /
dbang phyug gi skyabs kyis 'tsho bar byed do / /
mthongs ni gzhung nyid la gsal lo / /
sha la ka yis bag ma brtsi'i /
stobs bzhi yis mi dang rta la sogs pa'i thug dbye ba brtsi'o / /
nyi ma gar gnas pa las dang bya ba ci byed kyang ngan pas /
a ta mi ta yang brtsi'o / /
mdung chen chag kyang bag ma dang /
don gnyer ba rnams la gal che'o / /
grong dang grong gi bya ba la /
phan yon chen po'i tsa kra gal che'o / /
ba ri g+ha'i tsa kra ni dgos pa chung ngo / /
be ra mu ba'i tsa kra ni /
lo gcig gi chags ka brtag pa la dgos so / /
le'u bzhi pa'o // //
sngags la drag pa'i phyir a ba ka ha zhes bya ba'i tsa kra'o / /
glang chen mche ba'i tsakra 'ang zer ro / /
'di ni 'dis rgyal po bya ba dang /
dmag dpon dang /
gral dpon bya ba dang / /
lha khang brtsig pa dang /
lha bzhengs pa dang /
rngams che ba'i las la mig gi 'bras bzhin gal che'i / /
bel se ga'ang 'di'i nang na zhib bas ltad mo dang ston mo gal che'o / /
rus spal 'khor los yul gyi bde sdug dang /
legs nyes shes pas zhi drag gi gza' la blta'o /
des pa tsakra ni rgyal po'i bla mchod dang /
mi dpon gyi g.yog byed pa dang / /
rang las che ba rnams brtag go /
le'u lnga ba'o // //
'khor lo bdun kyi gdan la brten nas /
rlung rgyu ba'i yun nam ring thung blta ste /
'chi ltas dang /
na tsha dang /
kha smras dang /
de rnams shes te /
rlung rgyu ba yun ring 'chi /
'bring nan /
yun thung na kha smras 'ong ngo / /
tshe tshad ni lo bdag dang skye skar dri ste / /
blo zhib na brtan no / /
gza'i lo bdag re re zhing yang dge mi dge gzhung nyid kyis bgo'o / /
skyes bu dus ji tsam na skyes pa'i dus kyi nyin skar kha la dgod /
de nas rtsi'o / /
'di nas skye ba brtag pa'i chog ste /
gzhon pa kha byang gi rtsi'o / /
le'u drug pa'o // //
lam gyi 'khor lo la sbrul gyi lus la rtsa gsum la sogs pa gzhung nyid kyis go zhing /
de dag la zhi drag gi gza' gang gnas blta'o / /
lam du zhugs pa'i nyin zhag la dbang ba'i skar ma dang /
rgyud gcig pa'i rtsa la gza' dang gnas pa'i 'bras bu 'byung ngo / /
sa tshigs ji tsam du 'byung na /
'gro sar dpag tshad du yod pa de rtsa rgyud la gnas pa'i gza' de yis bsgyur /
'khor los bgo nor ni 'gro la ma yin /
lhag ma bzhis bsgyur /
'khor los thob pa ni /
mda' 'phen drug cu'am rkang pa gcig yin no / /
lhag ma drug cus bsgyur cing thob pa ni mda' rgyad gang du 'gyur ba yin no / /
sa yul 'di nas brtses pa'i dro lam kyang la /
mda' 'phen rnams 'di'i 'bras bu 'byung zhes bya'o / /
rgyan gyi tsakra ni ming yig nyer gnyis rang gis bsgyur te /
brgyad kyis bgos ngas thob pa'i lhag ma la ba lta'o /
rgyal mtshan la sogs 'char ro / /
'das pa'i dbyu gu la brgyad kyis bgo /
de ni rgyal mtshan pa 'char ro / /
re re zhing gza' bdun kyi bdag po yang yod do / /
ming yig mnyam na 'dum zhing /
bza' mi 'ang 'grogs lugs yun ring ngo / /
mi mnyam na gang mang rgyal lo / /
ya dang zung gnyis gnyis ya rgyal bar bshad do /
skyes bu'i lus la skar ma bkod do /
zla ba gnas pa'i thog tu rma 'ong ngo / /
dgu cha'i dum bu ni gzhung nyid nas gsal lo / /
tri shU la yi tsa kras ni 'khrug pa 'ong mi 'ong dang / /
ming skar blta ste rgyal pham dang rtsed mo dang /
bar dang yul rnams go sla'o / /
zhabs skud kyi tsakra ni mang bkod do / /
brtag pa'i 'khor lo'o / /
nyin skar nas mgo btsugs te skyes bu'i la dgod do / /
de la rang gi ming skar gar babs blta'o / /
dge sdig gzhung na gsal lo / /
'di ni chags ka brtag pa'i 'khor lo 'ang zer ro / /
re mig bcu bzhi ba'i 'khor lo 'di /
smig rgyu lta bu la khyad par du gal che ste steng rnams rgyal zhing /
'og ma rnams pham mo / /
rigs gsum gyi 'khor lo ni lhan cig sdod pa rnams la brtag ste gza' mi dang dpon g.yog gshis ma log pa gal che'o / /
mig ni kha 'phos so / /
a ka la sogs pa sde brgyad kyi tsakra ni /
spyir rgyal pham kun la dgos shing / /
khyad par du /
sho dang rgyan len pa dang / /
thug 'gyed pa dang /
glang po che 'thab pa rnams kyi las so / /
'dab chags brgyad ni las dang bya ba gang la 'ang dgos te /
zla ba zhag dus tshod rnams stobs che ba la bya'o / /
shar du rgod /
nyi ma 'phred zla thams cad tshes gcig dang dgu 'di rnams a'i ming can shar du stobs che'o / /
tshangs pa'i tsakra 'di sdod la la brtag ste /
gnod pa bzhis ni srog dang bral bar 'gyur zhing /
gsum gyis ni yun ring /
gnyis kyis kha smras 'ong /
gcig gis don nyams /
de bzhin du zhi gza' la yon tan grangs mang ba bzhin che'o / /
'dri ba'i nyin par skar ma gang la gnas pa nas kha la dgod cing /
klu'i 'khor los nad pa rnams brtags te bden pas brtag go /
dpon g.yog dang bza' mi /
rje 'bangs /
dpon po rnams la zam pa /
mda' gcig gi stong la /
las tshur thug pa bzhin te /
shin tu bden zhing gal che bas rtsa gsum la blta'o / /
gdugs kyi 'khor los ni phyogs kyi rgyal po ston te bden pa nyung ngo / /
tha skar la sogs zhes pa nas /
rim bzhin du zhes pa yan chad ni /
yul de la skar ma dang zong rnams dgod pa'i lugs so / /
spen pa gang la gnas pa nas mi rnyed cing dkon pa'o / /
'pho ba'i rgyu skar tshes bsres te zhes pa'ang 'di dang sbyar ro / /
seng ge brtan ni ming dang 'dra ste / /
bden pa bzhi brtan no / /
mda' gzhu ni skyes bu mda' 'dzin rnams la dgos te /
g.yas g.yon ni steng 'og go /
rang gi skyes skar dang ming skar /
stong la song na 'chi /
na /
'pham /
rma 'bab po /
rtse la song na thams cad rgyal lo / /
ral gri ni go sla'o / /
ya tra na ltad mo ste /
'di bum pa bzhis brtag go / /
nyi ma gnas pa'i phyogs ltad mo la sogs byas na 'chi zhing rma 'bab /
rta 'gyel /
lug 'chi /
glang chen gum rtsed mo bsdums stong par 'gro'o / /
nyi ma dang bral na dgos pas rang rgyud gang ste bzang ngo / /
byes su song ba rnams la pad+ma'i 'khor los brtag ste /
shin tu bden zhing gzhung nyid nam sbas pas gsal lo / /
bre'i 'khor lo ni /
thub pa'i tshogs rnams la gzhan du zhib par bshad do / /
le'u bdun pa'o // //
byis pa skyong gi rdzong ni gzhung nas ji ltar bshad pa bzhin /
khyad par bsrungs pa rnams la gces so / /
rdzong dang /
rdzong dag gi ming skar la dgra ma dar gces so / /
b+hi tri rang gal che'o / /
srin po'i rdzong 'dis gzhan 'bebs pa la gal che ste /
dus rA hu la rgyal bo yin pas stobs che'o / /
gza' gzhan rnams blon po yin pas gzhung pa bstan to / /
rtsa ba'i sgra gcan la rnab g.yas pa bstan /
skar ma rnams zas kyis bcos shing /
gza' bdun gyi gos chas su zhugs te /
dus sbyor gyi gnas brtse zhing nyi ma la rgyab bstan /
zla ba mdun du bzhag ste / /
thun phyed pa'i sgra gcan dang bsdongs nas 'bebs pa yin te / /
rtsi ta'i don kho na'o / /
chu'i mtshan nyid la yul de'i mi'i 'dri tshig dang po bzung ste brtag go / /
sde tshan 'dom /
dbyangs 'khru /
gsal byed sor /
des shes so / /
b+hi tshan rA hu ni rdzong bdag la che bas brtag go / /
nyi zla'i stobs las che'o / /
drag gza' nang du chud /
zhi gza' phyi ru gnas na /
'bebs mi 'grug pa rnams kyi bsam pa 'grub /
de las bzlog na bsrungs mkhan rgyal lo / /
rigs kyi nus pa ni rtsis bde'o / /
le'u brgyad pa'o // //
grub bzhi zhes pa nas /
rnam par phyed zhes pa yan chad ni / /
rA hu'i rtsid rnam pa dgu ste /
mkhar len la khyim gyi rA hu gces so / /
drag las la rtsa ba'i rA hu gces so / /
gtad la yud tsam gces so / /
rim grol ches kyi rA hu gces so / /
sa bon la sogs la dkar nag gi rA hu gces so / /
ba gam la nyi ma la sogs pa'i rA hu gces so / /
thun phyed pa ni mtshon la dar gyis zhugs pa dang 'dra ste /
kun la gces pas 'di kho na blta'o / /
le'u dgu ba'o // //
spen pa'i tsakra 'dis gzhon pa'i skyes skar dang rgan pa'i ming skar blta ste /
dge sdig gzhung nas bshad do / /
bya khyung ni go sla sde bdun du rung ngo / /
biSh+Ti brgyad po 'di ni /
don bsgrub pa dang /
'gro don bya ba dang /
khyad par du lha 'dre'i las byed na gal che zhing dgos so / /
tshes la dbang bas brtag pa zhib tu bya'o / /
rnal 'byor ma brgyad ni /
bre'i 'khor lo dang /
lam lnga dang mthun nus pa che bas /
phan gnod kyi 'khor lo la gces so / /
dus sbyor byed pa 'di rnams mngon yang nus pa chung bas brtag pa dka'o / /
rigs ldan ni klu brgyad yod do /
de bzhin du gza' bdun /
rA hu dang brgyad yod pas /
thun phyed pa'i rA hu la bltas te /
rig ldan dus su las ci'ang spang zhing /
khyad par du zas /
sman /
gtam /
bsreg /
nad pa'i las rnams spang ngo /
dgos nor kun 'byung zhing /
cha shas phra ba gtam la 'bebs shing /
gnad che bas gdams pa yang 'di kho na zab po / /
rgyud kyi 'khrugs bsdebs dang /
mang ba bsdus shing nyung ba bshad de /
gal che ba rnams zhib tu byas la /
mi go ba rnams go sla bar smyos pa'o / /
mig nang nus 'bras bu bzhin /
'di dang rgyud do / /
le'u bcu pa'o // //
dpal gtsug gi nor bu zhes bya ba rdzogs so // //
rgya gar shar phyogs kyi baN+Dita dpal lhan cig skyes pa'i zhal snga nas dang /
u rgyun pa rin chen dpal gyis ljongs te rA hu'i tir bsgyur ba'o //
[ ]
