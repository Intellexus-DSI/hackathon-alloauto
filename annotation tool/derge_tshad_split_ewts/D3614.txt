@## / /
rgya gar skad du /
dzaM b+ha la sA d+ha naM /
bod skad du /
dzaM b+ha la'i sgrub thabs /
dpal ldan dzaM b+ha la la phyag 'tshal lo / /
sngon ma bzhin du stong pa nyid kyi mthar thug pa rnam par bsams nas /
sna tshogs pad+ma 'dab ma brgyad pa'i steng du zla ba la dzaM yig las skyes pa'i bcom ldan 'das dzaM b+ha la bsgom par bya ste /
gser gyi mdog can lta bu thung zhing lto ba 'phyang ba /
rgyan thams cad kyis brgyan pa /
g.yon pa dang g.yas pa'i phyag dag gis /
sre mo dang bI dza pUr ka bsnams pa /
rin chen 'byung ldan gyis dbu brgyan pa /
ut+pa la'i phreng ba bsnams pa'o / /
shar la sogs pa'i 'dab ma rnams su nor bu bzang po dang gang ba bzang po dang /
nor sbyin dang rnam thos sras rnams so / /
me la sogs pa'i 'dab ma la ki li mi li dang /
tsi pi kuN+Da li dang /
mu khen+d+ra dang /
tsa ren+d+ra rnams so / /
de bzhin du ji ltar gsungs pa'i rim pas nor rgyun ma dang /
chu shel ma dang /
so legs ma dang /
'phags ma dang /
shin tu bzang mo dang /
sbas ma dang /
lha mo dang /
dbyangs can ma zhes te /
gnod sbyin mo 'di rnams bsam par bya'o / /
nor rgyun ma ni dzaM b+ha la dang lhan cig tu'o / /
gnod sbyin mo rnams ni nor rgyun ma ji lta ba bzhin no / /
gnod sbyin rnams dzaM b+ha la bzhin te /
de bzhin du bsams nas sngags bzlas par bya'o / /
de la gnod sbyin rnams kyi sngags ni /
oM dzaM b+ha la dza len+d+ra ye swA hA /
oM ma Ni b+ha dra ye swA hA /
oM pur+Na b+ha dra ye swA hA /
oM d+ha na dA ye swA hA /
oM bai shra ma NA yai swA hA /
oM ki li mi li ye swA hA /
oM tsi pi kuN+Da li yai swA hA /
oM mu khen+d+ra ye swA hA /
oM tsa ren+d+ra ye swA hA /
de nas gnod sbyin mo rnams kyi sngags ni /
oM ba su d+ha rA ye swA hA /
oM tsan+d+ra kan+ta yai swA hA /
oM d+ha na dA yai swA hA /
so su dan+ta yi swA hA /
oM Ar+ya yai swA hA /
oM su b+ha drA yai swA hA /
oM gu pa ta yai swA hA /
oM de bI yai swA hA /
oM swa ra swa tI yai swA hA /
de bzhin du thun mtshams gsum du bsgoms nas /
chu khyor ba brgya rtsa brgyad rab tu phul bas /
'jig rten gsum gyi mnga' ris ster bar 'gyur ro / /
snga bar bya rog mi grag pa tsam na chu'i nang du bzlas na nor mi nyams shing 'phel bar 'gyur ro / /
de nas gser la sogs pa'i snod du nor rgyun ma dang gnod sbyin lhan cig tu'o / /
snod gnyis par bcom ldan 'das dzam+b+ha la gnod sbyin gyis yongs su bskor ba bris te yang dag par sbyar nas bsgrub par bya'o / /
dngos grub chen po brgyad la sogs pa yang ster bar 'gyur ro / /
dzam+b+ha la'i sgrub thabs rdzogs so //
[ ]
