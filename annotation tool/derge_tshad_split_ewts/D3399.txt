@## / /
rgya gar skad du /
mA yA dzA la kra ma a ba lo ki te shwa ra sA d+ha naM /
bod skad du /
sgyu 'phrul dra ba'i rim pa'i spyan ras gzigs dbang phyug gi sgrub pa'i thabs /
'phags pa spyan ras gzigs dbang phyug la phyag 'tshal lo / /
sngon du bstan pa'i cho gas stong pa nyid bsgom pa'i rjes su /
nam mkha' la raM las byung ba'i nyi ma'i dkyil 'khor la hUM de yongs su gyur pa las /
sna tshogs rdo rje rgya gram /
de yongs su gyur pa las rdo rje'i ra ba dang rdo rje'i gur yang ngo / /
de'i nang du mi bzad pa'i dur khrod rnam par bsgoms nas /
de'i dbus su pad+ma dmar po 'dab ma brgyad pa /
de'i dbus su hrIHlas byung ba'i bcom ldan 'das 'phags pa spyan ras gzigs dbang phyug mdog nag po /
nyi ma'i dkyil 'khor la g.yon brkyang ba'i zhabs kyis gnas pa bsam par bya'o / /
zhal lnga pa spyan gsum pa /
phyag bcu gnyis pa'o / /
dkar po dang dmar po ni /
g.yas kyi zhal gnyis so / /
de bzhin du ser po dang /
ljang gu ni g.yon gyi zhal gnyis so / /
g.yas kyi phyag na rnge'u chung dang /
kha T+wAM ga dang /
lcags kyu dang /
zhags pa dang /
rdo rje dang mda' bsnams pa'o / /
g.yon na sdigs mdzub dang /
thod pa dang /
pad+ma dmar po dang /
nor bu dang /
'khor lo dang /
gzhu bsnams pa'o / /
zhal thams cad mche ba gtsigs pa /
phyag rgya drug dang ldan pa /
sku la mgo bo rlon pa'i phreng bas brgyan pa /
gcer bu g.yon brkyang ba'i zhabs kyis bzhugs pa /
yan lag thams cad mdzes pa'i bdag nyid du skad cig gis rab tu brtags la /
snying gar zla ba'i dbus su hrIHyig gnas pa'o / /
oM AHhUM i ti mu ni bar badzre hrIHhUM dzaH /
zhes bya ba'i sngags phreng ba'i rnam pa can du bzla bar bya'o / /
mtshams med pa rnam pa lnga byas pa yang 'bum phrag gcig bzlas pas 'grub par 'gyur ro / /
sgyu 'phrul dra ba'i rim pa'i 'phags pa spyan ras gzigs dbang phyug gi sgrub thabs /
slob dpon dgra las rnam par rgyal bas mdzad pa rdzogs so // //
paN+Di ta don yod rdo rje dang /
khams pa lo tsA ba dge slong ba ris bsgyur ba'o // //
