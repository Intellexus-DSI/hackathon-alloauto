@## / /
rgya gar skad du /
siM ha nA da sA d+ha naM /
bod skad du /
seng ge sgra'i sgrub thabs /
seng ge sgra la phyag 'tshal lo / /
dang por gdong bkru ba la sogs pa byas nas bde ba'i stan la gnas te /
rnal 'byor pas rang gi snying gar nyi ma'i dkyil 'khor la yi ge a bltas pas mdun du bla ma dang sangs rgyas la sogs pa spyan drangs la sdig pa bshags pa la sogs rnams bya'o / /
de nas stong pa nyid mngon du byas shing byin gyis kyang brlabs la /
smon lam rjes su dran par bya ste /
de las AH'i rnam pa yongs su gyur pa las yi ge hU~M ngo / /
de yongs su gyur pa las zla ba'o / /
de'i steng du yi ge oM yongs su gyur pa las pad+ma dmar po /
de'i steng du yi ge AHyongs su gyur pa las seng ge dkar po'o / /
de'i steng du yi ge hrIHlas byung ba'i rje btsun seng ge sgra ste /
dkar po phyag gnyis pa ral pa dang dbu rgyan dang ldan pa spyan gsum pa dka' thub kyi cha lugs 'dzin pa rgyal po chen po rol pa'i stabs su bzhugs pa phyag g.yon pa na gnas pa'i pad+ma'i steng na ral gri 'bar ba gyen du langs pa'o / /
g.yas na rtse gsum dkar po la sbrul dkar po gdengs ka can gyis dkris pa'o / /
g.yon pa me tog dri zhim po sna tshogs kyis yongs su bkang ba'i thod pa dkar po /
dbu rgyan la ni mi bskyod pa bzhugs pa de bzhin gshegs pa lnga spro bar mdzad pa /
sprul pa chen po'i skur gyur pa bsgom par bya'o / /
bzlas pa'i sngags ni oM AHhrIHsiM ha nA da hU~M phaT /
'di ni seng ge sgra'i sgrub thabs so / /
dge slong tshul khrims rgyal mtshan gyis bsgyur ba'o //
[ ]
