@## / /
rgya gar skad du /
kr-iSh+Na ya mA ri sA d+ha naM /
bod skad du /
gshin rje gshed nag po sgrub pa'i thabs /
bcom ldan 'das gshin rje gshed la phyag 'tshal lo / /
dang po re zhig snying rje dang ldan pa'i sngags pas bde ba'i gdan la 'dug ste /
thang ka la sogs par gtogs pa'i bcom ldan 'das gshin rje gshed mdun du da migs te /
bla ma dang /
sangs rgyas dang /
byang chub sems dpa' yang bltas nas /
sna tshogs kyi mchod pa rnams kyis yang dag par mchod de /
phyag 'tshal ba dang /
sdig pa bshags pa la sogs pa bya'o / /
de nas swa b+hA wa shud+d+ho zhes bya ba la sogs pa'i sngags kyis rang bzhin gyis rnam par dag par mos shing chos thams cad bdag med par bsgoms la gnyug ma'i sngags /
oM shU n+ya tA dz+nyA na badzra swa b+hA wa At+ma ko\u0f85haM zhes brjod par bya'o / /
de nas rang gi snying gar oM las skyes pa'i zla ba'i dkyil 'khor la hUM sngon po /
kha cig gis ni nyi ma la gnas pa'i hUM bltas la /
de'i 'od zer gyis bgegs rnams bskrad de /
sems can gyi don byed pa la sogs pa'i khro bo gshin rje gshed kyi rnam pa spro zhing bsdu ste /
skad cig gis de yongs su gyur pa las bdag nyid gshin rje gshed du bsgom par bya'o / /
sku mdog nag po zhal gsum phyag drug pa'o / /
kha cig gis ni zhal drug zhabs drug par 'dod do / /
zhal mche ba gtsigs pa /
spyan dmar ba'o / /
g.yas kyi phyag gsum na 'khor lo dang /
ral gri dang /
gtun shing bsnams pa'o / /
g.yon gyi gsum na pe ta li dang /
dgra sta dang /
zhags pa bsnams pa'o / /
kha cig gis ni g.yas pa'i phyag na ral gri dang /
tho ba dang /
rdo rje bsnams pa'o / /
g.yon gyi phyag na dril bu rdo rje zhags pa dang /
gtun shing ngo / /
skra kham pa gyen du bsgreng ba /
mgo bo'i phreng bas brgyan pa'i dbu rgyan can /
klu'i rgyal po brgyad kyis spras pa'i rgyan dang /
mi bskyod pa'i dbu rgyan can sna tshogs pad+ma'i steng na nyi ma'i dkyil 'khor la g.yon brkyang ba'i zhabs kyis gnas pa 'od kyi dkyil 'khor dmar po'i rnam par bsgoms nas /
nu ma'i bar du zla ba'i dkyil 'khor la hUM blta'o / /
sku dang gsung dang thugs rnams la zla ba'i dkyil 'khor la oM AHhUM /
zhes bya ba'i yi ge gsum /
dkar po dang /
dmar po dang /
nag po go rims bzhin du blta'o / /
de nas snying ga'i sa bon las byung ba'i lha mo rnams kyis bdag nyid yang dag par mchod cing bstod nas bzlas pa bya'o / /
oM hrIHSh+T+r-iHwi kr-i tA na na hUM hUM phaT phaT swA hA /
gshin rje gshed nag po'i sgrub pa'i thabs rdzogs so / /
khams pa lo tsA ba dge slong ba ris bsgyur ba'o // //
[ ]
