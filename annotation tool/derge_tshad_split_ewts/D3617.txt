@## / /
rgya gar skad du /
saM k+Ship+ta dzaM b+ha la sA d+ha naM /
bod skad du /
dzaM b+ha la'i sgrub thabs mdor bsdus pa /
bcom ldan 'das dzaM b+ha la la phyag 'tshal lo / /
sngon du gsungs pa'i cho gas snying gar pad+ma dang /
zla ba la dzaM yig las byung ba'i 'od zer gyis sangs rgyas la sogs pa yang dag par mchod nas /
sdig pa bshags pa la sogs pa bya'o / /
de nas stong pa nyid sngon du bya ste /
de la de bzhin du gnas pa'i sna tshogs pad+ma dang zla ba la dzaM las byung ba'i sa bon gyi 'od zer gyis sems can gyi don mdzad nas /
de yongs su gyur pa las dzaM b+ha la gser gyi mdog lta bu sangs rgyas lnga'i cod pan can /
mdzes pa'i gos dang /
rgyan gyis spras pa /
zhal gcig phyag gnyis pa /
phyag g.yas na bI dza pU ra ka dang /
g.yon na kha nas rin po che sna tshogs skyug pa'i ne'u le bsnams pa /
ut+pa la sngon po'i phreng ba can /
logs gnyis na rin po che'i snye ma'i char 'bebs pa'i gnod sbyin gnyis gnas pa /
zhabs kyi 'og na gnas pa'i rin po che'i snye ma'i bum pa dpag tu med pa'i 'od zer gyi phreng ba 'khrigs pa'i bdag nyid du bsam par bya'o / /
oM dzaM b+ha la dza len+d+ra ye swA hA /
zhes pa'i sngags bzlas so / /
lag pa gnyis khu tshur bcings te gung mo'i dbus su tshigs gsum pa bcag pa'i phyag rgyas snying ga dang /
mgrin pa dang /
spyi bo dang mdzod spu rnams su sbyin par bya'o / /
snga bar yang de bzhin du skad cig gis bsgoms nas /
'dis chu snyim pa brgya rtsa brgyad dbul bar bya'o / /
oM dzaM b+ha la dza len+d+ra ye d+ha na me de hi da da pA ya swA hA /
dzaM b+ha la'i sgrub thabs mdor bsdus pa rdzogs so //
[ ]
