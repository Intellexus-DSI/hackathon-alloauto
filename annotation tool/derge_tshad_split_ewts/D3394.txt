@## / /
rgya gar skad du /
ka na ka bar+Na pradz+nyA pA ra mi tA sA d+ha naM /
bod skad du /
gser mdog can gyi shes rab kyi pha rol tu phyin ma'i sgrub thabs /
shes rab kyi pha rol tu phyin ma la phyag 'tshal lo / /
dang po re zhig sgrub pa pos bde ba'i stan la gnas te /
rang gi snying gar dbyangs yig dang po yongs su gyur pa las zla ba'i dbus su d+hIHser po rnam par bsgoms la /
snying ga'i sa bon gyi 'od kyis bcom ldan 'das ma bkug ste /
rang gi mdun du bzhugs su gsol la /
de las byung ba'i me tog la sogs pa bsgom bzhin pas yang dag par mchod la /
de'i mdun du sdig pa bshags pa la sogs pa bya'o / /
de'i rjes su tshangs pa'i gnas bzhi bsgom pa sngon du 'gro bas yud tsam gyis stong pa nyid bsgom par bya ste /
sngags ni /
oM swa b+hA wa shud+d+haHsarba d+harmAHswa b+hA wa shud+d+ho\u0f85haM zhes bya'o / /
phyis ni nam mkha'i phyogs su dbyangs yig dang po yongs su gyur pa las /
zla ba'i dkyil 'khor la d+hIHser po la a la sogs pa'i dbyangs yig bcu drug gis bskor ba /
de nas ka la sogs pa gsal byed sum cu rtsa gnyis kyis yongs su bskor ba'i d+hIHyongs su gyur pa las shes rab kyi pha rol tu phyin ma'i po ti sa bon gyis nye bar mtshan pa bsgoms la /
thams cad yongs su gyur pa las bcom ldan 'das ma shes rab kyi pha rol tu phyin ma mdog ser mo sna tshogs pad+ma'i gdan la skyil mo krung gis gnas pa /
phyag gnyis ma zhal gcig ma /
chos 'chad pa'i phyag rgya dang ldan pa /
rgyan thams cad kyis brgyan pa /
g.yon phyogs su gnas pa'i pad+ma'i dbus su shes rab kyi pha rol tu phyin ma mdog ser mo'i po ti 'chang ba bsgom par bya'o / /
dpral bar oM ser po'o / /
mgrin par AHdkar po'o / /
snying gar d+hIHser po'o / /
lte bar hUM nag po'o / /
bzlas pa'i sngags ni oM AHd+hIHhUM swA hA /
gser mdog can gyi shes rab kyi pha rol tu phyin ma'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur ba'o //
[ ]
