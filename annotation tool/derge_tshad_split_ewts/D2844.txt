@# / /
spyan ras gzigs me'i lha la phyag 'tshal lo / /
de nas me lha'i gtso bo sbyin sreg mnyes / /
zhes 'byung ba'i sgrub thabs bshad par bya'o / /
'bar ba'i dbus na brjid pa'i sku / /
me thab dang ni pad+mo 'dzin / /
dmar ba'i 'od kyis gdug pa bsreg /
sgrub po'i don mdzad rgyal gyur cig /
sdig pa gzhig dang dpal bskyed phyir / /
las kun sgrub par byed pa'i rgyu / /
me yi las ni phyogs gnyis la / /
mkhas pas 'bad de rnam par brtag /
pad+mo lta bu'i thab dkar mdzes / /
khru bzhi khru gsum khru gang tshad / /
zlum po rgya phyed slar brus pa / /
sor bzhi phyir bskyod byi dor byug /
kha khyer stegs ngos pad+ma dang / /
rin chen dra ba dra ba phyed / /
phyi rol dkyil 'khor 'dab brgyad pa / /
sgo bzhir bcas dang pho brang nyid / /
'o ma 'dzag dang dri 'byin dang / /
bkra shis byed pa'i yam shing tshad / /
ci rigs dri zhim sngags byugs la / /
bsangs nas gtor ma sngon 'gro bas / /
rol mo mkhan dang me tog brgyud / /
bram ze'i khyim nas blangs pa'am / /
yang na rdo rje yam shing la stsal me / /
bsil yab kyis ni g.yabs te sbar / /
mar dang til dang 'bras dang nas / /
me tog sman dang 'bras bu sbrang / /
zho zan yungs kar dUr ba shing / /
mthar byed sngags kyis bsang bar bya / /
arga la sogs byin brlabs la / /
lha yi sbyor bas me lha bskyed / /
me dang yo byad yam shing sbyangs / /
ye shes bkug pa dbul bar bya / /
oM badzra ag+na ye swA hA /
mar dbul ba'o / /
oM badzra sarba pA paM da ha na badzra swA hA /
til dbul ba'o / /
oM badzra puSh+Ta ye swA hA /
'bras dbul ba'o / /
oM badzra san tuSh+Ta na ye swA hA /
me tog dbul ba'o / /
oM badzra nir byA di swA hA /
sman dbul ba'o / /
oM badzra sarba pha la ye swA hA /
'bras bu dbul ba'o / /
oM badzra a nu smr-i te swA hA /
sbrang dbul ba'o / /
oM badzra saM ba de swA hA /
zho zan dbul ba'o / /
oM badzra AHbig+h+nAn swA hA /
bgegs bsal ba'o / /
oM badzra A yu She swA hA /
dUr ba dbul ba'o / /
oM badzra bo d+hi br-ik+Sha ye swA hA /
yam shing dbul ba'o / /
oM AHhrIHna maHsa man+ta bud+d+hA nAM oM asna ye a mu ka s+ya sarba karma sid+d+hi ku ru swA hA /
bsreg rdzas thams cad kyi mgo'am mjug du dgang blugs dbul ba'o / /
gzhan yang mchod pa thams cad kyang / /
ci rigs mkhas pas shes byas te / /
dgang dang blugs pa'i phyag rgya yis / /
mnyes byas khrus dang bcas pas mchod / /
mthar bzod par gsol ba dngos grub blangs la gshegs su gsol nas bde ba la reg par gnas pa bya'o / /
sbyin sreg gi cho ga rdzogs so //
[ ]
