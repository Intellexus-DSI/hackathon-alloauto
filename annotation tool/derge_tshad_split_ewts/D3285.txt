@## / /
rgya gar skad du /
ya mAn+ta ka sA d+ha naM /
bod skad du /
gshin rje mthar mdzad kyi sgrub thabs /
gshin rje mthar mdzad la phyag 'tshal lo / /
dpa' bo thod pa'i phreng ba can / /
klu sogs kyis brgyan bzhin bsgyur ba'o / /
gshin rje mthar mdzad mgon btung nas / /
de yi sgrub thabs bri bar bya / /
bde ba'i stan la legs gnas la / /
snying gar hUM dbyibs mthing nag dgod / /
de byung mchod pa'i khyad par gyis / /
rje bo mdun du legs par mchod / /
de yi sngon phyogs yul du ni / /
sdig bshags la sogs rnams byas la / /
'gro kun rang bzhin med par ni / /
thams cad nas blta skad cig gis / /
sa bon snying bskyed phyag mtshan las / /
byung ba pad+mar brkyang bskum zhabs / /
khro gnyer bsnyer ba'i 'jigs pa'i zhal / /
smar smin ser po gyen la skyes / /
zhal gsum ljags ni 'dril bar mdzad / /
'jigs pa'i mche ba rnam par gtsigs / /
spyan mig dmar zhing gsus pa che / /
mthing nag gzhon nu'i stug po'i 'od / /
nyi ma'i dkyil 'khor la bzhugs shing / /
mgo rus kyis ni rnam par brgyan / /
bong thung stag lpags sham thabs can / /
dregs pa thams cad 'joms par mdzad / /
gzi brjid chen po nyi 'od can / /
phyogs rnams ma lus rgyas par mdzad / /
'bar zhing 'bar ba'i phreng gdug pa / /
dus mtha'i me dang mtshungs par 'bar / /
'khor lo ral gri dbyug to 'bar / /
chu gri mdung dang zhags pa dang / /
rnam gsal bskor ba'i lha rdzas drug / /
g.yas dang g.yon gyi phyag na bsnams / /
'jigs pa'i gzugs ldan shin tu drag / /
bdud rnams 'joms mdzad gshin rje gshed / /
hUM sgras gre ba rgyas par ni / /
'jigs rnams spangs la bsgom par bya / /
nyi shu phyed dang stong phrag gis / /
sngags rnams rtag par sngags rig pas / /
sems ma yengs par bzlas na ni / /
'dir brjod dngos grub 'thob par 'gyur / /
sngon 'gro chogs kyang 'dir ni / /
sngags pa rnams kyis sngags 'grub 'gyur / /
las rjes mthun par mdog brjod de / /
shin tu rgyas par 'dir ma brjod / /
bsam pa'i 'dod pa de yang ni / /
bla ma'i gdams ngag las grub 'gyur / /
mkhas pas brtson par shes bya ba / /
btsong bya dang gzhan bsten par bya / /
gtor ma bya ba'i sbyor ldan pas / /
thun tshod bzhir ni 'bad de bya / /
bzlas pa'i sngags ni /
oM hrIH Sh+T+r-iH bi kr-i tA na na hUM hUM phaT phaT swA hA /
gshin rje mthar mdzad kyi sgrub thabs rdzogs so // //
mkhas pa a b+ha ya las dge slong tshul khrims rgyal mtshan gyis bsgyur ba'o //
[ ]
