rgya gar skad du / /
ag+ne de wa pU dza nA ma /
bod skad du /
me'i lha mchod pa zhes bya ba /
ma lus gdug pa'i sems ldan pa / /
bla ma la ni sdang ba sogs / /
gzhom phyir drag byin cho ga ni / /
gshin rje 'joms mdzad mchod phyir bshad / /
'bum ni yongs su rdzogs pa nas / /
dge ba'i mtshan ma mthong 'gyur ni / /
lha dang bla ma mthong gyur na / /
'grub 'gyur gzhan du nyams par 'gyur / /
dus dang thab dang rdzas dang ni / /
cho gas bsgrub par bya ba ste / /
rnam dag bzhir ni shes par bya / /
sgrub po bsnyen pa mthar son dus / /
drag pa'i stobs dang mig mar sogs / /
drag po'i gza' skar rgyu ba'i dus / /
mar ngo'i zla ba'i bcu bzhi sogs / /
drag byed 'byung po rgyu ba'i dus / /
rgyu ni rlung ni rgyu ba'i dus / /
dgun smad mtshan phyed dbyar gyi smad / /
sna bug g.yon nas rlung rgyu'i dus / /
g.yul 'gyed la sogs skye bo rnams / /
rab tu 'khrugs pa'i sems ldan dus / /
'di ni drag po me yi lha / /
mchod pa'i rnam dag dus su bshad / /
de nas gnas kyi mtshan nyid ni / /
byang du gnas dang mdog nag dang / /
rtsub shing tsher ma skye ba dang / /
drag po'i lha tshogs gnas pa'i phyogs / /
de ni drag byed me yi gnas / /
thab sogs cho ga bshad par bya / /
thab khung gru gsum sor nyi shu / /
zabs su sor bcu ldan pa ste / /
rdo rje dang ni rtse gsum bri / /
zla ba rdo rjes mtshan sna tshogs / /
rdzas kyi rim pa bshad bya ba / /
rnga mo'i rtug pa rdo thal dang / /
me tog nag po tsher ma'i shing / /
sor brgyad khrag sbags tsha ba gsum / /
dug khrag ske tshe lan tshwa dang / /
dgra yi dri ma la sogs dang / /
mar til 'bras so nas sran gro / /
dUr ba ku sha thod par bsre / /
mdog nag gzugs dang rus sbal gzugs / /
zhe sdang so 'cha' khro gnyer ldan / /
gdong nag mig ni bgrad pa'o / /
dgra bo dgug dang bral zhing dbye / /
hUM ldan ku shas bsang gtor bri / /
oM badzra satwa a /
ku sha bkram la me ni sbar / /
shan pa'am ro bsregs me yis so / /
oM ag+ne dz+wA la dz+wA la raM /
me dbus raM las byung ba yi / /
ra nag zhon pa khros pa'i gzugs / /
bgrang phreng ril ba dbyug pa can / /
drang srong nag pos bskor zhing gnag /
de nas dgug cing spyan drangs te / /
oM AHhUM /
oM e h+ye hi ma hA b+hU ta de ba r-i Shi dwi dza dzaHhUM baM hoH oM ag+ne kro d+ha de dza phaT /
oM badzra ni ri ti khaM phaT /
oM badzra ar+g+haM phaT /
oM badzra puSh+pe phaT / /
oM badzra d+hU pe phaT /
oM badzra A lo ke phaT /
oM badzra nai bi d+h+yai phaT /
oM badzra shap+te phaT / /
mchod pa'o / /
dzi a ku ru ku ru /
puSh+pa /
d+hU pa /
dI pa /
gan+d+ha /
nai bi t+yi /
sha pad /
oM dang swA hAs thog mthar brgyan /
sbyang ba'o / /
mchu gnyis ya ra de bzhin du / /
me lha'i kha la rab bkod la / /
pus mo'i bar bcug lag pa yi / /
gsum mam bdun du g.yas nas dbul / /
ag+ne /
sarba pA paM da ha na /
badzra ya /
badzra pu sha ya /
sarba pA paM b+ha wa te /
a pra ti ha ta ya /
ha bi ka ya /
ma hA ba la /
badzra g+ha sma ri /
bo d+hi br-i k+Sha ya /
oM dang swA hAs thog mthar brgyan / /
oM ag+ne de wa r-i Sh-i ma hA te dza gnod byed mA ra ya phaT /
de nas snying gar lha yi gzugs / /
ji bzhin bskyed la de bzhin mchod / /
oM ya mAn+ta ka a mu ka ta mA ra ya phaT /
oM d+h+rIHSh+T+r-iHwi kr-i tA na na hUM hUM phaT phaT /
a mu ka mA ra ya phaT /
oM badzra be tA lI /
a mu ka mA ra ya phaT /
dzi na dzika / /
rat+na d+h+r-ika / /
A ro l-ika /
pradz+nyA d+h+r-ika /
mo ha ra ti / /
dwe Sha ra ti /
rA ga ra ti /
badzra ra ti /
mud+ga d+h+r-ika /
dan+Ta d+h+r-ika /
d+ma d+h+r-ika /
khaT+ga d+h+r-ika /
a mu ka mA ra ya phaT /
ces pa ni khyad par ro / /
de nas mchod cing bstod de bsdu / /
slar yang lhag mas drang srong mchod / /
tshangs mgon mchog gi sras po gzi dang ldan / /
me yi las ster 'jig rten me yi lha / /
'bar ba'i nang na sku brjid rgyan gyis bklubs / /
phyag 'tshal 'dod don byin la khyed brtson mdzod / /
bzod par gsol nas gshegs par bya / /
dngos grub zhu zhing lhag chad bskang / /
gsad dang rengs pa la sogs pa / /
ji lta ba yi sbyor bas 'grub / /
de ltar gshin rje gshed dpal mchod pa yis / /
srid gsum nyon mongs bud shing kun bsregs nas / /
'gro ba'i mun sel ye shes lnga 'od 'bar / /
rdo rje me yi go 'phang la gnas shog /
dpal gshin rje gshed dmar po'i sreg byed me'i cho ga zhes bya ba dngos grub brnyes pa dpal 'dzin gyi zhal snga nas mdzad pa rdzogs so // //
rgya gar gyi mkhan po dar+paN A tsAr+ya dang /
dge slong shes rab rgyal mtshan gyis mang yul du bsgyur cing zhus pa'o // //
