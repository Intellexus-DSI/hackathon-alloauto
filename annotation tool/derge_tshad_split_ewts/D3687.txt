@## //
'jigs pa brgyad las skyob pa bzhugs // @## / /
bcom ldan 'das ma sgrol ma la phyag 'tshal lo / /
rnal 'byor pa'i dbang phyug bsam gtan gyi khang par zhugs te /
stan bde ba la 'dug cing /
snying rje chen pos 'gro ba thams cad gdon par bya'o zhes dam bcas nas /
lha mo sgrol ma bsgom par bya'o / /
de yang rim pa 'di ltar bya ste /
rnal 'byor pa rang gi snying gar a las zla ba'i dkyil 'khor gyi steng du yi ge tAM bsams la /
de las 'od zer lcags kyu 'dra ba spros pas /
lha mo dang rang gi bla ma dang yang dag par rdzogs pa'i sangs rgyas rnams mdun gyi nam mkha' la gsal bar bltas te /
de la phyag 'tshal ba dang /
sdig pa bshags pa dang /
gsum la skyabs su 'gro ba dang /
dge ba'i rtsa ba bsngo ba dang /
lus dbul ba dang /
smon lam gdab pa rnams byas la /
de nas don dam par bdag dang lha la sogs pa rang bzhin med cing gdod ma nas ma skyes par bsam zhing /
de brtan par bya ba'i phyir oM shU n+ya tA dz+nyA na badzra swa b+hA ba At+ma ko\u0f85 haM zhes pas stong pa nyid du bsgom mo / /
de nas paM las pad+ma 'dab ma brgyad pa'i dbus su /
rang gi sems nyid sngon gyi smon lam gyi dbang gis yi ge tAM las lha mo sgrol ma bskyed par bya ste /
de yang sku mdog ljang gu zhal gcig phyag gnyis ma /
phyag g.yas pa mchog sbyin gyi phyag rgyas gnas pa /
g.yon pa ut+pal bsnams pa /
don yod grub pa'i dbu rgyan can /
skyil krung phyed pas bzhugs pa /
ji srid mi skyo ba'i bar du bsgoms la /
skyon bzlas pa la 'jug par bya'o / /
oM tA re tut+tA re tu re swA hA /
zhes bya ba'i sngags kyi phreng ba rang gi snying ga nas phyung ste /
yang rang gi zhal du zhugs yang rang gi kha nas 'byung ba'i rim pa sngags kyi kha dog dkar po dal bus 'khor bar bsam zhing bzlas par bya'o / /
bzlas pas kyang skyon mchod pa dang gtor ma btang ste smon lam btab pa /
lha mo'i nga rgyal gyis spyod lam thams cad la gnas par bya'o / /
nyal ba'i tshe stong pa nyid du zhugs te nyal bar bya'o / /
yang langs pa'i tshe skad cig tsam gyis lha mo'i nga rgyal gyis ldang bar bya'o / /
'jigs pa brgyad las skyob pa slob dpon mkhas pa dpal mar me mdzad ye shes kyis mdzad pa rdzogs so //
[
