@## / /
rgya gar skad du /
bA gI shwa ra sA d+ha naM /
bod skad du /
ngag gi dbang phyug gi sgrub thabs /
de kho na nyid bzhin du stong pa nyid bsgoms pa'i rjes thogs la chu'i dkyil 'khor la pad+ma dkar po 'dab ma brgyad pa'i lte bar /
chos thams cad ni 'chi ba las kun nas bzlas par bya'o / /
zhes lhags par mos par byas pas zla ba la gnas pa'i yi ge aM dkar po yongs su gyur pa las /
dkar po zhal gcig phyag gnyis pa rdo rje skyil mo krung gi steng na phyag mnyam par gzhag pa'i phyag rgya mdzad cing /
gzhon nu'i rgyan ma lus pa rnams kyis brgyan pa /
zur phud lnga dang ldan pa'i rje btsun 'jam dpal gyi skur bdag nyid skad cig gis rdzogs par byas te /
rang gi snying ga'i zla ba dang pad+ma'i steng du yi ge khaM las byung ba'i dung ngo / /
de'i dbus su oM badzra hA raM zhes bya bas rdo rje lce'o / /
lce'i steng du pad+ma dmar po'o /
de'i steng du sangs rgyas snang ba mtha' yas rnam par bsams la /
kha 'og tu bltas nas bdud rtsi 'bab pa'i yi ge baM dkar po rang nyid kyi rkan gyi phyogs su bsgom par bya'o / /
oM bA kye daM na maHbya ba ni bzlas pa'i sngags so / /
'di ni phan yon chen po dang ldan pa ste /
chos kyi dung gi ting nge 'dzin thob par byed pa chos kyi dbyings kyi ngag gi dbang phyug gi sgrub thabs so // //
a b+ha ya las dge slong tshul khrims rgyal mtshan gyis bsgyur ba'o //
[ ]
