@## / /
rgya gar skad du /
b+haT+wA rA ka ma hA kA ru Ni ka sto tra /
bod skad du /
rje btsun thugs rje chen po la bstod pa /
thugs rje chen po la phyag 'tshal lo / /
spyan ras gzigs dbang thugs rje can / /
skyon gyis ma gos sku mdog dkar / /
rdzogs sangs rgyas kyi dbu rgyan can / /
thugs rje'i spyan kyis 'gro la gzigs / /
spyan ras gzigs la phyag 'tshal lo / /
thugs rje dang ni shes rab gnyis / /
mnyam par sbyor ba'i thugs mnga' zhing / /
phyag gnyis thugs kar mnyam sbyor ba / /
dpal ldan mnyam sbyor la phyag 'tshal / /
sangs rgyas kun gyi snying po gtso / /
gsang sngags rgyal po'i bgrang phreng mchog /
mu tig ltar dkar g.yas na 'dzin / /
rig sngags 'chang la phyag 'tshal lo / /
'khor ba'i 'dam gyis ma gos pas / /
dag pa'i shel ltar 'od gsal ba / /
pad+ma dkar po g.yon na 'dzin / /
phyag na pad+ma phyag 'tshal lo / /
chos dbyings rnams dag dri ma dag /
zla ba'i 'od ltar rgyal ba'i yum / /
gzugs kyi lha mo yid 'ong sku / /
yig drug ma la phyag 'tshal lo / /
mtha' yas 'od ldan gser mdog can / /
yid bzhin nor bu chen po ltar / /
sems can re 'dod skong mdzad pa / /
nor bu 'dzin la phyag 'tshal lo / /
rang bzhin mi dmigs stong pa'i dang / /
bud med gzugs kyis 'gro ba 'dul / /
gsang sngags ngo bo shes rab bskyed / /
rig sngags che la phyag 'tshal lo / /
rje btsun thugs rje chen po la bstod pa dge slong ma dpal mos mdzad pa rdzogs so //
[ ]
