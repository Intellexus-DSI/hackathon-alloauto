@## / /
rgya gar skad du /
pa ra ma a shwa sA d+ha naM /
bod skad du /
rta mchog gi sgrub thabs /
rta mchog la phyag 'tshal lo / /
de bzhin du nyi ma la hUM yig mthing ga las skyes pa'i rta mchog dmar po zhal bzhi pa /
phyag brgyad pa /
zhabs bzhi pa /
zhal dang po khro zhing sgeg pa /
spyan gsum pa /
g.yas zhal drag po /
g.yon zhal 'jigs su rung ba /
steng zhal mchu rol zhing rta'i zhal ljang gu /
phyag g.yas kyi gcig gis sna tshogs rdo rje dang bcas shing bzhengs pa'i tshul du byas pa /
phyag g.yon gyi gcig gis ral gri dang bcas pa'i sna tshogs pad+ma bsnams pa'o / /
slar yang g.yas kyi ba dan gsum phyag gis blang ba'i tshul mdzad pa /
slar yang phyag g.yon gyis mdung bsnams pa /
slar yang g.yas kyi phyag gis ral gri dang /
mda' bsnams pa /
g.yon gyi phyag lhag mas dbyug pa dang /
gzhu bsnams pa /
zhabs g.yon brkyang dang /
g.yas kyi gcig gis dbang mo dang /
dpal mo mnan pa /
g.yas kyi zhabs gnyis pas 'dod lha dang /
'dod lha'i chung ma mnan pa /
g.yon pa'i zhabs gcig gis dbang mo dang /
sbrang rtsir byed pa mnan pa /
g.yon gyi zhabs gnyis pas rgyal bar byed pa dang /
dpyid kyi lha mnan pa /
bdag nyid de lta bur bsgom par bya'o / /
sna tshogs rdo rje dang ba dan gsum pa bsgreng ba ni /
rta mchog gi phyag rgya'o / /
sngags ni /
oM sum+b+ha ni sum+b+ha hUM zhes so / /
rta mchog gi sgrub thabs rdzogs so //
[ ]
