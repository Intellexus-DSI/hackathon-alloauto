@## / /
sAts+tsha gdab pa'i man ngag la dang po 'jim pa byas nas mdun du bzhag ste /
rang nyid lhag pa'i lhar bsams la /
tshad med pa bzhi bsgom par bya'o / /
de nas chos nyid rnam par dag pa'i sngags kyis 'jim pa mi dmigs par bsgoms la /
cho ga gsum gyis he ru ka yab yum gyi skur bskyed do / /
de nas snying ga'i hrIH'am hUM gi 'od zer gyis sangs rgyas dang byang chub sems dpa' thams cad bkug la / /
he ru ka yab yum la bstim par bya /
de nas yab yum snyoms par zhugs pa las 'od du zhu ste /
byang chub kyi sems su gnas pa las he ru ka'i snying po nyi shu rtsa gcig gis byin gyis brlabs te /
yang de nyid kyis gdab par bya'o / /
sAts+tsha re re yang he ru ka re rer bsams la /
de re re las he ru ka mang po spro ba dang /
bsdu ba byas pa las /
bdag dang gzhan gyi don rdzogs par bsam mo / /
de nas rten 'brel gyi sngags kyis mjug bsdu'o //
