@## / /
rgya gar skad du /
badzra bA rA hI sA d+ha naM /
bod skad du /
rdo rje phag mo sgrub pa'i thabs /
rdo rje phag mo la phyag 'tshal lo / /
gzhan yang phyogs kyi mkha' 'gro ma / /
byis pa bud med bde ster ba / /
de yi sgrub thabs bstan par bya / /
rnal 'byor pas nang par snga bar langs te gdong dag pa la sogs pa byas te /
dam tshig gi ril bu khar bcug la /
ri bo'am tshang tshing la sogs pa yid du 'ong ba'i gnas su /
sna tshogs gdan la gnas te /
A li kA li lan gsum gyi bar du brjod de /
rdo rje phag mo'i nga rgyal du gyur pas /
de'i rnam par dag pa thams cad byas te nges par byas la rang gi snying gar rdo rje dang nyi ma la baM dmar po blta bar bya'o / /
de'i 'od zer rnams dmar po bskal pa 'jig pa'i dus kyi me lta bur 'og min gyi bar du 'phros pas rdo rje phag mo 'chad par 'gyur ba'i phyag dang mtshon cha dang /
bla ma dang /
sangs rgyas dang byang chub sems dpa' rnams bkug ste /
mdun gyi nam mkha' la yang dag par bzhugs te de nas 'od zer rnams byung ste /
de dag gi mdun du mchod nas sdig pa bshags pa dang /
sdig pa slar bsdam pa dang /
bsod nams la rjes su yi rang ba dang /
bsod nams yongs su bsngo ba dang /
gsum la skyabs su 'gro ba dang /
byang chub tu sems bskyed pa la sogs pa byas te tshangs pa'i gnas bzhi bsgom par bya'o / /
de nas oM shu n+ya tA dz+nyA na badzra swa b+hA ba At+ma ko\u0f85haM /
zhes bya ba'i sngags kyis mngon du byas te /
yud tsam kyis rab tu mi gnas pa'i ngo bor gnas pa la sngon gyi smon lam gyi dbang gis nam mkha'i dkyil 'khor du langs te /
yi raM baM laM rnams yongs su gyur pa las gzhu dang /
gru gsum pa dang /
zlum po dang gru bzhi pa rnams ni sngon po dang /
dmar po dang /
dkar po dang /
ser po rnams 'byung ba chen po bzhi'i dkyil 'khor steng nas steng du blta'o / /
de'i steng du suM las yang dag par byung ba'i ri rab gru bzhi pa rin po che sna bzhi las byung ba'i rwa brgyad kyis nye bar mdzes pa /
de'i steng du oM me di nI badzrI b+hA ba badzra ban+ta hUM baM hUM /
oM badzra pra kA ra hA~M baM hA~M /
oM badzra pany+tsa ra hA~M baM hU~M /
oM AHbadzra bi dA na hU~M khaM hU~M /
oM badzra sha ra dzA la traM saM traM /
oM badzra dz+wa la a na lArka hU~M hU~MhU~M /
sngags de dag gis rdo rje'i sa gzhi la sogs pa drug rnam par bsgom par bya'o / /
de'i nang du gru bzhi pa la sogs pa la mtshan nyid thams cad dang yang dag par ldan pa'i khang pa la sogs pa rnam par bsams te /
de'i steng du pad+ma 'dab ma brgyad pa'o / /
de las A li kA li yongs su gyur pa las zla ba dang nyi ma kha sbyor kyi nang du rdo rje dmar po'i nang du chud pa'i baM dmar po rang bzhin gyis 'od gsal ba blta'o / /
de dag thams cad yongs su gyur pa las bdag nyid bcom ldan 'das ma rdo rje phag mo bal po'i se'u shing gi me tog dang mtshungs pa phyag gnyis pa /
zhal gcig pa /
spyan gsum pa /
skra grol ba /
phyag rgya drug gis rgyas btab pa /
nam mkha'i gos can /
ye shes lnga'i bdag nyid /
lhan cig skyes pa'i rang bzhin phyag g.yas kyis rdo rje dang sdigs mdzub mdzad pa /
g.yon gyis thod pa dang kha T+wAM ga bsnams pa /
g.yon brkyang ba'i zhabs kyis 'jigs byed dang dus mtshan mnan pa /
brgya phyed kyi phreng bas sku la brgyan pa /
khrag 'dzag pa zhal du gsol bar bsgom mo / /
de nas shar phyogs la sogs pa'i 'dab ma bzhi la go rims ji lta bar g.yon skor gyis mkha' 'gro ma dang /
lA ma dang /
dum skyes ma dang /
gzugs can ma rnams nag mo dang /
sngo bsangs ma dang /
dmar mo dang /
dkar mo rnams zhal gcig ma /
phyag g.yon gyis kha T+wAM ga dang thod pa bsnams pa g.yas kyis Da ma ru dang /
gri gug go / /
spyan gsum pa /
skra grol ba /
gcer bu /
g.yon brkyang bas yang dag par gnas pa /
phyag rgya lnga yis rnam par brgyan pa bsgom par bya'o / /
mtshams kyi 'dab ma bzhi la byang chub kyi sems la sogs pas gang ba'i thod pa bsam par bya'o / /
de'i rjes su bcom ldan 'das ma'i snying ga'i sa bon las rnam par byung ba'i 'od zer dang /
dza'i ges ye shes kyi 'khor lo dgug pa dang /
hUM gi yi ges dam tshig gi 'khor lo tshul bzhin du gzhug pa dang /
baM kyi treyi ges bcings pa dang /
hoH'i yi ges dgyes par bya'o / /
de nas b+h+rU hUM khaM aM haM hA~M gis yi ges rnam par sbyang bar bya'o / /
lha mo drug gi sngags kyis bcom ldan 'das ma'i go bgo'o / /
oM baM ni lte bar ro / /
haM lo ni snying gar ro / /
hriM moM ni kha la'o / /
hriM hriM ni mgo la'o / /
hUM hUM ni spyi gtsug tu'o / /
phaT phaT ni yan lag thams cad la mtshon cha'o / /
de nas bcom ldan 'das ma'i sku dang gsung dang thugs kyi gnas rnams su oM AHhU~M dgod par bya'o / /
bsgom pas dub na sngags bzla'o / /
de nas sngags oM badzra bai ro tsa nI ye hU~M hU~M phaT swA hA /
thun gsum du gtor ma sngon du 'gro bas bcom ldan 'das ma bsgom par bya'o / /
de la 'di'i gtor ma'i rim pa ni dam tshig gi ril bu khar bcug pa'i rnal 'byor pas g.yon brkyang ba'i zhabs kyis mnan te /
mtho ba'i gnas la brten pas kha lhor bltas te skra grol zhing gcer bus mtshan phyed na rkang pa mnan cing gyen du bltas pa'i steng du pheM gi sgra sgogs pas rdo rje thal mo gyen du kha phye ste /
de'i rjes su dran pa'i phyag rgya bcings te bskor zhing bskor bar dpa' bo dang rnal 'byor ma rnams dgug go / /
oM a ral+li ho dzaHhU~M baM hoHbadzra DA ki nI sa ma ya s+t+waM dr-i byu ho /
de ltar lan gsum lan bzhi lan lnga'i bar du brjod de bsngags so / /
de'i rjes su bdud rtsi myang ba'i cho gas rdzogs pa de'i gtor ma sngags 'dis sbyin no / /
oM kha kha khA hi khA hi sat+tha yak+Sha rAk+Sha sarba b+hU ta pre ta pi shA tso na mA da a pa smra ra DA ki n+ya da ya i baM ba lo grih+Na tu sa ma ya rak+Shan tu ma ma sarba sid+d+him+me pra yats+tshan tu ya thai baM ya theSh+Ti b+huny+dza tha pi ba tha /
mA ti kra ma tha ma ma sat+tha karta ya sadU khaM pi pr-id+d+ha ye sa hA yi kA b+ha ban tu hUM hUM phaT phaT swA hA /
de nas gnas pa na bcom ldan 'das ma'i gzugs su gnas so / /
rdo rje phag mo sgrub pa'i thabs rdzogs so // //
mkhas pa chen po a ba d+hU tI pa gnyis su med pa'i rdo rjes mdzad pa'o // //
rgya gar kyi mkhan po badzra pA Ni'i zhal snga nas dang /
lo tsA ba mtshur ston dbang nges bsgyur ba'o // //
[]
