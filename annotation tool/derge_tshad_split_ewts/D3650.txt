@## / /
rgya gar skad du /
si ha nA da sA d+ha naM /
bod skad du /
seng ge'i sgra'i sgrub thabs /
'jig rten mgon po la phyag 'tshal lo / /
gang zhig sngags shes pa'i sngags pa des /
brdzun rnam pa thams cad du spang bar bya'o / /
dang por dus bzhi kha dag par bkrus te /
shin tu gnas dben par bris sku la sogs pa'i thad du dkyil 'khor byas te /
mchod pa mang po phul la stan bde ba la 'dug ste /
tshad med pa bzhi bsgom mo / /
de nas bdag gi snying gar tsaM las zla bar gyur pa'i hrIHdkar po bsams pa'i 'od kyis nam mkhar bla ma dang sangs rgyas dang byang chub sems dpa' gsal bar snang bar byas la /
yang de'i 'od 'phros pa las byung ba'i mchod pa'i sprin gyis mchod la phyag byas te /
sdig pa bshags shing rjes su yi rang nas /
dkon mchog gsum la skyabs su gsol te /
rgyal ba'i lam la gnas pas byang chub tu sems bskyed de /
'od slar 'dus pas thams cad stong pa nyid du bsgoms te /
oM swa b+hA wa shud+hAHsarba d+harmAHswa b+hA wa shud+d+ho\u0f85haM /
oM shu n+ya tA dz+nyA na badzra swa b+hA wa At+ma ko\u0f85haM /
zhes brjod do / /
de nas myur du paM las pad+ma dmar por a las gyur pa'i seng ge'i gdan gyi steng du tsaM las byung ba'i zla ba'i dkyil 'khor du hrIHlas seng ge'i sgra zhal gcig phyag gnyis sku mdog dkar po dbu skra'i cod pan can dang /
snang ba mtha' yas kyi dbu rgyan can /
spyan gsum pa /
phyed skyil du rgyal po chen po'i bzhugs thabs su bzhugs pa /
phyag g.yon gyi phyag mthil sa la sbyar ba'i mtheb mdzub kyis ral gris mtshan pa'i pad+ma bzang po'i yu ba 'dzin pa /
de'i ngos su gzhan yang b+harnya dkar po dri zhim pa'i me tog sna tshogs kyis bkang ba'i pad+ma'i yu ba can yod pa dang /
phyag g.yas pa pus mo la brten te brkyang ba la brten par tri shU la sbrul dkar pos dkris pa yod cing /
bsam gtan mdzad pa'i tshul can dbu'i thad ka nas rigs lnga'i sangs rgyas 'phro ba bsgoms la /
snying ga'i zla bar tweHbsams pa dzaHhUM gis ye shes sems dpa' bkug ste /
baM gyis dbang du byas nas hoHsa dgyes pa bskyed par bsam mo / /
de nas 'dzab ni oM AH hrIHsiM ha nA da hUM phaT /
seng ge sgra'i sgrub thabs rdzogs so //
[ ]
