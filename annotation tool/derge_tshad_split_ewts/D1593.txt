@## / /
rgya gar skad du /
shrI badzra yo gi nI sA d+ha na nA ma /
bod skad du /
dpal rdo rje rnal 'byor ma'i sgrub thabs zhes bya ba /
dpal rdo rje rnal 'byor ma la phyag 'tshal lo / /
dpal ldan bde mchog thabs kyi gtso / /
gnyis med shes rab 'khor lor bcas / /
gus btud dpal ldan rnal 'byor ma'i / /
sgrub thabs rim pa bri bar bya / /
dang ldan dbang dang dam tshig ldan / /
sgrub la dpa' ba'i sngags pa yis / /
dur khrod la sogs dben pa'i gnas / /
nyams dgar mchod pa'i rten bzhugs la / /
stan bde ba la 'dug sems bya / /
lhag pa'i lhar bsam hrIH 'od las / /
bla ma dkyil 'khor spyan drangs la / /
phyag dang mchod pa sngon 'gro bas / /
sdig pa bshags pa la sogs bya / /
de rjes tshangs pa'i gnas bzhi bsgom / /
kun kyang stong nyid rang bzhin bsam / /
sngags 'dis brtan pa nyid du bya / /
oM swa b+hA ba shud+d+haH sar+b+ba d+har+m+mAHswa b+hA ba shod+d+ho\u0f85haM /
slar yang ye shes ngo bor bstan / /
oM shU n+ya tA dz+nyA na badzra swa b+hA ba At+ma ko\u0f85haM /
zhes bya rang bzhin dag pa las / /
paM las pad+ma nyi dkyil du / /
e yi rnam pa'i cha byad can / /
lha mo khams gsum kun las 'das / /
dmigs pa rgya che gzhal yas khang / /
sku gsung thugs kyi ngo bor bsgom / /
de yi lte bar chos 'byung bsam / /
pad+ma nyi ma ro stengs su / /
hrIH yig byu ru dmar po 'dra / /
'od zer spro bsdus slar bsams te / /
zhal gnyis phyag gnyis gar stabs bzhugs / /
dza ba sin+d+hu ra yi mdog /
g.yas pas gri gug nam mkhar gdengs / /
de bzhin gzhan gyis ka pA la / /
kha T+wAM gis brgyan rnam par 'dzin / /
g.yas pa phag gdong mkha' la spyod / /
cig shos khro mo'i zhal du bstan / /
phyag rgya'i rim pas sku lus mdzes / /
mgo bo'i do shal rgyan dang ldan / /
gar dgu'i ro ldan bsam par bya / /
yi ge gsum gyis byin gyis brlabs / /
lte ba snying ga mgrin pa dang / /
dpral ba spyi gtsug yan lag la / /
rim par sngags 'di bsam par bya / /
oM baM /
haM yoM / /
hriM moM hriM hriM /
hUM hUM /
phaT phaT /
go cha bgos te ye shes bstim / /
dbang bskur mchod cing bstod pa bya / /
skyo na sngags 'di bzlas par bya / /
oM oM oM sarba bud+d+ha DA ki nI ye badzra war+N+Na nI ye hUM hUM hUM phaT phaT phaT swA hA /
de rjes gto ra mas mchod par bya / /
lte bar chos kyi 'byung gnas bsam / /
de nas sngags kyi 'khor lo 'bar / /
steng nas g.yo ba'i rlung dgug cing / /
rdza mkhan 'khor lo shes rab 'khor / /
rnam par rtog pa rlung drod kyi / /
'byung ba'i dngas snyigs phyed 'gyur bas / /
mar me la sogs rtags rnams 'byung / /
des skyo phyi nang lha mchod la / /
bstod cing dge ba bsngo bar bya / /
bdag gis sgrub thabs bris pa las / /
dge ba gang yod mdun byas te / /
'gro ba rigs drug rnal 'byor ma'i / /
lam nas byang chub 'gro bar shog /
dpal rdo rje rnal 'byor ma'i sgrub thabs /
rje dI paM ka ra shrI dz+nyA nas mdzad pa rdzogs so // //
paN+Di ta de nyid dang /
lo tsA ba rgya brtson 'grus seng ges bsgyur ba'o / /
[]
