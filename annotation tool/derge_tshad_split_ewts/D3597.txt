@## / /
rgya gar skad du /
badzra shr-i khaM lA sA d+ha naM /
bod skad du /
rdo rje lcags sgrog gi sgrub thabs /
rdo rje lcags sgrog ma la phyag 'tshal lo / /
sngon du gsungs pa'i cho gas /
snying gar zla ba'i dkyil 'khor la hUM yig ljang gu'i yi ge las skyes pa'i rdo rje lcags sgrog ma zhal gsum pa phyag drug pa /
sngon po dang dkar po ni g.yas dang cig shos kyi zhal lo / /
zhal re re la spyan gsum gsum pa rdo rje dang /
rdo rje lcags sgrog dang mda' rnams g.yas kyi phyag gsum na'o / /
sdigs mdzub dang /
zhags pa dang /
gzhu rnams ni g.yon gyi phyag gsum na'o / /
sku mdog ljang ser zhal cung zad bzhad pa /
rgyan thams cad kyis brgyan pa /
gdug pa can gyi sems can rnams 'dul ba'i bdag nyid du bsams la phyag rgya bcing bar bya'o / /
de la lag pa gnyis so sor khu tshur bcings te mtheb chung dang sdigs mdzub gnyis lcags sgrog gi rnam pa can du bcing bar bya ba ni rdo rje lcags sgrog gi phyag rgya'o / /
oM badzra shr-I khaM le hUM phaT swA hA zhes pa ni bzlas pa'o / /
rdo rje lcags sgrog gi sgrub thabs rdzogs so //
[ ]
