@## / /
rgya gar skad du /
he badzra ba liM ta bid+hi nA ma /
bod skad du /
kye'i rdo rje zhes bya ba'i gtor ma'i cho ga /
kye'i rdo rje la phyag 'tshal lo / /
nam mkha' kun du rgyu grub pa'i / /
mkha' 'gro rnams la rab tu 'dud / /
de dang de yi bya ba ni / /
gtor ma'i cho ga cung zhig bshad / /
de la gtor ma rnams gsum ste / /
dkyil 'khor chen po'i lha rnams dang / /
de sprul mkha' 'gro ma rnams dang / /
mgron gyur phyogs skyong rnams la'o / /
dkyil 'khor chen po'i lha la ni / /
re zhig byin gyis brlab pa yang / /
bdag nyid 'dod pa'i lhar mos pas / /
snod dag mchog tu gyur pa ru / /
gtor ma'i rdzas ni bdud rtsir bsam / /
de bstan de nyid gsum sngags brjod / /
yang na 'dod yon lngar gyur par / /
bsam zhing byin gyis brlabs sngags brjod / /
de rjes mdun du dkyil 'khor ba'i / /
lha rnams skad cig rdor 'dzin bsam / /
de rnams dbul ba'i rim pa ni / /
oM ma hA b+hU ta khA hi /
gr-ih+na gr-i h+na b+hu ny+dza b+hu ny+dza kha kha khA hi /
i daM bi liM ta khA hi /
a mr-i ta rA sa khA hi /
kA ma gu Ni sa mA ra sa khA hi /
zhes glu blangs so so'i mtshan dang sbyar ba ni /
oM he badzra ne ra At+mA ta i daM ma hA ba liM ta khA hi /
de bzhin du oM badzra gau rI i daM ma hA ba liM ta khA hi /
zhes bya ba la sogs pa brjod do / /
de ltar tshim zhing mnyes gyur nas / /
bdag nyid bsgrub pa rkyen sbyor ba'i / /
mkha' 'gro ma yi gtor ma ni / /
re zhig byin brlabs sngags dang mtshungs / /
dbul thabs bdag nyid 'dod lha yi / /
mdun du dam tshig rjes dran nas / /
mkha' 'gro ma rnams skad cig gis / /
tha snyad tshul du rab gyur nas / /
gtor ma'i longs spyod bya phyir dang / /
las dang sgrub la rab bskul la / /
de rnams dbul ba'i rim pa ni / /
lhag ma bsdus pa'i rim pa las / /
sngags 'di glu ru bcas pa brjod / /
oM u tsi Sh+Ta ba liM ta badzra DA ki nI saM pa ni na /
badzra DA ki nI /
rat+na DA ki nI /
pad+ma DA ki nI /
i daM u tsiSh+Ta ba liM ta kha kha khA hi /
gr-i h+na gr-i h+na /
b+hu ny+dza b+hu dz+nya /
pra tI ts+tsha khA hi /
karma sid+hi saM pa ni na swA hA /
de nas las dang dngos grub stsol / /
mngon par 'dod pa'i phrin las bcol / /
mgron gyur 'byung po'i gtor ma ni / /
mdun du chos 'byung gru gsum las / /
steng dang 'og dang bar dag tu / /
chu skyes 'dab brgyad rim bzhin bsam / /
steng dus bon oM gyur las / /
zla nyi nas gzung tshangs sogs par / /
mdog dkar rdo rje dril 'dzin pa / /
dbu la sku yi mtshan ma dag /
rang 'dra'i tshogs pa brgyad du bsam / /
bar gyi pad+ma 'dab brgyad la / /
ma yi lhar gyur phyogs skyong brgyad / /
sa bon brgyad gyur mdog sngon po / /
rdo rje dril 'chang rang 'drar ldan / /
dbu la thugs kyis mtshan par bsam / /
'og tu klu brgyad sa las byung / /
mdog dmar rdo rje dril 'dzin zhing / /
dbu la gsung gi rdo rjes mtshan / /
rang 'dra dang ni ldan par bsgom / /
de nas re zhig byin brlabs pa / /
dam tshig bdud rtsi'i snod bcas pa / /
rlung dang me sogs smin byed pa / /
de rjes bdud rtsi dang sres la / /
gong du brjod pa'i lha rnams kyis / /
'od zer sbu gu lha rnams lces / /
longs spyod pas ni tshim par byed / /
de tshe ze'u 'bru rnam gsum la / /
tshangs dang 'dod lha sa yi lha / /
rim pa bzhin du bsam par bya / /
de yi sngags brjod bskul bcas pa / /
rdo rje dril bu gsil gsor bya / /
oM in+da /
dza ma /
dza la /
dza k+kha /
b+hU ta /
bA h+ni /
ba u /
rak+Sha /
tsan+da /
sudz+dza /
mA da /
pap+pa /
ta la pA tA la /
aT+Ta /
sap+pa swA hA /
i daM ba liM /
b+hu ny+dza /
dzi g+ha /
phul+la /
d+hU p+pa /
mAM sa /
piM g+ha /
aM b+ha /
sap+pa /
kadz+dza /
sA da /
khan+ti /
khu Ni /
pheDa /
gA da /
oM a kA ro mu khaM sar+b+ba d+harmA NAM A d+ya nut+pan+na twA ha' /
oM AH hUM phaT swA hA /
phan yon sngon du bsngo ba ni / /
res 'ga' gtor ma btang ba dang / /
rgyun du btang ba'i phan yon ni / /
rgyud du gsungs pa bzhin brjod do / /
bla ma dam pa'i rjes 'brang yid brtan zhing / /
'phral la mngon du byed cing byin rlob pa / /
dam pa 'ga' yis gsol btab nas / /
man ngag gzhung bzhin mthun par bris pa yin / /
bcom ldan 'das kye'i rdo rje zhes bya ba'i gtor ma'i cho ga'i rim pa rdzogs so //
