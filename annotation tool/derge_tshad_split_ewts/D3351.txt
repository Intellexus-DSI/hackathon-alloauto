@## / /
rgya gar skad du /
mai tri ya sA d+ha naM /
bod skad du /
byams pa'i sgrub thabs /
rgyal ba byams pa la phyag 'tshal lo / /
sngon du bstan pa thams cad nyid byas te /
'on kyang mi gi yi ge yongs su rdzogs pa yi / /
thub pa skyes mchog byams pa ni / /
zhal gsum spyan gsum gyis brgyan pa / /
de yi 'og tu pad+ma ste / /
sems dpa'i skyil krung gis bzhugs pa / /
phyag bzhi dag gis rnam par mdzes / /
chos ston pa yi phyag rgya yis / /
phyag gnyis dag ni rnam par brgyan / /
g.yas pa'i phyag ni gnyis pa na / /
mchog sbyin sems can skyong ba'o / /
g.yon na lha rdzas yal ga ni / /
klu shing me tog bcas pa'o / /
sangs rgyas sprin ni rab spro zhing / /
byang chub sems dpa' de bzhin 'bar / /
zla ba'i gdan dang dkyil 'khor yang / /
dngos grub mgon po bsgom par bya'o / /
de nas phyag rgya bcing byas la / /
mnyam par bzhag pas sngags bzlas bya / /
lag gnyis so so dag tu bya / /
khu tshur bcings te sdigs mdzub gnyis / /
mthe bo'i dbus su gzhag bya ste / /
me tog sna tshogs mchod par bya / /
phyag rgya'o / /
oM maiM mai tri ya swAhA /
byams pa'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur ba'o //
[ ]
