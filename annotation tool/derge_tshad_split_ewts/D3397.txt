@## / /
rgya gar skad du /
ku ru kul+le sA d+ha naM /
bod skad du /
rigs byed ma'i sgrub thabs /
'phags ma rigs byed ma la phyag 'tshal lo / /
lte ba'i dbus su gru gsum me'i dkyil 'khor /
de'i dbus su ban+du ka'i me tog lta bu 'dab ma bzhi pa'o / /
de'i steng du hrIHbskal pa'i me bzhin du 'bar ba'o / /
de yongs su gyur pa las bdag nyid rigs byed ma'i gzugs su bsam par bya ste /
yi dwags kyi gdan la gnas pa /
skra kham pa gyen du 'greng ba /
thod pa'i dbu rgyan can /
stag gi pags pa'i sham thabs can ma /
mgo bo'i phreng bas rnam par brgyan ma /
phyag bzhi ma g.yas na mda' dang lcags kyu 'chang ba /
g.yon na gzhu dang ut+pal dmar po'i steng na thod pa khrag gis yongs su bkang ba spyan gsum pa /
rgyan thams cad kyis brgyan pa /
na bza' dmar po bsnams pa bsgom par bya'o / /
oM ku ru kul+le hrIHswAhA /
bzlas pa'i sngags 'di bsam gtan dang ldan pas bzlas par bya'o / /
oM AHhrIHhUM hrI hUM dzaM /
rigs byed ma'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur cing zhus so / /
