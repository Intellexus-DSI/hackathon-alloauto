@## / /
rgya gar skad du /
tsun+de sA d+ha naM /
bod skad du /
tsun+de'i sgrub thabs /
tsun+de la phyag 'tshal lo / /
dang por snying gar zla ba'i dkyil du gnas pa'i tsuM yig gi sa bon las byung ba'i 'od zer sna tshogs pa /
yongs su rdzogs pa las mdun du bla ma dang sangs rgyas dang byang chub sems dpa' rnams bltas la mchod pa la sogs pa bya'o / /
oM badzra puSh+pe hUM zhes pa la sogs pa'i sngags kyis so / /
de nas gsum la skyabs su 'gro ba la sogs pa'i tshigs bcad brjod par bya'o / /
de nas stong pa nyid bsgoms te /
oM shU n+ya tA dz+nyA na badzra swA b+hA ba At+ma ko\u0f85haM zhes brjod par bya'o / /
de nas oM tsuM las skyes pa'i tsun+de ston ka'i zla ba lta bu phyag bzhi pa /
rgyan thams cad kyis brgyan pa /
g.yas pa mchog sbyin /
g.yon pa pustis mtshan pa'i pad+ma bsnams pa /
phyag lhag ma dag gis lhung bzed bsnams pa /
pad+ma dang zla ba la sems dpa'i skyil krung gis bzhugs pa bsgom par bya'o / /
phyi nas phyag rgyas snying ga dang /
mdzod spu dang /
mgrin pa dang /
spyi bo rnams su yang dag par reg cing srung ba byas nas bzlas par bya'o / /
oM tsa le tsu le tsun+de swAhA /
de la phyag rgya ni 'di yin te /
lag pa gnyis thal mo sbyar te /
mdzub mo dag gung mo dag gi dkyil du bskyil ba'i rnam par sbyar te mthe bong dag logs su gnas pa'o zhes so / /
tsun+de'i sgrub thabs rdzogs so //
[ ]
