@## / /
rgya gar skad du /
bA gI shwa ra sA d+ha naM /
bod skad du /
ngag gi dbang phyug gi sgrub thabs / /
sngar bshad pa'i rim pas stong pa nyid bsgoms pa'i rjes thogs pad+ma dang zla ba la gnas pa'i yi ge hoHdmar po yongs su gyur pa las zhabs bzhi phyag brgyad pa ste /
rtsa ba'i zhal ni dmar skya'o / /
lho ni gur gum dang skya rengs kyi'o / /
nub ni pad+ma rA ga'i'o / /
byang ni dmar ser ro / /
gnyis kyis ni mda' gzhu bsnams pa'o / /
gzhan gnyis kyis ni zhags pa dang lcags kyu bsnams pa'o / /
gzhan gnyis ni shes rab kyi pha rol tu phyin pa'i ba ti dang ral gri bsnams pa'o / /
de bzhin du gzhan gnyis kyis ni rdo rje dang dril bu bsnams pa'o / /
chags pa chen po'i 'jo sgeg gi ro myong ba'i 'od zer gyis mchog tu 'bar ba /
rol pas sna tshogs pad+ma dang zla ba'i gdan la bzhugs pa /
lha'i na bza' brgyad dang ldan pa rol pa dang cod pan la snang ba mtha' yas dang ldan pa'o / /
snying ga'i sa bon gyi 'od zer gyis spyan drangs pa'i sems dpa' rang dbang gis legs par gzhug la /
sngags bzlas par bya ba'o / /
oM ma hA rA ga ya sarba satwa na hoHzhes bya ba 'di ni chos kyi dbyings kyi ngag gi dbang phyug gi sgrub thabs las dbang du bya ba'i cho ga'o / /
tshul khrims rgyal mtshan gyis bsgyur ba'o //
[ ]
