@## / /
rgya gar skad du /
ba liM karma kra ma nA ma /
bod skad du /
gtor ma'i las kyi rim pa zhes bya ba /
dpal rdo rje sems dpa' la phyag 'tshal lo / /
bla med dkon mchog gsum po dang / /
de yi chos skyong srung ma la / /
bzod gsol don du 'dud pa dang / /
rgyu yi phyir kyang phyag 'tshal lo / /
tshogs gnyis rdzogs par bya ba dang / /
snga ma'i lan chags bral ba dang / /
'phral gyi bar chad nyer zhi'i phyir / /
gtor ma rgyun du gtang bar bya / /
tshogs kyi 'khor lo chen po dang / /
phrin las rnam bzhi rtsom pa dang / /
dbang bskur chen po byed pa'i tshe / /
gtor ma'i rim pa 'di ltar bya / /
yo byad dang ni bca' thabs dang / /
dgod rim dang yang byin rlabs dang / /
dbul dang dbang bskur dgye ba bdun / /
las kyi rim pa mdor bsdus pa'o / /
sha dang bdud rtsi zas lnga dang / /
gzhan yang bza' btung sna tshogs te / /
gro ga 'am ras sam shing shun la / /
mchod pa'i bye brag sna tshogs bya / /
mdor na sna tshogs pa yi rdzas / /
sdig pa med cing gnod pa med / /
yo byad dam par 'di bshad do / /
gzhan yang gtor ma chen po ni / /
shin tu che ba'i snod dag tu / /
mchod pa'i bye brag kha zas kyis / /
khengs par bkang ba'i steng dag tu / /
a shwad+tha yi shing dag la / /
gru gsum phyag rgya byas te gzhag /
gru gsum rtse la mar me gsum / /
nyin mtshan rtag tu gtang bar bya / /
de ru 'phan dang rgyal mtshan dang / /
gdugs dang phyag rgya sna tshogs gzhag /
de yi dbus su zan kham gsum / /
steng du b+ha n+d+ha mtshan bzangs dag /
khrag chen dag gis gang ba gzhag /
gzhan yang mdzes pa'i snod dag tu / /
khengs par bkang ba'i steng dag tu / /
'phan dang rgyal mtshan gdugs rnams gzugs / /
mar me gcig kyang rtag tu gtang / /
mkha' 'gro ma dang phyogs skyong ni / /
mdzes pa'i snod du rdzas rnams kyis / /
legs par bkang ste gzhag par bya / /
tshogs dang tshogs kyi rol pa yin / /
lhag ma dag la lhag ma bya / /
kun kyang gcan gzan rjes bzhin nam / /
las kyi dbyibs dang sbyar bar bya / /
chang dang khrag dang chu yis sbyang / /
gtor chen rtsa ba'i dbus su gzhag /
yang na byang shar mtshams su gzhag /
lhag ma lho yi phyogs su'o / /
phyogs skyong shar te mkha' 'gro nub / /
shin tu lhag ma mdun nam byang / /
yaM las rlung dang raM las me / /
a las snod kyi nang dag tu / /
aM las nyi ma'i dkyil 'khor bsam / /
de yi dbus dang phyogs mtshams su / /
hUM b+h+rUM AM dzr-IM khaM /
na go ku da ha /
dri chu dri chen khrag dang ga bur shel / /
mi dang ba lang khyi glang rta / /
de yi steng du yig 'bru bsam / /
de las rigs lnga yab yum bsam / /
de steng oM las zla ba ste / /
de steng hUM las rdo rje bsam / /
phaT kyis bud cing 'bar ba dang / /
bsros te dros pas yab yum rol / /
byang chub sems kyi 'od zer gyis / /
phyogs bcu dag na gnas pa yi / /
bde gshegs ye shes byang chub sems / /
sems can rnams kyi bkrag gzi mdangs / /
rtsi shing nags tshal bcud bsdus te / /
slar yang ji bzhin dgug par bya / /
thim nas thams cad 'od du zhu / /
oM AH hUM gis byin gyis brlab / /
las kyi skabs la bab pa dang / /
gtor chen b+han+d+ha'i nang du ni / /
sgrub thabs gzhung bzhin bsgoms nas su / /
de yi phyi rim bar khyams la / /
lha brgyad 'khor bcas mos pas bsgom / /
gnyis pa la ni phyogs skyong dang / /
de bzhin gsum par klu chen brgyad / /
'khor dang bcas pa mos pas so / /
tshogs kyi rdzas rnams drangs pa la / /
bsang gtor byas te byin gyis brlab / /
phud spros pad+ma'i phyag rgyas blang / /
sngags 'di brjod cing dbul bar bya / /
oM e h+ye hi badzra i daM ba liM khA hi /
lha rnams kun la de bzhin dbul / /
bsrung ba'i dbang sngags brjod cing dbul / /
bstod cing rdo rje glu yang blang / /
de nas lhag ma'i phud spros te / /
gru gsum zla ba'i steng dag tu / /
bdag nyid kye yi rdo rjer bsgom / /
de yi khyams la mkha' 'gro ma / /
'khor dang bcas pa mos pas bsam / /
gnyis pa la ni dbang phyug ma / /
gzhan yang 'gro ba ris drug dang / /
dmigs kyi yul gyi lha 'dre rnams / /
lcags kyu'i phyag rgya bcas nas su / /
oM e h+ye hi /
sarba yo gi ni /
sarba DA ki ni /
prah+ma Ni /
ru tra ni /
ma he shwa ri /
beSh+Na be / /
bA rA hi /
na ya siM ga /
a ya te /
ag+na ye /
ba ru Na ye /
ba ya be /
ku mA ri /
ko be ra /
ga ru Ni /
pasna ki /
byi na ya ki /
b+hi pa sa tri /
b+he pra ma ni /
b+he ska ri /
tsa muN+Di /
sarba de ba /
sarba a su ra /
sarba ma nu Sha /
sarba tir+ya ka /
sarba pre ta ka /
sarba na ra ka / /
sarba g+hU ta /
pi shA ca /
U sh+ma n+da /
a sma ra ta ya /
mos pa'i tshul du spyan drangs mchod / /
pad+ma'i phyag rgyas blangs la dbus / /
puSh+pa /
d+hU pa /
dI pa /
gan+d+ha /
nai bi t+ye /
pany+tsa a mr-i te /
ma tha /
dra rtsa ba ta ga te /
tsa tra tsa ma ra /
sa yo tha /
ma tsa ma sa /
ma hA ra k+ta /
na na khA hi /
saM bur+NaM /
i daM ba liM b+huM dza tha /
gr-i h+Na tha sa ma ya rak+Sha tha ma ma sarba a the /
ha sa yaM /
ku ro tha /
a tra /
sA d+ha ni /
yi shra traSh+Ta shaM /
rak+Sha sarbaM /
ar+thaM /
ya thai baM /
ya theSh+TaM /
b+huM ja tha /
hUM hUM phaT phaT swA hA /
pi ba tha /
ma ti kra ma tha /
ma ma sarba sa pa ri /
sa ta su khaM bi sho d+ha na ye swA hA /
yi ka b+ha ban+tu /
oM AH hUM /
hUM hUM phaT phaT swA hA /
rol mo'i sgra dang rdo rje glu blangs te /
lhag ma'i gtor ma dbul bar bya'o / /
bdag nyid dgyes rdor rnal 'byor gyis / /
chos 'byung nang du 'dab brgyad gsum / /
rim par dkar nag dmar po'o / /
de yang yig 'bru gsum las bsgom / /
lha dang phyogs skyong klu chen brgyad / /
oM AH hUM las pad mdog bzhin / /
zhal gcig phyag gnyis rdor dril 'chang / /
rang gi yum yang de bzhin te / /
brkyang bskum tshul gyis kun kyang gnas / /
sa bon las ni 'od zer spro / /
gzugs dang gzugs med lha brgyad la / /
'dod khams lha mi phyogs skyong ste / /
ngan song gsum dang lha ma yin / /
klu chen brgyad la bstim par bya / /
bdag gi thugs ka'i sa bon las / /
phyag rgya bzhi yis sku gsung thugs / /
rang bzhin gnas nas spyan drangs te / /
phyi nang gsang bas mchod bya ste / /
lha dang phyogs skyong klu brgyad la / /
rnam snang mi bskyod mtha' yas kyis / /
rim pa ji bzhin dbang bskur bya / /
de la sngags 'dis rab tu 'bul / /
pad+ma'i phyag rgyas blangs nas su / /
oM in+da ya ma dza la /
yak+Sha dzaH hUM baM hoH b+hU ta bah+ni /
bA yu /
rak+Sha /
tsan+da /
surdza mA ta /
pap+pa /
ta la /
pA tA la /
a Tha sap+pa swA hA /
i daM ba liM b+huM dza /
dzi g+ha maM sa d+hU paM puSh+pe dI paM /
gan+d+he /
piM g+ha /
aM ba /
kats+tsha /
khan+ti /
khu Ni /
phe Ta /
ga da /
oM a kA ro mu khaM /
sarba d+harmANA /
Ad+ya nut+pan+na twAta /
oM AH hUM swA hA /
rdo rje glu dang rol mo'i sgras / /
mchod de nyin mo lan gsum gtang / /
yi dam lha yi rnal 'byor gyis / /
mchod pa'i rdzas la bsang gtor brlab / /
'dab brgyad dbus kyi lte ba la / /
mkha' 'gro 'khor bcas dmigs byas te / /
badzra DA ki ni /
siM gi ni /
byA g+h+ri ni /
dzaM bu gi ni /
lu ki ni /
DA ki ni /
dI pi ni /
tsu pi ni /
kaM po dzi ni /
brjod pa tsam gyis dmigs byas te / /
'dab brgyad la ni mkha' 'gro ma / /
gru chad la ni khams gsum gyi / /
gtso bo thams cad bsam par bya / /
khyams la 'khor rnams thams cad do / /
oM AH hUM /
kun kyang sku gsung thugs dang ldan / /
b+ha ga'i phyag rgya mgo steng bca' / /
oM a kA ro mu khaM sarba d+harmA NAM /
Ad+ya nu t+pan+na rwAta /
spyan drangs bstims la bar chod bgegs / /
'ong ba bsrung phyir 'di skad do / /
oM na maH saman+ta kA ya wA ka tsit+ta badzra NaM /
na mo badzra kro d+ha ya /
ma hA daM ShoT+T+a ka Ta /
b+hai ra bA ya /
a si mu shU la paR+shu pA sha hastA ya /
oM a mr-i ta ku N+Da li /
kha kha /
khA hi khA hi /
tiSh+Tha tiSh+Tha /
ban+d+ha ban+d+ha /
ha na ha na /
ma tha ma tha /
gardza gardza /
s+pho Ta ya s+pho Ta ya /
bi s+pho Ta ya bi s+phog+sa ya /
sarba big+h+nA na bi nA ya nAM /
ma hA ka bi de /
bi bi tan+ta ka rA ya /
sarba gau rI u pa tha ba sa ma naM /
ku ru ku ru hUM hUM hUM phaT phaT phaT swA hA /
de ltar bdud rtsis mtshams bcad nas / /
pad+ma'i phyag rgyas gtor ma dbul / /
ba liM ga tha /
oM A ra li hoH dzaH hUM baM hoH /
badzraDA ki na maH sa ma ya s+t+waM /
dr-i sh+ya hoH /
oM kha kha khA hi khA hi /
sarba b+hU ta /
pre ta rAk+Sha sa /
pi shA tsa uSh+ma n+da a pa smar /
DA ki n+ye da ya /
i daM ba liM gr-i h+Nan+tu /
sarba sid+d+hi m+me pra ya ts+tshan+du /
sa ma yar k+Sha n+tu /
sa ma ya rak+Sh+n+tu /
ya tha baM /
ya theSheT /
b+huny+dza tha /
bi ba tha /
ma ti kra ma tha /
ma ma sarba pa ri pu ka /
ta ta su ka bi sho d+ha ya swA hA /
oM a kra bi kre /
sma sha ne pa /
parba de /
kan+d+ha re /
g+hu he gra me /
parba s+ye /
pa the /
khe dra /
sor+Na ma ka ra /
bi se sa ta ba dza ni /
thang la ga te bu mo /
ma taM ga ta /
bi se swA hA /
kr-iSh+Na ru tra /
ma hA ru tra /
de ba twata tra /
sa ma sred ta /
kre na kar la pi pa dzi /
nan ta ti ta /
bi na ya ka /
tsa muN+Di /
go ra pi pa tsi /
u ma de bi tu /
sta pa dza yash+tsa /
bi dza ya /
tsi bu ba /
a tsi ta /
a pa ra tsi ta /
dzi ka li /
kA ya b+ha bAn+tu /
oM AH maM hUM phaT swA hA /
de ltar phul te gsol ba dang / /
se gol brdab cing gshegs su gsol / /
oM kr-i to ba sar+b+ba sa twAr+tha /
sid+d+hi ma dat+tA thA nu ga /
gats+tsha twAM bu d+d+hA bi Sha yaM /
pu ne re ga ma na yats+tsha /
rang rang gnas su yud tsam gyis / /
phyin te rnal 'byor bsgo ba nyan / /
de ltar mtshan mo lan gsum gtang / /
yi dam lha yi rnal 'byor gyis / /
lce la rdo rje bsgom byas te / /
lha'am chos nyid rol bsams na / /
dngos grub rim par 'grub par 'gyur / /
rnal 'byor rol pa'i lhag ma la / /
shin tu lhag ma'i gtor ma bya / /
lte bar bdag nyid yi dam bsgom / /
pre ta brjod cing zur drug la / /
yi dags thams cad bsdu bar bya / /
oM u tsiSh+Ta a d+hi tiSh+Ta b+hU dza de bi tha hUM hUM phaT /
sdug bsngal bral zhing tshim par bsam / /
sgrub pa'i zhag grangs thon pa dang / /
slob ma'i mgo steng gtor ma gzhag /
rtag tu bsrung zhing skyob pa dang / /
phrin las bzhi yi dbang thob bsam / /
sum mdo'am lam ka'i bzhi mdo'am / /
dur khrod yang na chu 'gram du / /
nam phyed na ni gtor ma gtang / /
byang shar mtshams su gtor chen bskyal / /
mdor na gnas pa'i go rims kyis / /
skyel ba'i sa ru phyin pa dang / /
phyogs phyogs gdon rnams zil mnan phyir / /
phyogs bzhi dag tu kha bltas te / /
rdo rje gsor zhing dril bu dkrol / /
lag pa g.yon nas g.yas su bsgyur / /
rkang pa g.yon nas g.yas su brdab / /
lag pa brkyang ste 'phyang zhing 'phur / /
long mo gshibs te 'gying bag gis / /
'gyur zhing g.yon du bgrad cing blta / /
rang sngags gdon cing dgye bar bya'o / /
rdo rje'i glu yang drag tu blang / /
rol mo'i sgra yang drag tu brdung / /
'di ni mkhas pa rnams kyi gzhung / /
rgyud rnams dang ni 'gal ba med / /
gdams ngag rim pa 'di bris pas / /
lhag chad nor ba ci mchis pa / /
dkon mchog bla ma chos skyong dang / /
mkhas pa rnams la bzod par gsol / /
rmongs pa rnams la mig phye bas / /
las kyi gzhung bsrangs dge rtsa gang / /
bdag dang rnal 'byor thams cad dang / /
sems can kun gyi don du bsngo / /
slob dpon chen po kha che rin chen rdo rjes mdzad pa rdzogs so //
