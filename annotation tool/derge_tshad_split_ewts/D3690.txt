#
]@## / /
rgya gar skad du /
tsau rA ban+d+ha /
bod skad du /
chom rkun bcing ba /
rje btsun sgrol ma la phyag 'tshal lo / /
lam du 'gro ba la chom rkun mi 'ong bar bya ba'i phyir them pa nas gom pa bdun gzhal ba'i sa nas lag pa g.yas pas sa sbar ba gang blangs la /
de nas rang skad cig gis rje btsun mar bskyed la /
skyabs 'gro dang sems bskyed tshul bzhin du byas la /
lag pa g.yas pa'i sa de laM las ri rab tsam du bskyed de /
lag pa g.yon du baM las rgya mtsho chen por bskyed la /
dmigs pa de ring bdag la gnod par byed pa'i chom rkun thams cad mdun du bkug ste /
mi'i tshig gis bar ma chod par sngags 'di brgya rtsa brgyad bzlas te /
oM tA re tu t+tA re tu re asma a pa ka ra sarba tsau rA ban+d+ha ban+d+ha swA hA /
zhes bya'o / /
mdun gyi chom rkun pa thams cad rgya mtsho chen por blugs la /
g.yas kyi sa de g.yon du spos la ri rab kyis mnan par bsam mo / /
de nas sa de thu ba g.yon par bcings te 'jigs pa dang bral ba'i gnas su dgrol bar bya'o / /
'gro ba'i dus su sgrol ma'i bstod pa la sogs pa sgrogs shing 'gro'o / /
chom rkun bcing ba zhes bya ba'i rim pa rdzogs so // //
ma hA paN+Di ta shrI rat+na rak+Shi ta dang /
lo tsA ba zhang grub pa dpal bzang pos bsgyur ba'o //
[ ]
