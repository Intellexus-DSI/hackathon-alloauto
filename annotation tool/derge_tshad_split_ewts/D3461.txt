@## / /
rgya gar skad du /
sid+d+he ka bI ra sA d+ha naM /
bod skad du /
dpa' bo gcig tu grub pa'i sgrub thabs /
'phags pa 'jam dpal la phyag 'tshal lo / /
'jam pa'i dbyangs dpa' bo gcig tu grub pa'i sgrub thabs kyi don du /
maN+Dal gru bzhi byas nas de'i dbus su /
oM badzra satwa sid+d+ha hUM swA hA zhes pas me tog dbul bar bya'o / /
shar la sogs pa'i phyogs rnams su oM bI ra satwa a d+hiSh+ThA na hUM swA hA zhes pas me tog dbul lo / /
oM sa ma ya satwa bI ra hUM swA hA zhes pas me tog dbul lo / /
oM ak+Sha ya satwa dz+nyA na hUM swA hA zhes pas me tog dbul lo / /
oM dz+nyA na satwa badzra hUM swA hA /
zhes pas me tog dbul lo / /
de bzhin du spos la sogs pa dbul lo / /
shar la sogs pa'i phyogs rnams su yang / /
oM ya mAn+ta kA ya hUM swA hA zhes pas me tog dbul lo / /
oM pradz+nyAn+ta kA ya hUM swA hA zhes pas me tog dbul lo / /
oM pad+mAn+ta kA ya hUM swA hA zhes pas me tog dbul lo / /
oM big+h+nAn+ta kA ya hUM swA hA zhes pas me tog dbul lo / /
me la sogs pa'i phyogs mtshams rnams su oM Tak+ki rA dzA ya hUM swA hA zhes pas me tog dbul lo / /
oM nI la daN+DA ya hUM swA hA zhes pas me tog dbul lo / /
de bzhin du oM ma hA bA lA ya hUM swA hA zhes pa dang /
oM A tsa lA ya hUM swA hA zhes pas me tog dbul bar bya'o zhes pas maN+Dal ji ltar rigs par mchod par bya'o nang gi mchod pas kyang ngo / /
spyod lam gtsang mar byas nas yid dang mthun pa'i sa phyogs su stan bde ba la nye bar 'dug ste /
rang gi snying gar paM yig dkar po yongs su gyur pa las pad+ma dkar po'i ze'u 'bru la a yig yongs su gyur pa las zla ba'i dkyil 'khor gyi steng du oM yig dkar po las kha dog lnga'i 'od zer bsgom par bya'o / /
de las byung ba'i 'od zer gyis rkang pa'i mthil nas skra'i rtse mo'i mthar thug pa khyab par bsgoms te /
de'i 'od zer gyi snang bas phung po lnga po rnam par sbyangs te /
thog ma med pa'i dus nas 'dod chags dang zhe sdang dang gti mug la sogs pas bsags pa de rnams med par byas nas /
de nas phung po lnga po de bzhin gshegs pa lnga'i rang bzhin du bsgom par bya'o / /
de nas de rnams kyi 'od zer sa bon gyi yi ge la zhugs par bsam par bya'o / /
de nas sems can rnams kyi rgyud dri ma med par byas nas byams pa dang /
snying rje dang dga' ba dang /
btang snyoms bsgom par bya ste /
de nas 'gro ba rnams la bu gcig pa bzhin du dga' ba ni byams pa'i mtshan nyid do / /
sdug bsngal dang sdug bsngal gyi rgyur gyur pa yang dag par bsal bar 'dod pa ni snying rje'o / /
bya ba yang dag par 'grub pa'i thabs mthong ba las rab tu dga' ba ni dga' ba'o / /
'jig rten gyi chos brgyad rnams la btang snyoms su byed pa ni btang snyoms so zhes tshad med pa'i gnas bzhi bsgom par bya'o / /
sa bon gyi yi ge las 'jam dpal dbyangs kyi skur bdag bskyed cing gzung bar bya'o / /
yang sa bon gyi yi ge las 'od zer 'thon te 'gro ba drug gi sems can gyi 'dod chags dang zhe sdang dang gti mug dang nga rgyal la sogs pa'i nyes pa thams cad bcom ste /
sems can rnams kyi nyon mongs pa rnams med par byas nas 'od zer rnams slar log ste /
sa bon gyi yi ge la gzhug par bya'o / /
yang sa bon gyi yi ge las 'od zer rnams byung ste /
sems can gyi khams yongs su sbyangs te /
rang gi 'od kyis snang ba'i 'jam pa'i dbyangs dpa' bo gcig tu grub pa'i skus nam mkha'i mthil gang nas 'od zer rnams slar log nas rang gi sa bon la rab tu gzhug par bya'o / /
yang sa bon gyi yi ge'i 'od zer las byung zhing 'phros pa'i mchod pa'i lha mo rnams kyis rje btsun 'jam pa'i dbyangs dpa' bo gcig tu grub pa la me tog la sogs pa'i mchod pa rnams kyis mchod nas mkhas pas rab tu dad par bya'o / /
de nas de rnams kyi mdun du sdig pa bshags pa dang /
mi byed pa'i sdom pa dang bsod nams la rjes su yi rang ba dang /
bsod nams la yongs su bsngo ba dang /
bdag nyid dbul ba dang /
lam la brten pa dang /
gsum la skyabs su 'gro ba dang /
byang chub tu sems bskyed pa rnams byas nas /
phyi nas mchod pa'i lha mo rnams sa bon gyi yi ge la gzhug par bya'o / /
phyi nas /
khyod kyis sems can thams cad kyi / /
ji lta'i don mdzad dngos grub stsol / /
rjes 'jug sangs rgyas yul gshegs kyang / /
slar yang 'dir ni 'byon par zhu / /
muHzhes pas gshegs su gsol lo / /
'di'i bsod nams dang ye shes kyi tshogs kyi don rnal 'byor pas 'gro ba rnams la kun nas bgrang bar bya'o / /
gang la 'dir bum pa dang /
snam bu dang /
shing rta dang /
gnas dang /
lha khang dang /
ri la sogs pa mi g.yo ba dang /
g.yo ba rnams de thams cad gzugs brnyan tsam ste /
rnam par brtags na dper na gzugs brnyan dang /
sgyu ma dang /
rmi lam lta bu'o / /
bdag kyang rang bzhin med pa rmi lam lta bu zhes pas stong pa nyid bsgom zhing stong pa nyid brtan par byed pa'i sngags brjod par bya'o / /
oM swa b+hA ba shud+d+haHsarba d+harmAHswa b+hA ba shud+d+ho\u0f85haM /
zhes bsams nas rang bzhin gyi lus kyi nga rgyal spangs te /
ngo mtshar ba'i sbyor ba tsam gyis gnas par bya'o / /
phyi nas bsam par bya ste /
ci'i phyir bdag nyid stong pa nyid la gnas na bdag gis 'gro ba rnams kyi don bya'o zhes de bzhin du bsam par bya'o / /
de'i snying gar paM yig dkar po'i gzugs blta'o / /
de yongs su gyur pa las pad+ma /
de'i ze'u 'bru la a yig yongs su gyur pa las zla ba'i dkyil 'khor la a yig la sogs pa'i dbyangs yig bcu drug po yon tan nyis 'gyur du byas pa ni mtshan sum cu rtsa gnyis rnam par dag pa'o / /
de yongs su gyur pa las zla ba'i dkyil 'khor bsgom par bya'o / /
de'i steng du oM yig dkar po bsgom par bya'o / /
A daR+sha dz+nyA na swa b+hA wa At+ma ko\u0f85haM zhes brjod par bya'o / /
de nas ka yig la sogs pa yi ge sum cu rtsa bzhi la yi ge drug zhugs te yi ge bzhi bcu yon tan nyis 'gyur du byas pa ni dpe byad bzang po brgyad cu rnam par dag pa'o / /
de'i steng du zla ba'i dkyil 'khor gnyis pa'o / /
de dag gi rang bzhin gcig tu mnyam pa nyid de las mnyam pa nyid kyi ye shes dang ldan pa ste /
sa man+ta dz+nyA na swA b+hA wa At+ma ko\u0f85haM /
zhes brjod par bya'o / /
zla ba'i dkyil 'khor gyi steng du oM yig bsgom par bya'o / /
de yongs su gyur pa las rgyu dang 'bras bur gyur pa'i ut+pa la sngon po bsgom par bya'o / /
de'i ze'u 'bru la zla ba la gnas pa'i oM yig bsgom par bya'o / /
de nas so sor rtog pa'i ye shes dang ldan pa ste /
pra t+ya bek+Sha Na dz+nyA na swa b+hA wa At+ma ko\u0f85haM /
zhes brjod par bya'o / /
de nas sa bon gyi yi ge las byung ba'i 'od zer gyis 'gro ba drug gi sems can rnams bkug nas de dag dpa' bo gcig tu grub pa'i skur bskyed nas /
bdag la blangs te lus la zhugs nas 'jam dpal gyi bde ba ji lta ba la longs spyod pa'o / /
mgron du gnyer ba de rnams 'od zer gyi sa bon la gzhug par bya'o / /
de la bya ba grub pa'i ye shes dang ldan pa ste /
krI t+yA nuSh+ThA na dz+nyA na swa b+hA wa At+ma ko\u0f85haM /
zhes brjod par bya'o / /
de nas sa bon gyi yi ge las 'od zer 'phros pas 'gro ba drug po'i sems can rnams bkug nas sa bon gyi yi ge la zhugs te ro mnyam par gyur nas sa bon gyi mtshan ma rnams pha rol las 'khor te dpa' bo gcig tu grub pa'i bcom ldan 'das zla ba'i dkyil 'khor la bzhugs pa zla ba 'thung ba la brten pa /
'gro ba rnams 'od kyis snang bar mdzad pa /
phyag gnyis pa /
zhal gcig pa /
sku mdog dkar po /
rdo rje skyil krung gis bzhugs pa /
lha'i rgyan gyis brgyan pa /
zur phud lngas dbu la brgyan pa 'od zer sna tshogs pa'i nang na bzhugs pa /
phyag g.yon na ut+pa la bsnams pa /
g.yas pa mchog sbyin pa /
thugs ka'i pad+ma dmar po la gnas pa'i zla ba'i dkyil 'khor la oM yig de yongs su gyur pa las ut+pa la de'i ze'u 'bru la zla ba la gnas pa'i sa bon gyi yi ge de las byung ba'i 'od zer gyis mchod pa'i lha rnams spro bar bya ste /
phyag gnyis pa sku mdog dkar po lha'i chus yongs su gang ba'i bum pa phyag na bsnams pa /
dpal ldan dpa' bo gcig tu grub pa rgyal bar gyur cig rgyal bar gyur cig ces brjod cing bcom ldan 'das la khrus gsol bar byed pa'o / /
de nas bcom ldan 'das kyi dbu la mi bskyod pa'o / /
lha rnams kyis mchod pa yang byed pa'o / /
de nas chos kyi dbyings rnam par dag pa'i ye shes dang ldan pa ste /
su bi shud+d+ha d+harma d+hA tu dz+nyA na swa b+hA wa At+ma ko\u0f85haM zhes brjod par bya'o / /
de lta bu'i bcom ldan 'das ji srid 'dod kyi bar du bsgom par bya'o / /
bsgoms pa'i mthar bzlas pa bya'o / /
oM badzra tIk+Sh+Na duHkhats+tshe da pradz+nyA dz+nyA na mUrta ye dz+nyA na kA ya bA gI shwa ra a ra pa tsa nA ya te na maH 'ga' zhig tu oM wA kyai daM na maHzhes bzlas nas mthar bstod pa dang /
mchod pa dang /
smon lam btab nas ldang bar bya'o / /
lha rnams kyi nga rgyal gyis 'jig rten pa thams cad kyi don bya'o / /
dpa' bo gcig tu grub pa'i sgrub thabs rdzogs so //
[ ]
