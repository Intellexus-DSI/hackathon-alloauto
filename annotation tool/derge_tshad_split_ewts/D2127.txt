@## / /
rgya gar skad du /
ma Ni A lo ka pa ri nA ma / /
bod skad du / /
bsngo ba nor bu'i sgron ma zhes bya ba / /
dpal rdo rje sems dpa' la phyag 'tshal lo / /
kye kye rdo rje 'dzin sogs bdag dgongs gsol / /
dpal chen khyod kyi drin tshad kyis / /
bdag cag nyon mongs dgra las rgyal / /
legs so mgon po khyod legs so / /
e ma ho rdo rje'i thugs sangs rgyas / /
e ma ho e waM rdo rje'i chos / /
e ma de sgrub dge 'dun tshogs / /
skyabs gsum rdo rje gcig khyod 'dud / /
sa gsum mkha' spyod gnas gsum dang / /
sgo gsum rdo rje sku gsung thugs / /
mngon gsum zab zhi dri bral du / /
ston pa khyod la bdag dga'o / /
de phyir bdag dang 'gro kun gyis / /
bgyis dang bgyid 'gyur dge chen 'di / /
'od gsal bde chen rnam mi rtog /
sku gsum rnam dag mthar phyin shog /
skye zhing skye ba kun du yang / /
rigs su skye dang dam tshig can / /
lag na rdo rje dril 'dzin cing / /
zag med bdud rtsi 'thung bar shog /
dri med rang 'byung skyob bde dang / /
dga' bde 'dus ma byas sngags zab / /
dkyil 'khor mchog tshogs mi slu ba'i / /
bden pas dngos grub mchog thob shog /
rdo rje theg pa'i bsngo ba nor bu'i sgron ma / /
slob dpon mi pham zla bas mdzad pa rdzogs so // //
rgya gar gyi paN+Di ta su shrI shAn+ti dad /
bod kyi lo tsA ba byams pa'i dkyil gyis bsgyur pa'o // //
[ ]
