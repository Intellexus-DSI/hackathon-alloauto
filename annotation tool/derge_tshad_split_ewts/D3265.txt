@## / /
rgya gar skad du /
mai tri ya sA d+ha naM /
bod skad du /
byams pa'i sgrub thabs /
sngar bshad pa'i cho ga'i rim pas zla ba'i dkyil 'khor gyi steng du yi ge me ser po yongs gyur pa las 'phags pa mgon po byams pa pad+ma 'dab ma sna tshogs pa'i steng na bzhugs pa'i zhal gsum phyag bzhi pa ste /
g.yas pa dang g.yon gyi zhal dag ni nag po dang dkar po'o / /
gser gyi mdog ltar ser bar gyur pa phyag gnyis ni chos bshad pa'i phyag rgya dang ldan pa /
g.yas kyi phyag gnyis pa ni mchog sbyin par mdzad cing /
g.yon gyi phyag gnyis pa ni me tog kha bye ba'i klu shing gi rtse mo sdu gu bsnams pa'o / /
lha rdzas kyi rgyan dang na bzas rnam par mdzes par gyur pa'i skur bdag nyid mngon sum du byas te /
phyag rgya bcing bar bya ba las de la lag pa gnyis kyis so so so sor khu tshur bcangs la mdzub mo gnyis mthe bong dag gi dbus su nye bar bzhag pas /
me tog gi rnam par gshibs par bya ba'o / /
de nas bzlas pa ni /
oM mai tri ya swA hA /
'phags pa byams pa'i sgrub thabs /
a b+ha ya las dge slong tshul khrims rgyal mtshan gyis bsgyur ba'o //
[ ]
