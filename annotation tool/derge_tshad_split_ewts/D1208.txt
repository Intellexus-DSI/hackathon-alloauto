@## / /
rgya gar skad du /
badzra gI ti b+ha Sh+yaM nA ma /
bod skad du /
rdo rje'i glu bshad pa zhes bya ba /
bla ma dam pa'i zhabs la phyag 'tshal lo / /
rnal 'byor spyod pa dpyod la snying po'i 'bras gsol 'jig rten gsum mgon mnga' bdag dang / /
gnas dang zhing la bzhugs pa'i yon tan phung po dpa' bo dpa' mo'i dbang phyug ma / /
rdo rje slob dpon bla chen yon tan gter gyur 'khor ba'i pha rol son pa la / /
phyag 'tshal glu yi khyad par snyed dkar brjod pa bdag gi don phyir bri bar bya / /
kol+la a reT+Th-i a bo lA zhes bya ba ni gnas dang nye ba'i gnas ma lus par bstan pa'o / /
mum+mu Ni re kak+ko lA zhes bya ba ni zhing dang nye ba'i zhing ma lus par bstan pa'o / /
g+ha Ni kr-i pi TA ho bAdz+dza i /
kA ru Ne ki a i Na ro lA zhes bya ba ni ts+tshan+do ha ma lus par bstan pa'o / /
ta hiM ba la khAdz+dza i /
gA D+heM ma a na bAdz+dzi a i zhes bya ba ni nye ba'i ts+tshan+do ha ma lus par bstan pa'o / /
ha le ka liny+dza ra pa ni a i /
du d+hu ra bAdz+dzi a i zhes bya ba ni 'du ba ma lus par bstan pa'o / /
tsa u sa ma kats+tshu ri sih+lA /
kap+pU ra lA i a i zhes bya ba ni nye ba'i 'du ba ma lus par bstan pa'o / /
ma lA in+d+ha naM shA liM dza ta hiM b+ha ru kha i a i zhes bya ba ni dur khrod ma lus par bstan pa'o / /
ni raM shu ang+ga tsa Da wi ta hiM dza sA ra ba pa Ni a i zhes bya ba ni nye ba'i dur khrod ma lus par bstan pa'o / /
phreM kha Na kheT ka ran+te shud+d+hA shud+d+ha N+Na ma Ni a /
i zhes bya ba ni 'thung gcod ma lus par bstan pa'o / /
ma la AM tse kun+du ru ba Da i DiN+Di ma ta hiN+Na bAdz+dza a i zhes bya ba ni nye ba'i 'thung gcod ma lus par bstan pa'o / /
'di ni glu'i rim pas gnas la sogs pa bsdus pa'o / /
phyogs gzhan yang nye bar bshad pa yod de /
kol+la e reT+The a bo lnga zhes bya ba la /
ko zhes bya ba ni sku'i rdo rje'o / /
la zhes bya ba ni gsung gi rdo rje'o / /
re zhes bya ba ni thugs kyi rdo rje'o / /
T+Thi a zhes bya ba ni bo lar gnas pa'o / /
mum+mu Ni re kak+ko la zhes bya ba mu zhes bya ba ni ro ma'o / /
m+mu zhes bya ba ni brkyang ma'o / /
Ni zhes bya ba ni kun 'dar ma'o / /
re zhes bya ba ni rtsa gsum gsal bar byed pa'o / /
kak+ko la ni de rnams kyi gnas pa'i gnas so / /
g+ha Ne kr-i piT ho bAdz+dza i zhes bya ba ni rtsa gsum po rnams su rdo rje gsum mnyam par 'jug pa'o / /
kA ru Ne ki a i na ro lA zhes bya ba ni rdo rje gsum mnyam par gzhug pa las kun 'dar gyi rtsa las byang chub kyi sems 'byung ba'o / /
ta hiM ba la khAdz+dza i /
gA D+heM ma a Na pidz+dza a i zhes bya ba ni der ni byang chub kyi sems 'byung ba na ba la bza' ba dang /
ma da naM yang btung ba ste /
shin tu 'byung ba ni 'di ni bsdams pa'i don to / /
ha le kA liny+dza ra pa N-i a i /
duM d+hu ra badz+dza a i /
zhes bya ba la ha le zhes bya ba la bod pa'o / /
kA liny+dza ra pa ni skal ba dang ldan pa ste /
de nyid gzhug par bya'o / /
duM d+hu ra ni skal ba dang mi ldan pa ste /
de nyid spang bar bya ste /
dus der ro / /
tsa u sa ma ka ts+tshu ri sih+lA / /
kap+pU ra lA a e i /
zhes bya ba ni bshang ba dang gci ba dang me tog dang sa bon bzhi'i rdzas kyis dril ba dang /
bza' bar yang byed de /
der ni dus la rang gi sems rangs pa'i don dang bdag nyid kyi rnam par rtog pa gzhom pa'i don te /
go cha dam pa yin no / /
ma la in+d+ha na shA liny+dza ta hiM b+ha ru khA i a i zhes bya ba la mA la in+d+ha naM ni tshod ma'o / /
shA liM dz+dza zhes bya ba ni sha chen no / /
ta hiM zhes bya ba ni dus der ro / /
b+ha ru khA i a i zhes bya ba ni rim par sbyar bar shes nas za ba'o / /
phreM kha Na khe Ta ka ran+te shud+d+ha a shud+d+ha Na mu Ni a i zhes bya ba la /
phreng zhes bya ba la gnas las skyes pa dang /
zhing las skyes pa dang /
ming las skyes pa rnams kyi dpa' bo dang dpa' mo'i dbang phyug ma de rnams kyis 'dus pa'o / /
khe Ta ka ran+te zhes bya ba ni dpa' bo dang dpa' mo'i dbang phyug ma de rnams kyi rang gi 'dod pa'i lha'i rnal 'byor gcig pa'i rang bzhin no / /
shud+d+ha a shud+d+ha Nan mu Ni a i zhes bya ba ni dus der bgrod pa dang /
mi bgrod pa dang /
bza' ba dang mi bza' ba dang btung ba dang mi btung bar mi brtag ste /
gnas der gang kha cig gdol ba la sogs pa dang /
mtha' 'khob tu skyes pa dang /
rigs las skyes pa ngan pa'i bud med dam /
skyes pa de rnams thams cad rang 'dod pa'i lha'i rnal 'byor gyis mchod par bya ste /
'di'i dngos po smad par mi bya'o / /
ni rAM shu ad+ge tsa DA bi a i /
ta hiM dza sA ra wA pa ni a i zhes bya ba ni sgrub pa pos rang bzhin med pas rnam par rtog pa thams cad dang yid gnyis med pas bdag nyid dpal he ru ka'i nga rgyal byas te /
mchod pa chen po'i don gyi phyir rang gi sems rangs bas dur khrod dam g.yul gyi sa las skyon med pa'i mi blangs te /
dpa' bo dang dpa' mo'i dbang phyug ma la phyag 'tshal te /
'dus pa de la dbul bar bya'o / /
ma la a dze kun+du ru ba Ta i /
DiN+Di ma ta hin+na bAdz+dzi a i zhes bya ba ni de la 'dus pa chen po'i dus su dpa' bo dang dpa' mo'i dbang phyug mas bA la zos pa dang ma ngan 'thungs pas yid dga' ba rnams sgrub pa po la shin tu 'dod cing snying la sbyar bar 'dod pas /
bsod nams byas pa'i sgrub pa po rjes su gzung ba'i rgyus rangs pa'i bsam pas gdol ba la sogs pa'i rigs las skyes pa'i shin tu ngan pa skyug bro ba'i lus de nyid sgrub pa pos rangs pa chen po dang /
bsam pa dri ma med pas dpal he ru ka'i nga rgyal byas pas dam tshig bdag med ma'i gzugs su rab tu brtags pa mchod par bya zhing spang bar mi bya'o / /
'di ni glu'i man ngag gi don nyung ngu'o / /
kol+la i reT+Thi a bo lA /
mum+mu Ni re kak+ko lA zhes bya ba la kol+la i re zhes bya ba ni thabs so / /
gnas pa zhes bya ba ni 'di'o / /
de ltar thabs ni ko lA zhes bya ba brjod do / /
mum+mu Ni zhes shes rab kyi rang bzhin gyis shes rab kyi chos kyi 'byung gnas kak+ko la zhes brjod do / /
yang na ko zhes bya ba ni kap+pUr ro / /
l+la zhes bya ba ni thim pa'o / /
kap+pU ra de'i thim pa ni ma la bar brjod do / /
o zhes bya ba ni thabs kyi tshig ste /
rtsa gsum bcu gnyis kyi rang bzhin no / /
gi ri zhes bya ba mgo bo'i gnas so / /
mgo bo de nyid na thod pa brgyad dang ldan pa'o / /
ri yang rwa brgyad kyis nye bar brgyan pa'o / /
ri'ang sna tshogs du ma'i su las rgyun mi 'chad par 'dzag go / /
mgo bo de nyid rtsa sum cu rtsa gnyis rnams nyin mtshan du rgyun mi 'chad par 'dzag go / /
ri ni phyi rol dang bcas pa rin po che sna tshogs kyis gang ba'o / /
mgo bo de nyid byang chub kyi sems la sogs pa rin po che rnam pa sna tshogs pas brgyan pa'o / /
'di nyid kyi phyir ni lha thams cad kyi gnas so / /
mgo bo yang lha'i gnas so / /
lus la yang dag par yod pa'i don 'di ni lha zhes brjod pa ste /
'di nyid kyi phyir lha thams cad kyi bdag nyid rang bzhin ni byang chub kyi sems so / /
rigs pa 'dis mgo bo gi ri zhes bya bar brjod do / /
ba zhes bya ba ni rdo rje'o / /
o zhes bya ba ni rdo rje 'dren pa'o / /
la zhes bya ba ni rgyan 'byung ba'o / /
gnas pa zhes bya ba ni rdo rje'i lte bar gnas pa'o / /
a zhes bya ba ni mchog tu dga' ba'i rang bzhin no / /
mu zhes bya ba ni yan lag thams cad do / /
m+mu zhes bya ba ni pad+ma 'dab ma brgyad ze ba dang bcas pa'o / /
Na zhes bya ba ni pad+ma'i lte ba de nyid la kun 'dar gyi rtsa shin tu mi dmigs pa'i gzugs can ma'o / /
ro zhes bya ba ni de'i gsal ba dang 'byed pa'o / /
ka zhes bya ba ni bde ba'o / /
k+ko zhes bya ba ni 'dod pa'o / /
la zhes bya ba ni rgyan khu bar gyur pa phyung ba'o / /
a zhes bya ba ni nam mkha'i rang bzhin no / /
g+ha Ne kr-i pi Ta ho bAdz+dza i zhes bya ba ni g+ha Na zhes bya ba rdo rje'o / /
kr-i pi Ta zhes bya ba pad+ma'o / /
ho zhes bya ba ni cha rdo rje dang chu skyes kyi de kho na'o / /
bAdz+dza i zhes bya ba ni kun+du ru shin tu mngon par chags pas rdo rje dang pad+ma rdebs pa'i sgra'o / /
kA ru Ne ki a i na ro lA zhes bya ba ni kun+du ru ni mchog tu dga' ba ste /
de nyid kyi kun+du ru'i dus su mchog tu dga' ba skye ba'i dus su sen mos 'debs pa dang /
sos btab pa'i rma'o / /
g.yul du ha dang si la sogs pa gang byas pa de nyid rol zhes brjod do / /
ta hiM ba la khAdz+dza I /
gA D+heM ma a Na bAdz+dzi a i zhes bya ba la ta hiM ni g.yul gyi dus der ma mchu bza' bar bya ba dang /
bde ba la shin tu mngon par chags pas 'o'i rnam par dgod pa'i sbyor bas ma mchu'i sbyor bas yang dag par 'dzag pa'i btung bar bya ba ste /
sbyor ba 'dis bA la bza' ba dang ma da na btung ba zhes bya ba ni dngos po'o / /
ha le kA liny+dza ra pa ni a i /
duM d+hu ra bAdz+dza a i zhes bya ba la ha le zhes bya ba ni bod pa'o / /
kA liny+dza ra zhes bya ba ni skal ba dang ldan pa'o / /
pa Ni a i zhes bya ba ni der skal ba bzang po gzhug par bya'o / /
yang na ha zhes bya ba ni rdo rje'o / /
la zhes bya ba ni rtse ba ste kun+du ru byed pa'o / /
i zhes bya ba ni pad+ma'o / /
yang kA liny+dza ra zhes bya ba ni sgrub pa po yang pi tsu'i nga rgyal gyis rnal 'byor dang ldan pa dang /
rig ma bdag med ma'i gzugs can mar rdzogs nas kun+du ru'i dus su sgrub pa po'i dbang pos snying gar zla ba'i dkyil 'khor du hUM gi sa bon bsam par bya'o / /
bsams nas 'od zer kha dog nag po lcags kyu'i rnam pa phyung ste /
nam mkha'i dkyil du gshegs pa'i sangs rgyas dpal he ru ka la sogs pa gtso bo rnams spyan drangs nas /
rang gi lus la bcug ste /
byang chub kyi sems ni rnam par spros nas rdo rje'i lam gyis rig ma'i chu skyes su bsam par bya'o / /
gnyis gnyis mnyam par sbyor ba'i dag pa la sems rangs pa byung na lha'i rnam par spro zhing bde ba'i gzugs kyis bsdu bar bya'o / /
kA liny+dza ra gzhug pa zhes bya ba'i don to / /
yang na ka zhes bya ba ni ga bur ro / /
li zhes bya ba ni legs par byed pas rdo rje dang chu skyes kyi sbyor ba'o / /
dza zhes bya ba ni rdo rje dang chu skyes sbyor ba des skyed par byed pa dang /
'byin par byed pa'o / /
yang na byang chub kyi sems de nyid kyis khams gsum bskyed pa dang ji srid du gnas pa dang /
g.yo ba dang sangs rgyas thams cad dang /
byang chub sems dpa' rnams skyed par byed pa ni dza zhes bya'o / /
re pha zhes bya ba ni 'dod chags chen po'i rjes su chags pa las /
sangs rgyas thams cad dgyes par byed de /
gang gi phyir 'dod chags chen po las byung ba de'i phyir kA liny+dza rar brjod do / /
sbyor ba 'dis mchog tu dga' ba mdzes pa las de ma thag tu 'khor ba'i byang chub kyi sems bde ba chen po'i gzugs can rigs kyi bdag po'i khar gsal bar mi gnas pa dang ma byung ba'i dus na ji srid du 'jig rten gsum dang khams gsum dang /
gnas pa dang g.yo ba'i rnam pa'i chos thams cad rtag tu ro gcig pa'i rang bzhin gyis dus der zhugs pa dang nang du phyin pa dang /
rang bzhin gang zhig thim par gyur pa zhes bya ba de nyid kA liny+dza ra gzhug pa zhes brjod do / /
du d+hu ra zhes bya ba'i du zhes bya ba ni gti mug go / /
d+hu zhes bya ba ni zhe sdang ngo / /
ra zhes bya ba ni 'dod chags so / /
'dod chags dang zhe sdang dang gti mug gtso bo rnams dang /
nyon mongs pa ma lus par bgrang ba yongs su gsal zhing spang ba ni btang snyoms kyi dngos po zhes bya'o / /
ka ni 'dod pa zhes brjod do / /
thu ni 'dod pa'i gzhir brjod do / /
ra ni cung zad 'tshod pa ste /
dga' ba ni ka thu rir brjod do / /
si NaM bde bar brjod do / /
h+lA ni dga' bar byed pa po ste /
sems kyi rangs pas chen po ni dam pa zhes brjod do / /
tsa ni b+ha ga zhes brjod do / /
u ni gsal bar byed par brjod do / /
sa ni gdong mnyam por shes par bya'o / /
ma ni 'du ba'i bdag nyid do / /
ka ni khu ba'i gzugs so / /
p+pU ni pad+ma skyes zhes brjod / /
ra ni pad+mar dga' ba ste / /
kap+pU ra ni dga' bral zhes brjod do / /
kA liny+dza rar gzhug pa'i dus der don dam pa byang chub kyi sems kyi rang bzhin 'byung ba dga' ba bzhi'i rang bzhin gyis gang bstan gtad pa dam tshig gzhi'i rtse brjod pa de bstan to / /
ma la in+d+ha naM shA liM dza /
ta hiM b+ha ru kha u a i zhes bya ba la ma zhes bya ba ni mgo bo'o / /
la zhes bya ba ni bcom pa'i gnas so / /
in+d+ha NaM zhes bya ba ni gsal bar byed pa'o / /
shu ni zhes bya ba ni bde ba ste /
byang chub sems so / /
liM zhes bya ba ni 'dzag pa'o / /
ta hiM zhes bya ba ni skad cig bzhi'i dus der ro / /
b+ha ru zhes bya ba ni rgyun de nyid mtshan du'o / /
khA i a i zhes bya ba ni ma chad par bde ba myang ba dmigs pa'o / /
yang na dus rer byang chub kyi sems rnam par bor ba de nyid bza' bar bya ba dang /
yongs su spang bar mi bya ba zhes bya ba'i dngos po'o / /
pa zhes bya ba ni pad+ma snying po dang /
ze bar ldan pa'o / /
e zhes bya ba ni e'i cha byad do / /
ra zhes bya ba ni rdo rje rtse gsum pa'i cha byad de pad+ma gsal bar byed pa'o / /
kha zhes bya ba ni mkha' 'gro'i gdong phye ba ste kun 'dar gyi rtsa phye ba zhes bya ba'i dngos po'o / /
Na zhes bya ba ni byang chub kyi sems kyi thig le'i rang bzhin bde ba rdo rje dang pad+ma'i rtse mor gsal bar gnas pa'o / /
khe Ta ka ran+te zhes bya ba ni rdo rje dang chu skyes gnyis kyis gnyis sbyor bas thig le gnyis 'du ba gnyis med par byed pa zhes bya ba'i dngos po'o / /
shud+d+hA shud+d+ha na mu Ni i zhes bya ba ni thig le gnyis gnyis su med par 'gyur ba'i bde ba bzang po'i dus der dngos po dang dngos po med pa dang /
bdag dang bdag gi dang gzung ba dang 'dzin pa ste /
ma ni a i zhes bya ba ni mi 'dod do zhes bya ba'i dngos po'o / /
ni rAM shu aM ge tsa DA bi a i zhes bya ba la ni rAM shu zhes bya ba ni sangs rgyas lnga'i rang bzhin gyi phyag rgya ste /
rnam par snang mdzad dang /
mi bskyod pa dang /
rin chen dang /
a ro l-i ka dang /
don yod kyi mthar thug pa'o / /
ang+ga tsa Da bi zhes bya ba ni sangs rgyas kyi gzugs 'dis phung po lnga'i nga rgyal bya'o / /
ta hiM zhes bya ba ni gnyis gnyis 'khyud pa'i dus der ro / /
dza zhes bya ba ni ji tsam gnas pa dang g.yo ba'i chos thams cad do / /
sa zhes bya ba ni lhan cig skyes pa'i dga' ba'o / /
rwa zhes bya ba ni gsal ba'o / /
ba zhes bya ba ni bag chags gnyis kyis zin pa'i sems kyi 'khor ba rnams so / /
de ni lhan cig skyes pa'i dga' bas yang dag par sbyangs pa g.yo ba dang gnas pa thams cad kyi rang bzhin gcig tu 'byung ba'i sbyor bas btang ba'i sgom par byed pa gang zhig gi rang bzhin de gzhug pa zhes bya ba'i dngos po'o / /
ma la a dze kun+du ru ba TA i /
DiN+Di ma ta hiM naM bAdz+dza a i zhes bya ba la /
ma la a dze zhes bya ba ni dpa' bo dang dpa' mo'i dbang phyug ma thams cad 'du ba'o / /
dpa' bo thams cad kyi sgras ni rtag pa la sogs pa 'khor los sgyur ba drug go / /
dpa' mo'i dbang phyug ma thams cad kyi sgras ni gti mug rdo rje ma la sogs pa'i 'khor los sgyur ma drug go / /
ji srid du rdul phra rab dang mnyam pa'i dpa' bo dang dpa' mo'i dbang phyug ma de'i bdag nyid las skyes pa dpa' bo de rnams thams cad sgrub pa pos rang gi lus kyi nang du bsgom mo / /
gang dpa' mo'i dbang phyug ma de rnams thams cad de nyid kyi nang du bsgom mo / /
sbyor ba 'dis sgrub pa po'i dbang pos rang dang 'dra ba dang lhan cig mnyam par sbyor bar byed pa'i sgom pa ni ma la a dze zhes bya ba'i dngos po'o / /
rdo rje dang pad+ma mnyam par gzhug par byed pa'i sgom pa ni kun+du ru yin no zhes bya ba'i dngos po'o / /
DiN+Di ma zhes bya ba ni lhan cig skyes pa'i gzugs can gyi byang chub sems ma reg pa'i phyir DiN+Di ma'o / /
lhan cig skyes pa'i gzugs can byang chub kyi gzugs kyang reg par byed pa dka' ba rang rig pa tsam gzung ba dang 'dzin pa las 'das pa ste /
rgyu 'dis don dam pa byang chub kyi sems DiN+Di ma zhes brjod do / /
ta hiM zhes bya ba ni lhan cig skyes pa 'byung ba'i dus der byang chub kyi sems ji ltar nus pa gzung ba dang mi spang ba zhes bya ba'i don to / /
'di ni pi tsu rdo rje'i rgyud las gsungs pa glu'i mchog rnyed par dga' ba gsang ba chen po'i shin tu gsang ba'i don bzang po'i don yongs su bsdu ba'i phyir dang /
the tshom bsal ba'i phyir rnal 'byor ma'i gtso mo bdag med mas 'dod chags chen po'i rjes su chags pas rdo rje mchod pas yang dag par mchod pa'i dus su bcom ldan 'das la zhus pa dang /
shin tu dgyes pa thugs kyi rnal 'byor ma rnams kyis rtogs par bya ba'i phyir gang gsungs pa glu'i rgyal po mchog gsungs pa'i snyems pa med pa'i don bshad pa'o // //
de nas gar bshad pa brjod do / /
dran pa mi 'phrogs rnal 'byor las / /
he ru ka yi gzugs kyi gar / /
chags bral mi gos sems kyis ni / /
'dod chags sems kyis bsgom pa nyid / /
shrI ni gnyis su med pa'i ye shes te /
stong pa dang snying rje gnyis su med pa'i sbyor bas byang chub kyi sems gang byung ba de nyid gnyis su med pa'i ye shes so / /
he zhes bya ba ni rgyu la sogs pas stong pa ste /
he zhes bya ba ni rdo rje'o / /
e zhes bya ba ni pad+ma ste /
rdo rje dang pad+mar rgyur gyur pa des bde ba gang 'byung bas rtog pa med pa de nyid rgyu la sogs pas stong pa'o / /
ru zhes bya ba ni tshogs pa dang bral ba ste /
'dod chags la sogs pa'i nyon mongs pa dang bral ba'o / /
ka zhes bya ba ni gang du'ang mi gnas pa ste /
rab tu bcug pa dang bral bar gyur pa ni rnam par grol ba nyid de /
chos thams cad ro gcig pa'i rang bzhin gyis thams cad kyi na bdag nyid la gnas so / /
'di ni gang du yang mi gnas pa'o / /
dpal he ru ka'i rang bzhin 'dis rgyu bas gar zhes bya'o / /
dpal he ru ka'i gzugs kyis sems kyi dran pa mi phyed pa rnyog pa med pa 'dis ni rnal 'byor dran pa mi 'phrogs pa las zhes bya ba'i don to / /
sgom pa 'dis ni 'dod chags kyi sems te /
chags pa dang bral ba ma yin pa'i sems kyis so / /
rdo rje chos dang sangs rgyas dang / /
rnal 'byor ma dang ma mo yis / /
'di dag gis dpal he ru ka'i gzugs kol+la gi rir bzhugs pa zhes bya ba la sogs pa'i glu dang gar dag gis nges par glu blang ba dang gar bya'o / /
'di nyid kyis ni tshogs bsrung zhing / /
de bzhin dag kyang bsrung ba nyid / /
'dis ni 'jig rten dbang du byed / /
'dis ni sngags kyi bzlas pa nyid / /
gang du gus bcas glu len dang / /
gang du gus bcas gar byed pa / /
tshogs kyi bdag pos sngon byas nas / /
de la dri ni mtshon par bya / /
gang du gus bcas glu dang gar / /
zhes bya ba la /
bcas zhes bya ba ni bde ba'o / /
gus pa zhes bya ba ni bde ba mngon par 'dod pa ste /
de nyid bde ba mngon par 'dod pa'o / /
gang la glu len pa dang /
gar byed pa ni bla ma'i man ngag gis lhan cig skyes pa bskyed pa'i don gyi phyir kun du ru byed pa zhes bya ba'i dngos po'o / /
tshogs kyi bdag pos sngon byas te /
dpa' bo dang dpa' mo'i dbang phyug ma'i tshogs te mang po'o / /
bdag po zhes bya ba ni dpa' bo dpa' mo'i dbang phyug ma de rnams kyi nang du gtso mo dang 'dren pa dang 'khor lo can zhes bya ba'i don to / /
sngon du byas te zhes bya ba ni sgrub pa po bdag nyid dpal he ru ka'i nga rgyal dang /
rig ma bdag med ma'i gzugs kyis rdzogs pa de dang lhan cig snyoms par zhugs pa'i sbyor ba byed pa zhes bya ba'i dngos po'o / /
de la zhes bya ba ni kun du ru'i snyoms par zhugs pa la mngon par chags pa'i dus der ro / /
dri ni mtshon par bya zhes bya ba ni dga' ba bzhi dang skad cig ma bzhi'i rab tu dbye bas byang chub sems mi zad pa'i rang bzhin de mtshon par bya ste /
blta bar bya zhes bya ba'i don to / /
sgog pa'i dri ni dang po nyid / /
de nas yang ni bya rgod dri / /
ga bur ma la ya dza rjes / /
glu yi byin brlabs mtshan nyid ni / /
ru ni taM haM sa s+ya b+h+ra ma ra s+ya /
glu yi mthar ni mnyan par bya / /
go ma yor gyi sgra dang ni / /
phyi rol tshal du mtshon par bya / /
glu yi byin brlabs mtshan nyid do / /
sgog pa'i dri zhes bya ba ni dga' ba'o / /
bya rgod kyi dri zhes bya ba ni mchog tu dga' ba'o / /
ga bur ma la ya dza zhes bya ba ni mchog tu dga' ba mdzes pa las nang du 'khor ba'i byang chub kyi rigs kyi bdag po'i khar thig le'i gzugs kyis bsdus pa gsal bar brjod pa ni kap+pU ra ma ya dza zhes bya ba'i dngos po'o / /
de rjes su glu yi byin brlabs mtshan nyid do / /
zhes bya ba ni de'i rjes su ga bur dang ma la ya dza skad cig der glu'i byin brlabs rang rig pa'i byin gyi rlabs lhan cig skyes pa'i dga' ba brtag pa zhes bya ba'i don to / /
ru taM haM sa s+ya b+h+ra ma ra s+ya /
glu yi mthar ni mnyam par bya / /
zhes bya ba'o / /
ha zhes bya ba ni spros pa'i byang chub kyi sems so / /
sa zhes bya ba ni spros pa dang byang chub kyi sems te /
bde ba yang dag par rig pa tsam mo / /
b+ha zhes bya ba ni de rnams kyi bsgom pa'o / /
ma zhes bya ba ni bdag rig pa'o / /
ra zhes bya ba ni dga' ba ste /
des bsgrub pa po sdig pa dang bral bar gyur pa'o / /
ru ta zhes bya ba ni brjod pa zhes bya ba'i dngos po'o / /
sgra zhes bya ba ni rtog pa zhes bya ba'i dngos po'o / /
'di ni ngang ba dang bung ba'i mnyan par bya zhes bya ba'i dngos po'o / /
go zhes bya ba ni rnam par snang mdzad do / /
ma zhes bya ba ni mi bskyod pa'o / /
yo zhes bya ba ni 'od dpag tu med pa'o / /
ra zhes bya ba ni rin chen 'byung gnas so / /
pi zhes bya ba ni don yod grub pa'o / /
sgra zhes bya ba ni de bzhin gshegs pa lnga po de rnams kyis rtogs pa'o / /
phyi rol tshal du mtshon bya ba / /
zhes bya ba ni byang chub kyi sems rnam par dga' ba bor ba rig ma'i chu skyes su gnas pa de nyid dkyil 'khor gyi 'khor lo'i rang bzhin du bsams te bza' bar bya'o / /
zos nas bdag nyid dkyil 'khor 'khor lo'i gzugs su brtag par bya ba ste /
bsgom par bya ba zhes bya ba'i dgos pa'o / /
sngags kyi rgya mtsho'i pha rol son / /
grags bzang bsod nams can bzod mdzod / /
bdag nyid dran pa tsam du ni / /
ji ltar thob pa bris pa'o / /
rdo rje'i glu bshad pa zhes bya ba slob dpon sgrol ma can gyi sdes mdzad pa rdzogs so // //
rgya gar gyi mkhan po ga ya d+ha ra dang /
dge slong shAkya ye shes kyis bsgyur ba'o //
