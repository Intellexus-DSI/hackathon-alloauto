@## / /
rgya gar skad du /
lo ka nA tha sA d+ha naM /
bod skad du /
'jig rten mgon po'i sgrub thabs /
'jig rten mgon po la phyag 'tshal lo / /
'dir sngon gyi cho gas zla ba'i dkyil 'khor la bdun pa'i gsum pa'i sa bon bcu gsum pas gnon pa /
zla ba'i thig les rnam par brgyan pa /
de rnams yongs su gyur pa las dpal ldan 'jig rten mgon po zhi ba ral pa'i cod pan 'chang ba /
sku zla ba bzhin du dri ma med pa /
rgyan thams cad kyis brgyan pa /
phyag g.yon na pad+ma bsnams pa /
g.yas pa mchog sbyin pa /
phyag gnyis khu tshur bcings nas gung mo pad+ma kha ma bye ba lta bu /
pad+ma dang zla ba'i gdan la bzhugs par bsgom par bya'o / /
'di'i phyag rgyas rgyas gdab par bya'o / /
oM ma Ni pad+me hUM zhes pa yi ge 'bum du bzlas pas sdig pa thams cad dag par 'gyur ro / /
gnyis dang gsum gyis rmi lam du mthong bar 'gyur ro / /
bye ba bzlas na mtshams med pa lnga byas pas kyang 'grub par 'gyur ro / /
dpal ldan 'jig rten mgon po'i sgrub thabs rdzogs so //
[ ]
