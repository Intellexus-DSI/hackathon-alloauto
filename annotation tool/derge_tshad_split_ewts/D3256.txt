@## / /
rgya gar skad du /
a tha a ba ba dA n+ya pa ny+tsa de ba tA su shA sa naM /
bod skad du /
de nas gdams ngag gzhan gyi lha lnga legs par bsten par bya ba'o / /
de la so sor 'brang ma chen mo ser mo zhal gsum ma ste /
zhal so sor spyan gsum gsum ma /
nag mo dang dkar mo ni g.yas pa dang cig shos kyi zhal lo / /
phyag bcu las g.yas kyi phyag lnga na ni rim pa ji lta ba bzhin du ral gri dang rdo rje dang mda' dang mchog sbyin pa dang snying ga na gnas pa'i phyag gis gdugs 'dzin pa'o / /
de bzhin du g.yon pa'i phyag lnga na yang gzhu dang /
rgyal mtshan dang rin po che'i gdugs dang mdung dang dung ngo / /
dbu rgyan la ni rin chen 'byung ldan no / /
stod shag ni nag po'o / /
stod g.yogs dmar po bsnams pa'o / /
skyil krung phyed pa'i rol pas bskyod pa /
lha rdzas kyi rgyan rnams kyis kyang brgyan pa ni rdzogs so / / @# / /
rma bya chen mo'i sku mdog ljang gu zhal gcig phyag gnyis ma ste /
phyag g.yas pa dang g.yon pas ni mchog sbyin pa dang lha rdzas kyi rma bya'i mjug sgro bsnams pas kyang rdzogs pa yang yin no / /
stong chen mo rab tu 'joms ma ni snga ma nyid kho na bzhin no / /
gsang sngags rjes su 'brang ba chen mo ni zhal gcig phyag bzhi ma sku mdog nag mo ste /
g.yas pa'i phyag gnyis na ral gri dang mchog sbyin pa'o / /
g.yon pa'i phyag gnyis na ni mdung dang zhags pa ste rdzogs pa yin no / /
bsil ba'i tshal chen mo ni sku mdog dmar mo zhal gcig phyag bzhi ma ste /
g.yas pa'i phyag gnyis kyis ni ral gri dang mchog sbyin pa'o / /
g.yon pa'i phyag gnyis kyis ni mdung dang zhags pa yin no / /
yi ge gsum gyis mtshan pa'i rang gi sa bon bar du rang gi ming dang bcas pa ni che ge mo'i sngags so //
[ ]
