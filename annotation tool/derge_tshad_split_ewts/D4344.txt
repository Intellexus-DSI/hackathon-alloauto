@## / /
na mo lo ke shwa rA ya /
sngon rgya gar lho phyogs su bstan pa dar pa'i tshe /
grong khyer chen po cig na tshong dpon gyi bu su kha de bzhes bas longs spyod thams cad rang gis chud gsan nas shin tu sdug bsngal zhing yod pa na /
yul der bud med cig tshad bas thebs te tsan+dan go shir+Sha min pas gso mi nus la de yang ma rnyed de sman pa thams cad kyis bor ro / /
der tshong dpon gyi bu des dris bas tsan+dan de rnyed nas sos na bu mo ster zhes zer ro / /
der pha mes kyi yi dam go shir+Sha las byas pa'i thub pa'i sku cig yod pa bdar te nang du btang zhing phyir byugs pas sos so / /
de gnyis lhan cig gnas pa na bud med des de la 'di lta bu'i las byed pa gnyis ka dmyal bar skye'o zhes sbyos /
der tshong dpon gyi bu de de dang nye ba'i gtsug lag khang cig tu paN+Di ta cig la yi ge drug bzhus nas bud med kyis g.yog byas nas gnyis ka'i don du la bcu gnyis bsgrubs pas rmi lam du zhal gzigs te bo Ta lar 'dengs zhes gsung ngo / /
khos bdag 'gro sta slob dpon la 'dri dgos zhes byas so / /
sad pa dang slob dpon dang g.yog la dris bas de deng [(]kyi [,]gi [)]drin yin pas mi 'khrid na mi phan zhes byas pas /
yang sgrub pa yun ring du byas te bcom ldan 'das byon nas gsum char po Ta lar khrid do / /
su kha de bas smras pa /
ltos shig sngags kyi nus pa dag /
phra ba'i lha yang grub pa thob / /
bya ba thams cad yongs spongs la / /
sngags kyi bya ba sgrub bar gyis / /
zhes gsungs nas po Ta lar gshegs skad /
su kha de bas grub pa thob pa /
paN+Di ta bi na ya shrIs bsgyur ba'o // //
