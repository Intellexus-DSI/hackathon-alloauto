@## / /
rgya gar skad du /
ma hA kA la sA d+ha naM /
bod skad du /
nag po chen po'i sgrub thabs /
dpal ldan nag po chen po la phyag 'tshal lo / /
dang por re zhig sngags pas rang gi yi dam gyi lha'i rnal 'byor gyi bdag nyid bskyed nas yi ges byin gyis brlab par bya'o / /
de la rim pa 'dis so / /
nam mkha'i phyogs su paM yig yongs su gyur pa las pad+ma de'i steng du AHyig yongs su gyur pa las nyi ma'i dkyil 'khor de'i dbus su hUM yig gi sa bon yongs su gyur pa las rdo rje rtse lnga pa /
de'i lte ba la nyi ma la gnas pa'i hUM yig bltas nas de'i 'od zer gyis sngon ma bzhin du bsgrub cing sku mdog la sogs pa 'chad par 'gyur ba'i nag po chen po gdan drangs nas /
hUM yig las byung ba'i mchod pa'i lha mo rnams kyis yang dag par mchod nas /
oM AHhUM muH zhes pas gshegs su gsol lo /
de nas thams cad stong pa nyid du bsgoms pa'i sngags brjod par bya'o /
a shU n+ya tA dz+nyA na badzra sra b+hA lba A t+ma ko\u0f85haM /
phyi nas pad+ma la a yig yongs su gyur pa las zla ba /
de la zla ba la hUM yig dkar po bltas nas de yongs su gyur pa las ral gri /
de'i steng du zla ba'i dkyil 'khor la hUM yig gi sa bon gyis byin gyis brlabs la de thams cad yongs su gyur pa las /
nag po chen po sku mdog nag po dbu skra dmar ser gyen du brdzes pa /
klu brgyad kyis brgyan pa /
stag gi pags pa'i sham thabs can /
phyag bzhi pa /
phyag g.yas na ral gri dang /
mchog sbyin mdzad pa /
phyag g.yon na rtse gsum dang thod pa bsnams pa /
sems dpa'i skyil krung gis bzhugs pa /
drag po'i 'od zer can /
ljags bskyod pa /
zhal mche ba gtsigs pa /
rdo rje sems dpa'i dbu rgyan can /
nyi ma la bzhugs pa /
de lta bu'i nag po chen por bskyed nas /
snying gar nyi ma la gnas pa'i hUM yig gi 'od zer gyis sngon bzhin du nag po chen po rab tu gzhug par bya'o / /
slar yang de bzhin gshegs pa rnams gdan drangs te /
de rnams dang mA ma kI la sogs pa rnams kyi skus dbang bskur bar bsam par bya'o / /
de'i rjes su ye shes sems dpa'i sa bon gyi 'od zer las byung ba'i spyan ma la sogs pa'i lha mo rnams kyis mchod cing bstod par yang bya'o / /
bdud rtsi lnga las grub pa'i rim pa'i nyer spyod kyis de la gtor ma dbul bar bya'o / /
de la dbul ba'i sngags ni /
na maHsa mad+ha kA ya bAk+tsit+ta badzra NAM /
na mo badzra kro d+ha ya ma hA daM sh+d+hot+ka T+ka Ta b+ha ra bA ya /
a si mu sa la pa ra shu pA sha hastA ya /
oM a mr-i ta kuN+Da li kha kha khA hi khA hi /
ban+d+ha ban+d+ha /
ha na ha na /
da ha da ha /
gar+dz+dza gar+dz+dza /
bi s+pho Ta ya bi s+pho Ta ya /
ma hA ga Na pa ti dzI bi tAn+ta ka rA ya hUM /
na maHsa man+ta kA ya wAka tsit+ta badzra NAM /
oM AHhUM /
oM maM maM /
haM haM /
kaM kaM /
raM raM /
ma hA kA ya piM goD+D+ha ke sha brta d+he /
i maM bi laM /
gr-ih+Na gr-ih+Na /
gr-ih+Na pa ya gr-ih+Na pa ya /
i daM karma ku ru ku ru /
a A hUM hUM /
sarba big+h+nAM bi tsA ya kAn /
oM a kA ro mu khaM zhes pa la sogs pa ni gtor ma'i sngags so / /
oM AHmaM haM raM hUM phaT swA hA /
zhes pa ni bzlas pa'i sngags so / /
dpal ldan nag po chen po'i sgrub thabs rdzogs so // //
lha so so'i sgrub pa'i thabs rgya mtsho zhes bya ba 'di rnams ni dpal ldan sa skya'i gtsug lag khang chen por paN+Di ta chen po gau tam shrI las brgyud cing /
paN+Di ta chen po kIrti tsan+d+ra'i zhal snga nas zhus nas /
slob dpon chen po d+harma pa la rak+Shi ta'i sku skyabs dang /
dpon chen po kun dga' gzhon nu dang /
ma gcig pas sbyin bdag mdzad pa la brten nas /
de shAn+ta ri yo gi grags pa rgyal mtshan gyis /
bya lo zla ba bcu gnyis pa'i dkar po'i tshes gsum la dben gnas dam pa chu mig rdzing khar yongs su rdzogs par bsgyur ro / /
grub pa'i bla ma mkhyen dang brtse ba'i mnga' bdag rnams dang ni / /
blo gros rtsal 'byang mkhas mchog kun kyis 'bad pas rab bsgrubs pa'i / /
rin chen kun gyi 'byung gnas sgrub thabs rgya mtsho chen po 'dis / /
'gro ba kun gyi dgos 'dod re ba yid bzhin legs par 'grub par shog /
[
