@## / /
rgya gar skad du /
h+ya grI wa sA d+ha naM /
bod skad du /
rta mgrin gyi sgrub thabs /
'phags pa rta mgrin la phyag 'tshal lo / /
bde sbyin bcom ldan rta mgrin ni / /
g.yon brkyang zhabs kyis yang dag bzhugs / /
khams gsum rang bzhin gsum spyan gsum / /
de la rtag tu phyag 'tshal lo / /
dang por sngags ni rab tu brjod /
oM swa b+hA ba bi shud+d+haHsarba d+harmA swa b+hA wa bi shud+d+ho\u0f85hUM /
lan gsum brjod pas snang srid kyi / /
dngos rnams thams cad dag par bsam / /
khyad par rang lus shel sgong ltar / /
rang snying raM ser 'od 'phros pas / /
nyi dkyil steng du hrIHd+mar po / /
de las phyogs bcur 'od 'phros pas / /
zhags pa lcags kyu ltar 'phros pas / /
sangs rgyas byang chub sems dpa' dang / /
rta mgrin bla ma la sogs pa / /
mdun du spyan drangs rang snying ba / /
hrIHlas mchod pa'i lha mo ni / /
bdug spos ser mo phyag na spos / /
me tog ma ni ut+pal bsnams / /
sku ni rab tu mthing gar bzhugs / /
mar me ma ni sku mdog dmar / /
phyag na rin chen sgron ma 'dzin / /
dri chab ma ni ljang gu ste / /
lag na gser gyi bum 'dzin ma / /
zhal zas ma ni sku mdog dkar / /
lag na gser gzhong bdud rtsis gang / /
oM badzra d+hU pe AHhUM swA hA /
oM badzra puSh+pe AHhUM swA hA /
oM badzra A lo ke AHhUM swA hA /
oM badzra gad+he AHhUM swA hA /
oM badzra nai bi d+ye AHhUM swA hA /
gang yang bdag gis dus kun du / /
sdig pa bgyis par gang gyur pa / /
skrag nas rmi 'drar 'chags bgyid cing /
deng nas brtsams te 'byung mi bgyid / /
dge ba rnams la rjes yi rang / /
sangs rgyas byang chub yid kyis gzung / /
thams cad byang chub mchog tu bsngo / /
de thob lam la gnas bgyid cing / /
dam pa'i skyabs gsum la skyabs mchi / /
de rjes tshangs pa'i gnas bzhi bsgom / /
oM shU n+ya tA dz+nyA na badzra swa b+hA ba At+ma ko\u0f85haM /
lan gsum brjod bya ting 'dzin gyis / /
chos ni thams cad stong par bsam / /
de yi ngang las mkha' dkyil du / /
raM ser 'od 'phros nyi dkyil du / /
de steng yi ge hUM las ni / /
'phros 'dus rdo rje rtse lnga pa / /
rdo rje ra bas gzhi gur / /
de yi dbus su nyi dkyil 'khor / /
de steng yi ge b+h+rUM dkar bsam / /
de las 'od zer byung bas ni / /
shar dang lho dang nub dang byang / /
dung dang bai DUr+ya dang shel / /
gser las grub pa'i rim pa bzhin / /
gru bzhi pa la sgo bzhi pa / /
gser gyi ka ba brgyad kyis bteg /
rin chen du mas steng ni phub / /
rin chen du ma 'phyang ba'o / /
yang na thod pa'i gzhal yas khang / /
stong gsum stong chen rgya khyon tsam / /
steng ni zhing gis rab tu bkab / /
gru bzhi pa ni rab tu bkod / /
seng ldeng ka ba brgyad ni gnas / /
thod pa brgyad kyis ka zhu brgyan / /
phyi dang nang ni rab tu gsal / /
rang ni raM ser gcig tu bsgom / /
raM las 'od zer 'phros 'dus pas /
nyi dkyil steng du hrIHdmar po / /
de las 'od 'phros sems can gyi / /
don byas 'phags pa mchod nas ni / /
slar yang 'od ni hrIHla thim / /
de nyid zhu bas thog ma nas / /
bsags pa'i sgrib gnyis ye shes kyi / /
mes ni rab tu bsregs par bsam / /
ye shes me las 'od 'phros 'dus / /
sngar bzhin rab tu bsgom par bya / /
rang ni bcom ldan dpal rta mgrin / /
dbu gsum phyag drug sku mdog dmar / /
dbus dang g.yas dang g.yon dang ni / /
dmar dang dkar dang nag po yi / /
spyan gsum dbu steng rta mgo can / /
ljang gu gsum ni rab tu 'thon / /
tshems gtsigs zhal nas 'brug ni sgrogs / /
thod skam thod byas thod rlon brgyan / /
yan lag brang 'gros rab tu brgyan / /
stag gi sham thabs glang lpags gyon / /
phyag g.yas rdo rje g.yon na khrab / /
g.yas kyi gnyis pas gser zhags bsnams / /
g.yas kyi tha ma seng ldeng dbyug /
g.yon gyi gnyis pas ral gri 'dzin / /
g.yon gyi tha ma sor mo las / /
bya khyung bye ba bye ba 'gyed / /
zhabs ni drug gis klu rnams mnan / /
bskal pa'i me ltar dbus na bzhugs / /
spyi bo mgrin pa snying ga ru / /
oM AHhUM dkar dmar dang gnag /
snying ga'i rdo rje rtse lnga las / /
'od zer kha dog lnga 'phros pas / /
rnam snang mi 'khrugs rin 'byung dang / /
tshe dpag med dang don yod grub / /
mdun gyi mkha' la spyan drangs la / /
oM dang hUM dang trAM hrIHa / /
spyi bo dpral ba rna ba g.yas / /
ltag pa rna ba g.yon pa ru /
bdud rtsi'i bum pas dbang bskur bsam / /
snying ga'i rdo rje rgya gram las / /
lcags kyu lta bu'i 'od 'phros pas / /
ye nas grub pa'i rta mgrin ni / /
nyi dkyil bzhugs pas spyan drangs la / /
rgya gram ljang las 'od 'phros pas / /
lha mo lngas ni mchod pa 'bul / /
rgya gram de yi chang pa la / /
dzaHhUM baM hoHrab tu gsal / /
dzaHlas rta mgrin spyan drang bya / /
hUM gis rab tu gzhug par bya / /
baM gis rab tu bcing bar bya / /
hoHsa ni de la gzhug par bya /
bsgom pas dub par gyur na ni / /
bzlas pa yang ni brjod bya ste / /
a tshar ka tshar bkod byas la / /
sde tshan dang po'i bcu gnyis pa / /
sde tshan lnga pa'i lnga pas brgyan / /
de nyid kyis ni gsum pa bzung / /
sde tshan gsum pa'i gsum pa blang / /
sde tshan bdun pa'i gnyis par sbyar / /
sde tshan gnyis pa'i dang po blang / /
sde tshan dang po'i bcu gnyis pa / /
sde tshan bdun pa'i gnyis pa sbyar / /
sde tshan bzhi pa'i dang po bzung / /
drod kyi yi ge bzhi pa blang / /
mthar gnas pa yi dang po bzung / /
sde tshan gnyis pa'i gsum pa blang / /
mthar gnas yi ge gnyis pa sbyar / /
sde tshan dang po'i gsum pas brgyan / /
mthar gnas bzhi po gzung bar bya / /
drod kyi bzhi ba blang byas la / /
sde tshan dang po'i lnga pa sbyar / /
mthar gnas gsum pa blang byas la / /
sde tshan dang po'i lnga pa sbyin / /
lan gnyis su ni brjod par bya / /
drod kyi bzhi pa gzung byas la / /
sde tshan dang po'i drug pa sbyar / /
sde tshan lnga pa'i lnga pa sbyin / /
sde tshan lnga pa'i gnyis pa blang / /
sde tshan gsum pa'i dang po sbyin / /
sa bon yi ge 'od 'phros pas / /
nam mkha'i mtha' gtugs rta mgrin du / /
bzlas pas dub na ye shes ni / /
sems dpa' mdun du spyan drangs la / /
lha mo lngas ni sngar bzhin du / /
yi ge brgya pa brjod par bya / /
de rjes bstod pa yang ni brjod / /
gshegs phyir dzaHdzaHlan gsum brjod / /
rang ni rta mgrin bsgoms pa yis / /
snying gar nyi ma'i dkyil 'khor du / /
hrIHd+mar po las phyogs bcu ru / /
phyi nang snod bcud 'od zhu bas / /
thams cad rta mgrin rang bzhin du / /
'od ni rang gi lus la bsdu / /
dam tshig ye shes sems dpa' la / /
de ni hrIHla rab tu bsdu / /
de ni dkar la yungs kar tsam / /
de ni rab tu dmigs mi bya / /
gsal la mi rtog gcig tu bsam / /
lha yi bu dang lha klu dang / /
bdag gzhan sdug bsngal zhi ba dang / /
bgegs rigs gzhan ni 'dul ba dang / /
lha 'dre ma rungs 'dul ba dang / /
lha 'dre mthu chen klu ma rungs / /
ser ba bsrung bar 'dod pa yis / /
yungs kar brgya rtsa brgyad du bzlas / /
gtor ma gtong bar 'dod pa yis / /
rang ni yi dam lha ru gnas / /
snying gar hrIHd+mar phyogs bcu yi / /
'od 'phros sems can rta mgrin bsgom / /
gtor ma'i steng du spyan drangs la / /
gtor steng baM dmar po ni bsam / /
de las 'od 'phros baM la thim / /
gtor ma rnam par dag bya'i phyir / /
sarba ka ri lan bdun brjod / /
de nyid bdud rtsir bya ba'i phyir / /
na maHsarba tathA ga ta a ba lo ki te /
oM saM b+ha ra saM b+ha ra hUM /
nyi shu rtsa gcig ces brjod la / /
yang na lan bdun tshan bzhi brjod / /
'jig rten pa dang 'jig rten las 'das pa'i dpal rta mgrin gyi sgrub thabs /
slob dpon nA gA rdzu nas mdzad pa rdzogs so // //
dge slong ba ris bsgyur ba'o //
[ ]
