@## / /
rgya gar skad du /
a shwa ka kan tA mA rI ts+yai sA d+ha naM /
bod skad du /
mya ngan med pa'i shing gi 'od zer can gyi sgrub thabs /
'phags ma 'od zer can la phyag 'tshal lo / /
sngon du bstan pa'i cho ga stong pa nyid du bsgoms pa'i rjes su zla ba la maM yig ser po las byung ba'i mya ngan med pa'i shing gi steng du maM yongs su gyur pa las 'od zer can ser mo zhal gcig phyag gnyis ma /
rnam par snang mdzad mgon pos dbu rgyan du byas pa /
gser lta bu'i phag pa'i rgyab tu sna tshogs pad+ma dang zla ba la 'gying bag dang bcas pas steng du bzhugs pa'o / /
mya ngan med pa'i sdong po yal ga phyag g.yon pas bzung ba'o / /
phyag g.yas pas mchog sbyin pa /
do shal la sogs pas brgyan pa'i sku lang tsho dar la bab pa mdzes ma 'di lta bur bsams nas /
snying ga'i maM gi sa bon las spros pa'i 'od zer gyis phag gi rnam pas gdug pa can thams cad brlag ste //
sems can mang po'i don sna tshogs byas nas so / /
oM mA rI ts+yai mAM swA hA /
zhes bya ba'i sngags bzlas par bya'o / /
mya ngan med pa'i shing gi rtsa ba'i 'od zer can gyi sgrub pa'i thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur ba'o //
[ ]
