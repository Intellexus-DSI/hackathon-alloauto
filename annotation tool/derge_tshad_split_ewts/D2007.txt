@## / /
rgya gar skad du /
shri badzra b+hai ra ba pA ni na a pa na shud+d+ha nA ma /
bod skad du /
dpal rdo rje 'jigs byed kyi phyag mtshan gyi rnam par dag pa zhes bya ba /
bcom ldan 'das 'jig rten dbang phyug seng ge'i sgra la phyag 'tshal lo / /
ma rig pa gcod pas gri gug /
gzung 'dzin gyi rnam par rtog pa 'joms pas rdo rje rtse gcig pa /
dran pa'i nyon mongs pa 'joms par byed pas gtun shing /
sred pa gcod par byed pas chu gri'o / /
lus ngag gi nyes pa 'joms pas rdo rje rtse gcig pa'o / /
phrag dog 'joms pas sta re'o / /
lta ba ngan pa 'joms pas mdung ngo / /
dbang gi las byed pas mda' 'o / /
'gugs pas lcags kyu'o / /
las kyi sgrib pa 'joms par byed pas dbyug to'o / /
kha T+wAM ga ni byang chub sems kyi ngo bo nyid do / /
shes bya'i sgrib pa gcod pa ni 'khor lo'o / /
ye shes lnga ro ma nyams par gyur pas bdag nyid rdo rje'o / /
mi shes pa'i sgrib pa 'joms pas rdo rje tho ba'o / /
ral gri'i dngos grub ster bas na ral gri'o / /
mchog tu dga' ba'i sgras sangs rgyas thams cad yang dag par bskul bas cang te'u'o / /
bde ba chen po dang snying rje chen po'i rang bzhin ni sna tshogs kyis bkang ba'i thod pa'o / /
sgrib pa thams cad 'joms pas tshangs pa'i mgo bo'o / /
bdud las rgyal ba'i rang bzhin gyi phub po / /
sems can thams cad dang chos thams cad du rtogs pa'i rang bzhin med pas rkang pa'o / /
yang dag pa'i ye shes 'ching bas zhags pa'o / /
'jig rten gsum las rgyal bas na gzhu'o / /
stong pa nyid kyis na rgyu ma'o / /
shes rab kyi pha rol tu phyin pa ni dril bu'o / /
chos thams cad byed pa po nyid kyis lag pa'o / /
chos thams cad bdag med pa nyid kyis na dur khrod kyi ras so / /
chos thams cad stong pa nyid kyis phug pa nyid kyis skyes bu gsal shing la btsugs pa'o / /
chos thams cad 'od gsal ba nyid kyis na me thab bo / /
dam tshig dag pa nyid kyis na thod pa btung bas bkang ba'o / /
bdud rnams bsdigs pa nyid kyis sdigs mdzub bo / /
sku gsung thugs rnams ro gcig pa nyid kyis 'phan rtse gsum pa'o / /
chos thams cad 'od gsal sgyu ma lta bu nyid kyis na rlung gis bskyod pa'i ba dan no / /
rmongs pa'i glang po dral bas na /
glang po'i pags pa'o / /
zhabs g.yas kyi gdan brgyad ni dngos grub chen po brgyad rnam par dag pa'o / /
mig sman ri lu /
ral gri gser 'gyur /
bcud len rkang byug /
so 'og /
phyag rgya chen po'o / /
zhabs g.yon rnams kyi gdan ni bya rgod la sogs pa brgyad ni dbang phyug brgyad rnam par dag pa ste /
'dod pa rmongs pa / /
khro ba ser sna /
'jigs pa grags gtsang smre /
ngo tsha ba phra ma /
khams gsum gyi mnga' bdag nyid kyis ma he'i gdong pa can no / /
rwa gnyis kyis bden pa gnyis rnam par dag pa'o / /
mkhas pa chen po ta thA ga ta rak+Shi tas mdzad pa'o / /
u to bo pa ti dang /
bod kyi lo tsA ba mal gyo blo gros kyis bsgyur ba rdzogs so // //
