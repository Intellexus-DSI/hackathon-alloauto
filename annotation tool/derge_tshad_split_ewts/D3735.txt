@## / /
dang por bdag nyid yi dam gyi lhar bskyed la /
bcom ldan 'das rnam thos sras seng ge la bcibs pa /
mdog ser po lag na rin po che'i rgyal mtshan 'bar ba thogs pa / /
gnod sbyin gyi bdag po brgyad kyis bskor ba /
mdun na rmugs 'dzin rin po che thogs pa ser po /
g.yas su gang ba bzang po bum pa thogs pa ser po /
rgyab tu nor bu bzang po rin po che 'bar ba thogs pa dkar po /
g.yon du rta bdag ku be ra lag na ral gri thogs pa nag po gos sngon po can /
mtshams bzhir yang dag shes ser po lag na ral gri thogs pa /
'brog gnas lag na mdung thogs pa nag po /
lngas rtsen ser skya lag na khang bu brtsegs pa bsnams pa /
pi tsi kuN+Da li lag na ral gri dang phub thogs pa dkar po de rnams rta la chibs pa /
'khor gnod sbyin bye bas bskor ba /
lag na mtshon cha 'phyar ba bsams te /
gu gul gyi dud pa'am /
'bras kyi phye'i dud pa btang la /
dung dang rnga brdungs te spyan drang bar bya'o / /
oM bai shra ba Na sa pa ri bA ra badzra sa ma ya dzaHhUM baM hoH /
oM bai swA hA /
de mdun du byon pa'i rtags snying 'dar ba dang /
mgo sbrid pa dang /
grogs la babs pa dang /
mthong ba na bdug pa dang /
me tog dang /
gtor ma byin la phrin las bcol nas gshegs su gsol bar bya'o / /
sgron ma'i phyag rgya bcas la / /
oM swa b+hA ba bi shud+d+haHsarba d+harmAHswa b+hA ba bi shud+d+honya haM zhes brjod pas stong par bsam /
de la gtor ma'i snod rin po che'i khang bu brtsegs pa dpag tshad kyi tshad tsam bsams la /
de'i nang du lha'i zhal zas ro brgya bsams te /
oM AHhUM gsum gyis byin gyis brlabs la /
oM a kA ro zhes bya ba'i sngags lan bdun bzlas la /
kha dog bzang po'i 'od dang bcas pa bsam par bya'o / /
de la bsngo ba ni /
oM bai shra wa Na ye srA hA /
oM dzaM b+ha la yi swA hA /
oM pu rna b+ha dra ye swA hA /
oM ma N-i b+ha dra ye swA hA /
oM ku be ra ye swA hA /
oM saM pra dza na ye swA hA /
oM gu h+yasta na ye swA hA /
oM pany+tsi ka ye swA hA /
oM pi tsi kuN+Da li ye swA hA /
de rnams la zhi rgyas dbang dang mngon spyod kyi phrin las bcol la /
snying ga'i lcags kyu dgrol /
oM bai zhes yi ge sum cu rtsa gnyis kyi tshad du gdon /
nir ba tsa na bsreg pa bslab /
bar bar du gtor ma rgya chen po gtang /
bai shra wa Na'i rtogs pa rdzogs so // //
bstod pa ni /
byang phyogs skyong ba'i rgyal chen rnam thos sras / /
gtor ma phul ba 'di dag bzhes su gsol / /
'jig rten skyong ba grags dang ldan / /
sde po che la stobs po che / /
pha rol dgra rnams 'joms par byed / /
gzhan gyis mi thub drag shul che / /
rdzu 'phrul ldan zhing 'od dang ldan / /
kha dog ldan zhing grags dang ldan / /
bdag nyid chen po de dag la / /
mchod cing bstod de phyag kyang 'tshal / /
byang phyogs skyong ba'i rgyal chen rnam thos sras / /
phyag na rdo rje'i bka' nyan dam tshig can / /
rig pas byin rlabs nam mkha'i mthas klas pa'i / /
'dod yon lnga bcas gtor ma phul ba bzhes / /
sras dang btsun mo gnyen dang dmag dpung bcas / /
'di dag dgongs shing 'go bar gyur nas kyang / /
sngon gyi thugs dam phrin las ma bsnyel bar / /
bdag gi phrin las 'bras bu yod par mdzod //
