@## / /
rgya gar skad du /
eka dzA TI sA d+ha naM /
bod skad du /
ral pa gcig ma'i sgrub thabs /
'phags ma e ka dzA TI la phyag 'tshal lo / /
oM AHhUM oM badzra yo gi nI pra tIts+tsha maM ba liM hrIM hUM ha ha ha ha he he haM haHphaT ma ma shAn+tiM ku ru swAhA /
oM AHralI haM zhes pa la sogs pa brjod par bya'o / /
de nas rab tu bshad bya ba / /
phyag gnyis ral gcig sgrub pa'i thabs / /
ral gcig kham pa gyen brdzes pa'i / /
lha mo gri gug thod pa bsnams / /
de bzhin lha mo phyag bzhi ma / /
rtog par yang ni bdag gis bshad / /
mda' dang ral gri g.yas na bsnams / /
g.yon na gzhu dang thod pa ste / /
de bzhin du ni phyag brgyad kyang / /
rim gyur bdag gis bshad par bya / /
g.yas na ral gri mda' dang ni / /
rdo rje gri gug de bzhin du / /
g.yon na ut+pal gzhu dang ni / /
sta gri dang ni thod pa bsnams / /
sku mdog nag mo dang ldan ma / /
stag lpags sham thabs kun nas mnabs / /
zhal gcig spyan ni gsum pa ste / /
ral pa kham pa gyen du brdzes / /
drag mo kun nas lto ba 'phyang / /
g.yon brkyang zhabs kyis yang dag gnas / /
khro ba dang bcas zhal gtsigs shing / /
mgo bo'i phreng ba 'phyang ba can / /
ro la gnas shing 'jigs chen mo / /
mi bskyod pa yis dbu la brgyan / /
lang tsho gzhon zhing phun sum tshogs / /
mi bzad gad rgyangs 'phro ba can / /
TAM yig sa bon las byung ba / /
de ma thag rkyen byed pa can / /
sna tshogs pad+ma'i steng du ni / /
rab tu 'bad pas nyi ma bsam / /
hrIM trIM hUM phaT /
mkhas pas ral gri'i gnas su ni / /
rus pa'i phreng ba bsam par bya / /
ji ltar sngon gsungs rim pa yis / /
sngags mchog yang dag bzlas par bya / /
bsgom pa'i stobs ni rdzogs pa na / /
rnal 'byor snyan ngag chen por 'gyur / /
'bum phrag gcig gi bzlas pa yis / /
'jam dbyangs dang mtshungs thob par 'gyur / /
sgrol ma'i sgrub thabs brtsams pa yis / /
bdag gis bsod nams gang bsgrubs des / /
srog chags skye bo ma lus pa / /
sgrol ma dang ni mtshungs par shog /
ral pa gcig ma'i sgrub thabs rdzogs so //
[ ]
