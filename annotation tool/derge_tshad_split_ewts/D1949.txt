#
]@## / /
rgya gar skad du /
daN+Da d+h+r-ika bi dA ra ya mA ri sA d+ha naM nA ma /
bod skad du /
dbyug pa gshin rje gshed rnam par 'joms pa zhes bya ba'i sgrub thabs /
dpal rdo rje sems dpa' la phyag 'tshal lo / /
thugs kyi de nyid gtso dang mtshungs pa yi / /
lha ni bdud dgra dbyug pa gshin rje gshed / /
las rnams thams cad mthar mdzad la btud de / /
mchog gi dngos grub bsgrub phyir bshad par bya / /
rang lus phyag rgya chen por dran / /
theg pa chen po'i blor byas nas / /
bla ma rje btsun rnams la ni / /
bsod nams tshogs rab bsag par bya / /
gnyis med sangs rgyas gnyis su med / /
rkyen skyes chos kun chu zla 'dra / /
de nyid skye med shes bya'i phyir / /
dag pa'i sngags kyis bskul la bsgom / /
chad med rgyun chad med pa'i sems / /
nam mkha'i thigs pa de nyid las / /
srung ba'i 'khor lo gdan bsams te / /
dza las dbyug pa dkar dang sku / /
rtsa zhal dkar la sngo dmar zhal / /
rang gi rig mar mtshungs pa'i lus / /
gri gug dbyug pa ral gri dang / /
thod pa 'khor lo chu skyes 'dzin / /
g.yas bskum g.yon brkyang ba yi zhabs / /
chu skyes 'od zer rnon po mnan / /
mi mgo'i phreng dpyangs stag lpags mnabs / /
klu dang rus rgyan dbus mdzes pa / /
bskyed la lus ngag yid gsum dang / /
skye mched rnams la 'dis byin brlab / /
oM AHhUM /
k+ShiM dziM kha~M ga~M ka~M sa~M / /
dbang bskur cod pan mi bskyod bsam /
dzaHhUM baM hoHsa byin gyis brlab / /
byang chub sems kyi sprul pas mchod / /
de nas rdo rje dril ldan pas / /
bstod pa'i rgyal po brjod par bya / /
sangs rgyas rdo rje kun du bzang / /
mnyam pa'i rdo rje mi bskyod pa / /
rdo rje gsang ba dbyings chen po / /
ye shes rdo rje phyag 'tshal bstod / /
yig 'bru gsum gyis byin brlabs pa'i / /
bdud rtsi rdo rje lce yis myang / /
spro dang bsdu ba byas nas kyang / /
gsang sngags khri ru bzlas pa bya / /
oM badzra daN+Da d+h+r-ika hU~M hU~M hU~M phaT phaT swA hA /
sa chu me rlung 'byung ba'i rim / /
ye shes thig ler byas nas kyang / /
gzugs ni sgra nyid rang bzhin dag /
bdag med snying po bsgom par bya / /
ma rig mun pa 'joms byed sgron ma'i mchog /
bdud dgra khro bo'i rgyal po'i sgrub thabs 'dis / /
'gro ba'i 'jigs chen nges dgra bcom nas kyang / /
thams cad gshin rje gshed po nyid mtshungs shog /
dbyug pa gshin rje gshed rnam par 'joms pa zhes bya ba'i sgrub thabs /
slob dpon chen po dI paM ka ras mdzad pa rdzogs so // //
rnal 'byor pa pradz+nyA shrI dz+nyA na kIrtis rang 'gyur du mdzad pa'o //
[
