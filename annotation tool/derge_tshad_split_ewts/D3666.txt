@## / /
rgya gar skad du /
A yuR+War+d+ha ni bid+hiH /
bod skad du /
tshe 'phel ba'i cho ga /
rje btsun ma 'phags ma sgrol ma la phyag 'tshal lo / /
sngon du gsungs pa'i rim pas sgrol ma dkar mo zhal gcig pa phyag gnyis pa /
skyil mo krung du bzhugs par bsgoms te /
thugs kar zla ba'i dkyil 'khor gyi steng du sa bon gyi yi ge blta'o / /
de la 'od 'phros pas mdun gyi nam mkha' la mgon po tshe dpag tu med pa sku mdog dkar po mnyam gzhag gi phyag rgya can yum dang bcas pa /
phyag gi steng na rin po che'i bum pa can gyi mdun du mi bskyod pa sngon po g.yas pa sa gnon /
g.yon rin po che'i bum pa can gyis yum la 'khyud pa /
g.yas su rin 'byung gser btso ma'i mdog can phyag g.yas mchog sbyin /
g.yon ni snga ma'i tshul dang mtshungs so / /
rgyab tu rnam snang dmar po /
g.yas byang chub mchog gi phyag rgya can /
g.yon du don yod grub pa ljang gu skyabs sbyin gyi phyag rgya can te rigs lnga dang /
yum thams cad ni rang snang gi yum mo / /
de dag la byang chub sems dpa'i tshogs dpag tu med pas bskor bar dmigs te /
skyabs 'gro la sogs pa tshul bzhin du bya'o / /
tshe 'phel bar gsol ba gdab pa ni /
oM na mo b+ha ga wa te a mi tA b+hA wa ti ta thA ga ta /
sarba bud+d+ha bo d+hi sa twa s+ya a haM A yuR+War+d+ha ni /
prA Na war+d+ha ni /
dzI ba war+d+ha ni /
a d+hiSh+ThA na a d+hiSh+Thi te swA hA /
zhes pa dang /
snang ba mtha' yas la sogs pa yab rnams kyis so so'i yum la bskul te tshe'i dngos grub brtan par byas nas /
bdag nyid la dbang bskur ba'i sbyor ba la zhugs te 'dug par bsam /
bdag nyid kyang spyi bo tshangs pa'i bu ga kha phye ste snying ga'i chu skyes la gnas pa'i 'byung ba bzhi'i rtsa kha phye ste /
rtsa thams cad so sor kha phye bar bsam /
de nas de bzhin gshegs pa thams cad kyis bdag la 'chi med kyi dbang bskur te /
ye shes kyi bdud rtsi'i rgyun tshangs pa'i bu ga nas blugs pas rtsa thams cad khengs pa dang /
khyad par du chu skyes kyi rtsa lnga gang bas srog 'dzin pa rnal du tshud de 'chi ba med par bsam zhing sngags 'di nyer gcig bzlas so / /
oM tA re tut+tA re tu re A yuR+War+d+ha ka d+ha b+h+yaHswA hA /
zhes pas de bzhin gshegs pa rnams snang ba mtha' yas la 'dus te /
de dbu rgyan gyi tshul du bdag gi spyi bor byon pas tshe brtan par 'gyur ro / /
gzhan rnams gshegs su gsol /
des skyo nas ldang bar 'dod na mi dmigs pas zin pa'i dge ba bsngo'o / /
snga ma ltar thun bzhi la sogs pa bsgoms na zla ba drug gis 'chi ba med pa'i dngos grub tu 'gyur ro / /
gzhan yang ci rigs pas kyang 'phel lo / /
sgrol ma tshe spel ba zhes bya ba'i rig pa /
slob dpon tsan+d+ra go mis mdzad pa rdzogs so // //
ma hA paN+Di ta rat+na rak+Shi ta'i zhal snga nas /
lo tsA ba zhang grub pa dpal bzang pos bsgyur ba'o //
[ ]
