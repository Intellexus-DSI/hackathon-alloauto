@## / /
rgya gar skad du /
tsaN+Da ma hA ro Sha Na sA d+ha naM /
bod skad du /
gtum po chen po'i sgrub pa'i thabs /
bcom ldan 'das gtum po chen po la phyag 'tshal lo / /
sngon du gsungs pa'i cho gas stong pa nyid bsgoms pa'i rjes su pad+ma dkar po'i steng na nyi ma la hUM yig nag po de yongs su gyur pa las bcom ldan 'das gtum po chen po khros pa /
zar ma'i me tog lta bu /
ming gzhan gyis mi g.yo ba zhal gcig phyag gnyis pa /
mi g.yo ba mi mnyam pa'i spyan /
mche ba gtsigs pa /
mi bzad pa'i zhal chen po /
rin po che'i dbu rgyan can mche bas ma mchu mnan pa /
mgo bo'i phreng ba'i dbu rgyan can /
spyan gnyis dkar zhing dmar ba /
g.yas na ral gri 'dzin pa /
g.yon pa'i phyag gis zhags pa dang sdigs mdzub thugs kar bsnams pa'o / /
sbrul dkar po mchod phyir thogs pa /
stag gi pags pa'i sham thabs can rin po che sna tshogs kyis rnam par spras pa /
zhabs g.yon pas la ma reg pa /
zhabs g.yas pa cung zhig bteg pa /
nyi ma'i 'od kyi phreng ba can gyi bdag nyid rnam par bsam par bya'o / /
dam tshig sems dpa' dang ye shes sems dpa' bsgom pa sngon du 'gro bas mi bskyod pas dbu brgyan par bsam par bya'o / /
de nas bzlas pa ni oM tsaN+Da ma hA ro Sha Na hUM phaT /
gtum po chen po'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur cing zhus pa'o //
[ ]
