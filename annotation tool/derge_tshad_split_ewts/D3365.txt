@## / /
rgya gar skad du /
Ar+ya dzAng+ga lI sA d+ha naM /
bod skad du /
'phags ma dug sel ba'i sgrub thabs /
'phags ma dug sel ma la phyag 'tshal lo / /
sngon du bstan pa'i cho ga nyid / /
rang snying dmar po dkyil 'khor la / /
dzAM gi ye shes las rdzogs pa'i / /
dug sel zhes pa'i rig ma ni / /
ser po'i gdengs ka bdun gdengs shing / /
'bar zhing g.yo ba'i nor bus brgyan / /
zhal gsum dang ni spyan gsum ste / /
gzhon nu ma yi phyag gsum 'bar / /
khros pa dang bcas dgod pa nyid / /
sbrul gyi rgyan gyis ske rags byas / /
phyag drug rol pas gnon pa ste / /
mi bskyod dbu la nye bar bzhugs / /
g.yas kyi phyag na rdo rje ste / /
gnyis pa dag ni ral gri 'phyar / /
gsum pa gar tshul mda' bsnams pa / /
g.yon na sdigs mdzub zhags pa ste / /
gnyis pa dag ni me tog go / /
gsum pa'i phyag na gzhu bsnams so / /
me tog gis brgyan ska rags te / /
pad+ma'i gdan gnas gser gyi mdog /
'od ni dmar po'i dkyil 'khor ro / /
dbang po'i gzhu ni 'phro zhing sbrul / /
'bar bas yongs bskor gos kyis g.yogs / /
sangs rgyas gzugs ni 'phro ba ste / /
zla bum rang gi phyag na'o / /
dug gis brgyal ba dbang bskur zhing / /
dzAM gis kha ni brgyan par bsgoms / /
dug ni med na sku gsum gyis / /
dug sel rtag tu bsgom par bya / /
de ltar 'di yis bsgoms bzhin pa / /
ring po mi thogs byang chub 'thob / /
lag pa gnyis kyis sbrul gyi gdengs ka'i rnam pa yis /
spyi bor gdengs ka gdugs lta bur byas pa ni dug sel ma'i phyag rgya ste /
bzlas pa bya'o / /
oM na maHsha ba ra ku mA rI ye tsur tsa tsA la ya tsur tsA la ya /
saM g+ha Ta ni mat+ta ma taM gi a hang bid+b+he a he /
aM dzaHswA hA /
'phags pa dug sel ma'i sgrub thabs rdzogs so
