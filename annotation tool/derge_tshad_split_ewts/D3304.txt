@## / /
rgya gar skad du /
ma hA kA la sA d+ha naM /
bod skad du /
mgon po nag po'i sgrub thabs /
de kho na bzhin du sngar bshad pa'i rim pas /
stong pa nyid bsgoms pa'i rjes thogs la /
sna tshogs pad+ma dang nyi ma la yi ge hUM gi de kho na nyid kha dog nag po yongs su rdzogs pa las /
dpal dang ldan pa'i rje btsun mgon po nag po ste /
zhal gcig phyag gnyis pa /
sku mdog nag po /
spyan gsum pa /
'bar ba chen po gri gug dang thod pa phyag g.yas pa dang g.yon pas 'dzin pa /
mgo bo'i phreng bas rgyan du byas pa /
skra kham pa gyen la 'phyur ba /
sku la do shal dang ldan pa /
mche ba 'jigs pa dang /
yan lag thams cad la 'jigs pa chen po dang ldan pa'i lto 'phyes brgyan pa /
sku bong thung ba /
zhal nas khrag 'dzag par gyur par bdag nyid skad cig gis rnam par rdzogs par byas la /
sngags bzlas par bya ba'o / /
de la sngags ni 'di yin te /
oM shI ma hA kA la hUM hUM phaT phaT swA hA /
dug dang khrag dang /
ra son yungs kar gyis mgon po nag po la bdug pa phul la /
dza phu li sha dang /
chang dang /
me tog dang /
byugs pa dang /
lcags kyu lnga dang /
bdud rtsi rnams kyis mgon po nag po la gtor ma dbul bar bya'o / /
sngags ni 'di yin te /
oM shI ma kA lA ya shA sa nA u pa hA ri Ne e Sha a pa sh+tsi ma kA ko a yaM i daM /
rat+na tra yA ya a pa kA ri NaM ya di pra ti dz+nya smar si ta dA i daM /
duSh+TAM kha kha khA hi khA hi mA ra mA ra gr-ih+Na grih+Na /
ban+d+ha ban+d+ha /
ha na ha na da ha da ha pa tsa pa tsa di na me ke na mAr ya hUM hUM phaT phaT /
'di la mngon spyod ni 'di yin te /
tshwa ba gsum gyis bsgrub bya'i gzugs brnyan byas la /
lus tsher mas gang bar byas te /
dug dang skye tshes cho ga bzhin du bris la /
me la gang gi ming nas bsros pa de ni de'i skad cig la mi mthong bar 'gyur ro / /
slob dpon la ni rtag tu zhe sdang gang / /
dkon mchog gsum ni spong bar byed gang dang / /
sems can du ma gtso bar byed pa rnams / /
mgon po nag pos za bar byed pa yin / /
de lus sha ni gcod par byed pa dang / /
khrag kyang 'thung bar byed dang de bzhin du / /
mgo po la ni rnam par gnas byas nas / /
til tsam du ni gcod par byed pa yin / /
zhes bya ba la sogs pa rgya cher go bar bya ba yin no / /
dpal dang ldan pa'i mgon po nag po'i sgrub thabs yongs su rdzogs so // //
baN+Da ta a b+ha ya la sogs pa las dge slong tshul khrims rgyal mtshan gyis bsgyur ba'o // //
snying po rtog mkhas dag gis 'gal med chos kyang 'gal bar rtogs pa'i 'gro don bstan 'jug rim par bca' ba mdzad mod kyi / /
bag yangs 'gyur dang theg mchog dus 'dir rgyud bzhi'i snying khu mchog dang mchog min dngos grub rnams ni sgrub byed sgrub pa'i thabs / /
pa tshab tshul khrims rgyal mtshan gyis bsgyur dge ba skyon bral des ni skye dgu chos mchog snod dang brtson ldan 'bras thob shog /
dang por bdag sogs sgrib zad sngags pa'i chos ldan skad thabs gang gis 'dul bas rtag tu chos ni ston gyur cig /
mos pa'i khyad par gyis rgya gar na sgrub thabs bsdus pa 'ga' zhig srid na yang gzhung snyan dngags dang ldan pas saM skr-i ta mchog tu gyur cing don bzang la gdams ngag che ba rnams bsdebs pa /
a b+ha yA kA ra'i phyag dpe las paN+Di ta chen po de dag dang /
pa tshab kyi rigs su skyes pa'i dge slong tshul khrims rgyal mtshan gyis sngon gyi khrims las ma 'das par bsgyur ba'i tshad du bsgyur ba'o //
[ ]
