@## / /
rgya gar skad du /
ku ru kul+lA sA d+ha naM /
bod skad du /
ku ru kul+la'i sgrub thabs /
ku ru kul+le la phyag 'tshal lo / /
dang por sngags pas bde ba'i stan la nye bar gnas la /
snying ga'i sa bon gyi 'od zer gyis mdun du bcom ldan 'das ma sangs rgyas dang byang chub sems dpa' rnams kyang spyan drangs te legs par mchod la skyabs su 'gro ba la sogs pa rnams bya ba'o / /
de nas stong pa nyid du mos par byas te /
sngags kyis kyang byin gyis brlabs la /
yi ge aM las yang dag par byung ba'i zla ba'i dkyil 'khor la yi ge ta~M 'od zer gyi phreng ba dang ldan par rnam par bsams te /
de dag yongs su gyur pa las bcom ldan 'das ma ku ru kul+ler ba blta bar bya ba ni pad+ma dang nyi ma dmar po'i gdan la rdo rje'i skyil mo krung gis bzhugs pa /
phyag drug ma /
g.yas pa dang g.yon pa'i phyag dang po gnyis ni khams gsum rnam par rgyal ba'i phyag rgya mdzad pa /
g.yas dang g.yon pa'i phyag gnyis pa dag gis ni lcags kyu dang /
ut+pal dmar po bsams pa'o / /
phyag lhag ma gnyis kyis ni mda' gzhu rna ba'i drung du 'gengs par mdzad pa /
na bza' dmar po bsnams pa /
dbu rgyan la de bzhin gshegs pa lnga ste /
bsgrub bya'i snying ga'i ut+pal dmar po'i lte ba'i zla ba'i dkyil 'khor la yi ge tA~M dmar po rnam par bsgoms la /
rlung gi dkyil 'khor la bskyon zhing snying lcags kyus phug la bkug ste /
de'i snying la nye bar zhugs la ut+pal dmar po'i mda' mde'us bsgrub bya yang dang yang du phug cing sngags bzlas par bya ba'o / /
de la sngags ni 'di yin te /
oM ku ru kul+le hrIHche ge mo bdag gi dbang du sgrubs hoHswA hA /
de nas rnam par myos shing dbang du gyur pas rkang pa gnyis la nges par gtugs par byed pa de bltas la bskur bar bya ste /
de ltar gyis ni brgya byin yang dbang du 'du bar 'gyur ro / /
'di ni ku ru kul+le'i sgrub thabs so / /
a b+ha ya las dge slong tshul khrims rgyal mtshan gyis bsgyur ba'o //
[ ]
