@## / /
rgya gar skad du /
shrI he badzra e ka br-i t+ti bI ra sA d+ha naM /
bod skad du /
dpal dgyes pa rdo rje dpa' bo gcig pa'i sgrub pa'i thabs /
thugs rje chen po'i mnga' bdag 'phags ba spyan ras gzigs dbang phyug la phyag 'tshal lo / /
gang goms ro ni myangs tsam gyis / /
srid pa yi ni 'ching ba 'di / /
rab tu spong ba'i yon tan rnams / /
'gugs byed he ru ka la 'dud / /
snga dro'i dus su mal nas langs te /
snying gar raM las nyi ma'i dkyil 'khor bltas la / /
de'i 'od kyis bdag nyid dri ma med par byas la / /
oM rak+Sha rak+Sha hU~M hU~M hU~M phaT swA hA /
zhes lan gsum brjod de /
bdag dang gnas dang rnal 'byor bsrungs la /
bsam gtan gyi khang par zhugs te /
oM badzra re khe hUM zhes pas maN+Dal der lag pa gzhag la /
oM badzra me di ni badzri b+ha ba ban+b+ha hU~M zhes bya bas byin gyis brlab bo / /
oM AHhU~M zhes brjod de dbus su me tog gtor ro / /
shar du gaM gau rI na maHzhes pas me tog gtor ro / /
lho ru tsaM tsau rI na maH /
nub tu baM be t+tA li na maH /
byang du g+haM g+ha sma rI na maH /
dbang ldan du paM puk+ka sI nA maH /
byin zar shaM sha ba rI nA maH /
bden bral du laM tsaN+Da lI nA maH /
rlung du DaM Dom+bi nI nA maH /
zhes bya ba de rnams kyis me tog gtor ro / /
de nas yang oM de ba pi tsu badzra hU~M hU~M hU~M phaT swA hA / /
zhes bya bas bcom ldan 'das mchod la /
oM a A i IM /
u U r-i r-I l-i lI e ai o au aM aHswA hA /
zhes bya bas bcom ldan 'das la mchod do / /
de nas rkang pa brgyad kyis kyang mchod de /
oM a Sh+TA na nA ya na maH /
oM piM go r+d+hA ke sha wa r+t+ma ne na maH /
oM tsa tu rbiM sha ti ne trA ya na maH /
oM Sho Da sha b+hu dzA ya na maH /
oM kr-i Sh+Na dzI mU ta wa pu She na maH /
oM ka pA la mA lA ne /
ka d+ha ri Ne na maH /
oM a d+h+ma ta krU ra tsi t+tA ya na maH /
oM a r+d+he n+du daM Sh+Tha Ne na maH /
de nas yang /
oM badzra puSh+pe A hU~M /
oM badzra d+hUSh+pe AH hU~M /
oM badzra dI pe AH hU~M /
oM badzra gan+d+he A hU~M /
oM badzra nai wi ti AH hU~M /
zhes pas mngon par bsngags pa'i me tog la sogs pas yang dag par mchod nas gsum la skyabs su 'gro ba la sogs pa yan lag bdun pa lan gsum brjod do / /
de nas phyag byas te gtor ma phul la /
oM badzra muH zhes bya bas gshegs su gsol lo / /
de nas byams pa la sogs pa tshad med pa bzhi cung zad bsgoms nas /
chos thams cad blos dmigs te /
so sor brtags nas rang bzhin med cing /
'od gsal bar bsgoms la /
oM shU n+ya tA dz+nyA na badzra swa b+hA ba At+ma ko\u0f85haM /
zhes bya bas byin gyis brlab bo / /
de'i mthar raM las byung ba'i nyi ma'i dkyil 'khor la /
a dang hU~M gnyis bltas nas /
de'i 'od kyis 'jig rten gyi khams rab 'byams mtha' gtugs pa na gnas pa'i sems can rnams byang chub la bkod de /
de dag 'dres shing bkug nas sa bon gnyis la bstim ste /
skad cig tsam gyis bcom ldan 'das ma dang bcas pa'i bcom ldan 'das su bsgom mo / /
zhal brgyad phyag bcu drug pa /
zhabs bzhi bdud bzhi'i steng na phyed krung dang bcas pa'i gar gyis bzhugs pa'i phyag rgya lnga'i mi mgo'i phreng ba can /
bskal pa'i me ltar 'bar ba'i sku mdog khro ba dang bcas shing dbu skra kham pa gyen du brdzes pa /
spyan nyi shu rtsa bzhi pa /
phyag bcu drug pa /
lag pa g.yas kyi thod pa brgyad na /
glang po che dang /
rta dang /
bong bu dang /
glang dang /
rnga mo dang /
seng ge dang /
mi dang /
byi la'o / /
g.yon pa'i thod pa brgyad na /
sa dang /
chu dang /
me dang /
rlung dang /
zla ba dang /
nyi ma dang /
gshin rje dang /
nor sbyin rnams so / /
spyi bor sna tshogs rdo rje 'dzin cing /
'khor ba'i sdug bsngal 'phrog pa /
gri gug dang thod pa bsnams pa'i lha mo bdag med mas 'khyud pa bsgom mo / /
de'i 'og tu bdag nyid kyi snying gar nyi ma la hU~M blta'o / /
bdag med ma'i snying gar zla ba la aM blta'o / /
yang mgo bor ni oM /
mgrin par ni AH snying gar hU~M bkod la /
mig la gti mug rdo rje ma /
rna ba la zhe sdang rdo rje ma /
sna la ser sna rdo rje ma /
kha la 'dod chags rdo rje ma /
lus la phrag dog rdo rje ma /
yid la bdag med rnal 'byor ma rnams bkod la /
snying ga'i sa bon gyi 'od rnams kyis sangs rgyas rnams spyan drangs te /
a b+hi Shiny+tsa tu mAM sarba ta thA ga ta /
zhes bya bas dbang bskur bar gsol ba btab pas /
sangs rgyas rnams kyis me tog gi char phab ste bkug pa dang /
lha mo brgyad kyis bstod pa dang / /
mchod pa byed par bsgom mo / /
bsgom pas dub na sngags bzlas pa bya ste /
oM de ba pi tsu badzra hU~M hU~M hU~M phaT swA hA /
ldang ba na rang gi snying ga'i sa bon la lha mo bsdus te /
lha'i gzugs kyis rgyu bar bya'o / /
bsgom pa'i dus su thog ma dang tha mar gtor ma dbul bar bya'o / /
de la yaM las byung ba'i rlung gi dkyil 'khor gyi steng du raM las byung ba'i me'i dkyil 'khor bsgoms la /
der a las byung ba'i thod pa'i nang du /
go ku da ha na dang /
bi mu ma ra shu'i sa bon las byung ba'i rdzas rnams la /
oM gyis byin gyis brlab par bya'o / /
de'i steng du hU~M las byung ba'i rdo rje bsgoms te /
rdo rje dang pad+ma sbyar ba'i me 'bar ba'i rnam par bsgoms la /
de'i 'od kyis de bzhin gshegs pa thams cad bltas la /
de bzhin gshegs pa thams cad kyi thugs ka'i sa bon las bdud rtsi bkug ste /
der bstims la /
oM AHhU~M zhes pas byin gyis brlab pa 'di ni /
gtor ma dang kha zas la sogs pa sbyang ba'i cho ga'o / /
de nas skad cig tsam gyis / /
nam mkha' nas chos 'byung bar chud pa'i pad+ma 'dab ma brgyad pa'i lte bar bcom ldan 'das kyi dkyil 'khor bsam /
dpa' bo gcig pu bltas la /
'dab ma rnams la ni phyogs skyong rnams mdog sngon po rdo rje dang dril bu bsnams pa so so'i btsun mos 'khyud cing /
g.yas brkyang gis bzhugs pa mi bskyod pas dbu brgyan par bsgom mo / /
de ltar de'i steng du tshangs pa la sogs pa'i lha rnams mdog dkar po rnam par snang mdzad kyi dbu rgyan can du bsam mo / /
'og tu ni sa'i 'og tu rgyu ba'i 'gro ba rnams mdog dmar po snang ba mtha' yas kyi dbu rgyan can du bsgom mo / /
thams cad kyi lce la hU~M dkar po bsams te /
rang gi snying ga'i sa bon las byung ba'i gau rI la sogs pa'i lha mo rnams kyis bdud rtsi phul bas tshim par bya'o / /
sngags ni 'di yin te /
oM in+da dza ma dza la dza k+Sha b+hU ta ba h+ni ba u ra k+kha tsan+da sudz+dza mA da pa p+pa ta lA pA ta la aSh+Ta sap+pa swA hA /
i daM ba liM b+hUM dza dzIM g+ha phu l+la d+hu pa mAM sa piM g+ha a m+b+ha sap+pa kadz+dza satwa kha n+ti khu Ni phe Ta gA da /
oM a kA ro mu khaM sarba d+ha rmA NAM A d+ya nu t+pa n+na twA ta oM AHhU~M phaT swA hA /
zhes pa lan gsum brjod la zhal bsil dbul lo / /
sngags ni oM hrIH bi shud+d+ha na ya sarba bi ka lbA na ya hU~M zhes bya ba yin no / /
de nas yid las byung ba'i mchod pas mchod par bya ste /
oM badzra muHsa gshegs su gsol bar bya'o / /
kha zas kyi dus su snga ma ltar sbyangs la bdag nyid kyi lce la rdo rje dkar po bsams la /
snying gar bcom ldan 'das ltar de bzhin gshegs pa thams cad bstims te /
ye shes sems dpa'i sa bon gyis me sbar bar bya'o / /
chags pa spyod pa'i dus su ni /
shes rab ma bdag med mar bsgoms la /
de'i mgo bor ni oM /
lkog mar ni AHsnying gar hU~M /
pad+ma'i ge sar la a bsgoms la /
oM pad+ma su kha d+ha ra ma hA ra ga su khaM da t+da tsa tu rA nan+da b+ha ga bi shwa hU~M hU~M hU~M /
ka R+YaM ku ru Sh+wa me /
zhes bya ba 'dis pad+ma byin gyis brlab bo / /
rdo rje hU~M gis bskyed nas /
oM gyis nor bu byin gyis brlabs nas /
oM badzra ma hA dwe Sha tsa tu rA nan+da da ya ka kha ga mu kha e ka ra so nA tha hU~M hU~M hU~M ka R+YaM ku ru Sh+wa me zhes bya bas byin gyis brlab bo / /
siM siM siM /
ha ha ha zhes bya bas dga' ba brtsam par bya ste /
bla ma'i man ngag gis de'i skad cig ma rnams mtshon par byas la /
de'i bdud rtsi drangs nas bdag tshim par bya'o / /
nyal ba'i dus su ni /
chos thams cad lhan cig skyes pa'i rang bzhin du bsams la nyal bar bya'o / /
dpal dgyes pa rdo rje'i sgrub pa'i thabs dpa' bo gcig pa zhes bya ba /
slob dpon chen po nag po'i zhal snga nas mdzad pa rdzogs so // //
rgya gar gyi mkhan po nag po dang /
bod kyi lo tsA ba 'gos lhas btsas kyis bsgyur cing zhus te gtan la phab pa'o //
