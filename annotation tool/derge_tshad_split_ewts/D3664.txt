#
]@## / /
rgya gar skad du /
kha di ra ba na tA rA sA d+ha naM /
bod skad du /
seng ldeng nags kyi sgrol ma'i sgrub thabs /
seng ldeng nags kyi sgrol ma la phyag 'tshal lo / /
dang por re zhig sngags pas sa gzhi legs shing mnyam la gtsang zhing yid dga' ba'i me tog sna tshogs pas brgyan pa /
dben pa'i sa phyogs su stan bde ba la 'dug ste /
rang gi snying gar zla ba la tAM yig dUr ba'i mdog lta bur 'od zer rnam pa lnga 'phro bar bsam mo / /
de las 'od zer rnam pa lnga 'phros pas 'gro ba thams cad kyi sdig sgrib sbyangs te slar de nyid la bsdu'o / /
de nas yang rang gi snying ga'i tAM las 'od spros pas /
'og min gyi gnas nas jo mo sgrol ma mdun gyi nam mkha' la spyan drangs la gsal bar bltas te /
bla na med pa'i mchod pa bya'o / /
de nas sdig pa bshags pa la sogs pa dang /
bsod nams la rjes su yi rang ba dang /
bsod nams yongs su bsngo ba dang /
gsum la skyabs su 'gro ba dang /
byang chub tu sems bskyed pa dang /
lam bsten pa dang /
bdag nyid kyi lus dbul ba la sogs pa byas la /
byams pa dang /
snying rje dang /
dga' ba dang /
btang snyoms rim pa bzhin du bsgom par bya'o / /
de nas rang bzhin gyis dag pa'i tshigs su bcad pa 'di lan gsum brjod par bya ste /
oM swa b+hA wa shud+d+haHsarba d+harmAH swa b+hA wa shud+d+ho\u0f85 haM /
oM shU n+ya tA dz+nyA na badzra swa b+hA wa At+ma ko\u0f85 haM /
zhes brjod pas bdag dang gzhan gyi dngos po thams cad stong pa nyid du bsgom par bya'o / /
de nas sngon gyi smon lam rjes su dran pas nam mkha'i khams su paM yongs su gyur pa la sna tshogs pad+ma'i lte bar oM las zla ba'i dkyil 'khor gyi steng du dUr ba'i mdog lta bu'i tAM yig 'od zer sna tshogs pa can bsgoms la /
de la 'od zer 'phros pas phyogs bcu'i sangs rgyas rnams bkug nas de nyid la zhugs par bsgom ste /
de rnams yongs su gyur pa las lha mo sgrol mar bsgom par bya ste /
sku mdog ljang gu zhal gcig phyag gnyis ma /
yid dga' ba'i rgyan thams cad kyis brgyan pa /
phyag g.yon pas ut+pal bsnams pa /
g.yas pas bdud rtsi 'dzag pa'i mchog sbyin pa /
sna tshogs pad+ma'i steng gi zla ba la zhabs g.yas brkyang ba'i skyil krung phyed pas bzhugs pa'o / /
de'i g.yas phyogs su mya ngan med pa'i 'od zer can sku mdog ser mo rin po che sna tshogs pa'i dbu rgyan can /
rgyan thams cad kyis brgyan pa /
phyag g.yas rdo rje bsnams pa /
g.yon pas mya ngan med pa'i shing gi yal ga bsnams pa nye bar bzhugs pa'o / /
g.yon phyogs su ral gcig ma mi'u thung gi gzugs can sku mdog nag mo /
stag gi pags pa'i na bza' bsnams pa /
spyan gsum pa mche ba gtsigs pa'i zhal skra ser po 'bar zhing gyen du brdzes pa /
phyag gnyis kyis rdo rje dang gri gug bsnams pa nye bar bzhugs pa'o / /
yang g.yas phyogs su rma bya chen mo /
sku mdog ser mo rgyan thams cad kyis brgyan pa /
phyag g.yas pas rnga yab bsnams pa /
g.yon pas rma bya'i mdongs bsnams pa /
nye bar bzhugs pa'o / /
yang g.yon phyogs su dug sel ma sku mdog ljang gu /
phyag g.yas pas mchog sbyin mdzad pa /
g.yon pas sbrul bsnams pa /
rgyan thams cad kyis brgyan pa nye bar bzhugs pa'o / /
gzhan yang lha dang lha ma yin gyis bskor bar bsgom par bya'o / /
don yod grub pas dbu la rgyas gdab bo / /
de nas rang gi snying ga las sangs rgyas kyi tshogs kyi sprin spro bar bsam mo / /
de ltar bsgoms pas rnal 'byor pa skyon /
rang gi snying gar ut+pala'isteng du zla ba'i dkyil 'khor la sngags mu tig gi phreng ba ltar dkar ba bltas la /
oM tA re tut+tA re swA hA /
zhes so / /
de nas ldang bar 'dod na sngon bzhin du mchod pa dang bstod pa byas te /
dge ba'i rtsa ba bsngos la /
oM a mi tA b+ha zhes brjod pas sems can thams cad kyi don dang dngos grub thob par bsams la /
muHzhes brjod pas sangs rgyas kyi zhing du gshegs par bsam zhing slar yang sems can gyi don du byon par gsol ba btab la de nas jo mo sgrol ma'i gzugs kyis ci bde bar spyod lam bya'o / /
mchod pa'i sngags ni /
oM AHhUM tAM tA re ye /
oM AH badzra puSh+pe hUM swA hA /
de bzhin du bdug spos dang /
mar me dang /
dri dang /
byug pa dang /
zhal zas dbul bar bya'o / /
seng ldeng nags kyi sgrol ma'i sgrub thabs /
slob dpon 'phags pa klu sgrub kyis mdzad pa rdzogs so // //
rgya gar gyi mkhan po dpal rnam par snang mdzad rdo rjes bsgyur cing zhus te gtan la phab pa'o //
[ ]
