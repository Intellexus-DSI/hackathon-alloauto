@## / /
rgya gar skad du /
ga Na tsakra bi d+hi /
bod skad du /
tshogs kyi 'khor lo'i chog /
dpal rdo rje mkha' 'gro la phyag 'tshal lo / /
nam mkha'i mdog can dri med rnal 'byor ma la rol / /
khyung rnams sprul pa bgye nas bdud bzhi zil gyis gnon mdzad de la phyag 'tshal lo / /
bsod nams ye shes tshogs yin te / /
tshogs la dngos grub mchog thob 'gyur / /
de phyir de yi cho ga ni / /
brgyad dang bcu bzhi bco lnga dang / /
tshes bcu la ni de rab mchod / /
dur khrod dam ni shing gcig mchog /
skyed mos tshal dang kun dga' dang / /
de bzhin rang gi khyim dang ni / /
gzhan yang dben pa'i khyim du bya / /
dang po tshogs kyi yo byad bsags te /
de nas bdud rtsis chos 'byung bris la /
de'i steng du bdud rtsi lnga dang thod par sbyar ba bzhag /
de nas yon bdag gis phyag byas /
me tog tshogs kyi slob dpon dang /
rnal 'byor yon phul nas gsol ba gdab /
de nas tshogs kyi slob dpon gyis / /
oM ma hA ra shud+d+he sarba d+harmA hA ra shud+d+hau\u0f85haM /
zhes pa'i sngags mang bar bzlas /
de'i rjes la slob dpon gyis rdo rje dang dril bu 'dzin pas yum la 'khyud par snyoms par zhugs par bsam / /
de nas bdud rtsi sbyang bar byas / /
ye shes bdud rtsi phab la /
oM a mr-i ta hUM ci nus bzlas /
rtsa ba'i sngags bzlas /
de nas phyogs bcur sdigs mdzub kyi gtor bas byang sems dpal gyis bgegs bskrad /
srung ba'i 'khor lo bya /
de nas oM AHhUM gis rdzas skyon med par bde bar brlab /
de nas bskyed rim bsgom ste /
bdun rnam dag gi skabs su mchod pa lnga dang bdud rtsi lngas mchod / /
ye shes 'khor lo la gcig /
de nas dbang bskur yan chad rdzogs pa'i rjes la /
rnal 'byor pa lnga'i 'khor lo 'dzin pa gcig mchod /
bdud rtsi dang zhal bsil gyi rjes la dbul / /
de nas lha bsdus la tshogs pas sbyang bar byas la / /
rnal 'byor pa rnams la me tog gi phreng ba dang /
dri bzang po dbul /
de nas nam mkha' khengs pa'i lha mos kyang / /
bkra shis brjod par bya /
de nas skyes pa'i dum bu gcig pa'i thod pa chang gis bkang la tshig 'di brjod la drang bar bya /
ltos shig dam pa'i chos bya ba / /
'di la rnam rtog yod ma yin / /
bram ze khyi dang gdol pa gsum / /
rang bzhin gcig pas lhan cig bza' / /
bde gshegs chos ni sdig med cing / /
gzung dang 'dzin pa rnam par spangs / /
'dod chags la sogs skyon dang bral / /
de bzhin nyid la bdag phyag 'tshal / /
der ni bza' rnams gsol byas te / /
lhag ma snod du gzhag par bya / /
zhes 'byung bas /
tshogs rol nas gcig gis mas yar lhag ma dang /
da ci'i me tog bsdus la gtor mar bsam de'i rim pa ni 'di yin te /
khru gang pa yi tshad du ni / /
dri ni bzang pos byug par bya / /
de phyir dkar po gru gsum yin / /
nya dang sha sogs gtor ma bzhag /
me tog la sogs gtor mar bzhag /
de mi dmigs par byas la /
mos pas chos 'byung gru gsum bsams la /
rtse mo thur na mo las oM las rnam snang /
g.yon pa AHlas snang ba mtha' yas /
g.yas pa hUM las mi bskyod pa /
nang du paM ljang gu las sna tshogs pad+ma /
de'i steng du sems can rnams yab yum dang /
khro bo dang khyung du bsams la gtor ma btang /
dzaHhUM baM hoHsa mgron rang rgyud pa spyan drangs la bstim /
kA ya bAka gis bstab /
bstod nas bkra shis bya /
de nas yang dag par mchod pa'i cho ga ma tshang ba dang lhag pa rnams /
rdzogs par bya ba'i phyir yi ge brgya pa gdon / /
mchog dang thun mong gi dngos grub la 'dod pa'i gsol ba gdab /
de nas thal mo sbyar la smon lam gdab /
sems can thams cad sdig med cing / /
sems can thams cad bde gyur cig /
sangs rgyas nyid dang phrad gyur pa'i / /
lam de nyid du zhugs nas kyang / /
ma bsgral ba rnams bsgral ba dang / /
ma grol ba rnams grol bar shog /
rnal 'byor gtsug lag dam tshig la / /
da lta nyid du gnas par shog /
se gol lan gsum brda ba byas la / /
phyi rol lha rnams gshegs su gsol / /
bdag gis tshogs 'khor 'di byas pas / /
dge ba dri med gang thob des / /
tshogs gnyis tshogs ni bsags nas kyang / /
'gro kun rdo rje 'dzin rgyal shog /
tshogs kyi 'khor lo'i cho ga slob dpon rdo rje dril bu pas mdzad pa rdzogs so / /
[]
