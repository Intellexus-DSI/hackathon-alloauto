@# / /
rje btsun thams cad mkhyen pa'i gsung 'bum thor bu las dril bu lha lnga'i sgrub thabs dngos grub kyi bang mdzod ces bya ba bzhugs so / /
@## / /
dpal 'khor lo sdom pa dril bu lugs kyi lha lnga'i sgrub thabs dngos grub kyi bang mdzod ces bya ba /
bla ma dang dpal 'khor lo sdom pa la phyag 'tshal lo / /
ma lus rgyal ba'i lhan skyes ye shes ni / /
rnam kun mchog ldan dpa' bo'i gar mdzad pa / /
bla ma he ru ka dpal la btud nas / /
de yi sgrub thabs mkhas pa'i lugs bzhin bya / /
dpal 'khor lo bde mchog lha lnga'i sgrub thabs nyams su len par 'dod pas rang nyid stan bde ba la 'dug ste /
phyi nang gi mchod pa rdo rje dril bu sogs yo byad rnams tshogs par byas nas /
thog mar nang mchod byin gyis brlab pa ni /
rang nyid skad cig gis he ru ka sngon po zhal gcig phyag gnyis pa rdo rje dang dril bu 'dzin par gyur /
oM khan+Da ro hi hUM hUM phaT /
oM swa b+ha wa shud+d+ha sarba d+harma swa b+ha wa shud+d+honya haM /
stong pa'i ngang las yaM las rlung gi dkyil 'khor sngon po gzhu'i dbyibs can rgyal mtshan gyis mtshan pa de'i steng du raM las me'i dkyil @# / /
'khor dmar po gru gsum pa me 'bar bas mtshan pa /
de'i steng du oM AH hUM gsum las byung ba'i mi mgo rlon pa'i sgyed pu la gnas pa'i a dkar po las byung ba'i thod pa dum bu gcig pa phyi dkar la nang dmar ba'i nang gi shar du oM dkar po las byung ba'i dri chen oM gyis mtshan pa /
byang du khaM ljang khu las byung ba'i sha chen khaM gis mdzad pa /
nub tu aM dmar po las byung ba'i byang sems aM gis mtshan pa /
lhor traM ser po las byung ba'i rak+ta traM gis mtshan pa /
dbus su hUM sngon po las byung ba'i dri chu hUM gis mtshan pa /
mer laM dkar po las byung ba'i ba glang gi sha laM gis mtshan pa /
bden bral du maM sngon po las byung ba'i khyi'i sha maM gyis mtshan pa /
rlung du paM dmar po las byung ba'i glang po che'i sha paM gyis mtshan pa /
dbang ldan du taM ljang khu las byung ba'i rta'i sha taM gis mtshan pa /
rlung g.yos pa las me 'bar ba'i drod kyis rdzas yi ge dang bcas pa rnams zhu nas nyi ma 'char ka'i mdog ltar dmar ser du gyur /
de'i steng du hUM dkar po las byung ba'i kha TwAM ga dkar po byang chub sems kyi bdud rtsi'i rang bzhin can mgo bo thur du bltas pa thod par lhung ste zhu bas /
bcud de dag dngul chu'i mdog can bsil bar gyur /
oM a A /
i I /
u U /
r-i r-I /
l-i l-I /
e ai /
o au /
aM aH ka kha ga g+ha nga /
tsa tsha dza dz+ha nya /
Ta THa Da D+ha Na /
ta tha da d+ha na /
pa pha ba b+ha ma /
ya ra la wa /
sha Sha sa ha k+Sha hUM hUM phaT /
yi ge de nyid kha dog sna tshogs pa bdud rtsi'i steng du gnas pa yongs su gyur pa las /
oM dkar po AH dmar po hUM sngon po gsum steng nas steng du gnas pa las 'od zer 'phros pas /
phyogs bcu na bzhugs pa'i dpa' bo dang dpa' mo'i dbang phyug ma rnams kyi thugs ka'i sa bon las ye shes kyi bdud rtsi bkug pa oM AH hUM la thim /
de gsum yang rim gyis zhu ba thod par thim par gyur /
oM AH hUM lan gsum brjod /
sngon 'gro gtor ma'ang nang mchod ltar byin gyis brlabs /
bsdus pa byed na ha ho hrIH kha dog dri ro nus pa'i skyon thams cad bcom zhing bdud rtsi'i rang bzhin du gyur /
oM AH hUM lan gsum /
rgya cher spel zhing byin gyis brlabs par gyur /
zhes brjod pas kyang rung /
sngon 'gro gtor ma'i mchod pa byin gyis brlab pa ni /
khaN+Da ro his bsangs /
swa b+ha was sbyangs /
stong pa'i ngang las kaM las byung ba'i thod pa yangs shing rgya che ba rnams kyi nang du hUM las byung ba'i mchod yon /
zhabs bsil /
me tog bdug spos /
mar me /
dri /
zhal zas rol mo rnams rang bzhin stong nyid /
rnam pa mchod rdzas @# / /
so so'i rnam pa can /
byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AH hUM /
oM pA dyaM AH hUM /
oM badzra puSh+pe AH hUM /
oM badzra d+hU pe AH hUM /
oM badzra dI paM AH hUM /
oM badzra gan+d+he AH hUM /
oM badzra nai wi te AH hUM /
oM badzra shap+ta AH hUM /
de nas 'bar ba'i phyag rgya dang bcas pas /
phaiM rang gi thugs kar nyi gdan la gnas pa'i hUM yig las 'phros pa'i 'od zer gyis /
dur khrod brgyad na gnas pa'i phyogs skyong dang zhing skyong la sogs pa thams cad spyan drangs te phyogs mtshams brgyad du 'khod pa skad cig gis 'od gsal du bcug pa las bde mchog gi lha yab yum gyi skur bzhengs pa'i mgron rnams kyi ljags hUM dkar po las byung ba'i rdo rje rtse gsum pa dkar po nas 'bru tsam 'khod pa'i 'od zer gyi sbu gus drangs nas gsol bar gyur /
oM kha kha /
khA hi khA hi /
sarba yak+Sha rak+Sha sa /
b+hu ta /
pre ta /
pi sha tsa /
un+mA da /
a pasmA ra /
badzra DA ka DA kin+yE da ya /
i maM ba liM gr-ih+na tu /
sa ma ya rak+Sh+n+tu /
ma ma sarba sid+d+hi m+me pra ya ts+tshan+tu /
ya thai baM /
ya the Sh+TaM /
b+hu dza tha /
bi ba tha /
dzi g+ha tha /
ma ti kra ma tha /
ma ma sarba kArta ya /
sa ta su khaM /
bi shud+d+ha ye /
sa ha yi ka b+ha wan+tu /
hUM hUM phaT phaT swA hA /
lan gnyis kyis phyogs g.yon dang mtshams g.yas skor du gnas pa la 'bul /
oM ar+g+haM pra ti ts+tsha swA hA /
oM pA d+yaM pra ti ts+tsha swA hA /
oM badzra puSh+pe /
de bzhin du d+hU pe /
dI paM /
gan+d+he /
nai wi te /
shap+ta AH hUM /
phyogs skyong dang zhing skyong la sogs pa rnams kyi zhal du oM AH hUM /
lha yi tshogs rnams ma lus dang / /
klu yi tshogs rnams X /
gnod sbyin tshogs X /
srin po'i tshogs X /
'byung po'i X /
yi dwags X /
sha za'i X /
smyo byed X /
brjed byed X /
mkha' 'gro'i X /
ma mo'i X /
ma lus pa ni thams cad dag /
'dir gshegs bdag la dgongs su gsol / /
bstan pa bsrung dang 'gro ba'i don mdzad phyir / /
thugs dam bcas shing zhal gyis 'ches pa rnams / /
dpal chen bka' sdod yid ltar mgyogs pa yi / /
'jigs pa'i gzugs can drag gtum mi bzad pa / /
gdug pa 'dul mdzad nag po'i phyogs rnams 'joms / /
rnal 'byor las la 'bras bu ster mdzad cing / /
mthu stobs byin rlabs bsam gyis mi khyab pa'i / /
gnod sbyin tshogs sogs brgyad la phyag 'tshal lo / /
sde brgyad btsun mo sras dang g.yog bcas pas / /
dngos grub kun gyi bka' drin bdag la stsol / /
rnal 'byor bdag cag 'khor bcas la / /
nad med tshe dang dbang phyug dang / /
dpal dang grags dang skal ba bzang / /
longs spyod rgya chen kun thob cing / /
zhi dang rgyas la sogs pa yi / /
las kyi dngos grub bdag la stsol / /
srung mas rtag tu grogs mdzod cig /
dus mi 'chi dang nad rnams dang / /
gdon dang bgegs rnams zhi ba dang / /
rmi lam ngan dang bcas ma ngan / /
bya byed ngan pa med par mdzod / /
'jig rten bde zhing lo legs dang / /
'bru sna rgyas shing chos 'phel dang / /
bde legs thams cad 'byung ba dang / /
yid la 'dod pa kun 'grub shog /
yig brgya bzlas /
badzra muH 'jig rten pa rnams rang gnas su gshegs par gyur /
bdag bskyed kyi mchod pa sngon 'gro gtor ma'i skabs ltar bsangs sbyangs byin gyis @# / /
brlabs /
yig brgya'i bzlas pa byed na /
sangs rgyas chos dang dge 'dun la / /
rtag par bdag ni skyabs su mchi / /
theg pa gsum po thams cad dang / /
rnal 'byor gsang sngags mkha' 'gro ma / /
dpa' bo dpa' mo dbang lha mo / /
byang chub sems dpa' bdag nyid che / /
khyad par du yang slob dpon la / /
rtag tu skyabs su mchi bar bgyi / /
sems can kun gyi don gyi phyir / /
bdag ni he ru kar gyur nas / /
sems can thams cad he ru ka'i / /
go 'phang mchog la 'god par bgyi / /
rang gi spyi bor paM las padma AH las zla ba'i steng du hUM las rdo rje dkar po rtse lnga pa lte ba la hUM gis mtshan pa de las 'od 'phros 'dus yongs su gyur pa las /
rdo rje sems dpa' dkar po rdo rje dang dril bu 'dzin pa /
yum rdo rje snyems ma dkar po gri gug dang thod pa 'dzin pas 'khyud pa /
rin po che'i rgyan sna tshogs kyis brgyan cing /
rdo rje'i skyil krung gis bzhugs pa'i spyi bor oM /
mgrin par AH thugs kar hUM /
thugs kar zla ba'i dkyil 'khor gyi steng du hUM dkar po'i mthar yi ge brgya pa'i sngags kyis bskor ba de las 'od zer 'phros rang 'dra'i ye shes pa spyan drangs /
dzaH hUM baM hoH slar yang hUM las 'od zer 'phros /
dbang gi lha rnams spyan drangs /
de bzhin gshegs pa thams cad kyis dbang bskur du gsol /
zhes gsol ba btab pas de rnams kyis ye shes kyi bdud rtsis gang ba'i bum pa thogs nas /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur mi bskyod pas dbu brgyan par gyur /
bcom ldan 'das rdo rje sems dpa' /
bdag gzhan sems can thams cad kyi sdig sgrig dang dam tshig nyams chag thams cad byang zhing dag par mdzad du gsol /
zhes gsol ba btab pas thugs ka'i sngags 'phreng hUM dang bcas pa las 'od zer 'phros /
sems can thams cad kyi sdig sgrib sbyangs /
rgyal ba sras bcas la mnyes pa'i mchod pa phul /
de rnams kyi yon tan thams cad 'od kyi rnam par bsdus nas thugs ka'i hUM la thim par gyur /
de nas de las bdud rtsi dkar dmar mthing gsum yab yum gyi sbyor mtshams nas babs /
rang gi tshangs bug nas zhugs lus thams cad gang sdig sgrib dang dam tshig nyams chag thams cad dag par bsams la /
oM badzra he ru ka sa ma ya ma nu pA la ya he ru ka twe no pa tiShTHa /
dr-i D+ho me b+ha wa /
su to Sh+yo me b+ha wa /
su po Sh+yo me b+ha wa /
a nu rak+to me b+ha wa /
sarba sid+d+hi me pra ya ts+tsha /
sarba karmA su tsa me /
tsit+taM shrI yaMH ku ru hUM /
ha ha ha ha hoH b+ha ga wAn badzra he ru ka mA me muny+tsa /
he ru ko b+ha wa mahA sa ma ya sa twa AH hUM phaT /
nyer gcig la sogs pa mang du bzlas pa'i mthar /
bdag ni mi shes rmongs pa yis / /
dam tshig las ni 'gal zhing nyams / /
bla ma mgon pos skyabs mdzod cig /
gtso bo rdo rje 'dzin pa ste / /
thugs rje chen po'i bdag nyid can / /
'gro ba'i gtso la bdag skyabs mchi / /
rdo rje sems dpa'i zhal nas rigs kyi bu khyod kyi sdig sgrib dang dam tshigs nyams chag thams cad dag go zhes gsungs nas rang la thim pas rang gi sgo gsum dang rdo rje sems dpa'i sku gsung thugs dbyer med du gyur /
de nas dag pa gsum gyi rnal 'byor ni /
shrI he ru ka /
he @# / /
ni kun gyi 'byung gnas su gyur pa'i sems te rgyu'i bdag nyid du rtag par bya bas stong pa'i chos kyi bdag med pa dang /
ru ni gang zag gi bdag tu 'dzin pa'i rnam rtog gi dra bas bkod pa'i bdag dang bral ba'i gang zag gi bdag med pa dang /
ka ni de kho na nyid kyi yul yul can gnyis mi mthun par so sor gnyis su mi gnas pa dang /
shrI ni yul stong pa nyid ji 'dra ba de bzhin du rjes su zhugs pa'i gnyis su med pa'i ye shes e waM gyi don no / /
stong pa'i ngang las rang nyid skad cig gis he ru ka sngon po zhal gcig phyag gnyis pa rdo rje dang dril bu 'dzin pa g.yas brkyang gis bzhugs pa la /
yum rdo rje phag mo dmar mo gri gug dang thod pa 'dzin pas 'khyud par gyur /
shI he ru konya haM /
lan gsum brjod /
de nas mgo bor oM dang mthar hUM hUM phaT dang ldan pa'i A li kA li /
lan gsum brjod nas /
rang nyid lte ba'i phyogs su sngags 'phreng 'od zer dang bcas pa g.yon bskor du lan gsum bskor te gnas pa las /
lha lnga'i tshogs 'phros pa sna bug g.yas pa nas 'thon te phyogs bcur 'phros pas bgegs thams cad bskrad /
slar byon rang gi sna bug g.yon pa nas zhugs lte ba'i sngags 'phreng la thim par gyur /
de nas tshogs zhing ni /
rang he ru kar gnas pa'i thugs kar paM ser po las sna tshogs padma'i lte bar a las byung ba'i zla ba'i dkyil 'khor gyi steng du dpal mchog dang po'i yi ge hUM sngon po ye shes lnga'i rang bzhin can 'od zer kha dog lnga 'phro ba'i 'od zer gyis rang gi spyi bo nas rkang pa'i bar gang ste /
thog ma med pa nas kyi sgo gsum gyi dri ma rnams sbyangs pas lus shel sgong bzhin du dag par gyur te /
ba spu'i sgo nas phyir 'phros pa'i 'od zer gyis 'gro ba kun gyi lus sbyangs /
sgo gsum dag par byas /
sprin sgra'i yi ge'i 'od des bla ma rdo rje 'chang gi rnam pa can dang /
sngon nas grub pa'i 'khor lo sdom pa'i dkyil 'khor gyi lha tshogs dang /
gzhan yang sangs rgyas dang /
byang chub sems dpa' dang /
lha dang lha mo dang /
khro bos nam mkha'i khams til gyi gang bu ltar gang ba mdun gyi nam mkhar spyan drangs /
gang gi drin gyi bde chen gnas / /
skad cig gis ni thob 'gyur ba / /
bla ma rin chen lta bu yi / /
rdo rje can zhabs pad la 'dud / /
he ru ka dpal dpa' bo che / /
rnam dag rdo rje'i dbang phyug dang / /
rjes chags chags pa che rnams kyi / /
rdo rje phag mo de la 'dud / /
dpal ldan rdo rje mkha' 'gro ma / /
mkha' 'gro ma yis 'khor lo sgyur / /
ye shes lnga dang sku gsum nyid / /
'gro ba skyob la phyag 'tshal lo / /
ji snyed rdo rje mkha' 'gro ma / /
kun tu rtog pa'i 'ching gcod cing / /
'jig rten bya ba la 'jug ma / /
de snyed rnams la phyag 'tshal lo / /
zhes phyag bya /
rang gi thugs ka'i hUM las byung ba'i mchod pa'i lha mo rnams kyis mchod par gyur /
sngon 'gro gtor ma'i skabs ltar chu gnyis dang nyer spyod lngas mchod nas /
oM AH badzra A dar she hUM /
oM AH badzra wi Ni hUM /
oM AH badzra gan+d+he hUM /
oM AH badzra ra se hUM /
oM AH badzra spar+she hUM /
oM AH badzra d+harme hUM /
zhes sbyar la mchod /
thugs ka'i hUM las byung ba'i snying po'i rnal 'byor ma bzhis thod pa'i nang gi bdud rtsi lngas mchod par gyur /
oM sarba badzra ki ma ni sarba @# / /
b+hak+Sha sho d+ha ya guhya badzri ni swA hA /
yab yum snyoms par zhugs te bde ba chen po bskyed pas lha thams cad kyis kyang bde ba chen po nyams su myong bar gyur /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
sangs rgyas chos dang tshogs mchog la / /
byang chub bar du skyabs su mchi / /
rang gzhan don ni rab bsgrub phyir / /
byang chub sems ni bskyed par bgyi / /
byang chub mchog tu sems ni bskyed bgyis nas / /
sems can thams cad bdag gi mgron du gnyer / /
byang chub spyod mchog yid 'ong spyad par bgyi / /
'gro la phan phyir sangs rgyas 'grub par shog /
sems can thams cad kyi sgrib pa thams cad bsal ba'i phyir nam mkha'i mthas gtugs pa'i sangs rgyas thams cad la chos kyi 'khor lo bskor bar bskul lo / /
rgyal ba mya ngan las 'da' bar bzhed pa rnams 'gro ba kun la phan pa dang bde ba'i don du bskal pa zhing gi rdul snyed du bzhugs par gsol ba 'debs so / /
bgrod dka' srid pa'i rgya mtsho las / /
bdag gis 'gro rnams bsgral ba'i phyir / /
rang gi bdag nyid skad cig ma / /
sangs rgyas rnams la dbul bar bgyi / /
sems can thams cad khyad par du 'phags pa'i bde ba dang ldan par gyur cig /
sdug bsngal dang sdug bsngal gyi rgyu thams cad dang bral bar gyur cig /
thob zin pa'i bde ba dang mi 'bral bar gyur cig nyon mongs pa dang nye ba'i nyon mongs pa thams cad dang bral bar gyur cig bcom ldan 'das 'khor lo sdom pa'i lha tshogs rnams kyis bdag la byin gyis brlab tu gsol /
yig brgya tshar gcig brjod la /
tshogs zhing rnams 'od du gyur te rang gi smin mtshams nas zhugs pas byin gyis brlabs par gyur /
ces 'dzam bu gling pa'i sngags spyod pa'i rten gyi mi'i lus thob pa'i rgyur bsod nams kyi las kyi sa pa ba ltar bsod nams kyi tshogs bsags /
chos thams cad ngo bo nyid kyis grub pa med la kun rtog gis btags pa tsam gyi sgyu ma lta bur gyur /
oM swA hA wa shud+d+ha sarba d+harmA swA b+hA wa shud+d+hony+haM /
thugs ka'i hUM gi 'od zer gyis brtan g.yo thams cad sbyangs te 'od du gyur pa rang la thim zhing rang yang stod smad nas rim gyis thugs ka'i hUM la thim /
hUM gi U ni ha'i lus la /
de mgo bo la /
de zla tshes la /
de thig le la /
de nA da la /
nA da yang 'od gsal du thim par gyur /
oM shun+yA ta dz+nyA na badzra swA b+hA wa at+ma kony+haM /
chos thams cad rab tu gnas pa med pa nam mkha' dri ma med pa'i 'od gsal du gyur /
de ni las bsags pa'i mthar 'chi ba 'od gsal mngon du byas pa dang chos mthun par bsgom pa 'chi ba chos skur 'khyer ba'i rnal 'byor /
de ltar snang ba thams cad bsdus pa'i stong pa'i ngang las rang gi sems nA da'i gzugs gyen du 'greng ba shin tu phra ba dkar la dmar ba'i mdangs chags pa nam mkhar gnas par gyur /
de ni 'chi ba 'od gsal las bar don grub pa dang chos mthun par bsgom pa longs sku'i lam khyer /
de nas srung 'khor ni /
oM suM b+ha ni suM b+ha ni hUM hUM phaT /
shar du sngags de nyid kha dog nag po /
oM gr-ih+na gr-ih+Na hUM hUM phaT /
byang du sngags de nyid kha dog ljang khu /
oM gr-ih+Na pA ya gr-ih+Na pA ya hUM hUM phaT /
nub @# / /
tu sngags de nyid kha dog dmar po /
oM a na ya hoH b+ha ga wAn bidyA rA dza hUM hUM phaT /
lhor sngags de nyid kha dog ser po rnams 'khod par gyur /
sngags de rnams las rang rang gi kha dog can gyi 'od zer 'phros pas tshangs pa'i 'jig rten nas gser gyi sa gzhi la thug bar khyab pa'i 'od zer 'bar ba'i gzugs chen pos khyab pa rnams su gyur /
sngags 'od zer dang bcas pa yongs su gyur pa las /
shar nag byang ljang /
nub dmar /
lho ser ba'i sna tshogs rdo rje'i ra ba gru bzhi pa tshangs pa'i 'jig rten nas gser gyi sa gzhi la thug gi bar du khyab par gyur /
ra ba grub pa dang dus mnyam du hUM las sna tshogs rdo rje'i lte ba la hUM gis mtshan pa'i hUM gi 'od zer las gser gyi sa gzhi la thug pa'i 'og gi sa gzhi sna tshogs rdo rje'i rang bzhin du gyur /
sna tshogs rdo rje'i hUM gi 'od zer las phyi rol tu steng dang logs kun tu khyab par rdo rje rtse lnga pa'i rnam pa can gyi mda'i dra ba dang /
de'i 'og tu rdo rje'i gur /
gur gyi 'og ra ba'i steng du rdo rje'i bla re rnams bar mtshams med par dum bu gcig tu gyur pa'i phyi rol tu rdo rje'i me 'jig dus me lta bus bskor bar gyur /
oM me di nI badzri b+ha wa badzra ban+d+ha hUm /
oM badzra prA ka ra hUM paM hUM /
oM badzra pany+tsa ra hUM paM hUM /
oM badzra bi tA na hUM khaM hUM /
oM badzra sA ra dzA la traM saM traM /
oM badzra dzwa la a na lArka hUM hUM hUM /
suM b+ha ni sogs sngags bzhi sngar bzhin brjod nas /
rnam pa thams cad du 'gro ba bgegs dang bral bar gyur /
srung 'khor gyi dbus su yaM sngon po las rlung gi dkyil 'khor gzhu lta bu g.yas g.yon gnyis su rgyal mtshan gyis mtshan pa /
de'i steng du raM dmar po las me'i dkyil 'khor dmar po gru gsum pa grwa gsum du raM gyis mtshan pa /
de'i steng du baM dkar po las chu'i dkyil 'khor dkar po zlum po dbus su zlum po bum pas mtshan pa /
de'i steng du laM ser po las sa'i dkyil 'khor ser po gru bzhi pa grwa bzhir rdo rje rtse gsum pas mtshan pa /
de'i steng du suM las ri rab lhun po gru bzhi pa rin po che sna bzhi'i rang bzhin can /
steng gi phyogs mtshams su lcog brgyad kyis mdzes pa /
de'i steng du paM ser po las sna tshogs padma /
de'i lte bar hUM las sna tshogs rdo rje /
de'i lte bar baM las lte ba dang tshad mnyam pa'i sna tshogs padma 'dab ma brgyad pa'i lte ba dang ge sar dang ldan pa /
phyogs bzhi'i 'dab ma dmar /
me rlung gnyis ser /
bden bral ljang /
dbang ldan nag lte ba ljang /
ge sar ser ba /
sna tshogs padma chung ngu'i dbus su mtshan so gnyis kyi ngo bo /
a A /
i I /
u U /
r-i r-I /
l-i l-I /
e ai /
o au /
aM aH ste dbyangs dkar po bcu drug pa phrag cig g.yas bskor dang /
slar yang a AH nas /
aM aH ste dbyangs dkar po bcu drug pa phrag gcig g.yon bskor du rim pa gcig gis 'khod /
de'i phyi rol tu dpe byad brgyad cu'i ngo bo /
ka kha ga g+ha nga /
tsa tsha dza dz+ha nya /
Ta THa Da D+ha Na /
ta tha da d+ha d+ha na /
pa pha ba b+ha b+ha ma /
ya ya ra ra la la wa sha Sha sa ha k+Sha ste gsal byed dmar po bzhi bcu pa phrag gcig g.yas bskor dang /
slar yang ka kha nas k+Sha ste gsal byed dmar po b zhi bcu pa phrag gcig g.yon bskor du rim pa gcig gis 'khod /
de gnyis yongs su gyur @# / /
pa las zla ba'i dkyil 'khor yongs su rdzogs pa dkar la dmar ba'i mdangs can la dbyangs gsal rnams gzugs brnyan shar ba bzhin du snang ba'i A li dang zla ba'i kha dog dkar ba'i cha ni me long lta bu'i ye shes dang /
kA li dang zla ba'i kha dog dmar ba'i cha ni mnyam pa nyid kyi ye shes /
rang nam mkha'i nA das zla ba dkar la dmar ba'i mdangs can mthong ba na bdag gis sangs rgyas yab yum gyi byang chub kyi sems dkar dmar gyi ngo bor gyur pa'i dbus su skye ba blangs la sems can gyi don bya'o snyam pa'i 'phen pa dang ldan pas zla ba'i dbus su nA da zhugs pa las /
'di ni bar do pha ma'i khu khrag gi dbus su skye ba blangs pa dang chos mthun pas ste skye ba sbyong byed sprul sku'i lam 'khyer /
rim gyis nA da las thig le /
de las zla phyed /
de las lha'i mgo bo /
de las lha'i lus /
de las U grub pa'i tshul gyis dkar la dmar ba'i mdangs can hUM yig rgyu rdo rje 'dzin pa'i rang bzhin can du rdzogs pa ni /
so sor rtog pa'i ye shes /
hUM las kha dog sna lnga pa'i 'od zer 'phro ba'i rtse mo las lha lnga'i lha tshogs rnams 'thon te 'gro ba rnams lha lnga'i go 'phang la bkod pa dang /
sngon thog ma med pa nas grub pa'i dpa' bo dang rnal 'byor ma la sogs pa phyogs bcu na bzhugs pa lhan cig spyan drangs pa dang mnyam par sbyar ba sngon du 'gro bas zhu nas hUM yig gi nA da la thim zhing /
hUM yig lhan skyes kyi dga' ba'i rang bzhin can du gyur pa ni /
bya ba grub pa'i ye shes /
oM AH hUM /
oM sarba bi ra yo ki nI kA wAka tsit+ta badzra swA b+ha wa at+ma kony+haM /
oM badzra shud+d+ha sarba d+harma badzra shud+d+hony+haM /
zla ba dbyangs gsal hUM dang bcas pa yongs su gyur pa las /
rten dang brten pa'i dkyil 'khor dus gcig tu grub pa ni chos kyi dbyings kyi ye shes te /
de yang khang pa brtsegs pa'i gzhal yas khang gru bzhi pa sgo bzhi pa /
phyi nas rim pa bzhin dkar ser dmar ljang sngo ba'i rtsig pa rim pa lnga dang ldan pa'i rin po che'i rtsig pas bskor ba'i steng na /
rin po che'i pha gu gzhi dmar po la rin po che zur gsum pa dang gru bzhi pa la sogs pas spras pa /
de'i steng na gnas pa'i gser gyi ske rags bzhi'i phyi ngos su chu srin gyi kha nas mu tig gi do shal dang /
do shal phyed pa 'phyang ba /
de'i phyi ngos su bya 'dab la 'phyang ba'i rin po che'i shar bu /
de'i steng du padma 'dab ma phyed pa'i dbyibs can gyi 'da' yab la gnas pa'i gser gyi bum pa nas 'thon pa'i rgyal mtshan dang ba dan brgyad brgyad kyis mdzes par byas pa /
phyi'i steng gi zur bzhi la gdugs bzhis brgyan pa /
rtsig pa'i 'gram nas 'dod yon gyi snam bu dmar pos bskor ba la bzhugs stabs sdang kha dog sna tshogs pa'i lha mo rnams kyis mchod pa byed bzhin pa /
sgo dang sgo khyud kyi mtshams dang rtsig pa'i phyi nang gi zur bzhir zla phyed la gnas pa'i rin po che dmar po'i steng du rdo rjes brgyan pa /
sgo bzhi so so'i mdun du stegs bu gru bzhi pa'i steng du bum pa la gnas pa'i ka ba bzhi bzhis btegs pa'i rta babs snam bu bcu gcig dang ldan pa'i rtse mor chos kyi 'khor lo'i g.yas g.yon du ri dwags pho mo dang bcas pa /
rta babs kyi g.yas g.yon du bum pa bzang po las skyes pa'i dpag @# / /
bsam gyi shing la rgyal srid rin po che sna bdun dang /
bar bar du grub pa thob pa dang /
sprin gyi gseb nas byung ba'i lha me tog gi phreng ba bzung ba rnams kyis kun nas mdzes par byas pa /
de'i phyi rol tu sna tshogs rdo rje'i ra bas bskor ba la sogs pa'i srung 'khor /
de'i phyi rol tu bskal pa 'jig dus kyi me lta bu'i kha dog sna lnga pa'i rdo rje'i me ri steng dang logs kun tu khyab par g.yon bskor du 'khyil zhing 'bar ba /
de'i phyi rol tu dur khrod brgyad /
de na gnas pa'i shing brgyad /
de'i rtsa ba na phyogs skyong brgyad /
shing gi stod kyi yal ga'i gseb nas lus phyed 'thon pa'i zhing skyong brgyad /
thugs rje'i chu brgyad /
de la gnas pa'i klu brgyad /
chu de'i steng gi nam mkha' la gnas pa'i sprin brgyad /
ri brgyad /
de la gnas pa'i mchod rten dang po brgyad / /
gzhan yang ye shes kyi me brgyad dang /
khwa dang /
'ug pa dang /
bya rgod dang /
ce spyang dang /
'ol ba pho mo dang /
sbrul ba lang gi mgo can la sogs pa phyogs su rgyu zhing /
gnod sbyin dang /
ro langs dang /
srin po rnams kyis kI li kI li'i sgra chen po sgrogs pa /
grub pa thob pa dang /
rig pa 'dzin pa dang /
dam tshig spyod pa'i rnal 'byor pa dang rnal 'byor mas bcom ldan 'das la rtse gcig tu lta ba dang /
gcer bu skra bshig pa /
phyag rgya lngas brgyan pa /
cang te'u dang thod pa dang kha TwAM ga 'dzin pa /
thod pas spyi bor brgyan pa /
rgod cing dur khrod du 'jug pa rnams kyis ngo mtshar bar byed pa'o / /
gzhal yas khang gi nang du ka ba brgyad kyis btegs pa'i gdung gis mdzes par phub pa'i rtse mor rdo rje nor bu rin po che'i tog gis spras pa /
gzhal yas khang gi nang gi steng 'og rnams shar dkar /
byang ljang /
nub dmar /
lho ser /
dbus sngo ba /
de'i dbus su sna tshogs padma dang /
nyi ma'i dkyil 'khor /
phyogs bzhi'i 'dab mar nyi ma dang ro'i gdan re re /
dbus kyi padma'i lte bar nyi ma'i gdan la /
rang nyid bcom ldan 'das dpal he ru ka sku mdog mthing kha zhal bzhi pa'i rtsa zhal nag /
g.yon zhal ljang /
rgyab zhal dmar /
g.yas zhal ser ba /
zhal re re yang spyan gsum pa /
phyag bcu gnyis pa /
dpral bar rdo rje rtse lnga pa'i 'phreng ba 'dzin pa /
zhabs g.yas brkyangs pas 'jigs byed nag po lag pa bzhi pa'i dang po gnyis thal mo sbyar ba /
g.yas lhag ma DA ma ru /
g.yon lhag ma ral gri 'dzin pa'i mgo bo mnan pa /
g.yon bskums pas dus mtshan ma dmar mo lag pa bzhi pa'i dang po gnyis thal mo sbyar ba /
lhag ma gnyis thod pa dang kha TwAM ga 'dzin pa'i nu ma mnan pa /
gdan gnyis ka'ang gdong gcig pa /
mig gsum pa /
phyag rgya lngas brgyan pa /
bcom ldan 'das kyi phyag dang po gnyis kyis rdo rje phag mo la 'khyud pa'i g.yas pas rdo rje rtse lnga pa dang g.yon pas dril bu 'dzin pa /
de'i 'og ma gnyis kyis glang po che'i pags pa rlon pa khrag dang bcas pa'i na bza' phyag g.yas pas lag pa g.yon pa dang /
g.yon pas rkang pa g.yon pa'i pags pa sdigs mdzub dang bcas te phyag gis brgyangs te 'dzin pa'i sdigs mdzub kyi rtse gnyis smin ma'i thad sor gnas pa /
g.yas kyi gsum pa na DA ma ru /
bzhi pa na dgra sta /
lnga @# / /
pa na gri gug /
drug pa na mdung rtse gsum bgreng ba /
g.yon pa'i phyag gsum pa na rdo rjes mtshan pa'i kha TwAM ga bzhi pa na khrag gis gang ba'i thod pa /
lnga pa na rdo rje'i zhags pa /
drug pa na tshangs pa'i mgo bo gdong bzhi pa bsnams pa| sna tshogs rdo rjes mtshan pa'i ral pa'i thor cog can /
dbu re re la rdo rje nag po'i 'phreng ba stod smad du gnas pa gnyis la brgyus pa'i thod pa skam po lnga las brgyan pa /
dbu'i g.yon du zla ba phyed pa 'phyang ba /
zhal rnam par 'gyur ba /
mche ba bzhi bzhi gtsigs shing 'jigs su rung ba /
sgeg pa /
dpa' ba /
mi sdug pa ste /
sku'i nyams gsum dang /
rgod pa /
drag shul /
'jigs su rung ba ste gsung gi nyams gsum dang /
snying rje dang /
rngam pa dang /
zhi ba ste thugs kyi nyams gsum ste nyams dgu dang ldan pa /
stag gi pags pa'i sham thabs can /
mi'i rgyu ma la brgyus pa'i mi mgo rlon pa lnga bcu'i 'phreng ba 'phyang ba /
phyag rgya lngas rgyas btab pa /
mi rus kyi thal bas lus thams cad byugs pa'o / /
bcom ldan 'das la mngon du phyogs par bcom ldan 'das ma rdo rje phag mo sku mdog dmar mo /
zhal gcig ma phyag gnyis ma /
spyan gsum ma /
gcer mo skra grol ba /
thod pa'i dum bus brgyan pa'i 'og pag can /
phyag g.yon pas yab kyi mgul nas 'khyud pa'i thod pa na bdud bzhi la sogs pa'i khrag gis gang ba bsnams shing /
g.yas pas phyogs bcu'i gdug pa can kun la gri gug dang bcas pa'i sdigs mdzub kyis sdigs par mdzad pa /
'jig dus kyi me ltar 'bar ba /
byin pa gnyis kyis yab kyi brla'i steng nas legs par 'khril ba /
bde ba chen po'i rang bzhin thugs rje chen po'i bdag nyid can /
phyag rgya lngas brgyan pa /
mi mgo skam po lnga'i thod dang /
mi mgo skam po lnga bcu'i do shal can /
gnyis ka'ang ye shes kyi me rab tu 'bar ba'i dbus na bzhugs pa /
phyogs bzhi'i gdan la /
shar du mkha' 'gro ma nag mo /
byang du lA ma ljang khu /
nub tu khaN+Da ro hI dmar mo /
lhor gzugs can ma ser mo /
thams cad kyang zhal gcig ma /
spyan gsum ma /
mche ba rnam par gtsigs pa'i zhal can /
gcer mo skra grol ba /
phyag bzhi'i g.yas gnyis gri gug dang DA ma ru /
g.yon pas thod pa dang kha TwAM ga 'dzin pa /
g.yas brkyangs kyis bzhugs pa /
phyag rgya lngas brgyan pa /
thod skam lnga'i dbu rgyan dang /
thod skam lnga bcu'i do shal can /
mtshams bzhi'i gdan la bum pa bdud rtsis gang ba'i steng du ka pA la byang chub kyi sems kyis gang ba re re /
yab kyi gsang gnas mi dmigs pa las hUM dkar po las rdo rje dkar po rtse lnga pa /
byA dmar po las byung ba'i nor bu dmar po rtse mor byA ser pos mtshan pa /
yum gyi gsang gnas mi dmigs pa las AH las byung ba'i padma dmar po 'dab ma gsum pa /
dyA dkar po las byung ba'i byang chub kyi sems mtshon pa'i lte ba dkar po /
rtse mo dyA ser pos mtshan pa /
yab kyi lte bar zla gdan la /
oM badzra bai ro tsa na ye hUM hUM phaT swA hA /
thugs kar zla gdan la /
oM sarba bud+d+ha Da ki ni ye badzra war+Na nI ye hUM hUM phaT swA hA /
mgrin par nyi gdan la /
oM shrI badzra he he ru ru kaM hUM hUM phaT /
DA ki ni dzwa la saM b+ha raM swA hA /
dpral bar @# / /
nyi gdan la /
oM hrIH ha ha hUM hUM phaT /
yum gyi lte bar nyi gdan la /
oM shrI nas swA hA /
thugs kar nyi gdan la /
oM hrIH nas phaT swA hA /
mgrin par zla gdan la /
oM badzra nas swA hA /
dpral bar zla gdan la /
oM sarba nas swA hA /
sngags thams cad kha dog dmar po 'od zer 'phro ba g.yon bskor du gnas pa /
sngags rnams kyang zhal sbyor ba phan tshun du 'khyud pa'i rnam pa can du gyur /
oM shrI mahA su kha badzra he he ru ru kaM AH hUM hUM phaT swA hA /
snyoms par zhugs pas /
byang sems spyi bo nas mgrin par sleb pa na dga' ba /
mgrin pa nas snying gar sleb pa na mchog dga' /
snying ga nas lte bar sleb pa na khyad par gyi dga' ba /
lte ba nas nor bu'i rtser sleb pa na lhan skyes kyi ye shes skyes pas rten dang brten pa'i dkyil 'khor gnyis kyang bde stong dbyer med kyi ngo bor gyur cing /
de ltar bde stong dbyer med du sbyar ba de nyid byang chub kyi phyogs kyi chos kyi ngo bor gyur pa lha lngar shar ba ni /
lus dran pa nye bar gzhag pa mkha' 'gro ma /
tshor ba dran pa nye bar gzhag pa lA ma /
chos dran pa nye bar gzhag pa dum skyes ma /
sems dran pa nye bar gzhag pa gzugs can ma /
yang dag pa'i ting nge 'dzin ni dpal he ru ka ste lha rnams snang la rang bzhin med pa me long gi gzugs brnyan bzhin du gyur /
go cha'i lha rgyas pa bsgom pa'am nyung zhing lag tu blang bde bar 'dod na /
rang gi thugs kar zla ba la rdor sems kyi ngo bo oM ha dkar po /
mgo bor rnam snang gi ngo bo na ma hi ser po /
spyi gtsug tu nyi ma la padma gar dbang gi ngo bo swA hA hUM dmar po /
phrag pa gnyis su nyi ma la dpal he ru ka'i ngo bo bauSh+Da he nag po /
mig gnyis su nyi ma la rdo rje nyi ma'i ngo bo hUM hUM ho dmar ser /
dpral bar nyi ma la rta mchog gi ngo bo phaT haM ljang gu /
gtso bo'i lte bar nyi ma la rdo rje phag mo'i ngo bo oM baM dmar po /
snying gar nyi ma la gshin rje ma'i ngo bo haM yoM sngon po /
mgrin par zla ba la rmongs byed ma'i ngo bo hriM moM dkar po /
mgo bor nyi ma la skyod byed ma'i ngo bo hriM hriM ser po /
spyi gtsug tu nyi ma la skrag byed ma'i ngo bo hUM hUM ljang gu /
dpral bar nyi ma la tsaN+Di ka'i ngo bo phaT phaT dud kha rnams kyis mtshan par gyur /
de nas ye shes pa spyan drangs pa ni /
phaiM rang gi thugs kar nyi ma la gnas pa'i hUM yig las 'phros pa'i 'od zer gyis phyogs bcu'i 'jig rten gyi khams na bzhugs pa'i dpa' bo dang dpa' mo'i dbang phyug ma'i ye shes pa'i 'khor dang /
dbang gi lha mchod pa'i lha mo dang bcas pa mdun gyi nam mkhar spyan drangs /
'od zer rang gi snying ga'i hUM la thim par gyur /
hUM /
oM ar+g+haM pra ti ts+tsha hUM swA hA /
badzra aM gu sha dzaH badzra pA sha hUM /
badzra s+pho Ta baM /
badzra gaN+Da ho /
lha rnams kyi spyi bor zla ba la oM dkar po /
mgrin par padma la AH dmar po /
thugs kar nyi ma la hUM sngon po /
oM yo ga shud+d+ha sarba d+harma yo ga shud+d+hany+haM /
dam tshig pa dang ye shes pa ro mnyam du sbyar ba ni chos thams cad kyi de kho na nyid dang /
bde ba chen po'i ye shes gnyis ngo bo dbyer med yin la /
de yang gtso bo yab yum du shar ba'i cha shas so / /
oM AH hUM sarba bi ra yo gi ni badzra shud+d+honyahaM /
oM ar+g+haM pra ti ts+tsha swA hA /
de bzhin gshegs pa thams cad kyis bdag la mngon par dbang bskur du gsol zhes gsol @# / /
ba btab pas /
sgo mtshams ma brgyad kyis bgegs bskrad /
dpa' bo rnams kyis shis pa brjod /
dpa' mo rnams kyis rdo rje'i glu len /
gtso bos dbang bskur ba'i dgongs pa mdzad /
yum bzhi phag mo dang bcas pas rin po che'i bum pa bdud rtsis gang ba bzung nas /
ji ltar bltams pa tsam gyis ni / /
de bzhin gshegs pas khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi She ka ta sa ma ya shrI ye hUM /
zhes gsungs shing bdud rtsi'i chu rgyun gyis spyi bo nas dbang bskur bas /
rang dang lha rnams bde ba chen po'i bdag nyid du gyur pa'i spyi bo nas sku la zhugs pa'i chu'i lhag ma spyi gtsug tu gnas pa yongs su gyur pa las /
gtso bo la rdo rje sems dpa' /
phag mo la mi bskyod pa /
mkha' 'gro ma la rnam snang /
lA ma la don grub /
dum skyes ma la 'od dpag med /
gzugs can ma la rin 'byung gis dbu brgyan te /
dbang gi lha rnams rang la thim par gyur /
de nas byin gyis brlabs pa'i mchod pa rnams 'bul ba ni /
oM ar+g+haM pra ti ts+tsha swA hA /
oM pa dyaM pra ti ts+tsha swA hA /
oM any+tsa ma nAM pra ti ts+tsha swA hA /
oM prok+Sha NaM pra ti ts+tsha swA hA /
oM badzra puSh+pe aH hUM swA hA /
shap+ta'i bar gyis mchod /
oM AH badzra A dar+she hUM nas /
d+harme hUM gi bar gyis rig ma bcu drug gis mchod /
rig ma bcu drug la sogs mchod pa rgyas par byed kyang rung ngo / /
nang mchod ni /
mgron rnams kyi ljags hUM dkar po las byung ba'i rdo rje dkar po rtse gsum pa nas 'bru tsam 'khod pa'i rdo rje'i 'od kyi sbu gus drangs nas gsol bar gyur /
mchod do phyogs bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad kyi ngo bor gyur pa /
chos kyi phung po stong phrag brgyad bcu rtsa bzhi'i 'byung gnas /
'phags pa'i dge 'dun thams cad kyi mnga' bdag drin can rtsa ba'i bla ma rin po che'i zhal du oM A hUM /
rgyal ba rdo rje 'chang gi zhal du X /
rje btsun rdo rje rnal 'byor ma'i zhal du X /
grub chen dril bu pa'i X /
rus sbal zhabs kyi X /
dza laN+d+ha ra'i X /
nag po spyod pa'i X /
gu hya pa'i X /
rnam rgyal zhabs kyi X /
til+li pa'i X /
nA ro pa'i X /
pham thing ba sku mched kyi X /
klog skya shes rab brtsegs kyi X /
mal gyo blo gros grags kyi X /
sa chen kun dga' snying po'i X /
slob dpon bsod nams rtse mo'i X /
rje btsun grags pa rgyal mtshan gyi X /
chos rje sa skya paN+Di ta'i X /
bo dong rin po che'i X /
khro phu rin po che'i X /
yang rtse ba rin cen seng ge'i X /
chos rje bu ston rin cen grub kyi X /
thugs sras rin cen rnam rgyal gyi X /
kun mkhyen shes rab dpal bzang po'i X /
mkhan chen dpal 'byor rgyal mtshan gyi X /
paN chen ye shes rtse mo'i X /
grub pa'i dbang phyug A nan+da d+h+wa dza'i zhal du oM AH hUM /
gzhan yang dbang bskur rgyud bshad man ngag bstan pa'i bla ma dam pa brgyud pa dang bcas pa'i zhal du oM AH hUM /
oM hriH ha ha hUM hUM phaT oM AH hUM /
oM badzra bai ro tsa na ye hUM hUM phaT swA hA oM AH hUM /
oM DA ki ni ye hUM hUM phaT oM AH hUM /
oM lA me hUM hUM phaT oM AH hUM /
oM khaN+Da ro hI hUM hUM phaT X /
a amM rU pi Ni ye hUM hUM phaT X /
gzhan yang rgyud sde chen po bzhi dang @# / /
'brel ba'i yi da dkyil 'khor gyi lha tshogs rnams kyi X /
sngon sangs rgyas mthong ba /
dam pa'i chos thos pa /
'phags pa'i dge 'dun la brten pa /
bstan pa dang 'khor rnam bzhi skyong bar zhal gyis bzhes pa'i bla ma gong ma rnams kyis bsten cing bsgrubs pa'i srung ma dam tshig can rnams kyi X /
yul sum cu so gnyis /
gnas nyi shu rtsa bzhi /
dur khrod chen po brgyad na gnas pa'i dpa' bo dang rnal 'byor ma /
phyogs skyong dang zhing skyong dang klu la sogs pa rnams kyi X /
gzhi bdag gnyug mar gnas pa dang sems can thams cad lhar gyur pa rnams kyi zhal du oM AH hUM /
oM a mr-i ta swa da na badzra swa b+ha wa at+ma konyahaM /
mgron rnams ye shes kyi bdud rtsis mnyes par gyur /
oM sarba badzra kA mi ni gu hya badzri ni swA hA /
oM shrI mahA su kha badzra he he ru ru kaM AH hUM hUM phaT swA hA /
gnas bzhi dang gsang gnas byin gyis brlabs te /
yab yum snyoms par zhugs pas byang sems zhu ba spyi bo nas mgrin par sleb pa na dga' ba nas /
nor bu'i rtser sleb pa na lhan skyes kyi ye shes skyes pas lha thams cad kyis kyang bde ba chen po nyams su myong bar gyur /
dkyil 'khor ba'i lha rnams lhan skyes kyi bde ba dang /
stong pa nyid dbyer med pa'i ting nge 'dzin la snyoms par zhugs pas de kho na nyid kyi mchod pas mnyes par gyur /
de nas sngags kyi mchod pa ni /
yab yum gnyis kyi snying po dang nye snying brjed pa'i mthar /
oM DA ki ni hUM hUM phaT /
oM lA me hUM hUM phaT /
oM khaN+Da ro hI hUM hUM phaT /
oM rU pi Ni hUM hUM phaT /
de nas bstod pa ni /
oM bcom ldan dpa' bo'i dbang phyug la phyag 'tshal / /
bskal pa chen po'i me dang mnyam pa'i 'od / /
ral ba'i cod paN mi bzad pa dang ldan / /
mche ba rnam par gtsigs pa 'jigs pa'i zhal / /
stong phrag phyag ni 'bar ba'i 'od zer can / /
dgra sta zhags gdengs mdung dang kha TrAM 'dzin / /
stag gi pags pa'i na bza' 'dzin pa can / /
sku chen dud kha bgegs mthar mdzad la 'dud / /
hUM hUM phaT sbyar /
de bzhin du yum gyi rkang brgyad ni /
oM bcom ldan 'das ma rdo rje phag mo la phyag 'tshal / /
'phags ma rig ma'i dbang phyug khams gsum gyis mi thub / /
'byung po'i 'jigs pa thams cad rdo rje chen pos 'joms / /
rdo rje'i gdan bzhugs gzhan gyis mi thub dbang byed spyan /
gtum mo khro mo'i gzugs kyis tshangs pa skem par mdzad / /
bdud rnams skrag cing skem byed gzhan gyi phyogs las rgyal / /
rmugs byed rengs byed rmongs byed kun las rnam par rgyal / /
rdo rje phag mo sbyor chen 'dod dbang ma la 'dud / /
hUM hUM phaT /
ces yab yum gyi rkang brgyad bod skad dam /
sngags gang rung gis bstod /
de nas bzlas pa bya ba ni /
bgrang 'phreng la nang mchod kyis gtor te / /
bsangs sbyangs /
stong pa'i ngang las bgrang 'phreng gsung rdo rje padma gar dbang dmar po zhal gcig phyag bzhi'i g.yas gnyis padma dang DA ma ru /
g.yon gnyis dril bu dang thod pa dang bcas pa'i kha TwAM ga 'dzin par gyur pa'i spyi bor oM mgrin par AH thugs kar hUM /
de las 'od zer 'phros /
rang 'dra'i ye shes pa spyan drang /
dzaH hUM baM ho /
gnyis su med par gyur /
oM ar+g+haM pra ti tsatsha ye swA hA /
de bzhin du pAM dyaM dang /
oMm badzra puSh+pe AH hUM swA hA /
de bzhi du sh+pata'i bar gyis mchod /
@# / /
sngags kyi mthar oM AH hUM /
sbyar nang mchod phul /
oM swA hA hUM hUM phaT /
nyer gcig bzlas /
padma gar dbang 'od du zhu ba las byung ba'i bgrang 'phreng du gyur /
ces brjod /
lha rang rang gi thugs kar nyi gdan la gnas pa'i hUM yig gi mthar bzlas bya'i sngags kyis bskor ba las dkyil 'khor gyi lha tshogs spros /
'gro ba'i don byas slar 'dus te hUM yig la thim pa'i spro ba dang bsdu ba'i mdzad pa can du gyur par bsams la /
yab yum gnyis kyi snying po dang nye snying /
lha mo bzhi'i sngags sngar bshad pa rnams bzla /
bzlas pa'i tshe lha thams cad kyi zhal nas sngags kyi sgra 'byung bar mos par bya'o / /
bzlas pa'i mthar gtor ma bya ba'i tshul ni /
'jig rten dang 'jig rten las 'das pa'i gtor ma phyag len ltar bshams /
nang mchod ltar bsangs sbyangs byin gyis brlabs / /
phaiM rang gi thugs kar nyi gdan la gnas pa'i hUM yig las 'phros pa'i 'od zer gyis /
dur khrod brgyad na gnas pa'i phyogs skyong dang zhing skyong la sogs pas bskor ba'i 'khor lo bde mchog gi dkyil 'khor mdun gyi nam mkhar spyan drangs /
chu gnyis nyer spyod rol mos mchod /
lha rnams kyi ljags hUM dkar po las byung ba'i rdo rje rtse gsum pa dkar po nas 'bru tsam 'khod pa'i 'od zer gyi sbu gus drangs nas gsol bar gyur par bsams la /
oM badzra a ra li hoH dzaH hUM baM hoH badzra DA ki n+ya sa ma ya stwaM dri shya hoH tshar gcig gis gtso bo /
gnyis pas yum /
gsum pas rnal 'byor ma bzhi la 'bul /
sngar ltar chu gnyis nyer spyod rol mo dang bcas pa dang /
yum gyi snying po dang /
nye snying dang /
snying po'i rnal 'byor ma bzhi'i sngags kyi mthar oM AH hUM btags la nang mchod 'bul /
de nas rkang brgyad kyi bstod pa ni /
oM na mo b+ha ga wa te wi ra shA ya hUM hUM phaT /
oM mahA kalpA sni saM ni b+hA ya hUM hUM phaT /
oM dza TA mu ku ToT+ka TA ya hUM hUM phaT /
oM daMSh+Da ka ra lo gra b+hI Sha Na mu khA ya hUM hUM phaT /
oM sa ha pra b+hu dza b+hA su rA ya hUM hUM phaT /
oM pa ra shU pA sho dya ta shu la kha TwAM ga d+hA ra Ni hUM hUM phaT /
oM bya g+h+ra dzi nA ma wa ra d+ha rA hUM hUM phaT /
oM mahA d+hum+b+ran+ta ka ra wa pu ShA ya hUM hUM phaT /
oM na mo b+ha ga wa tI badzra wA rA hi baM huM hUM phaT /
oM na mo ar+ya a pa ra dzi ta trai lokya ma te bi dye shwa rI hUM hUM phaT /
oM na maH sarba b+hu ta bh ya ba he ma hA badzre huM hUM phaT /
oM na mo badzrAsa n+ni a bA ra dzi ti bA shaM ka ri ne tra huM hUM phaT /
oM na mo b+h+ra ma Ni sho Sha Ni ro Sha Ni kro d+ha ka ra le huM hUM phaT /
oM na mastrA sa ni mA ra ni pra b+ha da ni a bA ra dza ye huM hUM phaT /
oM na mo bi dza ye dzam+b+ha ni stam+b+ha ni mo ha ni huM hUM phaT /
oM na mo badzra wA rA haM mahA yo gi ni ka me shwa ri kha ge hUM hUM phaT /
ces pa'am /
sngar bod skad du bsgyur ba gang rung gis bstod /
srid pa dang mnyam zhi ba'i chags 'joms kun tu rtog pa 'joms / /
khyod ni dngos po mtha' dag mkha' ltar gzigs pa dang ldan pa / /
mgon po shin tu brtse ba lci ba'i chus brlan thugs kyi chus / /
mdzod cig lha mo rnams kyis shin tu bdag la rjes brtser mdzod / /
ces 'dod don la gsol ba gdab /
de nas dur khrod brgyad na gnas pa'i phyogs skyong dang zhing skyong la sogs pa skad cig gis 'od gsal du bcug pa las bde mchog gi nas gsol bar gyur /
zhes dang /
oM kha khA nas /
yig brgya'i bar sngon 'gro gtor ma'i skabs ltar la /
de nas lha yi tshogs rnams ma lus dang nas yid la 'dod pa kun @# / /
'grub shog /
yig brgya'i mthar oM yo ga shud+d+ha sarba d+harmA yo ga shud+d+honyahaM /
oM badzra muH 'jig rten pa rnams rang gnas su gshegs shing /
dkyil 'khor gyi lha rnams bdag nyid la thim par gyur /
de nas nyer bsdu bya ba ni /
rang gi thugs ka'i hUM las 'od zer 'phros pas rten dang brten pa'i dkyil 'khor rnams snang bar byas te /
'od du gyur pa'i srung 'khor dur khrod dang bcas pa gzhal yas khang la thim /
mtshams kyi bum pa thod pa dang bcas pa bzhi snying po'i rnal 'byor ma bzhi la /
de bzhi yang gtso bo'i zhal bzhi la thim /
gzhal yas khang gtso bo yab yum la /
gtso bo yab yum yang thugs ka'i hUM yig la thim /
hUM yig yongs su gyur pa las /
he ru ka sngon po zhal gcig phyag gnyis rdo rje dang dril bu 'dzin pa yum dang bcas par gyur pa'i thugs kar zla ba la rdor sems kyi ngo bo oM ha dkar po zhes pa nas /
phaT phaT dud kha rnams kyis mtshan par gyur /
de nas oM sum+b+ha sogs zhal bzhi pa'i sngags brjod de /
srid pa gsum 'bar sku ni rjes chags dul bar ldan / /
'od zer sngon po stong ldan nyi ma brgya stong ldan / /
rnam mang sku dang cha lugs rjes chags sems par ldan / /
he ru ka dpal de dang lhan cig gar byed shog /
lha mo tshad ma dam tshig tshad ma dang / /
des brjod gsung yang mchog tu tshad ma ste / /
bden pa 'di dag gis ni lha mo rnams / /
bdag cag rjes su 'dzin pa'i rgyur gyur cig /
sems can kun gyi don gyi phyir / /
bdag ni he ru kar gyur nas / /
sems can thams cad he ru ka'i / /
go 'phang mchog la 'god par shog /
ces bkra shis dang smon lam bya zhing /
kha zas la 'jug pa na /
kha zas kyi skyed chog dang /
'bul tshul rgyas par 'grub na legs shing /
ma grub na /
ha ho hriH kha dog dri ro nus pa'i skyon thams cad bcom zhing bdud rtsir gyur /
oM AH hUM /
lan gsum dang /
rgya cher spel zhing byin gyis brlab par gyur /
ces brjod la snying ga'i hUM yig lha lnga 'dus pa'i bdag nyid du bsam la /
de la mchod pas bde ba chen pos mnyes par bsam zhing nang gi sbyin sreg gi tshul du longs spyod /
thun mtshams kyi spyod lam kun tu yang lha'i nga rgyal dang ma bral bar bya'o / /
nyal ba'i tshe sngar gyi nyer bsdu'i dmigs pa ltar la /
hUM gi U ni ha la /
ha'i lus mgo bo la /
de zla tshes la /
de thig le la /
de nA da la /
nA da yang mi dmigs par gyur par bsams la nyal zhing /
ldang ba'i tshe snying po'i rnal 'byor ma bzhis glus bskul bar mos nas /
he ru ka yab yum gyi skur ldang ba dang /
khrus kyi tshe dbang bskur rgyas btab kyi skabs kyi dmigs pa ltar lha mo rnams kyis rang la khrus gsol bar mos par bya'o / / / /
dngos grub rin cen bye bas gang gyur pa'i / /
bde mchog sbas rgyud yid bzhin rgya mtsho nas / /
lha lnga'i sgrub thabs dbang gi rgyal po ni / /
skal bzang 'dod rgu'i dpal du bdag gis blangs / /
de yi dge bas tshe rabs thams cad du / /
bcom ldan yab yum gnyis kyis rjes bzung ste / /
brgya phrag dka' ba spyad la ma ltos par / /
sku gsum go 'phang myur du thob gyur cig /
ces dril bu lugs kyi lha lnga'i sgrub thabs ngag tu 'don bde ba gtso bor byas te brjod pa 'di ni /
gong dkar nas dpon sa bdag mo nor 'dzin chos bzhin skyong ba'i rgyal mos bskul ba la brten nas btsun pa dge 'dun rgya mtsho'i dpal gyis chos 'khor rgyal bkra shis lhun gyis grub pa'i gtsug @# / /
lag khang du sbyar ba'i yi ge pa ni chos kyi dpal 'byor legs pas bgyis pa 'di kyang rgyal ba'i bstan pa phyogs dus thams cad du rgyas par byed nus par gyur cig / / /
mang+galaM /
