@# / /
b+ha Du me tya mo gta shu b+hA dz+nyA la k+Sha kA ya sarba si bd+hi g+hu ta po gu ru prA r+tha nA noH b+hi dA sarba sid+d+hi b+hu ta bi ha ra ti sma /
@# / /
rje blo bzang don yod grub pa'i bka' 'bum dngos grub kun 'byung las bla ma la gsol ba 'debs pa'i rim par phye ba dngos grub kun 'byung bzhugs so / /
@# /
dzA ti'i sdeb sbyor la 'phags ma dang ro lang can dang phyi mo mnyam pa dang gsum las /
'dir phyi mo mnyam pa'i bye brag gi gits+tshan+d+ha sa mdzes par byas pa'o / /
@# / /
many+dzu shrI yU ba tr-i b+hUH tya pa ra /
ka lkA ya syA d+hi ba b+hA ra sa da /
shrI b+hu d+d+h+ya ng+h+wa tru Ti kA ra du re /
sA dA b+hi khyA dzi na pu tra br-i ta /
@# / /
srid gsum skyabs gnas 'jam dpal gzhon nu de / /
snyigs dus bshes gnyen mchog gi tshul bzung nas / /
'gro rnams dpal 'byor lam la 'god mdzad pa'i / /
rgyal sras bzang po'i zhabs la gsol ba 'debs / /
@# / /
mau naM gIH badzra d+ha rA tsa sha naM /
bi dz+shu ng+ga d+d+hI su ya d+hA la li ta /
sh+laM b+hi n+nA d+h+ya k+Sha sha ra N+ya b+ha wa /
tA raM b+ha T+h+wA ka ra sA da bi lA /
@# / /
thub dbang rdo rje 'chang dang 'jam dbyangs kyi / /
mkhyen brtse'i rnam sprul blo bzang grags pa dang / /
dbyer med chos kyi rgyal po skyabs mchog dpal / /
rje btsun bla ma'i zhabs la gsol ba 'debs / /
hA shA stA go da sha kA la d+hu yo /
b+hA bA b+hi n+tsA b+hi b+ha mu rti bi go /
d+hI nI ts+tshEH dr-i Sh+Ta bi sA ba kr-i taM /
tA raM sya prA r+tha na pA da b+ha Ta /
phyogs bcu dus gsum sangs rgyas thams cad kyi / /
sku gsung thugs dang ngo bo dbyed med kyang / /
blo dman snang ngor tha ma la tshul 'dzin pa / /
rje btsun bla ma'i zhabs la gsol ba 'debs / /
@## / /
'di nyid gus pa chen po'i ngang nas rje bla ma nyid kyis legs par bstod pa yin no / / / /
rgyal ba kun gyis gsungs pa'i chos rnams kyi / /
bcud rnams bsdus nas nyams su blangs pa'i mthus / /
tshe 'di nyid la rdo rje'i sku brnyes pa / /
'chi med rnal 'byor mchog la gsol ba 'debs / /
'di nyid kyang dang ldan slob ma 'gas gsol ba btabs pa la brten nas rje btsun chos kyi rdo rje rang nyid kyi gsung zhig la rje bla ma nyid kyis 'don pa cung zad bsgyur nas gsol 'debs su mdzad pa yin no / / /
thugs rje'i bdag nyid rtsa brgyud bla ma dang / /
yi dam lha tshogs skyabs gnas dkon mchog gsum / /
dpa' bo dpa' mo chos skyongs srung ma yi / /
byin rlabs thams cad bdag la 'jug gyur cig /
thub dbang rdo rje 'chang dang 'jam dbyangs dang / /
klu grub kun tu dge ngang lA li ta / /
nA ro mar me mdzad dang blo bzang grags / /
dge legs dpal bzang chos rgyal blo gros sbas / /
chos kyi rdo rje skyabs mchog dpal la sogs / /
dngos dang brgyud pa'i bla ma thams cad la / /
snying nas gus pas phyag 'tshal gsol ba 'debs / /
dad can skal ldan slob ma rgyal gyur cig /
'di ni chos rje dge dbang grags pas gsol ba btab tshe legs par gdams pa'o / / / /
rgyal ba kun gyis bsngags pa'i rgyal ba'i mtshan / /
gang gis cung zad tsam zhig thos na yang / /
'chi med tshe yi dngos grub des ster ba'i / /
bla ma tshe dpag med la phyag 'tshal lo / /
dngos grub kun gyi 'byung gnas khyod nyid la / /
gang gis gus pas gsol ba btab gyur na / /
tshe 'dir sku gsum go 'phang stsol mdzad pa'i / /
rgyal ba blo bzang grags la gsol ba 'debs / /
'dzam gling mkhas grub kun rgyan klu sgrub dang / /
gshin rje gshed kyis rjes bzung lA li ta / /
he ru ka dang dbyer med lo I pa / /
'dzam gling mkhas grub gsum la gsol ba 'debs / /
gangs can grub pa'i dbang phyug mi la dang / /
rgyal ba'i gsang gtam mdzod 'dzin chos rgyal rje / /
bslab gsum rgyan gyis mdzes pa'i rnal 'byor ba / /
gangs can grub mchog gsum la gsol ba 'debs / /
rigs kun bdag po rje btsun chos kyi rje / /
zung 'jug snying po rdo rje 'chang chen la / /
snying nas btud de phyag 'chal gsol ba 'debs / /
zab mo'i gnas lugs rtogs par byin gyis rlobs / /
rigs kun bdag po drug pa rdo rje 'chang / /
thugs rje'i dbang gis sna tshogs skur sprul nas / /
'gro kun byang chub mchog la 'gong mdzad pa / /
blo bzang don grub zhabs la gsol ba 'debs /
'di nyid rje drung ngag dbang grags pas rje bla ma nyid kyi sku 'dra ras bris zhig bzhengs dus de nyid kyi gtso 'khor dang mthun par mdzad pa yin no / / / /
rgyal ba kun gyis bsngags pa'i rgyal ba'i mtshan / /
gang gis lan cig tsam zhig thos na yang / /
'chi med tshe yi dngos grub ster mdzad pa'i / /
bla ma tshe dpag med la x dngos grub kun gyi 'byung gnas @# / /
khyod nyid la / /
gang gis gus pas gsol ba btab gyur na / /
tshe 'dir mchog gi go 'phang stsol mdzad pa'i / /
rgyal ba blo bzang grags la gsol ba 'debs / /
'dzam gling mkhas pa kun rgyan klu sgrub dang / /
gshin rje gshed kyis rjes bzung lA li ta / /
he ru ka dang dbyer med lo I pa / /
gsol ba 'debs so bdag rgyud byin gyis rlobs / /
gangs can grub pa'i mchog gyur mi la dang / /
rgyal ba'i gsang gtam gter 'dzin chos rgyal rje / /
'chi med rdo rje'i sku brnyes grub mchog zhabs / /
gsol ba 'debs so byin gyis brlab tu bsol / /
'di rje bla ma nyid kyis phyag bris su mdzad pa'o / / / /
gang gis mtshan tsam dran pa tsam gyis kyang / /
'chi med tshe yi dngos grub skad cig la / /
ster byed bla ma tshe dpag med mgon la / /
sgo gsum gus pa'i sgo nas gsol ba 'debs / /
dngos grub mchog brnyes grub pa'i rgyal mo dang| |zung 'jug mngon gyur gsang sngags sdong bo dang / /
pho nyas lam 'grod ras chung rdo rje grags / /
rgya bod bla ma gsum la gsol ba 'debs / /
'chi med tshe yi dngos grub stsal du gsol / /
tshe 'dir sku gsum brnyes pa mi la'i zhabs / /
rgyal bas lung bstan thob pa'i zla 'od rje / /
he ru ka pas rjes bzungs phag mo grub / /
grub pa mchog brnyes gsum la gsol ba 'debs / /
'chi med tshe yi dngos grub stsal du gsol / /
klu sgrub rnam sprul 'bri khung chos rje dang / /
mngon shes lnga thob spyan snga rin chen dang / /
mkhas grub chen po lha gdong chos kyi rje / /
bka' rgyud bstan 'dzin gsum la gsol x 'chi med tshe yi dngos grub x phag mos rjes bzung rigs ldan chos rje dang / /
dur smig 'dzin pa'i mchog gyur zur phug pa / /
sa ra ha yi rnam sprul rgyal mtshan dpal / /
rtogs ldan chen po gsum la x 'chi med tshe yi dngos grub x rab 'byams gzhung kun mkhyen pa'i shes rab dpal / /
bdag gzhan dngos su rje nus tshul khrims dpal / /
rlung sems las rung rin chen bshes gnyen te / /
bstan pa'i gsal byed gsum la x 'chi med tshe yi x 'dul ba 'bum sde'i mnga' bdag dag gi dpal / /
sa lam yongs rdzogs skyabs mchog dpal la sogs / /
brgyud par bcas pa'i bla ma dam pa la / /
gsol ba 'debs so bdag rgyud byin gyis rlobs| |'chi med tshe yi dngos grub stsal du gsol / /
'di dpon lhas byin pas gsol ba btab pa'i tshe legs par gdams pa yin no / / / /
'khor ba'i sems can thams cad kyis / /
khyed kyi mtshan tsam 'dzin pa la| |tshe yi dngos grub ster mdzad pa'i / /
tshe dpag med la gsol ba 'debs / /
mdo rgyud kun gyi lam gyi gnad rdzogs pa / /
ji bzhin gzigs nas brtse bas 'doms mdzad pa'i / /
rgyal ba'i ngaM chos ma lus 'dzin pa yi /
@# / /
blo bzang grags pa'i zhabs la gsol ba 'debs / /
zung 'jug rdo rje'i sku dag rab brnyes kyang / /
gdul bya'i don du tha ma la tshul bzung nas / /
'gro kun thar pa'i lam la 'god mdzad pa'i / /
kun dga' bkra shis zhabs la x mdo rgyud gsung rab kun gyi lung gi don / /
dri med rig pas ji bzhin 'byed pa la / /
mkhas mang rgya mtsho'i dbus na mngon mtho ba'i / /
lung rigs chos rje'i zhabs la gsal x rnam dkar dge legs kun gyi 'byung gnas mchog /
yid 'ong snyan pa'i grags pas sa steng khyab / /
'gro ba'i don kun grub pa'i mdzad pa can / /
dpal ldan bla ma'i zhabs la x srid gsum skyabs gnas 'jam dpal gzhon nu de / /
snyigs dus bshes gnyen mchog gi tshul bzung nas / /
'gro rnams dpal 'byor lam la 'god mdzad pa'i / /
rgyal sras bzang po'i zhabs la gsol ba 'debs / /
'di nyid kyang dpon lhas byin pas gsol ba btab pa la brten nas dgyes bzhin legs par gdams pa'o / / / /
rje btsun spyan ras gzigs dang mi tri pa / /
khro phu lo ts+tsha bsod nams dbang phyug dang / /
bsod nams seng ge rin chen seng ge dang / /
thams cad mkhyen pa bu ston khyung lhas pa / /
gsol ba 'debs so rtsa brgyud bla ma'i tshogs / /
gsol ba 'debs so rgyal tshab byams pa mgon / /
gsol ba 'debs so bdag rgyud byin gyis rlobs / /
gsol ba 'debs so dga' ldan gnas su drongs / /
sh+lau ka rjes ma 'di kun la rigs 'dre /
bstan pa'i bdag po blo bzang grags pa'i dpal| |dge legs dpal bzang chos kyi rgyal mtshan dang / /
legs pa chos 'byor rje btsun thams cad mkhyen / /
re sa'i skyabs gnas dge 'du rgya mtsho'i dpal / /
gsol ba 'debs so x x x x dga' ldan gnas na rgyal tshab byams pa mgon /
gser ri ltar brjid rang la zhal phyogs shing / /
zhal gcig phyag gnyis chos 'chang mnyam gzhag la / /
rtse gcig gsal snang sgom par byin gyis rlobs / /
gsol ba 'debs x x x x de yi spyi bo mgrin pa thugs ka nas / /
'od zer dkar dmar mthing gsum char ltar babs / /
rang gi gnas gsum babs pas sgo gsum gyi / /
sdig sgrib dag nas las rung nyid du gyur| |gsol ga x x x x tshangs bug nas gzung lte ba'i bar ngag tu / /
dbu ma'i rtsa ni gsal btab snying thud nang / /
rang sems thags pa chen po'i ngo bo de / /
'od kyi gong bur sgom par byin gyis rlobs / /
gsol ba x x x x rje btsun thugs ka'i 'od kyi sbu gu ni / /
spyi bor zug la 'gro ba'i nye lam dang / /
thugs kar gser gyi maN+Dal phyis pa ltar / /
mthong nas 'pho 'dun drag po skye bar shog /
gsol x x x de lta'i mong la thugs @# / /
rje'i lcags kyu ni / /
dbu ma'i nang song 'od phung la reg pas / /
khab len rdo yis lcags la ji bzhin du / /
hik gi sbyor ba'i thugs kar 'pho bar shog /
gsol ba x x x x sdug bsngal kun 'byung gnyen lus longs sbyod la / /
skad cig tsam yang chags pa'i sems bral zhing / /
zhing dang mgon po'i yon tan mthong ba'i blos / /
rgyun du yengs med sgom par byin gyis rlobs / /
gsol ba x x x x sngon sgom lam dang rdzas kyi 'pho ba dang / /
bla ma chos mthun grogs kyi gsal btab mthus / /
'chi tshe yid la dga' ba rgyas pa dang / /
gnad gcod sdug bsngal med par byin gyis rlobs / /
gsol ba x x x x cung zad ma tshad pa 'dra / / /
snying po'i gnang thor bu'i rim par phye ba dngos grub kun 'byung bzhugs /
chos kyi rgyal po rgyal ba tsong kha pa la na mo / /
tshe rabs thams cad du thugs brtse ba chen pos rjes su bzung du gsol| |'jam dbyangs bla ma'i zhabs la phyag 'tshal lo / /
de ltar na thog mar lam thun mong ba la rgyud sbyangs nas rgyud 'os su gyur pa na /
bla ma mnyes par byas nas /
rnam par dag pa'i dbang lam zab mo'i rten du sgrub par nus ngo shes par blangs nas dam tshig dang sdom pa bzung /
de nas skabs de dang gzhan du blangs pa'i sngom pa gsum la gces spras su byas te tshul bzhin du bsrung ba gzhir ba zhag nas thun bzhi'i rnal 'byor gyi rim pa dang po bsgoms la rdzogs rim gyi rtogs pa khyad par can skye ba'i dge rtsa smin par bya /
de nas rdzogs pa'i rim pa khyad par can rim gyis bskyed nas zung 'jug gi sku bsgrub pa na /
mdo sde dang rgyur sde mtha' dag gi gnad rnams gang zag cig 'tshang rgya ba'i cha rgyan du 'gyur ba la des pa rnyed nas thub pa'i bstan pa yongs su rdzogs pa rang gis gzhan la spel nus pa yin no / /
d+harmA badzra gyi gsud rgyun blo bzang gis yi ger bkod / /
dge legs so / / / /
thub dbang rdo rje 'chang chen po'i ngo bo rgyal ba blo bzang grags pa dang /
rgyal ba blo bzang grags pa'i rnam sgrul /
rtsa brgyud bla ma'i tshogs dang bcas pa rnams la gus pa chen pos phyag 'tshal lo / /
de yang dus gsum sangs rgyas thams cad kyi mkhyen brtse gcig tu bsdus pa'i bdag nyid /
thub dbang rdo rje 'chang chen po'i ngo bo rgyal ba blo bzang grags pa dang /
rgyal ba blo bzang grags pa'i rnam sprul rtsa brgyud kyi bla ma rnams la gsol ba rtse gcig tu btab pa las /
rang gi go lugs la shar pa'i chos lugs rnam par dag pa nor bu rin po che'i phred ba ni 'di lta ste /
de yang dang por bdag gis bla ma sangs rgyas rin po che du ma'i zhabs kyi padmo spyi bor brten nas gsung gi snying po'i gnad kyi gdam ngag du ma thob par byas nas dge sbyor la brtson par @# / /
byas la| de nas bar skabs zhig tu /
dal 'byor gyi rten khyad par can 'di nyid don dang ldan par byed pa ste /
myur du sangs rgyas kyi mar bgrod par byed pa la /
mdo sngags kyi gsur rabs thams cad kyi snying po don gyi gdams pa khyad par can bla ma dam pa'i zhal gyi bdud rtsi /
snying po cig la dgongs pa gcig tu dril ba nyams su blangs nas gdeng thob pa'i myong ba khyad par can zhig dgos par go nas| rdo rje 'chang chen po'i ngo bo rgyal ba blo bzang grags pa dang /
rgyal ba blo bzang grags pa'i rnam sprul bla ma rnams la gsol ba rtse gcig tu btab la /
'di ni dgos pa khyar par can la dgongs nas rje bla ma nyid kyis phyag ris su mdzad pa yin no / /
ma nor bar 'khrid pa'i bshes gnyen gcig gis zin dgos par 'dug /
ces pa dang /
yang na ni chos brgyad 'di mgo gnon nus pa cig dgos pa 'dug /
yang na ni chos brgyar 'di lam du 'khyer nus pa cig dgos pa 'dug /
ces kyang gsung ngo / / / /
bla ma lha la rtse gcig gsol btab nas / /
yid la gang dran 'phral du lag len la / /
'gel ba'i smyon pa 'dra ba'i spyod pa ni / /
sangs rgyas myur du sgrub pa bdag gi lugs / /
de yang 'di ltar /
bla ma dang lhag pa'i lha la gsol ba rtse gcig tu btab nas /
dge ba'i rnam rtog rnams lta ci smos / /
yid la skyes shing gang dran pa'i 'dod chags sogs mi dge ba'i rnam rtog rnams kyad bla na med pa'i byang chub thob pa'i rgyu dang /
thabs su bsgyur nas 'phral la dran pa 'phral la lag len la 'gel ba'i nyams len la brtson par byas pas /
deng sang gi mi phal che ba rnams kyis blta ba dang nyan pa'i ngor /
yid la gang dran lag len la 'gal ba'i smyon pa dang 'dra ba'i spyod pa zhid /
ni 'od ba 'dug na'ang 'gro ba'i don du go 'phang mchog dam pa /
sangs rgyas myur ba myur ba nyid du sgrub par byed pa'i chos lugs mchog dam pa 'di ni bdag blo bzang don grub kyi lugs so / /
'di yang rje bla ma nyid kyis phyag bris su mdzad pa yin no / / / /
gdod nas dag pa'i chos dbyings nam mkha' la / /
sna tshogs rten 'brel sprin phung ci yang bkra / /
rnam dag rig pa'i rlung gis dpyad pa na / /
slar yang kun gsal nyid du thim par gyur / /
'di gzims khang ser por mkhas grub legs pa don grub dang zhal 'dzom pa'i skabs shig gi tshe /
rje bla ma nyid kyis gsungs pa yin no / / / /
bla ma lha la rtse gcig gsol btab nas| |gang byung rkyen rnams phal cher dge sbyor gyi / /
grogs su 'char phyir smyon spyod la gnas nas / /
dben par gcig bur sdod pa kho bo'i lugs / /
'di yang rje bla ma nyid kyis phyag bris su mdzad pa yin no / /
@# / /
phyogs bcu na bzhugs pa'i bla yi dam dkon mchog gsum rgyal ba sras dang slob mar bcas pa dpa' bo mkha' 'gro chos skyong srung ma'i tshogs dang bcas pa thams cad bdag la dgongs su gsol /
bdag byang sems rdo rje 'dzin pa'i rnal 'byor pas /
sangs rgyas kyi bstan pa spyi dang khyad par 'dul ba'i bstan pa la phan pa'i phyir dang /
sems can spyi dang khyad par rab byung bsnyen rdzogs kyi rtags dang cha lugs kho na la dga' ba'i sems can rnams la phan pa'i phyir du /
bdag gis lhag bsam rnam dag gis kun nas blangs te /
rang gis ji ltar nus kyi bar du 'dul ba nas bshad pa'i rab byung bsnyen rdzogs kyi rtags dang cha lugs la gnas nas /
rab byung bsnyen rdzogs kyi tshul bzung bar bya'o / /
rab byung bsnyen rdzogs kyi tshul bzung ba'i dge ba'i rtsa ba 'dis sangs rgyas kyi bstan pa spyi dang /
khyad par 'dul ba'i bstan pa dar zhing rgyas la yun ring du gnas par gyur cig /
de la brten nas sems can thams cad myur du mngon par rdzogs par 'tshang rgya bar gyur cig /
'di yang dgos pa khyad par can zhig la dgongs nas rje bla ma nyid kyis phyag bris su mdzad pa'o / / / /
blo gros dpag par dka' pa'i lhag bsam las / /
bzang po'i mdzad pa'i chu 'dzin rab tu 'khrigs / /
grags pa'i skad kyis 'brug sgra cher sgrog pa / /
dpal 'byor dngos grub chu char 'bebs la 'dud / /
de yang rta lo zla ba bdun pa'i tshes brgyar kyi nub mo rgyal ba thams cad mkhyen pa blo bzang grags pas /
dbu'i zhwa gnang ba'i rmi lam gyi ltas khyad par can byung /
yang dus re zhig gi tshe 'jig rten chos brgyad kyi dbang du yang song /
dge sbyor yang byed snying mi 'dod pa'i tshe /
bla ma la gsol ba 'di btab po / /
bla ma drag po 'jigs byed chen po de / /
skad cig tsam zhig yid la dran pas kyang / /
dus gsum bdud rnams thal bar rlog byed pa'i / /
dran mchog blo bzang grags la gsol ba 'debs / /
dus 'di nas bzung ste snyoms las su ma sod zhing dge sbyor yang shin tu dmar ba cig byung / / / /
! lam rim gsol 'debs su bsgrigs pa dngos grub kun 'gyung bzhugs so / /
phar phyin gyi lam gyi rim pa'i skyes bu chung 'bring chen po gsum gyi dmigs skor rnams gsol 'debs su bsgrigs pa ni /
dngos grub 'byung gnas drin can bla ma dang| |don gnyis mthar phyin ston pa bcom ldan 'das / /
lung rtogs mthar phyin dam chos rin po che / /
rig grol gnyis ldan 'phags pa'i dge 'dun te / /
bla ma dkon mchog gsum la phyag 'tshal lo / /
brtse ba chen @# / /
pos rjes su bzung du gsol / /
'jam dbyangs sras po blo bzang grags pa dang / /
dge legs dpal bzang chos kyi rgyal mtshan dang / /
phyogs glang skyabs mchog dpal bzang la sogs pa'i / /
bla ma rnams la gsol ba snying nas 'debs / /
brtse ba chen pos rjes su bzung du gsol / /
bla ma'i rnal 'byor sgom par byin gyis rlobs / /
dal 'byor rnam gnyis sgom par byin gyis rlobs / /
mi rtag dgu phrugs sgom par byin x bcos min skyabs 'gro sgom par x las 'bras gces spras sgom par x dang por bla ma'i rnal 'byor bsgom pa'i tshe / /
bla ma'i bka' drin dran par byin gyis x dad gus snying nas skye bar byin x bla ma'i gsung bzhin sgrub par byin x gsung la gces spras byed par byin x rang gi sems 'di 'khrul ba ma shes pas / /
bla ma'i sku gsung thugs la skyon mthong ste / /
lus ngag yid kyis nyes pa bsags gyur nas / /
mnar med dmyal bar skye ba shin tu 'jigs / /
sdug bsngal drag po myong ba bzod par dka' / /
'di las skyobs shig bla ma dkon mkhyen / /
rang nyid long ba thad la 'khyams pa bzhin / /
blang dor lam gyi gnad rnams ma rnyed pas / /
bla ma'i drin gyis thar lam bstan gyur kyang / /
bka' drin shin tu che bar ma bzung pas / /
mnar med dmyal bar ltung ba 'di las skyobs / /
sdug bsngal drag po myong ba gsal du gsol / /
phal cher sred pa 'phel bar byed pa'i rgyu / /
zas gos kha drag sogs kyi bskyangs tsam la / /
bka' drin chen bo'i gtso bor bzung gyur nas / /
chos kyi bka' drin bor ba mthol lo bshags / /
bka' drin log par bzung ba slan chad sdom / /
nyam thag nga ros 'bod do dkon mchog mkhyen / /
tshigs bcad gcig tsam nyan pa la / /
gang gis bla mar mi 'dzin na / /
khyi yi skye ba brgyar skyas nas / /
rme sha can du skye bar gsungs / /
sdig pa 'di 'dra byung ba mthol lo bshags / /
nyams thag nga ros x mdor na nyams rtogs che chung gang skyes kyang / /
dad pa che chung bsgom pa'i mthu yin pas| |dngos grub 'byung gnas drin can bla ma la / /
yon tan bsam zhing skyon du mi lta ba'i / /
gdams pa 'di nyid mthil du 'dzin par shog /
dam bca' 'di 'dra gegs med mthar phyin shog /
dal pa'i rten bzang brnyed par byin gyis rlobs / /
mi khoms gnas brgyad spong bar x rang 'byong gzhan 'byor tshang bar x dal 'byor stong log med par x gtan gyi bde ba sgrub par x phyugs las khyad par phyed par x dal 'byor thob pa'i rgyu ni dge ba dang / /
khyad par tshul khrims rnam dag srung ba yin / /
deng sad phal cher dge ba mi sgrub cing /
de bas tshul khrims rnam dag dkon pas na / /
slan chad dal 'byor rnyed pa e dka' @# / /
bsoms / /
phyin chad mi lus thob pa 'dug gam bsoms / /
sngon chad mi khoms 'khor ba'i gting 'khyams te / /
rnyed dka'i dal 'byor lan gcig thob dus 'dir / /
sdig sdug gtam ngan ngan song rgyu bsgrubs te / /
slar yang log nas sdug bsngal myong ba yin / /
dal 'byor brnyed pa'i kha thabs 'di la bsoms / /
mi lus thob pa'i tshugs khyer 'di la bsoms / /
mi dge sgrub cing dge ba mi sgrub pa| |'di las blun pa phyugs la'ang e 'dug soms / /
tshe 'di'i bde ba 'ba' zhig sgrub 'dong na / /
phyugs las rang nyid stobs rtsal mi chung ngam / /
ngal 'byor thob pa'i dgos pa 'di la bsoms / /
mi lus thob pa'i mdo sde 'di la bsoms / /
tshe 'dir phyi ma'i bya ba ma bsgrubs na / /
dal 'byor 'di ni yang yang mi rnyed pas / /
gtan gyi bde ba sgrub long e yod yin / /
yod na da lta'i dus 'dir sgrub re ran / /
ngan 'gro'i lam las zlog na'ang zlog re ran / /
thar ba'i btsan sa 'dzin na'ang 'dzin re ran / /
ran par shes kyang da dung mi sgrub na / /
rin chen gling du phyin pa'i tshong pa rnams / /
nor med lag stong 'gro bar mi 'gyur ram| /
rang snying rul pa rang gis ma tshong ram / /
rang nyid rang gis bslus par ma shes sam / /
mi nyid dbus skyes dbang po tshang / /
las mtha' ma log gnas la dad / /
ston pa byon dang dam chos ston / /
bstan pa gnas dang de rjes 'jug /
gzhan phyir snying brtse'i dal 'byor bcu / /
rnyed dka' don che byed par byin x log par lta ba 'dzin dang dud 'gro dang / /
yi dwags nyid dang dmyal rang skye ba dang / /
rgyal ba'i bka' med pa dang mtha' 'khob tu / /
kla klor skye zhing glen cing lkugs pa dang / /
tshe ring lha 'am 'du shes med pa'i sar / /
skyes pa'i mi khoms gnas brgyad spongs bar shog /
mi rtag rgyud la skye bar byin x des par 'chi ba dran par byin x myur du 'chi ba dran par byin x nam 'chi nges med dran par byin x re sa gzhan na med do chos kyi rje / /
nyam thag nga ros 'bor do thugs rjes gzigs / /
de ring nges par 'chi ba'i mi zhig kyang / /
de ring mi 'chi sang nyin 'di bya bsam / /
da lo nges par 'chi ba'i mi zhig kyang / /
da lo mi 'chi sang phod 'di dgos snyam / /
nyi ma re bzhin 'di 'dra'i rtag 'dzin skye / /
rtag 'dzin dgra blos bcom mo dkon mchog mkhyen / /
de yi mod la mi tshe yengs ba'i tshe / /
glo bur nyid du 'chi bdag gis khrid de / /
phyi mar 'gro dus sdas la shi sbar 'thams / /
mi gtsang rdzas 'chor 'jigs pa'i gzugs byed mthong| |rkang lag g.yob cing skad ngan sgrogs pa'i dus / /
res gzhan na med do dkon mchog mkhyen / /
'di 'dra'i 'chi bdag dgra bos gnon pa'i tshe / /
dpung gis bzlog gam gnas kyis thub bam ci /
@# / /
gtam gyis grol lam nor gyis bslu sa yod / /
de lta bas kyang thub par mi 'gyur na / /
de 'dra'i grabs shig da nas mi byad dam / /
zon tshags bya dgos da lta mi byed dam / /
nor rdzas ri bzhin bsags pa mdun bzhag kyang / /
de yi bseng nas spu tsam 'khyer dbang med / /
gnyen bshes brtse gdung che ba mang 'dus kyang / /
de yi nang nas gcig tsam 'khrid dbang med / /
lhan cig tshogs pa'i lus 'di bzhag dgos na / /
bu dang chung ma 'khrid pa smos ci dgos / /
de tshe chos dang sdig pa rnam gnyis las / /
gzhan pa rang gi rjes su 'brang mkhan med / /
'gro sa'ang bde 'gro ngan 'gro gnyis su des / /
dge sdig gnyis kyis gnas der dbang med 'khrir / /
rang nyid 'dod pa'i gnas der 'gro dbang med / /
de dus chos las gzhan gyis e phan bsoms / /
'chi bdag 'od ba rkyen gyis zlog tu med / /
rgyun du tshe 'bri zang las bsnon pa med / /
gson tshe'ang chos kyi long med nges par 'chi / /
'dzam bu gling pa'i tshe la nges pa med / /
'chi rkyen shin tu mang zhing gson rkyen /
nyur| |lus 'di nyam chung nam 'chi nges med bsoms / /
dmyal ba'i gnas las skyob par byin x yi dwags gnas las skyob x dud 'gro'i gnas las skyob x ngan song gsum las zang pa byin gyis rlobs /
x /
re sa gzhan na med do dkon mchog mkhyen / /
nyam thag da ros 'bod do dkon mchog mkhyen / /
gcig gis gcig bsad thams cad 'gyel gyur kyang / /
slar yang sos shig ces pa'i sgra byung dus / /
sos nas sngar bzhin sdug bsngal myong dgos pa'i / /
dmyal ba yang sos 'di las bskyab tu gsol / /
lus la thig nag brgyad dam bcu btab ste| |mdun rgyab gnyis nas sog les gcad pa'i tshe / /
sha khrag zegs ma phyogs bcur 'thor ba yi / /
dmyal ba thig nag 'di las bskyab tu gsol / /
ra lug gdong pa 'dra ba'i ri phrag tu| |bsdus shing btsir bas dbang po'i sgo rnams nas / /
rnag khrag chu ser 'bab par byed pa yi / /
dmyal ba bsdus 'joms 'di las bskyab tu gsol / /
lcags khang me lce 'bar ba'i nang chud cing / /
bros pa'i sgo med du zhing 'bod pa dang / /
lcags khang nyis rim nang nas du skad sgrog /
dmyal ba du 'bor che chud gnyis las skyobs / /
lcags khog 'bar bar zangs zhun 'khol ba'i nang / /
'bras chen bzhin du 'tshod par byed pa dang / /
lcags leb 'bar bas lus po dkri ba dang / /
lcags mdung rtse gcig rdo rje 'bar ba yis / /
bshang nas spyi bor phug ste me @# / /
'bar ba'i / /
tshwa ba'i dmyal ba 'di las x ches cher bcom pa'i sha rus bral gyur kyang / /
lcags bsregs me lce 'bar bar gan rkyal sgrel / /
bkres na tho lum 'bar ba khar 'dzud cing / /
skom na khro chu khol ma lhug byed pa'i / /
rab tu tsha ba'i dmyal ba 'di las skyobs / /
lcags mdung rtse gsum 'bar bas lus phug las / /
mgo dang phrag par thon te me 'bar zhing / /
ba spu'i khung nas dud pa 'phyur byed pa'i / /
tsha ba chen po'i dmyal ba 'di las x lcags bsregs sa gzhi 'bar bar phyogs bzhi nas / /
dmar nag 'tshubs pa'i me dpung 'bar ba bzhis / /
bsregs shing lus po mi mngon sdug skad 'tsher / /
dmyal ba mnar med 'di las x gangs ris mtha' bskor 'khyags sbugs mun pa'i khrod / /
bzod dka'i rlung gis sha rus 'bigs byed pa'i / /
chu bur can dang chu bur rdol ba las / /
skyes pa'i srog chags rnams kyi za ba yi / /
'di 'dra'i grang ba'i gnas las skyab tu gsol / /
a chu kyi hung zer zhing 'bod pa dang / /
skad ni mi thon so ni tham tham dang / /
ut+pal ltar gas padma lta pu dang / /
padma chen po lta bur gas pa yi / /
grang ba'i dmyal ba brgyad las x me ma mur dang chu klung rab med dang / /
ro myags 'dams dang spu gris gtam pa'i lam / /
ral gri lo ma'i nags tshal gyis gtugs dang / /
shal ma li yi shing gis 'dugs pa yi / /
nye 'khor ba dang nye tshe'i dmyal ba las / /
bdag sogs skyobs shig bla ma dkon mchog mkhyen / /
bkres shid skom nas bza' btung tshol ba la / /
bskal par brgyugs te cung zhig rnyed gyur kyang / /
mtshon cha 'bar bas bsrungs te sbyod dbang med / /
yi dwags phyi yi sgrib pa can las skyobs / /
kha cig kha ni khab kyi mig tsam la /
lto ba ri yi lto tsam ma zin pa phra / /
dbugs kyi drod kyis kha sna skam byed pa'i / /
yi dwags nang gi sgrib pa can las skyobs / /
la las kha zas me lce 'bar gyur te / /
kha dang mgrin pa lto ba sreg par byed / /
dbang po'i sgo nas me lce 'bar ba yi / /
yi dwags me lce'i 'khor lo can las skyobs /
glan lkugs bkol sbyod gcig la gcig za dang / /
rang dbang med pa bran du 'khol ba dang / /
gsod gcod gzhan gyis bcu la te brdungs ba yi / /
dud 'gro'i sdug bsngal 'di las x 'di 'dra'i 'khor ba'i 'jigs pa drag po las / /
skyobs par byed pa dkon mchog skyabs 'gro yin / /
skyabs su 'gro ba'i rgyu yang rnam gnyis te / /
phyi nas dkon mchog thugs rje 'jug ba dang| |nang nas snying khong rus pa'i gting khong nas / /
bcos min zhe nas blo ltos 'gel ba yin / /
dkon mchog gsum gyis zhe nas mi slu bas / /
rang nyid 'jigs pa che chung gang byung yang / /
the tshom med pas bla ma @# / /
dkon mchog la / /
snying nas blo ltos 'gel ba gdams ba'i mthil / /
rtse gcig skyabs 'gro byed par byin x /
skyabs la blo ltos khel bar x grog sbur gcig tsam bsad pa'i rnam smin las / /
sngon chad 'gyod cing phyin chad ma bsdams na / /
rdul bsags ri rab 'chi khar dmyal ba'i rgyu / /
las 'bras 'di ni rang gi bgos skal sbyong / /
las 'bras yid ches khel bar x blang dor tshul bzhin sgrub par x phyi yi lo tog 'bras bu'i 'phel stobs las / /
nang gi dge sdig shin tu 'phel stobs che / /
mdor na mi dge che chung gang spyang kyang / /
ngan song gsum po 'di las 'gro sa med / /
des na dge dang mi dge chung du la'ang / /
spang blang gces spras byed par byin gyis rlobs / /
mdor na dal 'byor mi lus thob dus sor / /
dang por bla ma'i rnal 'byor sgom pa nas / /
dkon mchog gsum gyi skyabs 'gro sgom pa'i bar / /
rgyud la skyes nas las 'bras la gus pas| |ngan song gsum gyi sdug bsngal las thar pa'i / /
thar pa'i grong du 'jug par byin x skyes bu 'bring gi dmigs rim gyi gsol 'debs ni / /
mi yi sdug bsngal 'di las skyab tu gsol / /
lha yi sdug bsngal 'di las x rten 'brel 'khor lo 'di las sgral du gsol / /
las dang nyon mongs dmag dpung zlog tu gsol / /
gtso bor dar 'dzin dgra bo gzhom du gsol / /
re sa gzhan na med do dkon mchog mkhyen / /
ma yi skye gnas 'tshub cing dri nga ba'i / /
mun khung gcod rong 'dra bar gnas bcas shing / /
skom pas gdung tshe kha snying lce sogs skam / /
las kyi rlung gis mgo 'jug log ste nged / /
rus pa'i 'khor los btsir te lhung ba yi / /
skye ba'i sdug bsngal 'di las skyab tu x gzhon sha gsar pa shin tu sran med pa / /
'jam zhing 'bol ba'i dar zab sbugs lhung kyang / /
tsher ma'i nags tshal mthug bor lhung snyam pa'i / /
skye ba'i sdug bsngal 'di las x mgo bo spra ba'i me tog ltar dkar zhing / /
dpral bar dras gang na gog po lta bur gyur /
mig 'bras skong zhing mig lpags phyir la 'phyar / /
kha 'gags smra na lce ldib lce dbang nyams / /
zas bcung mi tshor lus kyi stobs bri ba'i / /
rgas pa'i sdug bsngal 'di las x sngod na phyir la 'gyel zhing ldad ba'i tshe / /
shing rtsa 'don pa lta bu'i 'bad rtsol dgos / /
rked pa sgur zhing 'gro na bub par byed / /
sha pags bri zhing bzhin gyi mdangs rnams yel / /
skye bo kun gyi yid du mi 'ong ba'i / /
rgas pa'i sdug bsngal 'di las x gnyid kyis non tshe nyal bar 'dod mod kyang / /
log pa'i dbang med langs te 'chag dgos shing / /
gnyid kyis dben te sang sang byed 'dod kyad / /
sman ma zhu bas mthug po'i gos kyis mnan / /
g.yo 'gul med par nyal te @# / /
'dug dgos pa'i / /
na ba'i sdug bsngal 'di las x rang nyid 'dod pa'i bza' btung mi ster bar / /
mi 'dod pa yi sman rnams nan blud byed / /
bzod dka' rtsub mo'i dpyad kun bstan dgos shing / /
sman pas ngan skyugs bzhin du bor gyur te / /
phyi mar gdengs drod med par 'gro 'tsher ba'i / /
na ba'i sdug bsngal 'di x lus dang longs spyod 'khor dang nye du sogs| |yid 'ong sngon chad 'grogs pa kun bor te / /
gcig pur 'gro ba mthong nas gdungs pa dang / /
gnang gcod sdug bsngal dang ngas skrag myong dgos pa'i / /
'chi ba'i sdug bsngal 'di las x re sa gzhan na x nyam thag da ros x mi sdug pa dang 'phrad pa'i sdug bsngal dang / /
yid du 'ong dang bral ba'i sdug bsngal dang / /
btsal to m+r+nyad pa yi sdug bsngal dang / /
mdor na phung po lnga yi sdug bsngal dang / /
sdug bsngal brgyad po 'di las x x x cung zhig tsam yang 'bral bar mi phod pa'i / /
bu sdug yid 'ong de yang nam zhig tshe / /
ming tsam thos tshe rang gi snying 'gas shing / /
skye ba snga ma'i ma dang dgra bo yang / /
phyi mar bu dang gnyen du 'gyur ba yi / /
nges pa med pa'i sdug bsngal 'di las skyobs / /
sngon chad sha zos rus ba ri rab tsam / /
ma las 'thungs ba'i nu zho rgya mtsho yis / /
gzhal bar dka' ba'i bza' btung longs spyong cing / /
rnam rgyal khang par grangs med gnas gyur kyang / /
da dung bza' btung gnas kyis ma tsham pa'i / /
ngoms pa med pa'i sdug bsngal 'di las skyobs| |sems can re re'i lus blangs dor ba yi / /
rus pa lhun po bas kyang che bas na / /
yid brtan med pa sngon chad blangs pa'i lus / /
yang yang 'dor ba'i sdug bsngal 'di las x x x rang nyid gang las skyes pa'i ma 'dis yang / /
ma zhes sa gzhi chen po rgya shug gi /
tshig gu tsam gyi ri lus bgrangs gyur kyang / /
sa gzhi mdzad cing ma zad la mtha' med / /
brgyud de yang yang nyid mtshams sbyar ba yi / /
sdug bsngal 'di las skyobs shig thugs rje can / /
tshangs dang brgya byin thob kyang mnar med lhung / /
'khor los bsgyung rgyal nyid du gyud nas kyang / /
'khor ba'i yang bran nyid du gyur dgos na| |tshe 'di'i mnga' thang dpal 'byor snyan grags sogs / /
mthon po dma' bar 'gyur ba smos ci dgos / /
sdug bsngal 'di las x 'jigs skrag nyam nga sdug bsngal myong dgos pa'i / /
thog mar skye zhing tha mar 'chi ba yi / /
grogs med rang nyid gcig pur 'gro bas na / /
dgos dus bslu bas grogs la yid brtan med /
grogs kyi sdug bsngal 'di x sdug bsngal 'di las skyobs shig thugs rje can / /
@# / /
tsha ba'i rmal dug chus sbags pa bzhin / /
bzod dka'i sdug bsngal drag po myong bzhin pa'i / /
mod la sdug bsngal gzhan zhig myong dgos pa'i / /
sdug bsngal gyi yang sdug bsngal 'di las skyobs x x skyes pa'i sdug bsngal log ste 'grangs ba yi / /
dang por skye ba'i sdug bsngal phra mo 'di / /
shin tu phra ba'i bde bar 'khrul mod kyang / /
phyi phyir sdug bsngal che bar gyur pa yi / /
'gyur ba'i sdug bsngal 'di las x x x sdug bsngal gzhir gyur nyer len phung po 'di / /
dang por mngal du skye bas sdug bsngal zhing / /
bar du na rga 'chi bas sdug bsngal zhing / /
tha mar 'dong ba'i sdug bsngal 'byung ba'i gnas / /
'du byed phung po'i sdug bsngal 'di x lha yi dpal 'byor phun tshogs mthod ba'i tshe / /
phrag dog dbang gis yid gdung 'thab rtsod byed / /
mgo dang yan lag gcod cing 'bral ba dang / /
rten nges gnas lugs mthong la sgrib pa can / /
lha min sdug bsngal 'di las x x x lus kyi kha dog mi sdug 'gyur ba dang / /
stan la mi dga' me tog phreng rnyings dang / /
gos la dri ma chags dang lus la ni / /
sngon chad med pa'i rdul 'byung zhes bgyi ba / /
'chi ltas rnam lnga mthong ste sdug bsngal ba'i / /
'chi 'pho'i sdug bsngal 'di las x x x sngon chad bsags pa'i bsod nams dpal 'byor kun / /
lha yi gnas su dga' bde'i dpal gyis zad / /
bag med dbang gis nyin mtshan dus 'das nas / /
ngan 'gror skye ba'i sdug bsngal myong 'gyur pa'i / /
'og tu ltung ba'i sdug bsngal 'di las x x x bsod nams che chung dbang gis 'ga' zhig gi /
gzhan gyi dpal 'byor phun tshogs mthong ba'i tshe / /
blo 'khums yi mug dpa' gong sdug bsngal dang / /
lha ma yin gyis dpa' 'phrog lus bcad pa'i / /
'thab rtsod sdug bsngal 'di las x x x rang gi 'khor dang longs spyod 'byor pa la'ang / /
spyod dbang med par ring po'i gnas shig tu / /
bkrag cing spyugs pa'i sdug bsngal 'di las skyobs / /
mdor na lha yi sdug bsngal 'di x x x ma rig gis bsags las kyi rlung shugs kyi| |rnam shes mnga' 'jug ming gzugs skye mched drug /
reg tshor sreng grub sreng pa rnam gsum gyis / /
nges med la'ang sring pa'i sa bon btab / /
len srid skyes nas rga shi'i bar rnams su / /
gso ba'i sdug bsngal phung po 'di las x x x des na rnam shes mngal du nam zhugs kyi / /
skye ba phyi ma'i phung po 'phen byed dang / /
'grub byed dbang gis 'khor ba'i rgya mtsho 'dir / /
gcig nas brgyud de gcig tu 'khor ba yi| |rten 'brel srid pa'i 'khor lo 'di las x x x 'khor ba'i sdug bsngal drag po 'di nyid las / /
thar pa 'dod na khyim gyi bya ba rnams / /
spangs te rab tu byung ba'i khrims bsrungs nas / /
sdug bsngal 'di kun 'byung ba'i @# / /
las nyon gyi / /
dri mas nam yang gos pa med par shog /
mdor na skyes bu chung ngur smin byas nas / /
dan song gsum gyi sdug bsngal las thar zhing / /
lha dang lha min mi la'ang yid log ste / /
bde 'gro gsum gyi sdug bsngal 'di las kyang / /
brgal ba'i thar pa'i grong du 'jug par shog /
re sa gzhan na x nyam thag x byang chub sems mchog skye bar byin gyis rlobs / /
theg pa chen por chung par byin x phar phyin drug la slob par x khyad par zhi lhag sgom par x re sa gzhan na med do chos kyi rje / /
brtse ba chen pos rjes su bzung du gsol / /
jo bo'i man ngag rgyu 'bras bdun ma dang / /
zhi ba lha yi bdag gzhan brje ba la / /
brten nas byang chub sems mchog skye ba dang / /
skyes nas theg pa chen por tshud pa dang / /
tshud nas phyin drug bya ba tshul bzhin du / /
nyams su len par byin gyis rlab tu gsol / /
sems skyed lhag bsam byams pa snying rje dang / /
drin bzo drin dran 'gro kun mar shes dang / /
sangs rgyas skyed byed rgyu 'bras bdun po 'di / /
skye zhing khyab par sems can re re yang / /
thog ma med pa'i ma ru shes par shog /
re sa gzhan x nyam thag x bdag la gces par bzung bas bdag don sgrub / /
bsgrub pa'i 'bras bu g.yo sgyu mi dge bsags / /
bsags pa'i 'bras bus 'khor ba'i sdug bsngal myong / /
myong pa'i rtsa ba thog ma med pa nas / /
bdag gces 'dzin pa'i dgra bo 'joms gyur cig /
re sa x nyam thag x gzhan las gces par bzung bas gzhan bde bsgrubs / /
bsgrubs pa'i phyir du dkar bo dge ba bsags / /
bsags pa'i 'bras bus thar pa'i bde ba myong / /
myong ba'i rtsa ba gzhan la gces 'dzin 'di / /
rgyud la skyes nas 'bral ba med par shog /
tshe rabs brgyud te don chen sgrub pa la / /
'byor pa phun tshogs dal ba'i rten bzang dang| /
'khor brtson bya ba gang brtsams 'grub pa'i rgyu / /
sbyin dang tshul khrims bzod dang brtson 'grus la / /
tshe 'dir tshul bzhin nyams len byed pa shog /
'di rje nyid dgung lo bco lnga bzhes ba'i tshe dben sa chos kyi pho brang du phyag bris su btab pa'o / / / /
zhi gnas kyi dmigs skor ni /
bying rgod rnam gnyis spong bar byin gyis rlobs / /
dran dang shes bzhin bsten par byin gyis rlobs / /
gsal la mi rtogs 'byong saM par x shin sbyangs rnam gnyis skye bar x re sa x brtse ba chen po'i x dang por mthun rkyen tshang ba'i gnas btsal te / /
'dod chung chog shes bya ba rnam mang spang / /
tshul khrims rnam dag 'dod pa'i nyes dmigs bsam / /
rkang pa lag pa rked pa gsum / /
so mchu lce rnams sdoms pas bzhi / /
mgo mig phrag pa dbu dang bzhi / /
rnaM par snang mdzad chos brgyad yin / /
rgyu drug tshang zhing brgyad la legs gnas @# / /
te| /
phan yon bsaM rjes gang 'tsham rnaM spyod dang / /
dang por rags shing phyis nas phrab yi / /
dngos sku'i dbu nas rim bzhin 'ga' bsams rjes / /
spyi bsam cha phyed tsam la'ang yid bzung phyis / /
kha dog bogs 'don gsal bar byin gyis rlobs / /
sku med gang shar cig la'ang ma gyur par / /
gzung bas gnas tsam skye yang gsang sngags dang / /
sku la dmigs 'di 'dzod 'dra ma thob bar / /
lha yi rnam pa ci 'char 'bang pa dang / /
ma nges bzhi spang rtsa ba'i dmigs rten la / /
'gyur med brtan pa thob par x dmigs rten gsal btab ma mtha'i gang shar nying / /
tshir gzung 'dzin stangs shugs bskyed 'phang bstod cing / /
ying glang dmigs pa'i ka ba la btags te / /
'di ltar btags snyam de las ma bcos par / /
thu re ba yi dran pa ma nyams pa / /
de shugs /
ma chad rgyun du skyong bar shog /
yid glang 'khyog 'gro dmigs pa'i ka ba las / /
dang por yengs pa 'gog pa'i dran bzang dang / /
de rting dran nas rig pa'i shes bzhin gyis / /
ngar gsal gnas pa'i mi rtog gnyis ldan gyis / /
rim gnyis gegs kyi gtso bo bying rgod gnyis / /
sel ba'i mthun rkyen rnam gnyis skye bar shog /
dran pa'i 'dzin stangs dam gsal 'di bor ba'i / /
had sgom 'di la'ang shes pa dwangs gsal lam / /
dmigs rten sems 'di gsal ba tsam srid kyang / /
des pa'i dar thon gsal ba'i dran bzang 'di / /
med na bying ba phra mo mi khegs pas / /
gsung bzhin dran pa rten tshul byed par shog /
de tshe shes pa nyag nyog 'thib pa ya / /
bying ba'i rgyur gyur rmugs pa med tsam la / /
bying ba med par bzung nas bying rmugs gnyis / /
ma phyed pa yi gnas cha rkyang ba la / /
sgom du 'khrul pa spangs nas gnyis ldan gyi / /
dmigs pa ma brjed dran pa sten par shog /
shes pa bzengs bstod sgrim ste mi rtog par / /
bzhag tshe gnas cha rgyun mthud ma thub cing / /
smad glang gnas cha myur bor skye mthong ste / /
bying skyes sgom du 'khrul nas glong rab la / /
sgom rab mthil du sgrog pa'i blun skad 'di / /
spangs pa'i zhi gnas skyon med sgom par shog /
bsgrims drags rgod ches gnas cha skye dka' zhi / /
glod gregs bying ches ngar gsal cha skye dka' / /
mtshams kyang zin dka' glod tshe byid skye gsung / /
glong rab sgom rab yin na dka' rgyu med / /
des na sgom tshad rtul ba'i rgyur 'gyur te / /
bshags sdom dgos pa 'di las skyabs su gsol / /
dran dar 'phel nas ring du gnas bzhin pa'i / /
ngang nas shugs ngar ma zad tsam bar bor / /
bya ra gyer cing dmigs pa @# / /
yang yang du / /
dran tsam dran bar byas te dmigs pa las / /
ma yengs ma brjed dran pa'i stobs rgyas nas / /
dran stor brjed ngas sel bar byin x skyong tshul 'di dang dran pa tshir bzung pa'i / /
ngang nas bya ra dgos kyi skyong tshul las / /
gegs skye'i grabs rig skyes pa myur rtogs pa'i / /
shes bzhin 'phal nas gegs kyis dus 'das pa / /
ma tshor skyon mang ring por sgom snyam pa'i / /
tshe zang stong sgom med par byin x rang gi sgoms pher brjed skyes gegs mi rtogs / /
ma brjed kyang gegs skye sla myur mi rtogs / /
dran shes stobs gcod gegs gnyis gcod dka' zhing / /
khyad par brjed tshe myur por mi rtogs pas / /
ma brjed pa las dran pa thun chung bar / /
dran pa'i skyong tshul sngar bzhin sten par shog /
chags dang dge bzhan sgo nas g.yeng rgod 'phro / /
mi dge dge dang bying dge lung ma bstan| |rmugs pa gti mug char gtogs lus dang sems / /
lci zhing las su mi rung bying ba ni / /
sems kyis dmigs pa gsal bar mi mthong bas / /
mkhas pa'i gsung bzhin legs par phyed par shog /
bying zhum cig tu bsgyur yang yi shi ba'i / /
zhum dang mi gcig sgom chen phal che ba / /
'phro mang gnas shing gsal dwangs mang pa'i sems / /
rmugs bying 'khrul nas dang por gegs rma shes| /
bar du ma rig tha mar spor ba'i thabs / /
rtsol med ngan goms 'di las skyab tu gsol / /
bying rgod rgya tshogs shes na thun mtshams kyi / /
nyams len gyis gcod mang drag rgyun ring pa'i / /
rgod g.yeng rags pa skyo shas nges 'byung dang / /
g.yeng ba'i rgyu yi nyes dmigs bsgoms pas sel / /
shas chung rgyun khud nang du 'jog pas spong / /
rgod pa phra rags 'di las x dmigs pa mi gsal sems la mun babs pa / /
lta bu'i rmugs pa srab thug snang yid byed / /
'chag sogs kyis spong yang yang 'byung ba yi / /
bying mthug phan yon spro dgos gzengs bstod dang / /
phra mo'i 'dzin stangs grims shing dam pas sel| |byid ba phra rags 'di las skyab tu x thog mar rgod g.yengs rags pa log pa'i tshe / /
gnas cha chung skye de tshe byid zin 'bad / /
shugs ston slar yang rgod phra'i zon la 'bad /
de log gnas cha che skye de tshe yang / /
shin tu phra ba'i bying skye gcod pa sogs / /
phra zhing phra ba'i bying rgod spong bar shog /
phra zhing phra ba'i gegs kyis dben pa'i tshe / /
sngar bzhin gegs zon rtsol ba btang ste glong / /
sgom nas skyes tshe glong rab shes 'di las / /
gzhan du g.yengs 'gyur 'dir ni gegs zon gyis / /
rtsol ba glong kyi 'dzin stangs dar glong min / /
btang snyoms sgom par x bdag @# / /
med rnam gnyis sgom par x stong nyid lta ba rtogs par x mtha' bral dbu ma rnyed par x snang ba sgyu mar 'char bar x re sa x nyam thag x rang nyid rmi lam sgyu mar shar ba las| |log par btags kyang kho bo lhag snyam pa'i / /
nga 'o snyam pa'i dar 'dzin dgra bo 'di / /
ji ltar bzung ba ltar gyi gang zag gi /
bdag gis stong pa'i bdag med rtogs pa yi| |lta ba 'char bar x de ltar bzung ba'i bdag de grub gyur na / /
lus dang gcig gam sems dang gcig tu grub / /
de gnyis sdoms dang gcig las gzhan du grub / /
de ltar btsal nas gang du ma grub pa'i / /
stong nyid nam mkha' lta bu'i dmigs pa la / /
rtse gcig mnyam par 'jog par x de ltar bdag tu lta ba'i rtag lta dang / /
ci yang med par lta ba'i chad lta gnyis / /
spangs pa'i mtha' gnyis bral ba'i dbu ma yi / /
zab lam 'od gsal phyag rgya chen po 'di / /
'byung bzhi sdud pa'i dang dangs skrag shar ba'i tshe / /
gdams par 'char bar x der rting rang las gzhan pa'i snang srid kyi / /
chos kun bden par grub pa rdul tsam yang / /
med par rtogs pa'i chos kyi bdag med kyi / /
stong nyid mnyam gzhag nam mkha' lta bu yang / /
snga ma'i man ngag nyid kyis shar ba'i mthus / /
rjes thong snang tshad sgyu mar 'char bar shog /
'khor ba'i rtsa ba bdag 'dzin gnyis 'joms pa'i / /
bdag med rnam gnyis sgom pa'i lta ba 'di / /
stong nyid nam mkha' lta bu'i dmigs pa las / /
g.yo med rtse gcig zhi gnas kyis bzung pa'i / /
ma bcos gnyug ma'i gnas lugs lhag mthong ste / /
srid pa 'khor ba'i mtsho las rgal bar shog /
mdor na byang chub mchog tu sems bskyed de / /
thabs kyi cha rnams ma tshad med pa ru /
nyams su len pa de dang ma bral bar / /
shes rab pha rol phyin pa'i don bsgoms te / /
zhi ba myang 'das nyan rang gnyis las kyang / /
brgal ba'i rdzogs pa'i sangs rgyas thob par shog /
dmigs med sgom pa'i dgongs pa ma longs par / /
dmigs pa gang 'dra gcig la sems gtad kyang| |dmigs bcas gtang bcas spros bcas mtshan bcas kyi / /
sgom du bzung nas gang la'ang mi rtog par / /
had de chod de 'jog pa'i hwa shang gi /
sgom gyi dri mas gos pa med par shog /
dmigs pa med tsam dmigs med sgom pa min / /
spros pa med tsam spros med sgom pa min / /
de lta yin na mthug po'i gnyid log cing / /
brgyal ba'i skabs kyang sgom du 'gyur ro zhes / /
mdo las @# / /
skyon pa rnams kyi don rtogs te / /
dmigs med sgom pa'i zhib bya phyed par shog /
sems la ngos bzung med ba'i med tshul gyi / /
dbu ma'i lta ba zab mo ma longs par / /
gzugs su ma grub tsam la re ba dang / /
dbyibs dang kha dog gang du'ang ma mthong tshe / /
cir yang grub pa med ces smra ba yi / /
ched lta'i spom 'di spong bar x rags pa'i phyi don bdag med ma shes par / /
phra ba'i sems kyi ngo la cher bltas pas / /
gang la bltas tshad yal gyin 'gro zer nas / /
nang gi mkhan po rig pa rkyang pa 'di / /
de ltar deng de rtsad gcod byed pa la / /
re ba'i phongs ma 'di 'dra spong bar shog /
gzung la ngos ba chur med par 'char ba las / /
'dzin pa ngos bzung med par 'char dka' zhes / /
rgyal bas gsungs pa'i don rnams ma rtogs par / /
sgo lnga'i yul du grub dang ma grub la / /
ngos bzung yod dang med par ngo sprod pa'i| |log pa'i ngo sprod 'di 'dra spong bar shog /
tha mal shes pa had de bzhag pa 'di / /
had de bzhag pa de las gzhan gang du'ang / /
ma bcos pa yi cha de zhi gnas dang / /
de yi nang nas shes pa hur bton te / /
gsal ba tsam la lhag mthong re ba yi / /
rdugs pa'i zhi lhag zung 'jug spong bar shog /
skye 'phags lam gyi khyad rnams ma phyed par / /
lus gnad legs par bsdams te rlung bzung ste / /
dbang po 'khrul nas ban bun mthong tsam la / /
sa lam thob pa'i sems ngo sprod pa yi / /
mgo slus 'di 'dra spong bar x re sa x nyam thag x nang gi sems kyi 'gag 'di ma bsdams na / /
phyi yi spros pa bcad kyis mi lang zhes| |so sor rtogs pa'i shes rab rgyun bcad nas / /
sbong de sdod pa'i sbong sgom gyis bslus te / /
mkhas blun sgom dus khyad par med snyam nas / /
thos pa yal bar dor bar mthol lo bshags / /
klu sgrub lugs kyi lta ba smos ci dgos / /
sems tsam lta ba'i gnang kyang ma rnyed par / /
snang tsam rang sems yin par ngo sprod cing / /
rgyu mtshan dris tshe sems kyi shar cha 'am / /
snang ngo yin shes smra ba 'di tsam las / /
gtad so med pa'i sgom 'di spong bar shog /
mdor na log pa'i lhag mthong kun bor te / /
srid par skye ba'i rtsa ba ngos zin cing / /
de yi gnyen pos lhag mthong dpyis byin par / /
legs par rtogs nas rtse gcig bsgoms pa'i mthus / /
shes rab rnams kyi nang na mchog gyur pa'i / /
kun mkhyen rgyal ba'i go 'phang myur thob shog / / /
skyes bu gsum gyi dmigs pa gsol 'debs su dril ba 'di /
dpal ldan bla ma dam pa blo bzang grags pa'i dpal gyi gsung bzhin sprang rgyal khams pa bdag gis yi ger bkod pa 'dis mar gyur 'gro ba rnams 'khor ba'i rgya mtsho chen po las sgrol bar gyur cig / / /
rang la gdams pa bde /
chen gter mdzod sogs thor @# / /
bu skor bzhugs so / /
rang la rang khrel 'das nas rang la gdams pa bde chen gter mdzod ces bya ba bla ma dam pa rnams la phyag 'tshal lo / /
chos kyi rgyal po thub pa'i dbang po dang| |rdo rje 'chang chen blo bzang grags pa la / /
sgo gsum gus pa chen pos phyag byas te / /
rang la khrel bdas gdams pa 'di skad smra / /
byang gi phyogs kyi btsun pa blo bzang khyod / /
rang gis rang la rang gros ma btab na / /
gzhan gyis gros 'debs shin tu dkon pas na / /
gdams pa 'di rnams snying gi dkyil du chongs / /
rnam dkar las kyi stobs kyis 'phangs pa yi / /
rnyed par dka' zhing shin tu don che ba'i / /
lan cig tsam zhig thob pa'i dal 'byor 'di / /
don med ma byed don dang ldan par gyis / /
ma las skyes nas da lta'i bar du ni / /
dge la ma 'bad sdig pas dus 'das shing / /
da ni rang la lags par ltos las su / /
nyin mtshan kun tu dge la 'bad par gyis / /
chos sgor zhugs nas da lta phan chad du / /
chos brgyad bsam pa 'di dang ma bral zhing / /
da ni 'jig rten chos brgyad rab spangs nas / /
nyin mtshan kun tu chos la 'bad 'bungs thon / /
khyad par sdom gsum blangs nas da bar du / /
bag med dbang gis srung sdom ma byas pas / /
ngan song sdug bsngal rgyu ni khyod kyis bsgrubs / /
da ni sdom gsum srog dang sngos te srung| |'jig rten khyim pa rnams kyi mig lam du / /
dur smrig gos gyon lhung bzed thogs na yang / /
sems 'di chags sdang gos dang bral ma myong / /
da ni sems la nges 'byung gos skon cig /
gdul bya du mas bla mar khur na yang / /
bla ma yong ba'i yon tan til 'bru tsam / /
rang gi shes rgyud 'di la mi 'dug pas / /
thos bsam sgom pas rang rgyud legs par thul / /
thos sgom byas nas yun ring lo lon kyang / /
rkyen dang phrad tshe dug gsum 'phel ba ni / /
sems ni ma thul pa yi skyon yin pas / /
chos kun rtsa ba sems ngo 'phrod pa gyis / /
gzhi dgon la sogs rtsod gzhi can gyi gnas / /
bdag tu bzung nas zhag 'ga' bsdang na yang / /
rang gi lung rtogs yon tan nyams 'gro bas / /
dge sbyor gang 'phel gnas su legs par sdod / /
lta spyod 'thun zhing tshe 'di blos su btang / /
rang dang 'dra ba'i grogs 'khor ma gtogs pa'i| |tshe 'di don gnyer phyi ma blos gtong ba'i / /
grogs dang 'khor rnams mchil ma bzhin du spongs / /
byang chub sgrub phyir lus srog 'cha byed pa'i / /
lto gos yo byad tsam zhig ma brtogs pa / /
chags zhen skye ba'i dngos po til 'bru tsam / /
rang gi don tu bdag tu ma 'dzin cig /
khyod kyis sngon chad tshe 'di'i mdun ma bsgrubs / /
g.yeng ba'i ngang las mi tshe stong zad byas / /
da dung khyod kyi byed lugs 'di 'dras ni / /
mi @# / /
lus tsam yang shin tu rnyed par dka' / /
'dul rgyu'i dgra med skyong rgyu'i gnyen yang med / /
phar ltos dpon med tshur ltos g.yog med pas / /
tshe 'di'i mdun ma thams cad blos thod la / /
gcig pur dben pa'i gnas su ting 'dzin sgoms / /
lo zla tsam gyi tshe 'jug 'di nyid la / /
mdo rgyud lam gyi snying po 'di rnams ni / /
dgyes pa chen pos nyams su long mdzod la / /
'chi ba med pa'i go 'phang brnyes par mdzod / /
'di phyi'i legs tshogs thams cad bsgrub pa'i phyir / /
bsam sbyor gnyis kyis bshes gnyen tshul bzhin bsten / /
lus mchog 'di la snying po blang ba'i phyir / /
dal 'byor don che rnyed dka' bsam par gyis / /
long med rgyud la skye bar bya ba'i phyir / /
mi rtag 'chi ba'i bsam pa yang yang sgoms / /
mngon mtho'i lus la thob 'dod skye ba'i phyir / /
ngan song gsum gyi sdug bsngal drag tu sgom / /
re sa gzhan na med pa'i gdung shugs kyis / /
dkon mchog gsum la skyabs 'gro tshul bzhin gyis / /
las 'bras mi slu'i tshul la des pa drongs / /
dge sdig gnyis la blang dor tshul bzhin gyis / /
mtshan nyid tshang ba'i lus rten thob phyir du / /
mtho ris yon tan brgyad kyi rgyu la 'bed / /
sgo gsum sdig sgrib ma lus sbyang phyir du / /
stobs bzhi tshang ba'i bshags pa rgyun du gyis / /
'khor ba spyi dang so so'i sdug bsngal rnams / /
yang dang yang du legs par bsam par gyis / /
khyad par rang gi phung po 'di nyid ni / /
sdug bsngal kun gyi gnas su shes par gyis / /
'khor ba'i sdug bsngal kun gyi rtsa ba ni / /
shes par gyis la spong ba'i thabs la 'bad / /
'khor ba'i sdug bsngal zhi bas bya phyir du / /
bslab pa gsum la nyams len snying nas gyis / /
ma gyur sems can kun gyi don gyi phyir / /
byang chub mchog tu sems nyid ma bk+s+yed na / /
thams cad mkhyen pa thob pa mi srid pas / /
theg pa chen po'i lam du 'jug par mdzod / /
zhi ba lha dang dpal ldan mar me mdzad / /
mkhas grub gnyis kyi blo sbyong gzhud lugs kyi / /
dgongs 'grel mthar thug blo bzang grags pa yi / /
gdams pa 'di rnams rgyud la skye bar mdzod / /
btang snyoms tshad med sngon du legs btang nas / /
mar shes drin dran drin bzo la sogs pa / /
rdzogs sangs rgyas sogs rgyu 'bras bdun po rnams / /
rang gi rgyud la legs par skyed par mdzod / /
rang nyid gces bzung gzhan rnams yal bor bas / /
sngon chad 'khor ba'i sdug bsngal sna tshogs skyed / /
da ni gzhan dag gces bzung rang nyid ni / /
yal bar dor ba'i blo ni skyed par mdzod / /
smon 'jug byang chub sems kyi bslab bya rnams / /
thos @# / /
pa'i stobs kyis legs par shes byas nas / /
srog dang bsdos te bsrung ba'i bsam pa ni / /
rang gi rgyud la legs par skyed par mdzod / /
rgyal sras spyod pa yongs su ma bslabs na / /
sa lam rdzogs pa thob par mi srid pas / /
phyin drug la sogs spyod pa thams cad la / /
zhum med snying stobs chen pos bslab par mdzod / /
zhi lhag gnyis po rgyud lam skyes na / /
'jig rten 'jig rten 'das pa'i dge legs kyi / /
dngos grub rnam gnyis thob par mi 'gyur bas / /
zhi gnas lhag mthong gnyis po sgom par mdzod / /
dmigs pa bsal zhing dmigs rten ma rtogs pa'i / /
rnam rtog spangs pa'i lus sems las su rung / /
lus sems shin sbyangs sems la dbang thob pa'i / /
zhi gnas brtan po rgyud la sgyed par mdzod / /
shes rab lhag mthong rgyud lam skyed na / /
'khor ba'i rtsa ba gcod par mi nus pas / /
klu sgrub man ngag zla grags nas brgyud pa'i / /
snyan brgyud lta ba zab mo sgom par mdzod / /
gcig dang du bral rten 'brel la sogs pa'i / /
mkhas la grags pa'i rig pa rnaM dag gis / /
ma rig bden par 'dzin pa'i dmigs gtad kun / /
shig la rang bzhin med par sgom par mdzod / /
nam mkha' thogs pa'i reg byas stong pa ltar / /
tha snyad chos rnams rang gi ngo bos su / /
stong ba'i nam mkha' lta bu'i stong nyid kyi / /
mnyam gzhag dang la rtse gcig gnas par mdzod / /
mnyam gzhag dang las langs ba'i dus kun tu / /
'khor 'das chos kyi snang ba ci shar yang / /
snang yang bden par med pa rab shes pa'i / /
rjes thob skya ma'i rnal 'byor sgom par mdzod / /
lhag mthod mtshan nyid tshang ba thob rjes su / /
dpyad sgom byas pa'i mthu las sngar thob pa'i / /
gzhi gnas mtshan nyid tshang ba thob byas te / /
zhi lhag gnyis po zung du 'brel bar mdzod / /
de lta'i thun mong lam gyi don rnams la / /
myong ba phul du phyin pa skyes pa na / /
skal bzang rnal 'byor pho mo grangs med pas / /
zhugs pa'i bla med theg la 'jug par mdzod / /
bla ma rdo rje 'chang du mthod nas ni / /
dpal ldan bla ma rdo rje 'chang chen pos / /
dbang bzhi bskur nas gdam ngag gnang ba rnams / /
mi med lung pa'i gnas mchog nyams dga' bar / /
bsgoms la gtan gyi mdun ma sgrub par mdzod / /
bshad ma thag pa'i lam 'di ma gtogs pa / /
da lta'i gangs can pa la ma grags pa'i / /
phyag rgya chen po'i man ngag mthar thug pa / /
da lta yi ger 'gong pa mi nus so / /
de lta bu yi lam gyi snying po rnams / /
@# / /
rang gi shes rgyud 'di dang bsres byas nas / /
skye rga na 'chi la sogs sdug bsngal rnams / /
tshe 'di nyid la spangs nas 'chi med thob / /
lam mchog 'di nyid nyams su len pa na / /
bla ma yi dam rgyal sras chos skyong gis / /
g.yel ba med par rtag tu grogs mdzad nas / /
'gal rkyen kun zhi mthun rkyen kun tshang shog /
'di smras dge bas bdag dang sems can rnams / /
tshe 'di nyid la rdo rje 'chad chen gyi / /
go 'phang thob nas 'khor ba'i rgya mtsho rnams / /
brtse ba'i nyi mas skems par byed par shog / / /
rang la gdams pa bde ba chen po'i gter mdzod ces bya ba 'di ni /
rdo rje 'chad dbang 'jam dbyangs blo bzang grags pas chung du'i dus nas byin gyis brlabs pa'i rnal 'byor pa blo bzang don grub gyis dben sa chos kyi pho brang du yid la shar te smras pa'o / /
'di smras dge bas 'di nyid phyogs dus kun tu dar zhing rgyas par gyur cig / / /
gang gis khyed kyi mtshan tsam dran pas kyang / /
'di phyi'i legs tshogs thams cad cig car du / /
ster mdzad bla ma thub pa'i dbang po la / /
rtag tu gus pa'i yid kyis phyag 'tshal lo / /
bdag cag thar lam bgrod pa'i gtsor gyur pa / /
theg mchog bstan pa 'dzin pa'i nyan thos su / /
legs gyur thub pa chen bo'i nyan thos kyi / /
rtogs pa'i mchog tu gyur pa yin snyam yod / /
de nas da bar byang chub spyod pa yi / /
dal 'byor rten bzang legs par thob gyur nas / /
ngan song gsum sogs sdug bsngal rab spangs nas / /
lta spyod 'thun pa'i dal 'byor thob bam snyam| |bdag gi lus ngag yid gsum 'di nyid ni / /
rgyal ba thams cad 'dus pa'i sku yi mchog /
thub dbang rdo rje 'chang du legs mthong nas / /
dad pa'i spu long legs par g.yos gyur cing / /
nyin mtshan kun tu gsol ba 'debs pa dang / /
shugs drag dang bas yan lag bdun pas ni / /
ji srid byang chub bar du brtson bar shog /
'di yi dge bas bdag gzhan 'gro ba kun / /
'og min mkha' spyod dga' ldan bde ba can / /
mngon dga' la sogs dag pa'i zhing khams su / /
myur ba myur bar legs par skye bar shog /
bdag la legs par dad pa'i skyes bu rnams / /
tshe yi mthar yang rgyal ba 'od dpag med| |'khor dang bcas pa mthong nas de ma thag /
bu bu bde ba can du 'gro 'o zhes / /
mthar thug gsung gi gnang ba thob par shog /
sangs rgyas kun gyis gsungs pa'i theg pa mchog /
he ru ka pa la sogs yi dam lha'i / /
rim gnyis cha lag bcas pa'i rtogs pa rnams / /
tshe 'di nyid la mngon du rab gyur nas / /
'gro kun bde chen gnas la 'god par shog /
thub dbang rdo rje 'chang dang tsong kha pa / /
yid la gang @# / /
'dod dngos grub ma lus pa / /
'bebs mdzad rtsa brgyud bla ma'i tshogs rnams dang / /
phyag drug mgon po la sogs bstan srung gyis / /
'di phyi'i legs tshogs thams cad cig car du| |legs par grub par byed pa'i bkra shis shog / / /
ces pa 'di ni gnas brtan bstan pa'i rgyal mtshan dang /
bka' bcu pa bzod pa rgya mtsho dang /
gnas brtan blo bzang dge 'dun bkra shis gsum gyis gsol ba nan cher btab nas zhus pas /
rje bla ma rgyal ba dben sa pa chen po rang nyid kyis stag lo hor zla dang po'i tshes bcu gsum gyi mtho rengs gnang ba yin no / / / /
na mo gu ru many+dzu shri / /
gang gis cung zad yid la dran pas kyang / /
dngos grub thams cad bde rlag stsol mdzad pa'i / /
bdag gi ston pa shAkya'i rgyal po dang / /
rgyal ba blo bzang grags la phyag 'tshal lo / /
byang gi phyogs kyi dge slong blo bzang bdag /
dal ba don dang ldan par bya phyir du / /
bla ma rgyal ba sras dang bcas rnams la / /
sgo gsum dad pa'i sgo nas gsol 'debs na / /
thugs rje chen pos byin rlabs myur du stsol / /
thog med dus nas da lta'i bar du ni / /
las nyon dbang gi phung po mang blangs kyang / /
sngon chad dal ba'i rten 'di don med song / /
da ni dal ba don ldan byin gyis rlobs / /
theg pa mchog gi khad bzang dam pa der / /
tshe 'di nyid la nges par 'gro 'dod na / /
yi dam lha dang drin can bla ma gnyis / /
dbyer med gcig tu mthong bar byin x yon tan thams cad legs par skyed pa'i gzhi / /
sdom pa gsum gyi tshul khrims rin chen la / /
gces 'dzin med na byang chub mi thob pas / /
srog las gces par 'dzin par byin x dkar nag las 'bras rten la nges rnyed nas / /
tshogs gnyis gsog cid sgrib gnyis ma sbyangs na / /
mdo mnatho des legs thob par mi 'gyur bas / /
tshogs gsog sgrib pa sbyong par x thams cad mkhyen pa'i go 'phang thob phyir du / /
nyin mtshan kun tu g.yel ba med pa yis / /
mdo sngags gzhung lugs rgya mtsho'i man ngag la / /
thos bsam sgom gsum byed par x lhag pa'i bsam pa rnam par dag pas ni / /
sgo gsum dge ba dus gsum bsags pa rnams / /
bstan pa rgyas dang bla med rdzogs byang du / /
'dun pa drag pos bsngo bar byin gyis rlobs / / / /
zhes pa yang rgyal ba dben sa pa'i gsung ngo / / / /
yang dus re zhig gi tshe 'khor ba spyi'i snang tshul dang / /
khyad par tshe 'di la ches cher zhen pa'i chos pa'i snang tshul mthong ba na yid la gdung ba drag po zhig skyes nas smras pa / /
skad cig dran pas gdung ba sel ba'i pha / /
kha ba can sogs 'dzam gling 'di na ni / /
ga nas bltas kyang 'gran zla ma mchis pa'i / /
da yi bla ma tsong kha pa la 'dud / /
ca co ngag @# / /
bkyal sna tshogs sgrog byed pa'i / /
cha lugs ngan pa'i chos par rlom pa 'ga' / /
ja sogs 'dod yon ro la sred byed la / /
mya ngan drag pos skyo ba gting nas skyes / /
ta thA ga ta'i bstan la legs zhugs kyang / /
tha mal khyim pa'i sems dang ma bral bas / /
da lta thub bstan rin chen nyams byed pa'i / /
na rgas bcings pa'i mi la skyo ba skyes / /
pa rtsa la go log zhe sdang mthu yis ni| |pha rol 'gro rnams khyad du gsod byed pa'i / /
ba glang bzhin du chos sgra mi thos pa'i / /
ma rabs rnams la skyo ba gting nas skyes / /
tswa ri la sogs dben gnas spangs nas ni / /
tsha grang sdug bsngal can gyi grong bseb tu / /
dza lang can gyis rang sems ma thul bas / /
wa bzhin rgyug pa'i mi la skyo ba skyes / /
zhwa mo bzhin du ma rabs spyi bor khur / /
za ma'i phyir du rang gzhan phung bar byed| |'a 'ur tshig rtsub sna tshogs rab bsgrags nas / /
ya rabs khyad gsod 'gro la skyo ba skyes / /
r+wa las gyod ba'i rang sems mi 'dul bar / /
lab lab kha bshad mkhas par gyur na yang / /
sha rus bral tshe ngal ba stong log tu / /
sa steng 'di nas 'gro la skyo ba skyes / /
'di yi dge bas tshe rabs thams cad du / /
hwa shang lugs kyi lta ba spangs nas ni / /
klu sgrub blo bzang gnyis kyi dgongs pa'i don| |a don lta ba zab mo rtogs par shog / / /
ces pa 'di yang tshes lnga'i snga dro blo bzang don grub kyis mal nas ldad ba'i tshe smras so / / / /
sngon dus kyi mi la ras pa dang / /
da dus kyi blo bzang don grub la / /
'phral chas kyi zas gos ma gtogs pa / /
nor dngos po'i 'dzin pas dgos pa med / /
tshe gcig la sangs rgyas sgrub pa la / /
de 'dra'i sbyong la legs gnas nas / /
chags sdang spangs pa'i dben gnas su / /
dal 'byor la snyir po len par shog / / /
ces pa yang bya bral thams cad mkhyen pa'i gsung ngo / /
gangs can khrod kyi gdul bya mchog /
blo bzang don grub zhes bya kyang / /
lam mchog 'di nyid nyams blangs pas / /
tshe 'di nyid la sangs rgyas 'grub / /
ces pa yang dben sa pa chen po'i gsung ngo / / / /
'jam pa'i dbyangs kyi sras kyi thu po mchog /
blo bzang grags pa zhes pa'i bla ma de'i / /
gsung gi snying po snyan rgyud 'dzin pa ni / /
deng sang dus na kho bo tsam du bas / /
zhes pa yang rgyal ba dben sa pa chen po'i gsung yin no / / / /
rje btsun bla ma blo bzang don grub thugs bskyed tshul dang sdom gsum bzhes tshul sogs kyi rim par phye ba dngos grub kun 'byung bzhugs / /
gang gis khyed kyi mtshan tsam dran pas kyang / /
'di phyi'i legs @# / /
tshogs thams cad cig car du / /
ster mdzad bla ma thub pa'i dbang po la / /
rtag tu gus pa'i yid kyis phyag 'tshal lo / /
bdag cag thar lam bgrod pa'i gtsor gyur pa / /
theg chen bstan pa 'dzin pa'i nyan thos su / /
legs gyur thub pa chen po'i nyan thos kyi / /
rtogs pa'i mchog tu gyur pa yin snyam yod / /
de nas da bar byang chub spyod pa yi / /
dal 'byor rten bzang legs par thob gyur nas / /
ngan song gsum sogs sdug bsngal rab spangs te / /
lta spyod ldan pa'i dal 'byor thob bam snyam / /
bdag gi lus ngag yid gsum 'di dag ni / /
rgyal ba thams cad 'dus pa'i sku yi mchog /
thub dbang rdo rje 'chang du legs mthong nas / /
dad pa'i spu long legs par g.yos gyur cing / /
nyin mtshan kun tu gsol ba 'debs pa dang / /
shugs drag dad pas yan lag bdun pa ni / /
ji srid byang chub bar du brtson par shog /
'di yi dge bas bdag gzhan 'gro ba kun / /
'og min mkha' spyod dga' ldan bde ba can / /
mngon dga' la sogs dag pa'i zhing khams su / /
myur ba myur bar legs par skye bar shog /
bdag la legs par dad pa'i skyes bu rnams / /
'khor dang bcas pa mthong nas de ma thag /
bu bu bde ba can du 'gro'o zhes / /
mthar thug gsung gi gnang ba thob par shog /
sangs rgyas kun gyis gsungs pa'i theg pa mchog /
he ru ka dpal la sogs yi dam lha'i / /
rim gnyis cha lag bcas pa'i rtogs pa rnams / /
tshe 'di nyid la mngon du rab gyur nas / /
'gro kun bde chen gnas la 'god par shog /
thub dbang rdo rje 'chang dang tsong kha pas / /
yid la gang 'dod dngos grub ma lus pa / /
'bebs mdzad rtsa brgyud bla ma'i tshogs rnams dang / /
phyag drug mgon po la sogs bstan srung gyis / /
'di phyi'i legs tshogs thams cad cig car du / /
legs par 'grub bar byed pa'i bkra shis shog /
'di ni rje bla ma sku khams mnyel tshul bstan pa'i tshe zhabs 'bring pa dge slong gsum gyis gsol ba nan gyis btab pa la brten nas /
stag lo zla ba dang po'i ches bcu gsuM gyi tho rengs yi ger btab pa yin no / / / /
bla ma dang mgon po 'jam pa'i dbyangs la phyag 'tshal lo / /
gzhon nu blo gros bzang po khyod / /
sngon sbyangs sad pa'i las 'phro can / /
shA kyi'i rgyal po gnyis pa'i rje / /
paN chen grags pa don grub la / /
gus pa'i sgo nas phyag 'tshal lo / /
phag lo rta zla'i tshes bcu'i nyin / /
so thar sdom pa blangs pa dang / /
dur smrig rgyal mtshan bkon pa dang / /
sangs rgyas bstan pa'i sgor zhugs gsum / /
de gsum dus mnyam gcig tu byung / /
byang chub sems bskyed gnang ba dang / /
'gro drug pha mar shes pa dang / /
gzhan don sems bskyed byed ba gsum / /
de gsum dus mnyam gcig tu byung / /
rdo rje theg pa'i dbang bskur dang / /
grol byed lam gyi bskyed rdzogs dang / /
sa lam rdo rje 'dzin ba'i sa|? |de gsum dus mnyam gcig tu byung / /
sangs rgyas las kyang dkon pa'i gdams pa mchog /
rnyed par dka' ba rdo rje theg pa'i lam / /
'di 'dra phyis nas rnyed par dka' bas kyang / /
tshe 'di'i 'dod yon theng la bod mdzod la / /
rgyal bas bsdags? @# / /
pa'i ri khrod stong pa ru / /
bse ru bzhin du gcig pur gnas mdzod la / /
lan gcig min par yang yang sgoms shig nag / /
da ltar bsgoms la blo gros bzang po khyod / /
sgrub pa'i rgyal mtshan rtag tu tshugs shig nag / /
khyad par pha rgyud gsang ba 'dus pa dang / /
rnal 'byor ma rgyud 'khor lo sdom pa gnyis / /
'bral ba med par lus la stims shig ang / /
blo gros dpag par dka' ba'i lo 'dab kyis / /
chos kyi rgyal mtshan phyogs bcur grags pa can / /
yid bzhin nor dang don kun grub pa yi / /
dgos 'dod kun stsol bla ma'i zhabs la 'dud / /
mchog dang thun mong dngos grub stsal du gsol / /
'di yang rje bla ma nyid kyis phyag bris su mdzad pa'o / / / /
@# / /
na mo gu ru bud+d+ha bo d+hi satwa b+h+yaH gang zhig cung zad yid la dran pas kyang / /
dngos grub thams cad da lta stsol mdzad pa'i / /
blo bzang grags dang thub dbang spyan ras gzigs / /
'khor bcas rnams kyi 'dra 'bag drung nyid du / /
'khor ba'i snang tshul rab tu mthong nas ni / /
tshe 'di nyid la sangs rgyas thob 'dod pa'i / /
blo bzang don grub ces ba'i btsun pa ngas / /
dge 'phel ri bo'i rtse nas 'di skad zhu / /
snga sor khyed rnams drung du bdag gis su / /
tshe 'di'i glo bur bya ba ngan pa rnams / /
spangs nas snying nas dam chos sgrub byed pa'i / /
yid kyis dam bca' mang po blang na yang / /
tshe 'di'i 'khri ba phra mo ma chod pas / /
yid la bcas pa rnams la cung zad tsam / /
'gal bar gyur rnams bshags pas bzod bar mdzod / /
slar yang khyed rnams dgyes pa skyed phyir du / /
tshogs gnyis bsags pa'i dge slong blo bzang bdag /
dga' bde ldan ba'i dang nas 'di skad du / /
ngo mtshar legs bshad gtam 'di dbul bar bya / /
da ni log pa'i lam du 'khrid pa'i rgyu / /
gnyen dang 'khor g.yog grogs ngang longs spyod dang / /
tshe 'di'i don med bya ba ngan pa rnams / /
spangs nas chags sdang med pa'i dben gnas su / /
thams cad mkhyen pa'i lam du 'khrid ba'i rgyu / /
gnyen dang 'khor g.yog grogs dang longs spyod dang / /
bcas te gtan gyi mdun ma sgrub phyir du / /
chos kyi bya bas rgyun du 'da' lags so / /
'dir smras pa /
slar yang ye shes lha sa yer pa gnas chen rnams spyan ldan khyed rnams kyis / /
bdag gis khyed 'dra'i go 'phang ma thob bar / /
mi mthun bar chad thams cad zhi ba dang / /
mthun pa'i rkyen rnams legs par sgrub par mdzod / /
'di 'dra phul ba'i dge ba 'di yi mthus / /
mi slob zung 'jug rdo rje 'chang chen de / /
tshe 'di nyid la bdag gis legs thob nas / /
sems can thams cad bdag gis sgrol gyung cig /
blo bzang don grub ces pa'i rnal 'byor pas / /
bla ma rgyal ba sras bcas drung nyid du / /
zhu yig dngos grub kun 'byung bya ba 'di / /
tshe dang ldan pa bsam gtan dpal la bskur / /
tshe dang ldan pa bsam gtan dpal nyid kyang / /
tshe ring nad med bde skyid ldan pa dang / /
tshe rab kun tu bla ma rgyal sras kyis / /
dgyes pa chen pos rjes su 'dzin gyur cig /
ces pa'i zhu yig 'di bla ma rgyal ba sras bcas la mi 'gyur ba'i dad pa thob nas phul ba ma gtogs /
dag byed dang sdebs sbyor sogs mi shes pas /
nor 'khrul @# / /
byung na chos kyi spyan ldan rnams bzod bar mdzod cig /
'di yang rje bla ma nyid kyis phyag bris su mdzad pa yin / / / /
bla ma dang mgon po 'jam dpal dbyangs bka' srung mkha' 'gro chos skyong srung ma 'go ba'i lha rnams la phyag 'tshal lo / /
bdag gi lus dang grib ma bzhin du 'grogs nas bsam don thams cad 'grub par byin gyis brlab tu gsol /
thugs rgyal ba kun dang dbyer med kyang / /
sku tha mal bkod pa sna tshogs kyis / /
gsung legs bshad bdung rtsi'i char 'bebs pa / /
pha bka' drin mnyam med skyabs mchog dpal / /
mi kho bo'i spyi gtsug rgyan du bzhugs / /
thugs rjes gzigs shig mkhyen pa'i gter / / / /
' dge ldan rnal 'byor pho mo rnams kyi bca' khrims kyi yi ge dngos grub kun 'byung bzhugs / / / /
@# /
bla ma yi dam dkon mchog gsum rgyal ba sras dang slob mar bcas pa dpa' bo mkha' 'gro chos skyong srung ma'i tshogs dang bcas pa la phyag 'tshal lo / /
'dir rgyal ba blo bzang grags pa yab sras rnams kyi gsung gi bdung rtsi'i snying po nyams len myong khrid kyi man ngag nyams su len par 'dod pa'i rnal 'byor pho mo rnams kyi 'phral phugs kyi kun spyod ji ltar bya ba'i bca' yig mdor bsdus tsam zhig 'dir brjod par bya'o / /
de la 'dir spyir rje btsun chos kyi rgyal po blo bzang grags pa yab sras kyi bstan ba'i sgor zhugs shing /
khyad par nyams len myong 'khrid man ngag nyams su len par 'dod pa'i skal ldan gyi gang zag khyad par can rnams ni /
spyir deng sang gi tshe 'di'i snang shas kyis kun nas blangs pa'i kheng grags 'ba' zhig don du gnyer ba'i chos par khas 'che ba phal che ba rnams dang /
khyad par ri bo dge ldan pa'i lugs 'dzin pa'i lugs su byas nas /
dge ldan pa chen bo yab sras rnams kyis bshad pa'i gzhung chen mo man ngag dang bcas pa dang /
khyad par snyan nas snyan du brgyud pa'i thun mong ma yin ba'i man ngag rnams ma thos shing ma mthong ba dang /
thos shing mthong yang chags sdang gis kun nas bslangs te kha bshad 'ba' zhig byed pa ma gtogs /
lhag bsam rnam ngag gis kun nas bslangs te thos bsam sgom gsum se gol gtog pa'i yun tsam yang mi byed pa'i gang zag rnams dang /
sgo gsum gyi spyod pa skad cig tsam bstun par mi byed /
des na sangs rgyas kyi bstan pa dang sems can 'ba' zhig la dgongs pa'i sngon dang da lta'i chos pa rnam dag rnams dang /
khyad par tshe 'di'i don med kyi bya ba rnams blos btang nas /
tshe 'di dang phyi ma'i don thams cad sgrub pa'i phyir du rgyal pas gsungs pa'i mdo sngags kyi gsung rab spyi dang /
khyad bar sangs rgyas nas bzung ste rtsa ba'i bla ma la thug ba'i bar zhal nas zhal dang /
snyan nas snyan du brgyud pa'i gdams pa khyad par can rnams la thos bsam sgom gsum dang nyams len khon mdzad pa'i shar ri bo dge ldan pa'i skyes bu dam pa rnams kyi kun spyod rnam par dag pa la blta ba'i ngos nas /
rang gi sgo gsum gyi spyod pa yang skyes bu dam ba de rnams kyi kun spyod dang mthun par bya'o / /
de yang blo gros kyi nus pa shin tu che ba'i rnam dpyod can rnams kyis thub pa'i dbang po'i mdo sngags kyi gsung @# / /
rab rnams kyi dgongs pa 'grel ba la 'gran zla dang bral ba rje btsun chos kyi rgyal po blo bzang grags pa yab sras kyi mdo sngags kyi bsung rab man ngag dang bcas pa la thos bsam sgom gsum gyi sgo nas nyams su blangs te myong ba khyad par can rgyud la skyes par byas la /
de las gzhan pa'i blo gros kyi nus pa chung ba rnams kyis ni /
rje btsun tsong kha pa yang sras rnams kyi gsung gi snying po'i snying po nyams len gyi myong 'khrid kyi man ngag dngos grub kun 'byung zhes bya ba 'di nyid thos bsam sgom gsum kho na'i sgo nas nyams su blangs te /
myong ba khyad par can tshe 'di la des pa can du rang gi rgyud la skyes par byed dgos pa yin no / /
des na thos bsam sgom gsum spyi dang khyad par nyams len myong 'khrid khon la thos bsam sgom gsum gtso bor byad pa'i skal pa dang ldan pa'i gang zag rnams kyis ni /
rje btsun tsong kha pas mdzad pa'i bca' yig che chung gnyis dang /
khyad par bca' khrims kyi yi ge 'di nyid nas bshad pa ltar nyams len byed dgos pa khon yin no de yang dang po rang cag rnams chos 'di'i sgor zhugs pa nyid nas bzung ste ji srid 'tsho'i bar du /
dran pa dang shes bzhin na re bsten nas rang sems tshe 'di'i snang shas kyis kun nas bslangs pa'i chags sdang gi dbang du gtan ma song ba'i bsam pa rnam dag gal che bas /
dus thams cad du lhag bsam rnam dag la gnas par bya'o / /
lhag bsam rnam dwag la gnas pa'i sgo nas bla ma dang yi dam rgyal ba sras dang slob mar bcas pa dpa' bo dpa' mo mkha' 'gro chos skyod rnams kyi spyan sdang ji khyad par theg chen thun mong ba'i sdom pa dang /
ltar khas blangs pa'i theg pa thun mong ba'i sdom pa dang /
theg chen thun mong ma yin pa'i sdom ba dang /
dam tshig rnams mig gi 'bras bu las kyang gces pa'i bsrung sdom gal che bar bya'o / /
de yang dang pod bshes gnyen bsten tshul 'di shin tu gal che bas bshes gnyen bsten par 'dod pa rnams kyis su ru rung la stab stob tu phyag dang chos 'brel mi byed par bla mar 'os mi 'os yun ring po legs par brtags nas /
'os pa la phyag dang chos 'brel bya ste /
de nyid bsam sbyor gnyis kyis tshul bzhin du bsten pa'i sgo nas mnyes pa khon bsgrub cing mi mnyes pa skad cig tsam yang mi byed /
slob ma bstan 'dod pa rnams kyis kyang snong dang ldan mi ldan legs par brtags nas /
snod dang ldan na chos 'brel byas la snod dang mi ldan na chos 'brel mi bya'o / /
des na spyir sa kar rnying gsum sogs chos lugs sna tshogs 'dzin pa'i gang zag dang /
chos la brnyas pa dang /
skur ba mi 'debs shing gus par byed /
rang gi bla ma dang chos dang mched grogs sogs la sdang ba'i gang zag gi mdun du /
de rnams kyi bsngags pa dang yon tan mi brjod /
'dul ba dang dgos pa khyad par can yong na de rnams kyi bsngags pa dang yon tan brjod par bya /
de yang mthun rkyen 'dzom zhing lus srog dang chos kyi bar chad du mi 'gro bar lung rtogs kyi yon tan gong nas gong du 'phel ba'i gnas dang sa phyogs su gnas gzhi 'cha' zhing /
de las 'gal ba dang chags sdang skye ba'i sa phyogs dang gnas su dgos pa khyad par can ma gtogs zhag gcig kyang mi 'dod /
gnas khyad par can du gzhi bcas nas @# / /
kyang| bstan pa dang sems can la phan nges pa'i khang pa khang chen ma gtogs khang pa khang chen mi 'chos /
'dom gang gru bzhi pa la sogs pa'i rang shong ba la sogs pa'i spyil bo kho na 'chos so / /
mdor na lus srog dang chos kyi bar chad du mi 'gro zhing lung rtogs kyi yon tan gong 'phel du 'gro ba'i ri'i gnas sam /
thang chen po'i dkyil lam /
chu'i 'gram dang /
rtsa'i spyil po dang /
sa phug dang /
brag dang /
shing gcig dang du ma yod pa dang /
grong dang grong khyer dang /
rgyal po'i pho brang dang| grong 'dabs kyi dgon pa dang /
lha khang la sogs pa'i gnas dang /
nags gseb dang /
brag ri dang /
rdza ri dang /
spang ri gangs la sogs pa'i gnas khyad par can rnams su rnal 'byor 'byor pho mo rnams bshad sgrub la rtse gcig tu gnas par bya'o / /
grogs dang 'khor yang rang dang lta spyod mthun pa zhig dgos la /
khyad par rang la ltos pa'i slob ma ni rang dang lta spyod mthun zhing dang pa dang 'dun pa dang ldan pa /
rang gis gang bslabs ba'i ngag la nyan pa zhig dgos pa yin /
rang gi dge sbyor gyi grogs su 'gro ba'i spyin bdag dang rten 'dris byas la dgos pa khyad par can ma gtogs rang gi lung rtogs kyi yon tan dge ba'i bar chad du 'gro ba'i sbyin bdag sogs dang rten 'dris gtan mi bye do / /
'phral dang phugs kyi rang gi dag sbyor gyi bya ba la gnod mi gnod legs par brtags nas /
rang gis phar slong bar ma byas par tshur la sbyin bdag sogs kyis dang la bza' btung dang chos gos la sogs pa'i yo byad dang /
gnas khang la sogs ba byin pa na rang gzhan gyi dge ba'i bya ba la gnod par shes na gtan mi len cing /
dge ba'i bya ba la mi gnod na len par byed la /
sbyin bdag sogs kyi dad pa dang snying rje kho nas kun nas blangs te /
bza' btung la sogs pa'i yo byad nan ches pas ster ba byung na len cing /
spyin bdag sogs la phar ster dgos byung na /
sbyin bdag sogs de rang gis byin pa'i bza' btung la sogs yo byad dngos sam /
yo byad de gzhan du bsgyur nas ster bar byed la /
spyin bdag gzhan gyis dad pa dang snying rjes phul ba'i bza' btung dang /
yo byang sogs sbyin bdag gzhan la gtan mi ster ro / /
mdor na rang la gzhan gyis dad pas byin pa'i bza' btung dang /
gos la sogs pa'i yo byad rnams rang dang dkon mchog dang gang zag khyad par can kho nas longs spyod par bya la /
tshe 'di'i kheng grags kyis kun nas blangs te skye bo phal pa zhig la byin nas dad rdzas chud zos par ma byed cig /
de yang rang gi lung dang rtogs pa'i yon tan gyi bar chad du mi 'gro zhing /
dge spyor gyi grogs su 'gro ba byung /
sngon gyi bsod nams kyi mthus rnyed pa dang bkur sti dang shugs kyis 'bad rtsol mi dgos par 'du ba byung na bdag gir byed do / /
rang gi lung rtogs kyi yon tan dge sbyor gyi bar chad du 'gro na bdag gir mi byed cing /
gnas kyang dge sbyor 'phel ba'i gnas gzhan du spo bar byed la /
sngon gyi mkhas grub gong ma rnams kyis dgos pa khyad par can ma gtogs /
phyi nang gi dngos po'i bdag 'dzin dang /
'jig rten gyi ngo 'dzin dang /
dgra gnyen phan tshun gyi phyogs rigs @# / /
rnams spangs nas 'phral gyi 'tsho ba yo byad bsod snyoms 'ba' zhig la brten nas /
'phags pa'i rigs bzhi la gnas te bshad pa dang sgrub pa rtse gcig tu mdzad 'dug pa bzhin du rang cag rnams kyis kyang chos ldan gyi dgos pa khyad par can ma gtogs /
skye bo pho mo rnams kyi ngo 'dzin dang ngo srung /
khyad par dgra dang gnyen phan tshun gyi phyogs bzung ba'i 'dul skyod dang /
chos dang 'gal ba'i grong mgon gyi 'dzin skyong dang /
'jig rten pa dang 'dra ba'i sgo nas thab chas dang /
gser g.yu la sogs pa'i rin che dang /
ras dang gos dar dang /
snam bu dang re lde la sogs pa'i yo byad dang /
nas dang 'bras la sogs pa dang /
sha mar dang ja bur sogs dang /
gdan dang mal cha sogs dang /
rta dang ba glang la sogs pa'i dud 'gro dang /
zhing dang rdzing bu sogs dang /
mdor na chos dang mi mthun cing chos dang 'gal bar gyur pa'i sngar gyi phyi nang gi dngos po de rnams dang /
de rnams las gzhan pa'i phyi nang gi dngos po rnamsM bdag gir mi byed cing /
'phral phugs kyi 'tsho ba dang chos gos la sogs pa'i yo byad rnams bsod snyoms 'ba' zhig la brten nas 'phags pa'i rigs bzhi la gnas par bya'o / /
sngon gyi bsod nams la grub pa'i zas nor la sogs pa'i yo byad yod na de nyid rang gis longs spyad de bshad sgrub rtse gcig tu bya'o / /
gzhan yang 'dod chung chog shes kyi gang zag dang /
gang zag 'dod yon la chags zhen gtan mi skye ba rnams kyis ni ma gtogs /
de las gzhan pa'i gang zag rnams kyis ni lugs 'di'i sgor zhugs nas lto gos gtam gsum blos btang ba yin pas dka' thub 'ba' zhig byed dgos pa yin no / /
khed dregs dang ldan la re ba'i sbyin gtong dang /
phan tshun du bza' btung ba ster res dang /
chos ldan gyi dgos pa ma gtogs /
phan tshun dga' bsdus kyi bza' btung gi ma nog mo sogs mi byed /
bza' btung sogs kyi yo byad yod pa rnams kyis kyang rang longs spyod pa'i mngon chung ba byed /
phan tshun 'ga' bsdus kyis longs spyod dgos pa byung na /
phyogs gzhan du mngon tshan chung bar byas te longs spyod dgos pa dang /
stan sogs kyang rnal 'byor pho mo spyi dang mthun pa ma gtogs /
yod ngoms dang 'byor 'dod kyis gos stan sogs la longs mi spyod /
'jig rten 'di'i dus pa dad /
g.yog 'khor dang /
nor longs spyod dang /
gnyen la sogs pas nga rgyal ba'i spyod pa mi byed cing dus rgyun par dman sa bzung nas chos dang ci mthun byed /
khyad par thun mong dang thun mong ma yin pa'i myong 'khrid yongs su rdzogs pa la thos bsam sgom gsum byed par 'dod pa ni /
nyams len myong 'khrid nas bshad pa ltar gyi dgon slob gnyis char gyis bla ma dang slob ma'i mtshan nyid yun ring du brtags nas phan tshun mtshan nyid dang ldan par bshes nas /
ster ba pos kyang theg pa mchog gi sdom pa yongs rdzogs shig spyin cing /
nod pa pos kyang yongs rdzogs su nos te /
spyir ji ltar khas blangs ba'i dam tshig dang tshul khrims dang /
khyad par lugs 'di'i dam tshig dang sdom pa dang /
dam tshig spyi dang /
khyad par bla ma dang @# / /
spun gyi dam tshig la gnas par bya dgos so / /
de yang bla ma dang rdo rje 'chang tha mi dad du shes nas /
rang gi lus longs spyod dge rtsa dang bcas pa phul nas mnyes pa kho na sgrub cing /
mi mnyes pa skad cig tsam yang mi sgrub /
gang gsungs pa'i bka' las 'da' bar mi byed do / /
spyir sems can thams cad ston pa'i 'du shes bskyed cing sgos snod thams cad gzhal yas khang dang bcud kyi sems can thams cad lha dang lha mo'i rang bzhin du shes par bya dgos so / /
khyad par chos 'di yongs su rdzogs par thob nas ni /
nges par rdo rje 'chang yab yum du blta ba la sogs pa'i dam tshig bsam gyis mi khyab pa mang po yongs mod /
chos 'di'i yan lag tsam thob pa'i mched grogs dang spun la yang sangs rgyas yab yum du blta zhing /
phan tshun gcig gis gcig la dag snang spyang zhing phrag dog dang sdang sems gtans? mi byed cing /
ngag gis yon tan 'ba' zhig brjod pa ma gtogs /
skyon gyi nyes pa gtans mi brjod do / /
phan tshun 'phrad pa'i tshe bsu ba dad /
stan las ldang nus na lus kyis phan tshun du phyag dang bskor ba byed /
ma nus na yid kyis bskor ba byed cing /
lus zhwa 'bud pa dang mgo 'dud pa la sogs pa byas la /
bla ma la smod pa dang rdo rje spun gyi nyes pa brjod nas thugs dkrugs pa la sogs pa'i dam tshig rnams las 'gal ba'i nyes pa byung na /
nyin zhag gcig gi drug cha'i nang du ma bshags na /
rtsa ltung du 'gyur nye bas nyin zhag gcig gi drug cha'i thun re'i nang du bshags par byed la /
gal srid thun re'i nang du bshags pa sogs ma byas na theg ba mchog gi sngom pa nyams par 'gyar bas /
thun drug gi rnal 'byor sogs la ci nas kyang legs par gnas pa bya dgos pa yin no / /
spyi 'gos kyi thugs dam gyi rim pa yang /
dge ba'i dmigs /
pa gang yang rung ba zhig la rtse gcig tu 'jog pa la sogs pa'i rtse gcig gi rnal 'byor sogs yong na ma gtogs thun drug gi rnal 'byor la gnas bzhin pa'i ngos nas skya bas 'gro sems bskyed /
spyan 'dren khrus bsol /
yan lag bdun pa /
gnas brtan bcu drug gi gsol 'debs dang bcas pa nyams len myong 'khrid kyi bla ma brgyud pa rnams kyi gsal 'debs dang bcas pa /
sgrol ma rnam rgyal /
tshe gzungs /
tshe dpag med kyi mtshan brgya rtsa ro dang bcas pa /
ston pa bde bar gshegs ba brgyad kyi mtshan ci mang dang /
khyad par sangs rgyas sman bla'i mtshan brgya rtsa re dang /
sher snyid bdud zlog dang bcas pa /
mkha' 'gro seng+ge gdong can ma'i zlog pa dang /
pi sha tsi dang ma Ni gang mang 'dren /
bla ma mgon po dbyer med gang mang du bcas pa'i mgon po'i gtor 'bul /
las gshin dang /
gzhan yang rang rang gi sgos kyi chos skyong dad bcas pa'i gtong 'bul /
gror ma brgya rtsa /
mtshan brjod /
bzad spyod la sogs pa'i smon lam /
gzhan yang bde ba can ma la sogs pa'i smon lam bkra shis rnams byed pa gal che /
spyi mtshams kyi dbang du byas na phyogs kyi mi gsar pa mtho nang du mi gtong ba dang /
yang mtho nang nas phyir mi 'phags pa'i ngos nas /
thos bsam sgom gsuM @# / /
la gnas bar byed /
sgos mtshams kyi dbang du byas na /
rang rang gi sgrub khang gi mdun gyi mtshams tho'i nang du phyi mi gtod ba dang /
rang nyid kyang mtho'i nang nas phyir mi 'phags pa'i ngos nas bshad sgrub la brtson par bya'o| |gzhan yang spyir dus thams cad dad /
khyad par spyi mtshams sgos mtshams la gnas ba'i dus thams cad du /
rang gi lus srog 'tsho ba'i phyir dang /
'bel ba'i gtam gyis dgos pa khyad par can ma gtogs /
tha mal pa'i gtam spangs pa'i dag gcod kho na la gnas par bya la /
rang gi lus gso ba'i phyir thug pa'i sdor tsam ma gtogs /
bsad sha'i lag len mi byed /
chang gi lag len yang mi byed la /
lha mchod pa'i tshe yang sha chang dang sgog pa'i lag len yang mngon chung byed la /
rab byung cha lugs kyi dbang du byas na /
'dul ba'i sde snod nas bshad pa'i rab byung bsnyan rdzogs kyi sngom pa rnam dag dad ldan pa'i rab byung dngos sam /
bstan pa dang sems can la phan phyir du lhag bsam rnam dag gis kun nas blangs te /
'dul ba nas bshad pa'i rab byung bsnyen rdzogs kyi tshul bzung ba'i rab byung bsnyen rdzogs rnams la ni /
spyir rab byang bsnyen rdzogs kyi yo byang rnams dang /
khyad par gla gos dang mthang gos snam sbyar gang di ba chu tshags lhung bzed rnams dgos so / /
rab byung bsnyen rdzogs kyi cha lugs la gnas pa'i theg pa mchog gi sngom pa dang ldan pa rnam dang /
gzhan yang theg pa mchog gi rnal 'byor pho mo rnams la ni /
mi lpags stag lpags kyi gdan dang smad g.yogs /
rus pa'i rgyan drug /
mchog phyir thogs /
gzhan yang stod g.yogs dang smad g.yogs la sogs pa dang /
dbu rgyan dang gtsug gtor /
jo rje dril bu /
cang te'u /
kha TwAM ga /
ka p+la la /
bgrad 'phreng /
mi rkang gling bu /
dgang gzar dgang blugs /
bum pa /
ral gri| mnga' gzhu /
slob ma sdung ba'i phyir du dud la sogs pa rnams gal che'o / /
'dir ma bshad pa'i bslab bya phra rags kyi bca' yig rnams logs su shes par bya'o / /
mdor na spyir bstan pa dang sems can gyi don du chos 'di nyams su blangs nas /
tshe 'di nyid la phyag rgya chen po mchog gi dngos grub thob nas /
bstan pa dad sems can gyi don rgya chen pa byed pa'i skal ldan gyi kyes bu tshogs bsags pa de la bla ma yi dam rgyal ba sras dang slob mar bcas pa rnams dang /
dpa' bo mkha' 'gro chos skyong srung ma'i chogs rnams sprin bzhin du 'dus nas 'gal rkyen bar chad thams cad sel zhing /
mthun rkyen thams cad 'bad rtsol med par sgrub par byed ngo / /
gzhan yang dad zas 'ba' zhig dad gshin zas za dgos byung na /
de'i ring la rang gzhan la phan pa'i dkor sbyod la sogs pa'i dge sbyor 'ba' zhig byed pa ma gtogs /
gzhan 'jig rten 'di'i g.yeng ba rnams spangs bar bya la /
chos 'di'i lugs la dpon slob legs par brtags rjes su /
chos 'brel byed pa byung na chos 'brel byed pa'i nyin zhag de'i nang du chos 'ba' zhig byed pa ma gtogs /
'jig rten gyi bya brel rnamsM @# / /
spong bar byed la /
de bzhin byed mi nus na chos 'brel mi byed do /
gzhan yang chos 'di nyams su len pa'i gang zag bsod nams can de ni /
deng sang gi mi phal che ba rnams dang mthun pa ma yin no / /
po to pa dad phu chud ba sogs dang /
mi la ras pa la sogs pa'i bka' gdams pa rnams dang /
phyag rgya chen po sogs kyi mkhas grub chen po rnams la mig blta bar bya la /
'di yang dges pa khyad par can la dgongs nas rje bla ma nyid kyis phyag bris su btab pa'o / / / /
bla ma lhag ba'i lha la phyag 'tshal lo / /
'dir bla ma lha la gsol ba rtse gcig tu 'debs pa'i tshul ni /
skyabs 'gro sems bskyed tshang med bzhi bsgom pa dang brjod pa ni spyi 'gro ltar byas la /
khyad bang sems can thams cad kyi don du myung ba myur bar sangs rgyas kyi go 'phang thob par bya /
de'i phyir du bla ma lha'i rnal 'byor bsgom par bya'o snyam pa gsum sngon du btang nas /
rang gi spyi bor sna tshogs padma zla ba'i steng du rje btsun bla ma blo bzang grags pa dge slong gi cha byad can /
zhal gcig phyag gnyis g.yas chos gton gyi phyag rgya dang /
g.yon mnyam gzhag gi steng na bdung rtsis gang ba'i lhung bzed 'dzin pa /
sku la chos gos gsum dad paN zha legs par gsol ba /
mtshan dpes brgyan cing 'od kyi dad bzhin can /
rdo rje skyil krung gis bzhugs pa /
de'i spyi bor sna tshogs padma dang zla ba'i steng du /
rje btsun 'jam dbyangs sku mdog dmar ser g.yas ral gri dang g.yon glegs bam 'dzin pa /
'od kyi rang bzhin can gyis bzhugs par bsam /
de'i thugs kar sna tshogs padma zla ba'i steng du rje btsun 'jam pa'i dbyangs sku mdog dmar ser zhal gcig phyag gnyis kyis rdo rje dang dril bu thugs kar bsnol nas 'dzin pa la yum dbyangs can ma dmar mo gri gug dang thod pa 'dzin pas 'khyud pa dbu skra ral pa'i thor tshugs can /
dar bzang po'i ni bza' gsol ba /
rin po che'i rgyan gyis brgyan cing zhabs rdo rje skyil krung du bzhugs pa'i spyi bor sna tshogs pad zla nyi ma'i steng du /
rgyal ba rdo rje 'chang chen po sku mdog sngon po zhal gcig phyag gnyis kyis rdo rje dang dril bu 'dzin pa la rang 'dra'i yum gri gug dang thong pa 'dzin pas 'khyud pa /
dar gyi na bza' dang rin po che'i rgyan sna tshogs kyis brgyan pa /
mtshan dpes brgyan pa'i 'od kyi rang bzhin can /
rdo rje skyil krung gis bzhugs pa'o / /
de rnams kyi spyi bor oM /
mgrin par AH thugs kar hUM /
thugs ka'i hUM las 'od zer 'phros pas /
dga' ldan la sogs pa'i rang bzhin gyi gnas nas bla ma lha la sangs rgyas byang sems la sogs pa'i 'phags pa'i tshogs kyis bskor ba thams cad spyan drangs nas /
bla ma lha la thim par bsam /
de nas /
rgyal pa kun gyi bdag po rdo rje 'chang / /
rgyal ba'i mkhyen rab kun 'dus 'jam pa'i dbyangs / /
rgyal ba'i dam chos kun 'dzin blo bzang grags / /
rnam gsum dbyer med bla ma la phyag 'tshal / /
dngos bshams yid kyis sprul pa'i mchod pa ma lus 'bul / /
thog med dus nas bsags pa'i sdig ldung ma lus bshags / /
skye 'phags dge ba rnams la rjes su yi rang ngo / /
'khor ba ma stongs bar du legs par bzhugs @# / /
nas ni / /
'gro la chos kyi 'khor lo rab tu bskor du gsol / /
rang gzhan dge rnams bla med byang chub chen por bsngo / /
gzhan yang rgyas par byed na phyag 'tshal ba dang /
maN+Dal la sogs pa'i mchod pa 'bul ba dang /
sdom pa gsum so so'i bshags ba dang /
bla ma rdo rje 'dzin ma rnams bya'o / /
de nas bla ma lha de nyid skyabs gsum kun 'dus kyi ngo bo yin snyam du pas ma la /
dpal ldan rtsa ba'i bla ma rin po cho / /
bdag gi spyi bor bad zla'i steng bzhugs la| |bka' drin chen bo'i sgo nas rjes bzung ste / /
sku gsung thugs kyi dngos grub stsal la du gsol / /
lus ngag yid la sku gsung thugs zhugs la / /
bla ma khyed rang lda bur byin gyis rlobs / /
dngos grub kun 'byung thub dbang rdo rje 'chad / /
dmigs med brtse ba'i gter chen spyan nas gzigs / /
dri med mkhyen pa'i dbang po zhes sogs brgya stong khri 'bum la sogs pa mang du brjod par bya'o / /
gzhan yang skyabs gsum kun 'dus kyi ngo bo bla ma rje btsun blo bzang graD pa la gsol ba 'debs so / /
dmigs pa ni /
spyi bo'i bla ma lha'i sku'i cha thams cad las bdung rtsi 'od zer dang bcas pa byung ba rang gi spyi bo la sogs pa'i lus kyi cha thams cad la thim pas /
lus kyi nang thams cad bdud rtsi 'od zer dang bcas pas gang /
thog ma med pa nas da lta'i bar du bsags pa'i sdig sgrib bag chags dang bcas pa thams cad dang /
nang gdon thams cad sangs te dag par bsam /
tshe dang bsod nams dpal 'byor rnams dang /
khyad par lud rtogs kyi yon tan thams cad 'phel zhing rgyas par bsam mo / /
de nas gus pa chen pos /
bla ma rin po che bdag gi phyin ci log gi blo sna thams cad 'gag pa dang /
nges 'byung byang chub kyi sems la sogs pa'i phyin ci ma log pa'i blo sna thams cad bde blag tu rgyur la skye bar byin gyis brlab tu gsol /
rgyud la skyes nas tshe 'di nyid la mchog gi dngos grub thob par byin x zhes brjod pas spyi bo'i bla ma lha de nyid las bla ma lha gcig byung nas rang la thim pas /
rang nyid sna tshigs padma dang zla ba'i steng du /
skad cig gis bla ma 'jam pa'i dbyangs sku mngog dmar ser /
zhal gcig phyag gnyis kyis g.yas ral gri dang g.yon glegs bam thugs kar 'dzin pa /
zhabs gnyis rdo rje skyil khrud gis bzhugs pa'i thugs kar 'jam dbyangs yab yum /
de'i spyi bor rdo rje 'chang yab yum bzhugs par gyur pa'i 'jam dbyangs yab yum gyi thugs kar zla ba'i steng du d+hiH de'i mtha' bskor la oM a ra pa tsa na zhes pa dang /
yum gyi thugs kar zla ba'i steng du hrIH yod par bsam la /
oM a ra pa tsa na d+hIH hrIH zhes pa brgya stong khri 'bum la sogs pa mang du brjod par bya'o / /
dmigs pa ni / /
rang dang rang gi thugs ka'i lha'i sku yi de dang bcas pa dang /
spyi bo'i bla ma las 'od zer phyogs bcur 'phros pas /
phyogs bcu na bzhugs pa'i bla mi yi dam sangs rgyas byang sems la sogs pa thams cad spyan drangs te rang nyid la thim pas /
sdig sgrib nad gdon la sogs pa thams cad byang zhing dag / /
tshe dang bsod nams la sogs pa thams cad 'phel @# / /
zhing rgyas /
khyad par de thams cad dang bla ma lha'i byin rlabs zhugs nas rang dang bla ma lha dbyer med du song bar bsam /
gzhan yang dmigs pa dang gsol 'debs bas smon lam sogs rang gi blos bcas nas ji ltar rigs par bya'o / /
'di yang nyin re bzhin du dge sbyor du byas na phan yon che zhing mchog mthun mong gi dngos grub myur du thob par 'gyur ro / /
yang rang 'jam dbyangs su gsal ba'i snying kha'i 'jam dbyangs yab yum gyi spyi bor rdo rje 'chang yab yum de 'jam dbyangs yab yum la thim pas /
rdo rje 'chang yab yum du gyur pa'i spyi bo dang mgrin pa dang snying kha'i gnas gsum du oM AH hUM gsum yod par bsgoms na dgos pa chen po zhig yod pa yin no / /
bla ma lha'i rnal 'byor gyi rim pa 'di ni chos kyi rje rag dbang grags pa la dgyes pa chen pos legs bar gdams pa'o / / / /
dus gsum sangs rgyas thams cad kyi / /
mkhyen brtse ma lus gcig bsdus pa'i / /
rje btsun bla ma dam pa la / /
gus bas phyag 'tshal gsol ba 'debs / /
'dir dus gsum sangs rgyas thams cad kyi mkhyen brtse gcig tu bsdus pa /
rje btsun bla ma blo bzang brags pa'i rnam 'byor gyi rim pa nyams su blang pa'i tshul ni /
dang por sems ma yengs par byas te skyabs 'gro sems bskyed tshang med bzhi rnams spyi 'gro ltar byas pa'i rjes su /
sems can thams cad kyi don du myur du sangs rgyas kyi go 'phang thob par bya /
de'i phyir du thub dbang rdo rje 'chad chen po'i rnam sprul rje btsun bla ma blo bzang grags pa'i rnal 'byor gyi rim pa nyams su blang bar bya'o / /
snyam pa gsum la sogs pa sngon du btang /
de nas rang gi spyi bor sna tshogs pad ma zla ba'i steng du rje btsun bla ma blo bzang grags pa dge slong gi cha byad can /
zhal gcig phyag gnyis rdo rje skyil krung du bzhugs pa /
phyag g.yon mnyam gzhag gi steng na bdud rtsis gang ba'i lhung bzed dang /
g.yas chos ston gyi phyag rgya byas pa'i g.yas g.yon gyi mtheb mdzub gnyis kyis me tog padma'i rtsa ba 'dzin cing /
rtse mo dpung mgo g.yas g.yon du yod pa'i g.yas phyogs su mi shes pa'i mun pa'i rtsa ba gcod pa'i ral gri dang /
g.?yon du mdo sngags kyi gsung rab thams cad kyi snying po bsdus pa'i pu ti yod pa /
sku chos gsum dang paN zhwa legs bar gsol ba mtshan dpes brgyan pa'i dangs gsal 'od kyi rang bzhin can du gyur pa'i thugs kar sna tshogs pad ma dang zla ba'i steng du /
rgyal ba shAkya thub pa zhal gcig phyag gnyis rdo rje skyil krung gis bzhugs pa /
phyag g.yon mnyam gzhag gi steng na bdud rtsis gang ba'i lhung bzed yod pa /
g.yas pas sa gnon mdzad pa /
sku la chos gos gsum gsol ba /
dbu gtsug tor dang ldan zhing gser gyi mdog can /
mtshan dpes brgyan pa'i dwangs gsal 'od kyi dang bzhin can du gyur pa'i thugs kar sna tshogs padma dang nyi ma'i gdan gyi steng du /
rgyal ba rdo rje 'chang sku mdog sngon po zhal gcig phyag gnyis pa rdo rje dang dril bu thugs kar bsnol nas 'dzin pa /
dbu skra ral pa'i thor tshugs can /
@# / /
ngar bzang po'i na bza' gsol ba /
dbu rgyan /
snyan rgyan /
'gul rgyan /
phyag gdub zhabs gdub rnams rin po che sna tshogs las byas pa /
mtshan dpes brgyan pa'i sku rdo rje skyil krung gis bzhugs pa /
rje btsun bla ma'i g.yas su sna tshogs padma dang zla ba'i steng du /
'phags pa spyan ras gzigs sku mdog dkar po zhal gcig phyag gnyis kyi g.yas mchog sbyin dang /
g.yon pas me tog padma dkar po thugs kar 'dzin pa /
rje btsun bla ma'i g.yon du sna tshogs padma dang zla ba'i steng du /
'phags pa 'jam dpal sku mdog ser po zhal gcig phyag gnyis pa phyag gnyis chos ston gyi phyag rgya'i mtheb mdzub gnyis kyis me tog gi rtsa ba 'dzin cing /
rtse mo dpung mgor yod pa'i g.yas phyogs su ral gri dang /
g.yon phyogs su glegs bam yod pa /
gnyis ka zhabs gnyis mnyam par bzhengs pa /
ral pa'i thor tshugs can /
dar gyi na bza' gsol ba /
rin po che rgyan gyis brgyan pa'i sku can du gyur /
rje btsun bla ma'i spyi bor oM dkar po /
mgrin par AH dmar po /
thugs kar hUM sngon po /
de'i gnas gsum gyi yi ge gsum dang sku'i cha thams cad las 'od zer 'phros pas /
dga' ldan la sogs pa'i rang bzhin gyi gnas nas /
rje btsun bla ma blo bzang grags pa la rtsa brgyung bla ma'i tshogs kyis bskor ba spyan drangs par bsam la /
ngag tu| bdag gi bla ma blo bzang grags pa'i dpal / /
dga' ldan bde ba can dang mkha' spyong sogs / /
zhing khams rnam dag gang na bzhugs kyang rung| |spyan 'dren mchod pa'i gnas 'dir gshegs su gsol / /
zhes brjod nas spyi bo'i rje btsun bla ma la thim pas gnyis su med par gyur /
yang rje btsun bla ma sogs kyi sku las 'od zer phyogs bcur 'phros pas /
phyogs bcu nas rgyal ba sras dang slob mar bcas pa dpa' bo dpa' mo chos skyod srung ma'i tshogs thams cad spyan drangs nas /
de rnams la thim las ngo bo dbyer med du gyur par bsam la /
phyogs dus kun khyab skyabs gsum bka' sdod bcas /
zhes soD brjod /
de nas lus dag yid gsum gus pa'i sgo nas /
sangs rgyas thams cad 'dus pa'i sku / /
zhes pa nas /
bla ma nyid la phyag 'tshal lo / /
ston pa bla med sangs rgyas rin po che / /
skyob pa bla med dam chos rin po che / /
'dren pa bla med dge 'dun rin po che / /
skyabs gsum kun 'dus bla ma la phyag 'tshal / /
zhes pas phyag bya /
de nas maN+Dal rgyas bsdus gang rung dbul /
chu gnyis nyer spyod rol mo dang bcas pa /
rab 'byams rgya mtsho dpag med na / /
zhes sogs tshigs bcad dang bcas pas dbul /
de nas sdom pa gsum gyi phyir bcos rgyas bsdus gang rung dang /
bla ma rdor 'dzin ma rnams bya'o / /
de nas yan lag lhag ma mdor bsdus ni /
dngos bshams yid kyis sprul pa'i mchod pa ma lus 'bul / /
thog med dus nas bsags pa'i sdig ltung ma lus bshags / /
skye 'phags dge ba rnams la rjes su yi rang ngo / /
'khor ba ma stongs bar du legs bzhugs nas /
'gro la chos kyi 'khor lo bskor ba dang / /
bdag gzhan dge rnams @# / /
byang chub chen por bsngo / /
zhes brjod ngo / /
de nas spyi bo na yod pa'i rje btsun bla ma thub dbang rdo rje 'char chen po de nyid dkon mchog gsum 'dus pa'i ngo bor bsam la /
dpal ldan rtsa ba'i bla ma rin po che / /
bdag gi spyi bor pad zla'i gdan bzhugs la / /
bka' drin chen po'i sgo nas rjes bzung ste / /
sku gsung thugs kyi dngos grub stsal du gsol / /
de nas| dngos grub kun 'byub thub dbang rdo rje 'chang / /
dmigs med brtsa pa'i gter chen spyan ngas gzigs / /
dri med mkhyen pa'i dbang po 'jam pa'i dbyangs / /
bdud dpung ma lus 'joms ba'i gsangs ba'i bdag /
gangs can mkhas pa'i gtsug rgyan blo bzang grags / /
skyabs gsum kun 'dus bla sangs rgyas la / /
gsol ba 'debs so bdag rgyud byin gyis rlobs / /
gsol ba 'debs so dngos grub ma lus stsol / /
zhes brgya stong khri 'bum sogs mang du brjod par bya'o / /
dmigs pa ni /
spyi bo'i lha rnams kyi sku las bdung rtsi 'od zer dang bcas pa byung ba dang la thim pas /
rang gi lus thams cad gang /
thog ma med pa nas bsags pa'i sdig sgrib thams cad dang nang gdon thams cad sbyangs /
rje btsun bla ma'i byin rlabs zhugs pas /
tshe dang bsod nams nges 'byung byang chub kyi sems lta ba rnam dag /
khyad par rim pa gnyis kyi rtogs pa khyad par can rang rgyud la skyes byung snyam du bsam mo / /
de nas| blo gros khang bzang sogs kyi bstong ba gang shes bya /
de nas| deng nas brtsams te tshe rabs kun tu bdag /
ces pa nas /
'gro kun sangs rgyas sa la 'god par shog /
ces pa'i bar rnams dmigs pa dang bcas nas brjod par bya'o / /
de nas g.yas g.yon gyi spyan ras gzigs dang rje btsun 'jam dbyangs bla ma la thim /
rje btsun bla ma las rje btsun bla ma gnyis pa zhig byung nas /
rang la thim pas rang gi lus ngag yid gsum dang bla ma'i sku gsung thugs dbyer med du kyur par bsam la /
sna tshogs pad zla'i steng du rang nyid rje btsun bla mar gyur pa'i nga rgyal dang gsal snang la gnas par bya'o / /
de nas rang dang spyi bo'i rje btsun bla ma las 'od zer 'phos pas sems can thams cad gyi sdig sgrib sbyangs nas /
sems can thams cad rje btsun bla ma'i go 'phang la bkod par bsam mo / /
de nas /
ston pa bla na med pa'i bstan pa dang / /
mjal ba 'di 'dra bla ma'i drin yin pas / /
dge ba 'di yis 'gro ba ma lus pa / /
blo bzang grags pas 'dzin pa'i rgyu ru bsngo / /
zhes sogs kyi smon lam sogs kyang brjod do / /
'di ni thub dbang rdo rje 'chang chen po'i rnam sprul rje btsun bla ma blo bzang zags pa la ba sol ba 'debs pa'i gdams pa shin tu thab pa cig yin la /
'di ni mang yul ba dge tshul dpal 'byor bzang po la brtse bas gdams pa yin no / / / /
bla ma lhag pa'i lha thub dbang rdo rje 'chang chen po de nyid kyi zhabs la gus pa chen pos phyag 'tshal lo / /
brtse ba chen pos dus thams cad du rjes su bzung du gsol /
de la skal ldan gyi skyes bu bla ma lha'i lam gyi sgo nas /
bde ba chen po'i gnas rdo rje 'chang gi sar bde blag /
@# / /
tu bgrod par byed pa'i tshul la /
skal ldan gang gis yid mthun gyi gnas su bde ba'i stan la legs par 'dug ste /
dge sems khyad par can gyi dang nas skyabs yul gsal btab ste /
skyabs 'gro sems bskyed spyi dang khyad par man ngag bzhin nyams su len pa ni sbyor ba'i chos yin no / /
de nas dngos gzhi'i nyams len ni /
rang gi spyi bor senge chen po brgyad kyis bteg pa'i rin po che'i khri'i steng du sna tshogs pad zla nyi ma'i dkyil 'khor gyi gdan la /
rgyal pa thams cad kyi mkhyen brtse thub dbang rdo rje 'chang chen po'i rnam sprul rtsa ba'i bla ma blo bzang grags ba sku mdog dkar gsal chos ston mnyam gzhag lhung bzed dang bcas pa /
ut+pa la sngon po bzung ste glegs bam ral gris mtshan pa'i sdong bu 'dzin pa /
dbu paN gser mdog chos gos rnam gsum gsol ba 'od kyi dkyil 'khor gyi dbus na zhabs gnyis rdo rje skyil krung gis bzhugs pa /
de nyid kyi thugs kar thub dbang rdo rje 'chang /
spyi bor rje btsun 'jam dbyangs /
g.yas su spyan ras gzigs /
g.yon du phyag na rdo rje /
mtha' bskor du dngos dang brgyud pa'i bla ma yi dam /
sangs rgyas byang sems dpa' bo dpa' mo chos skyong srung ma'i tshogs kyis ba skor ba /
rang rang gi mdun na rang gis gsungs pa'i chos tshul gyi glegs bam 'od kyi rang bzhin can yod pa /
gang la gang 'dul gyi sprul pa'i bkod pa bsam gyis mi khyab pa phyogs bcur 'phro bar gyur pa'i gtso 'khor rnams kyi spyi bor oM dkar po /
mgrin par AH dmar po /
thugs kar hUM sngon po /
lte bar swA ser po /
gsang bar hA ljang khu 'od zer lnga 'phro ba /
thugs ka'i hUM las 'od zer phyogs bcur 'phros pas bsgoms pa dang 'dra ba'i ye shes pa rnams spyan drangs /
oM AH hUM gu ru badzra sarba bud+d+ha bo d+hi satwa sa pa ri wA ra e hya hi badzra sa ma ya dza dza dzaH hUM baM ho /
nge nas /
skyabs gnas kun 'dus /
bar chang kun sel /
dngos grub mchog stsol du legs par bltas nas /
yan lag bdun pa'i snying po maN+Dal dang bcas pa cho ga bzhin phul te /
gsol ba gdab pa ni /
dpal ldan rtsa ba'i bla ma rin po che / /
bdag gi spyi bor 'bral med legs bzhugs nas / /
lus ngag yid la sku gsung thugs zhugs la / /
bla ma khyed rang lta bur byin gyis rlobs / /
dngos grub kun 'byung thub dbang rdo rje 'chang / /
dri med mkhyen pa'i dbang po 'jam pa'i dbyangs / /
dmigs med brtse ba'i gter chen spyan ras gzigs / /
bdud dpung ma lus 'joms mdzad gsang ba'i bdag /
gangs can mkhas ba'i gcug rgyan blo bzang grags / /
skyabs gnas kun 'dus bla ma sangs rgyas la / /
gsol ba 'debs so bdag rgyud byin gyis rlobs / /
gsol ba 'debs so dngos grub ma lus stsol / /
zhes lan gsum mam bdun nam nyir gcig sogs skabs dang sbyar nas gsol brtse gcig tu 'debs pa man ngag bzhin nyams su len /
de nas rigs gsum mgon po sku la thim pa'i rje btsun bla ma las /
bla ma gnyis pa zhig chad nas rang la thim pas rang rje btsun bla ma blo bzang grags par bsam /
thugs kar maM hUM @# / /
gis mtshan pa'i mtha' bskor du /
sngags kyis bskor ba'i hUM las 'od zer phyogs bcur 'phros pas sangs rgyas byang sems thams cad rje btsun bla ma'i rnam par spyan drangs nas /
rang nyid la thim pas byin rlabs zhugs par mos pa'i dmigs pa dang ldan pa'i ngang nas /
oM AH gu ru badzra d+ha ra su ma ti kirti shrI hUM hUM phaT phaT swAhA /
zhes skabs dang sbyar nas bzla bar bya'o / /
de nas /
khyed la mchod cing gsol ba btab pa'i mthus / /
bdag cag gang du gnas pa'i sa phyogs der / /
nad dang 'thab rtsod dbul phongs zhib dang / /
chos dang bkra shis 'phel bar mdzed du gsol / /
rtse gcig yid kyis khyed la gsol 'debs na / /
mkhyen brtse nus pa chen pos rjes bzung ste / /
gnas skabs mthar thug dgos 'dod ma lus pa / /
'bad med lhun gyis 'grub par mdzad du gsol / /
mdor na deng nas byang chub snying po'i bar / /
khyod zhabs gus pas mchod pa ma gtogs pa / /
skyabs mgon res gzhan nas mi 'tshol bas / /
brtse bas dgongs la myur du bskyab tu gsol / /
dge ba 'di yis tshe 'di nyid la bdag /
rje btsun bla ma nyid kyi thugs rje las / /
sa dang lam gyi rim pa mthar son nas / /
'gro kun sangs rgyas sa la 'god par shog /
sde snong gsum dang rgyud sde rnam pa bzhi / /
gdams pa'i mchog tu gzigs pa'i bshad sgrub kyis / /
thub bstan phyogs dus kun tu rgyas mdzad pa / /
blo bzang grags pa'i dpal gyi bkra shis shog /
de nas rje btsun bla ma 'od kyi rnam par gyur nas thub ba'i dbang po la thim pas /
rang gi spyi bor bla ma thub pa'i dbang po gtso 'khor bzhugs pa la dmigs nas /
yan lag bdun pa maN+Dal dang bcas pa phul te /
gsol ba 'debs pa dang /
thub dbang gnyis pa rang la thim pas /
rang nyid thub dbang du gsal ba'i ngang nas sngags man ngag bzhin bzla bar byed do / /
de nas spyi bo na bzhugs pa'i bla ma thub pa 'od kyi rnam par gyur nas rdo rje 'chang la thim pas /
rang gi spyi bor sna tshoD pad zla nyi ma'i dkyil 'khor gyi gdan la /
bla ma rdo rje 'chang yab yum du gyur pa ni /
sku mdog sngon po zhal gcig phyag gnyis kyis rdo rje dang dril bu 'dzin pas rang 'dra'i yum rdo rje dbyings kyi dbang phyug ma sngon mo gri gug dang thod pa 'dzin pa la 'khyud pa yab dbu skra thor tshugs dang yum dbu skra phyed bcings su byas pa /
gnyis ka rus pa dang rin po che'i rgyan gyis brgyan cing /
dar gyi na bza' gsol ba 'od kyi dkyil 'khor gyi dbus na yab rdo rje skyil krung dang yum padma'i skyil krung gis bzhugs pa'i spyi bor rnam snang yab yum /
mgrin par 'od dpag med yab yum /
snying gar mi skyod pa yab yum /
lte bar rin 'byung yab yum /
gsang bar don grub yab yum /
rnam snang gi thugs kar oM dkar po /
'od dpag med kyi thugs kar AH dmar po /
m+bi skyod pa'i thugs kar hUM sngon po /
rin 'byung gi thugs kar swA ser po /
don grub kyi thugs kar hA ljang khu 'od zer lnga 'phro ba /
thugs ka'i hUM las 'od zer phyogs bcur @# / /
'phros pas /
bla ma rdo rje 'chang la bla ma yi dam sangs rgyas byang sems dpa' bo dpa' mo chos skyong srung ma'i tshogs kyis bskor ba spyan drangs /
oM AH gu ru badzra sarba bud+d+ha bo d+hi satwa sa pa ri wA ra e hye hi badzra sa ma ya dza dza dzaH hUM baM hoH gang gi drin gyis bde chen gnas / /
skad cig nyid la rtsol mdzad pa / /
skyabs gnas kun 'dus bla ma la / /
rdo rje 'chang la phyag 'tshal lo / /
phyogs bcur bzhugs pa'i bla ma dang / /
yi dam skyabs gnas dkon mchog gsum / /
mkha' 'gro srung ma'i tshogs rnams la / /
gus pas so sor phyag 'tshal lo / /
bde chen gsang gsum de kho na / /
kun bzang mchod sprin mnyes phyir 'bul / /
kun rtog las byung sdig ltung rnams / /
bsam pa dag pas bshags par bgyi / /
khyed kyi phyi nang gsang ba'i mdzod / /
rnam dkar bcas la yi rang ngo / /
nam mkha' ji srid brtan bzhugs nas / /
bde chen chos 'khor bskor du gsol / /
'dis mtshon rnam dkar dge ba rnams / /
bde chen byang chub rgyur gyur cig /
de nas skyabs gnas kun 'dus kyi ngo bo bla ma rdo rje 'chang 'khor bcas gsal ba'i ngang nas /
bdag dang nam mkha'i mtha' dang mnyam pa'i sems can thams cad bla ma yi dam skyabs gnas kun gyi ngo bo bla ma rdo rje 'chang 'khor dang bcas pa la gsol ba 'debs so / /
zhes lan gsum sogs brjod /
bla ma yab yum 'khor dang bcas pa dang /
gnas lngar bzhugs pa'i rigs lnga'i sku'i cha thams cad las bdud rtsi sna lnga 'od zer dang bcas pa byung ba rang gi lus la thim pas /
lus ngag yid gsum gyi sgo nas thog med nas bsags pa'i nyon mongs dang dug lnga la brten nas byung ba'i sdig sgrib nad gdon bgegs la sogs pa thams cad byang zhing dag /
tshe dang bsod nams sogs dang nges 'byung byang sems ltar rnam dag rim pa gnyis la sogs pa'i yon tan rnams 'phel zhing rgyas /
mthar thug gi ye shes lnga'i dngos grub thob byung snyam du bsam mo / /
de nas bla ma yab yum lha lnga dang bcas pa las /
lha lnga yab yum dkar dmar mthing ser ljang khu 'od zer lnga dang bcas pa rang gi lus kyi cha thams cad dang /
khyad par gnas lngar thim pas bum dbang la sogs pa'i dbang bzhi thob byung snyam du dga' ba bsgom /
de nas 'khor gyi lha rnams bla ma rdo rje 'chang yab yum la thim /
bla ma lha de nyid las bla ma lha yab yum rigs lnga dang bcas pa byung ba rang la thim pas /
rang gi lus dgu yid gsum sogs dang bla ma lha'i sku gsung thugs ngo bo dbyer med du gyur par bsam mo / /
de yang rang nyid bla ma rdo rje 'chang sku mdog sngon po zhal gcig phyag gnyis rdo rje dang dril bu 'dzin pa yum dang bcas pa yin snyam pa'i nga rgyal dang gsal snang la gnas par bya'o / /
de nas mi bskyod pa'i thugs kar nyi gdan la gnas pa'i hUM sngon po'i mtha' skor du /
oM AH gu ru badzra d+ha ra hUM hUM phaT phaT swA hA /
zhes pa'i sngags kyis bskor bar bsam la /
sngags de nyid brgya stong khri 'bum la sogs pa mang du bzla bar bya'o / /
de'i cho thugs ka'i hUM las 'od zer @# / /
phyogs bcur 'phros pas /
bla ma yi dam sangs rgyas byang sems zhi khro thams cad bla ma yab yum gyi rnam par spyan drangs nas rang nyid bla ma lha yab yum du gsal ba la thim pas spyi dang khyad par gyi byin rlabs zhugs /
mchog gi dngos grub thob par bsam zhing /
gnas gsum gyi yi ge gsum las 'od zer 'phros pas /
dus gsum sangs rgyas thams cad kyi sku gsung thugs kyi dwangs ma yi ge gsum gyi rnam par bsdus nas rang gi gnas gsum du thim par bsam zhing yi ge gsum yang bzla bar bya'o / /
de nas /
dge ba 'di yis myur du bdag /
sangs rgyas kun gyi kun bdag nyid / /
rdo rje 'chang dbang 'grub gyur nas / /
'gro bas kyang ni de thob shog /
byang chub phyir ni spyod gang dang / /
rdzogs sangs rgyas kyi gang yin dang / /
byang chub rdo rjes gang gsungs ba / /
spyod de gnyis ka'ang bdag spyod shog /
blo bzang byin rlabs chen po'i stobs rgyas te / /
nye bar 'tshe ba ma lus pa zhi zhing / /
bsam don gegs med myur du 'grub gyur cig /
'di nyid rje bla ma'i zhal las byung ba'i gdams pa'i snying po cig yin la / / / /
khyab bdag rdo rje 'chang chen po dang dbyer ma mchis pa'i dpal ldan bla ma dam pa'i zhabs la phyag 'tshal lo / /
de la 'dir bla ma'i rnal 'byor sgom par byed pa la /
skyabs 'gro sems bskyed tshad med bzhi sngon du btang nas /
rang gi spyi bor seng+ge chen po brgyad kyis bteg pa'i rin po che'i khri mtho zhing yangs pa'i steng du /
padma dang zla ba'i gdan la ngo bo drin can rtsa ba'i bla ma chos kyi rgyal po cod kha pa chen po yin pa la /
rnam pa rje btsun 'jam dpal dbyangs sku mdog dmar ser zhal gcig phyag gnyis pa phyag g.yas ral gri 'phyar zhing g.yon gyis glegs bam thugs kar 'dzin pa zhabs rdo rje skyil krung gis bzhugs pa /
dar dang rin po che'i rgyan sna tshogs pas spras pa /
mtshan dpes brgyan pa'i lha'i sku snang la rang bzhin med pa nam mkha'i 'ja' tshon lta bu 'od zer gyi phung po chen po'i dbus na bzhugs pa /
de'i spyi bor oM dkar po /
mgrin par AH dmar po /
thugs kar hUM sngon po /
de'i sku gsung thugs las /
thugs ka'i hUM las 'od zer 'phros /
zab mo lta brgyud rgya chen spyod brgyud nyams len byin rlabs brgyud pa'i bla ma rnams dang /
rang la chos 'brel dngos su yod pa'i bla ma dang /
gzhan yang yi dam dkyil 'khor gyi lha tshogs sangs rgyas byang sems bka' sngod chos skyong srung ma'i tshogs dang bcas pa spyan drangs /
spyi bo'i bla ma rje btsun 'jam dbyangs kyi rnam pa la thim pas /
de nyid skyabs gsum kun 'dus kyi bdag nyid du bsam nas maN+Dal phul la /
gdung shugs drag pos gsol ba btab pas bla ma'i thugs ka nas ye shes kyi bdud rtsi'i rgyun phyag g.yas pa'i ral gri'i rtse mo rang gi tshangs bug la gtang pa na mar babs te las ye shes kyi bdud rtsis mer te gad /
sgo gsum gyi sgo nas bsags pa'i sdig sgrib bag chags dang bcas pa thams cad sol khu dang dud khu'i rnam pa bzhin du dbang po'i sgo dang ba spu'i bu ga thams cad nas thon /
lus shel gong g.ya' dag pa @# / /
bzhin du gyur par bsam la /
dmigs med brtse ba'i gter chen spyan ras gzigs / /
zhes sogs ci mang 'dren /
de nas ting nge 'dzin gyi dbang bzhi len tshul ni /
bla ma'i spyi bo'i oM las 'od dang bdud rtsi dkar po dpag tu med pa byung rang gi dpral ba nas thim /
lus kyi nad thams cad gang 'khor ba thog ma med pa nas lus kyi sgo nas bsags pa'i sdig sgrib bag chags dang bcas pa thams cad dag /
bum pa'i dbang thob /
sku'i byin rlabs zhugs /
sku rdo rje 'grub pa'i nus pa bzhag byung snyam du mos nas yang dmigs brtse ma 'dren /
de bzhin du gzhan rnams sngar dang 'dra ba la gsang dbang /
shes rab ye shes kyi dbang /
dbang bzhi pa tshig dbang rin po che rnams rim bzhin thob par bsam pa rnams rigs 'gre'o / /
de nas rang gi spyi bo nas snying ga'i bar du rtsa dbu ma phyi dkar la nang dmar ba /
yar sna spyi bo la zug pa rgya mthongs kha bye ba bzhin bu ga skya thal le yod pa /
mar sna rag dung gi zhabs kyi rnam pa can snying khar gnas pa /
de'i nang tsam du rang gi snying padma dmar po 'dab ma brgyad pa kha gyen du shag ste bye ba /
de'i dbus su zla ba'i dkyil 'khor gyi steng du rang gi sems nyid ngo bo d+hIH dmar ser du bsam /
spyi bo'i bla ma la dmigs nas gdung shugs drag pos bla ma rin po che bdag gi blo chos su 'gro bar gyin gyis rlobs /
chos lam du longs par x chos la bar chad med par x phyin ci log gi blo sna mtha' dag 'gag par x phyin ci ma log pa'i blo sna mtha' dag bdag gi rgyad la skye bar x byams snying rje byang chub kyi sems khyad par can bdag gi rgyud la skye bar x bdag med rtogs pa'i shes rab khyad par can skye bar x laM rim pa gnyis kyi rtogs pa khyad par can skye bar byin gyis rlobs /
zhes gsol ba btab pas bla ma rang gi tshangs bug na mar zhugs rtsa dbu ma'i nangs na mar byon te snying kha'i rang gi sems d+hIH ra gsal ba la thim pas bla ma dang rang sems rje btsun gsum dbyer mi phyed pa la cung zad bzhag go /
de nas snying kha'i padma 'ub kyis 'dus pa'i rtse dang /
rje btsun gyi ral pa'i rtse mo mnyam pa yod pa'i mtshams der a ra pa tsa na'i sngags kyis bskor ba bsam mo / / / /
rje btsun bla ma la brten pa'i mtshon bsrungs bzhugs / / / /
bla ma'i rnal 'byor la brten pa'i mtshon bsrung ba ni /
dus rgyun pa dad khyad bar mtshon gyi gnod pa yod pa'i dus su /
rang gi spyi bor sna tshogs padma dang zla ba dang nyi ma'i dkyil 'khor gyi steng du ngo bo rang gi rtsa ba'i bla ma yin pa la /
rnam pa rje btsun blo bzang grags pa sku mdog sngon po zhal gcig phyag gnyis kyi g.yas ral gri dgra la 'phyar zhing g.yon sdigs mdzub mdzad pas pha rol gyi mtshon bsrung ba /
shin tu 'jigs shing pha rol gyi stobs gnon pa /
zhabs gnyis ngor stabs kyis bzhugs pa /
de'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od 'phros rtsa ba'i bla ma dang rje btsun blo bzang grags pa spyan drangs /
gnyis su med par bstim /
slar yang thugs ka'i hUM las 'od 'phros pas yi dam dkyil 'khor gyi lha tshogs sangs rgyas byang sems dpa' bo mkha' 'gro chos skyong srung ma'i tshogs rnams spyan drangs /
de la bstim pas @# / /
de dang dbyer med du 'dres par bsam la de nyid skyabs gsum kun 'dus kyi bdag nyid can du bsam la /
'di skad du gsol ba rtse gcig tu 'debs la /
bla ma yi dam skyabs gsum kun 'dus kyi bdag nyid blo bzang grags pa'i dpal la gsol ba 'debs /
bdag 'jigs pa thams cad dang khyad par mtshon gyi 'jigs pa thams cad las bskyab tu gsol /
bdag gi lus la gnod byed kyi mtshon thams cad srung du gsol /
bdag la gnod byed kyi mtshon thams cad zhi bar mdzad du gsol /
zhes gsol ba mang du btab pa'i rjes su /
bla ma'i sku de las mar me gcig las gnyis chad kyi tshul du sku gcig rang la thim pas /
rang gi lus ngag yid gsum bla ma'i sku gsung thugs su byung pas 'jigs pa thams cad dang bral bar bsam mo / /
'di rje bla ma nyid kyi skal ldan dga'i ched du phyag gris su 'god par mdzad pa yin no / / / /
bla ma lha'i rnal 'byor tshigs bcad du bsgrigs nas ngag 'don bde bar bkod pa dngos grub kun 'byung bzhugs so / / / /
lhun grub chos sku bde chen ngang las rang gi spyi bo'i gtsug tu ni / /
seng ges bteg pa'i rin chen khri steng padma 'dab stong ldan pa'i dbus / /
sna tshogs tshon gyis bkra ba'i 'ja' mtshon gur phub nyi ma zla ba'i steng / /
rtsa ba'i bla ma rdo rje 'chang dbang sku mdog sngon bo zhal gcig pa / /
phyag gnyis rdo rje dril bu thugs kar bsnams shing mdzum pa'i mdangs dang ldan / /
dbu rgyan mgul rgyan do shal la sogs rin chen rgyan gyis rab mdzes shing / /
sna tshogs dar gyi na bza' dang ldan zhabs gnyis rdo rje skyil krung bzhugs / /
mtshan dpe'i gzi 'bar dbang phyug brgyad ldan bla ma rdo rje 'chang chen de'i / /
spyi bo'i steng nas rgyud pa'i bla mas byin rlabs char rgyun 'bebs par mdzad / /
thugs kar yi dam lha tshogs bzhugs pas gang 'dod dngos grub stsol bar mdzad / /
lte bar mkha' 'gro chos skyang bzhugs pas sna tshogs 'phrin las tshul bzhin sgrub / /
de ltar gsal ba'i bla ma'i spyi bor oM dkar mgrin par AH yig dmar / /
thugs kar hUM yig sngon po rang rang thugs ka'i hUM gi 'od zer gyis / /
rang bzhin gnas nas rtsa ba'i bla ma rgyud pa'i bla ma dang bcas pa / /
sangs rgyas byang sems sogs kyis bskor ba mdun gyi nam mkhar spyan drangs te / /
bla ma'i sku gsung thugs dang rang rang dam tshig pa la dbyer med thim / /
slar yang thugs ka'i hUM las 'od zer rab 'phros phyogs bcu'i zhing kun nas / /
bla ma yi dam mkha' 'gro chos skyong nam mkhar sprin bzhin spyan drangs bzhugs / /
sku gsum mnga' bdag skyabs gsum ngo bo nan song 'jigs las skyob pa'i skyabs / /
mtshungs med bla ma'i sku gsung thugs la dus gsum kun tu sgo gsum gus pas phyag 'tshal lo / /
'dzum sgeg yid 'ong sna tshogs rgyan mdzes mchod pa'i lha mo dpag med kyis / /
me tog bdug spos mar me dri dang zhal zas rol mo 'dod yon lnga / /
rin chen bdun dang gling bzhi ri rab lha ma'i dpal 'byor bdag lus bcas / /
dngos bshams yid kyis sprul te 'khor @# / /
gsum dmigs pa med pas 'bul lags kyis / /
yid 'ong mchod sprin bdag gir mdzad nas bdag cag tshogs gnyis 'phel ba dang / /
thog med dus nas sgo gsum gyis bsags sgrib gnyis ma lus byang du gsol| |gnas skabs mthar thug bde ba'i 'byung gnas tshul khrims dag cing tshe 'di blo yis thong ba dang / /
mi dge'i sdig grogs spangs nas yang dag lam dang 'phrad par byin gyis rlobs / /
rang don tshul min yid byed zhi nas byang chub sems mchog skye ba dang / /
rgyal sras spyod pa ma lus rdzogs nas sa bcu bgrod par byin gyis rlobs / /
bden 'dzin 'khrul pa zhi nas mtha' bral lta ba rtogs par byin x phyin ci log gi rtog pa 'gags nas yang dag rtogs pa bskyed du gsol / /
dge la yi rang thub bstan rgyas phyir chos 'khor ma lus bskor du gsol / /
thub bstan spyi dang khyad par blo bzang bstan pa rgyas par bya phyir du / /
khyod sku nam mkha' ji srid gnas kyi bar du gnas par gsol btab nas / /
rim gnyis bdud rtsir gnyis 'thung dbang pos rol pa'i zegs ma'i chu rgyun gyis / /
bdag gi nyon mongs tsha gdung zhi nas dge legs myu gu bskyed du gsol / /
khyod ni bla ma khyod ni yi dam khyod ni bstan srung chos skyong ste / /
'di nas byang chub ma thob bar du khyod min skyabs gzhan ma mchis kyi / /
bdag ni gnas skabs ji ltar gyur kyang thugs rje'i spyan gyis gzigs pa dang / /
'di sa mtshon dge bas bla med byang chub myur du thob par byin gyis rlobs / /
mchod cing gsol bas nam mkha'i yi dam lha tshogs bla ma'i sku la thim / /
bla ma'i gnas gsum yi dam mkha' 'gro'i tshogs rnams thugs ka'i hUM la thim / /
dgyes pa'i rnam pas bla ma 'od du zhu nas rang la thim / /
sku gsung thugs dang lus ngag yid gsum dbyer med bde ba chen por gyur / /
zhes bla ma dang rang ngo bo dbyer med du gyur snyam pa'i nga rgyal dang /
bde ba'i nyams kyis stong nyid kyi lta ba dran par bya'o / /
bla ma'i rnal 'byor tshigs bcad du bsgrigs nas 'don bde bar bgod pa 'di ni /
'phral la yid la dran nas 'phral la lag len la 'gel ba'i smyon pa 'dra ba'i spyod pa'i brtul zhugs la dus rtag tu gnas pa'i rnal 'byor pas yi ger bris /
rgyal ba blo bzang grags pa'i gsung gi snying po ni /
gzhi bde ba chen po'i skor /
lam bde ba chen po'i skor /
'bras bu bde ba chen po'i skor te bde chen skor gsum gyi chos la yid ches nas nyams su len par gyur cig /
'di ni gnas brtan nor bu rgya mtshos gsol ba btab tshe legs par gdams pa'o / / / /
bla ma rgyud sde bzhi'i rnal 'byor gyi rim pa nyams su len tshul dngos grub kun 'byung bzhugs / / /
bla ma rdo rje 'chang chen po'i zhabs la gus pas phyag 'tshal zhing skyabs su mchi'o / /
'dir tshe gcig lus gcig nyid la rdo rje 'chang gi go 'phang thob par byed pa'i lam zab mo bla ma'i rnal 'byor sgom par byed pa'i tshul cung zad brjod par bya'o / /
de la rang nyid yi dam gyi lha yab yum du gsal bzhin pa'i ngang nas /
thun mong ba'i skyabs 'gro sems bskyed sngon @# / /
du btang /
de nas sems can thams cad kyi don du bdag gis tshe 'di nyid la rdzogs pa'i sangs rgyas kyi go 'phang thob par bya'o / /
de'i phyir du lam zab mo bla ma lha'i rnal 'byor nyams su blang ba la 'jug par bya'o /
snyam pa gsum la sogs pa sngon du btang nas /
oM swa b+hA wa shud+d+hA sarba d+harma swa b+hA wa shud+d+honyahaM /
snang ba thams cad stong pa nyid du gyur /
stong pa'i ngang las mdun gyi nam mkhar seng+ges bteg pa'i rin po che'i khri yang zhing rgya che ba /
de'i steng du paM las sna tshogs pad ma 'dab ma 'bum phrag du ma yod pa /
de'i dbus su padma 'dab ma bzhi pa lte ba dang bcas pa'i lte bar sna tshogs padma dang zla ba dang /
nyi ma'i steng du skad cig gis bla ma yi dam skyabs gsum kun 'dus kyi ngo bo bla ma rdo rje 'chang chen po sku mdog sngon po zhal gcig phyag gnyis kyis rdo rje dang dril bu thugs kar bsnol nas 'dzin pa /
ral pa'i thor cog can dbu rgyan| snyan rgyan| mgul rgyan| dpud rgyan| phyag gdub zhabs gdub rnams rin po ches brgyan pa /
gzhan yang rin po che sna tshogs pas brgyan cing /
dar bzang po'i na bza' gsol ba rdo rje skyil krung gis bzhugs pa mtshan dpes spras pa /
rang snang gi shes rab ma la 'khyud pa'i dwangs gsal 'od kyi rang bzhin can gyi skur bsam /
shar gyi 'dab ma'i steng du gsang ba 'dus pa'i lha tshogs thams cad skad cig gis yongs su rdzogs par gyur pa'i dbus su sna tshogs padma zla ba nyi ma'i steng du /
bcom ldan 'das gsang ba 'dus pa sku mdog sngon po sngo dkar dmar ba'i zhal gsum phyag drug pa phyag g.yas g.yon gyi dang po gnyis kyis rdo rje dang dril bu 'dzin pa /
g.yas 'og ma gnyis kyis 'khor lo dang padma 'dzin pa /
g.yon 'og ma gnyis kyis rin po che dang ral gri 'dzin pa /
dbu skra ral pa'i thor tshugs can rin po che'i rgyan brgyad kyis brgyan cing| dar bzang po'i stod g.yogs dang smad g.yogs can /
rdo rje skyil krung gis bzhugs pa /
rang 'dra'i yum la 'khyud cing gnyis ka'ang mtshan dpes brgyan pa'i skur bsam /
lho'i 'dab ma'i steng du gshin rje gshed kyi lha tshogs thams cad skad cig gis yongs su rdzogs par gyur pa'i dbus su sna tshogs padma dang zla ba dang nyi ma'i steng du bcom ldan 'das rdo rje 'jigs byed sku mdog mthing nag zhal dgu phyag so bzhi zhabs bcu drug par gyur pa'i pang na yum rdo rje ro langs mas 'khyud par bsam /
nub kyi 'dab ma'i steng du bcom ldan 'das kyai rdo rje'i lha tshogs thams cad skad cig gis yongs su rdzogs par gyur pa'i dbus su /
sna tshogs padma dang zla ba dang nyi ma'i steng du /
bcom ldan 'das dpal kyai rdo rje sku mdog mthing ga /
zhal brgyad phyag bcu drug zhabs bzhir gyur pa ni /
rtsa zhal nag po g.yas zhal dkar g.yon zhal dmar steng zhal dud ka g.yas kyi zhal lhag ma gnyis dang /
g.yon gyi zhal lhag ma gnyis nag po /
zhal re re la yang spyan gsum gsum pa /
mche ba bzhi bzhi gtsigs shing zhal rnam par 'gyur pa smin ma dang sma ra dmar ser 'khyug cing ral pa'i thor cog spyi bor mdzes pa /
rtse mo sna tshogs rdo rjes mtshan ba thod skam lngas dbu brgyan cing khrag 'dzag pa'i mgo po rlon pa @# / /
lnga bcus do shal byas pa /
phyag bcu drug gis thod pa bcu drug bzung ba'i g.yas kyi dang po na glang po dkar po /
g.yon gyi dang po na sa lha ser po /
de gnyis yum la 'khyung pa /
g.yas gnyis pa na rta ljang khu /
gsum pa na bong bu ga pa /
bzhi pa na glang dmar po /
lnga pa na rnga mo thal ka /
drug pa na mi dmar po /
bdun pa na shar b+ha sngon po /
brgyad pa na byil ser po /
g.yon gyi gnyis pa na chu lha dkar po /
gsum pa na rlung lha ljang khu /
bzhi pa na me lha dmar po /
lnga pa na zla ba'i lha dkar po /
drug pa na nyi ma'i lha dmar po /
bdun pa na gshin rje sngon po /
brgyad pa na nor sbyin ser po /
zhabs mdun ma gnyis g.yas brkyang g.yon bskum /
rgyab ma gnyis skyil krung phyed pa'i tshul gyis bzhugs pa /
rdo rje bdag med ma sngon mo zhal gcig phyag gnyis ma spyan gsum ma /
phyag g.yas kyis rdo rje gri gug 'phyar zhing g.yon pas thod pa dang kha TwAM ga bzung nas yab la 'khyud pa /
zhabs g.yas bskum zhing g.yon brkyang bar gyur /
byang gi 'dab ma'i steng du bcom ldan 'das 'khor lo bde mchog gi lha tshogs thams cad skad cig gis yongs su rdzogs par gyur pa'i dbus su sna tshogs padma dang zla ba nyi ma'i steng du /
bcom ldan 'das 'khor lo bde mchog sku mdog sngon po zhal bzhi phyag bcu gnyis pa /
rtsa zhal nag /
g.yon zhal ljang| rgyab zhal dmar /
g.yas zhal ser ba /
zhal re re'ang spyan gsum pa mche ba rnam par gtsigs pa ral pa'i thor cog gyon du brdzes pa'i rtse mor sna tshogs rdo rjes mtshan pa /
dbu'i g.yon du zla ba phyed pas mtshan pa /
thod pa skam po lnga lngas dbu la brgyan cing /
khrag 'dzag pa'i mgo bo'i 'phreng ba 'phyang ba /
phyag dang po gnyis kyis rdo rje dang dril bu bzung nas yum la 'khyung pa /
de'i 'og ma gnyis kyis glang po che'i pags pa sdigs mdzub dang bcas pa'i phyag gis brgyangs nas 'dzin pa /
g.yas gsum pa na DA ma ru dang /
bzhi pa na dgra sta /
lnga pa na kha TwAM ga /
drug pa na mdung rtse gsum pa /
g.yon pa'i gsum pa na khrag gis gang ba'i thod pa /
bzhi pa na zhags pa /
lnga pa na gri gug /
drug pa na tshangs pa'i mgo bo gdong bzhi pa 'dzin pa /
stag gi pags pa'i sham thabs can /
yum rdo rje phag mo dmar mo zhal gcig phyag gnyis kyi g.yas rdo rje dang g.yon dril bu 'dzin pas yab la 'khyud pa /
zhabs gnyis ka yab kyi brla'i steng du 'khril ba /
kyai rdor dang bde mchog gnyis ka'ang sgeg ba dpa' ba mi sdug pa ste sku'i nyams gsum /
rgod dang drag shul 'jigs rung ste gsung gi nyams gsum /
snying rje dang rdam pa dang zhi ba ste thugs kyi nyams gsum ste nyams dgu dang ldan pa /
phyag rgya drug gis rgyas btab ste mi rus kyi thal bas lus thadM la byugs pa /
mtshan dpes sgras par gyur /
de'i phyi rim gyi pad 'dab rnams la rnal 'byor bla med kyi lha chogs thadM skad cig gis yongs su rdzogs par gyur /
de'i phyi riM pad 'dab rnams la /
rnal 'byor rgyud kyi lha tshogs thadM skad cig gis yongs su rdzogs par gyur /
de'i phyi rim gyi pad 'dab rnams la spyod pa dang /
bya rgyud kyi lha tshogs thadM skad cig gis yongs su rdzogs par gyur /
de'i phyi rim gyi pad 'dab rnams la dpa' bo dpa' mo mkha' gro chos skyod srung ma'i tshogs thadM skad cig gis yongs su rdzogs par gyur /
de thams cad kyi spyi bor zla ba las @# / /
oM dkar po /
mgrin par padma la AH dmar po /
thugs kar nyi ma la hUM sngon po /
de thams cad kyi sku dang thugs ka'i hUM las 'od zer phyogs bcur 'phros pas /
'og min mkha' sbyod la sogs pa'i rang bzhin gyi gnas rnams nas /
bla ma yi dam sangs rgyas byang sems dpa' bo dpa' mo chos skyong srung ma'i tshogs thams cad spyan drangs /
ma lus 'gro ba'i rang bzhin mngon du mdzad / /
mi bzad bdud kyi dpung gis phyag byas pa / /
rang byung mtha' yas 'gro ba'i rang bzhin can / /
sems can snying po gcig gyur 'dir gshegs shig /
thugs rje'i bdag nyid rtsa brgyud bla ma dang / /
yi dam lha tshogs skyabs gnas dkon mchog gsum / /
dpa' bo dpa' mo chos skyong srung ma'i tshogs / /
spyan 'dren mchod pa'i gnas 'dir gshegs su gsol / /
e hye hi sa ma ya dza dzaH hUM baM hoH dam tshig pa rnams rang rang so so'i ye shes pa dang gnyis su med par gyur /
de nas| gang gi drin gyis bde chen nyid / /
skad cig nyid la 'char ba gang / /
bla ma rin chen lta bu'i sku / /
rdo rje can zhabs pad la 'dung / /
'di ni rang byung bcom ldan 'das / /
lhag pa'i lha ni gcig pu nyid / /
man ngag rab tu ster byed pa'i / /
bla ma lha la phyag 'tshal lo / /
de nas| sangs rgyas thams cad 'dus pa'i sku / /
zhes sogs dang /
ston pa bla med sangs rgyas rin po che / /
zhes sogs dang /
phyag byar 'os pa thams cad la / /
zhes pa dang /
de nas| phyi nang gsang gsum gyi mchod pa rnams byin gyis brlabs /
maN+Dal rgyas bsdus gang rung bya /
gling bzhi ri rab nyi zla rin chen bdun / /
bdag gzhan lus ngag yid gsum longs spyod dus gsum dge tshogs bcas / /
rin chen maN+Dal bzang po kun bzang mchod pa'i tshogs bcas pa / /
blo yis blangs nas bla ma yi dam dkon mchog gsum la 'bul / /
thugs rje'i dbang gis bzhes nas bdag dang sems can thams cad la byin gyis brlab tu gsol / /
de rjes phyi nang gsang gsuM gyi mchod pa rnams rgyas phar 'bul /
oM gu ru badzra ta thA ga ta ar+g+haM /
pAdyaM /
puSh+pe /
d+hU pe /
a lo ke /
gan+d+he /
nai wi tya /
shap+ta /
rU pa /
shap+ta /
gan+d+he /
ra sa /
spar+sha pra tits+tsha hUM swAhA /
bdud rtsi lnga yi btung ba 'di / /
dngos grub kun gyi de nyid mchog /
bla ma lha yi tshogs la 'bul / /
dngos grub thams cad stsal du gsol / /
oM AH hUM /
rang nyid kyang yab yum snyoms par zhugs /
bla ma yi dam lha yi tshogs rnams yab yum snyoms par zhugs pa'i lhan cig skyes pa'i bde ba chen po'i ye shes dang /
stong pa nyid sbyar ba'i gsang ba dang de kho na nyid kyi mchod pas dges par bsam /
de nas| gang zhig thog med srid pa'i chu klung du / /
ma lus kun rtog gis bsags rnyog pa rnams / /
thugs rje che ldan spyan sngar de dag ni / /
cho ga bzhin du thams cad bshags bar bgyi / /
rdzogs sangs rgyas dang byang chub sems dpa' dang / /
'phags pa rnams kyis dge ba gang mdzad pa / /
de dag kun la rjes su yi rang zhing / /
theg mchog chos kyi 'khor lo bskor @# / /
phyir du / /
'khor ba ma stongs bar du bzhugs su gsol / /
dge rtsa byang chub tu ni bsngo bar bgyi / /
de nas bla ma lha'i tshogs rnams la dmigs pa'i dad pa brtan pos gsol ba rtse gcig tu gdab par bya'o / /
bdag gzhan nam mkha'i mtha' dang mnyam pa'i sems can thams cad bla ma sangs rgyas rin po che la gsol ba 'debs so / /
chos rje sangs rgyas rin po che la x bla ma chos kyi sku la x bla ma longs spyod rdzogs pa'i sku la x bla ma mchog gi sprul pa'i sku la x zhes pa dang /
gang gi drin gyis bde chen nyid / /
skad cig nyid la 'char ba yi / /
bla ma lha yi tshogs rnams la / /
gus pa'i yid kyis gsol ba 'debs / /
khyod zhabs padmo spangs nas ni / /
gtso bo gzhan du skyabs ma mchis / /
bla ma lha yi tshogs rnams la / /
gus pa'i yid kyis gsol ba 'debs / /
kun mkhyen ye shes phung po can / /
bla ma lha yi tshogs rnams la / /
gus pa'i yid kyis gsol ba 'debs / /
de nas| bla ma yi dam skyabs gsuM kun 'dus kyi ngo bo bla ma rdo rje 'chang la gsol ba 'debs /
zhes mang du brjod /
de nas| phyogs bcu na bzhugs pa'i bla ma yi dam dkon mchog gsum dpa' bo mkha' 'gro chos skyong srung ma'i tshogs dang bcas pa rnams la gsol ba 'debs so| |zhes mang du brjod par bya'o / /
de nas| bdag gi rgyud kyi dug gsum la sogs pa'i phyin ci log gi blo sna mtha' dag 'gag pa dang /
byams snying rje la sogs pa'i phyin ci ma log pa'i blo sna la sogs pa bde blag nyid du rgyud la skye bar byin byis brlab tu gsol /
khyad par du yang nges 'byung byang chub kyi sems lta ba rnam dag lam rim pa gnyis la sogs pa'i rtogs pa mtha' dag da lta nyid du rgyung la skye bar byin x rgyud la skyes nas sems can thams cad myur ba myur bar smin grol la 'god nus par byin x 'khor ba'i chos la zhen pa ldog pa dang byams snying rje byang chub kyi sems brtan cing bskyed rdzogs zung du 'brel ba'i ting 'dzin mchog myur du rgyud la skye bar byin x de ltar gsol ba rtse gcig tu 'debs bzhin pa'i ngang nas dmigs pa 'di ltar bya ste /
bla ma lha'i tshogs rnams kyi sku'i cha shas thams cad las bdud rtsi 'od zer dang bcas pa byung nas /
rang gi lus la thim pas tshe 'khor ba thog ma med pa nas bsags pa'i sdig sgrib sa bon dang bcas pa thams cad byang zhing dag nas /
rang lus dwangs gsal 'od kyi rang bzhin can du gyur par bsam /
slar yang bdud rtsi 'od zer dang bcas pa byung nas /
rang gi lus thams cad mer te gang /
tshe dang bsod nams dang dpal 'byor thams cad rgyas /
khyad par nges 'byung byang chub kyi sems bdag med rtogs pa'i shes rab lam rim pa gnyis la sogs pa'i rtogs pa khyad par can rgyud la skyes nas bla ma lha dang rang gnyis thugs yid gcig tu 'dres par bsam /
de nas /
spyi dang khyad par gyi sngom pa bzung ba ni /
sems can thams cad kyi don du myur ba myur bar sangs rgyas kyi go 'phang thob par bya /
de'i phyir du smon pa dang 'jug pa'i byang chub sems dpa'i sdom pa blang snyam du @# / /
bsam la /
sangs rgyas chos dang tshogs kyi mchog rnams la / /
zhes pa nas /
'gro la phan phyir sangs rgyas 'grub par shog /
ces pa lan gsum brjod /
de nas /
sems can thams cad kyi don du tshe 'di nyid la kha sbyor yan lag bdun ldan gyi rdzogs pa'i sangs rgyas thob par bya /
de thob nas 'gro ba thams cad kyang kha sbyor yan lag bdun ldan gyi rdzogs pa'i sangs rgyas kyi go 'phang la 'gong par bya ba'i phyir du bdag gis sngags spyi dang khyad par bla med kyi rigs lnga spyi dang so so'i sdom pa bzung nas de'i bslab bya thams cad la de lta bu'i sangs rgyas ma thob kyi bar du bslab par bya'o snyam pa'i 'dun pa dang ldan pa'i sgo nas /
phyogs bcu na bzhugs pa'i bla ma yi dam sangs rgyas byang sems dpa' bo mkha' 'gro chos skyong srung ma'i tshogs dang bcas pa thams cad bdag la dgongs su gsol / /
bdag ming 'di zhes bgyi ba yis /
zhes pa nas /
sems can mya ngan 'das la 'god / /
ces pa'i bar gyis rigs lnga'i sdom bzung gi don dran par byas nas dal bus lan gsum brjod par bya'o / /
de nas bla ma lha'i lha tshogs rnams kyis bdag la da lta nyid du dbang bzhi rdzogs par bskur du gsol /
zhes gsol ba btab pas /
bla ma lha tshoD rnams kyi sku las sprul pa'i rang 'dra'i ye shes pa phyag na bum pa thogs pa 'od zer dang bcas pa dpag tu med pa byung nas /
oM sarba ta thA ga ta a b+hi She ka ta sa ma ya shri ye hUM /
zhes dbang bskur bas thog ma med pa nas lus kyi sgo nas bsaD pa'i sdig sgrib sa bon dang bcas pa thams cad sbyangs /
de thams cad rang gi lus la thim pas bum pa'i dbang thob /
lus thams cad bdud rtsis gang /
lus tha mal du 'dzin pa'i snang zhen gyi dri ma sbyangs /
bskyed rim sgom ba la dbang /
'bras bu sangs rgyas thams cad kyi sprul sku 'grub pa'i nus pa khyad par can bzhag par bsam mo / /
yang bla ma lha'i tshogs thams cad yum dang snyoms par zhugs pa'i sbyor mtshams dang sku'i cha shas las /
byang sems dkar dmar 'od zer dang bcas pa dpag tu med pa byung nas /
rang gi kha dang lus kyi cha thams cad la thim pas lus kyi nang thams cad gang /
gsang ba'i dbang thob /
thog ma med pa nas ngag gi sgo nas bsags pa'i sdig sgrib sa bon dang bcas pa sbyangs /
bde ba chen po rgyud la skyes /
dag tha ma la du 'dzin pa'i snang zhen gyi dri ma sbyangs /
sgyu lus sgom pa la dbang /
'bras bu sangs rgyas thams cad kyi longs sku 'grub pa'i nus pa khyad par can bzhag go /
yang bla ma lha'i tshogs rnams kyi sku las sprul pa'i ye shes lha mo'i tshogs dpag tu med pa byung nas /
rang dang rang ri gas kyi lha mo la thim /
rang rig ma dang snyoms par zhugs pas lhan skyes kyi bde ba khyad par can dang /
bde ba des stong pa nges pa'i bde stong dbyer med kyi ye shes rgyud la skyes pas shes rab ye shes kyi dbang thob /
thog ma med pa nas yid kyi sgo nas bsags pa'i sdig sgrib sa bon dang bcas pa thams cad spangs /
yid tha ma la du zhen pa'i dri ma sbyangs /
'od gsal sgom pa la dbang bar byas /
'bras @# / /
bu sangs rgyas thams cad kyi chos sku 'grub pa'i nus pa khyad bar can bzhag par bsam /
yang bla ma lha'i tshogs thams cad kyi sku gsung thugs dang sku'i cha thams cad las oM AH hUM bdud rtsi 'od zer dang bcas pa dpag tu med pa byung nas /
rang gi lus kyi cha thams cad la thim pas dbang bzhi pa thob /
thog ma med pa nas bsags pa'i lus ngag yid gsum gyi sdig sgrib sa bon dang bcas pa thams cad dang khyad par shes sgrib sa bon dang bcas pa sbyangs /
bden gnyis dbyer med kyi rdzogs rim sgom pa la dbang bar byas /
lus ngag yid gsum tha mal du 'dzin pa'i snang zhen gyi dri ma thams cad sbyangs nas /
'bras bu sangs rgyas thams cad kyi zung 'jug rdo rje'i sku 'grub pa'i nus pa khyad par can bzhag par bsam /
de nas de rnams la dmigs nas 'dun pa drag pos bla ma yi dam sangs rgyas byang sems dpa' bo mkha' 'gro chos skyong srung ma'i tshogs dang bcas pa rnams la mkhyen par gsol ba ni /
bdag cag rnams kyi lus ngag yid gsum gyi dge ba'i rtsa ba 'di nyid kyis mtshon nas /
dus gsum du bsags pa'i dge ba'i rtsa ba thams cad phyogs gcig tu bsdoms pa'i mthu la brten nas sems can thams cad kyi don du tshe 'di nyid la kha sbyor yan lag bdun ldan gyi rdzogs pa'i sangs rgyas su gyur cig /
gal srid tshe 'di nyid la de lta bu ma thob na myur ba myur bar de lta bu'i sangs rgyas thob nas sems can thams cad kha sbyor yan lag bdun ldan gyi sangs rgyas kyis la 'god nus par gyur cig /
de lta bu'i lam sgrub pa la phyi nang gi 'gal rkyen bar chad thams cad zhi nas bsam don thams cad bde blag tu yid bzhin du 'grub par gyur cig /
tshe yi mthar yang bla ma rdo rje 'chang / /
'khor dang bcas pa mthong nas de ma thag /
bu bu dag pa'i zhing du 'gro'o zhes /
gsung gi dbugs 'byin gnang ba thob par shog /
go 'phang mchog de tshe 'dir ma thob na / /
'chi tshe bla ma yi dam 'khor bcas kyis / /
yid 'ong mchod sprin snyan pa'i rol mo'i sgra / /
do mtshar ltas bzang mang pos bsu bar shog /
de nas 'chi ba'i 'od gsal zin mdzad cing / /
lam mchog sgrub pa'i rig pa 'dzin pa'i gnas / /
rnam dag mkha' spyod gnas su 'khrid nas ni / /
zab mo'i lam de myur du mthar phyin shog /
tshul 'di sgrub la thogs med mthu ldan pa'i / /
'dzam gling gnas mchog nyi shu rtsa bzhi yi / /
dpa' bo mkha' 'gro ma ni 'khor bcas kyi / /
g.yel ba med par rtag tu grogs byed shog /
de nas pad 'dab bzhi lte ba dang bcas pa'i bla ma yi dam rnams kyi sku las 'od zer 'phros pas /
de'i phyi rim gyi lha tshogs thams cad la phog pas de thams cad tshur 'dus nas phyogs bzhi lte ba dang bcas pa'i yi dam bla ma dang bcas pa la thim pas /
de rnams skyabs gsum kun 'dus kyi do bor bsam nas /
de rnams rang gi spyi bor dus rtag tu bzhugs par bsam /
'di lta bu'i bla ma lha'i rnal 'byor kho na la brten nas skyes bu tshe gcig lus gcig la sangs rgyas kyi sar 'khrid par byed pa'i lam gyi rim pa yang yod do / /
'di ni bud+d+ha'i ming can slob bu zhig gis @# / /
bla ma lhag pa'i lha'i rnal 'byor rgyas pa zhig bka' drin bskyangs tshal zhes gsol ba yang nas yang du nan gyis btab pa la brten nas dgyes pa chen po'i sgo nas stsal ba'i gdams pa'i snying po yin no / / / /
dpal 'khor lo bde mchog gi bla ma lha'i rnal 'byor gyi snying po dngos grub kun 'byung bzhugs / / / /
bla ma he ru ka'i lha tshogs la phyag 'tshal lo / /
'dir bcom ldan 'das 'khor lo bde mchog la brten pa'i bla ma'i rnal 'byor nyams su len tshul ni /
skyabs 'gro sems bskyed tshad med bzhi rnams spyi 'gro ltar byas pa'i rjes su /
rang gi spyi bo'i gtsug tu sna tshogs padma nyi ma'i steng du skad cig gis bla ma he ru ka sku mdog mthing ka zhal bzhi phyag bcu gnyis pa /
rtsa zhal nag /
g.yon zhal ljang /
rgyab zhal dmar /
g.yas zhal ser ba /
zhabs 'jigs byed dang dus mtshan ma'i steng na g.yas brkyang g.yon bskum gyis gnas pa /
phyag dang po gnyis kyis rdo rje dang dril bu thugs kar bsnol nas 'dzin pa /
de'i 'og ma gnyis kyis sdigs mdzub dang bcas pas glang po che'i pags pa'i na bza' 'dzin pa /
g.yas gsum pa na DA ma ru /
bzhi pas dgra sta /
lnga pas gri gug /
drug pas mdud rtse gsum pa 'dzin pa /
g.yon gyi gsum pas khrag gis gang ba'i thod pa /
bzhi pas zhags pa /
lnga pas kha TwAM ga /
drug pas tshangs mgo 'dzin pa /
sna tshogs rdo rjes mtshan pa'i ral pa'i thor cog can /
dbu re re la rdo rje'i 'phreng bas brgyan pa /
dbu'i g.yon du zla ba phyed pa 'phyang ba /
spyan gsum gsum dang ldan pa phyag rgya drug gis brgyan cing thod skam lnga'i dbu rgyan dang thod rlon lnga bcu'i do shal byas pa stag gi pags pa'i sham thabs can /
de'i pang na yum rdo rje phag mo dmar mo gri gug dang thod pa 'dzin pas 'khyud pa'i gnyis ka'i spyi bor oM dkar po /
mgrin par AH dmar po /
thugs kar hUM sdon po /
thugs ka'i hUM las 'od zer 'phros pas bla ma dang he ru ka'i lha tshogs brgyud pa'i bla ma dang bcas pa spyan drangs nas /
de nyid la thim pas ngo bo dbyer med du gyur par bsam /
slar yang yi ge gsum dang sku las 'od zer phyogs bcur 'phros pas /
phyogs bcu'i sangs rgyas byang sems dpa' bo mkha' 'gro chos skyong srung ma'i tshogs thams cad spyan drangs nas /
de nyid la thim pas bla ma de nyid dkon mchog gsum po thams cad 'dus pa'i do bo yin snyam du bsam la /
gang gi drin gyis bde chen nyid / /
ces sogs dang /
sangs rgyas thams cad 'dus pa'i sku / /
zhes sogs dang /
ston pa bla med sangs rgyas rin po che / /
skyobs pa bla med dam chos rin po che / /
'dren pa bla med dge 'dun rin po che / /
dkon mchog gsum 'dus bla ma la phyag 'tshal / /
zhes dang /
de nas maN+Dal rgyas bsdus /
chu gnyis nyer spyod 'dod yon la sogs pa'i phyi nang gsang gsum gyi mchod pa gzhan du bshad pa ltar dbul /
de nas /
dngos bshams yid kyis sprul pa'i mchod pa ma lus 'bul /
zhes sogs kyang brjod /
de nas spyi bo'i bla ma lha de nyid dngos grub kun 'byung ba'i bdag nyid yin snyam du bsam la /
bdab /
@# / /
dang nam mkha'i mtha' dang mnyam pa'i sems can thams cad bla ma sangs rgyas rin po che la gsol ba 'debs /
zhes pa nas /
mchog gi sprul pa'i sku la gsol ba 'debs /
zhes pa'i bar brjod /
dkon mchog gsuM 'dus kyi ngo bo bla ma he ru ka la gsol ba 'debs /
sangs rgyas kun 'dus ngo bo nyid / /
gang 'dod dang so grub ster mdzad pa'i / /
bla ma he ru ka dpal la / /
gus pas phyag 'tshal gsol ba 'debs / /
zhes pa mang du brjod do / /
dmigs pa ni /
spyi bo'i bla ma he ru ka yab yum gyi gnas gsum gyi yi ge gsum dang /
sku'i cha thams cad las bdud rtsi 'od zer dang bcas pa byung ba rang gi spyi bo la sogs pa'i lus kyi cha thams cad la thim bas /
lus kyi nang thams cad gang /
thog ma med pa nas da lta'i bar du bsags pa'i sdig sgrib thams cad sbyangs /
bla ma lha'i byin brlabs zhugs /
rang gi tshe dang bsod nams sogs dang khyad par rim gnyis la sogs lung rtogs kyi yon tan thams cad 'phel zhing rgyas par bsam mo / /
de nas bla ma la sngar ltar gsol ba btab pa'i rjes su bdag la dbang bzhi bskur du gsol /
sgrib bzhi sbyang du gsol /
zhes gsol ba btab pas /
bla ma yab yum byi sku las he ru ka yab yum dpag tu med pa byung /
de rnams kyis ji ltar bltams pa tsam gyis ni / /
de bzhin gshegs kun khrus gsol lhar / /
lha yi chu ni dag pa 'dis / /
de bzhin bdag gis khrus gsol lo / /
oM sarba ta thA ga ta ab+hi She ka ta sa ma ya shri ye hUM /
zhes dbang bskur bas lus bdud rtsi'i chu rgyun gyis gad bde ba chen po myod /
de nas bla ma he ru ka ya buM la ya buM gnyis pa zhig 'phros nas rang la thim pas rang he ru ka yab yum du song bas bum pa'i dbang thob /
lus kyi sgrib pa dag /
bskyed rim bsgom pa la dbang /
'bras bu sprul sku 'grub pa'i nus pa khyad par can bzhag go /
de ni bum pa'i dbang ngo / /
de nas bla ma he ru ka phag mo snyoms par zhugs ba'i byang chub kyi sems rang gi lus dang lce dag la thim pas /
gsang ba'i dbang thob /
ngag gi sgrib pa sbyangs /
sgyu ma'i sku bsgom pa la dbang bar byas /
'bras bu longs sku 'grub pa'i nus pa khyad par can bzhag par gyur /
de ni gsang dbang yin /
de nas bla ma yab yum las phyag mo gcig chad nas rang gi phag mo la thim /
de dang snyoms par zhugs pas sher dbang thob /
bde stod gi ye shes rgyud la skyes /
yid kyi sgrib pa dag /
'od gsal sgom pa la dbang bar byas /
'bras bu chos sku thob pa'i nus pa khyad par can du gyur /
'di shes rab ye shes kyi dbang yin /
de nas bla ma yab yum las he ru ka yab yum 'phros nas rang gi snying gar byon /
rang gi snying ga'i he ru ka las 'od zer 'phros pas /
snod bcud thams cad bsdus te rang la thim /
rang yang snying ga'i he ru ka la thim /
snying ga'i he ru ka yang me long la ha btab pa bzhin du stong smad bar gsum rnams 'od du zhu /
'od de yang mi dmigs pa'i spros pa'i mtha' thams cad dang bral ba'i 'od gsal stod pa nyid kyi ngang du dag nas stod pa dang bde ba dbyer med pa'i dang la rtse gcig tu bzhag /
de'i @# / /
dang nas rang nyid zung 'jug bsam mi khyab kyi he ru ka yab yum du gyur /
des dbang bzhi pa thob /
lus ngag yid gsum gyi sgrib pa dang /
khyad bar shes sgrib phra mo sbyangs /
bden gnyis dbyer med zung 'jug gi rdzogs rim sgom pa la dbang /
'bras bu zung 'jug phyag rgya chen po thob pa'i nus pa khyad par can du gyur snyam du bsam /
de ni dbang bzhi pa yin no / /
de nas rang he ru kang gsal ba'i thus kar nyi ma'i steng du hrIH 'i mthar /
oM hri ha ha hUM hUM phaT /
ces pas bskor bar bsam la sngags bzla /
de nas rang gi snying ga'i hri sngags dang /
rang gi lus dang spyi bo'i bla ma las 'od zer phyogs bcur 'phros pas /
sems can thams cad kyi sdig sgrib sbyangs /
thams cad he ru ka'i go 'phang la bkod par bsam mo| |de thams cad 'od du zhu nas rang nyid la thim par bsam mo / /
de nas rang nyid lha sku phyag rgya chen po dang spyi bo'i bla ma gnyis gsal btab sngar ltar dge sbyor gyi rim pa la gnas par bya'o / /
de nas dge ba 'di yis myur du bdag /
ces sogs dang| sems can kun gyi don gyi phyir / /
bdag ni he ru kar gyur nas / /
sems can thams cad he ru ka'i / /
go 'phang mchog la 'god par shog /
ces sogs kyi smon lam sogs la brtson par bya'o / /
'di ni bcom ldan 'das dpal 'khor lo bde mchog gi bla ma lha'i rnal 'byor gyi snying po shin tu zab pa gcig yin /
'di nyid kyi rnal 'byor nyin re bzhin lan re byas na yang sdig sgrib mang po bdag cing /
bag chags khyad par can 'jog go /
zhes jo bo rje'i dbang bzhi man ngag chu rgyun las gsal bar 'byung ba ltar yin lags /
'di glang phu nas nang so bsod nams lhun po bas gsol ba legs par btab pa'i tshe gdams pa'o / / / /
bde mchog lhan skyes kyi bla ma'i rnal 'byor dngos grub kun 'byung bzhugs / / / /
bla ma lha la gus pas phyag 'tshal lo / /
bla ma lha'i rnal 'byor nyams su len tshul ni /
skyabs 'gro sems bskyed tshad med bzhib sgo ma pa spyi 'gro ltar byas pa'i rjes su /
sems can thams cad kyi don du sangs rgyas kyis go 'phang thob par bya /
de'i phyir du bla ma he ru ka'i rnal 'byor nyams su len pa la 'jug par bya'o / /
snyam pa gsum sogs byas pa'i rjes su /
rang gi spyi bor sna tshogs padma dang nyi ma'i steng du skad cig gis bla ma he ru ka sku mdog sngon po zhal gcig phyag gnyis kyis rdo rje dang dril bu thugs kar bsnol te 'dzin pa /
dbu skra ral pa'i thor tshugs can thod pa skam po lnga'i dbu rgyan dang thod rlon lnga bcu'i ngo shal can /
gzhan yang dbu rgyan /
snyan rgyan /
mgul rgyan /
phyag gdub /
zhabs gdub sogs rin po che dang rus pas brgyan pa /
spyan gsum dang ldan zhing mche ba cung zad ng+tsigs pa stag gi pags pa'i sham thabs dang glang chen gyi pags pa'i stod g.yogs dang smad g.yogs gsol ba /
zhabs g.yas brkyang pas dus mtshan ma dmar mo dang g.yon /
bskum pas 'jigs byed nag po mnan pa /
de'i pang na yum rdo rje phyag mo dmar mo zhal gcig phyag gnyis kyis g.yas gri gug dang g.yon thong khrag 'dzin pas 'khyud pa /
sku las skyes pa'i 'od kyi phung po'i dkyil na bzhugs pa'i spyi @# / /
bor oM dkar po /
mgrin par AH dmar po /
thugs kar hUM sngon po /
thugs ka'i hUM dang sku'i cha thams cad las 'od zer 'phros pas 'og min mkha' spyod la sogs pa'i rang bzhin gyi gnas nas bla ma he ru ka la phyogs bcu'i sangs rgyas byang sems sogs kyis bskor ba spyan drangs /
spyi bo'i bla ma he ru ka la thim par bsam /
de nas| he ru ka dpal dpa' bo che / /
rnam dag rdo rje dbang phyug ma / /
skyabs gsum kun gyi ngo bo la / /
sgo gsum gus pas phyag 'tshal lo / /
phyi nang gsang ba'i mchod pa 'bul / /
sdig ltung ma lus bshags par bgyi / /
skye 'phags dge la yi rang ngo / /
'gro la chos 'khor bskor du gsol / /
'gro ba'i don du bzhugs nas ni / /
dge ba byang chub chen por bsngo / /
de nas spyi bo'i bla ma de nyid skyabs gsum kun 'dus kyi ngo bor bltas la /
sangs rgyas thams cad gcig bsdus pa / /
bla ma he ru ka dpal la / /
sgo gsum gus pas gsol ba 'debs / /
dngos grub ma lus stsal du gsol / /
zhes pa 'di mang du brjod ngo| |de nas bla ma skyabs gsum kun 'dus kyi ngo bo bla ma he ru ka la gsol ba 'debs so / /
zhes kyang mang du brjod do / /
dmigs pa ni spyi bo bla ma yab yum gyi gnas gsum dang /
sku'i cha thams cad las bdud rtsi 'od zer dang bcas pa dpag tu med pa byung ba rang gi spyi bo la sogs pa lus kyi cha thams cad la thim pas /
rang gi lus kyi nang thams cad bdud rtsis gang /
thog ma med pa nas bsags par gyur pa'i sdig sgrib bag chags dang bcas pa thams cad sbyangs /
tshe dang bsod nams dpal 'byor dang khyad par lung rtogs kyi yon tan thams cad 'phel zhing rgyas par bsam mo / /
de nas spyi bo'i bla ma he ru ka yab yum rang la thim pas /
rang gi lus ngag yid gsum dang bla ma'i sku gsung thugs dbyer med du gyur pa ni /
sna tshogs padma dang nyi ma'i steng du rang nyid bcom ldan 'das dpal 'khor lo bde mchog sku mngog sngon po zhal gcig phyag gnyis pa rdo rje dang dril bu thugs kar bsnol nas 'dzin pa la /
yum rdo rje phag mo dmar mo zhal gcig phyag gnyis gri gug dang thong pa 'dzin pas 'khyud par gyur pa'i thugs kar nyi ma'i steng du hUM sngon po mthar oM hrI ha ha hUM hUM phaT /
ces pas bskor bar bsam nas sngags de nyid mang du bzla'o / /
rang gi thugs ka'i hUM las 'od zer 'phros pas /
bcud kyi sems can thams cad la phog pas /
sems can thams cad kyi sdig sgrib sbyangs nas 'khor lo bde mchog tu gyur par bsam /
de rnams las 'od zer 'phros pas snod kyi 'jig rten rnams la phog pas ma dag pa rnams sbyangs nas dag pa'i gzhal yas khang du gyur par bsam mo / /
'di thon rgyal byed tshal pa bka' bcu pa bzod pa rgyal pos gus pas gsol ba btab pa la brten nas gnang ba'o / / / /
blo bzang bka' 'bum las bla ma bde mchog lhan skyes yab yum bsgrub pa'i man dag gi snying po dngos grub kun 'byung bzhugs so / / / /
bla ma he ru ka dpal la / /
gus pas phyag 'tshal gsol ba 'debs / /
'dir dpal 'khor lo bde mchog lhan skyes kyi rnal 'byor nyams su len pa'i tshul ni /
sangs rgyas chos dang dge 'dun la / /
gus @# / /
pas bdag ni skyabs su mchi / /
sems can kun gyi don gyi phyir / /
bdag ni he ru ka thob bya / /
zhes lan gsum brjod /
sems can thams cad bde ba ldan /
sdug bsngal dang bral /
mi 'gyur ba'i bde ba la dus rtag tu gnas par bya /
sems can thams cad bde ba chen po dang ro gcig tu gnas par bya /
de rnams kyi phyir du bdag gis he ru ka'i rnal 'byor la 'jug par bya'o / /
oM khaN+Da ro hi huM hUM phaT /
oM swa b+hA was rang dang snang ba thams cad stong par sbyangs /
stong pa'i dang las sna tshogs padma dang nyi ma'i steng du hUM las rdo rje hUM gis mtshan pa yongs su gyur pa las rang nyid bcom ldan 'das dpal he ru ka sku mdog sngon po zhal gcig phyag gnyis kyis rdo rje dang dril bu 'dzin pa la /
yum rdo rje phag mo dmar mo zhal gcig phyag gnyis kyis gri gug dang thod pa 'dzin pas 'khyung pa /
dbu skra ral pa'i thor tshugs can /
phyag rgya drug gis brgyan pa /
thod skam lngas dbu brgyan dang /
thong rlon lnga bcus do shal byas pa /
glang po che'i pags pa dang /
stag gi pags pas stod g.yogs smang g.yogs su gsol pa /
mi rus kyi thal bas lus la byugs pa /
dbu'i g.yon du zla ba phyed pa 'chang zhing /
sna tshogs rdo rjes ral ba brgyan pa /
zhabs g.yas brkyangs pas pas 'jigs byed nag po dang g.yon bskums pas dus mtshan ma dmar mo mnan pa /
yum thod skam lnga'i dbu rgyan dang /
thod skam lnga bcu'i do shal can /
phyag rgya ldas brgyan cing yab la 'khril zhing 'khyung pa /
yab yum gnyis ka'ang spyan gsum pa mche ba cung zang gtsigs pa /
sku las skyes pa'i 'od kyi dkyil 'khor gyi dbus na bzhugs pa'i spyi bor oM dkar po / /
mgrin par AH dmar po / /
thugs kar nyi ma la gnas pa'i hUM sngon po / /
thugs ka'i hUM gi 'od zer gyis bsgoms pa dang 'dra ba'i ye shes pa dang dbang gi lha rnams spyan drangs /
phaiM dzaH hUM baM hoH ye shes pa dang dam tshig pa gnyis su med par gyur /
khyed rnams kyis bdag la dbang bskur du gsol /
zhes gsol ba btab pas /
oM sarba ta thA ga ta a b+hi She ka ta sa ma ya shri hUM /
zhes dbang bskur bas lus gang /
dri ma dag /
bde ba chen po rgyas /
chu lhag ma spyi bor gnas pa yongs su gyur pa las mi skyod pas dbu brgyan par bsam mo / /
slar yang thugs ka'i hUM las 'od zer 'phros pas /
phyogs bcu'i sangs rgyas byang sems thams cad spyan drangs nas rang nyid la thim par bsam la /
de nas sangs rgyas thams cad 'dus pa'i ngo bor gyur pa'i dpal he ru ka de nga yin no snyam pa'i nga rgyal dang /
de'i sku'i cha thams cad gsal bar snang ba'i gsal snang dbang rgyal gnyis ka la gnas par bya'o / /
de nas rang gi snying kha'i hUM gi mtha' mar snying po'i sngags kyis bskor bar bsams la /
oM hrIH ha ha huM hUM phaT /
ces pa'i sngags mang du brjod par bya'o / /
sngags 'phreng hUM dang ba ca sa pa las 'od zer 'phros pas /
phyogs bcu'i sangs rgyas byang sems thams cad he ru ka'i rnam par spyan drangs la /
rang nyid la thim pas sangs rgyas byang sems rnams dang /
khyad par dpal 'khor lo sngom pa'i byin rlabs thams @# / /
cad zhugs par bsam mo / /
de nas gtor ma 'bul bar 'dod na gtor ma snod dang bcas pa khaN+Da ro his bsangs /
swa b+hA was stong par sbyangs /
stong pa'i ngang las skad cig gis thod pa yangs shing rgya che ba'i nang du sha lnga bdud rtsi lnga oM gyis mtshan pa 'od du zhu ba las gtor ma zag med kyi bdud rtsi'i rgya mtsho chen por gyur par bsams la /
oM AH hUM gsum sogs brjod nas byin byis brlabs par bya'o / /
de nas rang gi thugs ka'i hUM las 'od zer 'phros pas /
rang bzhin gyi gnas nas dpal 'khor lo bde mchog yab yum la dpa' bo dang dpa' mos bskor ba spyan drangs nas bzhugs par bsam pa de nyid la /
oM shrI he ru ka ar+g+haM pra tI ts+tsha hUM swA hA /
zhes sogs kyis mchod /
ljags 'od kyi sbu gus gtor ma gsol bar ba sams la /
snying po'i mjug tu /
i daM ba liM ta sogs btags la lan gsum sogs kyis 'bul /
mchod pas sngar bzhin mchod /
nang mchod kyang 'bul /
he ru ka dpal dba' bo che / /
dus gsum rgyal ba kun 'dus la / /
gus pas phyag 'tshal gsol ba 'debs / /
dngos grub thams cad bdag la stsol / /
zhes brjod do / /
'di lta bu'i rnal 'byor la gnas pa'i gang zag gis bza' btung la sogs pa longs spyod pa'i dus su yang /
byin gyis rlabs nas rang lhar gsal ba la 'bul ba dang /
gos sogs bgo ba'i dus su yang byin gyis brlabs nas rang lhar gsal ba la 'bul ba sogs bya'o / /
de ltar 'gro 'chag nyal gsum la sogs pa'i spyod lam ci byed kyang dpal he ru ga'i rnal 'byor la gnas par bya'o / /
'di ni rje btsun blo bzang grags pa yab sras dang /
khyad par bla ma dam pa'i gdams pa bde mchog lhan skyes bsgrub pa'i thabs kyi snying po'i snying po yin pas /
'di lta bu'i rnal 'byor la gnas par mdzad par zhu /
'di ni mang yul ba dge slong kun dga' dpal mgon gyis gsol ba nan gyis btab pa'i tshe gnang pa'o / /
shu b+haM mastu sarba dzag taM / / / /
bde mchog gi bskyed rim gyis snying po bde mchog lhan skyes la brten nas nyams su len tshul bzhugs so / / / /
bsdus pa lhan skyes tsam gyis kyang go chod do / /
de'i tshul ni /
rang tha mal du gnas pa'i snying khar padma nyi ma'i steng du hUM yig sngon bo 'od zer lnga 'phro bzhig bsam /
de las 'od zer phyogs bcur 'phros pas /
bla ma he ru ka'i dkyil 'khor gyi lha tshogs la /
phyogs bcu'i sangs rgyas dang byang chub sems dpa' dpa' bo dang dpa' mo / /
mdor na 'phags pa dang 'phags ma'i tshogs thams cad he ru ka yab yum gyi rnam par spyan drangs nas mdun gyi na mkhar bzhugs par bsams la /
gang gis drin gyis zhes sogs dang /
he ru ka dpal zhes sogs kyis phyag dang /
nyer spyod lnga /
'dod yon lnga /
rig ma bcu drug la sogs pas mchod par bya'o / /
phyag 'tshal ba dang mchod cing bshags pa dang /
zhes sogs dang /
bzod dka' srid pa'i rgya mtsho las /
zhes sogs kyis bdag lus dbul zhing /
tshogs zhing rnams rang la sems kyis thim pas gnyis su med par gyur /
slar yang snying kha'i @# / /
hUM las 'od zer phyogs bcur 'phros te /
snod bcung rnams la phog pas 'od du med te zhu nas rang la thim pas /
rang yang stong smad nas rim gyis zhu nas snying kha'i hUM la thim /
hUM gi zhabs kyu u ni ha la thim /
ha ha'i mgo bo la thim /
mgo bo zla tshes la /
zla tshes thig le la /
thig le nA da la /
nA da yang skra'i rtse mo brgya stong gi tshad tsam du gnas par gyur /
de nas shU n+ya ta'i sngags don bsam te /
ci nus mnyam par gzhag go /
de ni 'chi ba sbyong ba'i lam gyi gtso bo yin no / /
de ltar snang ba thams cad 'od gsal du bsdus pa'i stong pa'i dang las rang gi sems nA da dkar la dmar ba'i mdangs chags pa shin tu phra ba na ma mkhar 'jog go /
de ni bar do sbyong ba'i lam gyi gtso bo yin no / /
de nas skad cig gis zla ba dkar la dmar ba'i mdangs can la dbyangs gsal gyi gzugs brnyan dang bcas pa'i dbus su /
hUM a yig gis mtshan pa /
de la nA da zhugs pa ni skye ba sbyong ba'i lam gyi gtso bo yang yin no / /
de rnams yongs su gyur pa las rang nyid he ru ka sku mdog sngon po zhal gcig phyag gnyis kyis g.yas rdo rje dang /
g.yon dril bu 'dzin pa /
g.yas brkyang gis bzhugs pa la /
yuM rdo rje phag mo dmar mo zhal gcig phyag gnyis kyis g.yas rdo rje dang /
g.yon thod pa 'dzin bas 'khyud pa /
gnyis ka'ang rin po che sna tshogs pas brgyan pa /
de'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros pas /
rang bzhin gyis gnas nas bcom ldan 'das lhan cig skyes pa'i lha tshogs la phyogs bcu'i sangs rgyas byang sems dpa' bo dpa' mo sogs kyis bskor ba spyan drangs /
ar+g+haM sogs kyis mchod nas /
dzaH hUM baM hoH gnyis su med par gyur /
slar yang thugs ka'i hUM las 'od zer 'phros pas dbang gi lha rnams spyan drangs /
de bzhin gshegs pa thams cad kyis bdag la zhes sogs brjod pas /
sku gang dri mdag chu lhag ma spyi gtsug tu gnas pa yongs su gyur pa las yab la mi bskyod pa dang /
yum la rnam snang gis dbu brgyan par gyur /
de nas phyi nang gsang gsum gyis mchod pas mchod nas /
snying khar sngags 'phreng bkod nas bzlas pa cung zad byed pa la sogs pa'o / /
lhan skyes kyi sgo nas bskyed rim gyi dmigs bskor dang /
bskyed rdzogs zung 'brel sogs thun mong ma yin pa rnams bla ma'i zhal las shes dgos so / /
! / /
blo bzang bka' 'bum las /
bde mchog gi bskyed rim gnang bsdus dang de'i gzhal yas khang bsgo mtshul ma nang ga dngos grub kun 'byung bzhugs so / /
thog mar skad cig gis rang nyid he ru ka sngon po zhal gcig phyag gnyis pa yum dang bcas par bsgom par bya ba yin te /
rang tha mal gyi snang zhen dang ldan pa'i sgo nas /
nang mchod mchod gtor byin gyis rlob mi nus pa'i phyir ro / /
de'i 'og tu nang mchod byin gyis brlabs pa'i dgos pa ni /
'og nas mchod gtor byin gyis rlob pa sogs kyi tshe /
nang mchod gtor nas bgegs bsangs ba sogs byed pa'i phyir du yin /
nang mchod byin rlabs yang /
bsang sbyangs /
@# / /
bskyed pa /
byin gyis brlab pa bzhi yin te /
dang po las sngags brjod nas bgegs bsang /
gnyis pa swa b+hA wa sogs kyi sngags brjod nas 'od gsal du 'jug pa yin /
gsum pa ni /
'byung ba gnyis thod pa rdzas dang bcas pa bskyed pa la ni /
dril bu pas de steng AH las padma'i snod /
dum bu gcig pa nang dmar po zhes gsungs g.yon skor du bdud rtsi lnga gshegs pa'i ngo bo dang /
sha lnga gshegs pa'i ngo bor bskyed pa yin /
de rnams yi ge rnams las bskyed pa dang /
yi ge rnams kyis mtshan pa byed pa yin /
de dag tu khams sha chen bskyed pa la bsams nas sha lnga'i skabs su sha chen ma bshad kyang /
bdud rtsi lnga pa klad par bshad pa ni /
sngom 'byung gi dgongs pa yin la /
byin byis brlob tshul dngos ni /
de dag gi steng du oM dkar po las byung ba'i kha TwAM ga dkar bo zhes sogs rnams yin la /
kha TwAM ga de he ru ka'i thugs bde stong gi ye shes mtshon byed yin pas /
de'i ngo bor byin gyis rlabs pa'i ched yin /
de nas bzungs nas| |oM AH hUM zhes pa'i bar brjod pa yin /
sngon 'gro gtor mkhyad par gsal byed las bshad /
zhing skyong sogs la ster ba mkha' 'gro rgya mtsho las gsungs /
mdor na de nas bshad pa'i lha dang /
dkar phyogs kyi lha srin la 'bul ba yin /
dgos pa sgrub thabs bsgom pa'i dus bar gcong zhi bar byed pa yin /
bdag bskyed kyi mchod pa byin rlabs sngom 'byung las /
bsang gtor zhal bsil mchod yon dag /
ces dang /
me tog bdug spos mar me dri / /
de bzhin zhal zas dbul bar bya / /
zhes dang /
zhabs bsil yang gsungs pas chu bzhi sogs yin la /
mchod rdzas rnams hUM las bskyed pa ni /
hUM yig de shri he ru ka'i gnyis med kyi thugs kyi ngo bo hUM yig yin pas /
ye shes de nyid mchog rdzas kyi rnam par shar bar mos pa yin /
gzhan yed rdo rje sems dpa'i sgom bzlas byed dgos pa yin /
de yang yig brgya sngags don dang bcas pa bshad pa yin /
oM badzra he ru ka sa ma ya /
ma nu pA la ya /
he ru ka twe no pa /
taShi DiD+ho me b+hA wa /
su to Sh+yo me b+h+wa wa /
a nu rakho me b+hA wa /
su po Sh+yo me b+hA wa /
sarba sid+d+hi m+me pra yats+tsha sarba karmA su tsa me /
tsi t+taM shri yaH ku ru hUM /
sku rdo rje| rdo rje khrag 'thung /
dam tshig rjes su skyongs /
khrag 'thung nyid kyis nye bar gnas par mdzod /
bdags brtan par mdzod du gsol /
bdag la dgyes pa'i dngos por mdzod /
bdag la chags pa'i dngos por mdzod /
bdag la shin tu dgyes pa'i dngos bor mdzod /
bdag la dngos grub thams cad stsol /
las kun la yang bdeg sems la /
bde legs su mdzad /
thugs rdo rje /
ha ha ha ha ho /
b+ha ga wan /
badzra he ru ka /
mA mi muny+tsa he ru ka b+hA wa /
ma hA sa ma ya sa twa aH badzra he ru ka'i mtshan don ni /
'og nas shI he ru ka don bshad pa ltar ngo / /
de yang phung sogs byin rlabs nas /
stong nyid bsgom pa'i bar rgyud gang las gsung na /
ye shes lnga /
bcom ldan 'das /
rdo rje khrag 'thung /
bdag ma 'dor khrag 'thung nyid du mdzod /
dam tshig sems dpa' chen po /
gsung rdo zhes pa yin rtsa rgyud las ma bshad /
mdon brjod las dang por tshogs zhing dang /
de nas sa bon bcu bdun las lha bcu bdun bsgom pa dang /
de'i 'og tu bsrung 'khor rgyas pa bsgom pa'i thabs /
rnam thar sgo gsum gyi sngags don bsgom pa bshad /
sngom 'byung las /
@# / /
dang por he ru ka pa zhal gcig phyag gnyis bsgom pa dang /
de nas phung sogs byin gyis brlob pa dang /
bsrung 'khor tshogs zhing /
de'i mthar stong nyid bsgom pa rnams rim par bshad pa'i tshul mi 'dra pa gnyis las /
'di ni grub chen gyi dgongs pa /
sdom 'byung gi rgyud las bshad pa'i lugs ltar yin la /
de nas lU i pa'i mngon rtogs kyi gzhung las rnal 'byor gyi dbang phyug ces pa'i tshig gis mtshon nas bstan pa'i ngag pa gsum gyi rnal 'byor bsgom pa la /
kun spyod las /
shri ni gnyis med ye shes te /
zhes sogs byung /
dag pa gsum gyi rnal 'byor 'di ni /
lU nag dril gsum gyi thun mong pa'o / /
sdom 'byung las /
tshad med bzhi bsgom pa ni /
gzhan phan bsam pa byams pa ste / /
snying rje gzhan gyi sdug bsngal 'joms / /
gzhan bdes tshim pa dga' ba ste / /
sems can gzhan btang snyoms zhes sogs /
padma gar dbang ni /
'du shes kyi phung po dag byed yin la /
de ni rnam shes tshogs drug dang mtshungs ldan du 'byung bas /
dbang shes yul drug la g.yo bar byed pa'i gnas ni /
mgrin pa na yod pas der bsgom pa dang /
yang oM ni sngags kyi mgo 'dren pa dang /
me de ni /
zhes pa ni /
sa gzhi rdo rje'i rang bzhin du 'ching ba'i don dang badzra zhes pa rdo rje'i rab ste /
de nyid byin gyis brlab pa dang /
badzra zhes pa ni rdo rje'i gur te de byin gyis brlab pa dang /
badzra bi zhes pa rdo rje'i bla re dang /
badzra zhes pa rdo rje'i mda'i dra ba dang /
badzra ni rdo rje'i me ste /
me ri'i bar de rnams byin gyis brlab pa yin la /
baM gnyis paM khaM ni gur dang mda'i dra ba dang /
re ba dad bla re'i ming yig dang po yin no / /
b+ha g+ha ni b+ha ta g+ha ste gsong byed la bod pa dang /
g+ha ta ya gnyis ni choms shig ces pa dang /
sarba ni thams cad /
duSh+TaM ni ma rungs pa /
phaT ni don de gsal bar byed ba'i sa bon dang /
kI la gnyis ni phur bus thob la mi 'gul bar gyis /
zhes pa dang /
sarba bA paM ni sdig pa'i bsam pa can thams cad /
phaT ni dag pa'i don dang /
hUM gsum ni de kho na nyid bskul ba yin la /
badzra kI la ya ni /
rdo rje phur bu la bod pa dang /
badzrad+har adz+nyA pa ya ti ni rdo rje 'chang gi bka' nyon cig pa dang /
kA ya waka tsit+ta ni bgegs kyi lus ngag yid gsum /
badzra kI la ya ni /
sngar bzhin yin la /
hUM ni slar yang bskul ba'i don yin no / /
des na skabs 'dir /
dper na snam bu skad cig sdam dang /
rgya skyegs skad cig snga mas rim pa bzhin nyer len dang lhan cig byed rkyen byas pa la brten nas snam bu skad cig phyi ma dmar por bskyed pa bzhin du /
phyi dkyil gyi rlung gi dkyil 'khor bsgom pa'i rgyun dang /
rnal 'byor pa rang gi rkang pa gnyis bgrad pa mnyam du yod pa tshogs pa las /
de gnyis kyis nyer len dang /
lhan cig byed rkyen byas pa la brten nas rlung dkyil skad cig phyi ma rnams 'byung bar bsgom pa sogs lus kyi cha de dang de las 'byung bzhi ri rab gzhal yas khang sogs /
sgrub thabs nas ji ltar 'byung ba ltar bskyed par byed pa yin la /
de ni saM bu Ta las bshad pa yin no / /
yo ga ni rnal 'byor /
shud+d+ha ni dag pa /
sarba d+ha rmA ni chos @# / /
thams cad /
yog shud+d+ho zhes pa yang shes bar bya'o / /
sarba ni thams cad /
bi ra ni dpa' bo /
yo gi ni rnal 'byor ma /
kA ya waka tsat+ta ni sku gsung thugs /
swa b+hA wa ni rang bzhin /
adma ka ni bdag nyid /
a haM ni da'o / /
sarba ta thA ga ta ni de bzhin gshegs pa thams cad /
a b+hi ni mngon pa /
She ka ta ni dbang bskur ba /
sa ma ya shri dam tshig gi dpal /
a mr-i ta bdud rtsi /
swa na da ni mnyes pa /
swa b+hA wa ni rang bzhin /
a haM ni nga'o zhes pa'o / /
shri ni dpal /
badzra ni rdo rje /
he ru ka ni nye tshig gi bshad na thod khrag la rol pa /
DA ki ni mkha' 'grom /
saM b+ha ra ni sngom pa /
swAhA ni gzhi tshugs shig ces pa ste /
mdor na dpal rdo rje thong khrag la rol ba zhes bos nas mkha' 'gro ma'i tshogs thams cad lhan skyes kyi bde ba'i ngo bor sngom pa'i gzhi tshugs shig ces pa ste /
badzra bai ro tsa ni rdo rje rnam par snang mdzad ma zhes pa yin /
sarba bud+d+ha DA ki ni sangs rgyas thams cad kyi mkha' 'gro ma zhes 'byung zhing| |ka ra sogs kyi drang don ni /
kar gnyis ni gyis gnyis dang /
ku ru gnyis ni mdzod gnyis dang /
b+han+d+ha gnyis ni chings gnyis sogs te rtogs sla'o / /
zhib par 'dod 'jo dang rnam bshad las shes par bya'o / /
sgrub thabs kyi gzhung las kyang 'jig rten las 'das ma 'das kyi gtor sngags tsam ma gtogs cho ga gzhan gsal bar ma gsungs kyang /
lA ba pas gtor ma'i cho ga bshad pa ni gtso bor sdom 'byung la brten pa yin te /
de nyid las myos byed gtor ma med pa las /
zhes gsungs /
kun spyod las kyang /
rang 'dod las la sbyin bya ba / /
khyad par du yang gtor ma spyin / /
mar ngo yi ni tshes bcu dang / /
yar ngo yi yang der gyur la / /
myur du 'bad pas chang dang sha yi yang / /
rdo rje lha mo rab tu mchod par bya / /
zhes thun gyi thog mtha' dang /
tshes bcu gnyis la bya bar bshad / /
gtor ma byin rlabs ni nang mchod byin rlabs ltar yin /
gtor mgron ni sgrub thabs nas bshad pa ltar yin /
'di yang dus gsum sangs rgyas gcig tu bsdus pa'i ngo bo thams cad mkhyen ba dge 'dun rgya mtsho'i bde mchog gi bskyed rim na 'dug pa de yin la / / / /
r+wa'i srid kyi tshad rta babs sgo tshad gcig ma dang gsum ma gang rung du bsgom par nges shing /
gnyis ka'ang snam bu bcu gcig ma yin no / /
bri bya la rta babs rtsig pa'i bar la snam bu yod pa dang med pa'i phyogs gnyis yod kyang /
bsgom don dang bslang ba'i dbang du byas na cha chung gcig yod pas khyab la /
gzhal yas khang gi phyi nas rim pa bzhin snaM bu dkar ser dmar ljang sdo ba'i rtsig pa lnga ka sdoms pa'i zhed tshad ni cha phran gcig dang /
re re'i zheng tshad cha phran re'i lnga cha re yin zhing /
dpangs kyi tshad cha chung bcu gsum /
de'i steng du pha gu cha phran gcig /
dra phyed la cha phran gnyis dang bcas pas gzhal yas khang gi dpangs cha chung bcu drug yin cing /
mda' yab dang bya 'dab gnyis dpangs la mi thi ba'i dbang du byas pa'o / /
nang gi 'khor lo'i rgya dpangs kyi tshad ni /
bde chen 'khor lo'i lte ba la sgo tshad gcig /
@# / /
de'i 'dab ma dang 'khor lo gsum la cha chung gsum re dang /
mu khyud la cha chung phyed re yod la /
dam tshig 'khor lo'i dpangs kyi tshad ma bshad cing /
sku gsung thugs bde chen 'khor lo'i dpangs kyi tshad ni| |rim bzhin cha chung gnyis dang /
gcig dang /
phyed dang /
gcig gi drug cha ste /
de rnams kyi snga ma snga ma las phyi ma phyi ma rim gyis mtho ba'o / /
lha gtso 'khor thams cad kyi sku'i tshad sgo tshad gcig ma yin kyang /
'khor lo'i dpangs kyi tshad de nyid kyi dbang gis /
dam tshig sku gsung thugs bde chen 'khor lo'i lha rnams rim pas gtso bo'i zhabs pad dang /
lte ba dang /
thugs ka dang /
mgrin pa dang /
mdzod spu'i thad tsam du sku'i tshad kyi sleb par bsgom par bya ba yin no /
'khor lo rnams kyi thog ji ltar bya tshul ni /
dam tshig 'khor lo'i zur gyi thog ni gru chod kyi tshul gyis gdung stengs nas 'bigs pa yin no / /
sku'i 'khor lo'i phyogs mtshams kyi rtsibs rnams kyi bar rnams kyi lte ba'i thad mtshams nas| |ka ba dpangs cha phran bcu drug /
zheng cha phran gcig pa /
phyogs rer gnyis gnyis te brgyad kyi steng du gdung zlum por btang ba lcam sne nang ma bkal /
phyi ma rnams dam tshig 'khor lo'i kha gdangs kyi steng du ka chung bre phul dang bcas pa btsugs pa'i steng du rdo rje'i gdung 'khor mar byas pa la bkal te 'bigs pa yin la /
de bzhin du gsung 'khor dang thugs 'khor gnyis dang /
ka ba sku 'khor la bshad pa bzhin du btsugs pa'i steng du gdung zlum skor btang ba la lcam sne nang ma rnams dang /
phyi ma rnams dang rang gi 'og gi thog gi nang mtha'i steng du ka chung bre phul dang bcas pa'i steng du lcam sne bkal ba'i tshul du phub /
bde chen 'khor lo'i phyogs mtshams padma'i 'dab ma'i bar mtshams kyi thad drang gi phyi ma'i mu khyud kyi sar phyogs rer ka ba gnyis gnyis te brgyad kyi steng du rdo rje'i gdung zlum skor du btang ba de'i steng du phyogs bzhi'i gdung re mig bris pa la gcam sne bkal ba'i tshul gyis phub ste /
dbus ma'i re mig gi steng du rdo rje rin po che tog gis mdzes pa /
gur stabs dang /
mchod rten gyi dbyibs su bya ba yin /
zhes bdag gi bla mas de ltar gsung ngo / /
des na rten gzhal yas khang bsgom pa'i tshul 'dir ni gal che ba tsam zhig brjod pa ste /
zhib par 'dod 'dzo dang bla ma'i ngag las shes par bya'o / /
rim pa dang po'i skabs 'dir bde stong gi ye shes rnam pa de lta bu'i rten gzhal yas khang gi rnam par shar bar bsgoms pa la dgos pa yod de /
spyad gzhi rang nyid ma dag snod kyi 'jig rten la longs spyod dgos ba'i las kyi nus pa de sbyod /
rdzogs rim gyi skabs su dag ma dag gi sgyu lus kyi rten gzhal yas khang dngos gnas la grub pa 'byung ba'i dge rtsa smin byed khyad par can du 'gyur /
'bras bu sangs rgyas kyi sa'i ye shes rang snang gi gzhal yas khang dang rnam pa mthun zhing /
da lta nas 'bras bu lam byed kyi tshul du bsgoms pas /
de 'dra ba de myur du 'grub pa'i nus pa khyad par can 'jog pa yin no / /
zhes pa 'di yang rgyal ba dben sa pa de'i gsung lags so / / / /
@# / /
bcom ldan 'das 'khor lo sdom pa dril bu lugs kyi bskyed riM dngos grub kun 'byung bzhugs so / /
! / /
bla ma dang lhag pa'i lha he ru ka la phyag 'tshal lo / /
'dir grub chen dril bu pa lugs kyi 'khor lo bde mchog gi lus dkyil gyi bskyed rim nyams su len tshul la bzhi /
lam thun mong pas rgyud sbyod tshul /
lam bsgom pa'i snod rung dbang rnam dag nod pa'i tshul /
dam tshig dang sdom pa dag par byed pa'i tshul /
dam tshig la gnas nas bskyed rim bsgom tshul dngos so / /
dang po ni| thog mar bsten bya dge ba'i bshes gnyen mtshan nyid dang ldan pa bsam sbyor gnyis kyi sgo nas tshul bzhin du bsten /
des kyang dal 'byor don che ba dang /
rnyed dka' ba'i tshul bstan pa legs par bsam pas /
dal ba'i rten la snying po len 'dod mtshan nyid tshang ba bskyed /
de rjes tshe 'di ring du mi gnas par 'chib bsam pa dang /
shi nas ngan song gi sdug bsngal myong tshul bsam pas tshe 'di la blo bzlog nas mngon mtho don gnyer gyi blo rtsol med kyi skyes bu chung du dang thun mong ba'i blo bskyed /
de rjes 'khor ba spyi dang bye brag gi nyes dmigs bsam pas /
srid pa'i phun tshogs la blo bzlog nas thar ba don gnyer gyi blo rtsol med kyi skyes bu 'bring dang thun mong ba'i blo bskyed /
de rjes rgyu 'bras man ngag bdun gyi sgo nas blo sbyangs pas /
rang zhi bde la blo bzlog nas /
gzhan don du rdzogs byang thob 'dod kyi blo rtsol med skyes bu chen po dang thun mong ba'i blo bskyed /
de nas rgyal sras kyi spyod pa rnams shes par bya /
slob 'dod sbyangs /
rgyal sras kyi spyod pa'i khur bzung nus pa na /
'jug sngom rnam dag blangs te /
rgyal sras kyi spyod pa spyi la slob pa'o / /
lam de dag ni rdo rje theg pa la thog mar 'jug pa'i gong du rgyud la skyed pa gal che ba yin te /
lag na rdo rje dbang bskur ba'i rgyud las /
lag na rdo rjes smras pa /
'jam dpal /
gang dag gis byang chub kyi sems bsgom pa la zhugs pa dang /
gang gi tshe de dag byang chub kyi sems grub par gyur pa de'i tshe /
'jam dpal byang chub sems dpa'i spyod pa gsang sngags kyi sgo sbyod pa'i byang chub sems dpa' de dag /
ye shes chen po dbang bskur ba'i gzungs sngags kyi dkyil 'khor du 'jug par bya'i /
gang dag gi byang chub kyi sems rdzogs par ma grub pa de dag ni zhugs par mi bya ste /
zhes gsungs pa'i phyir ro / /
gnyis pa ni /
lam thun mong bas rgyud spyangs rjes /
'khor lo bde mchog gi phyi dkyil gang yang rung bar dbang bzhi rdzogs par thog mar nong /
de rjes rdo rje slob dpon mtshan nyid dang ldan pa'i lus dkyil du slob dpon de nyid la rgyud sde rnam dag nas bshad /
grub chen gyis bkral ba'i dbang chog rin po che bang mdzod lta bu la brten nas /
lam rim gnyis bsgom pa la dbang zhing /
sku bzhi 'grub pa'i sa bon thebs nges kyi dbang nod par bya'o / /
dbang ni rdo rje theg pa'i rmang 'dzugs yin pas gal shin tu che la /
de las gzhan du dbang ma bskur ba dang /
bskur ba'i lugs su byas kyang /
dkyil 'khor du ma bcug pa la dbar bskur ba dang /
dbang 'og ma ma bskur ba la gong ma bskur ba sogs byas na /
rgyud don la mkhas par spyangs shing lam la ji ltar 'bad kyang @# / /
dngos grub mi thob cing /
de tsam du ma zad de ltar sgrub pa'i slob dpon slob ma gnyis ka ngan song du 'khrid par gsungs te /
phyag chen thig le'i gnyis pa las / /
dang po re zhig gang tshe slob / /
lan cig dbang rnams kyis ni bskur / /
de tshe gsang chen bshad pa yi / /
nges par snod du 'gyur ba yin / /
dbang med na ni dngos grub med / /
bye ma ba tsir la mar med ltar / /
gang zhig rgyud lung nga rgyal gyis / /
dbang bskur med bar 'chad byed ba / /
slob dpon slob ma shim thag /
dngos zub thob kyang dmyal bar 'gro / /
de phyir 'bad pa thams cad kyis / /
bla ma la ni dbang nod zhu / /
zhes gsungs pa'i phyir /
gsum pa la gsum /
dam tshig dang sdom pa bsrung 'dod bskyed pa /
ji ltar bsrung ba'i tshul /
nyams na phyir bcos tshul lo / /
dang po ni /
dbang dus su khas blangs pa'i dam tshig dang sngom pa tshul bzhin du bsrung ba gzhir bzhag ste /
tshe 'di la bskyed rdzogs kyi lam sgom pa la gtso bor 'bad na 'dir mchog gi dngos grub thob par 'gyur la /
rim gnyis sgom pa la gtso bor ma 'bad kyang /
dam tshig dang sdom pa tshul bzhin du bsrungs na /
skye ba bcu drug tshun la mchog gi dngos grub thob par 'byur te /
rdo rje theg pa'i rtsa ba'i ltung ba las /
sngags pas 'di dag spangs nas ni / /
dngos grub nges par thob par 'gyur / /
gzhan du dam tshig las nyams pa / /
nyams pa bdud kyis bzung bar 'gyur / /
de nas sdug bsngal myong 'gyur zhing / /
thur du ltas te dmyal bar 'gro / /
zhas gsungs pa'i phyir /
de ltar phan yon bsam pas ni spro shugs 'phel la /
nyes dmigs bsam pas ni 'jigs pa skyel /
de la brten nas dam tshig dang sdom pa bsrung 'dod skye ba yin no / /
gnyis pa na /
dam tshig dang sdom pa tshul bzhin du bsrung ba ni /
ltung ba 'byung ba'i sgo khegs pa'i sgo nas yin la /
des na mi shes pa ltung ba 'byung ba'i sgo yin pas /
de'i gnyen por bla ma lnga bcu pa dang /
rtsa ltung rnams bshad dngos grub kyi snye ma sogs thog mar nyan nas shes bar byed /
ma gus pa ltung ba 'byung ba'i sgo yin pas /
de'i gnyen por bla ma dang bslab ba la gus par byed /
bag med pa ltung ba 'byung ba'i sgo yin pas /
de'i gnyen por dran shes bsten nas bag yod byed /
nyon mongs mang ba ltung ba 'byung ba'i sgo yin pas /
de'i gnyen por nyon mongs gang shas che ba'i gnyen po bsten nas je chung la gtang /
sgo de dag bkag nas dam tshig dang sdom pa tshul bzhin du bsrung bar bya ste /
yang de nyid las /
de bas nga rgyal bcom byas nas / /
bdag nyid ma 'khrul shes par bya / /
zhes gsungs pa'i phyir /
gsum pa /
gal te bag med pa la sogs pa'i sgo nas ltung ba byung na grub na legs ma grub na de lta mod kyi zhes ji mi snyam par mi 'jog par /
'bad pa drag pos bla ma la rtse gcig tu gus par bya /
ston mo sngon du 'gro ba'i yon ci 'byor phul la /
stobs bzhi tshad ba'i sgo nas ltung ba'i ming rigs smos te bla ma'i spyan sngar bshags /
de nas skyabs 'gro dang sdom pa gzung ba sngon du 'gro bas /
@# / /
dkyil 'khor du rang nyid kyis bdag 'jug len pa sogs kyi sgo nas ltung ba phyir bcos par bya ste /
yang de nyid las /
mnyam par gzhag pas bla ma la / /
ci 'byor pa yis mchod byas nas / /
gsum la skyabs 'gro nas brtsam nas / /
byang chub sems sogs sdom pa ni / /
gal te rang la phan 'dod na / /
'bad pa chen pos bsgrub par bya / /
zhes gsungs pa'i phyir /
bzhi pa dam tshig dang sdom pa la gnas nas bskyed rim dngos bsgom tshul la gnyis /
thun gyi ngo bo la ji ltar bya ba dang /
thun mtshams dang thun gzhan la ji ltar bya ba'o / /
dang po la gsum /
thun gyi 'gor ji ltar bya ba dang /
thun gyi dngos gzhi la ji ltar bya ba dang /
thun gyi mjug tu ji ltar bya ba'o / /
dang po la gnyis /
sngon du bya ba'i rim pa dang /
rnal 'byor gyi yan lag rnams bsgrub tshul lo / /
dang po la drug /
gang du bsgom pa'i gnas ngos bzung ba /
dag pa gsum gyi rnal 'byor /
bdud rtsi byin gyis brlab tshul /
sngon 'gro gtor ma bshad pa /
mchod pa byin gyis brlab pa /
rdor sems bsgom bzlas so / /
dang po ni /
sngon spyod las bshad pa'i ri sul sogs yid dang mthun pa'i gnas kyi sgrub khang bdud rtsi lngas byugs /
me tog bkram /
bcom ldan 'das kyi rten bkram /
rdo rje dril bu sogs tshogs pa'i gnas su kha lhor phyogs te /
sgrub pa la 'jug par byed do / /
gnyis pa la gsum /
bsgom tshul /
bsgom pa'i dgos pa /
de'i khungs bshad pa'o / /
dang po ni /
ka yig gi don bdag med gnyis ji ltar gnas pa ltar blos kyang 'dzin pa'i bde ba chen po'i ye shes kyis /
he ru ka'i yi ge gnyis kyi don bdag med gnyis nges pa'i lta ba sbyong zhing /
stong nyid rtogs pa'i blo de nyid shri yig gi don bde bas stod nyid mngon sum du rtogs pa'i ye shes su mos nas bsgom par byed /
de ltar bsgom pa yid bdag gnyis su 'dzin pa dang bral byed yin pas yid dag byed ces bya'o / /
ye shes de nyid skad cig gis he ru ka yab yum du gsal btab /
de nges pa'i gzhir byas nas /
nga'o snyam du nga rgyal 'jog cing /
dag tu'ang shri he ru kohaM zhes brjod par bya'o / /
de ltar bsgom pa lus tha mal gyi snang zhen dang bral byed yin pas /
lus dag byed ces bya'o / /
rang he ru kar gsal ba'i lte bar sngags 'phreng 'od zer dang bcas ba g.yon bskor du lan gsum bskor ba las /
'khor lo gsum gyi lha tshogs spro sdu dang /
sgra thams cad A li kA li'i sgrar sgrog pa bsgom par byed /
de ltar bsgom pa las tha mal byi snang zhen dag par byed pas /
dag dag byed ces bya'o / /
gnyis pa ni /
skabs 'dir dag pa gsum gyi rnal 'byor bsgom pa la dgos pa yod de / /
sgrub pa po'i lus ngag yid gsum gyi bya ba rnams he ru ka'i sku gsung thugs kyi rnam 'byor du 'char ba'i dgos pa yod pa'i phyir /
gsum pa ni /
yid dag byed ni kun spyod las /
shri ni gnyis med ye shas te / /
he ni rgyu sogs stong pa yin / /
ru ni ko nga bral ba ste / /
ka ni gang du 'da mi gnas pa / /
zhes bstan /
skabs 'dir bsgom pa ni mkha' 'gro @# / /
rgya mtsho las gsungs /
lus dag byed de skabs 'dir bsgom pa ni /
sdom 'byung las /
phyag gnyis te ru ka sbyor ldan / /
zhes pas bstan /
ngag dag byed dang /
de yang skabs 'dir bsgom pa ni /
kun spyod las /
A li kA li skyed pa po'i / /
rnal 'byor pa yis dang por brjod / /
ces gsungs so / /
gsum pa la gsum /
nang mchod byin gyis brlab tshul dngos /
de'i dgos pa /
de'i khungs bshad pa'o / /
dang po la gsum /
gsang ba fsbyangs ba /
bskyed cing byin gyis brlabs pa'o / /
dang po ni /
rang he ru ka gsal ba'i thugs ka nas dum skyes ma dpag tu med pa spros te /
nang mchod la gnas pa'i bgegs bsang ba bsgom pa ting nge 'dzin gyis bsang ba dang /
der gsal ba'i ngang nas dum skyes ma'i sngags brjod /
de bsang bsngags kyis bsang ba'o /
gnyis pa ni /
ngag tu swa b+hA wa'i sngags brjod cing /
yid kyis gzung 'dzin gyis bsdus pa'i chos thams cad rang bzhin gyis dag pa yid dag byed kyi skabs ltar bsgom par byed pa'o / /
gsum pa la gnyis /
bskyed pa dang byin gyis brlab pa'o / /
dang po ni /
de ltar bde stong dbyer med du bsgom pa'i ye shes de nyid bdud rtsi'i rten brten pa sa bon dang /
de dag yongs su gyur pa las /
rten brten par rim gyis snang ngor snang zhing /
des dor de dag rang bzhin gyis med par nges pa gnyis dus gcig tu tshogs te bsgom pa ni /
bdud rtsi bskyed pa'i ting nge 'dzin yin no / /
de yang rlung me gnyis ming yig las bskyed ba ni /
de gnyis ming rkyang tsaM yin pa mtshon /
de gnyis kha dog dmar po dang /
rgyal mtshan dang me 'bar bas mtshan pa ni /
bya ba byed nus su yod pa mtshon /
thod pa'i rten mi mgo gsum la byed pa ni /
thong pa'i bdud rtsi sgrub pa pos bsten pas bde ba skye la /
bde ba de sgrub pa po'i lus ngag yid gsum la brten pa mtshon /
thod pa phyi dkar la nang dmar bas ni /
bde stong dbyer med pa mtshon /
bdud rtsi lnga nang mchod kyi rdzas su 'jog pa ni /
de dag la sbyangs rtogs spar gsum byas te rang gi lha la 'bul zhing /
rang gis zos pas 'chi med tshe brten par nus pa'i rgyu mtshan byis yin /
sha bzhi nang mchod kyi rdzas su 'jog pa ni /
de dag la gong ltar byas pas /
zhi rgyas dbang drag gi las bsgrub pa'i rgyu mtshan gyis yin no / /
bdud rtsi lnga yab lnga'i sa bon las bskyed cing /
slar yang de dag gis mtshan par bsgom pa ni /
yab lnga bdung rtsi lnga'i rnam par shar zhing /
slar yang de las ma 'das bar mtshon no / /
sha bzhi yum bzhi'i sa bon las bskyed cing /
slar yang de dag gis mtshan par bsgom pa ni /
yum bzhi sha bzhi'i rnam par shar cing /
slar yang de las ma 'das pa mtshon no / /
gnyis pa la sbyang brtogs pa /
sbar ba'o / /
dang po ni /
rlung g.yos pa las zhes pa nas /
nyi ma 'char ka'i mdog ltar dmar ser du gyur /
zhes pa'i bar bsgom nas dri ma sbyod bar byed do / /
de ltar bsgoms pas dri ma sbyong nus te /
yi ge de dag dag pa'i phung khams yin la /
dag pa'i phung khams kyis ma dag pa'i phung khams sbyong nus pa'i phyir /
gnyis @# / /
pa ni /
de'i steng du hUM dkar po las zhes pa nas /
bsil bar gyur zhes pa'i bar bsgom nas /
bdud rtsir bsgyur bar byed do / /
de ltar bsgoms pas bdud rtsir bsgyur nus te /
kha TwAM ga byang chub kyi sems kyi ngo bo yin pa'i phyir ro / /
gsum pa ni /
oM a A zhes pa nas /
thod par thim par gyur zhes pa'i bar bsgoms te /
mang bor spel bar byed do / /
de ltar bsgoms pas mang por spel nus te /
bdud rtsi ngaM tshig pa la slar yang dpa' bo dang dpa' mo'i thugs ka nas bdung rtsi bkug ste mang por spel ba'i phyir /
de nas sku rdo rjes mang por spel /
gsung rdo rjes bdud rtsir bsgyur /
thugs rdo rjes dri ma sbyangs bar mos nas /
ngag tu yi ge gsum lan gsum brjod par bya'o / /
gnyis pa ni /
skabs 'dir nang mchod byin gyis brlab pa la dgos pa yod de /
kha dag par bya ba dang lha la phul bas tshogs rdzogs pa dang /
rang gis bsten pas bde chen 'phel ba sogs kyi dgos pa yod pa'i phyir /
gsum pa ni /
bdud rtsi lnga dang sha bzhi nang mchod kyi rdzas su 'jog pa de dag rigs lnga dang yum bzhi'i sa bon las bskyed pa sdom 'byung las bshad /
thong rten mi mgo las byed pa sogs ni dril bu bas /
dum bu gcig pa nang dmar po zhes gsungs so / /
bzhi pa la gsum /
sdon 'gro gtor ma 'bul tshul /
de'i dgos pa dang /
de'i khungs so / /
dang po la bzhi /
mchod gtor byin byis brlob tshul /
gtor mgron bskyed tshul /
gtor ma 'bul tshul dngos /
'phrin las bcol te gshegs su gsol ba'o / /
dang po ni /
mchod pa byin rlabs ni 'og tu 'chang /
gtor ma nang mchod ltar byin gyis brlab pa'o / /
gnyis pa ni /
lus kyi kun spyod rkang pa g.yas pa'i mthe bos /
g.yon pa'i mthe bong mnan /
mdzub mo gnyis lu gu rgyud du byas /
gung mo gnyis rtse sprad la gyen du bstan /
mthe bong gnyis lto sbyar gyen du bstan /
srin lag dang mthe'u chung so sor bsgreng ste dpral bar bzhag la /
dang por g.yon dang de nas g.yas phyogs su bskor mig g.yon phyogs su cung zad dma' bar byas la /
rim gyis gyen tu bteg /
ngag tu phaiM zhes brjod /
yid kyi thugs ka'i hUM gis 'od zer gyis gtor mgron spyan drangs phyoT mtshams su bkod pa 'od gsal du bcug /
bde mchog yab yuM du gsal gdab po / /
gsum pa ni /
yid kyis mgron rnams kyi ljags zhes pa nas /
gsol bar zhes pa'i bar bsam /
lag pa gnyis rdo rje thal mo kha gyen du bstan pa'i steng du gtor ma dngos su bzhag pa'aM / /
bzhag par mos la /
ngag tu oM kha kha zhes sogs tshar gnyis brjod la phyogs g.yon skor dang mtshams g.yas skor gyis gtor ma 'bul /
de yang kha kha zhes pa nas /
DA ki ni ya /
zhes pa'i bar ni zo zo zo zhig zo zhig /
thams cad gnod sbyin srin po /
'byung po yi dags /
sha za| smyo byed /
rjed byed /
rdo rje mkha' 'gro mkha' 'gro ma zhes pa'o / /
i maM zhes pa nas /
yats+tshan+tu zhes pa'i bar ni /
gtor ma 'di bzungs /
dam tshig srungs /
bdag la dngos grub stsel zhes pa'o / /
@# / /
ya the paM zhes pa nas /
ji gra tha zhes pa'i bar ni /
ji bzhin du ji ltar 'dod par gsol /
'thungs /
snoms zhes pa'o /
ma ti kra ma tha zhes pa nas /
wan+tu zhes pa'i bar ni /
blo'i rim pas bdag gi bya ba rnams /
dam pa'i bde ba rnam par dag pa'i grogs mdzod cig /
bzhi pa ni /
ngag tu lha yi tshogs rnams ma lus dang /
zhes sogs brjod cing gtor ma gron rnams kyi ming smos la bstod pa sngon du 'gro ba'i sgo nas phyag 'tshal mthun rkyen sgrub pa dang 'gal rkyen sel ba'i 'phrin las bcol /
cho ga'i nyes pa zhi pa'i phyir /
yi ge brgya pa brjod /
pad skor sngon du 'gro bas rdo rje bsdu ba'i phyag rgya dang /
mtheb srin gyis se gol byas la gshegs su gsol /
lnga pa la gsum /
mchod pa byin brlab dngos /
de'i dgos pa /
de'i khungs bshad pa'o / /
dang po la gsum /
bsang ba /
sbyang ba /
bskyed cing byin gyis brlab pa'o / /
dang po ni /
byin gyis brlabs pa'i nang mchod kyis bsang ba ma gtogs sngar dang 'dra /
gnyis pa yang sngar dang 'dra /
gsum pa la /
bskyed pa dang /
byin gyis brlab pa gnyis las /
dang po ni /
bdud rtsi dang mchod rja sa 'don pa rje ba ma gtogs sngar dang 'dra /
mchod rdzas kyi snong thong pa'i ming yig las bskyed pas ni de dag ming rkyang yin pa mtshon /
mchod rdzas rnams hUM las bskyed pa ni /
hUM thugs rdo rje bde ba chen po'i sa bon yin pas /
bde stong dbyer med kyi ye shes mchod rdzas kyi rnam par shar ba mtshon /
gnyis pa ni /
lag pa g.yon mchod rdzas so so'i phyag rgya bcas /
ngag tu mchod sngags brjod /
yid kyis bde stong dbyer med ye shes me tog gi rnam par shar ba de rdo rje gsum gyi ngo bor mos nas byin gyi brlab pa / /
gnyis pa ni /
mchod pa byin rlabs byas ba la dgos pa yod de /
'og tu tshogs zhings 'bul ba'i phyir du yin pa'i phyir /
gsum pa ni /
nyer spyod lnga ni sdom 'byung las /
me tog bdug spos mar me dri / /
rin chen zhal zas dbul bar bya / /
zhes gsungs so / /
drug pa rdo rje sems dpa'i bsgom bzlas bshad pa la gnyis /
stobs bzhi tshang ba'i sgo nas sdig ba bshags tshul /
bzlas pa ji tsam byas pas sdig pa dag pa'i sa mtshams sdig pa dag pa'i mtshan ma 'byung tshul ngang bcas pa gnyis las /
dang po ni /
gnyen po stobs bzhi tshang ba'i sgo nas sdig pa bshags dgos te /
chos bzhi bstan pa'i mdo las /
byams pa byang chub sems dpa' sems dpa' chen po chos bzhi dang ldan na /
sdig pa byas shing bsags pa'ang zil gyis gnon par yang 'gyur ro / /
chos bzhi gang zhen /
'di lta ste /
rnam par sun 'byin pa kun tu spyod pa dang /
gnyen po kun tu spyod pa dang /
nyes ba las slar ldog pa'i stobs dang /
rten gyi stobs so / /
zhes gsungs pa'i phyir /
rten gyi stobs ni skabs 'dir skyabs su 'gro ba dang /
byang chub kyi sems bsgom pa gnyis yin la /
skyabs 'gro ni /
ngag tu sangs rgyas chos dang dge 'dun la / /
zhes sogs @# / /
brjod /
yid kyis rang 'khor ba'i sdug bsngal gyis 'jigs pa dang /
'dir bstan skyabs yul la de las skyob pa'i nus pa yod par yid ches pa'i sgo nas de dag la re ltos 'chal ba'o / /
sems bskyed ni /
ngag tu /
sems can kun gyi don gyi phyir / /
zhes sogs dang /
yid kyi sems can gyi don du he ru ka'i go 'phang thob par 'dod pa bskyed pa'o / /
rnam par bsun 'byin pa'i stobs ni /
sngar byas kyi sdig pa la 'gyod pa yin la /
de skyed pa la sdig pa'i rnam smin gyi 'bras bu gsum bsgom dgos te /
spyod 'jug las /
mi dge ba las sdug bsngal 'byung / /
de las ji ltar nges thar zhes / /
nyin mtshan kun tu bdag gis ni / /
'di nyid 'ba' zhig bsam ba'i rigs / /
zhes gsungs pa'i phyir /
nyes ba las slar ldog pa'i stobs ni /
mi dge ba bcu la sogs pa'i kha na ma tho ba rnams la kun slong tsam yang mi rgyu ba'i sngom sems mang du byed pa yin la /
nges ni sgo gsum gyi sdig pa rang gis byas pa dang /
byed du bcug pa dang /
byas pa la rjes su yi rang byas pa thams cad 'joms par nyi ma'i snying po las gsungs so / /
gnyen po kun tu spyod pa'i stobs la /
bslab btus su drug gsungs pa'i skabs 'dir bzlas pa la brten pa yin la /
nga la snying po rgyan du /
sangs rgyas kun gyi sku gcig po / /
pad dkar zla ba'i dbus gnas shing / /
rdo rje dril bus rgyan spras pa'i / /
rdo rje sems dpa' legs dmigs nas / /
yi ge brgya pa cho ga bzhin / /
zhes stobs bzhi dang rdo rje sems dpa' bsgom pa sbrel nas bzla bar gsungs pas /
de la gnyis /
rdo rje sems dpa' yab yum bsgom tshul /
bzlas brjod ji ltar bya tshul lo / /
dang po ni /
rang gi spyi bor zhes pa nas /
thugs kar zla ba'i steng du hUM gi tha mar yi ge brgya pa'i sngags kyis bskor bar 'gyur /
zhes pa'i bar lhan thabs su gsungs pa ltar bsgom pa'o / /
gnyis pa ni /
spyi bo'i rdo rje sems dpa' la dmigs te /
bcom ldan 'das zhes sogs kyis gsol ba btab pas sngags phreng hUM dang bcas pa las bdud rtsi'i rgyun babs pa /
tshangs bug nas zhugs lus gang /
sgo gsum gyi sdig sgrib dag par bsgoms te bzla zhing /
mthar skyabs 'gro byas la rdo rje sems dpa' yab yum rang la bstim mo / /
yi ge brgya pa'i don ni oM gyi a u ma gsum gyis rdo rje gsum mtshon /
badzra he ru ka nas pA la ya zhes pa'i bar gyis /
rdo rje he ru ka dam tshig bzhin du rjes su skyor /
zhes pa'o /
he ru ka zhes pa nas /
ti ShTHa kha zhes pa'i bar ni /
he ru ka nye bar mnos zhes pa'o / /
dr-i D+ho sogs bzhis /
bdag la brtan pa'i rang bzhin du mdzod /
mdzes pa'i rang bzhin du mdzod /
dga' ba'i rang bzhin du mdzod /
'chags pa'i rang bzhin du mdzod /
sarba sid+d+hi sogs gsum gyis dngos grub thams cad bdag la stsol /
las thams cad bdag la stsol /
snying kha'i dpal du gnas par mdzod /
hUM dang ho bzhis ye shes lnga @# / /
mtshon /
hos ye shes lnga dang rang gi sems dbyer med pa mtshon /
b+ha ga wan nas satwa'i bar ni /
bcom ldan 'das he ru ka bdag ma btang /
he ru ka'i rang bzhin gyi daM tshig sems dpa' chen po /
AMH ni sdig pa'i 'khor gsum gyi rang bzhin rnam par dag pa mtshon /
hUM dang phaT ni nyon mongs dang spang bya dag pa mtshon /
gnyis pa ni /
stobs bzhi tshang ba'i sgo nas nyi ma re re bzhin yig brgya nyi shu rtsa re bzlas na /
kha na ma tho ba rnams 'phel bar mi 'gyur zhing /
'bum phrag gcig tu bzlas na dag par 'gyur te /
snying po rgyan las /
nyi shu rtsa ni re re bzlas /
zhes sogs gsungs pa'i phyir /
sdig pa dag pa'i mtshan ma ni /
rmi lam du zas ngan skyug pa dang /
zho dang 'o ma 'thung ba dang skyug pa sogs dang /
chos nyan pa'i bar smis pa rnams yin par skul byed kyi gzungs las gsungs so / /
gnyis pa la lnga /
bskyed rim srid pa skye 'chi bar do ltar bsgom pa'i rgyud dang rgya gzhung gi khungs bshad pa /
'dzam bu gling pa'i mi mngal skyes khams drug ldan /
skyes nas myong 'gyur gyi las bzang po gsog pa dang mthun par tshogs zhing la bsod nams kyi tshogs bsags pa /
las bsags pa'i mthar rim gyis 'chi ba 'od gsal myong ba dang mthun par 'chi ba chos skur 'khyer ba'i lam 'khyer bshad ba /
shi nas bar ngo 'grub pa dang chos mthun par bar do longs skur 'khyer ba'i lam 'khyer bshad pa /
'gal rkyen 'gog pa'i srung 'khor bsgom pa'o /
dang po ni /
pha rol tu phyin pa'i theg pa las /
sems bskyed nas spyod pa pha rol tu phyin pa drug la slob tshul ma gtogs /
sangs rgyas kyi zhing lus longs sbyong 'khor sogs la /
da lta nas nga rgyal 'jog pa dang /
srid pa skye 'chi rim pa dang mthun par lam bsgom pa med pas /
rang lam la brten nas 'tshang rgyab med la /
rgyud sde 'og ma gsum la'ang dang po gnyis yod kyang phyi ma med pas /
de gsum la'ang rang lam la brten nas 'tshang rgya ba med /
rnal 'byor bla med la de gsum ka yod pas /
rang lam la brten nas 'tshang rgyab yod ngo / /
'on srid pa skye 'chi'i rim pa dang mthun par lam bsgom pa de /
bde mchog gi rtsa bshad kyi rgyud thams cad dang| |rgya gzhung thams cad las dngos su gsungs sam zhe na /
sdom 'byung dang man ngag snye ma las dngos su gsung pa ma gtogs /
rtsa bshad kyi rgyud gzhan dang /
rgya gzhung gzhan las dngos su ma gsungs so / /
sdom 'byung las de dngos su gsungs te /
le'u dang por bskyed rim zhus pa'i lan du /
le'u gnyis par sgyum lta bu'i ting nge 'dzin ma rnyed par las nyon gyis skye 'chi byed pa dang /
shi nas bar dor gnas pa dang /
bar ngo pha ma'i kun sbyor las mngal du len pa dang /
mngal nas phyi rol du btsas tshul gsungs pa'i rjes su srid pa skye ba'i rim pa shes pas /
rdzogs pa'i sangs rgyas thob bya'i phyir / /
de ni phung po yongs mkhyen pa'i / /
de nyid gsungs pa rnams @# / /
kyis bshad / /
zhes pas gong du srid pa skye 'chi'i rim pa gsungs pa de /
de dang rnam pa mthun par lam bsgom pa rnams kyis sangs rgyas thob phyir du gsung bar bshad pa'i phyir /
man ngag snye ma las kyang de dngos su gsungs te /
de nyid las srid pa bar ngo'i gnas skabs dang 'dra bar /
kha cig tu ho yig gnyis kyi bar du tshud pa'i sa bon gyi gnas skabs bsam /
yi ge gsum gyi gnas skabs sam /
kha cig tu ni nA da'i gnas skabs tsam ste /
zhes pa'i gzhung gis bar ngo spyod byed kyi lam rnams par ngo dang 'dra bar dngos su bstan pas /
skye ba sprul skur 'khyer ba'i lam dang /
'chi ba chos skur 'khyer ba'i lam gnyis de dang 'dra bar go nus pa'i phyir /
gnyis pa la /
tshogs zhing gsal gdab pa dang /
de la tshogs gsog tshul gnyis /
dang po ni /
tshogs zhing gang gis spyan 'dren na /
rang he ru ka'i nga rgyal gyis spyan 'dren /
gang nas spyan 'dren na /
'og min nas spyan 'dren /
gang 'dren na bla ma dang dkyil 'khor pa sangs rgyas byang sems khro bo rnams so / /
gang gi rnam par na /
bla ma rdo rje 'chang dang /
gzhan rnams rang rang gi rnam par ro / /
gang du na mdun gyi na mkhar spyan 'dren pa'o / /
gnyis pa ni /
gang gi drin zhes pa nas /
gus phyag 'tshal zhes pa'i bar brjod la /
bla ma dang dkyil 'khor pa la phyag byas /
oM a r+g+haM zhes pa nas /
bde ba chen po nyams su myong bar gyur zhes pa'i bar brjod la /
chu gnyis nyer spyod rol mo dang /
rig ma bcu drug /
bdud rtsi lnga /
gsang ba snyoms 'jug gi bar kyis mchod /
dkon mchog gsum la zhes pa nas /
nyon mongs dang bral bar gyur cig ces pa'i bar brjod la /
skyabs 'gro sdig bshags yi rang /
smon 'jug gi sems bskyed pa /
chos 'khor skor bar bskul ba /
mya ngan las mi 'da' bar gsol ba /
lus 'bul ba /
tshang med bsgom pa'i bar rgyud dang 'dres nges par bya zhing /
mthar tshogs zhing la byin gyis brlab par gsol ba gdab la yig brgya brjod la /
smin mtshams nas zhugs la byin gyis brlab par bsam mo / /
tshogs zhing la tshogs gsog pa 'di ni 'dzam bu gling pa'i mi /
tshe phyi ma mir skye ba'i las bzang po gsog pa dang rnam pa mthun pa'i phyir /
'og nas 'byung ba'i lam rnams 'dod pa bzhin rgyud la skye ba la /
tshogs bsags pa cig dgos pas de bsgrub pa'i phyir du yin no / /
gsum pa ni /
ngag nyu swa b+ha wa sogs brjod la /
chos thams cad rang ngos nas med par nges pa dang /
tha snyad du bya ba byed nus su snang ngor snad pa gnyis dus gcig tu tshogs nas bsgom pa'i snang bcas kyi stong nyid bsgom /
de nas brtan g.yo dang rang 'od gsal du zhu nas hUM yig la bsdu /
hUM yig kyang rim gyis bsdus nas /
nA da yang mi dmigs par bsgom /
de nas lta thog tu bzhag la bde stong dbyer mi phyed pa'i snang med kyi stong nyid bsgom zhing /
de la nga rgyal 'jog la /
ngag tu oM shU n+ya ta sogs brjod do / /
'di gzhil sbyar na /
brtan g.yo gnyis bsdud pa ni /
'chi dus su thog mar snod bcud kyi snang ba nub pa dang rnam @# / /
p+da? mthun /
de rjes rang nyid kyi snang ba hUM yig la bsdud pa ni /
lus kyi drong dang rlung rnams snying khar khar bsdud pa dang rnam pa mthun /
hUM yig gi bsdud rim bsgom pa ni /
kun rtog rnams thim rjes stong pa dang po gsum /
snga ma sdam phyi ma phyi ma la thim pa dang rnam pa mthun /
snang med kyi stong nyid bsgom pa ni /
'chi ba 'od gsal dang rnam pa mthun zhing /
de rnams spyod bar byed pa yin no / /
rdzogs rim la sbyar na /
lus la gnad du bsnun pa la brten nas /
lam dus kyi snang ba gsum rim gyis shar nas /
dpe don gyi 'od gsal 'grub pa dang rnam pa mthun zhing /
des rgyud smin par byed /
'bras bu la spyar na /
'bras dus kyi chos sku dang rnam pa mthun zhing /
de 'grub pa'i lag rjes 'jog par byed do / /
de ltar na chos thams cad ngo bo nyid kyis grub sa med la /
zhes pa nas /
na mkha' dri ma med pa lta bu'i 'od gsal du gyur zhes pa'i bar bsgom pa la /
'chi ba chos skur 'khyer ba'i lam 'khyer zhes bya'o / /
bzhi pa ni /
de lta bu'i 'od gsal gyi ngang las /
rang gi sems nyid nam mkhar rang gis thob bya'i longs sku yin pa la /
rnam pa nA da shin tu phra ba /
dkar la dmar ba'i mdangs chags pa gsal btab la /
de la nga rgyal 'jog par byed do / /
'di gzhi la sbyar na /
mnyam gzhag las chos gzhan gyis bar ma chod bar nA dar ldang ba ni 'chi ba 'od gsal las chos gzhan gyis bar ma chod par /
bar ngo'i lus su ldang ba dang rnam pa mthun /
nA da phra bar bsgom pa ni /
bar do de shin tu phra ba'i rlung sems las grub pas /
lus phra ba dang rnam pa mthun /
nA da de dkar la dmar ba'i mdangs can du bsgom pa ni /
chags pas brgyal ba dang rnam pa mthun /
nA da de gsum 'khyog par bsgom pa ni /
bar do'i lus dag yid gsum mtshon /
rdzogs rim la sbyar na /
mnyam gzhag las gzhan gyis bar ma chod par nA dar ldang ba ni /
dpe don gyi 'od gsal las chos gzhan gyis bar ma chod par /
dag ma dag gi sgyu lus ldang ba dang rnam pa mthun /
dkar la dmar ba'i mdangs chags pa ni /
sgyu lus pa de bde ba chen pos myos pa dang mthu no / /
'bras bu la sbyar na /
stong pa'i dang las gzhan gyis bar ma chod par nA dar ldang ba ni /
ye shes chos kyi sku las chos gzhan gyis bar ma chod par longs spyod rdzogs pa'i skur ldang ba dang rnam pa mthun /
nA da phra bar bsgom pa ni /
longs spyod rdzogs pa'i sku de phra ba dang rnam pa 'thun /
gsum 'khyog tu bsgom pa ni /
longs spyod rdzogs pa'i sku gsum dang rnam pa mthun /
dkar la dmar ba'i mdangs chags par bsgom pa ni /
sku de dang bde ba chen po gnyis chos mthun zhing /
de rnams 'grub pa'i lag rjes 'jog /
de ltar na de ltar snang ba thams cad bsdus pa'i zhes pa nas /
nam mkhar gnas par gyur zhes pa'i bar bsgom pa la bar do longs skur 'khyer ba'i lam 'khyer zhes bya'o / /
lnga pa ni /
nA da las mar me gcig las gnyis chad kyi tshul gyis he ru @# / /
ka zhal bzhi phyag bcu gnyis pa'i rnam par chad pa'i zhal bzhi nas sngags tshan bzhi brjod pas /
phyogs bzhir sngags kyi gzugs 'od zer dang bcas pa bzhir gyur pa las grub pa'i sna tshogs rdo rje'i r+wa ba gru bzhi pa /
tshangs pa'i 'jig rten nas 'og gzhi dbang chen gser gyis gzhil thug pa rgyar ji tsam 'dod pa dang /
de grub pa dang dus mnyam du sna tshogs rdo rje'i lte ba'i hUM gi 'od zer las grub pa'i phyi rol du| |rdo rje rtse lnga pa'i rnam pa can gyi mda'i dra ba dang /
r+wa ba'i steng du rdo rje'i gur dang /
de gnyis kyi bar du rdo rje'i bla bre rnams bar mtshams med pa dang /
r+wa ba'i phyi rol tu ye shes kyi me g.yon bskor du 'khor ba'i me ri rnams bsgom zhing /
oM me de ni zhes sogs sngags tshan drug gi bsrung 'khor de rnams nus ldan du byin gyis brlab /
yang zhal bzhi nas sngags brjod pas /
bgegs thams cad bskrad nas 'gro ba rnams bgegs dang bral bar bsgom pa'o / /
gnyis pa thun gyi dngos gzhi la ji ltar du bya ba la gnyis /
gzhal yas khang la gnas pa'i rten bskye dpa /
brten pa'i rnal 'byor yan lag dang bcas pa bsgom tshul lo / /
dang po ni /
bsrung 'khor gyi dbus su 'byung ba bzhi ri rab dang bcas pa /
ri rab kyi steng du sna tshogs padma phyi mtha' nas phyi mtha'i bar la sgo tshad bcu bdun yod pa dang /
de'i steng du sna tshogs rdo rje lte ba gru bzhi pa r+wa rtse nas r+wa rtse'i bar la sgo tshad bcu drug yod pa /
de'i steng du sna tshogs padma chung du phyi mtha' nas phyi mtha'i bar la sgo tshad bcu gnyis yod par bsgom ba'o / /
de gzhi la sbyar na /
rlung dkyil ni bar ngo gang du skye ba len pa'i ma'i rkang pa gzhu'i dbyibs su yod pa dang rnam pa mthun /
me dkyil gyis de'i gsum mdo gru gsum du yong pa dang rnam pa mthun /
chu dkyil gyis de'i lte ba zlum por yod pa dang rnam pa mthun /
sa dkyil gyis de'i snying kha gru bzhi dang rnam pa mthun /
ri rab ni de'i sgal tshig dang rnam pa mthun /
sna tshogs padma chen po ni de'i gsang gnas dang rnam pa mthun /
sna tshogs rdo rje ni de'i padmar pha'i rdo rje zhugs pa dang rnam pa mthun /
sna tshogs padma chung du de'i mngal dang rnam pa mthun zhing /
de rnams sbyong bar byed /
rdzogs rim la sbyar na /
rlung dkyil nas sna tshogs padma chung du'i bar bsgom pa ni /
dag ma dag gi sgyu lus gnyis gang gi mngal du lus rags pa 'dzin pa'i ma'i rkang pa gnyis gzhu'i dbyibs su yod pas nas /
de'i mngal gyi bar dang rnam pa mthun zhing /
de rnams kyi rgyud smin par byed /
'bras bu la sbyar na /
rlung nas sna tshogs padma chung du'i bar bsgom pa ni /
longs sku gang du sprul sku 'dzin pa'i ma'i rkang pa gnyis gzhu'i dbyibs su yod pa nas /
de'i mngal gyi bar dang nam pa mthun zhing /
de 'grub pa'i lag rjes 'jog go /
gnyis pa la skye ba sprul skur 'khyer ba'i lam 'khyer dngos mngon byad lnga las rten dang brten par he ru kar bskyed pa /
bskyed pa de rim gyis gsal gdab pa /
@# / /
lus dkyil bsgom zhing phyogs mthun gyi ngag pa brjod pa /
gob go zhing ye shes pa bcug nas dbang bskur ba /
mchod cing bstod nas dkyil 'khor bsgom pa'o / /
dang po ni /
sna tshogs padma chung du'i dbus su dbyangs gsal las zla nyi kha dog dkar la dmar ba'i mdangs can bsgom zhing /
rang nam mkha'i nA das sems can gyi don du zla ba'i dbus su skye ba len 'dod kyi bsam pa sngon du btang nas /
nA da zla ba'i dbus su zhugs /
nA da las hUM yig rim gyis bsgrub /
hUM yig las lha tshogs spro sdu byas /
skad cig ma'i skyed sngags brjod la zla ba hUM dang bcas pa las rten dang brten pa cig char gsal btab la /
de la nga rgyal 'jog par byed do / /
de gzhi la sbyar na /
sna tshogs padma chung du'i dbus su zla ba dkar la dmar ba'i mdangs can bsgom pa ni /
bar do gang du skye ba len pa'i ma'i mngal du pha ma'i khams dkar dmar 'dres ba dang rnam pa mthun /
rang nam mkha'i nA das sems can gyi don du zla ba'i dbus su 'jug 'dod bsam pa ni /
bar do mngal du skye ba len 'dod dang rnam pa mthun /
zla ba'i dbus su nA da zhugs pa ni /
bar do mngal du skye ba blangs pa dang rnaM pa mthun /
nA da las hUM yig rim gyis grub pa ni /
mer mer po la sogs pa'i gnas skabs lnga rim gyis grub pa dang rnam pa mthun /
hUM las lha tshogs spro sdu dang /
mngal du rtsa ro rkyang dbu ma gsum dang /
snying kha'i rtsa brgyad de nyer bzhi dbang po'i sgo rnams su rgyu ba'i rtsa rnams chags pa dang rnaM pa mthun /
bskyed sngags brjod zla ba hUM dang bcas pa las /
rten brten pa skad cig gis grub pa ni /
mngal nas phyi rol tu btsas pa dang rnam pa mthun zhing /
de rnams sbyong bar byed /
rdzogs rim la sbyar na /
sna tshogs padma chung du'i dbus su zla ba dkar la dmar ba'i mdangs can bsgom pa ni /
dag ma dag gi sgyu ma'i sku lus rags pa 'dzin pa'i ma'i mngal gyi dbus su pha ma'i khu khrag 'dres pa dang rnam pa mthun /
rang nam mkha'i nA das sems can gyi don du zla ba'i dbus su skye ba len 'dod kyi bsam pa ni /
sgyu lus pa rnam pa gnyis lus rags pa len 'dod kyi bsam pa dang rnam pa mthun /
nA da zla ba'i dbus su zhugs pa ni| |sgyu lus pa gnyis mngal du skye ba blangs pa dang mthun /
nA da las hUM yig rim gyis grub pa ni /
mngal du gnas skabs lngar grub pa dang rnam pa mthun /
hUM las dkyil 'khor gyi lha spro sdu ni /
mngal du rtsa ro rkyang dbu ma gsum snying kha'i rtsa brgyad dang /
rtsa nyer bzhi dang /
dbang po'i sgo rnams su rgyu ba'i rtsa rnams chags pa dang rnam pa mthun /
zla ba dang hUM las rten brten pa dus gcig tu bskyed pa ni /
mngal gyi sgyu lus pa phyi rol du btsas pa dang mthun /
'bras bu la sbyar na /
sna tshogs padma chud du'i dbus su zla ba dkar la dmar ba'i mdangs can bsgom pa ni /
longs sku gang du sprul skur skye ba 'dzin pa'i mngal gyi khams dkar dmar dang rnam pa mthun /
rang nam mkha'i nA das @# / /
sems can gyi don du zla ba'i dbus su skye ba len 'dod ni /
longs sku mchog gi sprul skur skye ba len 'dod dang rnam pa mthun /
hUM las lha tshogs spro sdu bsgom pa ni /
mngal du rtsa rnams chags pa dang rnam pa mthun /
zla ba hUM dang bcas pa las rten brten pa gcig car bskyed pa ni /
mchog gi sprul sku mngal nas btsas pa dang rnam pa mthun /
de rnams 'grub pa'i lag rjes 'jog go /
de ltar bsrung 'khor gyi dbus su yaM sngon po las zhes pa nas /
rten brten par gcig car bskyed pha'i bar la skye ba sprul skur 'khyer pa'i lam 'khyer zhes bya'o / /
skye ba sprul skur 'khyer ba'i bskyed rim gyi lam 'di stong phyogs kyi rdzogs rim la sbyar na /
rlung dkyil bsgom pa ni /
rdzogs rim bsgom pa po'i rkang pa gnyis gzhu'i dbyibs su yod pa dang rnam pa mthun /
des dkyil 'khod gzhan gnyis dang ri rab kyang go nus pa'o / /
sna tshogs padma chen po rdzogs rim gyi gang la gnad du bsnun pa'i lus kyi rtsa 'khor rnams dang /
d+hU tI'i yar sna dang mar sna dang rnam pa mthun /
sna tshogs rdo rje bsgom pa /
gang la gnad du bsnun pas yon tan sna tshogs skye ba rtsa dbu ma dang rnam pa mthun / /
sna tshogs padma chud dus lhag par snying kha'i rtsa 'khor mtshon /
de'i dbus kyi zla ba'i kha dog dmar ba'i cha ni /
rdzogs rim gyi skabs rtsa 'khor de rnams su gnad du bsnun pas /
rlung dbu mar 'dus /
gtum mo khams dmar po 'bar ba dang rnam pa mthun /
zla ba'i kha dog dkar ba'i cha ni /
gtum mo sbar bas khams dkar po babs pa dang rnam pa mthun /
de ba nyis zla ba gcig gi sted du tshogs pa ni /
snying kha'i rtsa 'khor gyi dbus su khams dkar dmar 'du 'phrod byung ba dang rnam pa mthun /
zla bde las rten brten pa gcig char bskyed pa ni /
khams dkar dmar gyi 'du 'phrod las lhan skyes kyi bde ba chen po des don gyi he ru ka 'grub pa dang rnam pa mthun zhing /
de'i rgyud smin par byed do / /
bskyed pa de rim gyis gsal btab pa la gnyis /
rten gsal gdab pa dang /
brten pa gsal gdab pa'o /
dad po ni /
sna tshogs rdo rje'i steng du gzhal yas khang gi rtsig pa'i nang mtha' nas nang mtha'i bar la sgo tshad brgyad yod pa /
rtsig pa'i phyi mtha' nas phyi mtha'i bar la sgo tshad brgyad dang cha chung gnyis /
rtsig pa'i dpangs la cha phran bcu gnyis /
pha gul cha phran gcig /
dra ba'i sa la cha phran gnyis /
lcams la cha phran gcig ste| |dpangs cha phran bcu drug /
de'i steng du mnga' yab /
de'i steng du bum pa las thon pa'i rgyal mtshan dang ba dan gyis mdzes pa /
rtsig pa'i mtha' nas snam bus bskor ba la mchod lhas mchod pa /
sgo'i mdun du cha phran res ma reg pa'i sar stegs bu'i sted du bum pa la gnas ba'i ka ba dang /
de'i steng du snam bu bcu gcig gi steng du chos 'khor g.yas g.yon du ri dwags dang bcas pa'i rta babs /
de'i steng du phyogs rer cha phran gnyis pa'i rdo rje'i r+wa ba /
de'i phyi @# / /
rol tu phyogs kun tu sgo tshad re'i yes kyi me de'i phyi rol tu phyogs kun tu sgo tshad re'i bdag med mtshon pa'i dur khrod brgyad /
nad du sna tshogs padma'i phyi mtha' nas phyi mtha'i bar la sgo tshang bdun yong pa'i mu khyung steng du ka ba brgyad kyis bteg pa'i rdo rje'i gdung bzhi dang /
gdung zlum gyis mig mang ris su bris pa'i steng du rgya phigs 'degs pa'i ka gdung steng du rgya phigs rtser mor rdo rje nor bu rin po che'i tog gis brgyan pa /
dbus su sna tshogs padma dang nyi ma'i dkyil 'khor rnams rgyas par sgrub thabs ltar gsal btab par bya'o / /
gnyis pa ni /
dbus su dpal he ru ka yab yum rim gyis gsal 'debs par byed de /
de'i mtshon don ni yab yum phan tshun 'khyud pa ni des don gyi he ru ka'i bde ba chen pos yul stong pa nyid la 'khyud pa mtshon /
bde ba de la ldog pas phye ba'i ye shes lnga yod pa ni /
rdo rje rtse lnga pas mtshon /
rnam thar sgo bzhi rtogs pa ni zhal bzhis mtshon /
dus gsum gyi shes bya gzigs pa ni spyan gsum gyis mtshon /
thabs shes gnyis po de mgo 'phreng gis mtshon /
bde ba chen po'i rgyur gyur pa'i byang sems de kha TwAM gas mtshon /
des lus thams cad la khyab pa ni mi rus kyi thal bas mtshon /
sna tshogs rdo rjes 'phrin las bzhis sems can gyis don byed pa mtshon /
ral pa'i thor cog gis yon tan gong nas gong du 'phel ba mtshon /
thod skam gyi dbu rgyan gyis 'od gsal las gzugs skur bzhengs pa mtshon /
byang sems spyi bo'i g.yon nas 'bab pa ni /
zla ba phyed pas mtshon /
phyag bcu gnyis kyis rten 'brel yan lag bcu gnyis kyi sgrib pa spangs pa mtshon /
glang lpags brgyangs te 'dzin pas gti mug dang bral ba mtshon /
stag lpags kyis chags sogs dang bral ba mtshon /
dgra sta gri gug dang mdung rtse gsum pas ni /
rim pa bzhin sgo gsum gyi skyon ngang /
mthar 'dzin gyi rnam rtog bcod pa dang /
khams gsum gyi nyon mongs 'bigs pa mtshon /
DA ma rus mchog tu dga' ba'i sgras sangs rgyas thams cad bskul ba mtshon /
khrag gis bkang ba'i thod pas thugs rgyud bde chen gyi ros gang ba mtshon /
zhags pas thugs rgyud yang dag ba'i ye shes kyis bcings pa mtshon /
tshad sa mgos mi gnas pa'i myang 'das mtshon /
rdo rje rtse lnga pa'i phreng bas ni /
thugs rgyud ye shes lnga'i bdag nyid yin pa mtshon /
zhal rnam par 'gyur bas ni /
log lta kun las log pa mtshon /
mche ba bzhi rnam par gtsigs pas ni| |bdud bzhi 'joms ba mtshon /
phyag rgya drug gis ni pha rol tu phyin pa drug dag pa mtshon /
zhabs gnyis kyis 'jigs byed dang dus mtshan mnan pa de /
rtag pa 'khor ba'i yod mtha' ngang /
chad pa myang 'das kyi med mtha' mtshon /
de mnan pa de las mi 'da' ba des /
'gro ba rnams stong pa nyid las mi 'da' bde mtshon /
gar gyi nyams dgu'i sgeg pa dpa' ba /
mi sdug pa gsum ni /
sku 'gyid bag dang ldan pa /
khro gnyer bsdus pa dang yan lag rags pa'o / /
rgod pa @# / /
dang drag shul 'jigs su rung ba gsum ni cung zad bzhad pa'i zhal dang /
mche ba gtsigs pa dang /
ljags 'dril ba rnams so / /
snying rje dang rngam pa dang zhib gsum ni /
spyan zur mig dang /
gdangs pa dang| |padma'i spyan dkyus dang ldan pa'o / /
gsum pa la /
lus rags pa rten gyi dkyil 'khor du bsgom pa dang /
phra ba brten pa'i dkyil 'khor du bsgom pa'o / /
dang po ni /
phyi dkyil bsgom pa'i ting nge 'dzin gyi dmigs pa gzhal yas khang gi cha de dang des nyer len dang /
rkang pa gnyis bgrad pa gzhu'i dbyibs su yod pa sogs lus kyi cha de dang der 'gyur ba'i mos pa byas te bsgoms pas /
lhan cig byed rkyen byas pas /
de nas bzud ste lus rten gyi dkyil 'khor du bsgom pa'i lus dkyil du 'gyur ba yin no / /
de ltar bsgoms dgos pa ni /
rdzogs rim bsgoms pa'i rdo rje'i lus las rung du byas te /
byin gyis rlobs pa'i phyir du yin no / /
gnyis pa la gnyis /
lus dkyil bsgom pa dang /
phyogs mthun gyi dag pa bsgoms pa'o / /
dang po ni /
snying kha'i rtsa 'khor gyi dbus kyi thig le dkar po dpyid hUM yig gi rnam pa de nyid la sgrub gzhi byas te he ru ka bsgom /
lte ba'i gtum mo dmar cha snying khar drangs la /
de phag mo dmar mor bskyed /
sgrub gzhi gnyis dang /
yab yum gnyis ngo bo dbyer med snying khar snyoms par 'jug pa'i tshul du bzhugs par bsgom /
de ltar rigs pa'ang yin te /
sam+bu Tar /
dbyid dpa' bo dang thig le bdag med mar gsungs la| |dpyid thig las /
de yi dbus bzhugs dpa' bo ni / /
yungs dkar sbom po'i tshad tsam ste / /
hUM gi sa bon mi shigs pa / /
kha ba lta bu 'bab pa yin / /
bA san+ta zhes bya ba ste / /
lus can rnams kyi snying dag 'byed / /
rgod ma kha ni me yi gzugs / /
phag mo ti la ka zhes bya / /
las kyi rlung gis skyod nas su / /
lte ba'i dkyil 'khor nas ni 'bar / /
bA san+ta dang phrad pas ma nyes / /
snyoms par 'jug pas yang dag bzhugs / /
zhes gsungs pas so / /
snying kha'i phyogs kyi 'byung ba bzhi'i rlud rgyu ba'i rtsa 'dab bzhi dang ngo bo dbyer med pa las /
mkha' gro ma sogs bzhir bsgom zhid /
mtshams kyi mchod pa bzhi'i rtsa 'dab las thod pa bzhir bsgom mo / /
de nas rang gi sbyi bo la sogs pa'i gnas nyer bzhi /
phyi'i gnas nyer bzhi'i ming yig dang po thig les brgyan pa dang ngo bo dbyer med pa las /
rtsibs khod stong rtsibs shun dang bcas pa kha dog lha dang mthun pa /
phyi'i yul nyer bzhi'i ngo bor bsgom /
snying kha'i rtsa brgyad las rlung dang khu khrag 'bab pa'i rtsa gsum gsum du gyes pa gnyis /
gnas nyer bzhir song ba'i rtsa dang rtsa nang gi khams dbyer med pa las /
dpa' bo dpa' mo zhe brgyad bskyed la lha dang rtsa khams do po dbyer med du bsgom /
snying kha'i rtsa brgyad las brgyud pa'i dbang po'i sgor gnas pa'i rtsa brgyad dang /
hUM ngo bo dbyer med pa las sgo mtshams ma brgyad bskyed pa la /
rtsa dang lha ngo bo dbyer med par bsgom mo / /
rtsa khams de dag las lus dkyil gyi lha gtso bor de dag bskyed @# / /
pa la ni /
spyir phyi dkyil las lus dkyil zab pa'i dgos pa dang /
khyad par dpal 'khor lo bde mchog gi lus dkyil zab pa'i dgos pa yod do / /
de dag kyang gang zhe na /
phyi'i gnas nyer bzhi'i lha dbang phyug gi rten dang brten pa sbyangs te /
dbang phyug gi rten dang brten pa'i ming can he ru ka'i rten dang brten pa'i bkod pa ma bsdus par da lta'ang bzhugs pa dang rnam pa mthun zhing /
'bras bu lam byed du 'gyur ba dang /
sgo mtshams ma brgyad po'i sgor rtsa de dag las bskyed pas /
sgo de'i rtsa rlung thig le las rung du byas nas /
rtsa de dag nas rgyu ba'i rlung dang /
khams dbu mar bsdud pa dang /
khaN+Da ka ba la sogs pa'i lha zhe brgyad gnas nyer bzhi'i rtsa dang khams las bskyed pas /
rtsa rlung de dag las rlung du byas te /
rtsa de dag nas rgyu ba'i rlung dang byad sems rdzogs rim gyi skabs su dbu mar bsdud pa dang /
rnal 'byor ma bzhi dang thod pa bzhi snying kha'i rtsa brgyad la bskyed pas /
rtsa rlung de dag las rung du byas te /
de dag nas rgyu ba'i rlung dang byang sems rdzogs rim gyi skabs su snying kha'i d+hU tI'i nang du bsdud pa'i nus pa 'jog /
khyad par spyi dang he ru ka yab yum snying khar bsgoms pa la brten nas /
rdzogs rim gyi skabs su dmigs pa gnad du bsnun pas / /
lte pa'i dmar cha snying khar sleb pa las /
spyi bo'i khams dkar po 'bab /
de gnyis snying khar phrad pa la brten nas des don gyi he ru ka snying khar 'char ba'i thabs mkhas zab mo bla na med pa gzhan la med pa'i khyad chos yin no / /
de dag rgyud gnyis thun mong ba'i bshad rgyud rdo rje 'phreng ba las /
la la na dad ras na zhes sogs kyi rtsa ro rkyang dbu ma la rtsa brgyad dang /
de re re la gsum gsum du gyes pas nyer bzhi dang /
de re re la gsum gsum gyes pas don gnyis dang /
de re re la stong stong gyes pas bdun khri nyis stong du 'gyur ba'i spro tshul gsungs pa dang /
slar yang bsdus nas 'gro na ni /
zhes sogs dang /
gtso bo gsum po slar yang ni / /
sbyor bas gcig pa nyid du 'gro /
zhes pa rnams kyis stong stong po don gnyis su 'du /
don gnyis nyer bzhir 'du /
nyer bzhi brgyad du 'du /
brgyad po gsum du 'du /
gsum po gcig tu 'gyur pa'i sdu tshul gsungs pas legs par bstan cing /
rgyas bar 'dod 'jor gsud sa pa las rtogs par bya'o| |gzhan yad spyi bo la sogs pa'i gnas phyi'i gnas nyer bzhir bskyed /
der bskyed pa'i lha zhe brgyang /
phyi'i yul nyer bzhin bzhugs pa'i lha dngos yin par bsgoms pas /
dpa' bo dang dpa' mo de dag gis yid ltar ma gyogs pa'i shugs kyis byin gyis brlob la /
byin gyis brlob tshul ni /
de dag gi rigs kyi pho nya mo yul nyer bzhir ma zad /
yul gzhan mang por gnas par gsungs pas sngags skyes rnal 'byor mdang 'du ba dang po rang rnyed /
de nas zhing skyes dang 'du brnyed /
de las lhan skyes kyis kyang grogs mdzad pa dang /
rdzogs rim pas spyod pa byed pa na grub pa'i gnas khyad par can du 'gro dgos la /
der bgrod nus pa dang /
bgrod @# / /
nas grogs khyad par can dang 'du ba'i rgyur yang 'gro ba yin no / /
gnyis pa ni /
yab yum gyi gsad gnas thog mar mi dmigs pa'i dang nas /
hUM dang AH las rdo rje dkar po rtse lnga pa dang /
padma dmar po 'dab ma gsum pa /
byA dmar po dang byA dkar po las byung ba'i nor bu dmar po dang lte ba dkar po gnyis kyi rtse mor byA ser po dang byA ser pos mtshan par bsgom /
gsang gnas mi dmigs par bsgom pas ni /
de gnyis la tha mal gyi snang zhen 'gog /
sa bon hUM dang AH sa ni thabs shes mtshon /
rdo rje dkar po rtse lda pas ni /
yab kyi gsang gnas na byang sems dkar pos gang ba'i rtsa 'dab lnga /
padma dmar po 'dab ma gsum pas ni /
yum gyi gsang gnas na byang sems dmar pos gang ba'i ro rkyang dbu ma gsum gyi mar sna yod pa mtshon /
nor bu dmar po dang lte ba dkar pos ni byang sems dkar po'i dbus na dmar po cung zad yod pa dang /
byang sems dmar po'i dbus na dkar po cung zad yod pa mtshon /
byA dang bya ser pos mtshan pa ni /
byang sems phyi rol du 'pho ba 'gog la /
de la thur sel re das dgos pra kha dog ser pos thur sel /
yab yum gyi gnas bzhir sngags 'khor zhal sbyor phan tshun 'od zer 'khyud par bsgom zhing /
ngag tu oM shrI mahA su kha zhes brjod la yab yum snyoms par zhugs /
byang chub kyi sems babs pa rim gyis dga' bzhi skyes pa m+so pa tshun chad kyis dran par byas stong nyid kyi lta ba dran par byas la /
bde stong dbyer med du sbyar ba la skyang /
rten dang brten pa'i dkyil 'khor gnyis kyang bde stong dbyer med du lta ba'i mos pa byas /
bde stong dbyer med kyi ye shes de nyid la dmigs pa dang byed las grogs sogs kyi sgo nas byang phyogs so bdun du shes par byas la /
de nyid lha so bdun du shar ba'o snyam du bsgom zhing /
lha rnams kyang snang ngor snang ba dang rang bzhin med pa gnyis /
dus gcig tu tshogs pa'i sgyu ma ltar 'char ba la slob /
byad phyogs so bdun ni /
dran pa nyer gzhag bzhi /
rdzu 'phrul gyi rkang pa bzhi /
dbang po lnga /
stobs lda /
byang chub yan lag bdun /
'phags lam yan lag brgyad /
yang dag spong ba bzhi'i bar ro / /
byang phyogs so bdun bsgom dgos pa ni /
'bras bu'i skabs su gnyis med ye shes lha'i 'khor lor 'char bas 'bras bu lam byed du 'gyur ba dang /
rim pa dang po'i lha skul 'ja' tshon tsam du zhen pa spod pa dang /
theg pa 'di nas bshad pa'i lha sku dang /
pha rol tu phyin pa'i theg pa nas bshad pa'i stor nyid rtogs pa gnyis gcig char nyams su len shes pa'i dgos pa yod pa'o / /
bzhi pa la gnyis /
go cha bya zhing ye shes gzhug pa /
dbang bskur nas rgyas gdab pa'o / /
dang po la gnyis /
go cha bcings pa dang /
ye shes pa gzhug pa'o / /
dang po ni /
yab kyi thugs ka la sogs pa'i gnas drug tu oM ha na ma hi la sogs pa'i sa bon drug las rdo rje sems dpa' la sogs pa'i dpa' bo drug yum dang bcas pa bskyed /
yum gyi lte @# / /
ba la sogs par sa bon drug las rdo rje phag mo sogs drug yab dang bcas pa bskyed de /
yab yum gyi go bgo bar bya zhing /
de'ang gnas gang du bkod pa'i lus kyi cha rnams dang ngo bo dbyer med du bsgom par byed pa'o / /
dgos bzhi gtso bo yab yum du bskyed pa na /
he ru ka dang rdo rje phag mor dngos su mos par byas pa de las gzhan du bgegs kyis mi byed cing g.yo mi nus par byed pa yin /
de ltar yang lU i pa'i dpa' bo gcig pa'i sgrub thabs las /
go cha gnyis kyis lus bcings nas /
mi phyed pa dang mi g.yo bar 'gyur ro / /
zhes gsungs so /
gnyis pa ni /
gang gis spyan 'dren na /
rang he ru ka'i nga rgyal gyis spyan 'dren /
gang nas spyan drangs na /
phyogs bcu nas 'dren /
gang 'dren na /
dpa' bo dang dpa' mo'i dbang phyug ma ye shes kyi 'khor lo zhar la slob dpon dril bu rang gi dgongs pa ltar dbang gi lha dang phyi nang gsang ba'i mchod pa'i lha mo spyan 'dren /
'dren tshul gong du bshad pa ltar ro / /
gang du na thog mar mdun gyi nam mkhar ro / /
'od zer rang gi snying khar bsdu ba ni /
rlung bsdu sla ba'i phyir du yin no / /
de nas hUM gis phyir 'brang gi bgegs bskang /
mchod yon phul /
sngags tshan bzhis rim pa bzhin /
ye shes pa rnams rang rang gi thad du dgug /
so so la gzhug /
dbyer med du byas / /
mi bzhed ba med par dbyes bzhin du bzhugs /
sku gsung thugs byin gyis brlab /
oM yo ga sogs kyi sngags brjod la /
dam tshig pa dang ye shes pa dbyer med du sbyar ba'i mtshon don chos thams cad kyi de kho na nyid dang /
bde chen dbyer med pa yin la /
de nyid rten brtan pa'i dkyil 'khor du shar ba yin zhing /
de yang gtso bo yab yum du shar ba'i cha shas su mos pa'i sgo nas skang cig ma'i sngags brjod la nga rgyal gzung dgos pa ni rang dang ye shes pa tha dad par rtog pa 'gog pa dang| |dam tshig pa dang ye shes pa dbyer med du mos pa la nga rgyal 'jog pa dang /
dam tshig pa nus ldan du bya ba'i dgos pa gsum yod par jo bos bzhed do / /
gnyis pa ni /
dbang lha la mchod /
gsol ba btab pas dbang bskur dri ma dag /
rigs bdag gis rgyas gdab par bsgom /
dgos pa rang rgyud kyi dri ma 'khrud pa dang /
rgyas gdab pa'i dgos pa ni /
de las mi 'da' bar shes pa'i phyin du yin no /
lnga pa la gsum /
mchod pa /
bstod pa /
dkyil 'khor bsgom pa'o / /
dang po ni /
mchod pa byin gyis brlab pa ni /
zhabs bsil ma gtogs sngar dang 'dra /
chu gsum nyed spyod lnga /
rigs ma bcu drug gi dkyil 'khor pa mchod pas /
thugs rgyud mnyes par byed pa ni phyi'i mchod pa bum dbang lam bskyed rim dang 'brel ba'i mchod pa'o yang lha mo de dag gis thod pa'i nad gi bdud rtsis rtsa rgyud kyi bla ma dang lha la mchod pa dang /
thugs ka nas spros pa'i lha mo bzhis thod pa'i bdud rtsi ldas mchod pa ni /
nang gi mchod pa dang /
dbang gsang dbang /
lam sgyu lus dang 'brel ba'i mchod pa'o / /
sngar ltar yab yum snyoms par zhugs te /
dga' bzhi bskyed pa ni gsang mchod dang /
dbang shes rab ye shes dang /
lam 'od gsal dang 'brel ba'i mchod pa'o / /
bde ba des stong nyid bsgom pa'i bde stong dbyer med du sbyar ba ni /
de kho na nyid kyi mchod @# / /
pa dang /
dbang bzhi pa dang /
lam zung 'jug dang 'brel ba'i mchod pa'o / /
gnyis pa ni /
lha so so'i sku la dmigs nas sngags bzla ba ni sngags mchod yin no / /
de nas yab yum byi rkang brgyad kyis bstod lha mo rnams sangs rgyas kyi zhing du gshegs par bsam mo / /
gsum pa ni /
mthar chags su dpyad bsgom byed pa'i tshe /
skabs gang yin gyi dmigs pa de las gzhan du g.yeng ba bkag nas bying rgod dang bral bar breng chags su bsgom /
tha mal gyi zhen pa'i gnyen por /
rten brten pa bsgom pa na /
sangs rgyas kyi zhing dag pa dang /
sangs rgyas kyi sku dang de dang de dngos yin pa'i nga rgyal shugs can re bskyed la bsgom /
tham la gyi snang ba'i gnyen po bsgom pa na /
rim can gyi tshe skabs gang yin byi snang ba khyad par can re re gsal 'debs /
sngam ma gsal bar du phyi ma mi bsgom pa dang /
phyi ma bsgom pa'i tshe snga ma ma brjed tsam bya'o / /
rtse gcig tu 'jog bsgom byed pa bskyed rim bsgom pa'i gtso bo yin pas /
de bsgom pa na dang por yab kyang zhal gcig phyag gnyis pa gsal btab la de la sems gzung /
gang gsal btab pa de'i skor min pa gang shar yang de'i rjes su mi 'brang bar rtsa ba'i dmigs pa la sems gzung /
cha gcig gsal na del sems gzung /
de mi gsal na sku spyi la sems gzung /
rang lha de'o snyam pa'i nga rgyal shugs can re bskyed nas /
de kha'i dang la rtse gcig tu bsgom pa'i nga rgyal bsgom pa spel mar bya /
zhal gcig phyag gnyis pa lta bu la lo bas pa na /
zhal phyag rdzogs pa dang /
rgyan dang phyag mtshan sogs rdzogs pa dang /
dus gcig tu gsal gsal la bslab /
de la lo bas pa na lta gzhan gcig dang gnyis bsnan cing /
de rnams dus gcig tu gsal bar snang ba la bslab bo / /
de nas go cha gnyis dang /
gzhan la sogs pa'i gsal snang la bslab po / /
thun rel nga rgyal 'phos pa brtan pa dang /
snang ba khyad par can du song /
yid ngor tha mal gyi snang ba log pa dang /
de la sems kyi gnas cha brtan na /
rags pa la lobs pa yin no / /
lha la sems 'dzin par byed pa de'i tshe /
thog mar lha sku la dmigs pa'i ting nge 'dzin gyi phan yon mthong ba'i dad pa bskyed /
de la brten nas ting nge 'dzin la don gnyer gyi 'dun pa 'byung /
de las ting nge 'dzin bsgom pa spro ba'i brtson 'grus 'byung /
de las de bsgom pa la ji ltar 'dod 'dod bskul nus pa'i shin sbyangs 'byung /
de nas dmigs brten gsal btab la dren pas ma nyams par 'dzin /
de'i tshe ting nge 'dzin gyi dmigs pa dam par mi 'dzin pa'i byid ba dang /
dmigs pa de la gzhan du rtog pa'i rgod pa dngos su skyes pa dang /
skye ba'i grabs byed tsam nas rig par byas /
'du byed sems pas bying rgod phra mo'i gnyen por dran pa slar gsos 'debs dang /
rags pa'i gnyen por sems dwangs par 'gyur pa'i dmigs pa dang /
skyo bar 'gyur ba'i dmigs pa la bskul slar yang dmigs pa la dran pa gtod par byed /
de ltar dran shes bsten bying rgod bcad pa sogs byas te bskyangs pas /
bying rgod med pa'i ting nge 'dzin skyon med kyi tshe /
'du byed sems dpa' la bying rgod kyi gnyen po mi bskul bar /
'du mi @# / /
byed pa'i btang snyoms bstan par bya'o / /
ting nge 'dzin skyon med yang yang bsgoms pa las /
nam zhig de'i dbang gis lus shin sbyangs skyes pa na ting nge 'dzin de gzhi gnas su 'gyur ba yin no / /
bsgom tshul 'di ni /
nyes pa lnga spong 'du byed brgyad / /
bsten pa'i rgyu las byung ba'o / /
le lo dang ni gang zag rnams / /
brjed dang bying dang rgod pa dang / /
'du mi byed dang 'du byed dang / /
'di dag nyes pa lngar 'dod do / /
gnas dang de la gnas pa dang / /
rgyu dang 'bras bu nyid du'o / /
dmigs pa brjed par ma gyur dang / /
bying dang rgod pa rtogs pa dang / /
de spong mngon par 'du byed bcas / /
zhi tshe rnal du 'jog pa'o / /
zhes nyes pa lnga'i gnyen por 'du byed brgyad bsten la bsgom tshul gsungs pa'i don yin no / /
gsum pa thun byi mjug tu ji ltar bya ba la gnyis /
bzlas pa ji ltar bya ba dang /
gtor ma ji ltar bya ba'o / /
dang po ni /
bzlas bya'i sngags la yab yum gyi rtsa sngags sam phreng sngags dang yab yum gyi snying po dang nye snying /
'khor gyi sngags rgyas bsdus gnyis su sgrub thabs las gsungs pa rnams so / /
sngags bzla tshul la phreng ba'i rgyu phreng thog skyed chog rnams sgrub thabs las 'byung ba bzhin du byas pa'i phreng ba lag pa g.yon gyi mtheb srin gyis bzung /
rtsa sngags gnyis dang yab yum gyi snying po nye snying la ngo le'i bzlas pa'i dmigs pa dang /
'khor gyi lha rnams kyi sngags la dam tshig gis bzlas pa'i dmigs pa sgrub thabs su gsungs pa ltar byas la sems ma yengs par bzlas pa'i skyon ha cang bul ba dang /
ha cang sgra che ba dang /
ring thung gi tshad las nyams pa dang /
de gnyis ldog nas 'od na pa sogs dang bral bar bya zhing /
mthe bod lcags kyur bsal lha dgug pa'i tshul gyis bzla'o / /
rang nyid bdag 'jug len pa sogs la sngon du bsnyen pa gal che bas /
de la gnyis las rgyas pa la gtso bo yab yum gnyis la 'buM phrag gsum gsum /
'khor rnams la khri phrag gnyis re /
lha mo gzhan bcu gnyis la stong phrag phyed dang drug re /
'bring dang bsdus pa la ni gtso bo la 'bum /
'khor la khri /
rgyas bsdus gnyis kal ye shes 'bebs pa'i sngags khri khrag gcig bzla ste /
gtso bo'i sngags ni snying po'i sngags su gsungs /
des gzhan yang mtshon /
gnyis pa ni /
'jig rten las 'das pa dang /
'jig rten pa'i gtor ma gnyis byin gyis brlab pa dang /
gtor mgron spyan 'dren pa dang /
mchod gtor 'bul tshul bstod pa dang 'dod don la gsol ba 'debs tshul /
lhag chang kha bkang tshul /
'jig rten pa rang gnas su gshegs pa /
dkyil 'khor rang la bsdu tshul sgrub thabs las gsungs ba ltar bya'o / /
nyer bsdu ni sgrub thabs su tshul gnyis gsungs pa spel mar bya ste /
tshul re re la rdzogs rim gyi rgyud smin pa'i dgos pa re re yod do / /
gnyis ka'i skabs su gzhi'i he ru ka yab yum 'od du zhu nas /
hUM yig la bsdus pa'i hUM yig yongs su gyur pa las /
he ru ka zhal gcig @# / /
phyag gnyis par ldang ngo / /
sgrub thabs che chung gnyis kar nyer? bsdu'i rjes su rdzogs rim bsgom par gsungs pas /
skabs 'dir rdzogs rim bsgom /
de nas sring pa gsum 'bar zhes sogs dang /
lha mo tshad ma sogs dang /
sems can kun gyi don gyi phyir zhes sogs dang /
slob dpon sher 'byung ba sogs kyis mdzad pa'i smon lam dang bsngo ba sogs dang /
yig brgya ci mang brjod la spyod lam la 'jug par bya'o / /
gnyis pa thun snga phyi'i bar dang /
thun mtshams gzhan la ji ltar bya ba la gnyis /
thun snga phyi'i bar du ji ltar bya ba dang /
thun mtshams gzhan la ji ltar bya ba'o / /
dang po ni /
spyod lam la 'jug pa na /
he ru ka gsal ba la go cha gnyis bgo /
spyi bo la sogs pa'i gnas nyer bzhi'i nyi gdan la /
pu dza la sogs pa'i yi ge nyer bzhir ma yig byin pa'i go cha chen pos kyang bsrung /
sngags tshan bzhi'i tshams rngam gyi bsrung ba yang bya /
spyod lam gzhan rnams sgrub thabs las shes par bya| |kha zas kyi rnal 'byor ni /
lag pa g.yas pa rnam snang gi ngo bo ho yig las skyes pa'i 'khor lo rtsibs brgyad pa'i steng du kha zas bzhag /
g.yon pa snang mtha'i ngo bo ha las skyes pa'i padma dmar po 'dab ma brgyad pas bkab /
de'i dbus su mi bskyod pa'i ngo bo hrIH bsam nas /
dag tu ha ho hrIH brjod cing /
kha dog dri nus kyis skyon sbyangs shing bdud rtsir gyur /
hrIH 'i g.yon du oM dkar po /
g.yas su AH dmar po /
mdun du hUM sngon po / /
de las 'od zer 'phros pas /
phyogs bcu'i sangs rgyas byang sems dpa' bo dang rnal 'byor ma thams cad kyi thugs ka nas ye shes kyi bdud rtsi bkug nas bsnan pas mang por spel ba'o / /
de nas zas kyi phud bla ma la 'bul /
de nas snying khar 'khor lo'i lha tshogs 'dus pa'i hUM yig la spyin sreg gi tshul du 'bul ba'i bsam pas kha zas la longs spyod /
de ltar phul bas 'khor lo gsum gyi lha la mchod pa dang mnyam par sngom 'byung las gsungs so / /
sbyin bdag gi yon sbyong ba dang /
bu lon du mi 'gyur bar gang na bzhi las gsungs /
gnyis pa ni /
thun gnyis pa dang gsum pa la /
rang gi thugs ka'i hUM gis 'od zer gyis brtan g.yo thams cad sbyangs nas 'od du gyur pa rang la bsdu /
rang yang stong smang nas rim gyis thugs ka'i hUM la bsdus pa'i hUM yig las rten brten pa gsal bar dmigs la /
rten brten pa'i lus dkyil sngar bzhin dang /
yab yum snyoms par bzhugs pa nas bsngo ba dang yig brgya'i bar rang| |thun par pa rnams sngar bzhin byed pa tsam gsungs pa ni /
bskyed rim la sems cung zhig las rung du song ba la dgongs la /
de ltar min pas ni /
dag pa gsum nas sbyor ba tshogs bsag /
stong pa'i dang las nA da 'jog pa /
mngon byang lnga bsgom pa sogs 'brel ba'i skabs kha cig ma gtogs /
lha la sems ma brtan par tshang bar bya'o / /
thun tha ma mtshan mo'i thun la ni /
thun dang po ltar tshang bar bya'o / /
bsdud pa'i tshe hUM yig kyang rim gyis bsdus la nA da'ang @# / /
mi dmigs pa'i dang la sems g.yo med da bzung nas gnyid kyi 'od gsal 'dzin /
tho rengs rnal 'byor ma'i glus bskul nas sad par mos /
de ltar bsgoms pa'i phan yon rdzogs rim gyi rtogs pa yongs rdzogs skye ba'i rgyud smin /
rdzogs rim rdzogs par skyes te tshe 'dir 'tshang rgya ba dang /
tshe 'dir ma thob khyad skye ba brgyud nas thob ste /
theg pa mchog dang chos 'di spyod pa'i rgyal por skye ba dang /
las kyi sgrib pa kun 'dag pa dang /
lam 'di la bsam btan byed pa dang /
glegs baM klog pa dang /
kha 'don du byed pa dang /
rgyud kyi glegs baM bris pas kyang mtho ris dang /
khyad par 'khor los bsgyur ba thob par gsungs /
gal te g.yeng bas ma grub na /
lam 'di'i rnal 'byor pa 'jig rten pha rol tu 'gro ba'i tshe dpa' bo dang ha ru ka sogs dang /
dpa' mo phag mo sogs kyi lag na me tog dang /
spos dang rgyal mtshan dang /
sil snyan sna tshogs thogs te /
yid du'ong ba'i glu'i mchod pa sna tshogs pas bsu sa nas /
phyi nang gi mkha' spyod du 'khrid par 'gyur ro / /
'di 'dra'i lam la nyams len bya ba yod pa shin tu rnyed dka' ba shes par gyis la /
lam 'di la thos bsam bsgom pa la 'bad par byos shig /
'di yang rgyal ba dben sa ba'i gsung rgyun lags / /
! / /
thabs la ma nA ro chos drug gi khag rjes dngos grub kun 'byung bzhugs so / / /
bla ma rdo rje 'chang chen po'i lha tshogs la gus pas phyag 'tshal lo / /
thabs lam nA ro chos drug nyams su len par byed pa la /
gzhi dngos po'i gnas tshul /
lam bsgrod pa'i rim pa /
'bras bu mngon du byed tshul lo / /
gzhi dngos po'i gnas tshul la /
lus kyi gnas tshul /
sems kyi gnas tshul /
lus sems thun mongs pa'i gnas tshul lo / /
lus kyi gnas tshul la /
rags pa /
phra ba| shin tu phra ba gsum yod pa'i /
pha ma'i khu khrag las grub pa'i sha rus rdos bcas kyi lus ni lus rags pa /
gnas pa rtsa g.yo ba rlung /
bkod pa byang chub kyi sems dkar dmar rnams ni lus phra ba /
stong pa gsum dang khyad par thams cad stong pa 'od gsal gyi bzhon par gyur pa'i rlung ni lus shin tu phra ba yin /
sems de la yang rags pa /
phra ba| shin tu phra ba gsum yod pa'i /
sgo lnga'i dbang shes ni sems rags pa /
rtsa nyon drug /
nye nyon nyi shu /
rang bzhin brgyad bcu'i rtog pa dang mtshungs ldan gyi sems ni sems phra ba /
stong pa gsum dang khyad par thams cad stong pa 'od gsal gyi ngo bor gyur pa'i sems shin tu phra ba yin /
lus can sems can thams cad la 'chi ba 'od gsal dang dus su mngon du gyur pa'i shin tu phra ba'i rlung sems dngos po gcig pa ni lus sems thun mong pa'i gnas tshul yin /
lam bzod pa'i rim pa la /
rlung dbu mar sdud byed kyi thabs dang /
bsdus pa las byung ba'i thabs so / /
sdud byed kyi thabs la rang gsang chen rdo rje 'chang yab yum du gsal ba'i dang nas rtsa bsgom pa /
yi ge bsgom pa /
drod bsgom pa /
mthar 'jig bsgom pas rlung dbu mar zhugs gnas thim gsum 'byung /
zhugs pa'i @# / /
rtags su steng gi sna bug gi rlung mnyam rgyu shed mtshungs nges can du thengs pa de 'byung /
gnas pa'i rtags su sa chu la thim pa'i rtags su smig rgyu lta bu'i snang ba 'byung ste ngo shes par byed /
chu me la thim pa'i rtags su du ba lta bu'i sna ba 'byung ste ngo shes par byed /
me rlung la thim pa'i rtags su mkha' snang lta bu'i snang ba 'byung ste ngo shes par byed /
rlung snang ba la thim par rtsom pa'i rtags su mar me 'bar ba lta bu'i snang ba 'byung ste ngo shes par byed /
rlung snang ba la thim pa'i snang ba rang dus su ston gnam g.ya' dag la zla 'od kyis khyab pa lta bu'i stong sang dkar lam pa'i snang ba 'byung ste ngo shes par byed /
snang ba mched pa la thim pa'i mched pa rang dus su ston gnam g.ya' dag la nyi 'od kyis khyab pa lta bu'i stong sang dmar lam pa'i snang ba 'byung ste ngo shes par byed /
mched pa nyer thob la thim pa'i nyer thob rang dus su ston gnam g.ya' dag la srod kyi dmag 'thug pos khyab pa lta bu'i stong sang nag lam pa'i snang ba 'byung ste ngo shes par byed /
nyer thob 'od gsal la thim pa'i 'od gsal rang dus su ston gnam g.ya' dag la slong byed kyi rkyen gsum dang bral ba'i tho rengs kyi nam mkha'i rang mdog lta bu'i 'od gsal 'byung ste ngo shes par byed /
'di la ni sang dus kyi chos sku'i bsre ba zhes bya /
'od gsal de las ldang bar rtsom pa na /
phung po rnying pa las go sa logs su rdo rje 'chang yab yum gyi skur ldang snyam pa'i 'phen pa gtong /
'od gsal de las langs pa na phung po rnying pa las logs su yid dor rdo rje 'chang yab yum gyi skur langs pa de 'byung /
de dang dus mnyam du lugs ldog gi nyer thob /
de las mched pa /
de las snang ba /
de las mar me ltar 'bar /
de las mkha' snang /
de las du ba /
de las smig rgyu'i bar gyi rtags rnams 'byung /
'di la ni sang dus kyi longs sku'i bsre bzhes bya /
longs sku ba des kyang rjes gzhig gi sdud rim bsgom pa sogs thugs dam gyi rim pa la 'jug par byed /
mnyam gzhag de las ldang bar 'dod pa na rang gi phung po rnying pa dam tshig sems dpar bsgom pa'i snying khar ye shes sems dpa'i tshul gyis zhugs te sprul sku 'dzin par byed /
'di la ni sang dus kyi sprul sku'i bsre ba zhes bya /
de dang dus mnyam du sna bug nas rlung rgyus dbang shes lnga yul la 'jug /
gang snang stong pa /
stong pa bde ba /
bde ba lha skur lta ba'i rjes thob kyi nyams len rnams skyong bar byed /
de 'dra ba'i rnal 'byor pa de gnyid du 'gro khar gnyid kyi 'od gsal ngos 'dzin par byed /
rmi lam longs skur ldang snyam pa'i 'phen pa gtong /
gnyid la mngon du phyogs pan rtsa bsgom pa zhes pa nas 'bar 'dzag bsgom pas rlung dbu mar zhugs pa gnas pa thim pa gsum 'byung /
thim pa nas 'od gsal gyi bar gyi rtags rnams 'byung /
stong bzhi dga' bzhi'i ngo bor 'byung /
'od gsal lhan skyes kyi dus su bde stong sbyar nas bsgom par byed /
'di la ni gnyid chos sku'i bsre ba zhes bya /
'od gsal de las ldang bar rtsom pa na /
rmi lam gyi lus phung po rnying pa las go sa logs su rdo rje 'chang yab yum gyi skur ldang mnyam pa'i 'phen pa gtong /
'od @# / /
gsal de las langs pa na /
rmi lam gyi lus phung po rnying pa las gos logs su yid dor rdo rje 'chang yab yum gyi skur langs pa de 'byung /
de dang dus mnyam du lugs ldog gi nyer thob nas smig rgyu'i bar gyi rtags rnams 'byung /
'di la ni rmi lam longs sku'i bsre ba zhes bya /
longs sku ba des kyang rjes zhig gi sdud rim bsgom pa sogs thugs dam gyi rim pa la 'jug par byed /
gnyid sang par 'dod pa na rang gi phung po rnying pa dam tshig sems dpar bsgom pa'i snying khar ye shes sems dpa'i tshul gyis bzhugs te gnyid sad par byed /
'di ni sad pa sprul sku'i bsre ba zhes bya /
de dang dus mnyam du sna bug nas rlung rgyus /
dbang shes lnga yul la 'jug /
gang snang stong pa zhes pa nas rjes thob kyi nyams len rnams skyong bar byed /
ces pa gong bzhin byed /
de 'dra ba'i rnal 'byor pa de lam gong ma'i rtogs pa rgyud lam skyes par 'chi dgos pa byung na 'chi ba 'od gsal ngos zin par byed /
bar do longs skur ldang /
sngags sbyod pa'i rten khyad par can du skye ba blang snyam pa'i 'phen pa gtong /
'chi ba la mngon du phyogs pa na /
rtsa bsgom pa zhes pa nas 'bar 'dzag bsgom pas /
rlung dbu mar zhugs pa zhes pa nas /
'od gsal gyi bar gyi rtags rnams 'byung / /
'od gsal gyi dus su stong nyid bsgom par byed /
de la ni 'chi ba chos sku'i bsre ba zhes bya /
'od gsal de las ldang bar rtsom pa na /
bar do'i lus phung po rnying pa las gos logs su rdo rje 'chang yab yum gyi skur ldang snyam pa'i 'phen pa gtong /
'od gsal de las langs pa na| |bar do'i lus phung po rnying pa las gos logs su yid ngor rdo rje 'chang yab yum gyi skur langs pa de 'byung /
de dang dus mnyam du lugs ldog gi nyer thob zhes pa nas smig rgyu'i bar gyi rtags rnams 'byung /
de la ni bar do longs sku'i bsre ba zhes bya / /
longs sku ba des kyang rjes gzhig gi sdud rim bsgom pa sogs thugs dam gyi rim pa la 'jug par byed /
skye ba len par 'dod pa na /
sngags spyod pa'i rten khyad par can du 'gyur res pa'i pha ma gnyis kyi khu khrag dkar dmar gyi dbus su nyid 'tshams sbyar nas skye ba len par byed /
de la ni skye ba sprul sku'i bsre ba zhes bya /
mngal gyi sems can des kyang mer mer po la sogs pha mngal gyi gnas skabs lnga rdzogs /
phyi rol du btsas /
byis pa gzhon nu dar la bab pa'i tshe /
lam lhag ma rnams nyams su blangs nas rten de la 'tshang rgya bar byed do / /
rlung dbu mar bsdus pa las byung ba'i thabs la de ltar mnyam rjes kyi thugs dam rnams bskyangs pa'i mthar /
sgyu lus 'grub tu nye ba'i mtshan ma mthong ba na /
phyi'i rkyen las rgya dang snyoms par 'jug bzhin pa'i ngang na /
nang gi rkyen rtsa bsgom pa nas 'bar 'dzag bsgoms pas rlung dbu mar zhugs pa zhes pa nas /
'od gsal gyi rtags rnams 'byung /
stong bzhi dga' bzhi'i ngo bor 'byung /
'od gsal lhan skyes kyi dus su bde stong sbyar nas bsgom par byed /
'di ni sgyu lus kyi sgrub gzhir gyur pa'i dpe'i lhan skyes mthar thug tu 'jog par byed pa yin no / /
'od gsal de las ldang bar rtsom pan /
phung po rnying pa las go sa lags su rdo rje 'chang @# / /
yab yum gyi skur ldang snyam pa'i 'phen pa gtong /
'od gsal de las langs pa na /
dpe'i lhan skyes kyi bzhon par gyur pa'i rlung 'od zer lnga pas nyer len dang /
sems kyi lhan cig byed rkyen byas pa la brten nas| |phur po rnying pa las go sa logs sum tshan dpes brgyan pa'i rdo rje 'chang yab yum gyi rnam pa can gyi mdag pa'i sgyu ma'i skur dngos gnas la langs par 'gyung /
de dang dus mnyam du lugs ldog gi nyer thob zhes pa nas smig rgyu'i bar gyi rtags rnams 'byung /
'di ni 'dus pa sogs nas sgyu ma la sogs pa'i dpe bcu gnyis kyis mtshon nas stan dgos par gsungs so / /
de'i tshe dpe'i lhan skyes 'gags pa dang /
lugs ldog gi nyer thob grub pa dang /
ma dag pa'i sgyu ma'i skur dngos gnas la langs pa gsum dus mnyam pa'i tshul gyis 'byung /
sgyu lus pa des kyang thugs dam gyi rim pa la 'jug par byed /
thugs dam gyi rim pa ji lta bu la 'jug snyam na /
rjes gzhig gi sdud rim bsgom pas /
rlung dbu mar zhugs pa zhes pa nas /
'od gsal gyi bar gyi rtags rnams 'byung /
'od gsal de las ldang bar rtsom pa na /
sgyu ma'i sku de dag pa sgyu ma'i skur ldang mnyam pa'i 'phen pa gtong /
'od gsal de las langs na sgyu ma'i sku de yid ngor dag pa'i sgyu ma'i skur langs pa de 'byung /
de dang dus mnyam du lugs ldog gi nyer thob ces pa nas /
smig rgyu'i bar gyi rtags rnams 'byung /
longs sku ba des kyang rten brten pa'i dkyil 'khor sprul pa sogs phra ba'i sprul sku du ma zhig 'dzin /
par byed /
mnyam gzhag de las ldang bar 'dod pa na /
rang gi phung po rnying pa dam tshig sems dpar bsgom pa'i snying khar ye shes sems dpa'i tshul gyis zhugs /
te /
rten de la gnas nas 'dul bya la chos ston /
las rgya dang snyoms par 'jug bza' btung la longs spyod pa sogs rjes thob kyi nyams len rnams skyod bar byed /
de ltar sgyu lus pa nges mnyam rjes kyi thugs dam rnams bskyangs pa'i mthar /
slob pa'i zud 'jug 'grub tu nye ba'i mtshan ma mthong ba na /
phyi'i rkyen las rgya gcig dang snyoms par 'jug bzhin pa'i ngang nas nang gi rkyen rjes gzhig gi sdud rim bsgom pas rlung dbu mar zhugs pa zhes pa nas /
'od gsal gyi bar gyi brtags rnams 'byung /
stong bzhi dga' bzhi'i ngo bor 'byung /
'od gsal lhan skyes kyi dus su bde stong sbyar nas bsgom par byed /
de'i tshe lugs 'byung gi nyer thob 'gags pa dang /
lhan skyes kyi bde bas stong nyid sngar ma rtogs gsar du mngon sum du rtogs pa dang /
sgyu lus don gyi 'od gsal du nam mkha' la 'ja' yal ba ltar dag pa dang /
nyon sgrib kyi dngos gnyen bar chad med lam rgyud la skyes pa dang /
rang rgyud ldan gyi gang zag 'phags par song ba lnga dus mnyam pa'i tshul gyis 'byung ngo / /
'od gsal de las ldang bar rtsom pa na /
sngon gyi 'phen pa'i shugs kyis dag pa'i sgyu ma'i skur ldang ba la mngon du phyogs pa yang yin la /
'od gsal de las langs pa na don gyi lhan skyes kyi bzhon par gyur pa'i rlung 'od zer lnga pas nyer len dang /
sems kyis lhan @# / /
cig byed rkyen byas pa la brten nas /
phung po rnying pa las go sa logs su mtshan dpes brgyan pa'i rdo rje 'chang yab yum gyi rnam pa can gyi rigs 'dra rgyun mi chad pa'i ngag pa'i sgyu ma'i skur dngos gnas la langs pa de 'byung /
de dang dus mnyam du lugs ldog gi nyer thob nas smig rgyu'i bar gyi rtags rnams 'byung /
de'i tshe ngon gyi lhan skyes 'gags pa dang /
lugs ldog gi nyer thob grub pa dang /
dag pa'i sbyu ma'i skur dngos la langs pa dang /
nyon sgrib las dngos su grol ba'i rnam grol lam thob pa dang /
rang rgyud ldan gyi gang zag dgra bcom par sor ba la dus mnyam pa'i tshul gyis 'byung /
de 'dra ba'i longs sku ba des thugs dam gyi rim pa la 'jug par byed /
thugs dam gyi rim pa ji lta bu la 'jug snyam na /
stong pa nyid la rtse gcig tu mnyam par gzhag ste bsgoms pas /
rlung zhugs pa sogs nas 'od gsal gyi bar gyi rtags rnams 'byung ngo /
de'i tshe thugs don gyi 'od gsal dang /
sku mtshan dpes brgyan pa'i dag pa'i sgyu ma'i sku gnyis sku thugs dngos po gcig tu tshogs pa'i zung 'jug gi gtso bo thog mar thob pa'i skabs la 'jog par byed pa yin no / /
'od gsal de las ldang bar rtsom ba na /
sngon gyi 'phen pa'i shugs gyis slob pa'i zung 'jug ba de mi slob pa'i zung 'jug gi skur ldang ba la phyogs pa yang yin la /
de las langs pa na /
slob pa'i zung 'jug pa de yid ngor mi slob pa'i zung 'jug gi skur langs pa de 'byung /
de dang dus mnyam du lugs ldog gi nyer thob zhes ba nas /
smig rgyu'i bar gyi rtags rnams 'byung /
longs sku ba des rten brten pa'i dkyil 'khor sgrub pa sogs phra ba'i sprul sku ru 'dzin par byed /
mnyam gzhag de las ldang bar 'dod pa na /
rang gi phung po snying pa'am phung po rnying pa gang yang rung ba la zhugs te /
rten de las gnas te gdul bya la chos ston /
las rgya dang snyoms par 'jug /
bza' btung la longs spyod /
ri drags gshor ba sogs rjes thob kyi nyams len rnams skyong bar byed do / /
gsum pa 'bras bu mngon du byed pa'i tshul ni /
de ltar slob pa'i zung 'jug nges mnyam rjes kyi thugs dam rnams bskyangs pa'i mthar /
mi slob ba'i zung 'jug 'grub tu nye ba'i mtshan ma mthong ba na /
phyi'i rkyen las rgya gcig dang snyoms par 'jug bzhin pa'i ngang nas /
nang gi rkyen stong ba nyid la rtse gcig tu mnyam par gzhag ste bsgoms pas /
rlung dbu mar zhugs pa nas /
'od gsal gyi bar gyi rtags rnams 'byung /
stong bzhi dga' bzhi'i ngo bor 'byung /
'od gsal lhan skyes kyi dus su bde stong sbyar nas bsgom par byed /
de lta bu'i 'od gsal skad cig ma dang po ni shes rab kyi dngos gnyen bar chad med lam dang /
skad cig gnyis pa thob pa dang dus mnyam du shes bya ji lta ba la mnyam par gzhag bzhin ba'i ngang nas /
shes bya ji snyed pa rnams lag mthil du skyu rur bzhag pa bzhin du mngon sum du rtogs pa'i rnam mkhyen skad cig dang po thob pa dang /
slob pa'i zung 'jug pa'i sku'i rigs 'dra phyi ma zhig mi slob pa'i zung 'jug kha sbyor yan lag bdun ldan gyi longs skur gnas gyur pa dang /
gdul bya rnams kyi don du sprul @# / /
sku bye ba ther 'bum dus gcig tu 'byed pa gsum dus mnyam pa'i tshul gyis sku gsum gyi ngo bor 'tshang rgya ba yin no / /
de 'dra ba'i mi slob pa'i zung 'jug thob pa la slob pa'i zung 'jug sngon du 'gro dgos /
de la sgyu ma'i sku sngon du 'gro dgos /
de la rtsa bsgoms pa zhes pa nas /
'bar 'dzag bsgom pa sngon du 'gro dgos /
de la sbyangs gzhi skye shi bar do gsum sku gsum du 'khyer ba'i skyed rim phra rags mthar phyin pa sngon du 'gro dgos /
de la dbang rnam par dag pa thob cing /
dbang dus su khas blangs pa'i dam tshig dang sdom pa tshul bzhin du bsrung ba sngon du 'gro dgos /
de la bshes gnyen bsten tshul nas /
zhi gnas dang lhag mthong la slob pa'i bar gyi la mthun mong bas rgyud sbyangs pa sngon du 'gro dgos pa 'di ni /
rin po che lta bu'i gang zag thabs lam nA ro chos drug la brten nas /
snyigs dus kyi cho thung gcig la 'tshang rgya bar byed pa'i lam tshang la ma nor bar 'jog pa yin no / /
rdo rje 'chang blo bzang don grub kyi gsung rgyun lhag chad med par zin bris su btang pa 'di ni /
ba so ba dge slong bstan pa'i rgyal mtshan gyis gsol ba btab pa'i ngo nga 'dzin chos su gnang ba bzhin yi ger bkod pa'o / /
! / /
bcom ldan 'das 'khor lo sdom pa'i rdzogs rim rnal 'byor chen bo'i snying bo bzhugs so / / / /
bla ma dang dpal he ru ka dbyer ma mchis pa'i zhabs la phyag 'tshal lo / /
de la 'dir rdzogs rim rnal 'byor chen po'i snying po nyams su len pa'i tshul la gnyis /
cung zad spros te bshad pa dang /
dmigs rim mdor bsdus te nyams su len pa'i tshul lo / /
dang po la gnyis /
sngon 'gro dang /
dngos gzhi'o / /
dang po la gsum /
spyi'i sngon 'gro dang /
khyad par gyi sngon 'gro /
lam 'di'i thun mong ma yin pa'i sngon 'gro'o / /
dang po ni /
lam gyi rtsa ba dge ba'i bshes gnyen bsten tshul nas zhi lhag gi bar gyi lam thun mong ba rnams la myong khrid kyi tshul gyis bslab bo /
gnyis pa ni /
rdo rje slob dpon mtshan nyid dang ldan pa la 'di'i dbang bzhi rnam par dag pa thob cing /
dbang dus su khas blar sa pa'i dam tshig dang sdom pa srog dang sngos nas bsrung /
nyes ltung gis ma gos pa la bslab bo /
khyad par du yang ba skyong rim phra rags la rgyas ba sdus kyi sgo nas thun bzhir bslab cing /
bsdus pa lhan skyes tsam gyis kyang go chod do / /
de'i tshul ni rang tha mal du gnas pa'i snying khar pad nyi'i steng du hUM yig sngon po 'od zer lnga 'phro ba cig bsam /
de las 'od zer phyogs bcur 'phros pas bla ma he ru ka'i dkyil 'khor gyi lha tshogs la phyogs bcu'i sangs rgyas byang sems dpa' bo dpa' mo /
mdor na 'phags pa dang 'phags ma'i tshogs thams cad he ru ka yab yum gyi rnam par spyan drangs nas mdun gyi nam mkhar ba zhugs par ba sams la /
gang gis drin gyis bde chen gnas zhes sogs dang /
he ru ka dpal zhes sogs kyis phyag dang nyer spyod lnga /
'dod yon lnga /
rig ma bcu drug la sogs pas mchod par bya'o / /
phyag 'tshal ba dang mchod cing bshags pa dang /
zhes sogs dang /
bgrod dka' srid pa'i rgya mtsho las zhes sogs kyis bdag lus dbul zhing /
de nas tshogs zhing rnams rang la sib ste thim pas gnyis su med par @# / /
gyur /
slar yang snying kha'i hUM las 'od zer phyogs bcur 'phros te /
snod bcud rnams la phog pas 'od du mer te zhu nas rang la thim /
rang yang stod smad nas rim gyis zhu nas snying kha'i hUM la thim /
hUM gi zhabs kyu u ni ha la thim /
ha ni ha'i mgo la thim /
mgo bo zla tshes la /
zla chos thig le la /
thig le nA da la /
nAd skra'i rtse mo brgya stong gi cha'i tshad tsam du gnas par gyur /
de nas shU n+ya ta'i sngags don bsams te /
ci nus su mnyam par 'jog go /
'di ni 'chi ba sbyong ba'i lam 'khyer gyi gtso bo yin no / /
de ltar snang ba thams cad 'od bsal du bsdus pa'i stong pa'i ngang las /
rang gi sems mAd dkar la dmar ba'i mdangs chags pa shin tu phra ba nam mkhar 'jog go /
de ni bar do spyod ba'i lam gyi gtso bo yin no / /
de nas skad cig gis zla ba dkar la dmar ba'i mdangs can la dbyangs gsal gyi gzugs brnyan dang bcas pa'i dbu su hUM oM yig gis mtshan pa de la nA da zhugs pa ni /
skye ba sbyong ba'i lam 'khyer gyi gtso bo yang yin /
de rnams yongs su gyur pa las rang nyid he ru ka sngon po zhal gcig phyag gnyis kyis /
g.yas rdo rje dang g.yon dril bu 'dzin pa g.yas brkyangs gis bzhugs pa la /
yum rdo rje phag mo dmar mo zhal gcig phyag gnyis kyi g.yas rdo rje dang g.yon thod pa 'dzin pas 'khyud pa gnyis ka'ang rin po che sna tshogs pas brgyan pa /
de'i spyi por oM dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros bas rang bzhin gyi gnas nas bcom ldan 'das lhan cig skyes pa'i lha tshogs la /
phyogs bcu'i sangs rgyas dang byang chub sems dpa' dpa' bo dpa' mo sogs kyis bskor ba spyan drangs /
ar+g+haM sogs kyis mchod nas /
dzaH hUM baM hoH gnyis su med par gyur /
slar yang thugs ka'i hUM las 'od 'phros nas /
dbang gi lha rnams spyan drangs /
de bzhin gshegs pa thams cad kyis bdag la mngon par dbang bskur du gsol zhes gsol ba btab pas /
de rnams kyis ye shes kyi bdud rtsis gang ba'i bum pa thogs te /
o sarba ta thA ga ta a b+hi She ka ta sa ma ya shrI hU /
zhes dbang bskur /
sku gang dri ma dag /
chu lhag ma spyi gtsug tu gnas pa yongs su gyur pa las /
yab la mi bskyod pa dang /
yum la rnam snang gis dbu brgyan par gyur /
de nas phyi nang gsang gsum gyi mchod pas mchod nas /
snying khar sngags 'khor bkod de bzlas pa cung zad byed pa la sogs pa'o / /
gsum pa la gnyis /
sdig sgrib dag par bya ba'i phyir /
yi ge brgya pa'i bsgom bzlas dang /
byin rlabs 'jug pa'i phyir bla ma'i rnal 'byor bsgom pa'i tshul lo / /
dang po la rang rdor sems su bsgom pa /
rang he ru kar bskyed pa'i spyi bor rdor sems bsgom pa /
rang tha mal du gnas pa'i spyi bor rdo ra sems bsgom pa sogs las /
'di ni rang tha mal du gnas pa'i spyi bor pad zla'i steng du hUM las rdo rje dkar po rtse lnga pa /
lte ba la hUM gis mtshan pa /
de las 'od zer 'phros /
don gnyis byas 'dus yongs su gyur pa las /
bla ma rdo rje sems dpa' @# / /
sku mdog dkar po zhal gcig phyag gnyis kyi g.yas rdo rje dang g.yon dril bu 'dzin pa /
yuM rdo rje snyems ma dkar mo gri gug dang thod pa 'dzin pas 'khyud pa /
gnyis ka'ang ngar dang rin po che sna tshogs pas brgyan pa'i gnyis ka'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros pas bsgoms pa dang 'dra ba'i ye shes pa spyan drangs /
dzaH hUM baM hoH gnyis su med par gyur /
slar yang thugs ka'i hUM las 'od zer 'phros dbang gi lha rnams spyan drangs /
de bzhin gshegs pa rnams kyis mngon par dbang bskur du gsol /
zhes gsol ba btab pas /
de rnams kyis ye shes kyi bdud rtsis gang ba'i bum pa thogs nas /
oM sarba ta thA ga ta ces sogs kyis dbang bskur /
sku ye shes kyis bdud rtsis gang /
mi bskyod pas dbu brgyan par gyur /
thugs kar zla ba'i stong du hUM yig gi mtha' mar yi ge brgya pa'i sngags phreng gis bskor bar gyur /
bcom ldan 'das rdo rje sems dpa' bdag gzhan sems can thams cad kyi sdig sgrib dang dam tshig nyams chags thams cad byang zhing dag par mdzad du gsol /
zhas gsol ba btab pas /
thugs ga'i sngags phreng hUM dang bcas pa las 'od zer 'phros /
sems can thams cad kyi sdig sgrib spyangs /
sangs rgyas sras bcas la mnyes pa'i mchod pa phul /
de rnams kyi sku gsung thugs kyi yon tan thams cad 'od zer gyi rnam par bsdus nas /
thugs ka'i sngags phreng hUM dang bcas pa la thim /
de las bdud rtsi'i rgyun babs /
yab yum gyi sbyor mtshams nas thon /
rang gi tshangs bug nas zhugs /
lus thams cad ye shes kyi bdud rtsis mer te gang /
sgo gsum gyi sdig sgrib dang /
dam tshig nyams chag thams cad dag par bsams nas /
yi ge brgyab gang mang bzla'o / /
de rnams kyi zhal shes ni /
rdo rje sems dpa'i thugs ka'i zla ba'i dkyil 'khor skya 'khyil le ba 'o ma'i mdog lta bu de kun rdzob byang chub sems kyi ngo bo dang /
de'i steng du don dam byang chub kyi sems de nying hUM yig dkar po dung gi mdog lta bu /
nas 'bru tsam gyen du 'greng ba la mdun nas brtsams te g.yas skor du yi ge brgya pa kha dog dkar po nyal stabs su gnas pa 'am /
gyen du 'greng pas bskor /
'od zer skya phrom phrom 'phro bar bsam /
rang gi sems hUM la zhugs pa bzhin byas te /
ngo bo dbyer med du mos nas sngags bzla'o / /
gzhan gyi sdig sgrib sbyong ba'i tshul ni /
sngags phreng hUM dang bcas pa las 'od zer 'phros pa'i rtse mo la rdo rje sems dpa' yab yum dpag tu med pa spros /
sems can thams cad kyi spyi bor rdo rje sems dpa' yab yum zung re bzhugs de rnams snyoms par bzhugs pa'i sbyor mtshams nas byung ba'i byang chub kyi sems kyi chu rgyun gyis dbang bskur bas /
sems can thams cad kyis sdig sgrib sbyangs nas rdo rje sems dpa'i go 'phang la bkod bar bsam pa'o /
yang na thugs ka'i hUM las 'od zer 'phros pas sems can thams cad la phog pa tsam byis sdig sgrib bag chags dang bcas pa thams cad byang nas rngor sems kyi @# / /
go 'phang la bkod par bsam pa'o / /
mchod pa 'bul ba'i tshul ni /
yang hUM las 'od zer 'phros pa'i rtse mo nas /
mchod pa'i lha mo mchod rdzas dpag tu med pa spros nas /
phyogs bcu'i sangs rgyas sras bcas la mnyes pa'i mchod pa phul bas de rnams kyi thugs rgyud la bde stong gi ting de 'dzin khyad par can gsar du 'khrungs /
zag med kyi bde bas thugs rgyud gang /
rang la dgyes bzhin du de rnams kyi yon tan thams cad 'od kyi rnam par spyan drangs /
hUM la thim pa sogs gcig char res mos bya'o / /
rang gi sdig sgrib sbyong tshul ni /
de nas sngags 'phreng hUM dang bcas pa las bdud rtsi skya nar nar babs /
sku'i dbyibs brgyud /
yab yum gyi sbyor mtshams nas byung ste /
zla gdan btol te byung gsung ba'ang yod /
rang gi tshangs bu gnas zhugs /
spyi bo'i rtsa 'khor rtsa 'dab dang bcas pa khrig mer gyis gang /
de nas d+hU ti'i lam nas mar babs te /
mgrin pa /
snying kha /
lte ba /
gsang gnas nor bu'i dbus kyi rtsa 'khor rtsa 'dab dang bcas ba brla g.yas g.yon nas rkang sen gyi bar rnams khrig mer te gang /
thog med nas bsags pa'i sdig sgrib nyes ltung gi tshogs thams cad dung khu dang sol khu'i rnam par 'og sgo dang /
ba sbu'i bu ga thams cad nas phyir nag nur gyis thon /
lus shel g.ya' dag pa ltar mos te /
yig brgya thun re la stong la sogs pa bzla'o / /
thun 'jog khar bdag ni mi shes rmongs pa yis /
zhes sogs kyi gsol 'debs dang /
rdo rje sems dpa' yab yum rang la bsdu ba sogs sdig sgrib dag pa'i rtags ma byung bar du myong khrid du skyong /
gnyis pa byin rlabs 'jug pa'i phyir /
bla ma'i rnal 'byor bsgom pa'i tshul la /
rang gi spyi bor padma dang nyi ma'i gdan gyi steng du /
skad cig gis bla ma he ru ka sku mdog sngon po /
zhal gcig phyag gnyis pa /
g.yas rdo rje dang g.yon dril bu 'dzin pa /
rdo rje skyil krung gis bzhugs pa la /
yum rdo rje phag mo dmar mo zhal gcig phyag gnyis kyis rdo rje dang thod pa 'dzin pas 'khyud pa /
gnyis ka'ang rus pa'i rgyan sna tshogs bas brgyan pa /
snang la rang bzhin med pa dwangs gsal 'od kyi rang bzhin can gyi skur gsal ba'i spyi bor oM dkar po /
mgrin par AH dmar po /
thugs kar hUM sngon po /
yi ge gsum dang sku'i cha thams cad las 'od zer phyogs bcur 'phros pas /
rtsa brgyud kyi bla ma thams cad sbyan drangs /
de la thim /
gzhan yang rigs lnga la sogs sangs rgyas dang /
byams pa 'jam dbyangs la sogs pa'i byang sems dang /
phyag bzhi pa dang phyag drug pa la sogs pa'i chos skyong bsrung ma /
yul nyer bzhi'i dpa' bo dba' mo la sogs pa mdor na 'phags pa dang 'phags ma'i tshogs thams cad sbyan drangs nas bla ma la thim pas /
bla ma de rnams skyabs gsum kun 'dus kyi ngo bo dran pa tsam gyis srid zhi'i 'jigs pa las skyob nus pa'i bdag nying can du bsams la /
sangs rgyas thams cad 'dus pa'i sku /
zhes sogs dang /
bla ma sangs rgyas bla ma chos /
zhes pa nas /
bla ma nying la phyag 'tshal lo / /
de nas rang gi snying kha nas mchod pa'i lha mo mchod rdzas thogs pa dpag tu med pa sbros nas /
nyer sbyod lnga /
'dod yon lnga /
rig ma @# / /
bcu drug la sogs pas mchod pa'i rjes su /
bdag gzhan lus dag yid gsum dus gsum dge tshogs bcas /
zhes pa nas /
thugs rjes 'gro ba'i don du bzhes nas bdag la byin gyis brlab tu gsol /
gu ru rat+na maN+Dal kaM ni r+yata ya mi /
dngos bshams yid kyis sprul pa'i mchod pa ma lus 'bul / /
thog med dus nas bsags pa'i sdig ltung thams cad bshags / /
skye 'phags dge la rjes su yi rang ngo / /
'khor ba ma stong bar du legs bzhugs nas| |'gro la chos kyi 'khor lo skor du gsol / /
bdag gzhan dge rnams byang chub chen por bsngo / /
de nas spyi bo na bzhugs pa'i bla ma de nyid /
skyabs gsum kun 'dus kyi ngo bo rang yin snyam pa'i mos gus drag po'i sgo nas /
skyabs gsum kun 'dus bla ma rin po che / /
bdag gi blo chos su 'gro bar byin gyis rlobs /
chos lam du 'gro bar byin x lam 'khrul pa zhi bar byin x 'khrul pa ye shes su 'char bar byin x chos min gyi rtogs bzhi bar byin gyis rlobs /
dge ba'i bshes gnyen la ma dad pa nas bzung ste /
bdag gnyis su 'dzin pa'i bar gyi phyi ci log gi rtog pa thams cad myur du 'gag par byin x dge ba'i bshes gnyes la dad pa nas bzung ste /
bde stong gi ting nge 'dzin khyad par can gyi yon tan thams cad myur du rgyud la skye bar byin gyis rlobs /
khyad par du yang rtsa gsal ba /
rlung 'jam bal sogs pa lus la brten nas skye dgos pa'i bde stong gi nyams rtogs rnams myur du rgyud la skye bar pha bla mas byin byis rlobs shig /
rdo rje 'chad gi go 'phang tshe 'di nyid la stsal du gsol /
zhes gsol ba btab pas /
bla ma'i spyi bo'i oM dkar po dang /
sku'i cha thams cad las 'od zer dang bdud rtsi dkar po dpag tu med pa byung nas /
rang gi spyi bo nas zhugs /
lus kyi nang thams cad khrig mer te gang /
thog med nas bsags pa'i lus kyi sdig sgrib nad gdon thams cad sbyangs /
bla ma'i sku dang rang gi lus dbyer med du gyur /
bum pa'i dbang thob /
sku rdo rje 'grub pa'i nus pa bzhag go /
yang bla ma'i mgrin pa'i AH nga mar po dang /
sku'i cha thams cad las 'od zer dang bdud rtsi dmar po dpag tu med pa byung /
rang gi mgrin par thim pas /
lus kyi nang thams cad khrig mer te gang /
thog med nas bsags pa'i dag gi sdig sgrib thams cad dag /
bla ma'i gsung dang rang gi dag dbyer med du gyur /
gsang ba'i dbang thob /
gsung rdo rje 'grub pa'i nus pa khyad par can bzhag go /
yang bla ma'i sku'i cha thams cad dang /
thugs ka'i hUM sngon po las 'od zer dang bdud rtsi sngon po dpag tu med pa byung /
rang gi snying khar sib sib thim pas /
tshe rabs thog med nas bsags pa'i sdig sgrib thams cad dang /
khyad par du yid kyi sgo nas bsags pa'i sdig sgrib thams cad sangs te dag /
bla ma'i thugs dang rang gi yid dbyer med du gyur /
shes rab ye shes kyi dbang thob /
thugs rdo rje 'grub pa'i nus pa bzhag go /
yang bla ma'i sku gsung thugs dang yi ge gsum las 'od zer dkar dmar mthing gsum byung /
rang gi lus ngag yid gsum la sib sib thim pas tshe rabs thog med nas bsags pha'i lus ngag yid gsum byi sdig sgrib thams cad dang nad gdon thams cad @# / /
sangs te dag /
bla ma'i sku gsung thugs dang rang gi lus ngag yid gsum dbyer med du gyur /
dbang bzhi pa thob /
sku bsung thugs rdo rje gsum gyi bdag nyid rdo rje 'chang 'grub pa'i nus pa khyad par can bzhag byung snyam pa'i mos pa brtan po bya'o / /
de nas dpal ldan rtsa ba'i bla ma rin po che / /
zhes sogs kyis gsol ba rtse gcig tu btab pas /
bla ma rang gi kha lta phyogs dang mthun pa spyi bo'i tshangs bug nas zhugs te /
snying kha chos kyi 'khor lo'i rtsa 'dab brgyad pa'i dbus su bzhugs pa'am /
yang na 'od du mer te zhu nas rang la thim pas rang gi sgo gsuM dang bla ma'i sku gsung thugs dbyer med du song ba la nga rgyal 'jog cing /
skye ba kun tu yang ngag bla ma dang /
zhes sogs kyi smon lam bya'o / /
de ltar byin rlabs zhugs pa'i mtshan ma brtan po ma byung gi bar du thun bzhir bcad de myong khrid du bskyang bar bya'o / /
lam 'di nyams su len pa'i thog mtha' bar gsum du gnad bzhi tshangs ba gal che bas /
de'i tshul ni /
lus kyi gnad /
dus kyi gnad /
rlung gi gnad /
dmigs pa'i gnad do / /
lus kyi gnad ni /
lus rnam snang gi chos bdun ldan zhes pa /
rkang pa gnyis rdo rje skyil krung ngam /
sems dpa'i skyil krung /
lag pa gnyis lte 'og tu mnyam gzhag /
sgal tshigs drang por bsrangs la mgrin pa cung zad dgug /
dpung mgo gnyis cung zad gdengs /
so dang mchu rang sor bzhag /
mig sna rtse la blta ba'o / /
dus kyi gnad ni spyir rgyun du yin cing /
khyad par tho rengs dang phyi dro dgongs mo'i dus su bsgom pa'o / /
rlung gi gnad ni rlung ngal bus phyir bus te /
nang du cung zang rdub ste dal brel snyoms pa'i dus su 'am /
rang bzhin gyis dal 'brel snyoms pa'i dus su'o / /
dmigs pa'i gnad ni /
'og tu go rim bzhin 'chad do / /
gnyis pa dngos gzhi'i bshad pa la gnyis /
lam bgrod pa'i rim pa bshad pa dang /
'bras bu mngon du byed tshul bshad pa'o / /
dang po la gsum /
gang gis bsgom pa'i rten bshad pa /
gang du bsgom pa'i gnas bshad pa /
ji ltar bsgom pa'i tshul bshad pa'o / /
dang po ni /
rang gnyid skad cig gis he ru ka sku mdog sngon po zhal gcig phyag gnyis pa rdo rje dang dril bu 'dzin pa la /
yum rdo rje phag mo dmar mo zhal gcig phyag gnyis kyis rdo rje rang thod pa 'dzin bas 'khyud pa dangs gsal 'od kyi dad bzhin can gyi sku la nga rgyal dang gsal snang bton te rtse gcig tu bsgom pa byed pa'o / /
gnyis pa ni /
rang de ltar bsams pa'i lus kyi dbus drang por sgal tshigs pa la cung zar nye bar dbum kha dog sngon bo nad rlung gis gang ba /
sbom phra gro sog tsam mam /
yang blo nus dang bstun nas bzhag pa'i mas sna nor bu'i rtser sleb pa /
yas sna mdzod spu'i dbus su kha gdangs pa /
de'i g.yas su ro ma /
g.yon du rkyang ma gnyis ka zhar ba'i tshul du yod la /
de yang lte ba snying ga /
mgrin pa rnams su ro rkyang re res kyang dbum la gsum gsum bskor ba'i mdud pa grol mdung re yod pa'i spyi bo bde chen gyi 'khor lo rtsa 'dab so gnyis pa kha dog sna tshogs pa /
dbyibs e yig gru gsum gyi @# / /
rnam pa /
kha thur du phyogs pa /
mgrin pa longs spyod kyi 'khor lo rtsa 'dab bcu drug pa /
dbyibs waM yig zlum po'i rnam pa can /
kha dog dmar po kha gyen du phyogs pa /
snying kha chos kyi 'khor 'o rtsa 'dab brgyud pa dbyibs waM yig zlum po'i rnam pa can /
kha dog dkar po kha thur du phyogs pa /
lte ba sprul pa'i 'khor lo rtsa 'dab drug cu re bzhi pa /
dbyibs e yig gru gsum gyi rnam pa can /
kha dog sna tshogs pa kha gyen du blta ba /
gsang gnas bde skyong gi 'khor lo rtsa 'dab bcu drug pa /
nor bu'i rtser rtsa 'dab brgyad yod pa'i lte ba rnams gang du dmigs pa gnad du bsnun nas bsgom pa'i gnas yin cing /
rtsa gsum 'khor lo bzhi dang bcas pa de rnams snang la rang bzhin mad pa dwangs gsal 'od kyi rang bzhin can du bsgom mo / /
gsum pa ji ltar bsgom pa'i tshul bshad pa la gnyis /
rtsa mdung rnams grol bar byed pa'i thab bshad pa /
grol nas ji ltar bsgom pa'i tshul bshad pa'o / /
dang po la gsuM /
lte ba'i sprin sgra la sems 'dzin tshul /
de la rdo rje'i bzlas pa byed tshul /
sems dpa' gsum brtsegs kyi sgo nas rjes gzhig gi bsdud rim byed pa'i tshul lo / /
dang po la gnyis /
dngos dang /
de ltar bsgoms pas rtags 'byung tshul lo| |dang po ni /
lte ba'i rtsa 'khor gyi dbus kyi d+hU ti'i nang du thig le dmar po 'og dkar po steng du ga'u kha sbyor rgya sran tsam mam /
bod sran tsam gyi nang du lhag pa'i lha'i ngo bo 'am /
rang gi sems kyi ngo bo zhes pa'ang yod /
hUM yig dkar la dmar ba'i mdangs chags pa /
thig le nAd 'od zer lnga 'phro ba dang bcas pa /
shin tu 'tsher ba dwangs gsal 'od kyi rang bzhin can dang /
snying kha'i rtsa mdung kyi d+hU ti'i nang du yang /
ji lta ba bzhin gyi hUM yig gdan bcas bsgom mo / /
de nas snying kha'i d+hU ti'i nang na gnas pa'i rtsa'i dwangs ma /
rlung gi dwangs ma /
thig le dkar dmar gyi dwangs ma /
sems kyi dwangs ma /
de rnams kyi chos nyid de /
dwangs ma lnga 'dus kyi sems bsam /
srog 'dzin shin tu phra ba dang /
yid kyi rnam shes shin tu phra ba ngo bo dbyer med pa gnyis dbu ma'i nang na yar bltas pas spyi bo'i rtsa 'khor rtsa 'dab dang bcas pa'i bar gsal sing nge mthong /
rtsa'i chags lugs rnams nges par byas mar bltas pas nor bu'i dbus kyi rtsa 'khor rtsa 'dab dang bcas pa gsal sing ste mthong /
de bzhin du byas /
khyad par lte ba'i hUM yig nA nga rang bcas pa gsal bar dmigs te ngal bus babs nas /
thig le'i dbus su sib ste thim nas dbyer med gcig tu byid rgod dang bral ba'i sgo nas rtse gcig tu mnyam par 'jog go /
gnyis pa de ltar bsgoms pas rtags byung tshul ni /
de ltar rtse gcig tu mnyam par gzhag pa la brten nas /
rlung dbu mar bzhugs pa'i rtags su sna bug gnyis nas rlung mnyam rgyu shed mtshungs 'byung /
gnas pa'i rtags su sna bug gi rlung rgyu ba 'chad /
de rtag pa'i tshul ni /
lte 'og gi lto ba mgul mi 'gul brtag pa'o / /
thim pa'i rtags ni sa khams chu la thim pa'i rtags su lus zung lhod lhod por 'gyur zhing /
nang rtags su smig rgya lta bu'i snang ba @# / /
'byung /
chu khams me la thim pa'i rtags su kha sna skam /
nang rtags su du ba srab mos khyab pa lta bu'i snang ba 'byung /
me khams rlung la thim pa'i phyi rtags su lus kyi drong mtha' nas sdung /
nang rtags su mkha' snang lta bu'i snang ba 'byung /
de rnams rlung rags pa thim pa'i rtags yin no / /
phra ba thim pa ni /
rlung snang ba la thim par rtsom pa na /
phyi'i rtags su dbugs nang du mi 'jug /
nang rtags su mar me 'bar ba lta bu'i snang ba 'byung /
rlung snang ba la thim pa na /
ston gnam g.ya' dag la zla 'od kyis khyab pa lta bu'i dkar lam pa'i snang ba 'byung /
de mched pa la thim pa na /
ston gnam g.ya' dag la nyi 'od kyis khyab pa lta bu'i dmar lam pa'i snang ba 'byung /
de nyer thob la thim pa na /
ston gnam g.ya' dag la srod kyi smag mthug pos khyab pa lta bu'i nag lam pa'i snang ba 'byung /
de'i stod la yul cung zad dran /
smad la dran med la 'gro /
nyer thob 'od gsal la thim pa na / /
ston gyi nam mkha' g.ya' dag la dkar dmar nag gsum gyi slod byed kyi rkyen dang bral ba'i tho rengs kyi nam mkha'i rang mdog ji bzhin pa'i snang ba 'byung ngo / /
rtags de rnams 'chi dus su gsal po 'byung zhing /
lam dus su cha tsam 'byung bas /
da lta nas nges par byed pa gal che'o / /
de yang 'od gsal gyi dang nas gsang gnas nas gtum me'i me 'bar ba 'am /
yang na lte ba nas ti la ka sbar te /
d+hU ti'i nang la yar rgyud nas phyin te /
spyi bor sleb pa na /
spyi bo'i byang sems dkar po zhu ba /
spyi bo nas mgrin par sleb kyi bar la dga' ba /
de nas snying khar sleb kyi bar la mchog dga' /
de nas lte bar sleb kyi bar la khyad par gyi dga' ba /
de nas nor bu'i rtser sleb kyi bar la lhan skyes kyi dga' ba 'byung zhing /
de ni yas babs kyi dga' bzhi yin no / /
de'i tshe bde stong sbyar nas rtse gcig tu mnyam par 'jog go / /
de las cung zad g.yo bar rtsom pan /
dmigs pas byang sems d+hU ti'i mas sna nas gyen du slog ste /
lte bar sleb kyi ring la dga' ba /
de nas snying khar sleb kyi ring la mchog dga' /
de nas mgrin par sleb kyi ring la khyad par gyi dga' ba /
de nas spyi bor sleb kyi ring la lhan skyes kyi dga' ba 'byung zhing /
de ni mas brtan gyi dga' ba bzhi yin no / /
dga' ba dang po gsum dang khyad par lhan skyes kyis dga' ba'i tshe /
bde stong spyar nas rtse gcig tu mnyam par 'jog go /
de ni lam dus kyi stong pa chos sku dang bsre ba yin no / /
de lta bu'i 'od gsal las ldang par rtsom pa na /
rang nyid he ru ka yab yum gyi skur ldang snyam pa'i 'phen pa shugs drag po sngon du btad pa'i stobs kyis 'byung lus rags pa 'di las logs su bye ste /
he ru ka yab yum gyi skur yid ngor ldang ngo / /
de ltar langs pa dang /
'od gsal de 'gags pa dang /
lugs ldog gnyer thob grub pa rnams dus mnyam zhing /
de las mched pa /
de las snang ba /
de las mar me /
de las mkha' snang /
de las du ba /
de las smig rgyu rnams 'byung /
de ni lam dus kyi sgyu lus longs sku dang bsre ba yin no / /
@# / /
de lta bu'i yid ngo'i he ru ka de /
'byung lus rags pa 'di nyid la 'jug par 'dod na /
de nyid sprul sku dam tshig sems dpar gsal ba'i spyi bo nas snying khar zhugs /
sna bug gnyis nas rlung rgyus /
gzugs sgra sogs kyi yul snang shar ba na /
gang snang stong pa /
stong pa bde ba /
bde ba he ru ka yab yum gyi skur 'char ba la bslab cing /
de ni lam dus kyi skye ba sprul sku dang bsre ba yin no / /
'di rnams kyi skangs su zhal shes cung zad brjod na /
lus kyi dbus drang po sgal tshigs la cung zad nye ba zhes pa ni /
sgal tshigs cung zad 'bud bar yod pas so / /
de yang thog mar dmigs rten mi gsal na /
gnas de nges par byas nas sems bzung /
sems cung zad zin pa na| hUM yig gdan dang bcas pa yod snyam pa byas te /
de nas je gsal la btang nas /
mthar hUM yig thig le dang bcas pa gsal hrI ga ste shar ba na /
de la sems zhugs pa'i tshul gyi nga rgyal 'jog /
de yang rtags rnams ni rlung thim pa'i rtags yin pas /
smig rgyu lta bu'i snang ba sogs ni /
sa rlung /
chu rlung /
me rlung /
rlung gi rlung thim pa'i rtags yin la /
sa khams chu la thim zhes pa /
snga ma'i nus pa zad nas phyi ma mngon pa'o / /
nges gzhan rnams kyang mchon nus /
de yang rtags rnams ni go rim nges pa can dang /
gang snang thams cad smig rgyu sogs su 'char ba dgos la /
de las gzhan du rlung dbu mar thim pa'i rtags 'khrul med min no / /
sku gsung thugs kyi 'khyer so gsum dang /
snang mched thob gsum 'od gsal dang bcas pa sbyor tshul ni /
snang ba dkar lam pa'i snang ba shar ba na /
de nyid dang phyogs bcu'i sangs rgyas thams cad kyi sku'i dwangs ma oM dkar po /
de las 'byung ba'i 'od zer dkar po'i rnam pas khyab pa de nyid dang dbyer med gcig tu bsres te bsgom mo / /
des gsung dang thugs la yang rigs 'gre'o / /
'od gsal stong pa nyid shar ba na /
de dang sku gsung thugs dbyer mi phyed pa'i bde ba chen po'i ye shes gnyis bsre sa te rtse gcig tu bsgom mo / /
yang snang mched thob gsum 'od gsal dang bcas pa la rim bzhin /
stong pa /
shin tu stong pa /
stod pa chen po /
thams cad stong pa zhes bshad pas /
stong pa de bzhi ka'i skabs su bde stod sbyar nas rtse gcig tu mnyam par 'jog go| yang de rnams la rim pa bzhin /
rdo rje zla ba dang /
rdo rje nyi ma dang /
rdo rje sgra gcan dang /
mthar 'dzin gyi spros pa thams cad dang bral ba'i 'od gsal stong pa zhes kyang bshad do / /
gtum mo'i me d+hU ti'i ? nang la sbar te zhes pa ni byang sems dmar po'i drod d+hU ti'i nang la sbar ba'o / /
'od gsal las cung zad g.yo bar rtsom pa zhes pa ni /
dper na chu g.yo ba med cing shin tu dwangs pa'i nang du /
nye'u chung 'gul la khad pa /
cung zad 'gul ba /
cher 'gul ba gsum yod pa bzhin du /
'od gsal las g.yo tshad pa /
cung zad g.yo ba /
cher g.yo ba dang /
gsum yod do / /
de yang lugs ldog gi dga' bzhi 'dren pa na 'od gsal gyi ngang nas 'dren pa yin la /
nyer thob sogs su 'pho mi dgos so / /
de yang thog mar dmigs pas byang @# / /
sems gyen du slog /
mthar byang nas rang stobs kyis yar ldog pa yin no / /
gang snang stong pa zhes pa'i skabs su /
gzugs sgra sogs kyi yul snang shar ba na sngar bzhin stong nyid la bzhag phul ches pa'i mnyam gzhag de'i stobs kyis 'di rnams kyi snang ba 'di gzugs sgra sogs su snang yang /
gshis lugs la stong pa nyid las ma 'das so snyam pa ngam ngam shugs kyis 'byung ba yin no / /
stong pa bde bzhes pa'i don ni /
stong pa dang bde ba dbyer mi phyed pa la zer ba yin cing /
de yang bde bas stong nyid mngon sum du rtogs pa na /
stong nyid dang bde ba ngo bo dbyer med du 'char bas /
bde bas stong nyid mngon sum du rtogs pa'i mos pa byed pa yin no / /
'di'i skabs su bde ba'i rnam pa shas che zhing /
gong du stong pa'i rnam pa shas che'o / /
nyin mo'i thugs dam la brten pa thob pa'i rnal 'byor pa des /
gnyid du 'gro ba'i tshe thugs dam zhig byed do / /
ji lta bu zhig byed na nyin snang mtshan snang bsreb ni /
nyin mo'i thugs dam de'i bag chags de'i ngang nas lte ba dang /
khyad par snying kha'i hUM yig la sems zhugs pa'i tshul gyis dbyer med gcig tu byas nas bsgoms pas rlung dbu mar zhugs pa nas 'od gsal gyi bar 'byung /
de lta bu'i 'od gsal de ni gnyid kyi 'od gsal yin no / /
'di dang 'chi dus su dga' bzhi mi 'dren par bzhed pa'i mkhas pa'i dbang po yod kyang /
'dir sngar bzhin lugs 'byung lugs ldog gi dga' bzhi drangs nas /
lhan skyes kyi tshe bde stong sbyar nas rtse gcig tu mnyam par 'jog go /
'di ni gnyid kyi 'od gsal chos sku dang bsreb yin no / /
de lta bu'i gnyid kyi 'od gsal las ldang bar rtsom pa na /
rang he ru ka yab yum gyi skur ldang ngo snyam pa'i 'phen pa shugs drag btang ba'i stobs kyis 'byung lus rags pa las logs su /
rmi lam gyi lus khyad par ba de he ru ka yab yum gyi skur yid ngor ldang ngo / /
de ltar langs pa dang gnyid kyi 'od gsal 'gags pa /
lugs ldog gi nyer thob grub pa dus mnyam /
de nas mched pa nas smig rgyu'i bar rnams 'byung /
de ni rmi lam longs sku dang bsre ba yin no / /
de lta bu'i yid ngo'i sgyu ma'i sku de /
'byung lus rags pa'i phyi rol tu gnas mi nus na /
'byung lus rags pa 'di sprul sku dam tshig sems dpar gsal ba'i spyi bo nas snying khar zhugs /
gnyid sad /
sna bug nas rlung rgyus /
yul snang shar /
zhes pa nas bde ba he ru ka yab yum gyi skur 'char ba la bslab cing /
'di sang pa spral sku dang bsre ba yin no / /
de lta bu'i rnal 'byor pa de lam lhag ma rnams ma bgrod par 'chi ba la mngon du phyogs pa'i tshe /
sngar bzhin snying kha'i hUM yig la sems zhugs pa'i tshul gyis rtse gcig tu mnyaM par gzhag ste bsgoms pas rlung dbu mar zhugs pa nas 'od gsal gyi bar 'byung /
de lta bu'i 'od gsal de ni 'chi ba 'od gsal yin cing /
de'i tshe dga' bzhi 'dren na lhan skyes kyi tshe bde stod sbyar nas rtse gcig tu bsgom mo / /
mi 'dren na byang sems snying khar 'dus pa'i bde ba yod pas /
bde stod sbyar nas rtse gcig tu mnyam par 'jog go /
'di ni 'od gsal ma bu 'phrad pa yin @# / /
cing| 'chi ba 'od gsal chos sku dang bsre ba yin no / /
de lta bu'i 'od gsal de las ldang bar rtsom pa na /
he ru ka yab yum gyi skur ldang ngo snyam pa'i 'phen pa shugs drag btang ba'i stobs kyis /
'byung lus rags pa 'di las logs su bye nas /
bar do'i lus khyad par ba de yid ngor he ru ka yab yum gyi skur ldang ngo / /
de ltar langs pa dang 'chi ba 'od gsal 'gags pa dang /
lugs ldog gi nyer thob grub pa dus mnyam /
de nas mched pa nas smig rgyu'i bar rnams 'byung zhing /
de bar do longs sku dang bsre ba yin no / /
de lta bu'i rnal 'byor pa des mkha' spyod la sogs par 'pho 'dod na yang 'pho nus mod /
sngags spyod pa'i brten khyad par can 'dzin 'dod na /
gdams pa dang ldan pa'i sgo nas /
skye gnas khyad par can gyi pham gnyis /
sprul sku dam tshig sems dpar gsal ba'i spyi bo nas snying khar zhugs te /
skye ba blangs nas zla grangs rdzogs pa na phyir btsas te /
rten de la lam lhag ma rnams rdzogs par byed do / /
de ltar lam dus kyi bsre bskor gsum /
gnyid dus kyi bsre ba skor gsum /
'chi dus kyi bsre ba skong gsum ni /
sems dben man chad la 'gre /
bsre ba skor dgu po 'di shes na| |yongs rdzogs man ngag gnang la mkhas pa zhes pa'i don yin no / /
de yang bskyed rim gyis 'chi ba bar do skye ba gsum mngon du gyur pa sbyong /
rdzogs rim gyi dngos gzhil sbyong /
zhes pa'i lam gyi gtso bo yang /
'di yin pas rdzogs rim gyi lam gyi gzhung shing rang yin no / /
'di rnams kyi tshe gegs sel zhing bogs 'don pa'i tshul ni /
ji ltar bsgoms kyang dmigs pa mi gsal ba dang /
gsal kyang dum bur 'gro ba dang /
lus skam pa dang /
rdul ba sogs kyi rnam pa dang /
gsang rdor chad pa sogs kyi nyams byung na /
bla ma dang dam tshig nyams pa 'am /
chos 'di dang dam tshig nyams chag yong pa'i rtags yin pas /
slar yang bla ma'i rnal 'byor dang rdor sems kyi bsgom bzlas la 'bad cing /
bsag sbyangs la rtsal bton te dmigs pa ma brjed par byas la phyis su bsgom mo / /
nyi ma dang po la dmigs pa gsal la gnyis pa la mi gsal /
thun dang po la gsal la gnyis pa la mi gsal ba sogs kyi steng 'og shor byung na /
dkor zas grib chen dang /
mi grib chen sogs dang 'phrad pa'i rtags yin pas /
de dag la 'dzem mo / /
gzhan yang dam nyams dang rang gi bla ma dang dam nyams pa'i mi dang gdong mi thug lag nas zas mi za gdon can dang yang 'dzem /
bsgom 'phro gshol nas bla ma dang chos 'di la dang ba bsgoms nas slar yang bsgom mo / /
yang lus kyi stod smad du na tsha dgul bskyod byed pa'i tshe yod cing dmigs pa skyong dus med pa ltar byung na /
rtsa zug yin la /
mgo 'khor ba dang lci? ba dang /
lus kyi stod smad gang rung shin tu lci zhing /
sna bug gi rlung 'byung 'jug 'gags pa dang /
lus thag pas bsngam pa 'dra ba byung na /
dmigs pa bsgom pa'i tshe lus byed cing bsdam shing /
dbugs bsngams pa'i rkyen gyis bskyed pa'i rlung zug yin pas /
@# / /
dmigs pa ma shor ba'i dang nas byed cing lhod /
sna bug nas rlung 'byung rdub byed /
des sel lo / /
ma sel na dmigs rten las 'od zer lcags kyu lta bu 'phros /
na tsha yod pa'i lus kyi gnas der song nas /
nad kyi ngo bo skran nag po'i rnam par bkug nas dmigs rten la ro med du sib sib bstim /
yang lus kyi stod smad kyi rlung rnams yar mar nas rim gyis bsdus te /
dmigs rten la bstim /
dmigs rten las 'od zer 'phros pas rtsa'i nang thams cad nyi ma shar ba ltar byas pas gegs sel lo / /
rtsa chu 'gags na 'og sgo 'bye btsum gyi sbyor ba mang du bya /
dmigs rten gzhan du 'char na /
dmigs rten bkug ste rtsa ba'i dmigs rten de nyid la bstim mo / /
rtsa 'khor rnams su sdig sbrul la sogs srog chags 'jug pa dang /
'tshangs pa lta bu'i nyams byung na /
'jigs mi dgos te rlung cung zad 'du ba'i rtags yin pas /
dmigs rten la bstim nas bsgom mo / /
spyir byang sems 'bab tshul /
sha pags mtshams nas 'bab pa dang /
khong pa'i nang mtshams nas 'bab pa dang /
rtsa 'khor rnams nas 'bab pa sogs gsum yod cing /
dngos sam rmi lam du 'dzag gegs byung na /
rten pa dang 'dren pa'i dmigs pa ni /
mthe bor gi rtse mo gnyis kyis srin lag gi rtsa ba mnan la /
khu tshur bcangs te lag pa gnyis bsnol /
khu tshur g.yas pas nu ma g.yon pa /
g.yon pas nu ma g.yas pa mnan rkang pa'i sen mo dang 'og sgo dam du bsngam /
lto ba sgal tshigs la sbyar /
mig gnyis gyen du zlog| snying kha'i rtsa 'khor nang nas hUM gnyis sbrel zhig d+hU ti'i nad na mar song nas /
hUM gnyis kyi mgo'i bar du 'og gi thig le btsir gyis bzung la /
hUM yig gyen du log ste dbu ma'i nang na yar byung ba dang mnyam du lus kyi smad na yod pa'i byang sems rnams drangs te hUM yig gnyis kyi bar spyi bo'i rtsa 'khor gyi dbus kyi haM yig la thugs pas haM yig kha byen du log par bsam pa dang mnyam du dag nas hUM ring po brjod par bya'o / /
'dren pa ni thig le rnams skar ma lta bu rtsa'i nang thams cad la bkram la /
'jam rlung bum pa can bzung ste /
lag pa'i sor mo rnams dang mgo lus sprug cing /
de nas chung du chung du gtong ba dang mnyam du thig le rnams rtsa nang du song nas rdo mtshan la mar ram /
kha ba babs pa ltar sib sib thim par bsam mo / /
bogs 'don gyi dmigs pa bya tshul la /
rlung 'du ba'i bogs 'don ni /
rtsa thams cad kyi nang nas rlung byung ste dmigs rten la sib sib thim par bsam mo / /
dmigs pa la sems gnas pa'i bogs 'don ni /
dmigs rten gyi nad du sems zhugs pa ltar byed par ma zad /
lus hril po zhugs nas dmigs rten de gos su gyon pa ltar byas nas bsgom mo / /
gsal ba'i bogs 'don ni /
dmigs rten phyi gsal nang gsal 'od zer kha dog sna lda 'phro ba'i 'od kyis dbu ma'i nang thams cad shel gyi bum pa'i nad du sgron me spar ba ltar gsal sing nge mthong bar bsam mo / /
bde ba'i bogs 'don ni /
d+hU ti'i nang thams cad nas byang sems 'bab la khad pa dang /
la lar thig tsam @# / /
yod pa dang /
dmigs rten zho rkyal la khab tshags mang po brgyab pa ltar byang sems dkar phrom phrom tshur thon cing /
slar yang phar thim pas sems bde ba'i ngo bor gyur par bsam mo /
sems phyir 'phro na dmigs rten cung zad mog par bsam nas rtse gcig tu bsgom /
ha cang rmugs shing byid na /
dmigs rten sngo zhing 'tshe rab 'od zer 'phro ba gsal sing nge ba la dmigs te rtse gcig tu bsgom mo / /
gnyis pa rdo rje bzlas pa byed pa'i tshul la /
lte ba'i sbrin sgra la brtan pa thob pa'i rnal 'byor pa des /
thugs dam zhig byed do / /
ji 'dra zhig byed na /
rdo rje bzlas pa byed do / /
de'i tshul ni /
rang he ru ka yum bcas su gsal ba'i lte ba'i rtsa 'khor gyi dbus kyi d+hU ti'i nang du nyi zla ga'u kha sbyor gyi nang du hUM yig dkar la dmar ba'i mdangs can /
thig le nA da 'od zer 'phro ba dang bcas pa gsal thar dmigs la rlung rang gi sna go nyis nas zhugs shing /
smin mtshams kyi d+hU ti'i nang nas rgyud de /
lte ba'i hUM yig la 'dzug pa'i rlung gi rang gdangs /
dper na rdza'i bum par rlung zhugs pa'i sgra 'ur 'ur zer ba bzhin dang /
oM zhes pa'i gdangs dang /
de nas ldang 'jug gang rung gcig gi yun tshad tsam zhig zhugs pa der bzung nas de'i rang gdangs AH yig gi gdangs dang| |de nas d+hU ti'i nang gi hUM yig las phyir 'gro ba'i che d+hU ti'i nang nas rlung gi rang gdangs hUM yig gi gdangs su 'byung bar bsams /
ma yengs par rdo rje'i bzlas pa'o / /
ldang 'jug gnas gsum gyi gdangs dang /
yi ge gsum gyi gdangs dbyer med du sbyor ba'i rlung sngags gnyis sbyor ba dgos so / /
de'i dpe ni rang nang na gnas pa la gzhan gyi phyi nas /
oM AH hUM zhes brjod pa'i sgra bsgrags pa la /
rang gi yid rtse gcig tu gtad nas nyan pa ltar byed pa yin no / /
srog thur bsre ba'i rdo rje'i bzlas pa byed pa ni /
steng sgo nas oM gyi gdangs kyis rlung nang du 'jug pa dang mnyam du nor bu'i dbus kyi d+hU ti'i mas sna'i lam nas oM gyi gdangs kyis rlung yar 'od khyug ste 'ong la /
mi shigs pa la rlung steng 'og gnyis gcig car du zhugs pa AH 'i gdangs kyis gnas /
hUM gi gdangs kyis phyir steng 'og gi d+hU ti'i lam nas 'thon /
slar yang sngar bzhin gyi 'jug gnas thim gsum gyi rdor bzlas byed do / /
rdor bzlas kyi myong ba skye tshul ni /
de'i rlung gi gdangs la sngags su mos pa tsam las mi 'ong yang /
goms pa'i mthar phar mos pa byas tsam ma yin par /
tshur la rang gi gdangs yi ge gsum gyi gdangs su 'char ba'i gsung gi nga rgyal 'phos pa 'byung ste /
bskyed rim bzhin no / /
yang lte ba'i hUM yig las 'khor lo gsum gyi lha tshogs 'phros nas rlung dang mnyam du phyir thon te /
sems can thams cad kyi don byas /
rlung nang du 'jug pa na de dang dus mnyam du lte ba'i hUM yig la thim nas /
gnas pa sogs kyi rdo rje'i bzlas pa byas pa ldang 'jug gnyis je thung la song nas /
mthar gnas pa 'ba' zhig par 'gyur ro / /
de ltar gyur pa na rlung dbu mar zhugs gnas thim gsum 'byung zhes pa nas /
bde ba lha skur 'char ba la bslab ces pa'i bar sngar bzhin bsgom mo / /
@# / /
de lta bu'i rnal 'byor pa des gnyid du 'gro ba la mngon du phyogs pa na /
lte ba'i hUM yig gdan bcas snying khar drangs la /
de la dmigs nas sngar ltar rdor bzlas byas pas /
rlung dbu mar zhugs pa nas /
bde ba lha skur 'char ba la bslab ces pa'i bar gyi gnyid dus kyi bsreb skor gsum sngar ltar byed do / /
de lta bu'i rnal 'byor pa de lam lhag ma ma rdzogs par 'chi ba la mngon du phyogs pa na sngar bzhin snying kha'i hUM yig la dmigs te rdo rje'i bzlas pa byas pas /
dbu mar zhugs gnas thim gsum 'byung /
de yang spyir sngas shi gdan shi 'ong ba'i mi 'chi gong gi zla ba tsam dang zhag gsum la sogs par sna bug gnyis nas rlung mnyam rgyu shed mtshungs ha zhes bya ba shar te 'byung /
de nas zan khams gsum tsam za ring la rgyu ba chad pa 'byung la /
'dir ni de'i steng du lam bsgoms pa'i stobs kyis zhugs pa'i rtags su sna bug gnyis nas rlung mnyam rgyu shed mtshungs 'byung /
zhes pa nas /
rten de la lam lhag ma rnams rdzogs par byed do / /
zhes pa'i bar gyi 'chi dus kyi bsre ba skor gsum sngar ltar byed do / /
'di'i byed las la /
rtsa mdud phal cher grol nas rjes thob tu yang rlung mnyam rgyu shed mtshungs 'byung do / /
gsum pa sems dpa' gsum brtsegs kyi sgo nas rjes gzhig gi sdud rim byed pa'i tshul ni /
de ltar rtsa mdud rnams phal cher grol zhing /
rdo rje'i bzlas pa la brtan pa thob pa'i rnal 'byor pa des thug daM gyi rim pa zhig byed do / /
ji lta bu byed na /
sems dpa' gsum brtsegs kyi sgo nas rjes gzhig gi sdud rim byed do / /
de'i tshul ni rang dam tshig sems dpa' he ru ka yab yum du gsal ba'i lte ba'i rtsa 'khor gyi dbus su d+hu ti'i nad du zla ba'i gdan dkar la dmar ba'i mdangs can la /
dbyangs gsal gyi yi ge gsum rnams gzugs brnyan bzhin du gsal ba'i steng du hUM yig dkar po las byung ba'i ye shes sems dpa' he ru ka dkar po zhal gcig phyag gnyis pa /
g.yas rdo rje dang g.yon dril bu 'dzin pa la /
yum rdo rje phag mo dmar mo gri gug dang thod pa 'dzin pas 'khyud pa'i yab kyi thugs kar ting nge 'dzin sems dpa' hUM yig dkar la dmar pa'i mdangs can /
nA da 'od zer lnga 'phro ba la sems zhugs pa'i tshul gyis rtse gcig tu dmigs nas bsgom mo / /
zhal shes ni de yang hUM yig dkar la dmar ba'i mdangs can du bsgoms pas ni /
thabs shes gnyis dbyer mi phyed pa mtshon ba yin no / /
ye shes sems dpa' yab yum yang /
yab kyi dkar mdangs yum la phog /
yum byi dmar mdangs yab la phog par bsgoM ba yang phan tshun rjes chaD tams? dang ldan par bsgoM mo /
de nas yum gyi gsang bar du yab kyi gsang rdor ba tsud pas /
'khyud pa dang tsum pa la sogs pa'i sbyor ba'i sgo nas snyoms par zhugs pa'i sbyor mtshams nas /
dga' ba'i sgra dang bcas pa'i 'od zer dmar po khams gsum khyab par 'phros /
de dang dus mnyam du dam chig sems dpa' yab yum gyis kyang sbyor mtshams nas 'phros nas sprod kyi 'jig rten la phog /
de thams cad 'od du mer mer zhu nas bcud kyi sems can thams cad la thim /
de thams cad 'od du zhu nas dam @# / /
tshig sems dpa' yab yum la thim /
yang na snod bcud gnyis gcig char du sdud do / /
dam tshig sems dpa' yab yum yang 'od du zhu nas /
lte ba'i ye shes sems dpa' yab yum la thim /
yum yab la thim /
de yang stod smad nas rim byis zhu nas ting nge 'dzin sems dpa' hUM yig la thim /
hUM gi zhabs kyu u ni ha la thim /
ha ha'i mgo bo la thim /
mgo bo zla tshes la thim /
zla tshes thig le la thim /
thig le nA da la thim /
nA da yang mi dmigs pa'i ngang la sems rtse gcig tu 'jog go /
dmigs rten gyi snang ba med kyang dang por dmigs pa gtad pa'i thang du sems bzung ngo /
nA da yang mi dmigs pa mi bden /
skra'i rtse mo brgya stong tsam gyi shin tu phra ba la sems bzung /
de lhar mnyam par gzhag pas /
rlung dbu mar zhugs zhes pa nas /
bde ba he ru ka yab yum gyi sdur 'char ba la bslab ces pa'i bar lam dus kyi bsre ba skor gsum sngar bzhin no / /
de lta bu'i rnal 'byod pa de gnyid du 'gro ba la mngon du phyogs pa'i tshe /
sngar gyi dmigs rten snying khar drangs nas /
de la dmigs te rtse gcig tu bsgoms pas rlung dbu mar zhugs gnas thim gsum 'byung ba sogs gnyid dus kyi bsre bskor gsum sngar bzhin no / /
de lta bu'i rnal 'byor pa de lam gong ma rnams ma thob par 'chi ba la mngon du phyogs pa'i tshe /
sngar bzhin sdud rim dang bcas pa'i snying khar dmigs pa tse gcig tu gtad pas /
rlung dbu mar zhugs zhes sogs 'chi dus kyi bsre ba skor gsum sngar bzhin no / /
de la brtan pa thob pa'i rnal 'byor pas phyi'i rkyen las kyi phyag rgya dang snyoms par sbyor ba dang /
nang gi rkyen lte ba'i ye shes sems dpa' yab yum snyoms par zhugs /
zhes pa nas /
nA da skra'i rtse mo brgya stong gi tshad tsam gyi cha 'am /
mi dmigs pa la rtse gcig tu mnyam par gzhag pas rlung dbu mar zhugs zhes pa nas /
bde ba he ru ka yab yum gyis skur 'char ba la bslab ces pa'i bar sngar bzhin no / /
'di'i thun mong ma yin pa'i lag rjes la rtsa ba'i rlung bzhi po lte ba'i rtsa 'khong gyi dbus kyi d+hU ti'i nad gi hUM yi ga la sdud nus par yin cing rtsa mdud rnams rjogs par grol ba yin no / /
gnyis pa grol nas ji ltar bsgom pa'i tshul bshad pa la gsum /
stong phyogs kyi lag rjes rdzogs rim bsam mi khyab kyi sems dben bshad pa /
snang phyogs kyi bsam gyi mi khyab kyi rdzogs rim sgyu lus bshad pa /
lam lhag ma 'od gsal dang zung 'jug bshad pa'o / /
dang po ni /
de la brtan pa thob pa'i rnal 'byor pas /
rang he ru ka yab yum bcas su gsal ba'i snying kha'i rtsa mdud kyi d+hU ti'i thig le dkar dmar ga'u kha sbyor du yod pa'i dbus su dkar la dmar ba'i mdangs can gyi hUM yig nA da dang bcas pa gsal zhing dwangs pa /
shin tu 'tshe? rab gcig la rang gi sems zhugs pa'i tshul gyis rtse gcig tu bsgom pas rlung dbu mar zhugs zhes pa nas /
he ru kar 'char ba la bslab ces pa'i bar sngar bzhin /
de yang dang yang du bsgom pa'i mthar sems dben byi dpe'i 'od gsal las /
ma dag pa'i @# / /
sgyu ma'i sku thob par 'gyur pa'i rmi lam gyi mtshan ma mthong bar 'gyur ro / /
mtshan ma ni 'dus pa'i le'u bcwo lnga pa las /
rang nyid 'od gsal du zhugs par mthong ba dang /
ye shes kyi skur mthong ba dang /
sangs rgyas kyi longs spyod rdzogs pa'i sku thob par rang nyid kyis mthong na /
ring por mi thogs par mngon sum du byed par 'gyur ro / /
gzhan yang tshangs pa dang brgya sbyin sogs /
mthu bo che dang ldan pa rnams kyis rang nyid la mchod pa byed par mthong ba dang rang gi lus rdo rje 'chang dang mtshungs par mthong zhing /
de las sangs rgyas byang sems khyad par can rnams kyis 'dod yon lngas rtag tu mchod pa byed bzhin par mthong na /
sngar bzhin du mngon sum du byed par 'gyur ro / /
mi bskyod pa dang /
rin 'byung dang /
'od dpag med dang /
don grub dang /
rnam par snang mdzad rnams kyi skur rang gi lus mthong ba dang /
byang chub sems dpa'i rang dang ye shes mnyam pa'i slob bzhin pa'i rnal 'byor pa rnams dang nyan tho dang rang sangs rgyas rnams kyis phyag 'tshal bar mthong na yang /
rdo rje sems dpa' la sogs pa'i gzugs kyis sems can gzhan rnams la sku gsung thugs kyi dngos grub stsol zhing /
phyag rgya chen po'i dngos grub ster bar ring bor mi thogs par 'gyur ro / /
zhes gsungs pa'i mtshan ma 'di dag ci rigs pa dang /
rim pa so so'i lam gyi skabs 'dir yang sbyor rigs pa 'dra lags /
'di yang gang du 'byung ba'i deng byung na 'grub pa yin byi /
de'i phyogs su ma sleb par 'byung ba la nges pa med do / /
gong du bshad pa de lta bu'i mtshan ma mthong ba na /
phyag rgya dang snyoms par 'jug pa sogs kyi spyod pa byas pa'i mthar phyi'i rkyen las rgya rang snyoms bar 'jug bzhin pa'i ngang nas /
nang gi rkyen snyig ba'i hUM yig las 'od zer 'phros pas /
snod bcud thams cad bsdus nas dam tshig sems dpa' yab yum la thim /
yum yab la thim /
yab stod smad nas rim gyis zhu nas me long la ha btab pa bzhin snying kha'i hUM yig la thim /
hUM gi zhabs kyu u ni ha la thim /
ha ha'i mgo bo la thim / /
mgo bo zla tshes la thim /
zla tshes thig le la thim /
thig le nA da la thim /
nA da yang mi dmigs par bsams la /
de dang dus mnyam du lus kyi stong smad kyi rlung dang byang sems thams cad gnas der thim par mis nas /
sa m+b+hu Ta las /
chu dang 'o ma 'dres pa bzhin / /
gnyis med rnam pa'i sbyor ba yi /
gnyis po 'dus pa gang yin pa / /
shes rab thabs shes bya bar grags / /
zhes gsungs pa ltar yul can shes pa lhan skyes kyi bde ba'i ngo bor skyes pa nges yul stong pa nyid kyi don byin ci ma log par rtogs pa'i yul yul can sbyar te rtsa gcig tu mnyam par 'jog go /
de ltar bzhag pas spyi bo la sogs pa'i khams dkar dmar dang /
khyab byed kyi rlung ma lus pa snying kha'i mi shigs pa'i thig le la thim pa'i rtags smig rgyu nas 'od gsal gyi bar shin tu phra ba 'byung /
lhan skyes kyi bde bas stong nyid mngon sum du rtogs pa dang 'dra ba'i 'od gsal de ni bsam mi khyab kyi rim pa'i sems dben mthar thug pa'i dpe'i 'od gsal yin /
@# / /
de las ldang bar rtsom pa na /
'byung lus rags pa 'di las go sa logs su he ru ka yab yum gyi skur dngos gnas la ldang mnyam pa'i 'phen pa shugs drag gtong ngo / /
gnyis pa snang phyogs kyi bsam mi khyab gyi rdzogs rim gyi sgyu lus bshad pa la /
sgyu lus ldang ba'i tshul khyad par ba ni yongs 'dzin dam pa'i zhabs ma gtogs gzhan las shes mi nus so / /
'dir rags rim tsam zhig brjod pa la gsum /
gang las ldang ba'i gnas /
ji ltar ldang ba'i tshul /
langs pa'i sgyu lus kyi rnam dag dngos bshad pa'o / /
dang po ni /
rang he ru ka yab yum du gsal ba'i mi shigs pa'i thig le'i dbus nas ldang zhing /
mnyam gzhag gi dbang du byas na sems dben mthar thug gi dpe'i 'od gsal las ldang ngo / /
gnyis pa ni /
sngon nas 'phen pa shugs drag btang ba'i stobs kyis /
sems dben mthar thug pa'i dpe'i 'od gsal gyi ye shes des /
sems kyi dngos kyi nyer len dang /
de'i bzhon pa'i rlung des lus kyi dngos kyi nyer len byas pa la brten nas 'byung lus rags pa las go sa logs su bye nas chu las nya ldang ba'i tshul du ma dag pa'i sgyu ma'i skur dngos gnas la ldang ngo / /
de ltar langs pa dang /
sems dben mthar thug gi dpe'i 'od gsal 'gags pa dang /
lugs ldog gi nyer thob grub pa rnams dus mnyam /
de nas mched pa nas smig rgyu'i bar sngar bzhin no / /
gsum pa ni /
de lta bu'i sgyu ma'i sku de la /
bdag byin rlabs /
kun rdzob bden pa /
lam dus kyi longs sku zhes brjod do / /
rnam bshad dngos grub snye ma las /
sgyu lus kyi skor mtha' chod par 'phags skor gyi gzhung las rtogs dgos par zhal 'phangs mdzad pas /
de'i tshul ni /
ye shes rdo rje kun las btus las /
sgyu ma'i sku de sgyu ma la sogs pa'i dpe bcu gnyis kyi sgo nas mtshon dgos par gsungs pas /
de bshad na /
sgyu ma dang /
chu zla dang /
mig yor dang /
smig rgyu dang /
rmi lam dang /
sgra brnyan dang /
dri za'i grong khyer dang /
mig 'khrul dang /
dbang po'i gzhu dang /
glog dang /
chu bud dang /
me long nang gi rdo rje sems dpa'i gzugs brnyan rnams so / /
de yang sgyu ma'i mi de yan lag dang nyid lag dang bcas pa'i gzugs su snang yang /
des stong pa bzhin du sgyu ma'i sku de yan lag dang nyid lag dang bcas pa'i skur snang yang des stong pa dang /
zla ba gcig zla gzugs du mar snang ba bzhin du /
sgyu ma'i sku gcig nyid kyang sku du mar snang ba dang /
mig yor te ma'i grib ma sha rus rdos bcas kyi lus su snang yang /
des stong pa bzhin du sgyu ma'i sku de yang sha rus rdos bcas kyi skur snang yang /
des stong pa dang /
smig rgyu de tshugs mi thub pa'i rang bzhin yin pa bzhin du /
sgyu ma'i sku de yang dang por ches g.yo bar byed pa dang /
rmi lam gyi lus khyad par ba de /
gnyid kyi 'od gsal las chos gzhan gyis bar ma chod par ldang ba bzhin du sgyu ma'i sku de yang /
rang 'chi dus ji lta ba'i sems dben mthar thug gi dpe'i 'od gsal las chos gzhan gyis bar ma chod par 'byung ba dang /
rmi lam gyi lus khyad par ba de /
rlung sems tsam las grub pa'i lus yin pa bzhin du /
sgyu ma'i sku'i @# / /
lus 'di yang /
'byung lus rags pa las gos logs su dngos gnas las grub pa'i lus yin pa dang /
rmi lam gyi lus khyad par bde /
lus rags pa la zhugs te bya ba byed pa de bzhin du /
sgyu ma'i sku 'di yang 'byung lus rags pa la zhugs te /
rags pa'i sprul sku 'dzin pa'i khyad par dang ldan no / /
ngag gi sgra dang /
de'i brag cha gnyis rgyud tha dang du shar yang rgyud gcig gis bsdus pa bzhin du /
rnam smin gyi lus dang sgyu ma'i sku gnyis /
rgyud tha dad du snang yang rgyud gcig gis bsdus pa dang /
dri za'i grong khyer gyi rten dang brten par bcas pa thogs bcas su snang yang der med pa bzhin du /
sgyu ma'i sku'i rten dang brten par bcas pa thogs bcas su snang yang der med pa dang /
mig 'khrul gyi sprul gzhi'i dngos po gcig nyid du mar snang ba bzhin du /
sgyu ma'i sku gcig nyid kyang du mar snang ba dang /
dbang po'i gzhu ste 'ja' tshon byi kha dog sna lnga ma 'dres par so sor snang ba bzhin du /
sgyu ma'i sku'i mtshan dpe rnams ma 'dres par so sor snang ba dang /
sprin gyi gseb na gleg 'khyug pa bzhin du /
sgyu ma'i sku de yang phung po rnying pa'i nang nas 'byung ba dang /
chu bur de chu dwangs ma las chos gzhan gyis bar ma chod par 'byung ba bzhin du /
sgyu ma'i sku de yang sems dben mthar thug gi dpe'i 'od gsal las bar ma chod par 'byung ba dang /
me long nang gi rdo rje sems dpa'i yan lag dang nyid lag rnams rdzogs pa bzhin du /
sgyu ma'i sku'i yan lag dang nyid lag rnams cig char rdzogs pa yin no / /
de 'dra'i he ru ka de phung po rnying pa las 'jug par byed cing /
rim pa gsum pa'i sgyu lus pa yin no / /
de 'dra'i sgyu lus pa des thugs dam zhig byed do / /
ji lta bu zhig byed na /
phyi'i rkyen phyag rgya dang snyoms par 'jug pa dang /
nang gi rkyen sdar gyi snying kha'i sdud rim gyi rim ba gnyis sbrags te /
yang dang yang du bsgom pas don gyi 'od gsal thob tu nye ba'i rmi lam gyi mtshan ma 'byung ngo / /
gsum pa 'od gsal dang zung 'jug la slob pa'i tshul la gnyis /
'od gsal la slob pa'i tshul dang /
zung 'jug la slob pa'i tshul lo / /
dang po ni /
de lta bu'i mtshan ma mthong ba na /
rig ma dang snyoms par 'jug pa la sogs pa'i spyod pa sna tshogs spyad pa'i rjes su /
phyi'i rkyen las rgya dang snyoms par 'jug pa dang /
nang gi rkyen snying kha'i hUM yig las 'od zer 'phros /
sgyu lus pa rang nyid ma gtogs pa'i snod bcud thams cad zhu nas rang la thim /
yang rang me long la ha btab pa bzhin du stod smad nas rim gyis zhu nas snying kha'i hUM yig la thim /
hUM gi zhabs kyu u ni ha la thim /
ha ha'i mgo bo la thim /
mgo bo zla tshes la thim /
zla tshes thig le la thim /
thig le nA da la thim /
nA da yang 'od gsal bar gyur pa'i dang la rtse gcig tu mngon sum du mnyam par bzhag go /
de ltar bzhag pas bden 'dzin g.yo byed kyi rlung ma lus pa thim pa'i rtags smig rgyu lta bu'i snang ba nas /
'od gsal gyi bar 'byung /
lhan skyes kyi bde bas stong nyid mngon sum du rtogs pa'i 'od gsal de ni /
rim pa bzhi pa'i don gyi 'od gsal yin cing /
nyon sgrib kyi dngos gnyen du gyur pa'i mthong lam bar chad med lam yang yin no / /
@# / /
de thob pa dang /
rang gi rten gyi rang rgyud ldan gyi gang zag 'phags par gyur pa dang /
ma dag pa'i sgyu lus 'od gsal du dag pa rnams dus mnyam mo / /
de lta bu'i 'od gsal las ldang bar rtsom pa na /
rang nyi dag pa'i sgyu ma'i skur ldang ngo snyaM pa'i 'phen pa shugs drag btang nas /
lus 'di las phyi rol tu dag pa'i sgyu ma'i sku mtshan dpes spras pa'i he ru ka yab yum gyis skur ldang ngo / /
de ltar langs pa dang /
'od gsal de 'gags pa /
nyon sgrib spangs pa'i rnam grol thob pa /
lugs ldog gi nyer thob skyes pa rnams dus mnyam /
de nas mched pa dang smig rgyu'i bar 'byung /
de lta bu'i sgyu ma'i sku 'grub pa'i rnal 'byor pa de thugs dam zhig byed do / /
thugs dam ji lta bu zhig byed na /
phyi'i rkyen phyag rgya dang mnyam par sbyor /
nang gi rkyen chos thams cad rang bzhin med pa'i 'od gsal la mnyam par gzhag pas rlung dbu mar zhugs zhes pa nas /
'od gsal gyi bar 'byung /
'od gsal de las langs pa na /
nyer thob nas smig rgyu'i bar rim bzhin 'byung /
gnyis pa zung 'jug la slob pa'i tshul ni /
de lta bu'i dag pa'i sgyu lus pa des /
phyi'i rkyen las rgya dang mnyam par sbyor /
nang gi rkyen chos thams cad 'od gsal ba la rtse gcig tu mnyam par gzhag pas /
mig rgyu lta bu nas 'od gsal gyi bar 'byung /
thugs lhan cig skyes pa'i bde ba chen pos stong nyid mngon sum du rtogs pa'i ye shes dang /
rlung sems tsam las grub pa'i mtshan dpe sa spras pa'i dag pa'i sgyu ma'i sku gnyis ngo bo gcig tu zung du chud pa de nyid slob pa'i zung 'jug thob pa'i thog ma yin la /
de ni slob pa'i zung 'jug tsam po ba yin cing /
mkhas pa'i dbang po kha gcig spangs pa zung 'jug pa zhes kyang gsungs /
de lta bu'i zung 'jug pa des phyag rgya dang snyoms par 'jug pa dang /
ri dwags shor ba sogs kyi spyod pa sna tshogs byas pa la brten nas /
mi slob pa'i zung 'jug thob tu nye ba'i mtshan ma mthong bar 'gyur ro / /
ji ltar mthong ba na gong du smos pa ci rigs pa 'dir yang sbyor zhing /
phyogs bcu na bzhugs pa'i sangs rgyas rang rang gi zhing na bzhugs pa nges par mthong ba dang /
rang la de bzhin gshegs pa rnams dgyes par gyur nas /
rgyud kyi rgyal po lta bu'i glegs baM yid du 'od zhing dga' bar byed pa stsol bar mthong ba dang /
khyad par du chos kyi 'khor lo sgyur ba'i stan seng+ge'i khri la rang gi lus sangs rgyas kun dang byang sems rnams kyis yongs su bskor bar zung 'jug pa des mthong na ji lta ba bzhin gyi mchog gi dngos grub thob par 'gyur ro / /
gnyis pa 'bras bu mngon du byed pa'i tshul ni /
phyi nang gi mngon par byang chub pa'i rim pa gnyis ston pa la /
rdo rje gur las /
rdo rje nyi ma nub nas ni / /
sbyor ba 'di ni rab brtsam na / /
skya rengs 'char ba'i dus su ni / /
'grub 'gyur 'di la the tshom med / /
ces gsungs pas /
phyi'i byang chub ba'i rim pa ni / /
rdo rje nyi ma ni yongs su grags pa'i nyi ma nyid do / /
de nub pa ni dmar thag chod pa'i dus su yo byad ci snyed pas bla ma mnyes par byed pa gsungs te /
tshogs kyi mchod pa'o / /
de nas bla ma'i drin gyis mtshan phye nas phyag rgyal brten nas /
@# / /
dbang bskur ba thob ste /
skya rengs 'char kha'i dus su 'od gsal gyi rim pa'i lung phog pas kyang mchog 'grub bo / /
nang gi mngon par byang chub pa'i rim pa ni /
rdo rje nyi ma ni thabs kyi ye shes snyoms par 'jug pa'i mtshan nyid can du 'byung ngo / /
nub pa ni de 'gags pa la bshad de /
thabs kyi ye shes ni /
ston dus kyi sprin med pa la nyi 'od 'char ba lta bu'i snang ba mched pa'o / /
des mtshon nas shes rab kyi ngo bo nyid snang ba'i ye shes nub cing 'gags pa dang /
'od gsal gyi sngon du 'gro ba'i snang ba nyer thob kyi sbyor ba 'di ni brtsam pa na 'byung ba'o / /
skya rengs 'char ba ni ma rig pa nyer thob ste /
de 'das pa'i dus su sgrub pa pos stong pa bzhi rim gyis mngon du byed pas /
phyag chen gyi dngos grub 'grub par gsungs te /
zhes thams cad mkhyen pa blo bzang grags pas /
phyi nang gi mngon par byang chub pa'i rim pa gnyis kyi nang bshad pa mdzad pa ltar /
'dir yang na nang gi mngon par byang chub pa'i rim pa ltar byed pa ni /
gong gi de lta bu'i rmi lam gyi mtshan ma mthong ba na /
phung po 'di nyid la zhugs nas /
tho rengs nam mkha' g.ya' dag pa'i dus su /
phyi'i rkyen las kyi phyag rgya dang snyoms par 'jug bzhin pa'i dang nas /
chos thams cad dang bzhin gyis yongs su dag pa'i 'od gsal la mnyam par gzhag pas /
gnyis snang 'khrul pa'i bag chags g.yo byed kyi rlung ma lus pa thim pa'i rtags smig rgyu lta bu'i snang ba nas /
'od gsal gyi bar 'byung ngo / /
lhan skyes kyi bde ba chen pos stong nyid mngon sum du rtogs pa'i don gyi 'od gsal mthar thug pa de ni /
slob pa'i shes rab mthar thug pa dang /
shes rab kyi dngos nyen bar chad med lam dang /
slob pa'i zung 'jug gi gtso bo yin no / /
de lta bu'i 'od gsal des stod nyid la mnyam par gzhag bzhin pa'i ngang nas / /
kun rdzob chos thams cad mngon sum du rtogs pa dang /
rten gyi gang zag des mi slob pa'i zung 'jug thob pa dang /
sprul sku bye ba ther 'bum ston pa rnams dus mnyam zhing /
de lta bu'i longs spyod rdzogs sku nge ni /
dus 'khor ba ji srid gnas kyi bar du 'gro ba'i don mdzad cing bzhugs so / /
lam 'di la brten nas mchog gi dngos grub thog mar mngon du byas pa'i tshe ltas ji ltar 'od ba ni| |bshad rgyud sam+bu Ta las /
gang du rigs lnga'i skyes bu grub pa der /
'di lta bu'i phun sum tshogs pa 'byung ste /
sa 'di dga' zhing mgu la rangs bas rnam pa drug tu g.yos nas /
bdud kyi gnas su cha lang sgra grags pa dang /
phyogs bcur bskal pa'i me lta bu'i skar mda' ltung ba dang /
rgya mtsho chen po 'khrug pa'i sgra dang /
bdud kyi gnas thams cad du gnam rdo lhung ba dang /
de nyid bskal pa'i me'i gzugs lta bu'i ye shes kyi snang ba 'bad ba dang /
phyag rgya'i skye gnas kyi snying por khams gsum thams cad snang ba dang /
tshangs pa dang /
khyab 'jug dang /
chu bdag dang /
brgya byin dang /
drag po dang /
me lha dang /
stobs bzang po dang /
nyi ma dang /
zla ba dang /
gnod @# / /
sbyan dang /
grul bum dang /
dri za dang /
mi'am ci dang /
lto 'phye dang /
lha'i tshogs dang /
rig pa 'dzin pa dang /
chu'i 'byung ba la sogs pa gang zhig /
gzhan yang sum cu rtsa gsum du gnas pa'i lha rnams der 'ongs nas yang dag par dga' bas me tog gis mchod par byed do / /
zhes pa nas /
khyod la rgyas par byed pa'i tshul gyis ci zhig dgos te /
sgrub par byed ba'i bsod nams kyi khams gsum du skyes pa'i mchod pa de rnams kyis mchod par byed do / /
zhes gsungs pa ltar gyi phan yon mthong ba'i sgo nas /
dal ba thob pa'i dus 'dir /
lam gyi rtsa ba dge ba'i bshes gnyen bsten tshul nas bzung nas /
'bras bu sangs rgyas kyi sa'i bar gyi lam gyi dmigs rim rnams rab nyin re la thun bzhi /
tha na'ang bshar sgom tsam gyi sgo nas thun re ma chag par byas pas /
dal ba don dad ldan par 'gyur ro / /
zhes pa 'di ni mchog thun mong gi dngos grub brnyes pa'i /
he ru ka'i rnal 'byor pa chen po blo bzang don yong grub pa'i gdams pa'o / /
! / /
dpal 'khor lo bde mchog gi sgrub thabs dngos grub kun 'byung bzhugs so / /
! / /
bla ma he ru ka dpal la / /
gus pas yid kyis phyag byas nas / /
de nyid sgrub pa'i gdams pa ni / /
nyung bsdus 'dir ni bri bar bya / /
thog mar nang mchod byin rlabs ni| rang nyid skad cig gis he ru ka sngon po zhal gcig phyag gnyis kyis rdo rje dang dril bu 'dzin pa yum dang bcas pa'i skur bzhengs par gyur /
oM khaN+Da ro hi hu hUM phaT /
oM swa b+hA wa shud+d+ha zhes pa nas stong par gyur /
stong pa'i ngang las rang gi mdun du skad cig gis thod pa dum bu gcig pa phyi dkar la nad dmar ba'i nang sha lnga bdud rtsi lngas gang ba /
oM AH hUM gis mtshan par gyur /
ha ho hrIH sa kha dog dri ro nus pa'i skyon bcom zhing de rnams zhu ba'i bdud rtsir gyur /
oM AH hUM gsum brjod pas rgya cher spel zhing byin gyis brlabs par gyur /
bdag bskyed kyi mchod pa byin rlabs ni /
oM swa b+hA wa zhes pa nas /
stong pa'i ngang las skad cig gis thod pa yangs shing rgya che ba rnams kyi nang du hUM las mchod rdzas rnams mang por gyur /
oM ar+g+haM AH hUM /
pAdyaM AH hUM /
oM badzra puSh+pe /
d+hu pe /
dI pe /
gan+d+he /
nai wi dya AH hUM /
de nas /
sangs rgyas chos dang dge 'dun la / /
rtag tu bdag ni skyabs su mchi / /
sems can kun gyi don gyi phyir / /
bdag ni he ru kar gyur cig /
de nas /
rang gi spyi bor pad zla'i steng du skad cig gis bla ma rdo rje sems dpa' sku mdog dkar po zhal gcig phyag gnyis kyis rdo rje dang dril bu 'dzin pas yum la 'khyud pa'i yab yum gnyis kyi spyi bor oM /
mgrin par AH thugs kar hUM /
thugs ka'i hUM las 'od zer 'phros pas bsgoms pa dang 'dra ba'i ye shes pa dang dbang gi lha rnams spyan drangs / /
@# / /
ye shes pa dang dam tshig pa gnyis su med par gyur /
dbang gi lhas dbang bskur bas lus gang bde ba skyes /
chu lhig? ma spyi bor 'khyil ba las mi bskyod pas dbu brgyan par gyur /
yab yum gyi sku dang thugs ka'i hUM la dmigs nas yig brgya brjod pas /
yab yum gnyis las bdud rtsi'i rgyun babs pa rang la thim pas lus gang sdig sgrib dag /
byin rlabs zhugs par bsams nas rdo rje sems dpa' yab yum rang la thim par bsam /
de nas ngag tu shri ha ru ka rang dang snang ba thams cad stong par gyur /
stong pa'i ngang las skad cig gis rang nyid he ru ka yab yum gyi skur bzhengs par gyur /
shr-i he ru konyahaM /
de nas oM AH hUM /
rang las 'khor lo gsum gyi lha tshogs phyogs bcur 'phros pas bgegs thams cad bskrad nas rang la thim par gyur /
de nas bdag gis sems can thams cad 'khor ba'i sdug bsngal las bton te /
de bzhin nyid dang ro gcig pa'i bde ba chen po la 'god par bya'o / /
de nas rang he ru kar gsal ba'i thugs ka'i pad zla'i steng gi ye shes lnga'i rang bzhin can gyi hUM yig las 'od zer 'phros pas /
rang bzhin gyi gnas nas bla ma dang 'khor lo sdom pa'i lha tshogs la sangs rgyas dang byang chub sems dpa'i tshogs kyis bskor ba spyan drangs /
'od zer rang gi snying gar thim / /
bla ma he ru ka dpal dang / /
dkyil 'khor lha tshogs thams cad la / /
bdag ni gus bas phyag 'tshal lo / /
oM ar+g+haM /
pAdyaM pra tits+tsha hUM swA hA /
oM badzra puSh+pe /
d+ha pe /
dI pe /
gan+d+he nai wi dya pra tits+tsha hUM swA hA /
oM AH hUM phyi nang gsang ba'i mchod pas dges par gyur /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis bzung / /
'khor ba ji sring ma stongs bar / /
chos 'khor skor phyir bzhugs su gsol / /
'gro ba bsgral phyir rang nyid ni / /
sangs rgyas rnams la dbul bar bgyi / /
bdag gis sems can thams cad 'khor ba'i sdug bsngal las bton te de bzhin nyid dang ro gcig pa'i bde ba chen po la 'god par bya'o / /
tshogs zhing rnams las 'od zer 'phros pas sems can thams cad kyi sdig sgrib sbyangs he ru ka'i go 'phang la bkod /
rang nyid la thim pas byin gyis brlabs par gyur /
oM swa b+hA wa shudb+haH sarba d+harmA swa b+hA wa sha d+d+honyahaM /
oM shUn+ya tA dzran badzra swab+hA wa At+ma konyahaM /
rang gi thugs ka nas 'od zer 'phros pas brtan g.yo thams cad 'od du zhu nas rang la thim /
rang yang thugs ka'i hUM la thim hUM gi zhabs kyu U ni ha la thim /
ha mgo bo la thim /
mgo bo zla tshad la thim /
de thig le la thim /
de na nga la thim /
nA da yang 'od gsal bar gyur /
'od gsal ba'i ngang nas nA da phra mo nam mkhar gnas par gyur /
de lta bu'i stong pa'i ngang las skad cig gis sna tshogs rdo rje'i sa gzhi /
rdo rje r+wa ba gur bla re mda'i bra ba g.yon skor du 'khor ba'i me ri dang bcas pa'i bsrung ba'i 'khor lo'i dbus su mas nas rim pa bzhin du yaM las rlung gi dkyil 'khor sngon po /
raM las @# / /
mi'i dkyil 'khod dmar? po /
baM las chu'i dkyil 'khor dkar po / /
laM las sa'i dkyil 'khor ser po /
de'i steng du suM las ri rab gru bzhi pa /
de'i steng du paM las padma /
de'i steng du hUM las sna tshogs rdo rje /
de'i lte bar paM las sna tshogs padma /
de'i steng du a A la sogs pa'i dbyangs yig dkar po bcu drug pa phrag gcig g.yas bskor dang /
slar yang a A sogs dbyangs yig dkar po bcu drug pa phrag gcig g.yon bskor du rim pa gcig gis 'khod /
de'i phyi rol du ka kha ga g+ha nga sogs gsal byed dmar po bzhi bcu pa phrag gcig g.yas bskor dang /
slar yang ka kha ga b+ha nga sogs gsal byed dmar po bzhi bcu pa phrag gcig g.yon bskor du 'khod /
de gnyis yongs su gyur pa las zla ba'i dkyil 'khor dkar la dmar ba'i /
mdangs can la dbyangs gsal rnams gzugs brnyan bzhin shar ba'i kha dog dkar ba'i cha ni me long lta bu'i ye shes /
dmar ba'i cha ni mnyam pa nyid kyi ye shes| de nas rang nam mkha'i nA da zla ba ltar dkar la dmar ba'i dbus su zhugs pa las /
hUM yig rdo rje 'dzin pa'i rang bzhin can du skad cig gis rdzogs par gyur pa ni so sor rtog pa'i ye shes /
hUM gi 'od zer las 'khor lo lnga'i lha tshogs thon te 'gro ba rnams 'khor lo lnga'i lha tshogs kyi go 'phang la bkod /
thog ma med pa nas grub pa'i dpa' bo rnal 'byor ma rnams dang /
de rnams snyoms par zhugs pas hUM yig la thim pas hUM yig bde ba chen po'i rang bzhin du gyur pa ni bya ba grub pa'i ye shes /
zla ba dbyangs gsal hUM dang bcas pa yongs su gyur pa las rten rang brten pa'i dkyil 'khor thams cad yongs su rdzogs par gyur pa ni chos kyi dbyings kyi ye shes so / /
de yang khang pa brtsegs pa'i gzhal yas khang dkar ser dmar ljang sngo ba'i rtsig pa lnga dang ldan pa'i gzhal yas khang grub bzhi sgo bzhi rta babs la sogs pa'i gzhal yas khang yongs su rdzogs par gyur pa'i phyi rol du rdo rje r+wa ba me ri dur khrod brgyad la sogs pa skad cig gis yongs su rdzogs par gyur pa'i dbus su sna tshogs padma dang nyi ma'i gdan /
de'i steng du rang nyid bcom ldan 'das he ru ka sku mdog mthing gzhal bzhi'i rtsa zhal nag /
g.yon zhal ljang /
rgyab zhal dmar /
g.yas zhal ser ba /
zhal re re yang spyan gsum pa /
phyag bcu gnyis pa dpral bar rdo rje rtse lnga pa'i 'phreng ba 'dzin pa /
zhabs g.yas brkyangs pas 'jigs byed nag bo lag pa bzhi pa'i dang po gnyis thugs kar thal mo sbyar ba /
g.yas lhag mas DA ma ru dang /
g.yon lhag mas ral gri 'dzin pa'i mgo bo mnan pa /
g.yon bskums pas dus mtshan ma dmar mo lag pa bzhi pa'i dang po gnyis thal mo sbyar ba /
lhag ma gnyis thong pa dang kha TwaM ga 'dzin pa'i nu ma mnan pa /
gdan gnyis ka'ang gdong gcig pa mig gsum pa phyag rgya lngas brgyan pa'o / /
phyag dang po gnyis kyis rdo rje phag mo la 'khyud pa'i g.yas rdo rje rtse lnga pa dang /
g.yon pas dril bu bsnams pa /
de'i 'og ma gnyis kyis glang po che'i pags pa dkar po @# / /
khrag dang bcas pa'i na bza' phyag g.yas pas lag pa g.yon pa dang /
g.yon pas rkang pa g.yon pa'i pags pa rang gi rgyab tu sdigs mdzub dang bcas pa'i phyag gis brgyangs te 'dzin pa'i sdigs mdzub kyi rtse gnyis smin ma'i thad sor gnas pa /
g.yas kyi gsum pa na DA ma ru /
bzhi pa na dgra sta /
lnga pa na gri gug /
drug pan mdung rtse gsum pa bsgreng ba /
g.yon pa'i phyag gsum pa na rdo rjes mtshan pa'i kha TwAM ga /
bzhi pa na khrag gis gang ba'i thod pa /
lnga pa na rdo rje zhags pa /
drug pa na tshangs pa'i mgo bo gdong bzhi pa bsnams shing sna tshogs rdo rjes mtshan pa'i ral pa'i thor cog can /
dbu re re la rdo rje nag po'i phreng ba stod smad du gnas pa gnyis gnyis la brgyus pa'i thod pa skam po lnga lnga'i phreng bas brgyan pa /
dbu'i g.yon du cung zad yo ba'i zla ba phyed pa 'chang ba /
zhal rnam par 'gyur ba mche ba bzhi bzhi gtsigs shing 'jigs su rung ba /
sgeg pa dpa' ba mi sdug pa ste sku'i nyams gsum /
rgod dang drag shul 'jigs su rung ba ste gsung gi nyams gsum /
snying rje dang rngam pa zhib ste thugs kyi nyams gsum ste nyams dgu dang ldan pa /
stag gi pags pa'i sham thabs can mi'i rgyu ma la brgyus pa'i mi mgo rlon pa lnga bcu'i phreng ba 'phyang ba phyag rgya drug gis rgyas btab pa mi rus kyi thal bas lus thams cad la byugs pa'o / /
bcom ldan 'das la mngon du phyogs par bcom ldan 'das ma rdo rje phag mo sku mdog dmar mo zhal gcig phyag gnyis ma spyan gsum pa gcer mo skra grol ba thong pa'i dum bus brgyan pa'i 'og pag can /
phyag g.yon pas yab kyi mgul pa nas 'khyud pa'i thong pa na bdud bzhi la sogs pa'i khrag gis gang ba bsnams pa /
g.yas pas phyogs bcu'i gdug pa can kun la gri gug dang bcas pa'i sdigs mdzub kyis bsdigs par mdzad pa /
'jig dus kyi me ltar 'bar ba /
byin pa gnyis yab kyi brla'i steng nas legs par 'khril ba /
bde ba chen po'i rang bzhin gyi thugs rje'i bdag nyid can phyag rgya lngas brgyan pa /
mi mgo skam po lnga'i thod dang skam po lnga bcu'i do shal can no / /
rang gi rkang pa gnyis bgrang pa gzhu'i dbyibs su yongs su gyur pa las /
'byung ba rim brtse gas kyi rlung gzhu'i dbyibs can dang /
sum mdo gru gsum gyi gzugs su yod pa las me dkyil zur gsum dang /
lto bzlum po'i dbyibs can las chu'i dkyil 'khor zlum po dang /
snying ga gru bzhi pa las sa dkyil gru bzhi dang /
sgal tshigs las ri rab /
spyi bo'i rtsa so gnyis las padma /
lus 'dom gang yan man dang phan tshun mnyam pa las ngos bzhi mnyam pa'i gzhal yas khang gru bzhi pa pha gu dang dra phyed sogs kyi rgyan gyis rab tu mdzes pa'i he ru ka'i dkyil 'khor /
rkang brgyad las ka ba brgyad do / /
rang gi snying ga chos kyi 'khor lo'i dbus kyi d+hU ti'i nang gi byang sems ba mo 'dzag pa lta bu nyungs kar sbom po'i tshad kyi dpyid hUM yig yongs su gyur pa las /
bcom ldan 'das he ru ka sku mdog sngon po zhal bzhi phyag bcu gnyis pa /
@# / /
g.yas brkyang g.yon bskums pas bzhugs pa /
lte ba'i dmar cha gtum mo'i me'i gzugs kyi thig le yongs su gyur pa las bcom ldan 'das ma rdo rje phag mo g.yas gri gug dang g.yon thod pa 'dzin pas 'khyud pa /
dpying dang thig le'i ngo bo gnyis snying gar 'phrad nas snyoms bar 'jug pas bzhugs pa'o / /
snying ga'i shar la sogs pa'i 'byung ba bzhi'i rlung rgyu ba'i rtsa 'dab bzhi laM maM baM taM bzhis mtshan pa yongs su gyur pa las /
shar du mkha' 'gro ma nag mo /
byang du lA ma ljang khu /
nub tu khaN+Da ro he dmar mo /
lhor gzugs can ma ser mo /
thams cad kyang zhal gcig spyan gsum ma mche ba gtsigs pa'i zhal can gcer mo skra grol ba| phyag gnyis kyi g.yas pas gri gur dang g.yon pas thod pa 'dzin pa'i mchan khung na kha TwAM ga bsnams pa /
zhabs g.yas brkyangs kyis bzhugs pa /
phyag rgya lngas brgyan pa mi mgo skam po lnga'i thod dang mi mgo skam po lnga bcu'i do shal can no / /
shar lho la sogs pa'i rtsa 'dab bzhi yongs su gyur pa las /
bdung rtsi'i lngas gang ba'i thod pa bzhi'o / /
spyi bo la sogs ba'i gnas nyer bzhir pu dza o a go ra de ma ka o tri ko ka la ka hi pre gri so su na si ma ku rnams thig les brgyan pa yongs su gyur pa las /
rtsi pas khong stong rtsibs shun gyi rnas pa dang ldan pa'i yul nyer bzhi'i ngo bor gyur pa gnas nyer bzhi'i rtse nyer bzhi dang /
de'i nang gi khams nyer bzhi'i rtsa khams yongs su gyur pa las dpa' bo nyer bzhi dang dpa' mo nyer bzhir gyur pa ni /
skra mtshams pu lir mal yar gnas pa'i rtsa nang gi khams dang rtsa gnyis yongs su gyur pa las khaN+Da ka pA la dang rab gtum ma /
spyi gtsug dza lan+d+ha ra'i rtsa khams yongs su gyur pa las mahA kang+ka la dang gtum mig ma /
rna ba g.yas pa yo Di ya na'i rtsa khams yongs su gyur pa las kang+ka la dang 'od ldan ma /
ltag pa arbu tar gnas pa'i rtsa khams las mche ba rnam par gtsigs pa dang sna chen ma ste gnas so / /
rna ba g.yon pa go dA ba rir gnas pa'i rtsa khams las su ra bai ri Na dang dpa' bo'i blo can ma /
smin mtshams ra me shwa rir gnas pa'i rtsa khams las 'od dpag med dang kharba ri /
mig gnyis de wi ko Tir gnas pa'i rtsa khams las rdo rje'i 'od dang lang+ka'i dbang phyug ma /
phrag pa gnyis ma la bar gnas pa'i rtsa khams las rdo rje'i sku dang shing grib ma ste nye ba'i gnas so / /
thugs kyi 'khor lo'i lha tshogs rnams sku mdog sngon bo nam mkha' la spyod pa'i tshul gyis bzhugs pa'o / /
mchan khung gnyis kA ma ru par gnas pa'i rtsa khams las myu gu can dang /
sa srungs ma /
nu ma gnyis o twer? gnas pa'i rtsa khams las rdo ral pa can dang 'jigs byed chen mo ste zhing ngo / /
lte ba tri sha ku ner gnas pa'i khams rtsa las dpa' bo chen po dang rlung gi shugs can ma /
sna rtse ko sa lar gnas pa'i khams rtsa las rdo rje hUM mdzad dang chang 'thung ma ste nye ba'i zhing ngo / /
@# / /
kha ka ling+kar gnas pa'i khams rtsa las rab tu bzung po dang sngo sangs lha mo /
mgrin pa laM pa kar gnas pa'i khams rtsa las rdo rje bzang po dang shin tu bzang mo ste ts+tshan+do ha'o / /
snying kany+tsir gnas pa'i khams rtsa las 'jigs byed chen po rang rta sna ma /
'bras bu gnyis hi ma la yar gnas pa'i khams rtsa las mig mi bzang dang bya gdong ma ste nye ba'i ts+tshan+do ha'o / /
gsung gi 'khor lo'i lha rnams sku mdog dmar po sa la spyod pa'i tshul gyis bzhugs pa'o / /
mtshan ma phre ta pu ring gnas pa'i khams rtsa yongs su gyur pa las stobs po che dang 'khor lo'i shugs can ma /
bshad lam gr-i ha de wa har gnas pa'i khams rtsa yongs su gyur pa las rin chen rdo rje dang dum skyes ma ste 'du ba'o / /
brla gnyis sau riSh+Tar gnas pa'i khams rtsa las rta mgrin dang chad 'tshong ma /
byin pa gnyis su wa Na d+w+ni par gnas pa'i khams rtsa las nam mkha'i snying po dang 'khor lo'i ga cha ma ste nye ba'i 'du ba'o / /
sor mo bcu drug na ga rang gnas pa'i khams rtsa las dpal he ru ka dang shin tu dpa' mo /
bol gong gnyis sin+d+har gnas pa'i khams rtsa las padma gar gyi dbang phyug dang stobs chen ma ste dur khrod do / /
mthe bong bzhi ma rur gnas pa'i khams rtsa las rnam par snang mdzad dang 'khor los bsgyur ma /
pus mo gnyis ku lu tar gnas pa'i rtsa dang khams yongs su gyur pa las rdo rje sems dpa' dang brtson 'grus chen mo ste nye ba'i dur khrod do / /
sku'i 'khor lo lha rnams sku mdog dkar po sa 'og na spyod pa'i tshul gyis bzhugs pa'o / /
dpa' po nyer bzhi po thams cad kyang dbu skra ral pa'i thor tshugs can /
spyi bor sna tshogs rdo rje g.yon du zla ba tshes pa thod skam lnga'i dbu rgyan thod rlon lnga bcu'i do shal rdo rje'i 'phreng ba phyag rgya drug gis rgyas btab ba stag gi pags pa'i sham thabs can g.yas brkyang kyis bzhugs pa /
zhal gcig phyag gnyis rdo rje dang dril bu bsnams pas yum la 'khyung pa'o / /
dpa' mo nyer bzhi po thams cad kyang zhal gcig phyag gnyis kyi g.yas gri gug dang bcas pa'i sdigs mdzub 'phyar zhing /
g.yon pas yab kyi mgul pa nas 'khyud pa'i thod pa na bdud bzhi la sogs pa'i khrag gis gang ba bsnams pa /
spyan gsum dmar zhing 'bar ba thong ba'i dum bus brgyan pa'i 'og pag can /
dbu skra sil bur grol ba byin pa gnyis kyis yab kyi brla'i steng nas legs par 'khril ba /
phyag rgya lngas brgyan pa mi mgo skam po lnga'i thod dang mi mgo skam po lnga bcu'i do shal 'phyang ba'o / /
lce'i rtsa bar gnas pa'i rtsa dang hUM do bo dbyer med yongs su gyur pa las khwa gdong ma nag mo /
lte ba'i bug gar gnas pa'i rtsa dang hUM dbyer med yongs su gyur pa las 'ug gdong ma ljang khu /
rtags kyi sgor gnas pa'i rtsa dang hUM dbyer med yongs su gyur pa las khyi gdong ma dmar mo /
bshang lam gyi sgor gnas pa'i rtsa dang hUM dbyer med yongs su gyur pa las phag gdong ma ser mo /
mdzod spu'i bu gar gnas pa'i rtsa dang hUM @# / /
dbyer med yongs su gyur pa las gshin rje brtan ma g.yas sngo g.yon ser ba rna ba'i bug gnyis na gnas pa'i rtsa dang hUM dbyer med yongs su gyur pa las gshin rje pho nya mo g.yas ser g.yon dmar ba /
mig gnyis na gnas pa'i rtsa dang hUM dbyer med yongs su gyur pa las gshin rje mche ba ma g.yas dmar g.yon ljang ba /
sna bug gnyis na gnas pa'i rtsa dang hUM dbyer med yongs su gyur pa las gshin rje 'joms ma g.yas ljang g.yon sngo ba /
de thams cad kyang zhal gcig phyag gnyis spyan gsum ma g.yas gri gug dang g.yon thod pa 'dzin pa thod skam lnga'i dbu rgyan dang thod skam lnga bcu'i ngo shal can /
dbu skra sil bur grol ba g.yas brkyangs kyis ro'i gdan la bzhugs pa'o| |yab kyi gsang gnas mi dmigs pa las hUM dkar po las rdo rje rtse lnga pa byA dmar po las byung ba'i rtse mo la byA ser pos mtshan pa /
yum gyi gsang gnas mi dmigs pa las AH las padma dmar po 'dab ma gsum pa dya?M dkar po las byung ba'i byang chub kyi sems kyis mtshon pa'i lte ba dkar po byA ser pos mtshan pa /
yab yum snyoms par zhugs pas byang sems zhub spyi bo nas mgrin par slebs pa na dga' ba /
mgrin pa nas snying gar slebs pa na mchog dga' /
snying gnas lte bar slebs pa na khyad dga' /
lte ba nas nor bu'i rtser slebs pa na lhan skyes kyi dga' ba'i ye shes skyes /
de dang stong pa nyid ro gcig tu gyur pa'i bde stong dbyer med du sbyar bde nyid byang phyogs so bdun du shes pa de nyid lha so bdun du shar ba'i lha rnams snang la rang bzhin med pa me long nang gi gzugs brnyan bzhin du gyur /
rang gi snying gar zla gdan la rdo rje sems dpa'i ngo bo oM ha dkar po /
mgo bor nyi ma la rnaM snang gi ngo bo na ma hi ser po /
spyi gtsug tu nyi ma la padma gar dbang gi ngo bo swAhA hu dmar po /
phrag pa gnyis su nyi ma la dpal he ru ka'i ngo bo bo Sh+Ta he nag po /
mig gnyis su nyi ma la rdo rje nyi ma'i ngo bo hUM hUM ho dmar ser /
dpral bar nyi ma la lus thams cad kyi lus dbang rta mchog gi ngo bo phaT haM ljang khu /
gtso mo'i lte bar nyi ma la rdo rje phag mo'i ngo bo oM baM dmar po /
snying gar nyi ma la gshin rje ma'i ngo bo haM yoM sngon po /
mgrin par zla ba la rmongs byed ma'i ngo bo hrIM moM dkar po /
mgo bor nyi ma la skyod byed ma'i ngo bo hreM hriM ser po /
spyi gtsug tu nyi ma la skrag byed ma'i ngo bo hUM hUM ljang khu /
dpral bar yan lag thams cad kyi lus dbang gi ngo bo tsa n+Di ka'i ngo bo phaT phaT dud kha /
phaiM| rang gi thugs kar nyi ma la gnas pa'i hUM yig las 'phros pa'i 'od zer gyis phyogs bcu'i 'jig rten gyi khams na bzhugs pa'i dpa' bo dang dpa' mo'i dbang phyug ma la ye shes pa'i 'khor lo dang dbang gi lha dang phyi nang gsang ba'i mchod pa byed pa'i lha mo rnams spyan drangs /
'od zer rang gi snying gar bsdu /
hUM bgegs rnams bskrad /
oM ar+g+haM pra tIts+tsha hUM swAhA /
badzra aM ku sha dzaH badzra pA sha hUM /
badzra spo Ta baM /
badzra b+han+Da hoH lha thams cad kyi spyi bor zla ba la oM dkar po /
mgrin @# / /
par padma la AH dmar po /
thugs kar nyi ma la hUM sngon po /
oM yo ga shud+d+haH sarba d+harmaH yo ga shud+d+honyahaM /
dam tshig pa dang ye shes pa gnyis ro mnyam du gyur pa ni /
chos thams cad kyi de kho na nyid dang bde ba chen po'i ye shes gnyis ngo bo dbyer med yin la /
de nyid rten dang brten pa'i dkyil 'khor du shar ba yin cing de yang gtso bo yab yum du shar ba'i cha shas so / /
oM ar+g+haM pra tIts+tsha swAhA /
de bzhin gshegs pa rnams kyis bdag la dbang bskur du gsol /
zhes gsol ba btab pas /
dpal 'khor lo bde mchog gi lha tshogs thams cad kyis /
oM sarba ta thA ga ta ag+haM She ka ta sa ma ya shri hUM /
zhes gsungs zhing bdud rtsi'i chu rgyun gyis spyi bo nas dbang bskur bas rang dang lha rnams bde ba chen po'i bdag nyid du gyur /
spyi bo nas sku la zhugs pa'i chu'i lhag ma spyi gtsug tu gnas pa yongs su gyur pa las /
gtso bo la rdor sems /
phag mo la mi bskyod pa /
mkha' 'gro ma bzhi la rin 'byung /
thugs gsung sku'i lha rnams la rim pa bzhin mi bskyod pa /
snang mtha' /
rnam snang /
dam tshig 'khor lo rnams la don grub kyis dbu brgyan dbang lha rnams rang la thim par gyur /
de nas mchod pa byin rlabs sngar bzhin byas la| nyer spyod lnga dang lha mo bcu drug gis mchod pa ni phyi mchod do / /
de nas nang mchod kyi mchod pa ni /
drin can rtsa ba'i bla ma rin po che rgyal ba rdo 'chang /
yai ?kyis mkha' grom /
rdo dril bu pa /
rus spal zhabs /
dzA lan+da ra pa nag po spyod pa /
gu hya pa /
rnaM rgyal zhabs /
te lo pa /
nA ro pa soD rgyud pa'i bla ma rnams kyi zhal du oM AH hUM /
bcoM don 'das dpal 'khaur bde mchog gi lha tshoD rnams kyi zhal du x gzhan yang chos skyong srung ma la soD pa rnams kyi zhal du x rang gi lce la bdud rtsi bzhag pa la oM a mr-i ta AH hUM /
mgron rnams bdud rtsis tshims par gyur /
yang yuM snyoms par zhugs pa'i dga' ba bzhi dang /
khyad par lhan skyes kyi bde ba chen pos rang dang lha thams cad kyis bde ba chen po nyams su myong zhing bde ba dang stong pa nyid ro gcig tu gyur pa'i de kho na nyid kyi mchod pas dgyes par gyur /
de nas rang la sogs pa'i lha'i sku rnams gsal bar dmigs nas /
gtso bo yab yum gyi sngags dang 'khor rnams kyi sngags rgyas bsdus gang yang rung ba brjod par bya'o / /
de nas /
oM khaN+Da ro hi hUM hUM phaT /
'phreng ba stong pa nyid du gyur /
stong pa'i dang las skad cig gis gsung rdo rje padma gar dbang zhal gcig phyag gnyis kyis rdo rje dang dril bu 'dzin par gyur /
oM swA hA hu huM hUM phaT /
gsung rdo rje yongs su gyur pa las 'phreng ba'i rnam par gyur /
rang dang yum gyi thugs kar nyi gdan la hUM dang baM gyi mthar sngags kyis bskor ba'i dbus kyi yi ge las 'khor lo lnga'i lha tshogs spros /
'gro ba'i don byas dbus kyi yi ge la thim par bsam /
de nas yab yum gyi snying po dang nye snying bzla bar bya'o / /
oM shri badzra he he ru ru kaM huM hUM phaT DA ki nI dzA la shaM wa raM swAhA /
oM hrI ha ha huM hUM phaT /
oM badzra bai ro tsa nI ye huM hUM phaT swAhA /
oM sarba bud+d+ha DA ki nI ye badzra war+Na nI ye huM hUM phaT swAhA /
'khor rnams kyi sku gsal bar dmigs nas /
'khor gyi sngags @# / /
shin tu bsdus pa 'di nyid bzla bar bya'o / /
oM r-iM r-IM l-iM l-IM /
kaM khaM gaM g+haM ngaM /
tsaM tshaM dzaM dz+nyaM nyaM /
TaM thaM DaM D+haM NaM /
taM thaM daM d+haM naM /
paM phaM baM b+haM /
yaM raM laM waM /
shaM ShaM saM haM huM hUM phaT /
de nas gtor ma 'bul ba'i tshul ni /
oM khaN+Da ro hi huM hUM phaT /
ces gtor ma bsangs /
de nas oM swa b+hA wa shud+d+ha zhes pa nas stong par gyur /
stong pa'i ngang las skad cig gis thod pa dum bu gcig pa'i nang sha lnga dang bdud rtsi lngas gang ba /
oM AH hUM gis mtshan par gyur /
ha ho hrIH kha dog dri ro nus pa'i skyon thams cad bcom zhing de rnams zhu ba'i bdud rtsir gyur /
oM AH hUM /
gsum brjod pas rgya cher spel zhing byin gyis brlabs par gyur /
phaiM| rang gi thugs nas 'od zer 'phros pas dur khrod na gnas pa'i phyogs skyong sogs 'khor dang bcas pa thams cad yongs su rdzogs pa'i dkyil 'khor spyan drangs te mdun du bzhugs par gyur /
oM shrI he ru ka ar+g+haM pra tIts+tsha swAhA /
pAdyaM pra tIts+tsha swAhA /
oM badzra puSh+pe /
d+hU pe| dI pa| gan+d+he| nai wi dya pra tits+tsha swAhA /
nyer spyod kyis mchod /
lag pa gnyis A li kA li yongs su gyur pa las zla ba dang nyi ma'i rang bzhin tu gyur pa'i dbus su hUM yig tu gyur /
oM AH hUM zla nyi hUM dang bcas pa yongs su gyur pa las rdo rje'i thal mor gyur /
mgron rnams kyi ljags hUM dkar po las byung ba'i rdo rje rtse gsum pa nas 'bru tsam 'khod pa'i rdo rje'i 'od zer gyi sbu gus gtor ma drangs te gsol bar gyur /
oM AH badzra a ra li hoH dzaH hUM baM hoH badzra DA ki n+ya sa ma ya stwaM tri shya hwo /
zhes lan gsum brjod nas gtso bo yab yum dang mkha' 'gro ma bzhi la dbul /
de nas sngags de nyid lan gnyis brjod nas dpa' bo nyer bzhi dang dpa' mo nyer bzhi la dbul /
de nas sngags de nyid lan gnyis brjod nas sgo mtshams ma rnams la dbul /
de nas chu gnyis nyer spyod kyis mchod /
srid pa dang mnyam zhi ba chags bcom kun tu rtog pa 'joms / /
khyod ni dngos po mtha' dag mkha' lter gzigs pa dang ldan pa / /
mgon po shin tu brtse ba lci ba'i chus brlan thugs kyi chus / /
mdzod cig lha mo rnams kyis bdag la shin tu rjes brtse mdzod /
ces gsol ba gdab /
de nas dur khrod na gnas pa'i phyogs skyong dang zhing skyong dang klu la sogs pa skad cig gis 'od gsal du bcug pa las bde mchog yab yum gyi skur bzhengs pa'i mgron rnams kyi ljags hUM dkar po las byung ba'i rdo rje rtse gsum pa nas 'bru tsam 'khod pa'i rdo rje'i 'od zer gyi sdu gus drangs nas gsol bar gyur /
oM kha kha khA hi khA hi /
sarba yak+Sha rak+Sha sa b+hu ta pre ta pi shA tsa /
un+ma da /
a pasma ra /
badzra DA ka /
DA ki n+ya da ya /
i maM ba liM gr-i h+nana tu /
sa ma ya rak+Sha n+tu /
ma ma sarba sid+d+hi m+me pra yats+tsha n+tu ya the baM /
ya the Sh+TaM /
b+hu dza tha /
pi pA tha /
dzi g+ha tha /
mA ti pra ma tha /
ma ma sarba karta ya /
sad su khaM bi shud+d+ha ye /
sa ha yi ka b+ha wanitu huM hUM phaT phaT swA hA /
de nas ar+g+haM soD @# / /
kyis mchod nas /
phyogs skyong dang zhing skyong klu la sogs pa rnams kyi zhal du oM AH hUM /
phyogs skyong zhing skyong la sogs pas / /
mchod sbyin gtor ma 'di bzhes la / /
rnal 'byor bdag cag 'khor bcas la| |ci 'dod dngos grub stsal du gsol / /
de nas yi ge brgya brjod la /
oM yo ga shud+d+haH sarba d+harmAH yo ga shud+d+honyahaM /
oM badzra mu 'jig rten pa rnams rang gnas su gshegs /
dkyil 'khor gyi 'khor lo bdag nyid la bzhugs par gyur| de nas rang gi thugs ka'i hUM las 'od zer 'phros pas gtso bo yab yum dang lus dkyil gyi lha rnams dang /
khang pa brtsegs pa snang bar byas te 'od du gyur pa'i bsrungs 'khor dur khrod dang bcas pa gzhal yas khang rnams gtso bo yab yum la thim /
lus dkyil gyi sgo mtshams ma brgyad sku 'khor la /
de gsung 'khor la /
de thugs 'khor la /
de rnams snying ga'i yab yum la thim /
de gnyis gnas der thim pa dang /
lha rnams rang gnas su thim pas rtsa dang khams rnams byin gyis brlabs par bsam /
gzhi'i he ru ka yab yum yang 'od du zhu nas thugs ka'i hUM yig la thim /
hUM yongs su gyur pa las bcom ldan 'das 'khor lo bde mchog zhal gcig phyag gnyis pa yum la 'khyud par gyur /
de nas /
sems can kun gyi don gyi phyir / /
bdag ni ha ru kar gyur nas / /
sems can thams cad he ru ka'i / /
go 'phang mchog la 'god bar shog /
ces bsngo ba smon lam sogs bya'o / /
de nas yig brgya brjod nas he ru ka'i nga rgyal gyis sbyod lam la 'jug par bya'o / /
'di nyid kyi go don la sogs pa rnams rgyas par rje btsun chos kyi rgyal po tsong kha pa yab sras kyis mdzad pa'i sgrub thabs che chung rnams las shes par bya'o / /
bcom ldan 'das dpal 'khor lo bde mchog gi sgrub thabs dngos grub kun 'byung zhes bya ba 'di ni /
gso ba rig pa la sogs pa'i yon tan du ma'i sgo nas sems can mang po la phan 'dogs par byed pa'i dge ba'i bshes gnyen kun dga' 'od zer gyi gsung gis bskul ba'i ngor rnal 'byor pa blo bzang don grub kyis bla ma dam pa rnams kyis mdzad pa'i dpal 'khor lo bde mchog gi sgrub thabs kyi snying po'i snying po tsam zhig bsdus nas bkod pa'o / /
'dis kyang bstan pa rin po che dar bar byed nus par gyur cig / / /
! bril bu lugs kyi dpal 'khor lo bde mchog gi dbang mchog dngos grub kun 'byung bzhugs / / / /
sangs rgyas thams cad gcig bsdus pa'i / /
bla ma he ru ka dpal la / /
gus pas phyag 'tshal gsol ba 'debs /
dngos grub ma lus stsal du gsol / /
'dir grub chen dril bu lugs kyi bcom ldan 'das 'khor lo bde mchog gi lus dkyil la brten nas rang kho nas dbang bzhi len tshul gyi snying po'i snying po tsam zhig brjod par bya'o / /
de yang bum bskyed bya ba'i tshul ni /
oM swa b+hA wa zhes brjod pas stong par gyur /
stong pa'i ngang las sna tshogs padma dang nyi ma'i gdan gyi steng du /
hUM dang baM yongs su gyur pa las rang nyid bcom ldan 'das he ru ka sku mdog mthing gzhal bzhi /
@# / /
rtsa zhal zhes pa nas mi mgo skam po lnga bcu'i do shal can zhes pa'i bar mngon rtogs bzhin brjod /
yab yum gyi spyi bor oM /
mgrin par AH thugs kar hUM / /
phaiM| thugs ka'i hUM las 'od zer 'phros pas| yab yum la sangs rgyas byang sems kyis bskor ba dang dbang gi lha rnams spyan drangs /
'od zer rang gi snying gar thim /
oM ar+g+haM pra tIts+tsha swAhA /
zhes sogs chu gnyis nyer spyod rol mo dang bcas pas mchod /
dzaH hUM baM hoH rang la thim par gyur /
de bzhin gshegs pa rnams kyis bdag la mngon par dbang bskur du gsol /
zhes gsol ba btab pas /
dpal 'khor lo bde mchog gi lha tshogs rnams kyis oM sarba ta thA ga ta a b+hi She ka ta sa ma ya zhes sogs kyis dbang bskur bas bdud rtsi'i chu rgyun gyis lus gang dri ma dag chu lhag ma spyi bor gnas pa yongs su gyur pa las yab la rdo rje sems dpa' yum la mi bskyod pas dbu brgyan par gyur /
de nas sgrub thabs ltar mchod pa byin rlabs byas la /
chu gnyis nyer spyod rol mo nang mchod dang bcas pa la /
khaN+Da ro his nang mchod gtor /
oM swa b+hA wa sogs kyis bum pa stong par gyur par bsam /
stong pa'i ngang las paM las sna tshogs padma dang a las zla /
ba'i steng du baM baM las byung ba'i rin po che'i bum pa dkar po lto ba che ba sogs mtshan nyid thams cad dang ldan par gyur /
oM ta p+te tap+te mahA tap+te ye swAhA /
lha'i chu bo gang+gA dang bum pa'i chu dbyer med du gyur pa'i rnam rgyal bum pa'i nang du sna tshogs padma 'dab ma brgyad pa'i dbus su a A la sogs dbyangs yig dkar po phrag gcig g.yas bskor dang /
slar yang a A la sogs dbyangs yig dkar po phrag gcig g.yon bskor du rim pa gcig gis 'khod /
de'i phyi rol tu ka kha ga g+ha nga sogs gsal byad dmar po bzhi bcu pa phrag gcig g.yas skor dang /
slar yang ka kha ga b+ha nga sogs gsal byed dmar po bzhi bcu pa phrag gcig g.yon skor du 'khod /
de gnyis yongs su gyur pa las zla ba'i dkyil 'khor dkar la dmar ba'i mdangs can la dbyangs gsal rnams gzugs brnyan bzhin shar ba'i zla ba'i dbus su dkar la dmar ba'i mdangs can gyi hUM yig rdo rje 'dzin pa'i rang bzhin can /
hUM gi 'od zer gyis 'khor lo lnga'i lha tshogs thon te 'gro ba rnams 'khor lo lnga'i lha tshogs kyi go 'phang la bkod /
thog ma med pa nas grub pa'i dpa' po dang rnal 'byor ma rnams dang /
de rnams snyoms par zhugs pa hUM la thim /
zla ba dbyangs gsal hUM dang bcas pa yongs su gyur pa las gdan rnams dang lha drug cu rtsa gnyis skad cig gis grub par gyur pa ni /
bum pa'i nang gi phyi rol gyi phyogs mtshams brgyad du ro'i gdan /
de'i nang du 'khor lo dkar po rtsibs brgyad pa'i mu khyud la 'khor lo'i 'phreng ba dang /
de'i lte bar gsung 'khor dmar po rtsibs brgyad pa'i mu khyud la padma'i 'phreng ba dang /
de'i lte bar thugs 'khor sngon po rtsibs brgyad pa'i mu khyud la rdo rje'i 'phreng ba dang /
de'i lte bar bde chen gyi 'khor lo sna tshogs padma 'dab ma brgyad pa'i mu khyud la gri gug gi 'phreng bas bskor ba dbus @# / /
kyi padma'i lte bar nyi ma'i gdan la he ru ka sku mdog mthing ga zhes pa nas mi mgo skam po lnga bcu'i do shal can no / /
zhes pa'i bar dang /
bde chen 'khor lo'i shar gyi 'dab ma la mkha' 'gro ma /
byang du lA ma /
nub tu khaN+Da ro hi /
lhor gzugs can ma /
mtshams kyi 'dab ma bzhir thod pa bdud rtsis gang ba re re /
de'i phyi rol gyi thugs 'khor gyi shar rtsibs la /
khaN+Da pa pA la dwad rab gtum ma /
byang du mahA kang+ka la dang gtuM mig ma /
zhes pa nas /
dbang ldan du rdo rje'i sku dang shing grib ma /
de'i phyir rol gyi gsung gi 'khor lo'i shar rtsibs la myu gu can dang sa srung ma /
zhes pa nas /
dbang ldan du mig mi bzang dang bya gdong ma /
de'i phyi rol gyi sku 'khor gyi shar du stobs po che dang 'khor lo'i shugs can ma /
zhes pa nas /
dbang ldan du rdo rje sems dpa' dang brtson 'grus chen mo /
zhes pa'i bar dang /
de'i phyi rol gyi ro'i gdan la shar du khra gdong ma /
zhes pa nas /
dbang ldan du gshin rje 'joms ma zhes pa'i bar sgrub thabs bzhin gsal gdab po /
las bum gyi nang du sna tshogs padma dang nyi ma'i gdan la paM las gri gug paM gyis mtshan pa las dum skyes ma dmar mo zhal gcig ma spyan gsum /
zhes pa nas /
thod skam lnga bcu'i ngo shal can zhes pa'i bar sgrub thabs bzhin byed /
gtso bo'i thugs kar oM ha dkar po zhes sogs go bgo ba bsdus pa las ma byas kyang rung /
ye shes pa bzhugs dbang bskur rgyas gdab mchod pa'i bar sgrub thabs ltar bya /
de nas bzlas pa'i dmigs pa ni /
rang gi thugs ka nas sngags kyi 'phreng ba gzungs thag la 'khril te song bas bum pa'i lha'i thugs brgyud bskul bdud rtsi'i rgyun babs bum pa gang /
sngags 'phreng las 'od zer 'phros pas phyogs bcu'i sangs rgyas dang byang chub sems dpa' thams cad bdud rtsir bkug nas bum chu la thim par bsams nas /
gtso 'khor rnams kyi sngags rgyas bsdus gang rung bzla bar bya'o / /
de nas /
oM hrIH ha ha huM hUM phaT ces dang /
hUM zhes pa lan bdun bzlas la /
bum pa gnyis su dung chos kyi mchod yon dbul lo / /
oM khaN+Da ro hi zhes sogs brjod nas me tog gsum gsum bum pa gnyis su 'jug /
oM badzra puSh+pe AH hUM /
zhes sogs kyis nyer spyad rol mo'i bar dbul /
oM khaN+Da ro his bum chus gtor nas /
ji srid dkyil 'khor gyi bya ba ma zin gyi bar du bgegs rnam par bzlog pa'i 'phrin las mdzod cig /
lha rnams chags pa chen po'i mes zhu nas byang chub kyi sems kyi ngo bor bum pa'i chu dang ro gcig tu gyur /
de nas rang nyid dbang blangs bar byed pa'i dkyil 'khor sgrub pa ni /
nang mchod byin rlabs sngon 'gro gtor ma nas bzung ste /
mchod bstod bzlas pa'i bar sgrub thabs ltar byas nas /
bzlas ba'i mjug tu rang nyid gtso bo las bye bar bsams nas /
bla ma'i bya ba rnams gtso bo dang /
slob ma'i bya ba rnams rang gis byas par bsams nas /
rang kho nas dbang blangs bar bya'o / /
de'i tshul ni /
rang gis khrus byas bla ma he ru ka'i lha tshogs la phyag dang maN+Dal dbul /
me tog dang bcas pa'i thal mo snying gar sbyar la /
dga' chen khyod bdag @# / /
ston pa bas / /
slob dpon khyod ni dgongs su gsol / /
byang chub chen po'i tshul brtan pa / /
mgon po chen po bdag 'tshal lo / /
dam tshig de nyid stsal du gsol / /
sngom pa rnams kyang bdag la stsol / /
thar pa chen po'i grong mchog tu / /
mgon pos bdag ni 'jug par tshal / /
zhes gsol ba lan gsum gdab bo / /
de nas khaN+Da ro hi zhes pas rang nyid bsangs /
skad cig gis sna tshogs padma dang nyi ma'i steng du /
rang nyid he ru ka zhal bzhi phyag bcu gnyis /
g.yas brkyangs kyis bzhugs pa'i spyi bor zla ba la oM dkar po /
mgrin par padma la AH dmar po /
snying gar nyi ma la hUM sngon por gyur /
de nas| oM tsak+Shu b+hAn+d+ha ba ra ma na ya hUM /
oM khaN+Da ro hi huM hUM phaT /
ces brjod la mig dar bcing /
me tog phreng ba bzung la /
a khaM bir hUM /
zhes brjod /
oM AH hUM /
bu khyod su yin ci la dga' / /
skal bzang bdag bde ba chen po la'o / /
de yis bu la ci zhig bya / /
sangs rgyas mchog gi dam tshig bgyi 'tshal / /
zhes lan gdab /
de nas /
sems can thams cad kyi don du myur du sangs rgyas kyi go 'phang thob par bya /
de'i phyir du byang chub sems dpa'i sdom pa blang bar bya'o snyam du bsams la /
dkon mchog gsum la bdag skyabs mchi| |sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
zhes lan gsum brjod /
de nas /
sems can thams cad kyi don du sangs rgyas thob par bya'o snyam pa'i sems 'di snying gar zla ba'i dkyil 'khor du gyur /
chos thams cad rang bzhin med pa'i stong pa nyid dang rang sems ro gcig tu gyur pa zla ba'i steng du rdo rje dkar po rtse lnga pa'i rnam pa can du gyur /
oM sarba yo ga tsaMt+taM ut+pa ta ya mi| zhes brjod /
de nas rdo rje me tog dang bcas pa snying gar bzung /
oM su ra te sa ma ya stwaM hoH sid+h+ya badzra ya thA su khaM /
deng khyod la de bzhin gshegs pa thams cad kyis byin gyis rlobs kyi /
de bzhin gshegs pa thams cad kyi gsang ba'i dkyil 'khor 'di dkyil 'khor du ma zhugs pa dang /
ma dad pa rnams la ma smra zhig /
hUM dzaH hUM /
bla ma he ru ka'i lus rten gyi dkyil 'khor gyi mdun du rang nyid gnas par gyur /
sangs rgyas kun 'dus bla ma sogs / /
dkyil 'khor pa yi lha tshogs la / /
skyabs su mchi zhing phyag 'tshal lo / /
nyon mongs bcom nas dngos grub stsol / /
bla ma he ru ka dpal gyis / /
bdag dang sems can thams cad ni / /
dkyil 'khor du ni 'jug tu gsol / /
zhes gsol ba gdab /
de nas sems can thams cad kyi don du tshe 'di nyid la sangs rgyas rdo rje 'chang gi go 'phang thob par bya /
de'i phyir du rigs lnga spyi dang bye brag gi sdom pa thams cad bzung bar bya'o snyam du bsams la /
sangs rgyas byang chub sems dpa' kun| |zhes sogs kyis rigs lnga'i sdom pa bzung bar bya'o / /
bla ma he ru ka dpal gyi lha tshogs kyi spyan sngar /
ji srid byang chub ma thob kyi bar du bdag gis tshangs spyod nyi shu rtsa gnyis legs par bzung bar bya'o / /
bcom ldan @# / /
'das bla ma he ru ka'i dkyil 'khor gyi lha tshogs rnams dang /
sangs rgyas byang chub sems dpa' rnams kyis bdag la gnod par byed pa'i gdon bgegs dang /
sdig sgrib thams cad zhi bar mdzad du gsol /
skad cig gis rang nyid dpal bde mchog zhal bzhi /
phyag bcu gnyis pa yum dang bcas par gyur pa'i rang gi lus kyi cha thams cad du lus dkyil gyi lha thams cad gnas par gyur pa'i spyi bor oM /
mgrin par AH thugs kar hUM gi 'od zer gyis sangs rgyas byang sems thams cad dpal bde mchog gi lha'i rnam par spyan drangs pa A li kA li sogs su gyur te snying khar thim par gyur /
de nas| deng khyod de bzhin gshegs pa thams cad kyi rigs su zhugs kyi /
des na ngas khyod la rdo rje ye shes bskyed par bya ste /
ye shes gang gis khyod de bzhin gshegs pa thams cad kyi dngos grub rnams kyang thob par 'gyur na /
dngos grub gzhan rnams lta smos kyang ci dgos /
khyod kyis kyang 'di dkyil 'khor ma mthong ba rnams kyi mdun du smra bar mi bya ste /
smras na khyod dam tshig nyams par gyur ta re zhes dang /
de nas /
khyod kyis dam tshig rdo rje 'di / /
'ga' la smras na mgo bo 'gems / /
he ru ka dpal khyod nyid kyi / /
snying la yang dag zhugs gyur pas / /
tshul 'di smras na gshegs par 'gyur / /
de bas smra bar mi bya'o / /
de nas /
'di ni bu khyod bdud rtsi ste / /
ma bsrungs sreg par byed pa'i dug /
bsrung na dngos grub 'gyur ba ste / /
bdud rtsi lnga yi chus 'grub bo / /
oM pany+tsa a mr-i ta ud kA THa THa THaH zhes brjod /
deng nas brtsams te khyod kyi phyag na rdo rje nga yin gyi /
ngas 'di gyis shig ces gang bsgo bde khyed kyis bya dgos pa yin no / /
zhes brjod de /
de nas dpa' bo rnal 'byor ma rnams kyis byin gyis rlobs shig /
dpal he ru ka bdag la dbab par mdzod cig /
ces gsol ba gdab /
bla ma he ru ka g.yas brkyangs du bzhugs pa'i mdun du /
rang nyid he ru ka g.yas brkyangs du gnas pa'i rkang pa'i 'og tu yaM las rlung gi dkyil 'khor sngon po gzhu lta bu /
rkad mthil gnyis su dz+hai dmar po re re /
lte bar raM las me'i dkyil 'khor dmar po gru gsum pa raM gyis mtshan pa /
snying gar laM las sa'i dkyil 'khor ser po gru bzhi pa /
zur bzhir rdo rje rtse gsum pas mtshan pa /
spyi bor baM las chu'i dkyil 'khor dkar po zlum po bum pas ma tshan pa /
snying ga'i nang du yang he ru ka yab yum mtshon gang ba gcig bzhugs par gyur /
bla ma'i thugs ka nas 'od zer 'phros pas /
rlung la phog dz+hai gnyis 'og gi rlung gis bskyod pas rkang mthil gyi bu ga nas zhugs pa /
lte ba'i me dang phrad nas gyen du 'bar bas snying kha'i sa bsregs shing spyi bo'i chu bskol ba las bdud rtsi 'dzag pas tshim zhing /
'og gi rlung gis bar snang la bteg snying ga'i he ru ka yab yum mtshon gang ba glog 'khyug pa ltar gar byed cing /
yab yum gyi gsang gnas bskyod pas 'od zer dmar pos lus rkun gang /
de nas bla ma'i thugs ka'i hUM gi 'od zer gyis /
sangs rgyas byang sems @# / /
dang dpa' bo rnal 'byor ma thams cad 'khor lo bde mchog gi lha'i rnam par spyan drangs /
rang gi lus la char chen po babs pa bzhin du ba spu'i sgo thams cad nas zhugs shing gnyis su med par tham par bsam /
oM tiShTHi zhes sogs kyi sngags brjod par bya'o / /
ye shes pa 'bebs pa bsdus pa byed na /
bla ma he ru ka dang /
rang he ru kar gsal ba'i gnas gsum gyi yi ge gsum dang /
sku'i cha thams cad las 'od zer 'phros pas sangs rgyas byang sems dang dpa' bo rnal 'byor ma thams cad 'khor lo bde mchog gi lha'i rnam par spyan drangs nas /
rang gi lus la thim par bsams te /
yab yum gnyis kyi snying po'i mthar /
oM tiShTHa mahA kro d+ha a b+he shA ya hUM shrI he ru kA ya bidma he bidyA rA dzA ya d+hi ma he swA hA /
zhes brjod par bya'o / /
tiShTHa badzra pra tIts+tsha badzra ho zhes brjod de me tog dbul /
oM pra ti grih+na stwaM i maM satwa mahA bA la zhes brjod de me tog rang gi mgo bo la bcings nas /
sems dpa' stobs po che bdag byang chub ma thob kyi bar du rjes su zungs shig /
de nas rang gi snying gar hUM /
dpral bar raM /
mig gnyis la oM re re /
hUM gis bskul raM gyis sdig sgrib sregs /
oM gyis 'od gsal bar byas nas /
ma rig pa'i sgrib g.yogs dang mig dar lhan cig bsal la /
oM badzra Ne tra a pa ha ra pa Ta laM hrIH zhes brjod la /
gdong g.yogs dbye'o / /
de nas bla ma he ru ka'i sku'i dkyil 'khor la gnas pa sogs kyi bdag nyid rtsa dang khams rnams byang phyogs so bdun gyi ngo bo lha so bdun du bsgrubs pa'i rten dang brten pa'i dkyil 'khor dang /
lus 'dom gang yan man phan tshun mnyam pa las grub pa'i he ru ka'i gzhal yas khang gru bzhi sgo bzhi /
pha gu la sogs pa'i rgyan gyis brgyan pa'i he ru ka'i dkyil 'khor dang /
dpal he ru ka yab yum la sogs pa'i lha thams cad mngon sum du mthong bar gyur /
de nas maN+Dal phul nas /
chos bden bdag nyid bsam mi khyab / /
bdag la dbang ni skur bar mdzod / /
ces lan gsum gsol ba gdab /
oM khaN+Da ro his bsangs /
swa b+hA was dbang rdzas bum chu stong par sbyangs /
stong pa'i ngang las pang nyi'i steng du /
hUM las rdo rje hUM gis mtshan pa las mi bskyod pa sngon po zhal gcig phyag gnyis rdo rje dang dril bu 'dzin pas rang 'dra'i yum mA ma kI la 'khyud pa /
rdo rje skyil krung gis bzhugs pa'i spyi bor oM /
mgrin par AH thugs kar hUM /
thugs ka'i hUM gi 'od zer gyis bsgoms pa dang 'dra ba'i ye shes pa dang dbang gi lha spyan drangs /
dzaH hUM baM hoH de bzhin gshegs pa rnams kyis dbang bskur du gsol /
zhes gsol ba btab pas /
dbang rdzas kyi lha la dbang bskur bas mi bskyod pas dbu brgyan par gyur /
yab yum snyoms par zhugs pas byang chub kyi sems su zhu ba'i bum chur gyur /
rang gi thugs ka'i hUM gi 'od zer gyis lha drug cu rtsa gnyis kyi dkyil 'khor spyan drangs /
oM ar+g+haM pra t-Its+tsha swA hA /
zhes sogs chu gnyis nyer spyod rol mo dang bcas pas mchod /
khyed rnams kyis bdag la dbang bskur du gsol zhes gsol ba btab pas /
lha drug @# / /
cu rtsa gnyis kyi lha tshogs rnams kyis bum pa bdud rtsi lngas gang ba bzung nas /
tsakra bi ra stwaM a b+hi Shiny+tsa mi zhes spyi bo nas dbang bskur bas /
lus bdud rtsi'i chu rgyun gyis gang zhing bde ba chen po'i bdag nyid du gyur /
dri ma dag /
spyi bo nas zhu ba'i chu'i lhag ma spyi gtsug tu gnas pa yongs su gyur pa las mi bskyod pas dbu brgyan par gyur /
rang gi thugs ka'i hUM yig las 'od zer 'phros pas /
dbang gi lha thams cad mi bskyod pa yab yum gyi rnam par spyan drangs /
rang gi ba spu'i sgo thams cad nas nang du zhugs pas /
mi bskyod pa'i ngo bor gyur /
sngar ltar mchod yon sogs kyis mchod do / /
de dag gis mi bskyod pa chu re dbang thob /
zhe sdang gi dri ma sbyangs nas mi bskyod pa dang de'i rigs kyi dngos grub sgrub pa la dbang bar byas so / /
de nas /
oM khaN+Da ro hi zhes sogs kyis bsangs /
rang dang dbu rgyan stong par sbyangs /
stong pa'i ngang las pad nyi'i steng du oM las rin po che aM gis mtshan pa /
de yongs su gyur pa las rang dang dbu rgyan rin 'byung ser po /
g.yas rin po che dang /
g.yon dril bu 'dzin pas rang 'dra'i yum rin chen sgrol ma la 'khyud pa'i yab rdo rje skyil krung gis bzhugs pa'i spyi bor oM /
mgrin par AH thugs kar hUM /
thugs ka'i hUM gi 'od zer gyis bsgoms pa dang 'dra ba'i ye shes pa dang /
dbang gi lha rnams spyan drangs /
dzaH hUM baM hoH de bzhin gshegs pa thams cad kyis 'di la mngon par dbang bskur du gsol zhes gsol ba btab pas /
zhes pa nas /
dbu rgyan par gyur zhes pa'i bar sngar bzhin brjod /
yab yum snyoms par zhes pa nas /
cod pan du gyur zhes pa yang sngar bzhin /
rang gi thugs ka'i hUM las 'od zer 'phros pas /
lha drug cu rtsa gnyis kyi dkyil 'khor spyan drangs /
zhes pa nas /
sngar ltad mchod la /
khyad rnams kyis bdag la mngon par dbang bskur du gsol /
zhes pa nas /
oM sarba ta thA ga ta a b+hi She ka ta ces pa nas rin 'byung gis dbu brgyan par gyur /
rang gi thugs ka'i hUM las 'od zer 'phros pas /
dbang gi lha thams cad rin 'byung yab yum gyi rnam par spyan drangs /
ba spu'i sgo thams cad nas nang du zhugs pas /
rin 'byung gi ngo bor gyur /
mchod yon dang me tog sogs kyis mchod par byed do / /
de dag gis rin 'byung cod pan gyis dbang thob /
rin 'byung dang de'i rigs kyi dngos grub sgrub pa la dbang bar byas so / /
de nas /
oM khaN+Da ro his bsangs /
swa b+hA was stong par sbyangs /
stong pa'i ngang las pad nyi'i steng du rang dang rdo rje dzriM las padma dzriM gis mtshan pa /
de yong su su gyur pa las rang dang dbang rdzas rdo rje 'od dpag med dmar po zhal gcig phyag gnyis kyis padma dang dril bu 'dzin pas /
rang 'dra'i yuM gis dkar mo la 'khyud pa'i yab rdo rje skyil krung gis bzhugs pa'i spyi bor oM /
mgrin par AH thugs kar hUM /
thugs ka'i hUM las 'od zer 'phros pas /
bsgoms pa dang 'dra ba'i ye shes pa dang dbang gi lha rnams spyan drangs /
dzaH hUM baM hoH khyed rnams kyis 'di la dbang bskur du gsol zhes gsol ba @# / /
btab pas /
mi bskyod pas dbu brgyan par gyur /
zhes pa'i bar dang /
'od dpag med zhu ba'i rdo rjer gyur /
rang gi thugs ka'i hUM las 'od zer 'phros pas /
lha drug cu rtsa gnyis kyi dkyil 'khor spyan drangs /
zhes pa nas /
'od dpag med kyis dbu brgyan par gyur zhes pa'i bar sngar bzhin /
rang gi thugs ka'i hUM las 'od zer 'phros pas /
dbang gi lha thams cad 'od dpag med yab yum gyi rnam par spyan drangs la /
rang gi ba spu'i sgo thams cad nas nang du zhugs pas 'od dpag med kyis ngo bor gyur /
sngar bzhin mchod /
de dag gis 'od dpag med kyi rdo rje'i dbang thob /
'dod chags kyis dri ma sbyangs /
'od dpag med dang de'i rigs kyi dngos grub sgrub pa la dbang bar byas so / /
de nas /
khaN+Da ro his bsangs /
swa b+ha was rang dang dbang rdzas dril bu stong par sbyangs /
stong pa'i ngang las padma nyi ma'i steng du /
khaM las ral gri khaM gis mtshan pa de yongs su gyur pa las don grub ljang khu zhal gcig phyag gnyis kyi sa g.yas ral gri dang g.yon dril bu 'dzin pas rang 'dra'i yum dam tshig sgrol ma la 'khyud pa'i yab rdo rje skyil krung du bzhugs pa'i spyi bor oM /
mgrin par AH thugs kar hUM /
thugs ka'i hUM gi 'od zer gyis bsgoms pa dang 'dra ba'i ye shes pa dang dbang gi lha rnams spyan drangs dzaH hUM baM hoH de bzhin gshegs pa thams cad kyis zhes pa nas /
don grub zhu ba las byung ba'i dril bur gyur zhes pa'i bar sngar bzhin /
rang gi thugs ka'i hUM las 'od zer 'phros pas /
dbang gis lha thams cad don grub yab yum gyi rnam par spyan drangs la /
rang gi ba spu'i sgo thams cad nas nang du zhugs pas don grub kyi ngo bor gyur /
de nas mchod yon sogs kyis sngar ltar mchod la /
de ltar don yod grub ba dril bu'i dbang thob /
phrag dog gi dri ma dag /
don grub dang de'i rigs kyi dngos grub sgrub pa la dbang bar byas so / /
de nas /
khaN+Da ro his rang nyid bsangs /
swa b+hA was stong par sbyangs /
stong pa'i dang las pad zla'i steng du /
b+h+ruM las 'khor lo b+h+ruM gyis mtshan pa de yongs su gyur pa las /
rang nyid rnam snang dkar po zhal gcig phyag gnyis kyis 'khor lo dang dril bu 'dzin pas rang 'dra'i yum spyan ma la 'khyud pa'i yab rdo rje skyil krung gis bzhugs pa'i spyi bor oM /
mgrin par AH thugs kar hUM /
thugs ka'i hUM gi 'od zer gyis bsgoms pa dang 'dra ba'i ye shes pa spyan drangs /
dzaH hUM baM hoH rang gi thugs ka'i hUM las 'od zer 'phros pas /
lha drug cu rtsa gnyis zhes pa nas rnam snang gis dgu brgyan par gyur /
zhes pa'i bar sngar bzhin byed do / /
rang gi thugs ka'i hUM las 'od zer 'phros pas /
dbang gi lha thams cad rnam snang yab yum gyi rnam par spyan drangs la /
rang gi ba spu'i sgo thams cad nas nang du zhugs pas rnam snang gi ngo bor gyur /
de nas /
ar+g+haM sogs kyis sngar ltar mchod cing /
de dag gis rnam par snang mdzad ming gi dbang thob /
gti mug gi dri ma sbyangs /
rnam snang dang de'i rigs kyi dngos grub sgrub pa la dbang bar byas so / /
zhes brjod @# / /
do| |de nas /
bla ma he ru ka'i thugs khar nyi ma la gnas pa'i hUM gi mtha' bskor du sngags kyis bskor ba'i sngags mar me gcig las gnyis chad kyi tshul gyis snying kha nas brgyud de zhal nas byung /
bdag gi kha nas zhugs /
snying kha'i hUM gi mtha' mar g.yon skor gyis 'khod pa'i 'od zer gyis sdig sgrib thams cad sbyang bar gyur /
sangs rgyas kun gyi snying po ni / /
khyod kyis kyang ni rtag tu bcang / /
oM shI badzra he he ru ru kaM hUM hUM phaT DA ki ni dzA la shaM wa raM swA hA /
zhes lan gsum brjod /
de nas /
bcom ldan bdag la stsal lags kyi / /
bcom ldan bdag la byin gyis rlobs / /
zhes brjod la me tog bla ma la dbul /
de nas /
bcom ldan 'di la stsal lags kyi / /
bcom ldan 'di la byin gyis rlobs / /
dpal 'khor lo bde mchog gi sku gsung thugs kyi byin rlabs thams cad 'jug par gyur cig /
khyod kyis sngags kyi dbang thob par byas pas /
sngags bzlas pa'i dngos grub thams cad thob par byed do / /
zhes brjod la bla mas gsung bar bsam mo / /
de nas khaN+Da ro tis rang dang rdo rje bsangs /
swa b+ha was stong par sbyangs te /
stong pa'i ngang las pad nyi'i steng du hUM las rdo rje hUM gis mtshan pa /
de yongs su gyur pa las rang dang rdo rje sems dpa' dkar po zhal gcig phyag gnyis kyis rdo rje dang dril bu 'dzin pa la yuM rdo bsnyem mes? ma dkar mo gri gug dang thod pa 'dzin pas 'khyud pa'i spyi bor oM /
mgrin par AH thugs kar hUM /
thugs ka'i hUM las 'od zer 'phros pas /
bsgoms pa dang 'dra ba'i ye shes pa dang dbang gi lha rnams spyan drangs /
dzaH hUM baM hoH oM ar+g+haM pra tIts+tsha ye swA hA /
zhes sogs kyis mchod /
rdo rje sems dpa' yab yum zhu bas rdo rjer gyur /
rdo rje gnas gsum du reg la lag pa g.yas su gtad /
sangs rgyas kun 'dus he ru ka /
rdo rje'i rnam pa'i brtul zhugs sbyin / /
oM sarba ta thA ga ta sid+d+hi badzra sa ma ya tiShTHa e ka satwi /
d+ha ra yA mi /
oM ha ha ha ha hi /
rang gi snying gi nang du yang rdo rje sems dpa' yab yum 'od zer 'phro ba gcig bzhugs par gyur /
deng phyin chad rdo rje sems dpa' thob pa'i thams cad ye shes lnga'i nang gi rdo rje dang ma bral bar bya'o / /
de nas| khaN+Da ro his rang nyid bsangs /
swa b+hA was stong par sbyangs /
stong pa'i ngang las sna tshogs pad nyi'i steng du hUM las rdo rje hUM gis mtshan pa de yongs su gyur pa las rang nyid he ru ka zhal bzhi phyag bcu gnyis pa yum dang bcas par gyur pa'i spyi bor oM /
mgrin par AH thugs kar hUM /
thugs ka'i hUM las 'od zer 'phros pas| bsgoms pa dang 'dra ba'i ye shes pa dang dbang gi lha rnams spyan drangs /
dzaH hUM baM hoH de bzhin gshegs pa rnams kyis dbang bskur bas lus gang mi bskyod pas dbu brgyan par gyur /
de nas /
khaTwAM ga sogs la yab kyi snying po lan gsum bzlas te /
lag pa g.yas su DA ma ru /
g.yon du thod pa bdud rtsis gang ba /
g.yon gyi gru mor kha TwAM ga /
ser la kha /
tshangs skud rnams bzung la /
kha TwAM ga lha yi sku bde ba chen po /
DA ma ru shes rab stong pa nyid /
thod pa @# / /
bde stong dbyer med du skyong ba /
tshangs skud rnam par mi rtog pa'i mtshon byed du shes pa'i sgo nas /
de dag dang mi 'bral bar gzung bar bya'o / /
DA ma ru dang dril bu'i sgra yang bya'o / /
snying gi nang du he ru ka mtshon gang ba cig bzhugs par byur /
de nas /
'di ni nga yi lung bstan te / /
he ru ka dpal zhes bya ba'i / /
de bzhin gshegs pa nyid yin no / /
shrI he ru ka DA ki nI na maH sarba ta thA ga ta sid+d+hi sa ma ya stwaM b+hur b+hu ba swaH bdud bzhi kun las rnam rgyal zhing / /
grong khyer mchog tu zhugs pa yin / /
zhes brjod /
'di ni lung bstan no / /
de nas slob dpon gyi dbang gi don du maN+Dal phul te /
phyir mi ldog pa'i dbang bskur tshe / /
dpa' bo chen po bdag la stsol / /
'gro ba mtshan ma med byed pa / /
de ni da 'dir mdzad du gsol / /
zhes gsol ba lan gsum gdab bo / /
de nas /
khaN+Da ro his rang nyid bsangs /
swa b+hA was sbyangs /
stong pa'i ngang las dbang stegs rin po che'i khri seng ges bteg pa'i steng du /
pad nyi'i gdan la hUM las rdo rje hUM gis mtshan pa de yongs su gyur pa las /
rdo rje 'chang sku mdog sngon po zhal gcig phyag gnyis pa /
g.yas rdo rje dang g.yon dril bu 'dzin pas yuM rdo rje snyems ma sngon mo g.yas gri gug dang g.yon thod pa 'dzin pa la 'khyud pa /
yab phyag rgya drug dang yum phyag rgya lngas brgyan pa'i spyi bor oM /
mgrin par AH thugs kar hUM /
thugs ka'i hUM gi 'od zer gyis bsgoms pa dang 'dra ba'i ye shes pa spyan drangs /
dzaH hUM baM hoH gnyis su med par gyur /
o khaN+Da ro hi huM hUM phaT /
oM swa b+hA wa shud+d+ha x rdo rje dang dril bu stong par gyur /
stong pa'i ngang las hUM las rdo rje dang /
aH las dril bu /
rdo rje rdo rje sems dpa' dang / /
dril bu rdo rje snyems ma'i ngo bor gyur /
o mahA badzra hUM /
stong pa nyid dang dbyer med pa'i byang chub kyi sems ni gsang ba'i rdo rje yin la /
de dran pa'i sgo nas rdo rje bzung ngo / /
oM badzra b+haN+De aH chos thams cad rang bzhin med pa'i sgra dril bus sgrog par sems dpa'i sgo nas dkrol bar bya'o / /
rang gi lus lha sku phyag rgya chen por sgom pa ni 'dar mi rung ba phyag rgya'i dam tshig yin la /
de dang ye shes kyi phyag rgya gnyis mnyam par sbyar te 'dod yon la longs spyod pa'i sgo nas dngos grub thams cad bsgrub par bya'o / /
rdor dril bzung nas yab yum phan tshun du 'khyud par bsams la /
rang rdo rje 'chad yab yuM du phan tshun du 'khyud pa'i bde ba chen po'i ye shes dang stong pa nyid dang dbyer med pa'i bde stong dbyer med kyi ye shes skyes par bsams la /
de nyid ni rdo rje slob dpon gyi dbang dngos gzhi yin no / /
rang gi snying kha'i he ru ka'i thugs ka'i hUM gi 'od zer gyis lha drug cu rtsa gnyis kyi dkyil 'khor dang bcas pa spyan drangs /
oM ar+g+haM pra tIts+tsha swA hA /
khyed rnams kyis bdag la dbang bskur du gsol zhes gsol ba btab pas /
dbang bskur rdo rje chen po ni / /
khams gsum pa yis phyag byas pa / /
sangs rgyas kun gyi gsang gsum gyi / /
gnas las byung ba sbyin par bya / /
oM tsekra bI ra stwaM a b+hi Shiny+tsa mi /
zhes dbang bskur bas @# / /
lus ye shes kyi chu rgyun gyis gang /
chu'i lhag ma spyi gtsug tu gnas pa yongs su gyur pa las mi bskyod pas dbu brgyan cing /
dbang lha rnams rang gi spyi bo nas thim par gyur /
oM su pra tiShTHa badzra ya swA hA /
zhes brjod de me tog gtor bar byed do / /
de nas bde stong dbyer med mi phyed pa'i de nyid rig pa'i sgo nas 'dod pa'i yon tan lnga la longs spyod par bya'o / /
zhes sems shing brjod do / /
de nas rang nyid dpa' bo dang rnal 'byor ma thams cad 'dus pa'i ngo bo he ru ka yin snyam du bdag nyid la mchod par bya'o / /
zhes sems shing brjod do / /
de nas snod bcud thams cad sgyu ma ltar shes pa'i sgo nas sams can thams cad kyi don bya'o snyam du sems shing brjod do / /
de dag gis bla ma'i lus kyi dkyil 'khor du bum pa'i dbang thob /
gtso bor lus kyi dri ma bkrus /
bskyed rim khyad par can nang lus kyi dkyil 'khor zab mo bsgoM pa la dbang bar byas /
'bras bu sprul pa'i sku 'grub pa'i nus pa khyad par can bzhag pa yin no /
snyam du sams shing brjod par bya'o / /
de nas bla ma he ru ka la phyag dang maN+Dal phul la /
bdag nyid che khyod ji lta bar / /
gtso bos bdag kyang de 'drar mdzod / /
'khor ba 'dam gyis mtsho nang du / /
bying ba bdag la skyabs mdzod cig /
cas pa lan gsum gsol ba gdab bo / /
de nas oM hrIH ha ha huM hUM phaT /
zhes brjod nas gdong g.yogs bcing /
oM AH hUM zhes brjod nas rang nyid nang mchod gtor la bsrung /
bla ma he ru ka sku mdog mthing nag zhal bzhi phyag bcu gnyis pa g.yas brkyangs gyis bzhugs pa la /
yum rdo rje phag mos 'khyud pa'i yab yum gyi gsang gnas rdo rje padma yi ge dang bcas par gyur /
oM AH hUM /
rang nyid skad cig gis 'od dpag med dmar po g.yas padma /
g.yon dril bu 'dzin par byur /
bla ma yab yum snyoms par zhugs pa'i dga' ba'i sgras /
dpa' bo dang dpa' mo rnams spyan drangs te /
dpa' bo rnams yab kyi zhal dang dpa' mo rnams yum gyi zhal du bzhugs /
thugs kar 'od du zhu /
sku'i dbyibs brgyud nas dpa' bo thams cad 'dus pa'i byang sems dkar po dang /
lha mo thams cad snyoms par zhugs pa'i byang sems dmar po gnyis 'dres pa'i kun rdzob byang chub kyi sems su gyur par mos la /
'di de dpa' bo lha mo rnams / /
dam tshig rmad byung chen po ste / /
bde ba gang de myang bar bya / /
ji ltar rdo rje 'chang sogs kyis / /
sngon chad sras ni dbang bskur ba / /
de nyid du ni byang chub sems / /
bzang pos bu khyod dbang bskur ro / /
zhes bla mas gsung bar mos / /
bsdu na kun rdzob byang chub kyi sems su gyur bar mos /
zhes pa'i 'jug tu sangs rgyas thams cad bsdus pa'i ngo bo byang chub kyi sems myangs pas bde ba chen po skyes par bsams la /
kye ma bde ba chen po'o zhes brjod do / /
da 'dra'i bde stong dbyer med la mnyam par gzhag pa de ni /
gsang dbang gi ngo bo yin snyam du bsam /
bla ma yab yum gyi thugs ka nas he ru ka yab yum 'phros /
rang gi mgrin par thim par gyur /
oM AH hUM /
@# / /
de ltar kun rdzob byang chub kyi sems kyi dkyil 'khor du gsang ba'i dbang thob /
gtso bor ngag gi dri ma bkrus /
bdag byin brlabs kun rdzob sgyu ma'i rdzogs rim bsgom pa la dbang /
'bras bu sangs rgyas kyi longs spyod rdzogs pa'i sku thob pa'i skal ba dang ldan par byas so snyam du bsam zhing brjod par bya'o / /
de nas shes rab ye shes kyi dbang gi don du phyag dang maN+Dal phul /
ji ltar khyod ni bdag nyid che / /
mnga' bdag bdag la de ltar mdzod / /
'khor ba 'dam gyi tshogs nang du / /
byid ba skyabs med bdag la skyobs / /
zhes gsol ba lan gsum gdab bo / /
de nas /
oM hrIH ha ha huM hUM phaT /
oM AH hUM /
zhes pas gdong g.yogs bcing zhing bsrung /
de nas /
khaN+Da ro his rang nyid bsangs /
swa b+hA was stong par sbyangs /
stong pa'i ngang las sna tshogs pad nyi'i steng du hUM las rdo rje de yongs su gyur pa las rang nyid he ru ka sku mdog mthing ka zhal bzhi phyag bcu gnyis pa g.yas brkyangs kyis bzhugs par gyur /
de nas /
bla mas lha mo 'di ni phyag rgya che / /
khyod la legs par sbyin bar bya / /
zhes brjod /
de nas lha mo des /
bu khyod nga la gus gyur na / /
dri chen dri chu bza' spro'am / /
zhes pa'i lan du /
ji ltar gsungs pa'i dam tshig sogs / /
lha mo bdag ni ci mi spro / /
zhes brjod pas /
lha mo dgyes nas /
e ma nga yi padma 'di / /
bstan na tshe 'dir sangs rgyas 'grub / /
padma b+ha ny+dzA hoH de nas rig ma 'di nyid skad cig gis bcom ldan 'das rdo rje phag mor gyur pa dang rang nyid snyoms par zhugs pa'i gsang gnas gnyis rdo rje dang padma yi ges mtshan par gyur /
oM AH hUM /
de nas rang dang rig ma bde mchog yab yum du bsams pa'i lus lha'i 'du shes dang /
gnyis ka'i mkha' gsang byin gyis brlabs nas yi ge bkod pa sngags kyi 'du shes dang /
thabs 'di la brten nas zag med kyi bde ba mngon du bya'o snyam pa'i chos kyi 'du shes te 'du shes gsum dang ldan pas snyoms par 'jug par bya'o / /
bla ma'i thugs ka'i hUM gi 'od zer gyis /
phyogs bcu'i rgyal ba rnams bkug nas rang la thim /
rang yab yum snyoms par zhugs pas byang chub kyi sems su zhu ba spyi bo nas mgrin par sleb pa na dga' ba /
mgrin pa nas snying khar sleb pa na mchog dga' /
snying kha nas lte bar sleb pa na khyad par gyi dga' ba /
lte ba nas nor bu'i rtser sleb pa na lhan cig skyes pa'i ye shes skyes pas stong par dran par byas pa'i bde stong dbyer med du sbyar ba de ni /
shes rab ye shes kyi dbang gi dngos gzhi yin no snyam du bsam zhing brjod par bya'o /
de nas shes rab ma de mnyes nas /
mgo bor lag pa bzhag par bsams te /
deng nas bzung ste bu khyod kyi / /
ji ltar byang chub snying po'i bar / /
rmi 'drar sems can thams cad kyi / /
don ni bdag nyid kun gyis gyis / /
zhes gsung bar bsams nas brjod do / /
de ltar b+ha ga'i dkyil 'khor du shes rab ye shes kyi dbang @# / /
thob /
gtso bor yid kyi dri ma bkrus /
phyag rgya chen po don dam 'od gsal gyi rdzogs rim bsgom pa la dbang /
'bras bu sangs rgyas kyi chos sku thob pa'i skal ba dang ldan par byas so snyam du bsams la dag tu brjod par bya'o / /
de nas dbang bzhi pa'i don du phyag dang maN+Dal phul te /
khyod zhabs padmo'i bka' drin gyis / /
gtso bo dbang bskur rnam gsum thob / /
de ring rin chen bzhi ba yang / /
bka' drin gyis ni bskyab tu gsol / /
zhes lan gsum gsol ba btab nas /
de ltar khyod kyis dbang gsum pa'i skabs su lus 'dod lha yab yum du snang bzhin pa dang /
sems de kho na nyid la zhugs pa'i bde ba chen po gnyis yod pa de bzhin du /
don gyi dbang bzhi pa yang phyi nang gi brtan g.yo kun gyi bdag nyid bdag med pa'i de kho na nyid du gnas pa la /
yul can bde ba chen po chu la chu bzhag pa bzhin du ro gcig tu zhugs pas /
gnyis snad phra mo yang med pa'i thabs lhan cig skyes pa'i ye shes mthar thug pa dang /
lus yongs su dag pa'i rdo rje'i sku mtshan dpes brgyan pa mthar thug par song ba'i sangs rgyas kyi thugs dang sku gnyis ngo bo gcig tu tshogs pa'i zung 'jug rdzogs rim gyi rim pa lnga pa bsam gyis mi khyab pa'i rim pa de nyid sngags bla med kyi lam nyams su blangs pa'i 'bras bu mthar thug pa thob bya don gyi 'od gsal yin no / /
de dag gis don dam byang chub kyi sems kyi dkyil 'khor du /
dbang bzhi ba tshig dbang rin po che thog lus ngag yid gsum gyi sgrib pa'i bag chags 'khrud pa'i nus pa bzhag /
bden gnyis dbyer med zung 'jug gi rdzogs rim bsgom pa sogs la dbang bar byas /
'bras bu zung 'jug rdo rje 'chang gi sku mngon du 'gyur pa'i skal pa can du byas so / /
zhes dag pa sbyin /
de nas /
'di ni rang bzhin mdzes ma ste / /
phyi rol yul ni spangs pa yi / /
rig 'di bor na de las ni / /
gzhan pa'i thabs ni med pas na / /
rig ma'i brtul zhugs spyod cig bu / /
zhes brjod do / /
de nas yig brgya brjod nas bzod gsol smon lam bkra shis sogs bya'o / /
'di ni rje btsun tsong kha pa yab sras dang /
bla ma dam pas mdzad pa'i dril bu zhabs lugs kyi dbang len lugs dang /
bskur tshul snying po'i ngo bo tsam zhig yin la /
rgyas par byed na gzhan du shes par bya dgos la /
gdams pa 'di nyid nang don rig pa dang gso ba rig pa sogs la mkhas par gyur pa'i gzhan la phan sems chen po dang ldan pa'i mkhas btsun kun dga' snying pos bkas bskul ba'i dor / /
rnal 'byor pa zhig gis legs par sbyar ba'i dge bas /
bstan pa dang 'gro ba la phan thogs par gyur cig /
! / /
bde mchog dril bu lugs kyi smon lam shis brjod bzhugs so / / / /
dngos grub kun 'byung bla ma he ru ka / /
yab yum dkyil 'khor lha tshogs thams cad la / /
sgo gsum gus pa'i sgo nas phyag 'tshal lo / /
bdag gi smon lam gang btab 'grub par shog /
thun mong lam sbyangs snod du gyur pa na / /
dbang bzhi @# / /
bskur bas sku bzhi 'grub nges kyi / /
nus pa bzhi 'jog dri ma rnam pa bzhi / /
'khrud cing rim gnyis bsgo la dbang bar shog /
de dus bla ma sangs rgyas byang sems dang / /
dpa' bo mkha' 'gro dpang du legs bzhag nas / /
ji skad gsung bzhin srung bar khas blangs pa'i / /
dam tshig sdom pa tshul bzhin srung bar shog /
de nas tshe rabs kun tu lhag pa'i lhas / /
rjes su bzung nas byin gyis rlob pa dang / /
rdzogs rim yongs rdzogs skye ba'i rgyud smin cing / /
tha mal snang zhen 'khrul pa dag byed pa / /
bskyed pa'i rim la nges pa brtan rnyed nas / /
thun bzhi'i rnal 'byor la ni rab 'bad de / /
gang snang lha yi 'khor lor 'char ba yi / /
rim pa dang po'i rtogs pa skye bar shog /
sgo gsum sbyod pa dpal ldan he ru ka'i / /
sku gsung thugs kyi dag byed lha rnams kyis / /
byin gyis brlabs pas bgegs kun ldog pa dang / /
rlabs chen bsod nams tshogs ni rdzogs par shog /
spros kun 'od gsal gnas su sdud pa dang / /
de las nA da'i gzugs su ldang ba dang / /
de nyid dbyangs gsal gzugs brnyan bzhin shar ba'i / /
dkar dmar zla ba'i dbus su zhugs pa las / /
he ru ka yi dkyil 'khor rdzogs pa'i don / /
'chi ba chos sku bar do longs sku dang / /
skye ba sprul skur 'khyer ba'i lam 'khyer du / /
shes nas bsgoms pa de bzhin 'grub par shog /
gnas mchog gang du he ru ka rdzogs pa'i / /
'byung bzhi ri rab padmas mtshan pa'i don / /
gang la gnad du bs+mun pa'i rtsa 'khor sogs / /
rdo rje lus kyi gnas lugs rtogs par shog /
padma'i lte bar zla ba dkar dmar ni / /
'dus pa sogs kyis yongs su mtshon pa'i don / /
lte ba'i dmar cha spyi bo'i dkar cha ni / /
'bar dang 'dzag pa d+hU tir 'dus pa las / /
des ngon lhan cig skyes pa'i he ru ka'i / /
dkyil 'khor rdzogs par bskyed pa'i thabs su ni / /
legs par shes nas thun bzhir bsgoms pa yis / /
de 'dra'i rdzogs rim skye ba'i snod gyur cig /
skye ba sprul skur 'khyer ba'i he ru ka'i / /
phyi dang lus kyi dkyil 'khor thun mtshams bzhir / /
bsgoms pas rags pa dang ni phra ba yi / /
phyi nang dkyil 'khor gsal snang mthar phyin shog /
sgro mtshams ma rnams dbang po'i sgor bsgoms pas / /
las rlung dbang po'i sgo nas bzlog par shog /
nyer bzhi'i yul du dpa' bo dpa' mo rnams / /
bsgoms pas rlung rnams nyer bzhir 'dus par shog /
chos kyi 'khor lo'i 'dab mar bde chen gyi / /
lha rnams bsgoms pas slar yang rlung rnams ni / /
snying kha'i phyogs dang mtshams kyi rtsa brgyad du / /
'dus nas dbus kyi d+hA tir 'jug par shog /
nang gi rje btsun yab yum bsgoms pa las / /
dpyid dang thig le phan tshun snyoms zhugs pas / /
rdzogs pa'i rim pa mchog rnams skye ba yi / /
dge ba'i rtsa ba yongs su smin par shog /
dpal ldan 'khor lo sdom pa'i rtsa rgyud don / /
grub @# / /
chen dril bu pa yi man ngag gis / /
bshad pa'i rgyud la rten nas rab bshad pas / /
legs par bshad pa'i snying po rab bsdus pa / /
rdzogs rim rim pa lnga pa spros bcas dang / /
spros med shin tu spros med spyod pa gsum / /
rdzogs par skyes nas dngos grub mchog brnyes te / /
mtha' yas 'gro ba myur du sgrol bar shog /
chos kyi 'khor lo'i dbus su sprin sgra la / /
sems ni brtan pas nyi zla'i 'gros bcom nas / /
bzung dang 'dzin pa'i rnam rtog skyed pa'i rlung / /
bcu gnyis mi shigs thig le'i dbus thim pas / /
kun rtog rlung gi mun pa sangs gyur te / /
'od gsal nyi ma snying dbus 'char bar shog /
'jug dang gnas ngang ldang ba'i rlung rnams ni / /
sngags kyi rgyal po rdo rje gsum gyi gdangs / /
d+hU ti'i lam nas yang yang bsgrags pa yis / /
sngags bzlas kun gyi nges don mthar thug pa / /
srog rtsol rgyal po rdor bzlas mthar phyin nas / /
snying kha'i ma rig sgo nga'i sbubs byed shog /
rang rig padma'i dbus son rdo rje yis / /
mkha' la gyen 'greng yang dag phra ba'i dngos / /
dpal mchog dang po'i yi ge rnam gnon pa / /
zla ba'i 'od chags bdud rtsi thig le dang / /
son pas nyer thob g.yo ba med pa yi / /
lhan skyes dga' ba'i rol pas tshim par shog /
yi ge mchog gi gnas gyur rdo rje ni / /
dbang bo'i sgo rnams kun dang 'khor lo bzhi'i / /
sna rtse kun la rtse gcig yun goms pas / /
srid pa yul lnga ma lus mngon 'gyur ba'i / /
mngon shes drug ldan lha tshogs thams cad mthong / /
bstan bcos kun shes lha yi kun spyod do / /
mdzod spu'i dbus gnas dbu ma mchog gi lha / /
dbu ma'i nang zhugs rdo rje'i gu gar ni / /
kun nas brtsegs pa zla nyi skar ma'i gzugs / /
phra ba'i thil le mchog la ro mnyam pa'i / /
sems ni kun tu rtog pa las grol ba'i / /
dmigs med snying rje'i ro yis gang bar shog /
dam tshig rjes 'brang rigs bzhi'i pho nya mo / /
bde ba'i mchog sbyin mdzad pa rjes dran zhing / /
dam tshig dag pa rnam bshad las dang ni / /
chos kyi phyag rgya mnyam med stong nyid kyi / /
phyag rgya che la mchog tu rjes chags pas / /
mkha' 'gro dra ba'i bde mchog thob par shog /
tshangs pa'i me yi dbus gnas b+ha ga'i dbyibs / /
dkar dmar chos 'byung mdzes pa'i snying po ni / /
rigs kyi 'od lnga snying po'i tshad mtshungs pa'i / /
thig le'i dbus son steng nang 'og gi sgor / /
g.yo ba'i srog gnyis rtag tu mnyam sbyar bas / /
bde chen lam gyi bgrod pa rdzogs par shog /
glog gi rjes mthun gtum mo'i me lce ni / /
dbu ma'i lam zhugs 'gro dang 'ong ba yi / /
rigs lnga'i thig le mchog bsregs slar sos te / /
rgyal ba'i thugs bcud chos kyi bdud rtsi'i char / /
snyid la babs pas sangs rgyas thams cad kyi / /
byin rlabs bde ba'i dga' ston rgyas par shog /
mkha' dbyings shar ba'i dbang po'i gzhu bzhin du / /
gsal dwangs 'od zer @# / /
lnga yi dra ba can / /
ut+pal ltar sngo rdo rje mkha' 'gro yis / /
shes rab phag mor rol pa'i thugs ka ru / /
snod bcud spros pa kun bsdus bsam gtan mchog /
rjes gzhig rim pas 'od gsal 'jug par shog /
bsam gyi mi khyab 'od gsal phyag rgya che / /
lhan skyes bde chen stong nyid mthar thug dang / /
legs sbyar mnyam par gzhag dus bskyangs pa las / /
langs par gyur tshe gang shar snod bcud kun / /
chu dang chu rlabs gnyis po ji bzhin du / /
bde ba chen po'i rol par shar gyur te / /
gzung 'dzin rnam par rtog pa'i bag chags kun / /
yongs su sbyong la thogs pa med par shog /
rim pa de yi dpe yi lhan skyes las / /
chu rlung shin tu dwangs la nya bzhin du / /
sbyu 'phrul dra ba'i skur ni langs gyur te / /
sgyu ma lta bu'i ting 'dzin rdzogs par shog /
sgyu ma'i lus mdzes yang yang 'od gsal du / /
kun tu zhugs pas don gyi lhan cig skyes / /
mngon du byas mthar dpal ldan rdo rje 'chang / /
slob pa'i zung 'jug mngon du 'gyur bar shog /
dpa' bar 'gro ba'i ting 'dzin de nyid ni / /
yang yang goms pas ting 'dzin rgyal po mchog /
rdo rje lta bu'i ting nge 'dzin gyis ni / /
'khrul pa'i bag chags ma lus 'joms par shog /
go 'phang mchog de tshe 'dir ma thob na / /
'chi tshe rje btsun yab yum 'khor bcas kyis / /
yid 'od mchod sbrin snyan pa'i rol mo'i sgras / /
ngo mtshar ltas bzad mad pos bsu bar shog /
tshe yi mthar yang bla ma he ru ka /
'khor dang bcas pa mthong nas de ma thag /
bu bu mkha' spyod gnas su 'gro yo zhes / /
gsung gis dbugs 'byin gnang ba thob par shog /
de nas 'chi ba 'od gsal zin mdzad cing / /
lam mchog sgrub pa'i rig pa 'dzin pa'i gnas / /
rnam dag mkha' spyod gnas su khrid nas ni / /
zab mo'i lam 'di myur du mthar phyin shog /
rnal 'byor dbang phyug bye bas bgrod gyur pa'i / /
bde mchog bshad sgrub shin tu nyams pa 'di / /
ches cher rgyas shing thar 'dod 'jug dogs su / /
nam yang mi nub ring du rgyas gyur cig /
tshul 'di sgrub la thogs med mthu ldan pa / /
'dzam gling gnas mchog nyi shu rtsa bzhi yi / /
dpa' bo rnal 'byor ma ni 'khor bcas kyis / /
g.yel ba med par rtag tu grogs mdzad shog / / /
rab yangs nam mkha' til gyi gang bu bzhin / /
yongs su gang ba'i bde mchog lha tshogs ni / /
kha cig me tog sna tshogs char 'bebs shing / /
la la bkra shis gdangs snyan blu ru len / /
gzhan dag bgegs dpung 'joms pa'i 'phrin las kyis / /
khyod la rtag tu dpal gnas mdzad pa na / /
shes par gyis la yid bde gyis shig dang / /
shis brjod sgra ni bdag gis bsgrags par bya / /
rmad byung mtshan dpe'i dpal 'bar longs spyod rdzogs / /
kha sbyor bde stong ro la rtag rol cing / /
dmigs med thugs rjes zhi ba'i mtha' spangs pa / /
rgyal ba yan lag bdun ldan la phyag 'tshal / /
gsang ba kun gyi mdzod 'dzin bsang ba'i bdag @# / /
sa ra ha dang klu sgrub sha ba ri / /
lo hi pa dang dA ri ka pa dang / /
rdo rje dril bu pa dang rus sbal zhabs / /
dza lan+d+ha ri pa dang nag po pa / /
gu hya pa dang rnam rgyal zhabs dang ni / /
te lo na ro la sogs bla ma la /
legs tshogs ji snyed mchis pa'i bkra shis des / /
dngos dang brgyud pa'i bla ma mchog rnams kyi / /
dri med rnam thar ji bzhin 'dzin pa dang / /
byin rlabs zhugs nas 'khor lo bde mchog gi /
bstan pa rgyas par byed pa'i bkra shis shog /
bde chen rgyal po he ru ka dpal dang / /
bde ba'i mchog sbyin rdo rje phag mo gnyis / /
dpyid dang thig le phan tshun snyoms zhugs pas / /
thabs shes mnyam par sbyar ba'i bkra shis des / /
khyed kyi bde stong dbyer med rgyas mdzad nas / /
shes bya'i 'khor lo thams cad lhan skyes bder / /
yongs su sdom byed 'khor lo sdom pa yi / /
bkra shis dam pa rab tu rgyas byed shog /
rnal 'byor ma rgyud dung phyur phrag gcig dang / /
bye ba phrag drug gsungs pa'i nang nas ni / /
rgyal mtshan tog ltar mtho ba'i rgyud kyi mchog /
dpal ldan 'khor lo sdom pa'i rgyud rnams la / /
dge mtshan ji snyed mchis pa'i bkra shis des / /
khyod la chos kyi 'byor ba rgyas pa dang / /
chos kyi mi mthun phyogs kun zad gyur nas / /
phun tshogs dpal 'byor rgyas pa'i bkra shis shog /
gti mug zhe sdang ser sna rdo rje dang / /
'dod chags rdo rje dbang phyug rdo rje dang / /
ltung byed gsod byed 'gug byed ma dang ni / /
gar dbang ma dang padma'i dra ba la / /
dge mtshan ji snyed x khyed kyis phung khams skye mched byin brlabs pa'i / /
bkra shis dam pa rab tu rgyas byed shog /
phyogs kyi 'dab mar skra grol gzugs mdzes pa'i / /
mkha' gro lA ma dum skyes gzugs can ma / /
padma'i mtsho la dad pa'i tshogs 'du bzhin / /
dam tshig can gyi gnas su legs 'dus nas / /
brtse ba'i ma dang sring mo ji bzhin du / /
rtag tu sgrub pa po yi grogs mdzad mas / /
khyed kyis ting 'dzin shes rab longs sbyod tshe / /
yon tan ma lus rgyas byed bkra shis shog /
gang zhig bstan la yon tan mang gsungs shing / /
bdud rtsi lnga yi bcud kyis rab bkang ba'i / /
mtshams kyi 'dab mar gnas pa'i thod pa la / /
dge mtshan ji snyed x khyed la bgegs kyi bar chad zhi ba dang / /
mkha' 'gro ma rnams mnyes par 'gyur pa dang / /
byang sems 'phel bas dngos grub myur ba yi / /
bkra shis dam pa rab tu rgyas byed shog /
gnas dang nye ba'i gnas na bzhugs pa yi / /
dpa' bo'i dbang phyug dpa' mo'i dbang phyug ma| |mkha' la spyod pa'i dpa' bo yab yum la / /
dge mtshan ji snyed x khyed kyis drag po'i las kun 'grub ba dang / /
thugs kyi rigs kyi sngags skyes zhing skyes sogs / /
pho nya'i grogs dang myur du 'dus pa las / /
bde ba'i dga' ston 'bar ba'i bkra shis shog /
zhing dang nye ba'i zhing dang 'dun rtog dang / /
nye ba'i 'dun rtog rnams na bzhugs pa yis / /
sa la spyod pa'i dpa' bo yab yum la / /
dge mtshan ji snyed x khyed kyis dbang gi las kun 'grub pa dang /
@# / /
gsung gi rigs kyi sngags skyes zhing skyes sogs / /
pho nya'i grogs dang x bde ba'i dga' ston x 'dus dang nye ba'i 'dus dang dur khrod dang / /
nye ba'i dur khrod rnams na bzhugs pa yi / /
sa 'og spyod pa'i dpa' bo yab yum la / /
dge mtshan ji snyed x khyed kyis zhi ba'i las kun 'grub pa dang / /
sku yi rigs kyi sngags skyes zhing skyes sogs / /
pho nya'i grogs dang x bde ba'i dga' ston x dkyil 'khor chen po'i sgo dang mtshams rnams na / /
ro yi gdan la brjid pa'i g.yas brkyang gis / /
rab tu bzhugs pa'i ma mo brgyad po la / /
dge mtshan ji snyed x khyed kyis sna tshogs las kun 'grub pa dang / /
phyogs dang mtshams su rgyu ba'i gdug pa can / /
lam gyi bar chad byed las srung ba yi / /
bkra shis dam pa rab tu rgyas byed shog /
rdo rje sems dpa' la sogs drug dang ni / /
rdo rje phag mo la sogs rnam pa drug /
go cha bcu gnyis yab yum lha rnams la / /
dge mtshan ji snyed x khyed cag lha yi rnal 'byor ting 'dzin las / /
skyed par byed pa'i bgegs kyi mtshon cha yis / /
nam yang g.yo bar mi nus rdo rje yi / /
go cha rab tu brtan pa'i bkra shis shog /
nam mkha'i khyon ltar yangs pa'i pho brang mchog /
nyi zla'i 'od dang mnyam pa'i 'od 'phro zhing / /
grangs med rin chen rgyan gyis spras pa la / /
dge mtshan ji snyed x khyed cag gang dang gang du gnas pa der / /
mi shis mtshan ma 'ga' yang mi 'byung zhing / /
zhing gi bkod pa phul du byung ba yi / /
bde legs rgyun mi chad pa'i bkra shis shog /
! / /
bde mchog lus dkyil sgom tshul gyi gnang gsal bar bstan pa'i snying po man ngag dngos grub kun 'byung bzhugs / / / /
bla ma he ru ka la phyag 'tshal lo / /
dpal 'khor lo bde mchog lus dkyil gyi snying po ji ltar sgom pa'i tshul ni /
phyi dkyil gyi rlung gi dkyil 'khor la sogs pa bskyed zin pa'i rjes su /
lus dkyil sgom pa la 'jug pa'i tshe / /
phyi dkyil gyi cha shas de rnams dang /
rang gi rkang pa la sogs pa'i lus kyi rags pa'i cha shas rnams dus mnyam du tshogs pa yongs su gyur pa las /
rlung gi dkyil 'khor nas bzung ste rdo rje r+wa ba me ri dang bcas pa'i mtha'i bar du grub par bsam /
phyi dkyil gyi rtsibs dang rang gi lus kyi spyi gtsug la sogs pa'i rags pa'i cha rnams yongs su gyur pa las /
yul nyi shu rtsa bzhir gyur par bsam /
phyi dkyil gyi lha rnams dang rang gi lus kyi khams phra ba rtsa khams rnams 'dres pa yongs su gyur pa las /
phyi'i rtsibs la bkod pa'i lha rnams dang /
rang gi spyi bo la sogs pa'i gnas rnams su bkod pa'i dpa' bo nyer bzhi sogs su gyur par bsams mo / /
mdor na rang gi lus kyi rags pa'i cha la yang /
phra ba dang /
rags pa gnyis yod yod pa'i phra ba ni dkyil 'khor gyi nang na yod pa'i rang hi ru kar gsal ba'i sku de nyid yin la / /
lus kyi cha rags pa ni /
rlung gi dkyil 'khor nas bzung ste rdo rje r+wa ba dur khrod kyi mtha'i bar rnams yin la /
lus kyi cha'i khams phra ba de la @# / /
yang| rags pa dang phra ba gnyis yod pa'i rags pa ni /
dkyil 'khor gyi ni nang gi rtsibs la bkang pa'i dpa' bo nyer bzhi la sogs pa'i lha rnams yin la /
lus kyi khams phra ba'i dwangs ma'i cha rnams ni /
rang he ru kar gnas pa'i spyi gtsug tu dza lan+d+ha ra la sogs pa'i yul nyer bzhir bzhugs pa'i dpa' bo nyer bzhi la sogs pa'i lha rnams yin la /
mdor na lus dkyil sgom pa nas bzung ste /
rten dang brten pa'i dkyil 'khor ma bsdus pa'i bar gyi phyi nang gi dkyil 'khor thams cad sgrub pa bo'i lus phra rags kyi cha shas thams cad de dang der song ba'i mos pa brtan po byed dgos pa yin no / /
'di'i skabs su bla ma kha cig / /
snga ma'i snam bu dkar po de nyid phyis dmar po la sogs pa'i tshos la bcug pa na /
phyis snam bu dkar po de nyid kha dog dang ngo bo dmar po dang sngon po sogs su gyur pa bzhin /
zhes pa'i dpe yang mdzad ba mthong ngo / /
de lta bu bsgoms nas mthar bsdu ba'i tshon yang /
phyi nang gnyis ka dus mnyam du bsdu ba'i lugs cig dang /
rim gyis bsdu ba'i lugs gnyis byung ba las /
lus kyi cha rags pa dang /
khams phra ba rags pa'i phyi'i dkyil 'khor ba rnams man ngag sgrub thabs ltar bsdu /
de'i rjes su lus kyi khams phra ba'i nang gi lha sogs bsdu /
de nas lus kyi cha rags pa'i lha he ru ka yang bsdu bar byed /
de ltar du bsdus pa'i 'od gsal gyi dang las skad cig gis phyi nang gi rten dang brten pa'i dkyil 'khor gsal 'debs par byed pa yang yod /
'o na sdu ba la sogs pa'i skabs su /
rang he ru kar bskyed pa'i lus dkyil la lus dkyil zer /
phyi'i rten dang brten pa'i dkyil 'khor la lus dkyil mi zer ba ci yin snyam na /
skabs 'dir nang ma gtso che phyi ma chung ba'i dbang tsam du byas nas de ltar du brjod pa yin no / /
gzhan ni lus dkyil sgom pa nas bzung ste /
lus dkyil yod ba'i dkyil 'khor phal che ba'i dkyil 'khor rnams la lus dkyil zhes brjod dgos pa yang yod do / /
'di yang dgos pa che ba yod la /
'di ni kun mkhyen chen po shes rab dpal bzang gi gdan sa pa /
chos kyi rje blo gros rnam rgyal bas dpal 'khor lo bde mchog gi lus dkyil bsgom tshul gnad tshang ba zhig dgos zhes gsol ba btab tshe gnang ba'o / / / /
rje btsun bla ma'i rnal 'byor dngos grub kun 'byung bzhugs / / /
rje btsun bla ma'i zhabs la gus pas phyag 'tshal lo / /
'dir rje btsun bla ma'i rnal 'byor nyams su len pa'i tshul ni /
skyabs 'gro sems bskyed spyi 'gro ltar byas pa'i rjes su /
bdag gis sems can thams cad kyi don du sangs rgyas thob par bya ba'i phyir /
thub dbang rdo rje 'chang chen po'i rnam sprul rje btsun bla ma blo bzang grags pa'i rnal 'byor gyi rim pa nyams su blang bar bya'o snyam du bsams la /
rang gi spyi bor sna tshogs padma dang zla ba'i steng du /
rje btsun bla ma blo bzang grags pa dge slong gi rnam pa can /
zhal gcig phyag gnyis @# / /
kyi g.yon pa mnyam gzhag gi steng na bdud rtsis gang ba'i lhung bzed dang /
g.yas pa chos ston gyi phyag rgya mdzad pa'i g.yas g.yon gyi mtheb mdzub gnyis kyis me tog padma'i rtsa ba 'dzin cing /
rtse mo dpung pa'i thad du kha gyes pa'i g.yas su ral gri dang /
g.yon du glegs bam yod pa /
sku la chos gos gsum dang paN zhwa legs par gsol ba /
mtshan dpes brgyan pa'i dwangs gsal 'od kyi rang bzhin can /
rdo rje skyil krung gis bzhugs pa /
de'i thugs kar sna tshogs padma dang zla ba'i steng du /
rgyal ba shAkya thub pa sku gser btso ma'i mdog lta bu /
zhal gcig phyag gnyis pa /
rdo rje skyil krung gis bzhugs pa'i phyag g.yon mnyam gzhag gi steng na bdud rtsi'i gang ba'i lhung bzed dang| g.yas pas sa gnon mdzad pa /
'od kyi rang bzhin can gyi skur gyur pa /
de'i thugs kar sna tshogs pad nyi'i steng du /
rgyal ba rdo rje 'chang sku mdog sngon po zhal gcig phyag gnyis kyis rdo rje dang dril bu thugs kar bsnol nas 'dzin cing /
rdo rje skyil krung gis bzhugs pa /
rje btsun bla ma'i g.yas su padma'i steng du /
'phags pa spyan ras gzigs zhal gcig phyag gnyis pa mchog sbyin gyi phyag rgya dang /
chos ston gyi phyag rgya'i mtheb srin gnyis kyis padma dkar po 'dzin pa /
g.yon du pad zla'i gdan la 'phags pa 'jam dpal sku mdog dmar ser /
zhal gcig phyag gnyis pa /
phyag gnyis chos ston gyi phyag rgya'i mtheb mdzub gnyis kyis me tog padma'i rtsa ba 'dzin cing /
rtse mo dpung pa'i thad du kha gyes pa'i g.yas phyogs kyi steng du ral gri dang /
g.yon phyogs kyi steng du glegs bam yong pa /
gnyis ka zhabs gnyis mnyam par bzhengs pa /
dbu skra ral pa'i thor tshugs can /
dar gyi na bza' dang rin po che'i rgyan sna tshogs pas spras pas /
rje btsun bla ma'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM dang sku las 'od zer 'phros pas /
dga' ldan la sogs pa'i rang bzhin gyi gnas nas /
rje btsun bla ma dang rje btsun bla ma'i sprul par byur pa thams cad spyan drangs nas de la thim par bsams mo / /
slar yang 'od zer 'phros pas /
phyogs bcu'i sangs rgyas byang sems la sogs pa thams cad spyan drangs te /
de nyid la thim par bsam mo| /
de nas /
bla ma de nyid dkon mchog gsum 'dus kyi ngo bor bsams la /
sangs rgyas thams cad 'dus pa'i sku /
zhes pa nas /
bla ma nyid la phyag 'tshal lo / /
ston pa bla med sangs rgyas rin po che / /
zhes pa nas /
skyabs chen dkon mchog gsum la phyag 'tshal lo / /
zhes brjod /
de nas maN+Dal rgyas bsdus gang rung phul /
bla ma rdor 'dzin mal sogs pa'i sdig ltung gi bshags pa byas nas /
dngos bshams yid kyis sprul pa'i mchod pa ma lus 'bul / /
thog med dus nas bsags pa'i sdig ltung thams cad bshags / /
skye 'phags dge ba rnams la rjes su yi rang ngo / /
'khor ba ma stongs bar du legs bzhugs nas / /
'gro la chos kyi 'khor lo bskor du gsol / /
bdag gzhan dge rnams @# / /
byang chub chen por bsngo / /
de nas /
dpal ldan rtsa ba'i bla ma rin po che / /
zhes pa nas /
dngos grub stsal du gsol /
zhes brjod la /
de nas /
dngos grub kun 'byung thub dbang rdo rje 'chang / /
dmigs med brtse ba'i gter chen spyan ras gzigs / /
dri med mkhyen pa'i dbang po 'jam pa'i dbyangs / /
bdud dpung ma lus 'joms mdzad gsang ba'i bdag /
gangs can mkhas pa'i gtsug rgyan blo bzang grags / /
skyabs gsum kun dngos bla ma sangs rgyas la / /
shugs drag gus pas phyag 'tshal gsol 'debs na / /
bsam don gegs med 'grub par byin gyis rlobs / /
zhes brgya stong khri 'bum sogs mang du brjod do / /
dmigs pa ni spyi bo'i bla ma g.yas g.yon gyi lha dang bcas pa'i sku'i cha thams cad las bdud rtsi 'od zer dang bcas pa byung ba rang gi spyi bo la sogs pa lus kyi cha thams cad la thim pas / /
thog ma med pa nas da lta'i bar gyi sdig sgrib thams cad dang nad gdon thams cad sbyangs /
lus thams cad bdud rtsis gang /
rang gi tshe dang bsod nams thams cad 'phel zhing rgyas /
'di nas mar tshan pa gsum tsam ma tshad /
'di slar kha 'geng rtsis kyi dpe du ma btsal kyang phro can 'di kho na las mi gnang zhing /
glegs bam 'di'i lung rgyun dar pa rnams kyang dpe 'di phyi mo lha zhabs drung mkhas grub bstan pa dar rgyas kyis phyag bris 'khrul med yin gsung ba de nyid las chad pa sha stag tu gnang ngo / / / /
bla ma lhag pa'i lha gsang ba 'dus pa sgrub pa'i thabs kyi snying po dngos grub kun 'byung bzhugs / / / /
bla ma'i rnal 'byor dngos grub kun 'byung zhes bya ba /
bla ma lhag pa'i lha rdo rje 'chang chen po'i zhabs la gus pas phyag 'tshal lo / /
'dir bcom ldan 'das dpal gsang ba 'dus pa'i bla ma'i rnal 'byor sgom pa'i tshul ni /
skyabs 'gro sems bskyed tshad med bzhi rnams spyi 'gro ltar byas pa'i rjes su sems can thams cad kyi don du sangs rgyas kyi go 'phang thob par bya /
de'i phyir du bla ma lha'i rnal 'byor bsgom par bya'o snyam du bsams la /
rang gi spyi bo'i gtsug tu sna tshogs padma dang nyi ma'i steng du /
gsang ba'i lha tshogs thams cad 'dus pa'i ngo bo / /
bcom ldan 'das bla ma mi bskyod rdo rje 'chang chen po sku mdog sngon po sngo dkar dmar ba'i zhal gsum phyag drug gi /
dang po gnyis kyis rdo rje dang dril bu thugs kar bsnol te 'dzin pa /
g.yas 'og ma gnyis kyis rim pa bzhin du 'khor lo dang padma /
g.yon 'og ma gnyis kyis rim pa bzhin du rin po che dang ral gri 'dzin pa /
dbu skra ral pa'i thor tshugs can /
lha rdzas kyi dar gyi stod g.yogs dang smad g.yogs byas pa /
dbu rgyan /
snyan rgyan /
mgul rgyan /
phyag gdub /
zhabs gdub /
ngo shal rnams rin po che sna tshogs las byas pa /
zhabs rdo rje skyil krung gis bzhugs pa /
de'i pang na yum rdo rje dbyings kyi dbang phyug ma sngon mo / /
dbu skra ral pa phyed bcings su byas pa /
gnyis ka'ang mtshan dpes brgyan pa'i 'od kyi @# / /
rang bzhin can gyi skur gyur pa'i gnyis ka'i spyi bor oM dkar po /
mgrin par AH dmar po /
thugs kar hUM sngon po /
de'i thugs ka'i hUM las 'od zer 'phros pas /
rang bzhin gyi gnas nas bla ma gsang ba 'dus pa'i lha tshogs rgyud pa'i bla ma dang bcas pa spyan drangs /
spyi bo'i bla ma lha la thim pas dbyer med gcig tu 'dres par bsam mo / /
slar yang bla ma'i gnas gsum gyi yi ge gsum dang /
sku'i cha thams cad las 'od zer phyogs bcur 'phros pas /
phyogs bcu'i sangs rgyas byang sems la sogs pa thams cad spyan drangs nas /
spyi bo'i bla ma la thim pas dbyer med du gyur par bsams la /
gang gi drin gyis bde chen nyid / /
skad cig nyid la 'char ba gang / /
bla ma rin chen lta bu yi / /
rdo rje can zhabs pad la 'dud / /
sangs rgyas thams cad 'dus pa'i sku / /
zhes pa dang /
sangs rgyas gtso la phyag 'tshal lo / /
zhes sogs brjod /
de nas maN+Dal rgyas bsdus gang rung dbul /
de nas chu gnyis nyer spyod 'dod yon lnga /
gzhan yang phyi nang gi mchod pa rnams dbul lo / /
de nas /
dngos bshams yid kyis sprul pa'i mchod pa ma lus 'bul / /
thog med dus nas bsags pa'i sdig ltung thams cad bshags / /
skye 'phags dge ba rnams la rjes su yi rang ngo / /
'khor ba ma stongs bar du legs bzhugs nas / /
'gro la chos kyi 'khor lo bskor du gsol / /
bdag gzhan dge rnams byang chub chen por bsngo / /
de nas spyi bon bzhugs pa'i bla ma lha de nyid dkon mchog gsum po thams cad 'dus pa'i ngo bo yin snyam du bsams la /
bla ma sangs rgyas rin po che la gsol ba 'debs /
chos rje sangs rgyas rin po che la gsol x bla ma longs spyod rdzogs pa'i sku la x bla ma mchog gi sprul pa'i sku la x bla ma dkon mchog gsum 'dus kyi ngo bo mi bskyod rdo rje 'chang la gsol ba 'debs /
zhes pa'i gsol 'debs mang du bya'o / /
dmigs pa ni gsol 'debs byed bzhin pa'i ngang nas /
bla ma yab yum gyi sku'i cha thams cad las bdud rtsi 'od zer dang bcas pa byung ba /
rang gi spyi bo la sogs pa lus kyi cha thams cad la thim pas /
thog ma med pa nas bsags pa'i sdig sgrib dang /
nad gdon rnams sbyangs /
lus kyi nang thams cad bdud rtsi 'od zer gyis gang /
bla ma'i byin rlabs zhugs nas thun mong dang thun mong ma yin pa'i bslab pa gsum la sogs pa'i lung rtogs kyi yon tan rnams 'phel zhing rgyas par bsam mo / /
de nas gsol 'debs mang du byas pa'i rjes su /
bdag gi lus ngag yid gsum sku gsum du da lta nyid du byin gyis brlab tu gsol /
zhes brjod pas bla ma'i gnas gsum gyi oM AH hUM gsum dang /
sku'i cha thams cad las bdud rtsi 'od zer dang bcas pa byung ba /
rang gi spyi bo mgrin pa snying kha gsum dang /
lus kyi nang thams cad bdud rtsi 'od zer dang bcas pas gang /
lus ngag yid gsum gyi sdig sgrib thams cad dag /
bum dbang @# / /
gsang dbang shes rab yais kyi dbang tshig dbang dbang bzhi pa rnams thob /
bla ma'i sku gsung thugs la sogs pa'i byin rlabs thams cad zhugs nas /
sku gsung thugs kyi rdo rje gsum dbyer med pa'i go 'phang rang nyid kyis thob byung snyam du bsam /
de nas rang dang spyi bo'i bla ma las 'od zer phyogs bcur 'phros pas /
sems can thams cad kyi lus la zhugs pas /
sems can thams cad kyi sdig sgrib sa bon dang bcas pa thams cad sbyangs nas /
sems can thams cad kyang rdo rje 'chang du gyur par bsam mo / /
de nas sems can thams cad rdo rje 'chang du gyur pa de rnams 'od zer gyi rnam par rang la thim par bsam /
de nas rang bla ma lha zhal gsum phyag drug par gyur pa'i thugs kar nyi ma'i steng du hUM gi mthar oM AH badzra d+h+r-i ka hUM hUM zhes pa'i sngags kyis bskor bar bsams nas sngags mang du ba zla bar bya'o / /
sngags hUM dang bcas pa las 'od zer 'phros pas /
phyogs bcu'i sangs rgyas dang byang chub sems dpa' la sogs pa thams cad spyan drangs nas /
rang nyid la thim par bsam /
de nas /
dge ba 'di yis myur du bdag /
sangs rgyas kun gyi kun bdag nyid / /
rdo rje 'chang chen thob gyur nas / /
'gro bas kyang ni de thob shog /
ces brjod do / /
'di rje mar ba'i man ngag shin tu zab pa rje btsun tsong kha pa chen po'i gdan rdzogs kyi mgo'i zhal shes da lta'i rgyun yi ger bkod pa ltar yin /
'di ni bcom ldan 'das gsang ba 'dus pa la brten pa'i bla ma lha'i rnal 'byor bsdus pa 'khyer bde ba cig yin no / /
'di ni glang phu nas nang so ba bsod nams lhun po bas gsol ba nan gyis btab pa'i tshe legs par gnang ba'o / /
! / /
bla ma rdo rje 'jigs byed yab yum gyi rnal 'byor gyi snying po dngos grub kun 'byung bzhugs so / / / /
bla ma 'jigs byed chen po de nyid ni / /
skad cig dran pas bdud dpung ma lus pa / /
thal bar rlog byed 'jigs pa'i gzugs can la / /
gus pa chen pos rtag tu phyag 'tshal lo / /
rang yi dam du gsal ba'i mdun gyi nam mkhar sna tshogs padma dang nyi ma'i steng du /
skad cig gis bla ma rdo rje 'jigs byed chen po sku mdog mthing nag /
zhal dgu phyag so bzhi zhabs bcu drug pa /
de'i pang na yum rdo rje ro langs ma sngon mo /
zhal gcig phyag gnyis gri gug dang thod pa 'dzin pas 'khyud pa /
sku las skyes pa'i ye shes kyi me dpung 'bar ba'i dbus na bzhugs par gyur pa'i spyi bor oM dkar po /
mgrin @# / /
par AH dmar po /
thugs kar hUM sngon po /
de'i thugs ka'i hUM gi 'od zer gyis /
bla ma rdo rje 'jigs byed spyan drangs de la bstim /
slar yang thugs ka'i hUM las 'od zer 'phros pas /
phyogs bcu'i bla ma yid ma sangs rgyas byang sems dpa' bo dpa' mo chos skyong srung ma'i tshogs 'phags pa dang 'phags ma thams cad spyan drangs nas bla ma rdo rje 'jigs byed la bstim /
ngag tu /
thugs rje'i bdag nyid rtsa rgyud bla ma dang / /
yi dam lha tshogs skyabs gnas dkon mchog gsum / /
dpa' po dpa' mo chos skyod srung ma'i tshogs / /
spyan 'dren mchod pa'i gnas 'dir gshegs su gsol / /
dzaH hUM baM hoH zhes brjod nas bstim pas /
de nyid bla ma yi dam skyabs gsum kun 'dus kyi ngo bo yin snyam du bsams nas /
yan lag bdun pa dang /
khyad par maN+Dal la sogs pa'i phyi nang gsang gsum gyi mchod pa phul nas /
ngag tu /
gzugs mchog mchog tu drag po che / /
dpa' bo mchog gi spyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal / /
zhes mang du brjod par bya'o / /
dmigs pa ni /
bla ma'i sku'i cha thams cad las bdud rtsi 'od zer dang bcas pa dpag tu med pa byung bas /
rang gi lus la thim pas tshe 'khor ba thog ma med pa nas bsags pa'i sdig sgrib sa bon dang bcas pa thams cad byang zhing dag nas /
lus dwangs gsal 'od kyi rang bzhin can gyi yi dam gyi skur gyur par bsam /
slar yang sku'i cha shas thams cad las bdud rtsi 'od zer dang bcas pa dpag tu med pa byung nas /
rang gi lus la thim pas lus kyi nang thams cad de nyid kyis khengs /
bum dbang sogs dbang bzhi thob /
lus ngag yid gsum gyi sdig sgrib dag /
bla ma'i sku gsung thugs dang rang gi lus ngag yid gsum dbyer med du gyur par bsams nas /
bla ma'i bstod pa sogs gang shes byed /
slar yang bla ma rang nyid la thim par bsam pa 'am /
rang gi spyi gtsug gam mdun gyi na mkhar bzhugs pa'i mos pa brtan po bya'o / /
gzugs mchog mchog tu drag po che / /
zhes pa'i dus su bla ma rdo rje 'jigs byed kyi sku'i cha shas thams cad las /
bdud rtsi 'od zer dang bcas pa dpag tu med pa byung bas /
rang gi lus la thim pas /
rang gi lus ngag yid gsum la gnod par gyur pa'i nad gdon bgegs la sogs pa'i mi mthun pa thams cad zhi /
yang rang dang bla ma'i sku las 'od zer me stag lta bu phyogs bcur 'phros pas /
rang nyid kyi dam pa'i chos sgrub pa la bar du gcod pa sogs mi mthun pa'i phyogs thams cad 'od zer byi bsregs /
thams cad 'jam dpal gyi skur sangs rgyas par bsam /
yang sku'i cha shas thams cad las bdud rtsi 'od zer dang bcas pa dpag tu med pa byung ba /
rang gi lus la thim pas rang gi lus thams cad bdud rtsi 'od zer dang bcas pas gang /
tshe dang bsod nams dpal 'byor thams cad 'phel zhing rgyas /
nges 'byung byang chub kyi sems /
bdag med rtogs pa'i shes rab /
khyad par rim pa gnyis la sogs pa'i lung rtogs kyi yon tan thams cad 'phel zhing rgyas par bsam mo / /
bcom ldan 'das rdo rje 'jigs byed la brten pa'i @# / /
bla ma'i rnal 'byor 'di ni /
rje nyid kyi slob ma bstan pa'i rgyal mtshan pas gsol ba yun ring du btab pa la brten nas legs par gdams pa'o / / / /
bla ma 'jam dbyangs zhi khro gcig tu sgrub pa'i man ngag khyad par can gyi snying po dngos grub kun 'byung bzhugs so / / / /
bla ma 'jam dpal gshin rje gshed la gus pas phyag 'tshal lo / /
'dir 'jam dpal gshin rje gshed kyis rje btsun tsong kha pa la dngos su gnang ba'i zhi khro sbrags sgrub kyi gdams pa khyad par can ni /
sgrub thabs mgo nas bzung bgrang phreng byin rlabs yan chad song ba'i rjes su /
bzlas pa la 'jug ran pa'i skabs der /
rang rdo rje 'jigs byed du gsal ba'i thugs ka'i 'jam dpal gyi thugs ka'i nyi ma de yongs su gyur pa las 'khor lo ser bo rtsibs drug par bsam /
ting nge 'dzin sems dpa'i hUM yig de yongs su gyur pa las /
d+hIH dmar ser du song bar bsam /
de'i mtha' bskor gyi rtsibs re'i steng du oM a ra pa tsa na /
zhes pa g.yas skor du yong par bsam pa'i d+hIH yi ge 'khor lo 'jam dbyangs dang bcas pa'i sku las 'od zer ser po 'phros pas /
rang gi lus kyi nang thams cad gang /
sdig sgrib thams cad dang /
mi shes pa'i mun pa thams cad byang zhing dag nas /
shes rab kyi snang ba khyad par can skyes par bsams la sngags 'dren /
yang 'khor lo yig 'bru dang bcas pa las bdud rtsi ser po byung nas /
'jam dbyangs kyi sku'i nang thams cad gang /
snying kha'i 'jam dbyangs kyi sku'i cha thams cad las bdud rtsi dmar ser byung bas /
rang gi lus kyi nang thams cad gang bar bsams la sngags 'dren /
yang rang gi thugs ka'i d+hiH sngags 'khor 'jam dbyangs dang bcas pa las 'od zer dmar ser phyogs bcur 'phros pas /
phyogs bcu'i sangs rgyas byang sems la sogs pa'i tshogs thams cad 'jam dbyangs kyi rnam par spyan drangs nas /
rang gi lus la thim pas /
rang gi lus thams cad bdud rtsi dmar ser gyis mer te gang /
thog ma med pa nas da lta'i bar du lus ngag yid gsum gyis bsags pa'i sdig sgrib thams cad dang /
nad gdon thams cad sbyangs nas /
lus bdud rtsi dmar ser gyis mer te gang /
phyogs bcu'i sangs rgyas dang byang chub sems dpa' thams cad dang /
rje btsun 'jam dbyangs kyi sku gsung thugs kyi byin rlabs thams cad zhugs /
bdag med rtogs pa'i shes rab la sogs pa'i lung rtogs kyi yon tan thams cad skyes par bsams la oM a ra pa tsa na d+hIH zhes pa'i sngags brgya stong khri 'bum la sogs pa mang du bzla bar bya'o / /
mthar 'khor lo ser po de nyid nyi ma'i dkyil 'khor dang /
d+hIH ting nge 'dzin sems dpa' hUM yig dang /
a ra pa tsa na /
ya mAn+ta ka sogs kyi sngags su gyur par bsam pa ni /
'jam dbyangs kyi thugs ka'i nyi ma'i steng du hUM yig gi mthar ya mAn+ta ka dang /
de'i mthar skor la hrIH Sh+T+rIH dang /
de'i phyi skor la ya ma rA dza'i sngags rnams gyen du 'greng zhing g.yas skor du bskor bar bsam mo / /
ting nge 'dzin sems dpa' sngags 'khor nyi ma dang bcas pa las 'od zer phyogs bcur 'phros pas /
phyogs @# / /
bcu'i sangs rgyas dang byang chub sems dpa' thams cad gshin rje gshed kyi rnam par spyan drangs nas /
rang gi lus la thim pas phyogs bcu'i sangs rgyas byang sems rnams dang /
khyad par rdo rje 'jigs byed kyi sku gsung thugs kyi byin rlabs thams cad zhugs par bsams la bsnyen pa bya'o / /
'di yang bka' bcu pa shes rab rgyal mtshan sogs kyis gsol ba nan gyis btab pa'i tshe legs par gdams pa'o / / / /
bla ma gshin rje gshed la phyag 'tshal lo / /
'bras bu gshin rje gshed zhal drug /
phyag drug /
zhabs drug pa /
rtsa zhal brtsegs ma gnyis nag /
g.yas zhal brtsegs ma gnyis dkar /
g.yon zhal brtsegs ma gnyis dmar /
phyag g.yas kyi dang pos rdo rje thob /
gnyis pas ral gri /
g.yon dang pos sdigs mdzub rdo rje zhags pa /
gnyis pas btun shing /
'og ma gnyis kyis rdo rje dril bu 'dzin pas yum la 'khyud pa /
yum rdo rje pai ta li mthing nag /
zhal gcig phyag gnyis gri gug dang thong khrag 'dzin pa| |zhabs gnyis skyil krung /
gnyis brkyang bskum /
gnyis gar byed pa /
stag gi pags pas smad g.yogs dang /
seng ge'i pags pas stod g.yogs /
phyag rgya drug gis brgyan pa /
lha nyi shu yin / / / /
rgyal ba shAkya thub pa sgrub pa'i rnal 'byor gyi snying po dngos grub kun 'byung bzhugs so / / / /
bla ma dam pa'i zhabs la gus pas phyag 'tshal lo / /
skyabs 'gro sems bskyed tshad med bzhi rnams spyi 'gro ltar byas pa'i rjes su /
rang gi spyi bor sna tshogs padma dang zla ba'i steng du /
bla ma rgyal ba shAkya thub pa sku mdog ser po zhal gcig phyag gnyis pa /
sa gnon phyag g.yon? mnyam gzhag gi steng na bdud rtsis gang ba'i lhung bzed bsnams pa /
g.yas sa gnon mdzad pa /
sku la chos gos gsum gsol ba /
dbu gtsug tor dang ldan pa /
mtshan dpes brgyan pa'i dwangs gsal 'od kyi rang bzhin can gyi sku /
rdo rje skyil krung gis bzhugs pa'i spyi bor oM /
mgrin par AH thugs ka'i hUM las 'od zer 'phros pas rang bzhin gyi gnas nas bla ma rgyal bar shAkya thub pa la /
phyogs bcu'i rgyal ba sras bcas sogs 'phags pa'i chogs thams cad dang /
khyad par rtsa rgyud bla ma'i tshogs dang bcas pa thams cad spyan drangs nas /
spyi bo'i bla ma rgyal ba shAkya thub pa la thim pas dbyer med du gyur par bsams la /
sangs rgyas thams cad 'dus pa'i sku / /
gser mdog mtshan dpes rab brgyan pa'i / /
skyabs gsum kun 'dus bla ma la / /
gus pas rtag tu phyag 'tshal lo / /
yid 'ong mchod pa'i chogs rnams legs par 'bul / /
sdig pa bshags shing dge la rjes yi rang / /
theg chen chos kyi 'khor lo bskor ba dang / /
mya ngan mi 'da' rgyun du bzhugs su gsol / /
dge rtsa bla med byang chub chen por bsngo / /
de nas /
mtshan mchog ldan pa dri med zla ba'i zhal / /
gser mdog 'dra ba zhes sogs nas /
mnyam med mkhyen brtse'i gter la gsol ba 'debs / /
ston pa bla med sangs rgyas rin po che /
de nas /
skyabs gsum kun 'dus bla ma sangs @# / /
rgyas la /
lus ngag yid gsum gus pas gsol ba 'debs / /
gzhan yang bla ma skyabs gsum kun 'dus kyi ngo bo bla ma rgyal ba shAkya thub pa la gsol ba 'debs /
zhes mang du brjod /
dmigs pa ni spyi bo'i bla ma sangs rgyas kyi sku las bdud rtsi 'od zer dang bcas pa byung ba /
rang gi lus la thim pas lus kyi nang thams cad gang /
thog ma med pa nas da lta'i bar gyi sdig sgrib thams cad byang zhing dag /
bla ma sangs rgyas kyi byin rlabs zhugs /
rang gi tshe dang bsod nams sogs dang /
lung rtogs kyi yon tan thams cad 'phel zhing rgyas par bsam mo / /
'di rtag tu bsgoms na legs tshogs che ba 'byung ngo / /
'di rje nyid la dad mos dang ldan pa'i bka' bcu pa rnam rgyal chos 'phel bar dgyes pa bzhin du legs par gdams pa'o / /
! / /
skyabs 'gro sems bskyed tshad med bzhi spyi 'gro ltar byas pa'i rjes su /
skad cig gis rang gi spyi bor pad zla'i steng du /
bla ma rgyal ba shAkya thub pa sku mdog ser po /
nyi ma bye ba'i mdangs ldan /
zhal gcig phyag gnyis rdo rje skyil krung gis bzhugs pa'i /
phyag g.yon mnyam gzhag gi steng na bdud rtsis gang ba'i lhung ma zed 'dzin cing /
g.yas pas gnon gyi phyag rgya mdzad pa /
mtshan dpes brgyan pa'i rang bzhin can gyi skur gyur pa'i spyi bor oM /
mgrin par AH thugs kar hUM /
thugs ka'i hUM dang sku las 'od zer 'phros pas /
rgyal ba shAkya thub pa la phyogs bcu'i sangs rgyas byang sems la sogs pa 'phags pa'i tshogs thams cad kyis bskor ba spyan drangs nas /
de la thim pas dbyer med gcig tu gyur par bsam /
de nyid dkon mchog gsum 'dus kyi ngo bor bsams la /
yan lag bdun pa rgyas bsdus gang rung bya /
de nas /
ston pa bcom ldan 'das de bzhin gshegs pa dgra bcom pa yang dag par rdzogs pa'i sangs rgyas dpal rgyal ba shAkya thub pa la phyag 'tshal zhing gsol ba 'debs so / /
zhes mang du brjod do / /
dmigs pa ni spyi bo'i bla ma rgyal ba shAkya thub pa'i sku las bdud rtsi 'od zer dang bcas pa byung ba de rang gi spyi bo la sogs pa'i lus la thim pas lus gang /
sdig sgrib nad gdon thams cad sbyangs /
tshe dang bsod nams sogs dang lung rtogs kyi yon tan thams cad 'phel zhing rgyas nas dngos grub thams cad thob par bsam mo / /
'di rje dbon legs tshogs lhun grub la gdams pa'o / /
! / /
bla ma rdo rje sems dpa'i rnal 'byor gyi snying po dngos grub kun 'byung bzhugs so / / / /
bla ma rdo rje sems dpa' yab yum gyi sku gsung thugs kyi byin rlabs rnams /
skal ldan bu la legs zhugs nas / /
tshe 'dir sangs rgyas thob gyur cig /
de yang skyabs 'gro sems bskyed tshad med bzhi sgom pa sngon du btang rjes su /
sems can thams cad kyi don du myur du kha spyor yan lag bdun ldan gyi rdzogs pa'i sangs rgyas thob pa'i phyir du /
bla ma rdo rje sems dpa' yab yum gyi rnal 'byor nyams su blang bar @# / /
bya'o snyam pa gsum la sogs pa sngon du btang nas /
rang gi spyi bor pad dkar zla ba'i steng du /
hUM dkar po las rdo rje dkar po rtse lnga pa hUM gis mtshan pa /
de yongs su gyur pa las sangs rgyas kun 'dus kyi ngo bo bla ma rdo rje sems dpa' sku mdog dkar po zhal gcig phyag gnyis pa /
rdo rje skyil krung gis bzhugs pa'i phyag gnyis rdo rje dang dril bu 'dzin pas yum rdo rje dbyings kyi dbang phyug ma dkar mo / /
rdo rje dang dril bu 'dzin pa la 'khyud pa'i yab yum gnyis ka'ang /
dbu rgyan /
snyan rgyu na /
mgul brgyan /
phyag gdub zhabs gdub /
rin po che sna tshogs pas brgyan pa /
dar bzang po'i na bza' gsol ba /
yab yum gnyis ka mtshan dpes brgyan pa'i dangs gsal 'od kyi rang bzhin can gyi skur gyur pa'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros pas /
'og min la sogs pa'i rang bzhin gyi gnas nas /
bla ma rdo rje sems dpa' yab yum la sangs rgyas dang byang chub sems dpa' yab yum sogs kyis bskor ba spyan drangs /
dzaH hUM baM hoH zhes brjod nas /
spyi bo na bzhugs pa'i bla ma rdo rje sems dpa' de la thim pas dbyer med du gyur par bsam /
slar yang hUM las 'od zer 'phros pas dbang gi lha rnams spyan drangs /
khyed rnams kyis dbang bskur du gsol zhes gsol ba btab pas /
de rnams kyis dbang bskur /
bdud rtsi'i chu rgyun gyis lus gang /
chu lhag ma spyi bor gnas pa las mi bskyod pas dbu brgyan par bsam mo / /
slar yang gnas gsum gyi yi ge gsum dang /
sku'i cha thams cad las 'od zer 'phros pas /
bla ma yi dam sangs rgyas byang sems sogs 'phags pa'i tshogs thams cad spyan drangs nas thim pas /
skyabs gsum kun 'dus kyi ngo bor bsams la /
ar+g+haM sogs chu gnyis nyer spyod 'dod yon lngas mchod /
rdo rje sems dpa'i thugs kar hUM dkar po'i mtha' skor la oM nas hUM phaT ces pas bskor bar bsams la| bla ma rdo rje sems dpa' bdag dang sems can thams cad kyi sdig sgrib dang daM tshig nyams chags thams cad byang zhing dag par mdzad du gsol /
zhes gsol ba btab pas thugs ka'i sngags phreng hUM dang bcas pa las 'od zed 'phros pas /
sems can thams cad kyi sdig sgrib sbyangs /
sangs rgyas thams cad la mchod pa phul /
sangs rgyas thams cad kyi sku gsung thugs kyi yon tan thams cad 'od zer gyi rnam par bsdus nas /
gzi brjid dang mthu stobs phun sum tshogs par bsams la /
yig brgya mang du 'dren /
de nas /
yab yum gyi sku'i cha thams cad dang /
sbyor mtshams nas bdud rtsi'i rgyun babs /
rang la thim pas rang gi lus gang /
sdig sgrib dang dam tshig nyams chags thams cad byang zhing dag /
tshe dang bsod nams sogs dang /
lung rtogs kyi yon tan thams cad 'phel zhing rgyas par bsam mo / /
de nas /
bdag ni mi shes rmongs pa yis / /
zhes pa nas /
'gro ba'i gtso la bdag skyabs mchi / /
@# / /
zhes sogs brjod pas /
rdo rje sems dpa'i zhal nas rigs kyi bu khyod kyi sdig sgrib dang dam tshig nyams chags thams cad byang zhing dag go zhes gsungs shing dgyes nas rdo rje sems dpa' de las rdo rje sems dpa' mar me gcig las gnyis chad pa'i tshul du rang la thim pas /
rang gi sgo gsum dang rdo rje sems dpa'i sku gsung thugs dang dbyer med du gyur pa ni /
rang nyid pad zla'i steng du bla ma rdo rje sems dpa' yab yum sku mdog dkar po /
zhal gcig phyag gnyis par gsal ba'i sku las 'od zer 'phros pas /
sems can thams cad la phog pas sems can thams cad kyi sdig sgrib sbyangs nas /
sems can thams cad rdo rje sems dpa'i go 'phang la bkod pad bsam mo / /
bla ma rdo rje sems dpa'i sgom lugs legs pa cig yin pas 'di la nyams len byas na tshe 'di la dngos grub thob par 'gyur ro / /
! / /
rang gi spyi bor par zla'i steng du skad cig gis bla ma rdo rje sems dpa' yab yum sku mdog dkar po zhal gcig phyag gnyis pa rdo rje dang dril bu 'dzin pa gcig gis gcig la 'khyud pa'i dwangs gsal 'od kyi rang bzhin can gyi skur sgom pa'i thugs kar zla ba'i steng du hUM yig sngags 'phreng dang bcas pa las 'od zer 'phros pas /
rang bzhin gyi gnas nas rdo rje sems dpa' la sangs rgyas dang byang chub sems dpa'i tshogs kyis bskor ba spyan drangs nas bstim pa sa sku de nyid las bdud rtsi'i rgyun babs pas /
rang gi lus gang /
sdig ltung thams cad dag| lung rtogs kyi yon tan thams cad skyes par bsams nas /
yig brgya bdun nam nyer gcig sogs bzlas na yang /
dngos grub thams cad thob par 'gyur ro / /
'di rje ngag dbang grags pa sku mched la gdams pa'i bla ma rdo rje sems dpa'i rnal 'byor gyi snying po yin no / /
! / /
'jam dpal dbyangs la phyag 'tshal lo / /
kho bo blo bzang don grub kyis / /
rang la phan par bya ba'i phyir / /
rgyud sde'i dgongs pa mthar thug pa / /
bla ma dam pa'i man ngag bri / /
mkha' 'gro'i tshogs kyis bzod par mdzod / /
'dir rgyud sde nas lan cig ma yin par gsungs pa'i bla ma'i rnal 'byor ni /
mdun gyi na mkhar rin po che'i khri tshangs pa dang dbang po dang khyab 'jug dang lha chen po la sogs pas bteg pa'i steng na /
ngo bo rang gi rtsa ba'i bla ma yin pa la rigs drug pa rdo rje 'chang chen po sku mdog sngon po zhal gcig phyag gnyis pa 'am /
zhal gsum phyag drug pa gang rung bskyed /
spyan dang phyag zhabs thams cad sa snying sogs byang sems su blta /
ba sdu'i bu ga thams cad dgra bcom pa'i rang bzhin du blta /
dbu rgyan dbu skra sogs rigs lnga sogs sangs rgyas kyi rang bzhin du blta /
sku'i 'od zer gsang ba gnod sbyin la sogs pa blta ba la phyi nang gsang ba'i mchod pa bsam gyis mi khyab pa 'bul /
gsol ba btab /
dbang len /
smon lam btab /
rgyas par byed 'dod na bla ma'i zhal las shes par bya'o / /
rje btsun tsong kha pa chen po'i man ngag snyan nas snyan du brgyud pa'i zhal gdams rje btsun grags pa don grub dang /
rgya chen chos kyi spyan ldan bka' bcu 'dzin pa skyabs @# / /
mchog dpal bzang po'i drin las thob pa'o / /
zab pa'i gnad khyad par can bzhi yod pa de zhal las shes par bya'o / /
'di rje bla ma nyid kyis phyag bris su mdzad pa'o / /
! / /
rje btsun 'jam dbyangs la brten pa'i bla ma lha'i snying po dngos grub kun 'byung bzhugs so / / /
bla ma 'jam pa'i dbyangs la phyag 'tshal lo / /
skyabs 'gro sems bskyed spyi 'gro ltar byas pa'i rjes su /
sems can thams cad kyi don du sangs rgyas kyis go 'phang myur du thob par bya ba'i phyir du bla ma rje btsun 'jam pa'i dbyangs kyi rnal 'byor nyams su blang bar bya'o snyam du bsams la /
rang tha mal du gnas pa'i spyi bor padma dkar po zla ba'i gdan dang bcas pa'i steng du /
skad cig gis bla ma 'jam pa'i dbyangs sku mdog dkar po zhal gcig phyag gnyis pa /
zhabs rdo rje skyil krung gis bzhugs pa'i phyag g.yas mchog sbyin dang /
g.yon chos ston gyi phyag rgya can gyi mtheb mdzub gnyis kyis me tog padma'i rtsa ba 'dzin cing rtse mo dpung mgor kha byos pa'i steng gi g.yas su shes rab kyi ral gri dang /
g.yon du brgyad stong pa'i glegs baM yod pa /
sku mdog shin tu dkar zhing 'od zer sna tshogs 'phro ba dang /
zhal 'dzum zhing shin tu mdzes pa /
dbu skra'i thor tshugs can /
dar bzang po'i na bza' gsol ba /
dbu rgyan /
snyan rgyan /
mgul rgyan sogs rin po che sna tshogs las byas pa /
mtshan dpes brgyan pa'i dwangs gsal 'od kyi dang bzhin can gyi skur gyur pa'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM dang sku'i cha thams cad las 'od zer 'phros pas /
rang bzhin gyi gnas nas drin can rtsa ba'i bla ma 'jam pa'i dbyangs la rtsa rgyud kyi bla ma rnams kyis bskor ba spyan drangs nas de nyid la thim par bsam /
slar yang 'od zer phyogs bcur 'phros pas /
phyogs bcu'i sangs rgyas byang sems la sogs pa'i 'phags pa dang 'phags ma'i tshogs thams cad spyan drangs te /
thim pas de rnams dang ngo bo dbyer med du gyur par bsam mo / /
de nas /
sangs rgyas thams cad 'dus pa'i sku / /
zhes pa nas /
bla ma nyid la phyag 'tshal lo / /
zhes pa dang /
de nas maN+Dal rgyas bsdus gang rung la sogs pa'i yan lag lhag ma rnams bya'o / /
de nas /
spyi bo na bzhugs pa'i bla ma de nyid skyabs gsum kun 'dus kyi do bor bsams la /
gzhon nu'i sku lus 'chang ba po / /
shes rab sgron me rab tu mdzes / /
'jig rten gsum gyi mun sel ba'i / /
bla ma rje btsun 'jam dbyangs la / /
gus pas phyag 'tshal gsol ba 'debs / /
zhes brgya stong khri 'bum sogs mang du brjod do / /
dmigs pa ni bla ma'i sku'i cha thams cad dang /
khyad par gnas gsum gyi yi ge gsum las bdud rtsi 'od zer dang bcas pa byung ba /
rang gi spyi bo la sogs pa lus kyi cha thams cad la thim pas /
lus thams cad bdud rtsi 'od zer dang bcas pas gang /
thog ma med pa nas bsags par gyur pa'i sdig sgrib nad gdon thams cad dang /
khyad par mi shes pa'i gnas thams cad sbyangs /
@# / /
tshe dang bsod nams sogs dang bdag med rtogs pa'i shes rab la sogs pa'i yon tan thams cad 'phel zhing rgyas par bsam mo / /
de nas gus pa chen pos bla ma skyabs gsum kun 'dus kyi ngo bo bla ma rje btsun 'jam dbyangs la gsol ba 'debs so / /
bdag gi lus ngag yid gsum bla ma'i sku gsum du da lta nyid du byin gyis brlab tu gsol /
zhes brjod pas bla ma rang nyid la thim pas /
rang nyid bla ma rje btsun 'jam pa'i dbyangs su skad cig gis gyur pa ni /
'o ma'i rgya mtsho'i dbus su padma'i sdong po'i dkyil du /
pad dkar zla ba'i steng du /
zhes pa nas sku yongs rdzogs skyed pa'i bar sgrub thabs ltar bsgoms pa'i rang gi snying sgong lta bu'i 'od kyi rang bzhin can gyi nang du /
'khor lo dkar po rtsibs drug pa lte bar AH dkar po 'od kyi rang bzhin can cig bsam /
rtsibs drug gi rtsibs re la oM wA kye daM na maH zhes pa yang dkar po 'od kyi rang bzhin can du bsam /
de nas /
rang bla ma 'jam dbyangs kyi nga rgyal dang gsal snang la gnas pa'i ngang nas sngags bzla bar bya'o / /
snying gi nang gi sngags 'khor dang /
khyad par AH las 'od zer 'phros pas /
rang gi snying kha'i nang dang /
lus kyi nad thams cad 'od zer gyis gang /
sdig sgrib nang gdon mi shes ba'i mun pa thams cad sbyangs /
AH sngags 'khor dang bcas pa las bdud rtsi dkar ser byung bas snying gi nang dang lus thams cad gad bas /
bla ma 'jam pa'i dbyangs kyi byin rlabs kyis /
bdag med rtogs pa'i shes rab la sogs pa'i lung rtogs kyi yon tan khyad par can skyes par bsam /
slar yang snying kha'i sngags 'khor AH dang bcas pa dang /
rang lus las 'od zer phyogs bcur 'phros pas /
phyogs bcu'i sangs rgyas byang sems la sogs pa'i 'phags pa dang 'phags ma'i tshogs thams cad rang nyid la thim pas phyogs bcu'i sangs rgyas byang sems thams cad kyi byin rlabs zhugs pas /
rang gi tshe dang bsod nams la sogs pa thams cad 'phel zhing rgyas /
khyad par nges 'byung byang chub kyi sems lta ba rnam dag la sogs pa lung rtogs kyi yon tan khyad par can thams cad 'phel zhing rgyas par bsam mo / /
'di'i skabs su slar yang rang gi thugs ka nas 'od zer phyogs bcur 'phros pas /
phyogs bcu'i sangs rgyas byang sems thams cad bsgoms pa dang 'dra ba'i bla ma rje btsun 'jam pa'i dbyangs kyi rnam par spyan drangs nas rang nyid la thim pas /
bla ma 'jam pa'i dbyangs kyi byin rlabs la brten nas rang nyid bla ma 'jam pa'i dbyangs yin no snyam pa'i nga rgyal dang gsal snang la gnas par byed dgos pa yang yod do / /
de nas skye ba dang tshe rabs thams cad du bla ma 'jam pa'i dbyangs kyis rjes su 'dzin pa'i rgyur smon lam 'debs par yang byed do / /
'di ni rje btsun 'jam pa'i dbyangs dkar po'i bla ma'i rnal 'byor shin tu zab pa yin no / /
'di chos rje ngag dbang grags pa la gdams pa'o / /
! / /
'jam dbyangs dmar ser la brten pa'i bla ma lha'i @# / /
rnal 'byor dngos grub kun 'byung bzhugs / / / /
skyabs 'gro sems bskyed tshad med bzhi rnams sngon tu btang nas /
rang tha mal du gnas pa'i spyi gtsug tu /
padma dang zla ba'i steng du bla ma rje btsun 'jam pa'i dbyangs /
sku mdog dmar ser zhal gcig phyag gnyis kyi g.yas pas ral gri 'phyar zhing /
g.yon pas shes rab kyi pha rol tu phyin pa'i glegs bam thugs kar 'dzin pa /
ral pa'i thor cog can /
dbu rgyan /
snyan rgyan /
mgul rgyan /
do shal /
phyag gdub zhabs gdub rnams rin po che'i rgyan gyis brgyan pa /
zhabs rdo rje skyil krung gis bzhugs pa dar gyi na bza' gsol ba /
mtshan dpes brgyan pa'i 'od kyi rang bzhin can gyi skur gyur pa'i spyi bor oM dkar po| mgrin par AH dmar po /
thugs kar hUM sngon po /
thugs ka'i hUM las 'od zer 'phros pas rang bzhin gyi gnas nas /
bla ma 'jam pa'i dbyangs la sangs rgyas dang byang chub sems dpa'i tshogs kyis bskor ba spyan drangs nas spyi bo'i bla ma 'jam dbyangs la thim pas /
de nyid sangs rgyas dang byang chub sems dpa' 'dus pa'i rang bzhin du bsams la /
gang gis yid 'phrog zhabs kyi padma zung / /
'bral med dang pas gtsug na brten byed pa / /
de yi blo gros yar ngo'i zla bzhin du / /
rgyas mdzad 'jam dbyangs bla ma de nyid la / /
sgo gsum gus pa'i sgo nas phyag 'tshal lo / /
de nas maN+Dal rgyas bsdus gang rung /
sdig pa bshags pa la sogs pa'i yan lag lhag ma rnams dang bcas pa'i yan lag bdun pa 'bul /
de nas /
gang blo ma sogs kyi bstod pa gsal 'debs mang du byed /
khyad par bla ma skyabs gsum kun 'dus kyi ngo bo bla ma rje btsun 'jam pa'i dbyangs la gsol ba 'debs /
zhes pa'i gsol 'debs dmigs pa dang sgrags nas yun ring du byed /
dmigs pa ni bla ma 'jam pa'i dbyangs kyi spyi bo mgrin pa snying kha'i oM AH hUM gsum dang sku'i cha thams cad las bdud rtsi 'od zer dang bcas pa byung nas /
rang gi lus la thim pas tshe 'khor ba thog ma med pa nas bsags pa'i sdig sgrib sa bon dang bcas pa dang /
khyad par mi shes pa'i mun pa thams cad byang zhing dag nas /
lus dwangs gsal du gyur par bsam /
slar yang bla ma 'jam pa'i dbyangs kyi sku'i cha shas thams cad las bdud rtsi 'od zer dang bcas pa byung nas /
rang gi lus la thim pas /
lus 'od zer gyis mer te gang /
des 'byung byang chub kyi sems lta ba rnam dag /
khyad par bdag med rtogs pa'i shes rab khyad par can skyes par bsam mo / /
brtse ldan khyed kyis mkhyen rab 'od zer gyis /
zhes pa nas /
blo gros spobs pa'i snang ba stsal du gsol / /
zhes pa'i bar brjod pas /
bla ma 'jam dbyangs rang la thim nas /
rang nyid skad cig gis pad zla'i steng du rje btsun 'jam pa'i dbyangs sku mdog dmar ser /
sngar ltar gyur par bsams pa'i thugs kar zla ba'i steng du d+ha'iH dmar ser /
de'i mtha' skor la oM a ra pa tsa na /
zhes pas bskor ba'i sngags 'phreng d+ha'iH dang bcas pa las 'od zer phyogs bcur 'phros pas /
phyogs bcu'i sangs @# / /
rgyas dang byang chub sems dpa'i tshogs thams cad /
rje btsun 'jam pa'i dbyangs kyi rnam par sbyan drangs nas rang nyid 'jam dbyangs su gsal ba la thim pas phyogs bcu'i sangs rgyas dang byang chub sems dpa' thams cad dang /
khyad par rje btsun 'jam pa'i dbyangs kyi byin rlabs zhugs par bsams la /
oM a ra pa tsa na d+hIH zhes mang du brjod par bya'o / /
'di bka' bcu 'dzin pa tshul khrims pa la dgyes par gdams pa'o / / / /
bla ma spyan ras gzigs kyi rnal 'byor gyi snying po dngos grub kun 'byung bzhugs so / /
! / /
bla ma spyan ras gzigs la gus pas phyag 'tshal lo / /
skyabs 'gro sems bskyed tshad med bzhi rnams spyi 'gro ltar byas pa'i rjes su /
rang gi spyi bor sna tshogs padma dang zla ba'i steng du /
bla ma mgon po spyan ras gzigs zhal gcig phyag bzhi pa /
dang po gnyis thugs kar thal mo sbyar ba /
g.yas 'og ma shel dkar gyi phreng ba dang /
g.yon 'og ma padma dkar po 'dzin pa /
dbu skra ral pa'i thor tshugs can /
dang bzang po'i na bza' gsol ba /
dbu rgyan /
snyan rgyan /
mgul rgyan /
phyag gdub /
zhabs gdub /
do shal rnams rin po che sna tshogs las byas pa /
rdo rje skyil krung gis bzhugs shing /
mtshan dpes brgyan pa'i dwangs gsal 'od kyi rang bzhin can gyi skur gyur pa'i sbyi bor oM dkar po /
mgrin par AH dmar po /
thugs kar hUM sngon po /
thugs ka'i hUM dang sku las 'od zer 'phros pas /
spyan ras gzigs la phyogs bcu'i sangs rgyas dang byang sems kyis ba skor ba spyan drangs nas /
sbyi bo'i bla ma spyan ras gzigs la thim pas /
ngo bor byer med du gyur pa de nyid la gus pa'i sgo nas /
skyon gyis ma gos sku mdog dkar / /
nas Da spyan ras gzigs la gsol ba 'debs / /
zhes pa'i bar brgya stong la sogs pa mad du brjod do / /
dmigs pa ni spyi bo'i bla ma spyan ras gzigs kyi sku las bdud rtsi 'od zer dang bcas pa byung ba rang la thim pas /
thog ma med pa nas kyi sdig sgrib thams cad dang| nad gdon thams cad sbyangs nas /
tshe dang bsod nams thams cad 'phel /
spyan ras gzigs kyi byin rlabs zhugs par bsam /
spyi bo'i bla ma spyan ras gzigs rang la thim pas /
rang gi lus ngag yid gsum dang /
spyan ras gzigs kyi sku gsung thugs dbyer med du gyur pa ni /
sku mdog dkar po zhal gcig phyag bzhi /
rdo rje skyil krung gis bzhugs ma'i thugs kar zla ba'i steng du hrIH de'i mthar oM ma Ni padme hUM /
zhes pas bskor bar bsams la /
ma Ni brgya stong 'bum phrag sogs brjod do / /
'phags pa spyan ras gzigs bdag gi rgyud la byams snying rje byang chub kyi sems la sogs pa skyes nas /
myur du 'tshang rgya bar byin gyis brlab tu gsol /
myur du 'tshang rgyab cig tu gyur cig / / /
bla ma lhag pa'i lha rje btsun ma sgrol ma sgrub cing gsol ba 'debs pa'i rim pa dngos grub kun 'byud bzhugs / /
! / /
tI yig ljang khu las 'khrungs shing / /
'od dpag med pas dbu la brgyan / /
dus gsum sangs rgyas 'phrin las ma / /
'gro ba'i @# / /
don phyir gshegs su gsol / /
glog dad 'dra ba'i spyan mnga' ma / /
dpa' mo ta re tut+tA re / /
rje btsun zhal gyi padma yi / /
ge sar las byung khyod la 'dud / /
ston dka'i zla ba rgyas pa yi / /
dkyil 'khor dang mtshungs zhal mnga' ma / /
mchog sbyin phyag rgya ut+pal / /
bsnams ma khyed la phyag 'tshal lo / /
'khor ba'i gzeb las tut+tA re / /
swA tA nyon mongs zhi bar mdzad / /
oM gyi ngo bo nyid kyis ni / /
tshangs pa'i sgo 'byed khyed la 'dud / /
'jigs pa chen po brgyad las ni / /
'jig rten thams cad skyab par mdzad / /
kun gyi ma ru gyur pa yi / /
sgrol ma yum la phyag 'tshal lo / /
'jig rten mgon po'i yum gyur spyan yangs ma / /
dus gsum sangs rgyas thams cad skyed pa'i yum / /
gnyis med ye shes ngang las ma g.yos kyang / /
thugs rje'i dbang gis 'gro don sna tshogs mdzad / /
byams pa'i yum gyur khyod la gus pas 'dud /
sku mdog ljang khu 'phrin las sna tshogs mdzad / /
yon tan rab rgyas bcu drug lon pa'i tshul / /
'gro la rab dgyes zhal ni 'dzum pa dang / /
zhi ba'i spyan gyis 'jig rten gsum la gzigs / /
thug pa rje che mda' khyod la phyag 'tshal lo / /
byang sems rang bzhin zla ba gdan du bting / /
nyon mongs mi bskyod rdo rje skyil krud bcas / /
sgrib pa kun spangs padma'i gdan la bzhugs / /
zad med bde rgyas zla ba'i rgyab yol can / /
zag med bde ba che la phyag 'tshal lo / /
na bza' mchog dang rin chen du mas spras / /
phyag g.yas mchog sbyin sgrub la dngos grub ster / /
g.yon pa ut+pal skyon bral dag pa'i rtags / /
phyag gnyis thabs dang shes rab dag pa'i rtags / /
mtha' bral zung 'jug sku la x thugs rje chen pa sgrol ma yum la x phyag stong mnga' ba sgrol ma yum la x sman pa'i rgyal po sgrol ma yum la x sman 'dra nad 'joms sgrol ma yum la x thugs rje thabs mkhas sgrol ma yum la x sa ltar rten gyur sgrol ma yum la x chu ltar bsil gyur sgrol ma yum la x me ltar smin mdzad sgrol ma yum la x rlung ltar rgyas mdzad sgrol ma yum la x mkha' ltar khyab mdzad sgrol ma yum la phyag 'tshal lo / /
sku yi skyon spangs mtshan dang dpe byad spras / /
gsung gi skyon spangs ka la ping+ga'i dbyangs / /
thugs kyi skyon spangs shes bya thams cad gzigs / /
bkra shis dpal 'bar ma la phyag 'tshal lo / /
mkhyen brtse nus pa phul du byung ba yi / /
'jig rten dbang po'i spyan chab las 'khrungs shing / /
mtha' yas 'gro ba skyob par zhal bzhes pa'i / /
bcom ldan sgrol ma yum la phyag 'tshal lo / /
de nas /
rang gi mdun gyi naM mkhar sna tshogs pad zla'i gdan la rje btsun ma 'phags ma sgrol ma /
sku mdog ljang sngon zhal gcig phyag gnyis ma /
g.yas mchog sbyin dang /
g.yon ut+pal sngon po 'dzin pa /
g.yas brkyangs g.yon bskums kyis bzhugs pa la /
rje btsun sgrol ma'i rigs thams cad dang /
sangs rgyas byad sems thams cad kyis bskor nas bzhugs pa'i mdun na rang nyid 'dug pa la /
de thams cad kyi sku las 'od zer byung ba /
rang nyid la thim pas sdig sgrib nad gdon thams cad zhi bar byas @# / /
tshe dang bsod nams thams cad 'phel bar bsams la /
oM rje btsun ma 'phags ma sgrol ma la phyag 'tshal lo / /
zhes sogs mang du brjod par bya'o / /
! / /
rje btsun ma sgrub par 'dog pas skyabs 'gro sems bskyed segs sngon tu btad nas /
sems can thams cad kyi don du sangs rgyas thob par bya /
de'i phyir du rje btsun ma sgrol ma'i rnal 'byor nyams su blang bar bya'o snyam du bsams la /
oM swa b+hA wa shud+d+ha sarba d+harmaH swa b+hA wa shud+d+ho nya haM /
rang dang snang ba thams cad stong pa nyid du gyur /
stong pa'i ngang las sna tshogs padma dang zla ba'i steng du /
rang gi sems nyid tAM las ut+pal sngon po tAM gyis mtshan pa /
de yongs su gyur pa las rang nyid rje btsun ma 'phags ma sgrol ma sku mdog ljang khu /
zhal gcig phyag gnyis ma g.yas mchog sbyin dang /
g.yon ut+pa la sngon po thugs kar 'dzin pa /
dbu skra phyed bcings su byas pa /
dar gyi na bza' gsol ba /
dbu rgyan /
snyan rgyan /
snyan rgyan /
mgul rgyan /
phya ga gdub /
zhabs gdub /
do shal rnams rin po che sna tshogs las byas pa /
'od kyi rang bzhin can g.yas brkyangs g.yon pa skums kyis bzhugs pa'i sbyi bor oM dkar po /
ma zin par AH dmar po /
thugs kar tAM ljang khu hUM sngon pos mtshan pa /
thugs ka'i hUM las 'od zer 'phros pas /
po ta la la sogs pa'i rang bzhin gyi gnas nas /
rje btsun ma 'phags ma sgrol ma'i lha tshogs la phyogs bcu'i sangs rgyas dang byang chub sems dpa' thams cad kyi sa bskor ba spyan drangs /
rang nyid la thim pas gnyis su med par bsam /
slar yar thugs ka'i hUM las 'od zer 'phros pas rigs lnga spyan drang sa /
de rnams kyi phyag gi bum pa'i chus dbang bskur bas /
lu sa gang dri ma dag /
chu'i lhag ma spyi bor gnas pa yongs su gyur pa las /
'od dpag med kyis dbu brgyan par bsam mo / /
de nas rang gi thugs kar zla ba'i steng du tAM yig gi mthar /
oM tA re tut+tA re tu re swA hA /
zhes pa'i sngags kyis bskor bar bsams la mang du brjod do / /
dmigs pa ni /
rang dang thugs ga'i taM yig dad bcas pa las 'od zer phyogs bcur 'phros pas /
phyogs bcu'i sangs rgyas dang byang chub sems dpa' thams cad rje btsun ma 'phags ma sgrol ma'i rnam par spyan drangs nas /
rang nyid la thim pas sdig sgrib dang nad gdon thams cad sbyangs /
tshe dang bsod nams thams cad 'phel zhing rgyas /
rje btsun 'phags ma sgrol ma dang /
phyogs bcu'i sangs rgyas dang byang chub sems dpa' thams cad kyi byin rlabs zhugs /
ma chog dang thun mong gi dngos grub thaMd thob par bsam mo / /
de yang rang gi spyi bor rje btsun ma sgrol ma'i lha tshogs dus rgyun chad med par bzhugs par bsams la /
oM tA re'i sngags 'don pa dang /
sgrol ma la rtsol ba bskyed pa'i gsol ba 'debs pa byed do / /
'di ni bsam grub lha rtse ba gzim dpon rgyal skyes kyis gsol ba btab pa'i tshe legs par gnang ba'o / /
! / /
lhag pa'i lha rje btsun ma sgrol ma'i zhabs la gus pas phyag 'tshal lo /
@# / /
rje btsun ma sgrol dkar sgrub par 'dod pas /
skyabs 'gro sems bskyed tshad med bzhi spyi 'gro ltar byas pa'i rjes su /
sems can thams cad kyi don du sangs rgyas kyi go 'phang thob par bya /
de'i phyir du 'chi ba thams cad 'joms par byed pa'i rje btsun sgrol ma'i rnal 'byor nyams su blang bar bya'o / /
snyam pa gsum la sogs pa sngon du btang /
de nas swa b+hA wa zhes sogs kyis rang dang snang ba thams cad stong par sbyangs /
stor ba'i dang la sa paM las pad dkar zla ba dang bcas pa'i ster du /
rang gi sems nyid tAM las ut+pal sngo skya tAM gyis mtshan pa /
de yongs su gyud ba las rang nyid rje btsun ma sgrol ma sku mdog dkar mo /
zhal gcig phyag gnyis ba rdo rje skyil krung gis bzhug sa pa /
zla ba'i rgyab yol can /
phyag g.yas mchog sbyin dag phyag g.yon pas thugs kar mthib srin gyis padma dkar po'i rtsa ba 'dzin pa /
phyag zhabs bzhi la rnam thar sgo bzhi'i ngo bo spyan bzhi yong ba /
zhal zla ba'i dkyil 'khor ltar zlum zhing mdzes pa spyan gsum dang ldan pa /
dbu skra phyed bcings su byas pa /
dar bzang po sna tshogs kyis na bza' gsol zhing /
dbu rgyan /
snyan rgyan /
mgul rgyan /
phyag gdub /
zhabs gdub /
do shal la sogs pa rnams rin po cha sna tshogs las byas pa /
nu ma cung zad 'bur ba mtshan dpes brgyan ba'i rang bzhin can gyi skur gyur pa'i spyi bor oM dkar po /
mgrin par AH dmar po /
thugs kar zla ba'i steng du tAM dkar po hUM sngon pos mtshan pa /
de'i hUM dang sku las 'od zer 'phros /
po ta lal sogs pa'i rang bzhin gyi gnas nas /
rje btsun ma sgrol ma dkar mo la sgrol ma'i rigs thams cad kyis bskor ba dang /
gzhan yang phyogs bcu'i sangs rgyas byang sems la sogs pa thams cad spyan drangs /
dzaH hUM baM hoH rang la thim pas rang dang gnyis bu med par gyur /
slar yang thugs ka'i hUM las 'od zer 'phros pas dbang gi lha rnams spyan drangs /
de rnams kyis dbang bskur bas lus gang dri ma dag /
chu'i lhag ma spyi bor gnas pa yongs su gyur pa las /
tshe dpag med dkar la dmar ba'i mdangs chags pa rdo rje skyil krung gis bzhugs shing /
'chi med bdud rtsis gang ba'i bum pa bsnams pas dbu brgyan par bsam mo / /
de nas rang gi thugs kar zla ba'i steng gi taM gyi mthar /
oM tA re tut+tA re tu re ma ma A yuH puSh+TiM ku ru swA hA /
zhes pas bskor bar dmigs la sngags mang du 'dren no / /
dmigs pa ni thugs ka'i taM yig dang bca pa las 'od zer phyogs bcur 'phros pa /
phyogs bcu'i sangs rgyas byang sems thams cad rje btsun ma sbrol dkar gyi rnam par spyan drangs nas /
rang nyid la thim pa sa byin rlabs zhugs par bsam mo / /
yang rang gi spyi bo'i tshe dpag med kyi sku las 'od zer 'phros pas /
phyogs bcu'i sangs rgyas byang sems la sogs pa thams cad spyan drangs nas /
spyi bo'i tshe dpag med bum pa dang bcas pa la thim pas /
'chi ba med pa'i bdur rtsir gyur pa dang /
tshe dpag med bu pa dang bcas pa las byung ba /
rang gi spyi bo nas zhugs te lus thams cad gang bas /
thog ma med pa nas bsags par @# / /
gyur pa'i sdig sgrib thams cad dang /
nad gdon rnams sbyangs /
lus 'chi med tshe yi bdud rtsis gang bas /
'chi med tshe'i dngos grub thob par bsam mo / /
de nas| rang gi thugs ka nas 'od zer 'phros pas /
rje btsun ma sgrol dkar la phyogs bcu'i sangs rgyas byang sems thams cad kyis bskor ba spyan drangs nas /
rang gi mdun byi nam mkhar bzhugs par bsams la /
yan lag bdun pa gsol 'debs dang bcas pa gang shes bya /
de nas gtor ma 'bul ba ni /
rin po che la sogs pa'i snod du shin tu gtsang ba'i gtor ma gang 'byor bshams la /
a mr-i tas bsangs /
swa b+hA was stong par sbyangs /
stong pa'i ngang las b+huM las rin po che las grub pa'i snod yangs shing rgya che ba'i nang du gtor ma oM gyis mtshan pa 'od du zhu ba las byung ba'i zag med kyi bdud rtsi'i rgya mtsho chen por byur oM AH hUM gsum brjod do / /
de nas rje btsun sgrol ma 'khor dang bcas pa'i ljags 'od zer gyi sbu bus gtor ma gsol bar ba sams la /
oM Ar+ya tA re sa pa ri wA ra i daM ba liM ta kha kha khA hi khA hi /
zhes pa gsum mam bdun gyis 'bul /
de nas oM A r+ya tA re sa pa ri wA ra ar+g+haM /
pAdyaM| puSh+pe /
d+hU pe /
A lo ke /
gan+d+he /
nai wi dya /
shap+ta pra tIts+tsha hUM swAhA /
zhes pas mchod /
de nas byin gyis brlabs pa'i 'dod yon lnga'i gtor ma zag med kyi ye shes bdud rtsi'i rgya mtsho chen po dang ldan pa 'di nyid rje btsun ma sgrol ma'i lha tshogs la 'bul lo /
bzhe sa su gsol bzhes nas bdag cag 'khor dang bcas pa thams cad la gnod par byed pa'i nad gdon bgegs mi mthun pa thams cad zhi ba dang /
mthun pa'i rkyen tshe dang bsod nams sogs dang /
bslab pa gsum la sogs pa thams cad rgyas shing 'phel bar byin gyis brlab tu gsol /
zhes brjod do /
'di la sogs pa thams cad kyi skabs su mdun gyi lha rnams rang la bsdu ba dang /
mi dmigs par sbyod ba sogs gang rigs byas nas /
smon lam bkra shis sogs kyang brjod pa yin no / /
'di yang stag sna gnyer pa dpon lhas byin pas gsol ba btab pa'i tshe legs par gdams pa'o / /
! / /
ye shes mkha' gro ma seng+ge'i gdong can la brten pa'i bla ma lha'i rnal 'byor gyi snying po dngos grub kun 'byung bzhugs so / / / /
bla ma mkha' 'gro la btud nas| |bar chad thams cad zhi ba dang / /
dngos grub thams cad thob byed pa / /
mchog gi rnal 'byor 'di bshad bya / /
'dir bla ma ye shes mkha' 'gro'i rnal 'byor gyi rim pa nyams su len pa'i tshul ni /
skyabs 'gro sems bskyed tshad med bzhi rnams spyi 'gro ltar byas pa'i rjes su /
sems can thams cad kyi don du sangs rgyas kyi go 'phang thob par bya /
de'i phyir du bla ma ye shes mkha' 'gro'i rnal 'byor gyi rim pa nyams su blang bar bya'o snyam du bsams la / /
rang tha mal du gnas pa'i spyi bor /
sna tshogs padma dang nyi ma'i steng du skad cig gis ye shes mkha' gro seng+ge'i gdong pa can /
sku mdog sngo nag zhal gcig phyag gnyis pa /
phyag g.yas kyis rdo rje gri gug 'phyar thabs su 'dzin pa /
g.yon gyis thod khrag thugs @# / /
kar 'dzin pa /
zhal rab tu gdangs shing mche ba rnon po rnam par gtsigs pa /
ljags 'gril zhing hUM hUM phaT dang sngags kyi sgra sgrogs pa /
spyan gsum sdang mig tu blta ba /
sma ra dang smi ma la me 'bar ba /
dbu skra me 'bar ba gyen du zings pa /
thod pa skam po lngas dbu la brgyan cing /
thod pa lnga bcus do shal byas pa /
snyan rgyan /
mgul rgyan /
phyag gdub zhabs gdub sogs rus pa dang rin po che las byas pa /
stag gi pags pa'i sham thab ba can /
bzod par dka' ba'i gzi brjid dang ldan pa /
gru mo g.yon du kha TwAM ga yod pa /
zhabs g.yas bskums shing g.yon brkyangs pa'i stabs kyis sku las skyes pa'i ye shes kyi me dpung 'bar ba'i dbus na bzhugs par gyur pa'i spyi bor oM dkar po /
mgrin par AH dmar po /
thugs kar hUM sngon po /
hUM dang sku las 'od zer 'phros pas /
rang bzhin byi gnas nas bla ma ye shes mkha' 'gro rtsa rgyud kyi bla ma rnams dang bcas pa spyan drangs nas /
de nyid la thim pas ngo bo dbyer med du gyur par bsam /
slar yang gnas gsum gyi yi ge gsum dang sku las 'od zer 'phros pas /
yi dam lha tshogs sangs rgyas byang sems dpa' bo mkha' 'gro chos skyong srung ma'i tshogs dang bcas pa spyan drangs nas /
de nyid la thim pas bla ma mkha' 'gro de nyid /
dkon mchog gsum 'dus kyi ngo bo yin snyam du bsams la /
sangs rgyas thams cad 'dus pa'i sku / /
rdo rje 'dzin pa'i ngo bo nyid / /
dkon mchog gsum gyi rtsa ba ste / /
bla ma nyid la phyag 'tshal lo / /
zhes dang| de nas chu gnyis nyer spyod lnga 'dod yon dang bcas pa dbul /
de nas /
dngos bshams yid kyis sprul pa'i mchod pa ma lus 'bul / /
thog med dus nas bsags pa'i sdig ltung thams cad bshags / /
skye 'phags dge ba rnams la rjes su yi rang ngo / /
'khor ba ma stongs bar du legs bzhugs nas / /
'gro la chos kyi 'khor lo bskor du gsol / /
bdag gzhan dge rnams byang chub chen por bsngo / /
zhes yan lag bdun pa 'bul / /
de nas /
dkon mchog gsum gyi ngo bo nyid / /
bla ma ye shes mkha' 'gro la / /
skyabs su 'gro zhing gsol ba 'debs / /
dngos grub thams cad s+cal du gsol / /
zhes mang du brjod do / /
yang /
bdag gzhan sems can thams cad bla ma sangs rgyas rin po che la gsol ba 'deb so / /
chos rje sangs rgyas rin po che la gsol ba 'debs so / /
bla ma chos kyi sku la x bla ma longs spyod rdzogs pa'i sku la x bla ma mchog gi sprul pa'i sku la x dkon mchog gsum 'dus kyi ngo bo bla ma ye shes kyi mkha' 'gro seng+ge'i gdong pa can la x zhes mang du brjod do / /
dmigs pa ni /
spyi bo'i bla ma ye shes mkha' 'gro'i sku las bdud rtsi 'od zer dang bcas pa byung ba /
rang gi lus kyi cha thams cad la thim pas sdig sbrib thams cad dang /
gdon bgegs nad gdon rnams sbyangs /
bla ma ye shes mkha' 'gro'i byin rlabs zhugs /
tshe dang bsod nams lung rtogs kyi yon tan thams cad 'phel zhing rgyas par bsam mo / /
de nas bla ma ye shes mkha' 'gro'i spyi bor oM /
mgrin par AH thugs ka'i hUM dang /
sku'i cha thams @# / /
cad las oM AH hUM 'od zer dang bcas pa dpag tu med pa byung ba /
rang gi spyi bo mgrin pa snying kha gsum dang lus kyi cha thams cad la thim pas /
lus ngag yid gsum sogs kyi sdig sgrib thams cad dag /
lus kyi nad thams cad oM AH hUM 'od zer dang bcas pas gang /
bum dbang sogs dbang bzhi thob par bsam mo / /
de nas spyi bo'i bla ma ye shes mkha' 'gro las /
bla ma gnyis pa zhig byung nas rang la thim pas /
rang nyid kyang skad cig gis sna tshogs padma dang nyi ma dang ro'i steng du bla ma ye shes mkha' 'gro seng gdong ma sngar bzhin du bsgoms par byur pa'i spyi bor oM dkar po /
mgrin par AH dmar po /
thugs kar nyi ma'i steng du hUM sngon po /
de'i mtha' mar /
a ka sa ma ra tsa sha nga ra sa ma ra ya phaTH ces pas g.yas skor du bskor bar bsams la /
sngags mang du bzla bar byed do / /
dmigs pa ni /
rang dang bla ma las 'od zer 'phros pas /
phyogs bcu'i sangs rgyas byang sems sogs zhi khro thams cad spyan drangs nas| rang la thim pas de nyid kyi byin rlabs zhugs /
dngos grub thams cad thob bar bsam mo / /
gzhan yang rang gi bla ma ye shes mkha' 'gro dang /
bla ma'i sku las ye shes kyi me 'bar ba 'phros pas /
rang la gnod pa'i nang gdon ba gegs thams cad bsregs par bsam mo / /
de ltar bsgoms pas ni bla ma ye shes mkha' 'gros byin gyis brlab cing myur du 'grub par 'gyur ro / /
de las byung ba'i dge ba'i rtsa ba rnams kyang bla med rdzogs byang du bsngo bar byed /
'di ni sngon med pa'i bla ma ye shes mkha' 'gro'i rnal 'byor shing tu zab pa cig yin lags /
gtso 'khor gsum bsgoms nas bzlog pa byed pa'i lugs sogs ni grags che'o / /
'di ni mnga' ris rdzong kha pa bka' bcu pa blo bzang dpal mgon la gdams pa'o / /
! / /
bla ma mi g.yo ba chen po'i sgrub thabs dngos grub kun 'byung bzhugs so / / / /
bla ma rje btsun mi g.yo mgon la gus pas phyag 'tshal lo / /
'dir rje btsun mi g.yo ba sgrub par 'dod pa'i rnal 'byor pas /
skyabs 'gro sems bskyed tshad med bzhi rnams spyi 'gro ltar byas pa'i rjes su /
sems can thams cad kyi don du myur ba myur bar sangs rgyas kyi go 'phang thob par bya snyam pa gsum tsam byas pa'i rjes su /
swa b+hA wa'i sngags brjod nas /
rang dang snang ba thams cad mi dmigs pa'i stong par bsam /
stong pa'i ngang las skad cig gis sna chogs padma dang nyi ma'i steng du /
rang gi sems nying hUM dkar po cig tu gyur /
de las 'od zer 'phros pas /
don gnyis byas /
'od zer tshur hUM yig la thim de yongs su gyur pa las rang nying rje btsun mi g.yo ba sku mdog dkar po zhal gcig phyag gnyis kyi /
g.yas pas shes rab kyi ral gri 'phyar thabs su 'dzin pa /
g.yon pas sdigs mdzub dang bcas pas zhags ba thugs kar 'dzin cing| zhal khro 'dzum dang bcas pa'i mche ba cung zad gtsigs pa /
spyan gsum dang ldan pa /
sma ra dang smi ma rji ma dmar ser mdzes par 'khyug pa /
dbu skra khams ser gyen du brdzes pa /
stag lpags kyi sham thabs rang /
dar bzang @# / /
po'i na bza' gsol ba /
dbu rgyan /
snyan rgyan /
mgul rgyan /
phyag gdub /
zhabs gdub /
ngo shal rnams rin po che las byas pa /
'od kyi rang bzhin can gyi gzi brjid kyi phung po dang ldan pa /
zhabs g.yon pa pus gtsugs dang /
g.yas pa cung zad brkyangs pa'i zhabs mthil gyis nyi ma mnan pa /
sku las skyes pa'i me dpung gi dbus na bzhugs pa yang yod /
'od zer gyi phung po'i dbus na bzhugs pa yang yod /
de lta bu'i spyaM bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros pas /
rang bzhin gyi gnas nas rje btsun mi g.yo ba la mi g.yo ba'i rigs thams cad dang /
sangs rgyas dang byang chub sems dpa'i tshogs kyis bskor ba spyan drangs /
dag tu /
ma lus sems can kun gyi mgon gyur cing / /
zhes sogs dang /
dzaH hUM baM hoH zhes sogs brjod nas rang la thim par bsam mo / /
slar yang thugs ka'i hUM las 'od zer 'phros pas /
dbang gi lha rnams spyan drangs te /
oM sarba ta thA ga ta ce sa sogs kyis dbang bskur bas /
lus gang dri ma dag /
bde ba chen po myong /
chu'i lhag ma spyi bor gnas pa las mi bskyod pas dbu brgyan par bsam /
de nas ar+g+haM la sogs pa'i mchod pas mchod /
de nas /
rang mi g.yo bar gsal ba'i thugs kar padma dkar po 'dab ma brgyad pa'i steng du zla ba'i dkyil 'khor /
de'i dbus su hUM yig dkar po /
de'i mtha' la oM tsaN+Da mahA ro Sha Na hUM phaT /
ces pa'i sngags kyis bskor bar bsams la sngags bzla bar bya'o / /
dmigs pa ni /
thugs ka'i zla ba sngags 'phreng hUM dang bcas pa las 'od zer phyogs bcur 'phros pas /
phyogs bcu'i sangs rgyas byang sems sogs 'phags pa thams cad kyi thugs kar thim /
de thams cad dang rang gi thugs ka nas 'od zer 'phros pas sems can thams cad la 'phog pas /
sems can thams cad kyi sdig sbrib sbyangs /
mi g.yo ba'i go 'phang la bkod /
slar yang phyogs bcu'i sangs rgyas byang sems thams cad mi g.yo bar gyur pa de rnams rang gi 'od zer gyis sbyan drangs nas /
rang zla ba dang sngags 'phreng hUM dang bcas pa la thim pas /
phyogs bcu'i sangs rgyas byang sems sogs thams cad dang /
bcom ldan 'das mi g.yo mgon po'i byin rlabs zhugs nas /
mkhyen brtse la sogs pa'i lung rtogs kya yon tan thams cad 'phel zhing rgyas par bsam mo / /
yang lugs gcig la rang gi mdun du /
rang 'dra'i bcom ldan 'das mi g.yo ba /
thugs ka'i par zla sngags 'phreng hUM dang bcas pa bsam ye shes pa spyan drangs de la bstim /
de nas rang gi thugs ka'i hUM las sngags kyi phreng ba rang gi zhal du byung /
rang gi zhal nas mdun bskyed kyi mi g.yo ba'i zhal du zhugs nas /
thugs ka'i hUM la thim /
thugs ka'i hUM las mar byung /
lteb nas thon /
rang gi lte ba nas zhugs nas rang gi zhal du byung /
rang gi zhal nas mdun bskyed kyi zhal du zhugs te /
sngar ltar 'khor bar bsam nas sngags bzla bar bya /
rang sngags dang bcas pa las 'od zer phyogs bcur 'phros pa las /
phyogs @# / /
bcu'i sangs rgyas byang sems nyan rang dgra bcom grub pa thob pa'i rnal 'byor pa /
mkhas pa paN+Di ta /
dmod pa grub pa'i drang srong lha mi sogs dang /
gzhan yang nyi ma zla ba rgyu skar sman 'bru 'byung bzhi la sogs pa rnams kyi mkhyen brtse la sogs pa'i byin rlabs yon tan thams cad dang /
gzhan yang dmod pa 'grub pa la sogs pa'i nus mthu dang /
tshe dang bsod nams shes rab sogs dang /
bkrag mdangs ro bcud thams cad 'od zer sna tshogs kyis rnam par bsdus nas rang la thim pas /
yon tan thams cad 'phel zhid rgyas nas dngos grub thams cad thob par bsam mo / /
khyad par rig pa'i gnas lnga la mkhas pa dang /
gzhan gyi spobs pa zil gyis gnon nus pa la sogs pa'i dngos grub thams cad thob par bsam mo / /
de nas bcom ldan 'das mi g.yo mgon po /
bdag sogs sems can thams cad thar pa dang thams cad mkhyen pa thob pa la bar du gcod par byed pa'i bdud bzhi la sogs pa phyi nang gi nyed 'tshe mi mthun pa thams cad zhi nas /
mchog thun mong gi dngos grub thams cad da lta nyid du stsal du gsol /
zhes sogs brjod /
de nas mdun bskyed kyi mi g.yob rang la thim pas gnyis su med par bsam mo / /
'di ni paN+Di ta gnyis kyi lugs mi g.yo ba'i sgrub thabs zab pa yin no / /
'di rje drung ngag dbang grags pa sku mched la gdams pa'o / /
! / /
bla ma lhag pa'i lha khro rgyal rta mgrin sgrub pa'i thabs rim par phye ba dngos grub kun 'byung bzhugs / / / /
gang gis khyod kyi mtshan tsam dran pas kyang / /
dam chos sgrub pa'i 'gal rkyen kun zhi nas / /
dngos grub thams cad bde blag ster mdzad pa'i / /
khro rgyal rta mgrin de la gus phyag 'tshal / /
'dir khro bo'i rgyal po rta mgrin sgrub par byed pa'i rnal 'byor pas /
skyabs 'gro sems bsgyed tshad med bzhi rnams spyi 'gro ltar sngon du btang la /
de nas /
sems can thams cad kyi don du sangs rgyas kyi go 'phang thob par bya /
de'i phyir du phyi nang gi bar chad zhi bar bya ba'i phyir du /
khro bo'i rgyal po rta mgrin gyi rnal 'byor la 'jug par bya'o snyam du bsam /
de nas /
swa b+hA wa zhes sogs kyis rang dang rang las gzhan pa'i snang ba thams cad mi dmigs pa'i stong pa nyid du gyur /
stong pa'i ngang las paM las sna tshogs padma dang /
raM las nyi ma'i steng du hriH dmar nag 'od zer dang bcas par gyur /
de las 'od zer 'phros pas /
sems can thams cad kyi sdig sgrib dang nad gdon thams cad zhi bar byas /
rta mgrin gyi go 'phang la bkod /
'od zer tshur 'dus yongs su gyur pa las /
rang nyid khro bo'i rgyal po rta mgrin sku mdog dmar bo zhal gsum phyag drug pa /
rtsa zhal dmar po /
g.yas zhal dkar po /
g.yon zhal ljang khu /
zhal gsum ka 'bar ba'i mche ba gtsigs shing ljags 'gril ba /
dmar la zlum pa'i spyan gsum sdang mig tu blta ba /
khro gnyer shin tu bsdus pa /
smin ma dang sma ra dmar ser glog ltar 'khyug cing /
dbu skra khams ser gyen du gzings ba /
dbu gsum gyi gtsug na rta mgo ljang nag rta skad 'chor bas khams @# / /
gsum thams cad dbang du sdud pa'i ze ba las me dpung phyogs bcur 'phro ba /
phyag g.yas kyi dang pos rdo rje /
gnyis pa na kha TwAM ga /
gsum pa na ral gri /
phyag g.yon gyi dang pos sdigs mdzub /
gnyis pa na mdud thung /
gsum pa na rgyu ma'i zhags pa /
thod pa skam po lngas dbu la brgyan cing /
khrag 'dzag pa'i mgo bo rlon pa lnga bcu'i do shal byas pa /
mi'i skra las brgyus pa'i mi rus dang sbrul sna tshogs pas brgyan pa| khrag gi thig le dang /
zhag gi zo ri sa dang /
thal chen gyi tshom bus byugs pa /
stag gi pags pa'i smad g.yogs dang /
mi lpags dang glang chen gyi pags pas stod g.yogs byas pa /
mgrin pa nas long bu yan gyi ba spu na khro chung shin tu khros shing drag sngags kyi sgra sgrogs pa /
me 'od 'phro ba dpag tu med pas gtams pa /
zhabs brgyad bgrad nas klu brgyad po sbrul gyi gzugs su byas pa'i steng na gnas pa'i sku las skyes pa'i me'i phung po'i dkyil na bzhugs pa'i me de nyid kyis srid gsum thams cad la phog pas /
de rnams kyi sdig pa dang sgrib pa thams cad dang /
khyad par zhe sdang la sogs pa'i bsam pa ngan pa thams cad sbyangs par bsam /
yang bskal pa'i me la sbrang bu sogs mi chags pa bzhin /
ye shes kyi me de nyid kyis rang la gnod par byed pa'i gdon bgegs thams cad skad cig la bsregs par bsam mo / /
de lta bu'i khro bo'i spyi bor oM dkar po /
mgrin par AH dmar po /
thugs kar nyi ma'i steng du hrIH dmar bo hUM sngon pos mtshan pa /
thugs ka'i hrIH hUM dang bcas pa dang sku'i cha thams cad las 'od zer 'phros pas /
rang bzhin gyi gnas nas khro bo'i rgyal po rta mgrin gyi lha tshogs la sangs rgyas byang sems sogs zhi khro dpag med kyis bskor ba spyan drangs nas /
rang nyid la thim par bsams nas /
dzaH hUM baM hoH rang dang gnyis su med par byur /
zhes brjod /
slar yang thugs ka'i hUM las 'od zer 'phros pas /
dbang gi lha rnams spyan drangs /
khyed rnams kyis dbang bskur tu gsol zhes gsol ba btab pas /
oM sarba ta thA ga ta a b+hi She ka ta sa ma ya shri hUM /
zhes dbang bskur bas /
lus gang /
chu lhag ma spyi bor 'khyil ba las 'od dpag med kyis dbu brgyan par bsams la /
oM sarba ta thA ga ta ar+g+haM pratItsh+tsha hUM swA hA /
zhes sogs kyis mchod /
de nas rang gi thugs kar nyi ma'i steng gi hrIH mtha' mar /
oM hrIH padmAn+ta krita badzra kro d+ha ha yag+h+rI ba hu lu hu lu hUM phaT ces pa'i sngags kyis bskor bar bsams la sngags de nyid brgya stong khri 'bum sogs bzla bar bya'o / /
yang de'i mjug tu sa ma ya dzaH sa ma ya bzlog /
sa ma ya b+h+yoH sa ma ya gtubs /
sa ma ya byer /
sa ma ya rbad /
sa ma ya rbad rbud phaTH ya 'byung po mA ra ya dzaH dzaH yang sngags kyi mgo'am mjug tu /
oM badzra dun b+h+yo trig nan dza dza sa ma ya staM /
'di lo grangs las mang ba mi bzla gsung /
'di lha ma srin sde brgyad thams cad skad cig la rlag par byed pa'i sngags yin cing @# / /
sdig che bas shin tu gsang bar bya gsung /
sngags bzla ba'i tshe yang rang dang rang gi lus la gzhob 'khod pa'i khro chung thams cad kyi zhal nas sngags kyi sgra 'brug sgra lta bu bsam zhing /
rang dang khro chung rnams kyi sku las me dpung phyogs bcur 'phros pa'i me'i 'od zer gyis rang la gnod par byed pa'i gdon bgegs thams cad thul thul bsregs par bsam mo / /
me'i 'od mthong ba tsam gyis rang la gnod pa'i gdon bgegs rnams skrag pa yang bsam mo / /
de ltar du rnal 'byor la gnas na byin rlabs shin tu che ba yin no / /
gtor ma 'bul ba'i tshul ni /
rang gi mdun du snga ma bzhin bskyed /
ye shes pa spyan drangs nas bstim /
gtor ma a mr-i tas bsangs swa b+hA was stong par sbyangs /
stong pa'i ngang las b+h+ruM las rin po che las grub pa'i gtor snod yangs shing rgya che ba'i nang du /
oM 'od du zhu ba las byung ba'i gtor ma zag med kyi bdud rtsi'i rgya mtsho chen por bsams la /
oM AH hUM gsum la sogs pas gyin gyis brlab /
rdo rje 'od zer gyi sbu gu sa gsol bar bsams la /
rtsa sngags kyi mthar /
i daM ba lid+ta grih+na grih+na b+hu dzaH hoH rak+Sha si san+to sa ma ya swA hA /
zhes btags la gsum maM bdun gyis 'bul /
ar+g+halM sogs pas mchod /
bstod pa ni /
! rgyal ba rnams kyi chos sku padma'i gsung / /
chos rje 'od dpag med pa rdo rje chos / /
spyan ras gzigs dbang hrIH las rdam chen sku / /
rta mgrin rta skad bzhad la phyag 'tshal lo / /
dbang chen kun 'dul dbang gi rgyal po ni / /
dbang gi mdog dmar bskal pa'i me 'dra la / /
dbang chen rngam brjid nyi ma 'bum gyi gzi / /
dbang mdzad dbang gi sku la phyag 'tshal lo / /
thugs rje byams pa'i ngang las ma g.yos kyang / /
las ngan gdug pa'i sems can sgrol mdzad pa'i / /
zhe sdang gtum khro dus mtha'i me ltar 'bar / /
rngam brjid 'gying pa'i sku la phyag 'tshal lo / /
bstod pa 'di skyer sgang pas mdzad pa yin /
de nas bzod gsol bkra shis smon lam bya'o / /
'di shangs sta sna ba gnas brtan blo bzang gis gsol ba nan gyis btab pa la brten nas skal ldan mang po la phan pa'i phyir legs par gdams pa yin no / /
! / /
bla mal skyabs su mchi /
sangs rgyas la skyabs su mchi /
chos la skyabs su mchi /
dge 'dun la skyabs su mchi /
khro bo'i rgyal po rta mgrin sgrub par bya'o snyam du bsam /
oM swa b+hA was sbyangs /
stong pa nyid du gyur /
stong pa'i ngang las paM las padma dang /
raM las nyi ma'i sted du hrIH las rang nyid rta mgrin dmar po /
zhal gsum phyag drug pa /
rtsa zhal dmar pa /
g.yas zhal ljang ba /
g.yon zhal dkar ba /
zhal re re'ang mche ba rnon po bzhi gtsigs pa /
khro gnyer rab tu bsdus shing /
smi ma dang sma ra dmar ser rab tu 'bar ba /
dbu skra kham ser gyen du brdzes pa /
dbu gsum gyi steng na rta mgo ljang nag rta skad 'tsher zhing /
rngog ma'i gseb nas me stag 'phros pas tshangs pa'i 'jig rten nas /
dmyal ba yan chad me'i 'ur sgras khengs par bsam mo / /
phyag g.yas @# / /
kyi dang po na rdo rje /
gnyis pa na kha TAM ga /
gsum pa na ral gri /
g.yon dang pos sdigs mdzub /
gnyis pas mdung /
gsum pas rgyu zhags bsnams pa /
mi mgo skam po lnga ldas dbu brgyan /
mi mgo rlon pa lnga bcu'i do shal byas pa /
mi skra dang mi rus kyis brgyan pa /
stag gi pags pa'i sham thabs dang /
glang po che'i pags pa dang /
mi'i pags po stod g.yogs su gyon pa /
sku la thal chen gyi tshom bu dang rak+ta'i thig le dang zhag gi sor ris byas pa /
khro chung tshon gang ba kha gangs shing mche ba gtsigs pa dpag tu med pas sku lus gtams pa /
zhabs brgyad sbrul gyi steng nas bgrad cing /
ye shes kyi me dpung 'bar ba'i dbus na bzhugs par gyur /
de'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros pas /
bsgoms pa dang 'dra ba'i ye shes pa spyan drangs /
dzaH hUM baM hoH rang dang gnyis su med par gyur /
rang gi thugs ka'i nyi ma'i dkyil 'khor gyi steng du hUM gi rtse mo hrIH dmar pos mtshan pa /
de'i mtha' mar sngags kyi 'phreng ba g.yas su 'khor bar bsam pa dang /
rang dang khro chung rnams kyi zhal nas sngags sgra sgrog cing /
sngags bzla bar bya'o / /
oM hrIH padman+ta kr-i ta badzra kro d+hA ha ya g+h+ri wa hu lu hu lu hUM phaTH 'di snying po yin pas gang mang bzla /
de'i mjug tu snying po dang sprel nas /
sa ma ya dzaH sa ma ya bzlog /
sa ma ya b+h+yoH sa ma ya gtubs /
sa ma ya byer /
sa ma ya rbad /
sa ma ya rbad phaTH ya /
'byung po mA ra ya dzaH dzaH skabs su de yang sham bur btags /
de'i mjug tu oM badzra dun b+h+yoH trig nan dza dza sa ma ya stwaM /
zhes pa 'di lha ma srin sde brgyad /
dbang du sdud pa'i sngags yin pas brgya tham pa bzla bar byed /
rang dang khro chung rnams las me'i phung po dpag tu med pa 'phros pas /
nad gdon dang dgra dang bgegs la sogs pa'i gnod byed thams cad /
bya sgro mes tshig pa ltar bsregs par bsams la /
sngags rnams sbrel nas bzla bar byed do / /
de ltar du byas pas rta mgrin gyi byin rlabs 'jug pa yin la /
'di ni rje drung ngag dbang grags pas gsol ba btab tshe thugs dgyes bzhin du legs par gdams pa'o / / / /
bla ma phyag rdor 'khor lo chen po'i rnal 'byor dngos grub kun 'byung bzhugs so / /
! / /
rdo rje 'chang dbang sprul pa'i zlos gar ni / /
ma rungs 'dul phyir drag po'i skur ston pa / /
bla ma khro rgyal phyag na rdo rje la / /
lus ngag yid gsum gus pas phyag 'tshal lo / /
'dir bla ma phyag na rdo rje gos sngon can 'khor lo chen po'i rnal 'byor sgom pa'i tshul ni /
skyabs 'gro sems bskyed tshad med bzhi sgom pa ni spyi 'gro ltar byas pa'i rjes su /
sems can thams cad kyi don du sangs rgyas thob par bya /
de'i phyir du bla ma phyag na rdo rje'i rnal 'byor sgom par bya snyam du bsams la /
rang gi spyi bor sna tshogs padma dang nyi ma'i steng du /
skad cig gis bla ma phyag na rdo rje 'khor lo chen po /
sku mdog mthing ka zhal gsum phyag drug pa /
rtsa zhal @# / /
mthing ka char sprin ltar gang pa /
g.yas zla ba ltar dkar ba'i yas sos ma mchu bsdams pa /
g.yon zhal padma rA ga ltar dmar ba'i zhal rnams zla ba ltar zlum pa /
mche ba gtsigs shing ljags 'gril ba /
zhal dbugs me lce ltar 'bar ba /
zhal rnams spyan gsum pa khro gnyer bsdus pa /
smi ma dang sma ra dmar ser 'khyug cing /
dbu skra kham ser gyen du brdzes pa /
phyag drug gi g.yas dang pos rdo rje 'phyar ba /
g.yon gyi dang pos sdigs mdzub mdzad pa /
g.yas g.yon gyi bar ma gnyis kyis thal mo'i sgra dang bcas pas /
yum la 'khyud pa /
g.yas g.yon gyi tha ma gnyis kyis gdol ba'i rigs kyi stobs rgyu dang /
rigs ldan gyi sprul nag khra gnyis kyi sked pa nas bzung nas /
mgo bo zhal du gsol zhing mjug ma zhabs 'og tu mnan pa /
dbu rgyan sogs rin po che dang /
klu brgyad sbrul byi gzugs su byas pas brgyan pa /
stag gi pags pa'i sham thabs can /
gos sngon po'i stod g.yogs byas pa /
zhabs g.yas bskums shing g.yon brkyangs pas sku las skyes pa'i ye shes kyi me dpung 'bar ba'i dbus na bzhugs pa /
yum mdzes ldan ma sngon mo zhal gcig phyag gnyis kyis gri gug dang thod pa 'dzin pas yab la 'khyud pa /
yum yang rgyan dang na bza' rnams yab dang 'dra ba'i spyi bor sangs rgyas thams cad kyi sku rdo rje'i ngo bo oM dkar po /
mgrin par sangs rgyas thams cad kyi gsung rdo rje'i ngo bo AH dmar po /
thugs kar sangs rgyas thams cad kyi thugs rdo rje'i ngo bo hUM sngon po /
thugs ka'i hUM dang sku'i cha las 'od zer phyogs bcur 'phros pas /
bla ma phyag na rdo rje 'khor lo chen po la /
phyag na rdo rje'i rigs thams cad kyi khro bo'i tshogs kyis bskor ba rang bzhin gyi gnas nas spyan drangs /
bla ma yab yum la thim pas dbyer med du gyur par bsam mo / /
de nas lus ngag yid gsum gus pa'i sgo nas /
sangs rgyas thams cad 'dus pa'i sku / /
rdo rje 'dzin pa'i ngo bo nyid / /
dkon mchog gsum gyi rtsa ba ste / /
bla ma nyid la phyag 'tshal lo| |bla ma sangs rgyas bla ma chos /
zhes sogs kyis phyag byas /
de nas /
gling bzhi ri rab nyi zla rin chen bdun / /
bdag gzhan lus ngag yid gsum longs spyod dus gsum dge tshogs bcas / /
rin chen maN+Dal bzang po kun bzang mchod pa'i tshogs bcas pa / /
blo yis blangs nas bla ma sangs rgyas nyid la 'bul / /
thog med dus nas bsags pa'i sdig ltung ma lus bshags / /
skye 'phags dge ba rnams la rjes su yi rang ngo / /
'khor ba ma stongs bar du legs bzhugs nas / /
'gro la chos kyi 'khor lo bskor ba dang / /
bdag gzhan dge rnams byang chub chen por bsngo / /
de nas spyi bo na bzhugs pa'i bla ma yab yum de nyid dkon mchog gsum po thams cad gcig tu bsdus pa'i ngo bor bsams la / /
lus ngag yid gsum gus pa'i sgo nas sangs rgyas kun 'dus kyi ngo bo bla ma rin po che la gsol ba 'debs so / /
dam chos kun 'dus kyi ngo bo bla ma rin po che la x dge 'dun kun 'dus kyi ngo bo bla ma @# / /
rin po che la x bla ma dkon mchog gsum 'dus kyi ngo bo bla ma phyag na rdo rje la gsol ba 'debs so / /
zhes pa brgya stong sogs bya /
gzhan yang /
sangs rgyas thams cad 'dus pa ni / /
khro rgyal drag por skur ston pa'i / /
bla ma phyag na rdo rje la / /
gus pas phyag 'tshal gsol ba 'debs / /
zhes mang du brjod do / /
dmigs pa ni /
bla ma yab yum gyi sku las bdud rtsi 'od zer dang bcas pa dpag tu med pa byung ba /
rang gi lus la thim pas thog ma med pa nas bsags pa'i sdig sgrib thams cad dang /
khyad par lus ngag yid gsum la gnod par byed pa'i nad gdon bgegs la sogs pa thams cad sbyangs /
lus bdud rtsi 'od zer dang bcas pas gang /
tshe dang bsod nams sogs dang bslab pa gsum la sogs pa'i yon tan thams cad 'phel zhing rgyas par bsam mo / /
de nas spyi gtsug gi bla ma yab yum gyi gnas gsum gyi yi ge gsum dang /
sku'i cha thams cad las oM AH hUM bdud rtsi 'od zer dang bcas pa byung ba rang la thim pas /
lus ngag yid gsum gyi sdig sgrib thams cad dag /
rang gi lus nad oM AH hUM bdud rtsi 'od zer dang bcas pas gang pas /
dbang bzhi thob| bla ma'i byin rlabs zhugs pas /
sku gsung thugs rdo rje gsum dbyer mi phyed pa'i dngos grub thob par bsam mo / /
de nas spyi bo'i bla ma yab yum rang la thim pas rang nyid kyang bla ma phyag na rdo rje yab yum /
sku mdog mthing nag zhal gsum phyag drug pa zhes pa nas /
me dpung 'bar ba'i dbus na bzhugs par bsam pa ni sngar ltar du sgom par byed do / /
rang bla ma phyag na rdo rjer gyur pa'i thugs kar nyi ma'i steng du hUM yig gi mthar /
oM nI lAM wa ra d+ha ra badzra pA Ni hri da ya mahA kro d+ha satwa hUM phaT /
ces pa snying po dang /
oM nI lAM wa ra d+ha ra badzra pA Ni radz+nyA pa ya ti swA hA /
zhes pa nye snying /
mang du brjod do / /
sngags 'phred hUM dang bcas pa dang rang las 'od zer 'phros pas /
phyogs bcu'i sangs rgyas byang sems thams cad spyan drangs nas /
rang nyid la thim pas byin gyis rlabs par bsam mo / /
yang rang bla ma phyag na rdo rjer gsal ba'i sku'i ye shes kyi me'i 'od zer gyis /
rang la gnod par byed pa'i nang gdon bgegs la sogs pa thams cad bsregs par bsams nas /
sngags mang du bzla bar byed do / /
de nas /
dge ba 'di yis myur du bdag /
ces sogs dang /
de nas /
smon lam bkra shis brjod do / /
'di ni bla ma phyag na rdo rje sgrub par byed pa'i man ngag zab mo cig yin no / /
'di ni phag mo ba dpon lhas byin gyis gsol ba btab pa'i tshe legs par gdams pa'o / /
! / /
bla ma phyag rdor gtum po khyung lnga'i sgrub thabs kyi snying po man ngag gis rnam bar brgyan pa dngos grub kun 'byung bzhugs so / / / /
gsang ba'i bdag po la gus pas phyag 'tshal lo / /
'dir bla ma gtum po khyung lnga'i rnal 'byor sgom pa'i tshul ni /
skyabs 'gro sems bskyed tshad @# / /
med bzhi spyi 'gro ltar sngon du btang la /
sems can thams cad kyi don du myur du sangs rgyas kyi ga 'phang thob par bya /
de'i phyir du bla ma gtum po 'khyung lnga bsgom pa'i rim pa la 'jug par bsam /
de nas rang gi mdun gyi nam mkhar sna tshogs padma dang /
nyi ma'i steng du skad cig gis /
bla ma phyag na rdo rje sku mdog mthing nag zhal gcig phyag gnyis pa /
phyag g.yas kyis gser gyi rdo rje rtsa lnga pa phrag pa'i steng du 'phyar thabs su 'dzin pa /
g.yon pas des yu ba byas pa'i dril bu dkur bsten nas 'dzin pa /
zhal gdangs shing mche ba bzhi gtsigs pa /
spyan gsum dmar zhing zlum pa /
khro gnyer shin tu bsdus pa /
smin ma dang sma ra dmar ser glog ltar 'khyug cing /
dbu skra kham ser gyen du brdzes pa /
rin po che dang sbrul gyis brgyan cing /
stag gi pags pa'i sham thabs can /
zhabs g.yas bskums shing g.yon brkyangs nas sku las skyes pa'i ye shes kyi me'i phung po'i dkyil na bzhugs pa /
de'i spyi bor bud+d+ha'i ngo bo khyud dkar po /
mgrin par padma'i ngo bo khyung dmar po /
snying gar rdo rje'i ngo bo khyud sngon po /
lte bar rin po che'i ngo bo khyung ser po /
gsang gnas su las kyi ngo bo khyung ljang khu /
de rnams kyi g.yas pa rnams na 'khor lo /
padma /
rdo rje| rin po che /
ral gri bsnams pa /
g.yon pa rnams rang rang gi kha dog dang mthun pa'i klu'i ngo bor gyur pa'i sprul 'dzin cing zhal du gsol ba /
de'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM dang de rnams kyi sku'i cha las 'od zer 'phros pas /
rang bzhin gyi gnas nas bla ma gtum po khyung lnga'i lha tshogs la sangs rgyas byang sems zhi khro thams cad kyis bskor ba spyan drangs /
mdun gyi dam tshig pa la thim par bsams la /
ma lus sems can kun gyi mgon gyur cing /
zhes pa nas /
bcom ldan 'khor bcas gnas 'dir gshegs su gsol / /
dzaH hUM baM hoH dam tshig pa dang dbyer med du gyur /
zhes brjod la /
stobs po che la drag shul che / /
rigs sngags rgyal po dge ba can / /
gdul dka' ma lus 'dul pa po / /
rdo rje 'dzin la phyag 'tshal lo / /
de nas /
oM badzra tsaN+Da sa pa ri wA ra ar+g+haM pra tIts+tsha hUM swA hA /
zhes pa nas /
shap+ta pra tIts+tsha hUM swAhA /
zhes pa'i bar gyis mchod /
de nas maN+Dal rgyas bsdus gang rung phul la /
de nas mdun gyi bla ma yi dam de nyid /
rnam snang la sogs pa'i sangs rgyas byang sems 'dus pa'i ngo bo yin snyam du bsams la /
dus gsum rgyal ba kun gyi mkhyen brtse ni / /
bdud dpung 'joms phyir drag po'i skur ston pa'i / /
bla ma phyag na rdo rje de nyid la / /
rtag tu gus pa'i sgo nas gsol ba 'debs / /
zhes mang du brjod do / /
gzhan yang dus gsum sangs rgyas thams cad gcig tu 'dus pa'i ngo bo bla ma phyag na rdo rje la gsol ba 'debs so / /
zhes mang du brjod par bya'o / /
dmigs pa ni /
mdun gyi bla ma'i sku las phyag na rdo rje ye shes khyung lnga 'od zer dang bcas pa byung ba /
rang gi spyi bo la sogs pa'i lus kyi @# / /
cha thams cad la thim pas /
thog ma med pa nas da lta'i bar du bsags pa'i sdig sgrib bag chags dang bcas pa thams cad dang /
khyad par du yang lus la gnong par gyur pa'i nad gdon bgegs thams cad sbyangs nas zhi bar byas /
lus bdud rtsis gang nas tshe dang bsod nams dang yon tan thams cad 'phel zhing rgyas par bsam mo / /
de nas bla ma phyag na rdo rje 'khor bcas rang nyid la thim pas /
bla ma phyag na rdo rje'i sku gsung thugs kyi byin rlabs zhugs nas /
rang gi lus ngag yid gsum dang /
bla ma'i sku gsung thugs dbyer med du gyur pa ni /
skad cig gis sna tshogs padma dang nyi ma'i steng du rang nyid mthu stobs kyi bdag po phyag na rdo rje sku mdog mthing na gzhal gcig phyag gnyis /
spyan gsum pa /
phyag g.yas kyis gser gyi rdo rje me rab tu 'bar ba 'phyar thabs su 'dzin cing /
phyag g.yon pa gser gyi rdo rjes yu ba byas pa'i dril bu dkur bsten nas 'dzin pa /
spyan gsum sdang mig tu bgrang cing| khro gnyer bsdus pa /
smin ma dang sma ra dmar ser glog ltar 'khyug cing /
skra kham ser gyen du gzings ba /
dbu rgyan /
snyan rgyan /
mgul rgyan /
do shal sogs klu'i ngo bo sgrul dang rin po che'i rgyan gyis brgyan cing /
stag gi pags pa'i sham thabs can /
zhabs g.yas bskums shing g.yon brkyangs nas /
sku las skyes pa'i ye shes kyi me 'bar ba'i dbus na bzhugs pa'i spyi bor de bzhin gshegs pa'i ngo bo khyung dkar po /
mgrin par padma'i ngo bo khyung dmar po /
thugs kar rdo rje'i ngo bo khyung sngon po /
lte bar rin po che'i ngo bo khyung ser po /
gsang gnas su las kyi ngo bo khyung ljang khu /
de rnams kyi phyag g.yas na /
'khor lo /
padma /
rdo rje| rin po che /
ral gri bsnams pa /
g.yon pas rang rang gi mdog dang mthun pa'i klu'i ngo bo sprul bzung nas za ba /
mchu sder rno zhing gshog rtsal rgyas pa /
rang bla ma phyag rdor du gsal ba'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros pas| phyogs bcu'i sangs rgyas byang sems zhi khro thams cad kyis bskor ba'i phyag na rdo rje'i lha tshogs spyan drangs nas rang nyid la thim par bsam mo / /
slar yang rang gi snying khar nyi ma'i steng du hUM sngon po'i mthar /
oM badzra tsaN+Da ma hA ro Sha Na hUM phaT /
ga ru DA tsa le tsa le hUM swA hA /
zhes pa'i sngags kyis bskor bar bsams nas /
sngags mang du bzla bar bya'o / /
dmigs pa ni /
rang bla ma phyag na rdo rjer gsal pa'i sku'i cha thams cad dang /
thugs ka'i hUM sngags 'phreng dang bcas pa las 'od zer 'phros pas /
phyogs bcu'i sangs rgyas byang sems zhi khro thams cad phyag na rdo rje khyud lnga dang bcas pa'i rnam par spyan drangs nas /
rang la thim pas /
rang gi lus kyi nad thams cad phyag na rdo rje khyung lnga 'od zer dang bcas pas gang bas /
sdig sgrib thams cad dang /
khyad par steng 'og bar gsum gyi gdon bgegs kyis gnod pa dang /
nad thams cad sbyangs nas zhi bar byas /
sangs rgyas byang sems thams cad dang /
khyad par bla ma phyag na rdo rje @# / /
khyung lnga'i byin rlabs zhugs nas /
tshe dang bsod nams dang lung rtogs kyi yon tan thams cad 'phel zhing rgyas /
bla ma phyag na rdo rje'i go 'phang thob byung snyam du bsgom par bya'o / /
yang bla ma phyag na rdo rjer gsal ba'i sku las ye shes kyi me dpag tu med pa phyogs bcur 'phros pas /
rang la gnod pa'i nang gdon bgegs rnams bsregs shing phyogs bcur bskrad par bsam mo / /
yang rang nyid las 'od zer me dang bcas pa 'phros pas /
sems can thams cad la phog pas /
sems can thams cad kyi sdig sgrib nad gdon thams cad sbyangs nas /
skad cig gis phyag na rdo rjer gyur par bsams la /
rang gis sngags bzla ba dang dus mnyam du de rnams kyis kyang sngags ba zla bar bsam /
de rnams dang rang las 'od zer 'phros pas /
sems can thams cad phyag na rdo rjer gyur pa de rnams 'od zer gyis drangs nas /
rang nyid la thim par bsams la /
rang nyid bla ma phyag na rdo rje'i nga rgyal dang gsal snang la gnas par bya'o / /
yang| dus gsum rgyal ba kun gyi mthu stobs ni / /
ma rungs 'dul phyir drag po'i skur sten nas / /
zhi drag la sogs dngos grub ster mdzad pa'i / /
bla ma phyag na rdo rje la phyag 'tshal / /
zhes pa yang brjod /
rang gi thugs ka nas 'od zer 'phros pas /
bla ma phyag na rdo rje'i lha tshogs mdun du spyan drangs nas bzhugs par bsams la /
gtor ma dang mchod pa yang 'bul bar byed do / /
de ltar nyin re bzhin du dge sbyor gyi rim par byas na phan yon shin tu che ba yin no / /
'di rgya gar nas grub pa thob pa'i dzo gi zhig la ras chung pas zhus nas /
bod du rim par brgyud pa'i man ngag yin cing /
khyad par paN chen bzang po bkra shis kyis bshes gnyen du ma la zhus pa'i man ngag khyad par can gcig tu dril pa'i byin rlabs shin tu che ba paN chen lung rig rgya mtsho la gnang ba yin /
des rje grags pa don grub dang /
rje skyabs mchog dpal bzang la gnang ba yin no / /
'di ni rje ngag dbang grags pa sku mched kyis gus pas gsol ba btab tshe gdams pa'o / /
oM hrIH k+Shi ta hUM phaT /
oM hrIH ma kri a su hUM phaT / /
! / /
bla ma ye shes khyung khra'i sgrub thabs kyi snying po dngos grub kun 'byung bzhugs so / /
lha mchog ye shes khyung khra'i zhabs la phyag 'tshal lo / /
ye shes khyung khra sgom par 'dod pas /
skyabs 'gro sems bskyed tshad med bzhi spyi 'gro ltar byas pa'i rjes su /
sems can thams cad kyi don du sangs rgyas kyi go 'phang thob par bya /
de'i phyir du ye shes khyung khra bsgom par bya'o snyam du bsam /
de nas swa b+hA was rang dang snang ba thams cad stong par sbyangs /
stong pa'i ngang las yi ge phu ser po yongs su gyur pa las /
klu'i rgyal po sogs ma med pa sbrul ser po'i gzugs su byas pa'i steng du /
rang gi sems yi ge khroM kha dog sna tshogs pa cig tu bsam /
de las 'od zer 'phros pas sems can thams cad kyi sdig sgrib dang /
nad gdon thams cad zhi bar byas /
'od zer tshur 'dus khroM la thim /
@# / /
de yongs su gyur pa las /
rang nyid ye shes khyung khra /
zhal gcig phyag gnyis spyan gsum pa /
brla man chad sa'i rang bzhin ser po /
lto ba chu'i rang bzhin dkar po /
stod ma'i rang bzhin dmar po /
mgo bo rlung gi rang bzhin sngon po /
phrag pa dang spyi bo nam mkha'i rang bzhin kha dog sna tshogs pa /
gshog pa dang rgyab rnams sprin kha dog sna tshogs pas spras pa /
phyag g.yas pas klu rnams rjes su 'dzin pa'i skyabs sbyin mdzad pa /
g.yon pa klu rnams la bsdigs pa'i sdigs mdzub mdzad pa /
r+wa rnon po gnyis kyi phrag tu klu rnams kyi spyi bo nas phrogs pa'i yid bzhin gyi nor bus brgyan pa /
klu'i rgyal po sprul gyi gzugs su za ba /
rang de ltar du gsal ba'i mgrin par padma dang zla ba'i gdan gyi ster gi dbus su bud+d+ha'i khyung dkar po /
lhor rat+na'i khyung ser po /
nub tu padma'i khyung dmar po /
byang du las kyi khyung ljang khu /
shar du rdo rje'i khyung sngon po /
de rnams kyi phyag g.yas pa rnams na rim bzhin 'khor lo rdo rje rin po che padma ral gri bsnams pa /
g.yon pa rnams kyis rang rang gi kha dog dang mthun pa'i klu sprul gyi gzugs su za ba /
mchu sder rab tu rno zhing 'od zer 'bar ba /
rang nyid kyang che chung ri rab tsam /
'od zer sna tshogs dang me 'od rab tu 'phro bas gnod byed brlag par byed pa /
gzi brjid kyi phung po dang ldan pa /
mchu sder r+wa rnams rab tu rno ba'i skur bsams pa'i thugs kar zla ba'i steng gi dbus su oM dkar po /
shar du pa sngon po /
lhor k+Shi ser po /
nub tu swA dmar po /
byad du hA ljang khu /
spyi bor oM dkar po /
mgrin par AH dmar po /
thugs ka'i oM gyi 'khris su hUM sngon po /
yi ge rnams las 'od zer 'phros pas /
'og min la sogs pa'i rang bzhin gyi gnas nas /
bsgoms pa dang 'dra ba'i ye shes khyur khra cig spyan drangs nas /
rang nyid la thim pas dbyer med du gyur par bsam /
slar yang sku yi ge dang bcas pa las 'od zer 'phros pa /
rang bzhin gyi gnas nas bla ma phyag na rdo rje la khro bo Nags kyis bskor ba rang gi spyi bor zhugs pa ni /
sku mdog mthing nag /
g.yas rdo rje dang g.yon sdigs mdzub mdzad pa /
mche ba gtsigs shid khro gnyer bsdus pa /
spyan gsum pa /
smar dang smin ma dbu skra ba spu rnams dus mtha'i me ltar 'bar ba /
rin po che dang sbrul gyis brgyan cing /
zhabs g.yas bskums g.yon brkyangs pa'i gzi brjid kyi phung po can cig tu bsam mo /
de las 'od zer 'phros /
phyogs bcu'i sangs rgyas byang sems thams cad spyan drangs te /
de la thim pas dbyer med du gyur par bsams te /
de nas /
oM ar+g+haM pratIts+tsha hUM swA hA /
zhes sogs kyis mchod pa 'bul /
bla ma skyabs gsum kun 'dus kyi bdag nyid /
bla ma phyag na rdo rjes bdag la byin gyis brlab tu gsol /
zhes gsum brjod pas rang nyid la thim zhing /
rang yang sangs rgyas byang sems thams cad 'dus pa'i rigs lnga'i bdag nyid phyag na rdo rje ye shes khyud khra de nga'o snyam pa'i nga rgyal dang /
de'i sku'i rnam pa gsal snang la gnas par bya'o / /
de nas /
rang gi snying kha'i yi ge rnams gsal ba'i ngang nas /
oM pak+Shi swAhA /
@# / /
zhes pa'i sngags mang du bzla bar bya'o / /
de yang phyag rdor gyi bsnyen pa sngon du ma song bar zhag re la lnga brgya las mang ba mi bzla gsung yang /
dmigs pa zhal shes dang bcas pa 'di bzhin byas na zhag re la 'bum phrag mang po yang bzlas pas chog go /
yang dmigs pa ni /
sangs rgyas byang sems thams cad ye shes khyung khra'i rnam par spyan drangs nas /
rang nyid la thim pas ye shes khyung khra'i byin rlabs zhugs nas /
tshe dang bsod nams sogs 'phel /
dngos grub thams cad thob par bsam mo / /
yang rang gi lus kyi nang gi khyung lnga yi ge dang bcas pa dang /
rang nyid kyi lus las 'od zer gyi me 'od 'phros nad gdon sdig sgrib thams cad dang /
khyad par rang nyid la gnod par byed pa'i steng 'og gi gdon bgegs thams cad bsregs nas med par bsam /
mdor na ye shes khyung khra'i sgo nas dngos grub ma lus pa thob byung snyam du bsam /
de nas bsngo ba smon lam sogs brjod nas mi dmigs pa'am /
de'i ngang la gnas pa sogs gang bde bya'o / /
'di ni rje nA ro pa'i man ngag /
sa skya pa yab sras kyi gser chos /
mkhas grub dge legs dpal bzang nas rim gyis brgyud pa'i gdams pa khyad par can yin no / /
'di la brtan nas beng ba za lugs /
ril bu'i sbyor ba la sogs pa'i man ngag mang du yod /
'di yang rje drung ngag dbang grags pa sku mched la gdams pa'o / /
! / /
rig sngags gyi rgyal mo yi ge gcig pa'i sgrub tshul thun mong ma yin pa bzhugs so / / / /
mnyam med ye shes blo can rnal 'byor pa / /
gshin rje gshed kyi rim gnyis rnal 'byor mthar / /
rgyal yum dbyangs can sgom pa'i rnal 'byor ni / /
gsang chen lam gyi snying po'i rnal 'byor ro / /
de slad rgyud sde'i chu gter bzhi'i /
bcud kun bsdus pa'i snying po ni /
mkha' 'gro thams cad bsdus pa'i snying hrIH dkar yig 'bru cig pu'o / /
de la 'dir gang bshad par bya ba'i sngags ni hrIM ngo /
de bsan de bzhin gshegs pa thams cad kyi srog gi snying po rig sngags kyi rgyal mo yi ge gcig pa'i sngags 'di bshad pa la gnyis /
sngags btu ba dang /
sngags don bshad pa'o / /
dang po ni /
ye shes thig le'i bka' 'grel las gsungs ba ji skad du /
'dab ma gnyis pa'i bzhi pa'o zhes bya ba ni yi ge ha'o / /
'og tu me'o zhes pa ni ra dang ldan pa'o / /
dbyangs yig bzhi pa ni I bdag nyid dang sbyar ba'o / /
rig pa'i rgyal po mchog ni /
de bzhin gshegs pa thams cad kyi snying po yi ge hrIH'o / /
thig le steng du ldan pa ni hrIMH gi don to /
de rang dang nye ba na hrIMH ste gnyis pa'o / /
nyon mongs la sogs zhi bar bya ba'i phyir /
thams cad zhi ba zhi ba'i mchog /
ces bya'o / /
zhes slob dpon A tsar+ya dz+nyA na pa ra ma yis gsungs pa ltar te /
padma'i dkyil la dbyangs gsal gyi sngags bkod pa'i nang nas /
lus dang srog gi yi ge de dag de ltar tu shes par bya'o / /
gnyis pa ni /
de ltar btus pa'i snying po dam pa 'di la yi ge gsum 'dus pas 'di'i don la /
rnal 'byor ba chos gzugs @# / /
kyi sku gnyis gang las sgrub pa'i gzhi /
byang sems dkar dmar gyi thig le ga'u kha sbyor gyi dbus su /
shin tu phra ba'i rlung sems dbyer med du zhugs pa /
sngon 'khor ba thog ma med pa nas 'bral med du rjes su zhugs shing /
bar du de'i rigs 'dra nam yang rgyan ma myong la /
mthar sangs rgyas kyi sar yang 'gro ba /
thig le khyad par gsum ldan gyi chos thams cad tshang bas /
rigs sngags 'chang thams cad kyi bsam bya cig pu de ni /
'di nyid yin par shes par bya'o / /
de ltar yang /
g.yu drung 'khyil ba gsum gyi zhal gdams las /
ji skad du /
de nas lte bar hrIMH yig bsam / /
sum mdo rlung ldan gyen la rgyu / /
hrIMH ni thig le gsum du zhu / /
i ni rlung gi thig le ste / /
ha ni byang chub thig le'o / /
rak+ta'i thig le raM yig ste / /
mdog ni rim par sngo dkar dmar /
zhes yum kaM ka la me ka las gsungs so / /
de ltar na srog gi yi ge I ring po ni /
srog 'dzin shin tu phra ba'i rlung gi ngo bo ste / /
de'i rang dbang gi kha dog ni dkar po'o / /
lus kyi yi ge ha ni byang chub kyi sems dkar po'i ngo bo ste /
de'i kha dog kyang dkar po'o / /
raM yig ni byang sems dmar po'i ngo bo ste /
de'i kha dog kyang dmar po'o / /
de la ni 'dir yi ge hrIMH thams cad dkar po yin pa la /
I'i ngo bo gi gu dang 'a btags gnyis cung zad sngo ba'i mdangs chags pa dang /
ra btags dang thig le gnyis cung zad dmar ba'i mdangs chags shing /
ha dkar po shin tu 'od 'tsher bar sgom pa ni man dag go /
'od zer 'phros pa'i kha dog kyang de'i rim pa las shes par bya'o| |de'ang shin tu phra ba'i rlung sems la /
bde dga' khyad par can skyed pa'i nyer len gyi rgyu dang /
lhan cig byed pa'i rkyen ni rim pa ltar byang sems dkar po'i thig le bA san+ta ces bya ba dang /
khrag gi thig le bdag med ti la ka zhes bya ba gnyis yin la /
de gnyis kyi rang dbang gi gnas ni spyi bo dang lte ba yin /
gzhi la gzugs kyi rnam par nges pa med mod kyang /
rnal 'byor pas bA san+ta hUM ring po'i gzugs su snying khar sgom zhing /
ti la ka a thung gi gzugs su lte bar bsgoms pa las me 'bar ba'i me lce'i rtse mos snying kha'i hUM yig zhu ba las byang sems dkar po'i char a thung la babs pas lhag par 'bar zhing /
ji tsam 'bar bde tsam du zhu zhing 'dzag pa'i 'bar 'dzag las /
sems bde ba chen po'i rang bzhin du gyur pa'i yul can bde ba des /
yul chos thams cad kyi rtsa ba rang gi sems rang bzhin gyis stong pa'i stong pa nyid la nang du yang dag par 'jog pa ni /
bde stong dbyer med kyi ting nge 'dzin te nges don dam pa'i dbyangs can ma'o / /
de 'dra ba'i bde stong dbyer gyi med kyi sems /
sems kyi rdo rje de nyid yi ge hrIMH yig gi rnam par langs pa las 'od 'phros /
'phags pa thams cad mchod pa'i sprin mtha' yas pa spros pas mchod cing mnyes par bya /
sems can thams cad kyi gnod pa mtha' dag sel ba dang /
'dong pa thams cad sgrub pa'i 'od zer 'phros pas /
don byas tshur 'dus h+r+liMH yig la thim pa yongs su gyur pa las /
rang gi lhag pa'i lha phyag rgya chen po'i sku /
kun tu bzang mo zhal phyag gi rnams pa can /
snang la rang bzhin med pa me long @# / /
nang gi gzugs brnyan lta bur gsal la rnyog pa med par yang dag par bsgom pa ni /
zab gsal gnyis med kyi rnal 'byor te /
drang don kun rdzob kyi dbyangs can ma'o / /
'dir smras pa /
snang stong sgyu ma'i rnal 'byor pa / /
'jam dpal khro bo'i skur gsal ba'i / /
snying khar thabs kyi bA san+ta / /
lte bar shes rab ti la ka /
mchog tu dga' ba bzhi skyed pa'i / /
byed pa dang ni bya ba'i dngos / /
lte ba'i chu skyes dgod pa'i khar / /
khrag gi thig le me yi gzugs / /
rlung me'i drod kyis gtsub gtan ni / /
thung du a yi gzugs kyis gnas / /
lus can kun gyi snying dga' byed / /
bde dga' skyed pa'i rgyud ni dpyid / /
ba mo'i mngog can 'dzag pa ste / /
ring po hUM gi rnam par gnas / /
'bar 'dzag las skyes bde chen gyi / /
rang bzhin stong par rab zhugs nas / /
slar yang hrIMH dkar yig 'brur langs / /
de las snang stong lha skur gsal / /
sgya ma'i rnal 'byor 'di la ni / /
zas dad gnas kyi nges pa med / /
gza' dang skar ma rtsi mi dgos / /
thams cad sgyu ma'i rang bzhin du / /
mnyam nyid chen por ro gtsag blta / /
de las phyag rgya chen po ni / /
mchog gi dngos grub lag rtser 'dzag /
ces pa 'di ni brjed thor sbyar / /
dge 'dis sangs rgyas zhal mthong shog / / /
sarba mang+ga laM / / / /
