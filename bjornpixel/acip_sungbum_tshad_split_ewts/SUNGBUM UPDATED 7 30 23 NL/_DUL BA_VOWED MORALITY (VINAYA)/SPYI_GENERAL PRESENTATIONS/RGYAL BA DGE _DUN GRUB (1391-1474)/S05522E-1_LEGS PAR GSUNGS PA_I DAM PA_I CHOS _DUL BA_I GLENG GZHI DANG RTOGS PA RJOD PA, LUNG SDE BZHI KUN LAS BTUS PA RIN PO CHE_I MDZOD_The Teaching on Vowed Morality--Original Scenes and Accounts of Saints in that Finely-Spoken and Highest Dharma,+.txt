@# / /
legs par gsungs pa'i dam pa'i chos 'dul ba'i gleng gzhi dang rtogs pa rjod pa /
lung sde bzhi kun las btus pa rin po che'i mdzod ces bya ba bzhugs so / /
@## / /
legs par gsungs pa'i dam pa'i chos 'dul ba'i gleng gzhi dang rtogs pa brjod pa /
lung sde bzhi kun las btus pa rin po che'i mdzod ces bya ba /
thams cad mkhyen pa'i zhabs la phyag 'tshal lo / /
gcig tu dkar ba'i lhag bsam lan gcig min par goms mdzad 'gro kun bu gcig ltar dgongs thugs rje can / /
gcig dang du ma'i chos kun gcig dang du ma dang bral chos dbyings ngang du ro gcig nyid dgongs te / /
skad cig gcig kyang g.yel ba med par rtse gcig nyid du mnyam par bzhag pas srung ba gcig pu pa / /
bdud dbung gcig tu mthar  @## / /
mdzad nyag gcig dpa' ba mtshungs med ston pa gcig pu de la 'dud / /
bden gnyis nam mkha'i ngos la thabs shes gshog gnyis rab yangs cher bskyod mtha' gnyis g.yang sas mi 'jigs shing / /
lung dang rigs pa'i mig gnyis dri med 'bar bas thub pa gnyis skyes gnyis skyes gzhan dag zil gyis mnan / /
sgrib gnyis ltos 'gro'i srog ni nges par bcom nas srid zhi gnyis kyi rgya mtsho'i pha rol 'phur lding rol / /
rkang gnyis gtso bo gnyis skyes dbang por lag gnyis spyi bor thal sbyar mgo 'dzin dma' bas phyag 'tshal lo / /
dug gsum me dpung rab bsil bslab gsum gangs ri'i spo la sde snod gsum gyi ral khur ci yang 'dzin / /
gnas gsum shes bya'i lam nas rig pa gsum gyi  gad rgyangs rgya cher rab bsgrags skabs gsum dbang po dang / /
mig gsum pa dang gom gsum gnon sogs dregs pa'i nga ro can gangs gsum lhan cig 'dar byed pa / /
srid gsum bla ma'i bla ma shAkya seng ger sgo gsum gus pas dus gsum kun tu phyag bgyi'o / /
grub mtha' rnam bzhi'i gru chen rdzu 'phrul rkang bzhi'i dar gyis rab mdzes yang dag spong bzhi'i rlung gis bskyod / /
chu bzhi las brgal rin chen gling mchog gang der bsam gtan bzhi yi rin chen rtsig pa rnam bkra zhing / /
rnam thar sgo bzhi dang ldan so sor rig bzhi'i rin chen dra mig bden bzhi rtogs pa'i grong khyer sprul / /
slar yang tshad med rnam bzhi'i lam nas bsdu bzhi'i nor ldan rigs bzhi'i don mthun sku bzhir 'khrid la 'dud / /
dug lnga'i sa bon las bskrun phung po lnga yi nags tshal 'thug por snyigs ma lnga yi gcan gzan dang / /
sgrib pa lnga yi dug 'dzin dang bcas nyam thag 'khor ba'i 'gro lnga thar lam lnga la rim gyis 'khrid / /
dbang po lnga dang stobs lnga'i stobs byin mngon shes lnga dang spyan lnga la sogs dge legs kun stsol ba / /
gnas lnga mthar son ye shes lnga ldan kun mkhyen de la yan lag lnga yis btud nas phyag 'tshal lo / /
phra rgyas drug gi yal ga rab 'dzings bdud dang ston pa drug sogs rgol ba'i nags kun grugs mdzad cing / /
phyin drug mche ba rab dkar mngon shes drug gi dra pas rab mdzes shes bya'i nags la thogs med rgyu / /
rjes dran drug gi lcags kyus dbang po drug thul spyod yul drug la mnyam par ma bzhag thugs mi @# / /
mnga' / /
'gro drug sgrol ba'i khur chen bsnams nas phul du byung ba'i gom stabs mnga' ba thub dbang glang por 'dud / /
nyid kyi bsod nams kyis thob mtho ris yon tan bdun mdzes btsun mo'i 'khor sogs rin chen bdun la dbang / /
rin chen bdun gyi rtsig pa rnam bkra pho drang khang brtsegs gang de'ang rab 'bar dmyal ba'i grong ltar gzigs / /
srid pa bdun gyi 'jigs sel slad du mnar med du yang bad mtshor ngang pa ji bzhin spro bas zhugs / /
'phags nor bdun dang byang chub yan lag bdun la 'gro kun sbyor mdzad thub dbang snying rje'i gter la 'dud / /
thog mar tsha dmyal brgyad sogs mi khom brgyad spangs dal brgyad tshang ba'i rten la 'gro ba kun bkod cing slar yang sdug bsngal brgyad kyi sdug bsngal zhi phyir 'phags lam yan lag brgyad kyi dam chos lags gsungs te / /
brgyad pa la sogs 'phags pa'i gang zag brgyad dang rang rgyal la sbyar gzhan dag theg pa mchog la bkod / /
rnam thar brgyad dang zil gnon brgyad sogs yon tan kun gyi dbang phyug sangs rgyas de la phyag 'tshal lo / /
srid pa'i phun tshogs chu shing ltar dgongs sa dgu'i lam gyis dgu phrag dgu yi nyon mongs drungs phyung zhing / /
snyoms 'jug dgu sogs ting 'dzin kun la 'dod dgur dbang skyur skye dgus mchod 'os nyan thos rang rgyal dang / /
sa bcu'i dbang phyug rgyal sras kun gyi gtso bo dbang bcu dag dang pha ngol phyin bcu'i mthar son pa / /
bcu phrag bcu dang bcu gnyis rgyan spras stobs bcu mnga' ba phyogs bcur snyan grags khyab pa de la 'dud / /
gting zab pha rol mi mngon zhing / /
dgag sgrub gnang ba'i rlabs phreng 'khrigs / /
'dul pa sde bzhi'i rgya mtsho la / /
bdag 'dras brgal bar ga la nus / /
'on kyang mkhas pa'i ded dpon gyi / /
gsung gi gru chen la brten nas / /
gleng gzhi rtogs pa brjod pa sogs / /
gang la gang 'os yid bzhin blang / /
bdag ni g.yeng med gcig pur gnas la dga' / /
snyigs dus skye bo bslab la shin tu g.yel / /
de phyir gzhan la phan par dka' na yang / /
rang gi yid la goms phyir ngas 'di bya / /
de yang thang pa dang thams cad mkhyen pa don du gnyer pa rnams kyis lhag pa tshul khrims kyi bslab pa la nan tan du bya dgos te /
lhag pa tshul khrims kyi bslab pa la brten nas lhag pa ting nge 'dzin gyi bslab pa skye /
de la brten nas lug pa shes rab kyi bslab pas nyon mongs pa dang shes bya'i sgrib pa ma lus par spangs nas thang pa dang thams cad mkhyen pa thob par bya dgos ba'i phyir ro / /
des na 'dir lhag pa tshul khrims kyi bslab pa tshul bzhin du blangs nas rnam par dag par byed pa la gsum /
sdom pa ma thob pa thob par byed pa'i thabs dang /
thob pa mi nyams par srung ba'i thabs dang /
nyams na phyir 'chos ba'i thabs so / /
dang po la gsum /
bsnyen par rdzogs pa'i dbye ba dang /
sngon gyi cho ga dang /
da ltar gyi cho ga bye brag tu bshad pa'o / /
dang po ni /
lung ma mo las /
bsnyen par rdzogs par 'os pa rnam pa bcu'o / /
de bzhin @# / /
gshegs pa rang byung dang /
rang sangs rgyas slob dpon med bas bsnyen par rdzogs pa dang /
lnga bo rnams ye shes khong du chud pas dang /
tshe dang ldan pa 'od srung chen po ston par khas blangs pas dang /
tshe dang ldan pa 'char ldan dris nas lung bstan pas dang /
dge slong tshur shog ces gsungs bas dang /
skyabs su 'gro ba'i tshig gsum gyis dang /
yul mtha' 'khob tu 'dul ba 'dzin pa dang lnga'i dge 'dun las dang /
yul dbus su bcu 'dus pa'am /
de bas lhag pa las dang /
bla ma'i chos khas blangs pas dang /
pho nyas dang /
dge 'dun sde gnyis las bsnyen par rdzogs pa'o /
zhes dang /
mdzod 'grel las /
bye brag tu smra ba 'dul ba pa rnams na re /
rnam pa bcus bsnyen par rdzogs so zhes zer ba bsdu ba'i phyir sogs pa'i sgra smos te /
rang byung gis ni sangs rgyas dang rang sangs rgyas rnams so / /
nges par 'jug pas ni rten lnga po rnams so| |dge slong| tshur shog ces gsungs pas ni grags pa la sogs pa rnams so / /
ston par khas blangs pas ni 'od srung chen po'o / /
dri bas mnyes pas ni legs sbyin no / /
bla ma'i chos khas blangs pas ni skye dgu'i bdag mo chen mo'o / /
pho nyas ni chos sbyin no / /
'dul ba 'dzin ba gtogs pa lngas ni mtha' 'khob kyi mi rnams so / /
bcu'i tshogs kyis ni dbus kyi mi rnams so / /
skyabs su 'gro ba lan gsum bzlas bas ni sde bzang drug cu'i tshogs kyis bsnyen par rdzogs bar byas pa rnams te /
de dag gi so sor thar pa'i sdom pa ni gdon mi za bar rnam par rig byed la rag lus pa ma yin no / /
zhes bsnyen par rdzogs pa bcu gsungs so / /
de la sangs rgyas rang byung gis bsnyen par rdzogs tshul ni /
dang por byang chub mchog tu thugs bskyed /
bar du bskal pa grangs med gsum du tshogs bsags /
mthar rdo rje gdan gyi spo la bzhugs te /
nam gyi thun dang po la rdzu 'phrul gyi yul shes pa'i mngon par shes pas rdzu 'phrul gyi rnam pa du ma nyams su myong bar mdzad /
lha'i rna ba'i mngon par shes pas lha dang mi rnams kyi sgra nye ring rnams gsan /
nam gyi gung thun la gzhan gyi sems shes pa'i mngon par shes pas gang zag gzhan gyi rtog dpyod rnams ji lta ba bzhin mkhyen /
sngon gyi gnas rjes su dran pa'i mngon par shes pas rang dang gzhan gyi tshe rabs snga ma rnams ji lta ba bzhin mkhyen /
nam gyi thun tha mal 'chi 'phob dang skye ba shes pa'i mngon par shes pas sems can rnams kyi 'chi 'pho ba dang skye ba rnams ji lta ba bzhin mkhyen /
zag bzad pa shes pa'i mngon par shes pas bden bzhi mngon sum du mkhyen nas mngon par rdzogs par sangs rgyas pas bsnyen par rdzogs pa yin no / /
lnga sde nges pa la 'jug pas bsnyen par rdzogs pa ni /
nges pa mthong lam dang /
'jug ba skyed pa yin la /
des bsnyen par rdzogs ba ste /
@# / /
de yang /
gzhon nu don grub rab tu byung nas /
rim gyis sgyu rtsal shes kyi bu ring 'phur las ci yang med pa'i skye mched dang /
rengs byed kyi bu lhag sbyod las srid rtse'i skye mched mngon du mdzad nas gcig bur gshegs pa na /
rgyal bo zas gtsang gis gzhon nu rim gro ba med par 'khyam pa thos nas rim gro byed pa sum brgya btang /
shAkya legs par rab sad kyis kyang de bzhin du thos nas rim gro byed ba nyis brgya btang /
de nas byang chub sems dpa' dka' thub kyi nags gang bar sbyod pas bdud rtsi 'thob mi nus par dgongs nas yum gyi phyogs nas gnyis /
yab kyi phyogs nas gsum khrid de rim gro pa lngas bskor nas /
chu bo na ra ny+dza na'i drung du lo drug dkab ba sbyad kyang de tsam gyis byang chub ma thob bas /
lus nyam chung bas byang chub bsgrub sla ba min par dgongs nas /
zhal zas rags pa gsol zhing skul til mar dang mar ser byis byugs nas chu 'jam pos khrus mdzad do / /
de nas rim gro ba lnga bo 'di snyam du /
dge sbyong go'u ta ma ni sdom ba lhod pa /
bya ba mang ba /
mang pos 'tsho ba /
sbong ba nyams pa yin pas 'dis cung zad kyang bdud rtsi 'thob par mi nus so snyam nas byang chub sems dpa' bor te /
wA ra NA sir phyin nas lnga bo de blo 'thun par drang srong smra ba ri dags kyi nags nag nas bas lnga sde zhes grags /
de nas byang chub sems dpas lus kyi mthu stobs bskyed nas /
sde can gyi grong khyer du khyim bdag sde can gyi bu mo dga' mo dang dga' stobs ma la ba stong gi 'om lan bcu drug tu nyid khur byas pa bzhes nas /
rdo rje gdan du mngon par rdzogs par sangs rgyas te /
thog mar su la chos bstan snyam du dgongs pa na| lnga sde la thog mar chos gsung bar dgongs nas wA ra NA sir byon pa na /
lnga sdes bcom ldan 'das rgyang ring bo nas mthong ngo / /
mthong nas kyang phan tshun khrims su bcas pa /
dge sbyong go'u ta ma ni sdom pa lhod pa /
bya ba mang ba /
mang bos 'tshob /
sbong ba nyams pa sogs yin pa de 'ong gis /
de 'ongs pa na /
de la smra ba dang /
phyag dang /
ldang ba dang /
stan bstab par mi bya'o zhes bcas so / /
de nas bcom ldan 'das nye bar byon pa na /
bcom ldan 'das kyi gzi brjid dang dpal ma bzod par stan las langs te /
kha cig gis gdan bshams /
kha cig gis zhabs bkru ba'i chu dang zhabs rten mtha' gcig tu 'jog /
kha cig gis bsu ste /
go'u ta ma tshur sbyon byon pa legs so / /
gad na bshams ba nyid la bzhugs shig ces zer ro / /
de nas bcom ldan 'das kyis /
blun bo 'di rnams kyis rang gi khrims bcas ba rang gis bshig go snyam du dgongs nas gdan bshams pa la bzhugs so| |de nas lnga sde de bzhin bshegs pa'i mtshan nas rjod /
gdung nas rjod /
tshe dang ldan pa zhes rjod pa na /
bka' stsal ba /
khyed de bzhin gshegs pa'i mtshan nas rjod pa dang /
gdung nas rjod pa dang /
tshe dang ldan pa zhes m+r+jod @# / /
cig /
de bzhin gshegs pa'i mtshan nas rjod pa sogs byas na yu na ring por gnod pad bsdug bsngal bar 'gyur ro / /
gsol pa /
go'u ta ma khyod kyis sngon gyi spyod tshul dang dka' ba spyad bdes kyang mi'i chos bla ma mtho ba na /
da khyod mi brtan pa /
bya ba mang pa sogs 'dis lta ci smos /
bka' stsal ba /
khyed kyis de bzhin gshegs pa'i zhal dang dbang po rnams sngon las mdangs gsal ba mthong dam /
de de bzhin no / /
bka' stsal pa /
dge slong dag /
rab tu byung bas 'dod pa bsod nyams kyi mtha' dang /
dal zhing dub pa'i mtha' la mi brten par dbu ma'i lam 'phags lam yan lag brgyad la brten par bya'o zhes 'doms so / /
lnga sde las gnyis ya snga dro gdams dag 'bogs pa na gsum gyis grong nas bsod snyoms bsgrubs te des drug ka 'tsho bar byad /
gsum la phyi dro 'doms pa na gnyis kyis grong nas bsod snyoms bsgrubs te lnga sde 'tsho bar byed la /
de bzhin gshegs bzhi snga dro'i dus kho nar gsol lo / /
de nas lnga sde la bka' stsal ba /
dge slong dag nga sngon ma thos ba'i chos rnams la /
'di ni sdug bsngal 'phags pa'i bden pa'o zhes tshul bzhin yid la byed pa na mig skyes so / /
shes pa dang /
rig pa dang /
blo dang /
rtogs pa skyes so / /
dge slong dag nga sngon ma thos pa'i chos rnams la 'di ni sdug bsngal kun 'byung ba'o / /
'di ni sdug bsngal 'gog pa'o / /
'di ni sdug bsngal 'gog par 'gro ba'i lam mo zhes tshul bzhin yid la byed pa na mig skyes so / /
shes pa dang /
rigs dang /
blo dad /
rtogs pa skyes so / /
dge slong dag nga sngon ma thos pa'i chos rnams la sdug bsngal 'phags pa'i bden bde ?bas mngon par shes pas yongs su shes par bya'o zhes tshul bzhin sogs /
dge slong dag nga sngon mthong ba'i chos rnams la sdug bsngal kun 'byung ba 'phags pa'i bden pa de ngas mngon par shes pas spang bar bya'o zhes tshul sos sa /
dge slong dag ba sngon ma thos pa'i chos rnams la sdug bsngal 'gog pa 'phags pa'i bden pa de ngas mngon par shes pas mngon du bya'o zhes dang /
de bzhin du /
sdug bsngal 'gog par 'gro ba'i lam 'phags pa'i bden pa de ngas mngon par shes pas bsgom par bya'o zhes dang /
de bzhin du /
sdug bsngal shes /
kun 'gyur spangs /
bgog pa mngon du byas /
lam bsgoms so zhes tshul bzhin yid la byed pa na zhes sogs chos kyi rnam grangs de bka' stsal ba na ko'u di n+ya dang /
lha brgyad khril mthong lam skyes so / /
de nas bka' stsal pa / /
ko'u di n+ya khyod kyis chos kun shes sam zhes lan gnyis dris la /
des kyang kun 'tshal lo zhes zhus pas kun shes ko'u di n+ya zhes grags so / /
de nas bcom ldan 'das kyis lan gnyis su yang bden pa bzhi gsungs pas lnga sde lhag ma rnams kyi rgyud la mthong lam skyes la /
kun shes ko'u di @# / /
n+yas dgra bcom pa thob po / /
de nas| dge slong dag gzugs ni bdag ma yin zhes sogs gsungs pas lnga sde lhag ma rnams kyis kyang dgra bcom pa thob po / /
ko'u di n+yas dgra bcom pa thob pa na snam sbyar gyi rgyal mtshan thogs pa rnams kyi mchog tu lung bstan pa'i tshe /
dge slong rnams the tshom skyes te /
the tshom thams cad gcod pa bcom ldan 'das la zhus pa /
ko'u di n+yas las ci bgyis na snam sbyar gyi rgyal mtshan thogs pa rnams kyi mchog tu lung bstan /
bka' stsal ba /
sngon byung ba bskal pa bzang po 'di nyid la skye dgu rnams kyi tshe lo nyi khri thub pa na sangs rgyas 'od srung zhes bya ba byung ste /
de grong khyer wA ra NA sir nye bar brten nas ri po ril ba'i dbyibs la bzhugs so / /
de nas sangs rgyas 'od srung wA ra NA sir bsod snyoms la byon pa dga' 'dun pa lnga brgya tsam gyis mthong nas dad pa skyes te /
bdag cag 'di las rab tu 'byung ngo zhes gros byas pa las /
kha cig rgya mtshon zhugs /
kha cig yul gzhan du song /
kha cig dus byas la /
skye bo bcu drug lus pa des ri bo ril ba'i dbyibs su song ste /
sangs rgyas 'ong srung las rab tu byung nas /
bsam gtan dang klog ba la gnas so / /
de nas sangs rgyas 'od srung wA ra NA sir mya ngan las 'das pa na de dag la lha rnams kyi smras pa /
sangs rgyas 'od srung mya ngan las 'das nas zhag bdun lon te de'i bstan pa'ang nub na /
khyed cag 'bras bu med pa'i spun pa 'dru zhing 'dug pas ci rung zhes zer ba thos nas /
lnga ni de ma thag tu ri bo ril ba'i dbyibs las babs nas wA ra NA sir song /
drug gis de nyid du brtson 'grus brtsams nas rang byang chub mngon du byas /
phyi nas lnga'ang babs nas wA ra NA sir chas pa na /
tshod bdag 'gro ba las gcig gis glang nyam chung bas 'gro mi nus bzhin du lcag gis gzhus nas sna la 'gro ba dang /
de la dge slong de rnams kyis /
khyod kyi glang nyam chung ba 'di 'gro mi nus na /
dal bus 'gror chug la phyi nas song zhig /
des smras pa /
de ltar byas na tshong ba 'di dag gis bdag por nas 'gro bar 'gyur ro / /
de rnams ma dga' nas gcig la gcig smras pa /
sangs rgyas 'od srung mya ngan las 'das nas bdag cag lus na /
'dis kyang skul ma btab kyis bdag cag gis brtson 'grus brtsam par bya'o zhes smras nas tshigs su bcad pa /
thub pa chen po 'od srung gi /
gal te chos ni nub gyur kyang / /
yang dag sangs rgyas kyis bshad pa'i / /
brtson 'grus dor bar mi bya'o / /
bdag cag gi ni zag pa yang / /
gal te zad par ma gyur na /
shAkya seng ge skyob pa yi / /
nyan thos mchog tu 'gyur bar bya / /
de rnams slar yang ri bo ril ba'i dbyibs la gnas pa las /
bzhi shi nas gcig lus bde mi dga' zhing yid byung bas brjod pa /
bdag gis sangs rgyas 'od srung la bsnyen bkur zhing de'i dge slong nyi khri'ang mthong na /
da bdag gcig bu 'dzam bu gling na snam sbyar gyi rgyal mtshan 'dzin pa lta snyam nas smon lam btab pa /
bdag gis @# / /
sangs rgyas 'od srung las ji srid du tshangs par spyod pa spyad kyang yon tan gyi tshogs cung zad kyang ma thob kyi /
dge ba'i rtsa ba 'dis sangs rgyas shAkya thub pa'i bstan pa la rab tu byung nas thog mar dgra bcom pa mngon sum du byas pa na bcom ldan 'das shAkya thub pas bdag snam sbyar gyi rgyal mtshan 'dzin pa rnams kyi mchog tu lung ston par gyur cig ces smon lam btab po / /
de'i dus kyi smon lam 'debs pa'i dge slong de ni kun shes ko'u di n+ya 'di nyid yin te /
smon lam gyi dbang gis da ltar ngas snam sbyar gyi rgyal mtshan 'dzin pa rnams kyi mchog tu lung bstan to / /
ci'i phyir bcom ldan 'das kyis ko'u di n+yal chos gsungs nas /
ko'u di n+ya khyod kyis chos kun shes sam zhes yang dang yang du dris te /
des kyang kun 'tshal lo zhes gsol lags /
bka' stsal pa /
sngon wA ra NA sir rgyal po tshangs byin zhes bya ba zhig byung ste /
de'i btsun mo sems can dang ldan par gyur /
de zla ba brgyad dam dgu lon pa na khye'u gzugs bzang zhing mdzes pa /
bltan sdug pa /
yan lag gi mchog thams cad dang ldan pa zhig ba tsas nas btsas ston rgya cher byas te ming 'dogs pa na /
ka shi mdzes dga' zhes btags so / /
de ma ma brgyad la gtad nas rdzing gi padma bzhin du myur du bskyed do / /
yang de'i btsun mo la khye'u zhig btsas la /
de'i nyin mo wA ra NA sir 'thab mo chen po byung bas de'i ming 'thab mo skyes zhes btags so / /
ka shi mdzes dags rgyal bo tshangs byin chos dang chos ma yin pas rgyal srid byed pa mthong nas /
bdag kyang yab 'das te chos dang chos ma yin pas rgyal srid byas nas dmyal bar gzhol na mi rung gis /
rab tu 'byung ngo snyam nas yab la zhus pas /
gang gi don du mchod sbyin dang sbyin sreg dang dka' thub byed pa'i rgyal srid lag tu 'ongs na /
ci'i phyir de spangs nas rab tu 'byung /
des smras pa /
nags na shing shun rtswa gyon zhing / /
rtsa ba 'bras bu 'cha' ba dang / /
ri dags gdug pa rnams dang ni / /
lhan cig gnas pa mchog lags kyi / /
'jig rten pha rol 'jig byed pa'i / /
mkhas pas rgyal srid slad du ni / /
gsod dang bcing dang rdeg pa dag /
bgyid pa de lta ma lags so / /
rgyal bos smras pa /
khyod nga'i bu gcig pa sdug pa yid du 'ong ba yin pas /
nga shin mi 'dod bzhin du 'bral gyi /
gson bzhin dug la gtang /
ka shi mdzes dags smras pa /
gnang na legs /
mi gnang na 'tshal ma mi 'tshal lo zhes zhag gcig nas drug gi bar du zan bcad do / /
rgyal bos smras pa /
tshangs par spyod pa spyad dka' 'o / /
rab tu dben pa bya dka' 'o / /
gcig bu nyid la mngon par dga' ba bya dka' 'o| |gnas mal dgon pa dang /
bas mthar gnas pa dka' 'o / /
gcig bu dgon par gnas bsdug bsngal lo / /
ji srid 'tsho'i bar du ri dwags gdug pa rnams dang lhan cig gnas dgos so / /
ji srid 'tsho'i bar du gzhan gyis @# / /
byin pas 'tsho dgos so / /
mi'i 'dod pa dag las dben par bya dgos so / /
mi'i dga' ba dang /
rtsed mo dag las dben par bya dgos so / /
tshur shog /
'di nyid du 'dug la /
rgyal tshab gyis la 'dod pa la'ang spyod /
sbyin bdag kyang gyin /
bsod nams dag kyang byos shig /
gzhon nu ci yang mi smra'o / /
btsun mo dang /
blon po dang /
gzhon nu dang lhan cig rtse ba'i blon po'i bu la sogs pas kyang de bzhin du byas kyang cing mi smra'o / /
de nas blon po'i bul sogs pas rgyal po la /
lha mkhyen par mdzod cig /
gzhon nu gum na ci rung /
rab tu byung ba ni mkhas pas bsngags pa lags te /
de la mngon par dga' bar gyur na gson por gzigs par 'gyur ro / /
gal te mngon par mi dga' nas slar log na'ang bu'i gnas ni pha ma yin pas 'di nyid du mchi bar 'gyur ro / /
rgyal pos smras pa /
'on gnang ngo / /
de nas de dag gis gzhon nu la /
rab tu 'byung bar gnang gis mkhyen par mdzod cig /
de nas gzhon nu rim gyis lus kyi mthu stobs bskyed de /
drang srong rnams kyi nang du rab tu byung ngo / /
des 'bad pas 'dod chags dang bral nas /
byams pa dang ba rtse ba dang ldan pas ring gas gdug pa rnams kyang 'dris te gnod pa mi byed pas de'i ming bzod pa smra ba zhes bya bar btags so / /
dus gzhan zhig na rgyal po tshangs byin shi nas 'thab mo skyes rgyal srid la bzhag go /
bzod pa smra bas mkhan po la /
bdag gi lus 'di zas dang btung bas bskyed pas dgon pa'i sman gyis 'tsho mi nus kyis /
grong mthar gnas so zhes gnang ba zhus nas /
rim gyis pha'i skyed mos tshal du song ste /
der zhi ba'i phyogs shig mthong nas de na gnas so / /
de nas rgyal po 'thab mo skyes /
so ga'i dus la bab pa na me tog gi shing rnams kha 'bus shing /
ngang pa dang /
khrung khrung dang /
rma bya dang /
ne tso dang /
ri skegs dang /
khu byug dang /
shang shang te'u rnams skad 'byin pa'i skyed mos tshal der btsun mo dang lhan cig dong ste /
skyed mos tshal gyi bde ba myong bas dub nas gnyid log la /
bud med ni me tog dang 'bras bu la dga' ba yin pas skyed mos tshal de nyid du brgyus pa las /
drang srong bzod pa smra ba spyod lam zhi bas 'dug pa mthong nas /
phyag byas te bskor nas 'khod do / /
des kyang bud med de rnams la spyod lam zhibs chos bshad do / /
de nas rgyal bo 'thab mo skyes gnyid sad pa na /
btsun mo rnams ma mthong pas /
ral gri blangs te btsal ba dang /
drang srong bzod pa smra ba'i drung na 'khod pa mthong nas khro ba'i kun nas dkris pas drang grong de'i drung du song ba dang /
rgyal po khros pa mthong nas btsun mo rnams skrag ste bros so / /
rgyal bos smras pa /
khyod su yin /
bdag bzod pa smra ba'o / /
khyod bzod pa smra ba yin nam ma yin blta'o zhes de'i lag pa gnyis bcad nas yang dris pa /
khyod su yin /
bdag bzod pa smra ba'o / /
des de'i rkang pa bcad cing yan lag dang nyid lag thams cad bcad do / /
des smras pa /
gal te bdag gi lus la ni / /
@# / /
til 'bru tsam du gtub pa yis / /
lus ni phye ma brgya rab tu bas nas / /
sa la gtor kyang bzod mi spong / /
zhes sogs smras nas smon lam btab pa /
rgyal po 'dis bdag la yang dang yang du dris nas yan lag dang nyid lag bcad pa de bzhin du bdag bzod pa dang des par gyur pa'i dge ba'i rtsa ba 'dis /
sangs rgyas pa na de la yang dang yang du dris nas shes rab kyi ral gris thog mar de'i nyon mongs pa gcod par gyur cig /
de nas bzod pa smra ba la mngon par dad pa'i lha zhig gis /
rgyal po sdig can 'dis drang srong nyes pa med par rkang lag bcad kyis /
bdag gis kyang 'di la gnod pa bya'o snyam nas yams nad btang zhing char ma phab pas skye bo'i tshogs rnams shi ba dang /
rgyal pos ltas mkhan rnams la smras pa /
ci'i phyir 'di ltar gyur /
lha /
bzod pa smra ba la dad pa'i lha de 'khrugs nas de ltar byas so / /
de la da ji ltar bya /
lha| gtor ma dang /
me tog gi phreng ba dang /
yo byad rnams sbyar nas /
lha dang| drang srong la bzod par gsol bar bgyi'o / /
de nas gtor ma la sogs pa sta gon byas te /
rgyal bo btsun mo dang bcas ba skyed mos tshal der song nas lha de la bzod par gsol zhing /
drang srong de'i rkang ba la gtugs te /
drang srong chen po| bdag gis khro ba'i kun nas dkris pas khyod la gnod pa bgyis pa bzod par gsol lo / /
des smras pa /
rgyal bo chen po bzod do sus 'tshal /
des smras pa /
lus la mtshon gyis 'debs pa na'ang /
bdag ni sems can kun la byams / /
gal te khyod yid mi ches na / /
bdag gi khrag 'dzag pa la ltos / /
de'i khrag 'o ma'i thigs par 'dzag pa'i cho 'phrul bstan kyang /
yi dam ches par /
drang srong chen po| bzod par gsol lo / /
rgyal po chen po /
bzod do /
| sus 'tshal /
de nas drang srong gis yan lag dang nyid lag bcad pa rnams gnas ji lta ba bzhin bzhag nas /
rgyal bo khyod kyis bdag gi lus / /
gtubs kyang shin tu phra ba yi / /
zhe sdang 'di ltar yod min na / /
bdag lus ji ltar sngon bzhin shog /
ces bden pa'i tshig smras pas lus sngon bzhin du gyur pa dang rgyal po ya mtshan gyis mig phye nas smras pa /
kye ma'o chos la legs gnas pas / /
kye ma brtul zhugs 'di grub ste / /
lus la gtub par byed pa na'ang / /
khyod la mi dga' ci yang med / /
rgyal po 'khor bcas drang srong de'i rkang ba la phyag btsal nas song ngo / /
dge slong dag de'i dus gyi drang srong de ni nga yin no / /
rgyal bo 'thab mo skyes gang yin ba de ni ko'u di n+ya yin te /
ngas de la byams pa'i sems kyis /
dge ba'i rtsa ba 'dis /
bdag gis de la yang dang yang du dris nas /
nyon mongs pa gcod par gyur cig ces smon lam btab pa'i dbang gis da ltar ngas de la chos bshad nas yang dang yang du dris so / /
dge slong rnams kyis zhus pa /
bcom ldan 'das kyis lha brgyad khri chos kyi ros yang dag par bsdus @# / /
nas bden pa la bkod pa la gzigs /
dge slong dag| da ltar gyi 'di 'ba' zhig tu ma zad kyi /
'das ba'i dus na'ang 'di rnams zang zing gis bsdus nas brtul zhugs lnga'i gzhi la bkod pa de nyon cig /
sngon ded dpon thams cad skyo ba dang /
legs grub ces bya ba re re la bad tshong ba'i 'khor bzhi khri bzhi khri yod pa gnyis shig byung ste /
der legs grub drang srong rnams kyi drung du rab tu byung nas brtsen 'grus brtsams bas rang byang chub mngon du byas so / /
de'i 'khor tshong ba rnams kyis ded dpon btsal yang rnam pa thams cad du ma rnyed par thams cad skyob kyi drung du phyin nas smras pa /
ded dpon des bdag cag la ma bltas bar song ste /
btsal yang m+r+nyed na ji ltar bya /
des smras pa /
yid ma blong bar 'khod cig /
de btsal lo / /
de nas thams cad skyob tshod ba brgyad khris bskor nas skyed mos tshal dang /
'dug gnas dang /
dka' thub gyi nags rnams su legs grub btsal ban /
des de mthod nas dres pa /
ci'i phyir tshong ba rnams spangs nas rab tu byung /
bdag nyid chen po de dag ni lus kyis chos 'chad kyi dag gis ma yin bas ded dpon 'khor bcas la cho 'phrul bstan nas dad bar byas so / /
de nas ded dpon gyi ga tshong ba brgyad khri bo de dag zang zing gis bsdus nas /
'di la bya ba byos shig /
gdon mi za bar 'bras bu smin bar 'gyur ro / /
de rnams kyis kyang de la bya ba byas so / /
dge slong dag de'i dus kyi thams cad skyob de ni nga yin no / /
tshong pa brgyad khri bo de dag ni lha brgyad khri po 'di dag yin te /
de'i dus na ngas zad zing kis bsdus nas ba rtul zhugs lnga'i gzhi la bkod la /
da ltar ngas chos kyi ros yang dag bar bsdus nas bden pa la bkod do / /
dge slong rnams the tshom skyes nas zhus pa /
bcom ldan 'das kyis lnga sde 'khor ba'i 'brog dgon pa nas bton te dam pa'i chos kyi ros tshim bar mdzad pa la gzigs /
bka' stsal ba /
dge slong dag ngad lta skyon thams cad spangs /
thams cad mkhyen pa brnyes nas de ltar mdzad pa ngo mcher ci che /
nga sngon dug gsum las ma grol ba'i tshe /
ded dpon du gyur ba na lnga sde chu med pa'i 'brog dgon par skom bas nyam thag pa na chus tshim bar byas ba de nyon cig /
sngon ded dpon thams cad skyob ces bya ba tshod ba lnga brgya dang lhan cig tu 'brog dgon pa'i lam chu chung ba zhig tu zhugs nas rim gyis 'bigs byed ces bya ba'i dgon par phyin pa dang /
tshong ba rnams chu dang bral yang song ba las tshong ba lnga chu ma rnyed bas lhag par yang yid blong bar gyur ba ded dpon gyis mthong nas snying rje'i sems bskyed bas kha gyen du bltas te /
zhi ba dang /
chu lha dang /
lus ngan dang /
khyab 'jug la sogs pa'i lha shis ldan dag gson cig /
bdag sems can rnams la mnyam par sems ba'i bden ba dang /
bden pa'i tshig 'dis /
dbang phyug chen po'i lhas char 'bebs bar gyur cig ces smras bas dbang phyug chen po'i gnas g.yos pa @# / /
dang| brgya byin gyi shes pa ni 'og tu 'jug pa yin pas /
su zhig gis dbang phyug chen po'i gnas g.yos par byas bsams pa na byang chub sems dpa'i mthu yin par shes nas char phab /
tshong ba rnams chim par byas te 'brog dgon pa'i lam nas bsgral to / /
de'i dus kyi ded dpon thams cad skyob de ni nga yin no / /
chu dang bral ba'i tshong ba lnga po de ni lnga sde yin te /
de'i dus su ngas chus tshim par byas nas 'brog dgon pa las bsgral la /
da lta rangs dam pa'i chos kyi ros tshim par byas nas 'khor ba'i 'brog dgon pa las bsgral to / /
dge slong rnams the tshom skyes nas zhus pa /
bcom ldan 'das kyis lnga sde 'khor ba'i 'brog dgon pa nas bton te dbang bo dang stobs dang byang chub kyi yan lag gi rin po che'i bgo bsha' mdzad pa la gzigs /
bka' stsal pa /
nga skyon thams cad las grol nas thams cad mkhyen pa brnyes te de ltar mdzad pa ngo mtshar ci che /
da sngon skyon las ma grol bzhin du rang gi srog btang nas 'di dag rgya mtsho chen po nas bton te rin po che'i bgo bsha' mdzad pa de nyon cig /
sngon ded dpon nor gyi shing rta zhes bya ba zhig byung ste /
de tshong pa lnga dang lhan cig rgya mtsho chen por dong ba na de rnams ded dpon gyi bshes pa'i gtam gyis phan tshun mdza' bar gyur to / /
rgya mtsho'i 'gram du phyin nas gru so sor sta gon byas te /
'jug par chas pa'i tshe de rnams kyis ded dpon la smras pa /
bdag cag khyod dang bral na mi dga' 'o / /
de ltar na 'dir zhugs shig /
de rnams der zhugs pa dang rlung langs nas skrag par gyur to / /
ded dpon gyis smras pa /
ma 'jigs shig /
gru zhig pa'i tshe bdag gi mgul du 'jus shig dang khyed rnams gdon no / /
ded dpon des rin po che chen po la 'os pa dag mchan khung du btags nas /
gru zhig pa na de rnams ded dpon gyi mgul du 'jus pas rgya mtsho'i 'gram du phyin to / /
de rnams skam la phyin nas de btang ba dang /
de dbugs chad nas shi'o / /
de'i mchan khud na rin po che chen po la 'os pa dag mthong nas de rnams kyis khyer ro / /
de'i dus kyi ded dpon nor gyi shing rta de ni nga yin no / /
tshong ba lnga po de ni lnga sde yin no / /
dge slong rnams the tshom skyes nas zhus pa /
bcom ldan 'das kyis ko'u di myal brten nas lha brgyad khri dam pa'i chos kyi ros tshim par mdzad pa la gzigs /
bka' stsal pa /
nga skyon thams cad las grol nas thams cad mkhyen pa brnyes te de ltar mdzad pa ngo mtshar ci che /
sngon nga du 'gro'i lus su skyes pa na /
ko'u di n+ya la brten nas 'di rnams rang gi shas tshim par byas pa nyon cig /
sngon byang chub sems dpa' ma nges pa'i phung po la gnas te rgya mtsho chen por rus sbal gyi gtso bor gyur to / /
ji tsam na tshong pa lnga brgya gru bo che bsgrubs nas rgya mtshor zhugs pa rin po che sna tshogs blangs nas slar log pa las /
@# / /
chu srin nya'i rigs can gyis gru bo che phug ste ku tso chen po byung ba'i sgra rus sbal des thos nas de rnams la smras pa /
bag tsha ba por la kho bo'i rgyab tu zhon cig dang kho bos bsgral bar bya'o / /
de nas tshong ba rnams shi ba sos ba ltar thams cad rus sbal gyi rgyab tu zhon te rgya mtsho'i 'gram du phyin pa na /
de lus dub bas mgrin pa brkyangs nas gnyid log go /
de dang ha cang mi ring ba na srin bu ki ta ka'i tshang yod pas de nas ki ta ka zhig rgyu zhing song ba na dri tshor te de'i drung du song ba dang /
lus chen po de gnyid log par mthong nas rings par srin bu ki ta ka'i tshang du song ste /
ki ta ka rnams la go bar byas nas srin bu ki ta ka brgyad khri ded de rus sbal gyi drung du song ngo / /
de gnyid log ste shi ba bzhin du gyur ba la de'i sha chen po las zos kyang gnyid 'thug pos non bsam tshor ro / /
gnad sar sha zos pa nag nyid sad pa'i tshe /
srin bu ki ta kas lus yog bar mthong nas bsams pa /
lus bsgul na 'di rnams 'chi bar 'gyur te /
gzhan la gnod pa bas rang nyid srog dang bral ba bla'o snyam nas /
bdag gis srin bu ki ta ka brgyad khri bo rnams sha khrag gis tshim par byas pa bzhin du /
bdag sangs rgyas pa na 'di rnams chos kyi ros tshin par byed par gyur cig ces smon lam btab po / /
de'i dus kyi rus sbal gyi gtso bo de ni nga yin no / /
srin bu ki ta ka rnams la lam ston pa de ni ko bu di n+ya yin no / /
srin bu ki ta ka brgyad khri bo de rnams ni lha brgyad khri bo 'di dag yin no / /
dge slong rnams the tshom skyes nas zhus pa /
bcom ldan 'das kyis lnga sde dam pa'i chos kyi ros tshim par mdzad nas /
'khor ba'i 'brog dgon ba las bton te myang 'das la bkod pa la gzigs /
bka' stsal ba /
nga skyon thams cad las grol nas thams cad mkhyen pa brnyes te de ltar mdzad pa ngo mtshar ci che /
da skyon las ma grol bzhin du 'di rnams rang gi shas tshim par byas nas brtul zhugs lnga'i gzhi la bkod ba nyon cig /
sngon wA ra NA sir rgyal po byams pa'i stobs zhes bya ba sems can thams cad la byams pa dang ldan pa zhig yod de /
dus gzhan zhig na rgyal bo rnam thos kyi bus /
pho brang lcang lo can nas mdangs 'phrog pa'i gnod sbyin lnga nyes pa byas pas sbyugs nas /
de rnams rim gyis wA ra NA sir phyin pa na /
sus kyang gtor ma dang /
me tog phreng ba dang| yo byad ma byin pas khros nas yams nad btang ste skye bo'i tshogs shi bar gyur to / /
blon bo rnams kyis rgyal po la smras pa /
lha /
skye bo'i tshogs gum lags so / /
des de rnams la smras ba /
khyed rnams dengs la rgyal bo byams pa'i stobs kyi bkas /
da sems can thams cad la phan pa'i bsam pa la brtson pa'i yid kyis nyin mtshan 'da' bar byed kyis /
khyed cag kyang sems can thams cad la byams pa'i sems kyis shig dang /
@# / /
de lta na zhi bar 'gyur ro / /
de rnams kyis byams pa bsgoms pas mdangs 'phrog pa'i gnod sbyin rnams kyis wAr NA si'i nye 'khor du 'jug ma nus par glags ma rnyed do / /
de nas ba glang rdzi dang /
lug rdzi dang /
rtswa thun dang /
shing thun dang /
lam dang lam gol pas 'tsho ba'i mi rnams mthong nas /
khyed kho bo cag gis mi 'jigs sam /
mi 'jigs so / /
ci'i phyir /
rgyal po byams pa'i stobs dgongs pa de sems pas so / /
de ci dgongs /
sems can thams cad la byams pa'o / /
de rnams kyis bsams pa /
rgyu 'dis bdag cag gis glags ma rnyed do snyam nas /
rgyal po byams pa'i stobs nam zhig mthong snyam mo / /
dus gzhan zhig na rgyal po skyed mos tshal du chas pa dang /
de rnams bram ze'i cha byad du sprul nas spyod lam zhi bas rgyal bo'i drung du song ste /
rgyal ba dang /
tshe spel ba byas nas /
lha /
bdag cag bkres lags na kha zas kyis rjes su gzung du gsol /
des blon po rnams la /
bram ze 'di rnams kha zas bsod pas tshim par gyis shig /
de rnams kyis smras pa /
sha dang khrag 'tshal lo / /
rgyal pos blon po rnams la /
tshong 'dus nas chos bzhin gyis rnyed pa'i sha dang khrag byin cig /
lha /
bdag cag ni /
mod la bkum pa'i sha dang khrag 'tshal bas des rjes su gzung du gsol /
rgyal bos bsams pa /
gzhan la gnod pa ma byas par /
mod la bsad pa'i sha dang khrag mi rnyed kyis /
'di rnams la rang gi khrag sbyin par bya'o snyam nas dpyad mkhan bkug ste /
nga'i yan lag gi rtsa thams cad chod cig dang /
slongs mo pa'i skye bo tshim par bya'o / /
lha /
mi phal ba rnams kyi phyir lha'i skul mtshon gyis mi 'debs so / /
byang chub sems dpa' ni bzo dang las kyi gnas la mkhas pa yin pas /
rang nyid kyis yan lag lnga mtshon gyis gtar te /
khrag gis tshim par byas nas chos bshad de bslab pa'i gzhi lnga la bkod do / /
de'i dus kyi rgyal bo byams pa'i stobs de ni nga yin no / /
mdangs 'phrog pa'i gnod sbyin lnga po de ni lnga sde yin no / /
'od srung chen po ston par khas blangs pas bsnyen par rdzogs tshul ni /
byang chub sems dpa' dga' ldan na bzhugs pa na /
grong khyer n+ya gro d+ha can na bram ze shing sa la chen po lta bu /
n+ya gro d+ha zhes bya ba /
phyug pa /
nor mang ba /
longs spyod che ba /
yongs su gzung ba yangs shing rgya che ba /
rnam thos kyi bu'i nor dang ldan pa /
rnam thos kyi bu'i nor la 'gran pa zhig gnas so / /
de la bran grong bcu drug dang /
las kyi mtha' ba'i grong bcu drug dang /
bskyed sgyur ba'i grong drug cu dang /
rmon ngor dgu brgya dgu bcu rtsa dgu dang /
gser bya ba drug cu dang /
gser gyi nas rdzad brgyad cu yod do /
de rigs mnyam pa las chung ma blangs nas /
de de dang lhan cig rtse bar byed /
dga' bar byed /
dga' dgur spyod par byed do / /
de la bu med nas /
lha la gsol ba btab po / /
'jig rten na lha la gsol ba btab pa'i rgyu las @# / /
bu dang bu mo skye'o zhes bya ba'i gtam de lta bu yod mod kyi /
de ni de lta ma yin te /
de ltar gyur na 'khor los sgyur ba'i rgyal po bzhin du re re la'ang bu stong yod par 'gyur ro / /
'on kyang gnas drug mngon du gyur na bu dang bu mo skye ste /
pha mas bu rnyed pa'i las byas shing bsags pa dang /
bus kyang pha ma rnyed pa'i las byas shing bsags pa dang /
ma rung zhing zla mtshan dang ldan pa dang /
pha ma chags par gyur cing 'dus pa dang /
dri za nye bar gnas pa dang /
dri zas kyang rjes su chags pa'am khong khro ba'i sems thob pa'o / /
de ltar lha la gsol ba btab kyang bu med nas de khang bzang gi steng du song ste /
lag pa la 'gram pa gtad nas sems khong du chud cing 'dug go /
de'i drung du nye du rnams kyis phyin nas /
ci'i phyir yid ma bde /
des skabs de rgya cher smras pa dang /
lha dang 'jug ngogs sten cig /
de'ang bsten mod bu'am /
bu mo med do / /
de nas n+ya gro d+ha'i ma 'ongs nas /
bu /
ci'i phyir yid mi bde /
yum| ci /
yid mi bde ba chung ngam /
bdag gi khyim gyi yo byang rgya chen po 'di bu med pas lhas bzhes par 'gyur ro / /
mas smras pa /
skyed mos tshal na ljon shing n+ya gro d+ha chen po /
yal ga dang /
mgo lcogs dang /
'dab ma dang /
lo ma phun sum tshogs shing 'dab ma rgya che la yal ga g.yur za ba zhig yod de /
de'i ming gis grong khyer n+ya gro d+ha can zhes bya'o / /
khyod kyi pha la'ang bu med pas /
lha brgya stod la gsol ba btab kyang bu ma rnyed par /
de nas n+ya gro d+ha'i lha la gsol ba btab pas khyod byung gis /
khyod kyang de ltar gyis shig /
de nas bram ze des shing n+ya gro d+ha'i drung du phyin nas chag chag dang phyag bdar byas /
spos dang me tog gis bkang /
rgyal mtshan dang ba dan sgreng du bcug /
bram ze brgyad brgya la zan byin te ras yug chen bskon nas /
shing la gnas pa'i lha la gsol ba btab pa /
bdag la bu stsol cig /
bu byung na lor zhing mchod pa 'di 'dra byed do /
bu ma byung na ljon shing 'di pu shel ci'i rtsa ba tsam du bshags te bsregs nas thal ba rlung la bskur ro / /
lha de yang dbang chung ba yin pas /
mchod pas ni dga' /
bsdigs pas ni 'jigs la /
de rgyal po chen po bzhis zin pa yin pas rgyal po yul 'khor srung gi drung du phyin nas /
nye dbang /
bdag gnas nas bskrad par 'gyur du mchi yis /
bram ze n+ya gro d+ha la bu stsol cig /
des smras pa /
sngon gyi las kyi stobs kyis bu 'byung gi /
bdag gis bu sbyin mi nus so / /
'on kyang 'phags skyes po'i drung du 'dong ngo / /
de gnyis kyis de'i drung du phyin pa dang /
des kyang bdag gis bu sbyin mi nus so / /
mig mi bzang dang rnam thos kyi bu'i drung du phyin pas /
de dag gis kyang sngar bzhin smras so / /
lnga po des brgya byin gyi drung du phyin nas /
ko'u shi ka lha'i bu 'di gnas nas skrod du 'ong gis /
bram ze n+ya gro d+ha la bu stsol cig /
des smras pa /
rang @# / /
gi las kyis bu 'byung gi /
bdag gis bu sbyin mi nus so / /
'on kyang /
'dir tshangs pa chen po 'byung gis /
'dug cig /
de nas tshangs pa chen po gtsug phud lnga pa byung ste brgya byin gyi pang bar 'dug pa dang /
brgya byin gyis smras pa /
khyod tshangs pa dang /
tshangs pa chen po dang /
dbang phyug dang /
byed pa po dang /
'byin pa po dang /
sbrul pa po dang /
gtso bo dang /
khyad du 'phags pa dang /
'jig rten gyi pha lags na /
bdag cag gi 'khor du gtogs pa sa la rgyu ba zhig mchis pa gnas nas bskrad par 'gyur gyis /
bram ze n+ya gro d+ha la bu stsol cig /
de 'di snyam du /
bdag gis bu sbyin par mi nus so zhes smras na byed pa po la sogs pa'i ming dang 'gal /
sbyin no zhes smras na da bar med do snyam nas gsangs te smras pa /
kho bos 'jig rten ma phyung ngo / /
des smras pa /
'on kyang rang gi gnas nas 'chi 'pho ba mchis na /
de'i khyim du skye ba len du stsol cig /
tshangs pas smras pa /
ci'i phyir rang gi gnas su mi lta /
gnas 'di na lha rnams dbang chung bar grags pas de'i khyim du skye ba len par mi bzod do / /
tshangs pa rang gi gnas su song nas /
lha tshe zad pa zhig la /
khyod nyid mtshams sbyor bar 'dra bas /
bram ze n+ya gro d+ha'i khyim du nyid mtshams sbyor zhig /
de snying ma dga' nas smras pa /
thong zhig /
bram ze ni log par lta ba yin la /
de'i khyim du skye ba len pa ni gser gyi sgrog la chags pas rkang pa sgrog tu 'jug pa dang 'dra'o / /
bdag ni byang chub sems dpa' dga' ldan nas 'phos te 'tshang rgya bar 'gyur ba de'i bstan pa la rab tu byung nas bdud rtsi thob par bya dgos la /
bram ze phyug po'i khyim du skyes pa /
bu gcig pa ni sus kyang rab tu 'byung du mi ster ro / /
tshangs pas smras pa /
der skye ba long zhig dang /
ngas khyod kyi pha ma gnyis la bskul bar bya'o / /
des kyang gnang nas /
lha'i bu dbang che bar grags pa /
sngon gyi sangs rgyas la dge ba'i rtsa ba bskyed pa /
srid pa tha ma pa /
spyod po tshal ba| 'ching ba nyams smad pa /
thar pa'i tshogs bzung ba /
myang 'das la phyogs pa /
'khor ba las phyir phyogs pa /
srid pa'i 'gro ba thams cad du 'chi 'pho dang skye ba don du mi gnyer ba /
lus tha ma 'dzin pa de shi 'phos te de'i chung ma'i mngal du nyid mtshams sbyar ro / /
'di na bud med mkhas pa'i rang bzhin can kha cig gis gnas lnga shes te /
skyes pa chags pa shes shing chags pa dang bral ba shes /
dus shes shing zla mtshan shes /
mngal du zhugs pa shes /
gang las mngal du zhugs pa'ang shes /
khye'u dang /
bu mor 'gyur ba shes te /
khye'u yin na dku g.yas par brten /
bu mo yin na dku g.yon par brten to / /
bud med des kyang /
dku g.yas pa mi bde bas bu rnyed par rig nas khyim thab la smras pa /
rje'i sras /
khyod la gtam snyan pa zhig gsol lo / /
bzang mo /
lha dang mi'i gtam snyan pa thob par gyur cig /
gtam snyan pa gang /
bdag gis bu rnyed do / /
de mgu zhing dga' la yid rab tu dga' ste /
yo @# / /
byad thams cad kyis bstabs nas bde bar bskyangs pas /
zla ba brgyad dam dgu 'das pa na khye'u gzugs bzang ba zhig btsas so / /
de nas zhag nyer gcig gi bar du btsas ston byas /
khye'u 'di shing n+ya gro d+ha la mchod nas rnyed pas n+ya gro d+ha skyes zhes ming btags /
kha cig gis 'di'i pha 'od srung dang rus gcig pas /
'od srung zhes ming btags so / /
de ma ma brgyad po pang na 'tsho ba'i ma ma gnyis /
nu ma bsnun pa'i ma ma gnyis /
dri ma 'phyi ba'i ma ma gnyis /
rtse grogs kyi ma ma gnyis la gtad nas /
'o ma dang /
zho dang /
mar gsar dang /
zhun mar dang /
mar gyi nyid khu dang /
gzhan yang yo byad kyi bye brag gtso bo dag gis bsrings bskyed de /
rdzing na gnas pa'i pad ma bzhin du skye drag par gyur to / /
de cher skyes pa'i tshe nyi ma nyung shas kyis yi ge'i pha rol tu son cing /
bram ze'i spyod tshul dang /
spyod pa dang /
gtsang spra dang /
kun tu spyod pa dang /
thal ba blang ba dang /
bya ma bum blang ba dang /
sa blang ba dang /
rang bsngags bya ba dang /
'thor 'thung bya ba dang /
bzlas brjod bya ba dang /
yang dag par sdom pa dang /
nges par bya ba dang /
dus 'tshams su nye bar spyad par bya ba dang /
rig byed bzhi dang /
bram ze'i las drug po mchod sbyin byed pa dang /
mchod sbyin byed du 'jug pa dang /
klog pa dang /
klog tu 'jug pa dang /
sbyin pa dang /
len pa la mkhas par gyur to / /
rig pa'i gnas bco brgyad la mkhas par gyur te /
gsang sngags kyi rgyud dang /
cho ga zhib mo dang /
gtan tshigs rig pa dang /
rig byed dang /
brda sprod pa dang /
sgra nges par sbyor ba dang /
shes gsal dang /
nges pa'i tshig dang /
sdeb sbyor bsdus pa dang /
skar ma'i rig pa dang /
rtog byed kyi rig pa dang /
chur lhung gi rig pa dang /
cher spyod kyi rig pa dang /
'jig rten rgyad pan ba'i rig pa dang /
bye brag pa'i rig pa dang /
rgyud drug cu pa dang /
khyur mid kyi rig pa dang /
gnas 'dug gi rig pa ste rig gnas bco brgyad la blo shin tu rno bar gyur to / /
de nas pha'i bsam pa la /
bram ze'i lugs ni lo bzhi bcu rtsa brgyad du tshangs sbyod bsrungs nas rgas pan bag ma len pa yin na /
bdag rigs rgyud mtho /
'byor ba che bas thog ma nas bu la bag ma blang bar bya'o snyam nas /
bu /
rigs rgyud kyi phyir bag ma blang bar bya'o / /
yab /
bdag la mchis brang ci 'tshal /
dka' thub kyi nags su mchi'o / /
des de la yang dang yang du brtun pa dang /
bus bsams pa /
yab yum gyi bka' yang mi bcag la /
bud med kyang mi rnyed pa'i thabs bya'o snyam nas /
yab /
bdag la 'dzam bu chu bo'i gser 'tshal lo / /
des dkor mi bos nas /
'di la 'dzam bu chu bo'i gser ji snyed dgos pa byin cig /
des pha'i phag tu mgar ba bos nas 'dzam bu chu bo'i gser las byas pa'i bud med kyi gzugs legs pa zhig byed du bcug ste /
pha la phul nas smras pa /
bud med 'di 'dra zhig rnyed na bdag gi mchis brang lags kyi /
gzhan ni mi dgos so / /
phas bsams pa /
gser tha @# / /
mal pa'i mdog can gyi bu mo'ang med na /
'dzam bu chu bo'i gser las byas pa lta bu lta ci smos snyam nas sems khong du chud cing 'dug pa dang /
bram ze'i khye'u rnams kyis mthong nas dris pas /
bus bdag la ma bsams te /
gser phal pa'i mdog can gyi bu mo'ang mi rnyed na /
'dzam bu chu bo'i gser las byas pa lta bu lta ci smos /
de rnams kyis smras pa /
mi dgyes pa ma mdzad cig /
ji lta bu'i skyes bu la de lta bu'i yo byad 'byung ba lags pas da dung 'di 'dra gsum stsol cig /
bdag cag gis phyogs bzhi nas bu mo de 'dra ba tsal bar bgyi'o / /
des de rnams kyi ngag mnyan nas gzugs brnyan gzhan gsum yang byed du bcug go /
de nas khye'u rnams kyis bu mo'i gzugs brnyan rol mo'i sgra'i cha byad dang bcas te phyogs bzhir brgya brgya chas so / /
de dag gis thabs bsams pa /
bdag cag gis khyim kun tu rgyu bar mi nus kyis thabs shig bya'o snyam nas thabs shes te /
gzugs brnyan de grong khyer gyi dbus su bzhag nas lha mo 'di la bu mo rnams bkur sti byas na /
de la dam pa lnga po rigs mthon por skye ba dang /
rigs mthon po'i bag mar len pa dang /
khyim phun sum tshogs par 'dug pa dang /
khyim bdag kyang de'i dbang du 'gyur ba dang /
bu dang ldan pa sbyin par byed do zhes smra zhing song bas /
bud med kyi tshogs thams cad kyis mchod pa dang bkur sti byed do / /
der shar dang lho dang byang phyogs su song bdag gis ni ma rnyed par log pas bram ze n+ya gro d+ha sems khong du chud do / /
n+ya gro d+ha skyes ni yid dga' ste /
ma rnyed na legs so zhes smras so / /
nub phyogs su song ba dag gis rim gyis song ba dang /
ka pi la'i ljongs na grong khyer ka bi la zhes bya bar bram ze ser skya zhes bya ba /
phyug pa /
nor mang ba /
longs spyod che ba /
yongs su gzung ba yangs shing rgya che ba /
rnam thos kyi bu'i nor dang ldan pa /
rnam thos kyi bu'i nor dang 'gran pa zhig gnas pa des rigs mnyam pa las chung ma blangs nas dga' dgur spyad pas bu mo gzugs bzang ba /
blta na sdug pa /
mdzes pa zhig btsas te /
pha ser skya yin la /
gzugs bzang pas ser skya bzang mo zhes ming btags /
bskyed bsrings pas chen mor gyur to / /
bram ze'i khye'u de dag gis grong khyer de'i dbus su /
lha mo mchod na dam pa lnga sbyin par byed do / /
zhes bsgrags pa dang bu mo gzhon nu ma gzhan rnams lha mo'i drung du song nas mchod par byed do / /
bzang mo'i mas bzang mo la /
khyod kyang lha mo la mchod pa gyis shig /
des smras pa /
lha mo mchod pas cir 'gyur /
dam pa lnga sbyin par byed do / /
yum bdag rigs mthon por skyes kyang 'dod pa don du mi gnyer ro / /
des yang yang bskul bas /
ma'i sems bsrung ba'i phyir me tog la sogs pa khyer te lha mo ga la ba der song ngo / /
de de dang ji tsam nye ba ltar gzugs brnyan de je sdo je sdor song ngo / /
de dang phrad pa na gzugs brnyan de lcags las byas @# / /
pa bzhin song ngo / /
de rnams kyis dris pa /
khyod su'i bu mo yin /
bram ze ser skya'i bu mo bzang mo'o / /
de nas bram ze'i khye'u de rnams bram ze ser skya'i sgo drung du 'khod nas /
shes ldan dag /
slongs mo byin cig /
bzang mos slongs mo khyer te byin pa dang /
mi len no /
bram ze ser skyas thos nas /
ci 'dod /
bu mo slong gi /
phye ni ma yin no / /
khyed la mi ster ro / /
rang gi don du bu mo'i slongs mo mi 'tshal lo / /
'o na su'i don du| yul dbus kyi bram ze n+ya gro d+ha skyes kyi don du slong ngo / /
de'i yon tan rgya cher thos mod /
thag ring po na 'dug pas ji ltar gnyen bya /
de dag gis smras pa /
me gang yin dang rlung gang yin / /
khrag dang phrad pa'i dug dang ni| |bram ze nges par byas pa dang / /
rta gang yin pa de mi thogs / /
zhes pa ma thos sam /
bram ze de dang khyod phyung cing nor che bar 'dra ba yin zhing /
'gro 'ong byed pa'i bzhon pa dang mi dag kyang yod la /
gzhan yang ring po na 'dug pa dang gnyen bya ba de ni brtan pa yin no / /
de nas des de rnams la khrus kyi yo byad byin nas de rnams khrus byed du song ngo / /
de'i bar la nye du rnams bsags nas don de smras pa dang /
de rnams kyis smras pa /
de mi 'dod bzhin du'ang nan gyis sbyin par bya ba yin na /
slong na lta ci smos /
de nas bu mo de khrus byas te /
gos dkar po bskon /
dge mtshan dang bkra shis byas te byin nas /
bram ze rnams kyis dag byed du 'gyur ba bklags so / /
de nas bram ze khye'u rnams zla ba dang /
rgyu skar dang /
yud tsam dag brtsis nas /
zla ba dang rgyu skar dang yud tsam che ge mo zhig nas khye'u dang nye bar gnas par 'gyur ro zhes smras nas song ste /
n+ya gro d+ha la brjod pas shin tu dga' la /
de n+ya gro d+ha skyes kyis thos nas yi chad de /
de gzugs bzang ba lta na /
lhag par 'dod chags che ba yin gyis /
bdag gis brtag par bya'o snyam nas /
pha ma la /
thog mar 'jug ngogs su nye reg byas nas bag ma blang ngo / /
de gnyis kyis kyang gnang ste /
bram ze'i khye'u zhig dang lhan cig rim gyis ka pi lar song nas lo ma'i phur ma thogs te bsod snyoms la zhugs pa dang /
bram ze ser skya'i sgor phyin to / /
de nas bzang mo slongs mo thogs nas phyir byung ba dang /
bu mo de ni 'di yin no snyam nas /
khyod su'i bu mo yin /
ser skya'i bu mo'o / /
khyod gzhan la byin nam /
n+ya gro d+ha skyes la byin par thos so / /
'o na khyod la khyim thab med par shes par gyis shig /
de ni 'dod pa don du gnyer ba ma yin no / /
des smras pa /
rje'i sras /
khyod kyis bdag dbugs phyung ngo / /
bdag kyang 'dod pa don du gnyer ba ma yin no / /
phyug bo dang ni dbul bol / /
'dra bar khyod mthong bde ba 'di /
snying dang mthun pa'i phyug po ste / /
tsan dan pu shel tsi dag min / /
'on kyang bdag la dbang med de / /
pha mas byin na ji ltar bya /
des smras pa /
brtan pa dang sbungs cher gyis shig /
n+ya gro d+ha skyes ni kho bo yin no / /
des smras pa /
bla ma @# / /
ze'i khye'u /
bzhud la dam bca' brtan par gyis shig ces de gnyis gros byas nas n+ya gro d+ha skyes slar log ste grong khyer n+ya gro d+ha can du song ngo / /
de'i phas khyim pa'i chos bzhin du ser skya bzang mo bag mar blangs so / /
de nas pha ma gnyis kyis gnas gcig tu mal gnyis bcas nas bzhag pa dang /
de gnyis gcig gis gcig /
dam bcas pa dran par gyis shig ces bskul te /
ma dang bu ji lta ba bzhin 'khod do / /
pha mas de gnyis kyi rim gro ma la dris pa /
de gnyis lhan cig tu ji ltar 'dug /
ma dang bu lhan cig pa bzhin no / /
pha mas /
mal gnyis bshams pas nyes so snyam nas mal dang khri'u gcig bzhag go /
de nas nam kyi cha stod la bzang mo mal du nyal lo / /
n+ya gro d+ha skyes khri'u la 'dug go /
nam gyi gung thun la n+ya gro d+ha skyes nyal /
bzang mo khri'u la gnas /
nam gyi cha smad la bzang mo nyal /
n+ya gro d+ha skyes khri'u la gnas so / /
de nas khri'u yang phyung ba dang /
de gnyis thun res kyis gcig nyal ba na gcig 'chag go /
de'i spyod lam gyis lo bcu gnyis su gnas kyang 'dod chags kyi sems ma skyes so / /
de nas brgya byin 'di snyam du /
'dod chags dang ma bral bzhin du 'dod chags dang bral ba'i tshul nyams su myong bar byed pa ni ngo mtshar te /
bdag gis bgam par bya'o snyam nas /
rang nyid sprul gdug pa zhig tu sprul te bzang mo'i mal 'og tu 'dug pa dang /
n+ya gro d+ha skyes kyis mthong ste /
bzang mo'i lag pa phyi rol tu 'phyang ba la dug gis zin gyis dogs nas rnga yab kyi nor bu'i yu bas bteg ste bzhag go /
des bzang mo sad pa dang /
yid ma dga' nas /
rje'i sras /
reg par byed pa 'di ci lags /
'dod chags kyi sems kyis ma reg gam /
bzang mo /
ma yin no / /
'on kyang sbrul gdug pa 'dis zin na mi rung ngo snyam nas lag pa bteg ste bzhag go /
gang gis /
rnga yab kyi nor bu'i yu bas so / /
rje'i sras /
sbrul gdug pas zin pa bla yi /
rnga yab kyi nor bu'i yubs reg tu mi rung ste /
ma lu ta yi 'khri shing 'khris pas ljon shing bzang po nyams / /
bud med dag la reg pa'i rgyu yis 'jig rten phung bar gyur / /
de yi slad du mgyogs par 'chi ba'i sbrul gyis zin bla yi / /
skyes pa'i lag pas bud med mchog la reg pa mi rung ngo / /
gzhan yang /
mi dbang bu mo'i lus kyi reg pa yis / /
dka' thub chen po r+wa can dka' thub nyams / /
lhag spyod rlung gi lam nas mi dbang gi /
khyim du 'ongs nas nags su rkang pas song / /
de nas de ltar 'khod pa la /
dus gzhan zhig na pha ma gnyis shi'o / /
khyim gyi so chis bsgrub pa'i phyir bzang mo la /
khyod kyis khyim gyi las kyi mtha' la ltos shig /
ngas zhing las la blta'o zhes smras nas song ba dang /
zhing las la bltas pa na /
rmon dor dgu brgya dgu bcu rtsa dgu rmod cing /
srog chags phra mo rnams zhar la nyon mongs par gyur pa dang /
glang rnams sna phug /
lcag gis rkub tshos rdol /
mi rnams kyang rkang lag ser kar song @# / /
gso ras gyon /
lus sa rdul gyis yog /
gshol la sogs pa'i phyir du gcig la gcig kha zer zhing rdeg go /
khyed su yin /
n+ya grod+ha skyes kyi las byed pa'o / /
khyed sus bskos /
de'i phas bskos so / /
'o na ci'i phyir gcig la gcig kha zer zhing rdeg par byed /
khyed de'i rnam par smin pas yun ring por sdug bsngal bar 'gyur ro / /
des bsams pa /
'di la brten nas bdag la'ang bsod nams ma yin pa skye'o snyam du yid byung ngo / /
bzang mos kyang khyim gyi las la bltas pa na /
bran mo rnams rkang lag ser kar song /
gso ras gyon /
mgo yegs /
gcig la gcig kha zer ro / /
khyed su'i yin /
bzang mo'i yin no / /
sus bskos /
de'i sgyug mos bskos so / /
de yang yid byung ngo / /
de gnyis kyis tshigs su bcad pa /
bre'u chung gang gi 'bras chan rung / /
mal gcig gis ni bde ba skyed / /
ras bcos zung gcig bcad bar bya / /
lhag ma gti mug yongs su 'dzin / /
de nas n+ya grod+ha skyes kyis /
bzang mo /
bag yod par khyim sgrubs shig /
kho bo dka' thub kyi nags su 'gro'o / /
bdag kyang lhan cig mchi'o / /
bud med dang lhan cig dka' thub kyi nags su 'dug pa ni cha ma yin no / /
'o na bdag sngon la thong zhig /
khyod sngar bzhud na /
bud med ni 'bras chan tshos pa dang 'dra bar skye bo mang pos don du gnyer bas mi rung ngo / /
bzang mo /
'o na lhan cig 'dong bar bya'o / /
de'i tshe da dung sangs rgyas ma byung pas /
longs spyod rnams phyi rol pa dang /
dbul phongs rnams la byin /
bran dang /
gla mi dang /
mngag gzhug pa rnams ma bkol bar bzhag /
rdzas rnams gnyen bshes rnams la bgos nas gtad /
gos kyi phyi g.yogs stong phrag brgya ri ba gcig rang gis khyer /
de 'dra gcig bzang mo la byin nas tha gi tsam gyi bar du lhan cig song ste /
bzang mo /
ji ltar 'dod par gnas par gyis shig ces smras nas so sor gyes so / /
de nas bzang mo ni gcer bu pa rdzogs byed las rab tu byung ste /
gcer bu ma'i nang du zhugs pa dang /
gcer bu pa rnams kyis mthong nas smras pa /
bdag cag lha'i 'dod pa'i yon tan lnga'i phyir du rab tu byung ba yin la /
bzang mo 'di'ang lha'i bud med 'dra na /
lha'i 'dod yon rnyed dam mi rnyed gtol med kyis /
dang por bzang mo 'di la spyad par bya'o zhes gcer bu pa lnga brgya rdzogs byed kyi drung du song ngo / /
de rnams kyis don de rgyas par smras nas bzang mo bslangs pas des kyang gnang ngo / /
de nas nyi ma re re zhing gcer bu pa lnga brgyas dga' dgur dpyad do / /
des bzang mo yid byung nas rdzogs byed la gsol ba dang /
gang la rgya phog pa dang phrad par gyis shig ces smras so / /
de'i tshe bcom ldan 'das lo nyi shu rtsa dgu 'dod pa rnams la rol te /
rga ba dang /
na ba dang /
shi pa gzigs nas yid byung ste /
nam phyed kyi dus su rta bsngags ldan la chibs nas nags su gshegs te lo drug tu dka' ba spyad nas chu bo nai rany+dza nar khrus mdzad de /
dga' mo dang dga' stobs ma @# / /
las lan bcu drug tu nying khur byas pa'i 'o thug gsol /
rtswa 'tshong bkra shis las rtswa dag bzhes te byang chub kyi shing drung du ma 'dzings par bting /
dkyil mo krung bcas /
byang chub ma thob kyi bar du dkyil krung mi gzhig go zhes thugs bskyed /
bdud kyi dmag bye ba phrag sum cu rtsa drug btul nas mngon par rdzogs par sangs rgyas te /
tshangs pas bskul nas wA ra NA sir chos kyi 'khor lo bskor te lnga sde dang /
de nas nye ba'i lnga sde dang /
grong gi khye'u gtso bo lnga bcu btul /
shing bal can gyi nags khrod du gshegs nas sde bzang drug cu'i tshogs btul /
dmag ldan gyi grong du gshegs nas dga' mo dang dga' tshogs ma gnyis bden pa la bkod /
steng rgyas su gshegs nas steng rgyas 'od srung btul /
yul g.yar gshegs nas chu klung 'od srung dang g.ya 'od srung btul ral pa can stong phrag rnams la cho 'phrul gsum gyis gdams pa mdzad /
'od ma'i ltang brang can du gshegs te rgyal po gzugs can snying po 'khor bcas dang /
ma ga d+ha'i bram ze dang /
khyim bdag stong phrag du ma btul te 'od ma'i tshal bzhes nas /
bcom ldan 'das rgyal po'i khab bu mang gi mchod rten na bzhugs so / /
de 'od srung gis mthong ste ston pa'o snyam nas drung du song /
phyag btsal te /
bcom ldan 'das ni bdag gi ston pa lags so / /
bdag ni bcom ldan 'das kyi nyan thos lags so / /
ston pas kyang /
de de bzhin te /
de de bzhin no / /
nga ni khyod kyi ston pa'o / /
khyod ni nga'i nyan thos so zhes sogs gsungs nas ston pa gshegs pa dang /
'od srung bcom ldan 'das kyi zham ring du 'brang zhing ston pa bzhugs pa der snam sbyar gding ngo snyam ste /
ras yug chen gyi snam sbyar stong phrag brgya rib bting ba la ston pa bzhugs nas /
'od srung khyod kyi snam sbyar yang ngo / /
'jam mo / /
gsol pa /
thugs brtse ba'i slang du bdag gi snam sbyar bzhes su gsol /
ston pas kyang bzhes nas phyag dar khrod kyi snam sbyar de la gnang ngo / /
'od srung la gdams ngag gdams pas /
nyi ma brgyad kyi bar du slob pa la gnas nas /
dgu pa la dgra bcom pa /
khrams gsum gyi 'dod chags dang bral ba /
gser dang bong bar mnyam pa /
nam mkha' dang lag mthil du mtshungs pa'i sems dang ldan pa /
tsan dan spangs pa lta bur bsil ba /
ma rig pa'i sgo nga'i sbubs bral ba /
rig pa dang /
mngon par shes pa dang /
so so yang dag par rig pa thob pa /
srid pa dang /
'dod pa'i rnyed pa la chags pa dang /
bkur sti las phyir phyogs pa /
dbang po dang /
nye dbang dang bcas pa'i lha rnams kyis mchod pa dang /
phyag bya bar gyur to / /
de'i tshe 'od srung gis khyad par chen po 'di rtogs pas 'od srung chen po zhes grags so / /
de nas bcom ldan 'das mthar gyis ljongs rgyu zhing gshegs nas rgyal po'i khab 'od ma'i tshal bya ka la nad ka gnas pa na bzhugs so / /
de'i tshe rgyal po'i khab tu ri bo dang mdzes pa 'phrad pa'i dus ston byed pa na mu stegs can rnams nges par 'du ba yin pas gcer bu pa rnams dong @# / /
ba dang /
ser skya bzang mo 'di snyam du /
su zhig 'di ltar yun ring por nyon mongs pa nyams su myong bar byed snyam du de nyon mongs pas yid byung nas /
slongs mo la snyad btags te rgyal po'i khab tu song ngo| |'od srung chen po'ang snga dro sham thabs bgos /
chos gos dang lhung bzed thogs nas rgyal po'i khab tu bsod snyoms la zhugs pas bzang mo kha dog rgyas pa ma yin par gyur pa mthong nas smras pa /
sring mo /
tshangs spyod yongs su bskyangs sam /
des smras pa /
bdag rang gi khyim na gnas pa kho na tshangs par spyod kyi /
da lta ni mi tshangs pa kho nar bas te /
tshangs spyod ma mchis so / /
sring mo /
tshangs spyod la gnas pa'i chos 'dul ba la rab tu 'byung ngam /
des smras pa /
khyed la'ang rgyas gtod pa med grang /
sring mo /
ma 'jigs shig /
bcom ldan 'das kyi bstan pa ni dring ba med pa /
sdig pa med pa yin no / /
de'i nyan thos rnams ni lha'i 'dod pa'ang don du mi gnyer na mi'i 'dod pa lta ci smos /
des nge skye dgu'i bdag mo chen mo la gtad nas rab tu byung /
bsnyen par rdzogs par byas so / /
de bsod snyoms la zhugs pa na /
g.yon can dang /
'phyon ma dang /
zol pa dag /
'di lta bu'i gzugs sdug pa 'di longs spyod pa med par dga' bar byed do zhes kha zer ro / /
dus gzhin zhig na 'od srung chen po bsod snyoms la zhugs pa dang /
bzang mo mthong nas smras pa /
sring mo /
khyod bcom ldan 'das kyi bstan pa la dga' 'am /
smras pa /
bdag bcom ldan 'das kyi bstan pa la dga' ste mi dga' ba ma mchis so / /
'on kyang bdag ni lug tshon po dang 'dra bar gzugs 'dis gnod pa byung ste /
gang dang gang du phyin pa der skye bo dag bdag la kha zer ro / /
'od srung gis smras pa /
khyod bsod snyoms kyi phyir nyon mongs par ma byed cig /
ngas khyod la nyin re zhing rang gi bsod snyoms las phyed phyed sbyin no / /
des bsod snyoms la rgyus nas phyed rang gis spyad /
phyed de la byin pa na drug sde rnams /
'od srung 'di khyim na gnas pa na bzang mo dang lhan cig khyim gcig tu lo bcu gnyis gnas kyang 'dod chags kyi sems ma skyes so zhes thos na /
da ltang ni de la bsod snyoms phyad sbyin par byed do zhes 'phya bar gyur to / /
de nas 'od srung chen pos bzang mo la chos bstan /
des brtson pa byas pas nyon mongs pa thams cad spangs te dgra bcom pa thob po / /
de zhig na 'od srung chen pos dge slong dag 'phya ba thos nas bzang mo la smras pa /
sring mo /
ngas dge ba'i bshes gnyen gyi bya ba gang yin pa de byas zin la /
ri dags kyis ri dags mi sos kyis /
da ni rang gi spyod yul sangs rgyas kyis gnang ba /
pha'i yul du sbyangs pa'i yon tan bsod snyoms spel zhig /
de'i tshe ma skyes dgras sdig pa'i grogs po lhas byin la brten nas pha srog dang phral te /
pha'i rgyal srid la 'dug go /
'dug ma thag tu 'gyod pa skyes nas mya ngan kyi khang par zhugs so / /
@# / /
thabs du mas mya ngan bsang ba'i thabs byas kyang ma skyes dgra'i mya ngan bsang ma nus so / /
dus gzhan zhig na bzang mo spyod lam kun nas mdzes pas rgyal po'i khab tu bsod snyoms la zhugs pa dang /
blon po ngan sems can zhig gis mthong ste /
'dis rgyal po'i mya ngan sel nus so snyam nas des bzang mo bzung ste rgyal po la 'os pa'i khrus dang rgyan gyis brgyan nas ma skyes dgra la phul lo / /
bzang mo'i sngon gyi las kyi rnam par smin pas /
rgyal po ma skyes dgras bzang mo mthong ma thag tu chags nas de dang lhan cig dga' dgur spyad do / /
de nas gso sbyong gi tshe bzang mo tshogs na mi snang ngo / /
de nas skye dgu'i bdag mo chen mos bsams pa na bzang mo nyam nga bar gyur pa mthod nas /
ud pa la'i mdog la smras pa /
phu nu mo /
bzang mo la soms shig /
de nas ud pa la'i mdog gis rdzu 'phrul gyis ma skyes dgra'i khyim du skar khung gi bu ga nas zhugs te bzang mo la smras pa /
khyod kyis thog ma med pa nas goms pa'i khams gsum gyi nyon mongs pa rnams spangs na /
ci'i phyir rdzu 'phrul ro dang 'dra ba mu stegs can dang thun mong ba 'di mngon du ma byas /
bzang mos smras pa /
rdzu 'phrul gyi lam mi shes so / /
des de la rdzu 'phrul gyi lam bstan nas bsam gtan bzhi la brten te rdzu 'phrul bsgrubs nas bzang mo rgyan thams cad kyis brgyan pa dge slong ma'i dbyar khang du song ngo / /
dge slong ma bcu gnyis sdes mthong nas skye dgu'i bdag mo chen mo la smras ba| bdag cag ni rgyal po'i chung ma dang lhan cig gso sbyong mi bgyi'o / /
skye dgu'i bdag mo chen mos bzang mo la smras pa /
khyod rgyal po'i gnadu song nas gos dang rgyan slar byin la rgyal pos gnang bar gyis te gos dur smrig bgos la bdag cag gi drung du shog cig /
de nas bzang mo ma skyes dgra'i khyim du song ba dang /
ma skyes dgras mkhyud par brtsams pas /
bzang mo ngang pa'i rgyal po 'dab ma brkyangs pa ltar steng gi nam mkha' la 'phags so / /
de rgyal pos mthong nas su zhig yin snyam du 'jigs shing skrag nas smras pa /
khyod ci lha mo'am klu mo 'am / /
gnod sbyin srin mo dri za mo / /
bud med 'dre mo 'am ci yin pa / /
dris pa de ni bdag la gsungs /
bzang mos smras pa /
bdag ni lha mo klu mo min| |dri za gnod sbyin srin mo min / /
mi dbang bdag ni bde gshegs kyi / /
bya ba byas pa'i nyan thos ma'o / /
de nas ma skyes dgra zug du gnyis pas gnad du bsnun nas /
kye ma kyi hud sdig pa chen po byas so snyam du sems pa las /
brgyal nas sa la 'gyel ba la chus gtor nas bslang ngo / /
de nas ma skyes dgras sems rnyed de /
'phags ma /
mang gshegs /
bdag nyes par spyod pa'i 'da ma du bying ba sug pa nas drang du gsol /
de nas bzang mos de rjes su gzung ba'i phyir babs nas stan bshams pa la 'dug go /
de nas ma skyes dgras ljon shing rtsa ba nas bcad pa bzhin du bzang mo'i rkang pa gnyis la gtugs nas /
'phags ma /
bzod pa mdzad du gsol /
rgyal po chen po /
@# / /
bdag bzod do / /
de nas bzang mos gos dang rgyan rgyal po la byin /
rgyal pos bzang mo la gos dur smrig dag byin nas rkang pa gnyis la phyag btsal te /
'phags ma /
khyod la ji srid 'tsho'i bar du chos gos dang /
bsod snyoms dang /
yo byad rnams kyis bstab par bgyi'o / /
bzang mos smras pa /
lha /
phal cher bdag gi las kyis nyes kyi /
khyod kyis ma nyes te /
bcom ldan 'das kyis /
gang du gnas na'ang las kyis mi tshugs pa'i / /
sa phyogs de ni yod pa ma yin te / /
bar snang la med rgya mtsho'i nang na med / /
ri rnams kyi gseb tu zhugs na'ang min / /
zhes gsungs pas so / /
gzhan yang /
ji ltar grib ma mi yi rjes 'brang ba / /
'dug na 'dug la 'gro na 'gul ba ltar / /
de bzhin dge dang mi dge grib ma ltar / /
sangs rgyas smra ba bla na med pa gsung /
de nas bzang mos rgyal po la tshig snying sdud par byed pa de lta bu'i chos bstan nas steng gi nam mkha' la 'phags te dge slong ma'i dbyar khang du song ngo / /
dge slong rnams the tshom skyes nas zhus pa /
btsun pa /
'od srung chen po dang bzang mo 'dod chags chung ba la gzigs /
dge slong dag /
sngon rgyal po'i pho brang zhig na zhing pa zhig 'dug pa sngar langs nas zhing rmod du 'gro khar chung ma la /
nyi ma shar ba na g.yar tshus khyer la shog ces bsgo'o / /
de'i chung mas g.yar tshus khyer te 'ongs pa dang /
rang sangs rgyas bse ru lta bu zhig kyang 'ongs pa la de gnyis kyis bsod snyoms phul nas /
bdag cag gnyis tshe rabs thams cad du 'dod chags chung bar gyur cig ces smon lam btab po / /
de'i dus kyi zhing pa de ni 'od srung yin no / /
de'i chung ma de ni bzang mo 'di yin te /
rang sangs rgyas la bsod snyoms phul nas smon lam btab pas 'dod chags chung bar gyur to / /
yang dge slong rnams the tshom skyes nas zhus pa /
btsun pa /
'od srung chen po dang bzang mos las ci zhig bgyis pas gnyis ka rab tu byung bar gyur /
bka' stsal pa /
smon lam gyi dbang gis so / /
de yang sngon grong khyer chen po'i phyi rol gyi grong na rdza mkhan gyi dpong sa'i khang pa zhig yod pa der rang sangs rgyas shig song nas rdza mkhan la /
bzhin bzang khyod la mi bde ba med na dpong sa'i khang pa'i phyogs shig tu gnas bca' 'o / /
rdza mkhan gyis smras pa /
ci bder bzhugs shig /
de nas rang sangs rgyas de dpong sa'i khang pa'i phyogs shig tu rtswa'i gding ba bshams pa la skyil krung bcas nas 'dug go /
de bzhin du /
de nas rang sangs rgyas gnyis pa zhig kyang 'ongs nas sngar bzhin du brnyas te dpong sa'i khang pa de'i grwa gnyis par 'dug go /
gsum pa zhig kyang 'ongs nas grwa gsum par 'dug /
bzhi pa zhig kyang 'ongs nas grwa bzhi par 'dug go /
de nas mtshan mo rang sangs rgyas bzhi po de dag me'i khams la snyoms pang zhugs pa dang /
rdza mkhan gyis sgo gseng @# / /
nas dpong sa'i khang pa thams cad 'bar /
rab tu 'bar /
kun tu rab tu 'bar zhing me lce gcig tu gyur pa mthong nas /
yon gnas 'di lta bu dag bdag gi dpong sa'i khang bar gnas pa ni bdag dbang thang che ba dang /
phan 'dogs dang ldan pa yin no snyam ste /
kye ma'o yon gnas byon pa dag /
ring mo zhig nas mthong gyur pas / /
'jig rten 'di dang pha rol tu / /
bdag ni bde ba nyid du 'gyur /
zhes smras so / /
rang rgyal de dag kyang yon bdag gi dge ba'i rtsab bskyed pa'i phyir bsam gtan dang /
rnam thar dang /
ting nge 'dzin dang /
snyoms 'jug gis mtshan mo 'das nas phan tshun kun dga' bar 'gyur pa rtsom ste /
de rnams kyis gcig la smras pa| khyod su yin /
ci'i phyir rab tu byung /
des smras pa /
khyed rnams kyis yul ka ling ka na rgyal po lag rna can zhes bya ba byung ba thos sam /
thos so / /
bdag de yin te /
rgyal srid kyi nyes dmigs mthong nas rab tu byung ngo / /
de rnams kyis smras pa /
nyes dmigs ci mthong nas rab tu byung /
des smras pa /
bdag khang bzang gi thog na 'dug pa'i tshe /
de na bya zhig gis sha'i dum bu zhig khyer nas 'phur ba na sha de'i phyir du bya de bya gzhan mang pos gtses so / /
bya des sha de bor ba dang bya gzhan zhig gis blangs pas sha bor ba de btang la /
sha gang gis blangs pa de kun nas bskor te phan tshun du 'phrog pa na bdag tshul bzhin yid la byed pa skyes te /
sha len pa de bcings nas 'dong ba de gtong bar byed pas na /
bdag kyang rgyal srid la brten nas nyi 'og gi rgyal po dang 'thab pa dang rtsod par gdon mi za bas bdag rgyal srid kyi bde bas chog go snyam nas nges par byung ste rang rgyal gyi byang chub mngon du byas so /
yang smras pa /
bya yis sha yi dum bu khyer ba na / /
bya gzhan kun nas bskor zhing 'brang ba mthong / /
de ltar 'dod pa'i yon tan rig byas te / /
bse ru lta bur gcig pur spyod par gyur / /
yang de rnams kyis gnyis pa la /
khyod su yin| ji ltar rab tu byung /
smras pa /
khyed rnams kyis yul mi thi li'i rgyal po gdong ma legs bya ba de thos sam /
thos so / /
de bdag yin te /
rgyal srid kyi nyes dmigs mthong nas rab tu byung ngo / /
nyes dmigs ci mthong des smras pa /
bdag khang bzang gi thog na 'dug pa'i tshe /
glang gnyis 'dod pa'i rgyus phan tshun bsnad cing rmas pa mthong nas bdag tshul bzhin yid la byed pa skyes te /
dud 'gro 'di gnyis kyang 'dod pa'i rgyus phan tshun bsnad pa dang rmas par gyur na /
bdag kyang 'dod pa'i rgyus nyi 'og gi rgyal po dang lhan cig 'thab pa dang rtsod par 'gyur par gdon mi za bas bdag rgyal srid kyis chog go snyam nas nges par byung ste rab tu byung nas rang rgyal gyi byang chub mngon du byas so / /
yang smras pa /
'dod pa'i gzhi dang rgyu yis nog g.yo zhing / /
bsnad dang cig shos rmas par gyur mthong ba / /
de ltar 'dod pa'i yon tan rig byas te / /
bse ru lta bur gcig pur @# / /
spyod par gyur / /
yang de rnams kyis gsum pa la smras pa /
khyod su yin /
ji ltar rab tu byung /
bdag wA ra NA si'i rgyal po tshangs byin yin te /
rgyal srid kyi nyes dmigs mthong nas rab tu byung do| |nyes dmigs ci mthong /
des smras pa /
so ga'i dus shing rnams me tog legs par rgyas /
bung ba 'phur ba'i lang ling gis me tog gi mgo lcogs sdug gu rnams ni ldem /
tsan dan bsten pa dang mthun pa'i nags tshal gyi nang na ngang ba la sogs pa skang 'byin pa'i tshe bdag btsun mo dang lhan cig skyed mo'i tshal du song ba dang /
a mra'i shing gi me tog shin tu spa ba la btsun mo rnams chags pas /
skad cig gis yal ga rnams bcag nas bzhag go /
de la bdag tshul bzhin yid la byed pa skyes te /
phyi rol gyi dngos po rnams phun sum tshogs pa na mdzes la /
nyams pa na mi mdzes pa yin na /
rgyal srid kyang de ltar yin snyam nas rab tu byung ste rang rgyal gyi byang chub mngon du byas so / /
yang smras pa /
a mra'i shing rtse me tog legs rgyas pa / /
yid 'ong gzugs ldan chags pa mthong ba na / /
de ltar 'dod pa'i yon tan rig byas te / /
bse ru lta bur gcig pur spyod par gyur / /
bzhi pa de la'ang dris pa /
khyod su yin /
ji ltar rab tu byung /
des smras pa /
bdag yul brang gis nyal na rgyal po gcer bu thul zhes bya ba de yin te /
rgyal srid kyi nyes dmigs mthong nas rab tu byung ngo / /
nyes dmigs ci mthong /
bdag khang bzang gi thog na 'dug pa'i tshe btsun mo zhig gser gyi gdu bus brgyan nas tshon rtsi 'thag pa na sgra byung bas /
bdag 'di snyam du /
phyi rol gyi dngos po 'di sems med kyang brdungs pa na sgra 'byung na /
bdag gi rgyal srid la brten nas tshig ngan sna tshogs 'byung ba lta ci smos /
rgyal srid kyis chog go snyam nas rab tu byung ste rang rgyal gyi byang chub mngon du byas so / /
yang smras pa /
gser mgar gyis ni legs par brdungs pa yi / /
gser gyi 'od gsal lag pa'i mkhrig ma gnyis / /
rdung ba thos pa de ltar bdag dang ni / /
gzhan dag lhan cig gleng gzhi 'di yi rgyus / /
tshig ngan sna tshogs 'thon cing sems 'khrug pa / /
de ltar 'dod pa'i yon tan rig byas te / /
bse ru lta bur gcig pur spyod par gyur / /
de ltar de dag phan tshun smras nas 'dug go /
rdza mkhan dang de'i chung mas kyang de thos nas bdag nyid chen po 'di dag rgyal srid kyang spangs nas rab tu byung na /
bdag cag ci'i phyir rab tu mi 'byung de nas nam langs pa dang rdza mkhan khyo shug gis rang rgyal de dag spyan drangs /
bsod snyoms phul nas smon lam btab pa /
dge ba'i rtsa ba 'dis nam du'ang dbul po'i khyim du skye par ma gyur cig /
ston pa khyad par du 'phags pa 'di lta bu mnyes par bgyid bar gyur cig ces byas nas /
de gnyis rab tu 'byung ba la dga' bar gyur to / /
re zhig na rdza mkhan bum pa thogs nas chu len du song ba na chung ma rab tu byung ba dang /
de'i rjes la rdza mkhan @# / /
yang rab tu byung ngo / /
de'i dus kyi rdza mkhan de ni 'od srung chen po yin no / /
de'i chung ma de ni bzang mo yin te /
de'i tshe'ang yid byung ba chung dus rab tu byung /
da ltar yang chung dus so / /
de bas na nges 'byung gi rgyu bsten pas 'di lta bu'i yon tan can du 'gyur te /
'od srung dang bzang mo bzhin du dge slong rnams kyis bslab par bya'o / /
yang dge slong rnams the tshom skyes nas zhus pa /
btsun pa| bzang mos las ci bgyis na gzugs bzang zhing mdzes la blta na sdug par gyur /
dge slong dag| sngon rgyal po'i pho brang zhig na rgyal po zhig yod la /
tshong dpon phyug pa /
nor mang ba /
longs spyod che ba zhig kyang gnas pa las /
des skye bo'i tshogs la bltas pa na /
sems can brgya stong du ma sdug bsngal dang ldan pa mthong la /
kha cig lus la gos dang rgyan bzang pos brgyan pa /
'byor pa mchog dang ldan pa mthong nas /
de 'di snyam du /
sems can sdug bsngal pa 'di rnams kyis sbyin pa ma btang bas sdug bsngal bar gyur la /
da ltar yang sbyin pa gtod mi nus pas shi nas dman pa rnams su skye bar 'gyur ro / /
sbyin pa btang bas ni longs spyod can 'di dag tu gyur pa yin no / /
bdag gis kyang sngon sbyin pa btang bas 'byor pa rnyed par gyur la /
da ltar yang byin nas phyi ma sdug bsngal bar mi 'gyur bar bya'o snyam ste /
rang gi chung ma la /
bzang mo /
'jig rten pha rol tu nor bsags pa rnams khyer la 'dod ngo / /
des smras pa /
de ltar bgyi yi /
rta dang /
rnga mo dang /
bong bu dag sta gon mdzod cig /
tshong dpon gyis smras pa /
rta la sogs pas 'jig rten pha rol tu nor 'khyer bar mi nus kyis /
phongs pa dang tshong pa khyim du 'ongs pa rnams la sbyin pa byin cig /
de bzhin du bgyi'o / /
de nas rang sangs rgyas skem zhing nyam chung ba /
gos hrul po can zhig bsod snyoms la zhugs nas tshong dpon de'i sgo na 'dug pa dang /
bran mo chu 'chu bas de mthong nas /
khyim du bzhud dang /
slongs mo rnyed par 'gyur ro / /
de song ba dang tshong dpon gyi chung mas mthong yang /
skem zhing nyam chung la chos gos hrul po can no snyam nas slongs mo byin par phyir byung ngo / /
bran mo dbu ma chus bkang nas slar 'ongs pa dang /
lhung bzed stod par mthong nas dris pa /
khyim 'dir ma byon nam /
'ongs kyang slongs mo ma rnyed do / /
des de khrid nas jo mo la smras pa /
ci'i phyir 'di la bsod snyoms ma byin /
'di la nga ma dad pas so / /
ci| jo bos kha dog bzang ba dang /
dad na byin cig ces khyod la bsgo 'am /
des smras pa /
'di la ngam dad phan chad mang du smras kyang ci phan /
de nas bran mos jo mo la /
bdag gi 'tshal ma nar ma de bdag la stsol cig /
des kyang byin pa dang /
bran mos zan phye bre'u chung gang rang sangs rgyas de la phul nas 'di snyam du 'phags pa 'di chos gos hrul bas khyad du bsad pa yin pas bdag gis ras yug dbul lo snyam nas ras yug dkar po'ang phul lo / /
rang sangs rgyas des kyang bran mo de @# / /
dad pa bskyed pa'i phyir du dad pa'i rgyal po 'dab ma brkyangs pa ltar nam mkha' la 'phags so / /
des de mthong ma thag tu sems dad par gyur nas zhabs la phyag btsal te /
'phags pa 'di kha dog dan pas khyad du bsad pa yin no snyam nas /
smon lam btab pa /
bdag gi dge pa'i rtsa ba 'dis tshe rabs thams cad du gzugs mdzes shing mdog bzang ba /
blta na sdug par gyur cig ces byas so / /
de'i tshe rgyal po blon po'i tshogs kyis bskor nas 'dug pa'i steng du /
rang sangs rgyas de'i grib ma babs pa dang /
des steng du bltas pa na rang sangs rgyas chos gos dang ras yug dang lhung bzed thogs pa /
mdzes pa zhig nam mkha' la 'gro ba mthong nas /
bdag nyid chen po 'di lta bu yul gyi bsod snyoms len pa de ni bdag dbang thang che ba dang /
phan 'dogs dang ldan pa yin no snyam nas /
deng 'di la bsod snyoms sbyin par byed pa de la grong khyer gyi mchog sbyin par bya'o zhes smras so / /
tshod dpon de yang 'khor der 'dug pas /
bdag gis /
bsod snyoms pa thams cad la sbyin ba byin cig ces bsgobs /
nges par bdag gi khyim nas bsod snyoms phul ba yin gyi brtag go snyam nas rings par khyim du song ngo / /
chung ma des kyang de'i rdzu 'phrul mthod ste dad nas /
bran mo la smras pa /
bsod nams nga yir bya'o / /
khyod la kha zas mchog tu bsod pa dag sbyin no / /
bran mos smras pa /
khyod jo mo yin pas bdag gi srog la dbang gi bsod nams la mi dbang bas mi sbyin no / /
de khros nas lag pa'i mkhrig ma gdu bu dang bcas pa bran mo'i mgor brgyab pas mgo bsnad de brag byung ba tshong dpon gyis mthong nas /
ci nyes zhes dris so / /
des kyang ji ltar gyur pa smras pa dang /
tshong dpon gyis bran mo rgyan thams cad kyis brgyan te /
khyim bdag tu bcug nas ji ltar gyur pa rgyal po la gsol pa dang /
rgyal pos smras pa /
de ni jo mor 'os te /
khyod kyis de ltar ma byas na ngas de bran mo ma yin par byas par 'gyur ro / /
'on kyang ngas de la grong khyer gyi mchog sbyin no / /
de dad pa thob /
rkyen rnyed pas sbyin pa byin /
tshul khrims bsrungs nas sum cu rtsa gsum gyi lha'i bu mo gzugs phun sum tshogs pa /
'od dang gzi mdangs dang snang brgya chen po dang ldan pa zhig tu skyes pas kha'i tshogs thams cad ngo mtshar du gyur /
dbang po dang /
nye dbang bzhi ya ya por gyur te /
'di bdag gi yin no zhes so so nas smras so / /
de nas brgya byin gyis smras pa /
bdag cag 'dod chags kyis lhag par gdungs pas tshigs bcad smra ba de'i yin par 'gyur ro / /
de nas gcig gis smras pa /
blong zhing rab tu blong gyur pas / /
bdag la phyogs ni snang ba med / /
de la sems ni gnas gyur pa / /
de phyir grogs dag 'di 'dod do / /
gnyis pas smras pa /
kye ma'o lha dbang gang zhig ni / /
tshigs bcad smra ba der bde / /
g.yul ngo'i sna la rda brdungs pa / /
de ltar bdag ni 'dod chags skyes / /
gsum pas @# / /
smras pa /
rnga chen brdungs par gyur kyang ni / /
de dang der ni ngal gsor yod / /
chu klung chen po mi bzad ltar / /
de ltar bdag ni 'dod chags skyes / /
bzhi pas smras pa /
mi bzad pa yis khyer gyur kyang / /
de dang der ni thogs 'gyur gyi / /
phye ma leb ltar bdag gi mig /
rtag tu 'dzum pa med par gyur / /
brgya byin gyis smras pa /
tshigs bcad rab tu smra ba'i phyir / /
khyed cag thams cad bde pa yin / /
bdag ni cig 'chi 'gyur ba'am / /
gson par 'gyur ba'ang mi shes so / /
de nas de dag gis /
'di ni brgya byin 'dod pas de 'di nas shi 'phos na mi rung ngo snyam nas lha'i bu mo de brgya byin la byin no / /
de'i dus kyi bran mo de ni ser skya bzang mo 'di yin te /
rang sangs rgyas la bsod snyoms dang ras yug phul nas smon lam btab pas gzugs bzang ba dang /
mdzes par gyur to / /
yang dge slong rnams kyis zhus pa /
lha'i bu mo des nye dbang bzhi dang /
brgya byin ya ya por byas pa la gzigs /
dge slong dag| der ma zad /
des sngon grong gi bkrabs pa bzhi dang /
mchog tu bkrabs ba'ang ya ya por byas pa de nyon cig /
lha'i bu mo de nyid rigs mtho ba /
nod che ba zhig tu skyes pa dang /
de tshong dpon zhig gi chung mar blangs pa grong gi bkrabs pa bzhi dang mchog tu bkrabs pa dang lngas mthong nas 'dod chags kyis lhag par gdungs te /
de la so so nas bang mi btang ba dang /
de khyo la rag las pas /
de ring| sang zhes de rnams kyi sems srung gin 'dug go /
de nas nyi ma'ang mang zhig thal ba na /
des de dag la /
bdag de ring 'od do zhes dus btab pas /
gar 'od| 'di nas ha cang mi ring ba na shing n+ya gro d+ha dbangs mthol yal ga rgya che ba /
lo ma stug po yod pa deng dengs la| shing de la 'dzegs nas 'dug cig /
bdag de ru 'od do zhes so sor bstan pa dang /
de nas mi de dag gis so sor shing de'i phyogs bzhi dang dbus kyi yal ga la 'dzegs nas 'dug go /
khyo des rig nas de brdegs shing ka ba la bcings so / /
de nas mtshan mo gcig tu lhags pas sbrebs bzhin du /
bud med de 'od ngam snyam pa las /
nam ma langs kyi bar du ma byung ba dang /
shar phyogs kyi yal ga la 'dug pa des smras pa /
'di ltar nyi ma shar zin la / /
zhing ba grod nas dong zin kyang / /
rdzun can ma ni ma 'ongs par / /
n+ya gro d+ha yis shes par gyis / /
lho phyogs kyi des smras pa /
bud med de ni 'dos gyur te / /
de ni rdzun can ma yin yang / /
legs ldan nyi ma 'di nyid ni / /
shin tu myur pad shar bar gyur / /
nub kyi des smras pa /
nyi ma dus su shar bas na / /
zhing pa rnams kyang grod nas dong / /
bdag gis dus ni ma shes pas / /
mtshan gcig mig gi rtse ma sbyar / /
byang gi des smras pa / /
bdag gis 'dir ni dus shes ma gyur pas / /
mtshan gcig thog thag lhags pas do sod do / /
gang zhig gzhan gyi bud med la chags pa / /
de ni 'di dang gzhan dag thob bar 'gyur / /
mchog tu bkrabs pas smras pa /
khyed can @# / /
lhags bas do sod la / /
kho bo mya ngan mi byed kyi / /
n+ya gro d+ha yis nyes med par / /
bcag pa la ni mya ngan byed /
de dag bud med la re thag chad nas rang rang gi khyim du song ngo / /
bud med de khyim thab kyis bkrol pas shing de'i drung du song pa na mi de dag gis mthong nas /
khyod kyis nged cag bslus so / /
bud med des lo rgyus rnams smras nas /
skyes pa lnga dang lhan cig khyi'i chos bya bar ga la nus snyam ste /
khyed cag las gang me tog mdzes pa khyer 'ong ba de dang lhan cig dga' pa nyams su myong par bya'o zhes smras pa dang /
de dag rgyal po'i pad ma srung pa /
rna ba dang sna bcad pa zhig yod pa de'i gan du song nas /
'di snyam du /
zong khyer te ma 'ongs mod /
mi 'di'i bsngags pa brjod pas dga' nas bdag cag la me tog ster ro snyam ste /
gcig gis smras pa /
ji ltar smyug ma 'dam bu dag /
bcad cing gtubs kyang slar skye pa / /
de ltar khyod kyi sna skye zhig /
me tog slong gis stsal par mdzod / /
gnyis pas smras pa /
ji ltar ku sha ka sha dag /
bcad cing gtubs kyang slar skye pa / /
de ltar khyod kyi sna skye zhig /
me tog slong gis stsal par mdzod / /
gsum pas smras pa /
ji ltar dur pa 'jag ma dag /
bcad cing gtu bas kyang slar skye pa / /
de ltar khyod kyi sna skye zhig /
me tog slong gis stsal par mdzod / /
bzhi pas smras pa /
ji ltar skra dang ag tshom dag /
bregs shing phyir yang slar skye pa / /
de ltar khyod kyi sna skye zhig /
me tog slong gis stsal bar mdzod / /
lnga bas smras pa /
mi gang pad ma slong byed pa / /
de kun khyod la bkyal pa zer / /
pad ma sbyin nam mi sbyin rung / /
khyod kyi sna ni skye mi 'gyur / /
me tog srung ba'i mi des bsams pa /
mi bzhi pos ni bdag la gyin zhig smras kyi /
lnga bas ni ji lta ba bzhin smras pas 'di la me tog sbyin no snyam nas me tog byin no / /
des me tog blangs te bud med de'i gan du song nas dga' mgur spyad do / /
da bdag 'dod chags kyi sdug bsngal mi 'byung par ji ltar bya snyam nas /
de dang ha cang mi rid pan sangs rgyas kyi mchod rten zhig yod pa la me tog de phul nas /
dge ba'i rtsa ba 'dis tshe rabs thams cad du nyon mongs chung bar gyur cig ces smon lam btab po / /
de'i dus kyi me tog len pa'i mi de ni 'od srung chen po 'di yin no / /
bud med de ni bzang mo 'di yin te /
de la me tog phul ba'i rnam par smin pas 'dod chags chud bar gyur to / /
yang dge slong rnams kyis zhus pa /
btsun pa| bzang mos las ci bgyis bas 'dzam bu chu bo'i gser las byas pa'i gzugs brnyan rang gi 'od kyis mog mog por byas par gyur /
dge slong dag /
sngon 'das pa'i dus bskal ba dgu bcu rtsa gcig na skye dgu rnams kyi tshe lo brgyad khri pa la sangs rgyas rnam gzigs rgyal po'i pho brang gnyen ldan du byon pa dang /
bu mo zhig rnga yab 'dzam bu chu bo'i gser gyi gu bcan zhig thogs nas g.yob pa na /
sangs rgyas kyi 'od kyis 'dzam bu chu bo'i gser mog mog @# / /
por byas so / /
de nas bu mo de rnga yab lcags kyi yu ba can thogs sam snyam du the tshom skyes so / /
sangs rgyas rnam gzigs gshegs pa na rnga yab de 'dzam bu chu bo'i gser gyi yu ba can du mthong ngo| |de nas rgyal po gnyen ldan gyis 'dzam bu chu bo'i gser las byas pa'i sku gzugs shig byas nas de bu mo des khyer te 'ongs pa dang /
rnam gzigs kyi 'od kyis mog mog por byas te /
kha dog mi 'dra bar mthong nas /
smon lam btab pa /
dge ba'i rtsa ba 'dis 'di lta bu'i lus kyi 'od can du gyur nas 'dzam bu chu bo'i gser mog mog por byed par gyur cig ces bya ba'i smon lam gyi dbang gis nga mnyes par byas te /
de bas na sangs rgyas dang chos dang dge 'dun la bya ba byas nas /
yang dag pa'i smon lam gdab par bya'o / /
yang sngon tshong dpon zhig gi skyed mos tshal du rang sangs rgyas nad pa zhig byung ba la tshong dpon des yo byad thams cad sbyar te nad sos par gyur to / /
de mya ngan las 'das pa'i tshe sku gdung gi mchod rten byas /
re zhig na mchod rten skya bor gyur pa la tshong dpon gyi chung mas yung bas byugs nas me tog bkram ste /
smon lam btab ba /
dge ba'i rtsa ba 'dis phyug pa dang longs spyod che ba'i khyim du skye bar gyur cig /
'di bas ches khyad par du 'phags pa'i ston pa mnyes par byed par gyur cig ces byas so / /
de'i dus kyi tshong dpon de ni 'od srung chen po yin no / /
de'i chung ma de ni bzang mo yin te /
mchod rten la yung bas byugs pas gser gyi mdog tu gyur to / /
yang dge slong rnams kyis zhus pa /
btsun pa 'od srung chen pos las ci bgyis pas nor mang ba dang longs spyod che ba'i khyim du skyes lags dge slong dag sngon bsti gnas shig na drang srong lnga brgya gnas so / /
de dang ha cang thag mi ring ba na rang sangs rgyas shig kyang gnas so / /
drang srong de dag nyin re zhig gnas srung ba'i drang srong bzhag nas yam shing dang 'bras bu'i phyir phyogs bzhir 'gro ba na /
drang srong gcig rang sangs rgyas de dang nye ba nas yang yang 'gro 'ong byed pas rang sangs rgyas de nyin par dkyil krung mi gzhig par 'dug pa mthong nas /
kha zas gang nas ji ltar byed dri'o / /
'on kyang da lta song nas dris na drang srong dag gis dge slong dang 'grogs pa mthong nas 'phya bar 'gyur bas /
bdag bsti gnas srung ba'i tshe dri'o snyam mo / /
de nas de bsti gnas srung ba la bab ste /
drang srong de dag gzhan du song pa dang /
rang sangs rgyas de'i drung du song nas dris pa /
bdag nyin re zhing kha zas kyi don du 'gro ba na khyod dkyil krung bshig pa dang /
bsod snyoms la 'gro ba ma mthong bas /
khyod dga' ba za'am /
des smras pa /
dga' ba za ba ma yin gyi /
bsod snyoms la sod nas 'dir khyer te za'o / /
des dris pa /
bsod snyoms la gang du 'gro /
byang sgra mi snyan du 'gro la /
der mi 'gro ba'i tshe sum cu rtsa gsum du 'gro'o / /
sgra mi snyan ci 'dra /
des smras pa /
@# / /
bdag gir 'dzin pa med pa /
tshe nges pa /
shi 'phos nas kyang gyen du 'gro ba'o / /
sum cu rtsa gsum gyi lha rnams ci 'dra /
kha dog dang ldan pa /
bde ba mang ba /
gzhal med khang mthon po can /
tshe ring ba yun ring du gnas pa yin no / /
des 'di ni bdag nyid chen po'o snyam nas /
rang sangs rgyas la smras pa /
'phags pa deng bdag gis bsod snyoms dbul gyis /
rjes su gzung du gsol /
khyod kyang khyim nas nges gang byung ba yin pas /
nga la bsod snyoms ji ltar sbyin /
de lta lags mod /
'on kyang nges par bdag la phan gdags su gsol /
khyod ni dpal dang bsod nams zhing / /
khyod ni chos 'chad rnams kyi mchog /
khyod kyi brtson bas 'jig rten 'di / /
kun nas brgyan pa bzhin du gyur / /
des kyang khas blangs so /
de nas drang srong des /
khre rgod bre'u chung gang 'o ma'i nang du bcas nas dang sangs rgyas la phul lo / /
des kyang lus kyis chos bstan pas mchog tu dad nas /
smon lam btab pa /
dge ba'i rtsa ba 'dis bdag ngan song gsum du skye bar ma gyur cig /
lha rnams kyi nang du skye ba dang /
de nas shi 'phos nas byang gi sgra mi snyan du skye ba dang /
'di bas khyad par 'phags pa'i ston pa mnyes par byed par gyur cig /
de'i dus kyi drang srong de ni 'od srung 'di yin te /
khre rgod bre'u chung gang phul ba'i rnam par smin pas sgra mi snyan du lan stong skyes so / /
lha rnams kyi nang du lan stong skyes so / /
de nas bram ze'i dges su skyes nas rang sangs rgyas brgya stong las khyad par du 'phags pa'i ston pa mnyes par byas so / /
de bas na dkon mchog gsum la bkur sti dang bsod nams byas na 'di lta bu'i yon tan gyi tshogs can du 'gyur te /
'od srung ji lta ba bzhin du khyad kyis bslab par bya'o / /
yang dge slong rnams kyis zhus pa /
btsun pa 'od srung chen pos las ci bgyis pas rab tu byung zhing dgra bcom pa thob nas bcom ldan 'das kyis 'dod pa chung zhing chog shes pa dang /
sbyangs pa'i yon tan smra ba rnams kyi mchog tu lung bstan lags /
dge slong dag bskal pa bzang po 'di nyid kyi tshe lo nyi khri pa na 'di rab tu byung ste lo stong phrag bcur tshangs par spyad kyang mthar thug pa'i ye shes mthob par 'chi ba'i tshe /
bcom ldan 'das shAkya thub pa mnyes par byed par gyur cig /
des 'dod pa chung zhing chog shes pa dang /
sbyangs pa'i yon tan smra ba rnams kyi mchog tu lung ston par gyur cig ces smon lam btab pas de ltar lung bstan par gyur to / /
de bas na gus par lung dbog pa dang /
klag par bya /
phung po dang| khams dang /
skye mched dang /
gnas dang /
gnas ma yin pa dang /
rten cing 'brel bar 'byung ba la mkhas par bya /
yang dag pa'i smon lam gtab par bya'o / /
dri bas mnyes pas bsnyen par rdzogs tshul ni /
bcom ldan 'das kyis /
legs sbyin la /
gcig tu dgog pa'i chos gang yin zhes gsungs pas /
thar pa'o / /
de la dgos pa gang yin /
dad pa'i zhes dri ba @# / /
de'i lan the bas bas mnyes pa tsam gyis bsnyen par rdzogs pa thob ba'o / /
tshur shog gis bsnyen par rdzogs pa ni /
byang sems dga' ldan na bzhugs pa na /
yul aM gan aM gar byung ba zhes bya ba'i rgyal pos rgyal srid 'byor pa /
rgyas pa /
lo legs pa /
skye bo dang mi mang bos gang ba byed du bcu ga /
ma gad+ha na rgyal po pad ma chen pos rgyal srid byed de /
res 'ga' ni aM ga'i rgyal po dpung dang mthu che la /
res 'ga' rgyal po pad ma chen po dpung dang mthu che'o / /
aM ga'i rgyal po dpung dang mthu che ba'i tshe dpung tshogs bzhi go bskon te /
ma ga d+ha'i rgyal po'i khab ma gtogs pa bcom nas phyir ldog la /
rgyal po pad ma chen po dbung dang mthu che ba'i tshe nges dbung tshogs bzhi go bskon te /
aM ga'i tsam pa ma gtogs pa bcom nas phyir ldog go /
re zhig na aM g+pa'i rgyal po mthu dpung che bas /
dbung tshogs yan lag bzh go bskan te ma gad+ha gzhom par brtsams pa dang /
rgyal po padma chen pos kyang dpung tshogs bzhi go bskon te g.yul sprad pa'i phyir 'phags pa las /
aM ga'i rgyal pos rgyal po padma chen po'i dbung gi tshogs phrogs pas rgyal po pad ma chen po skra gnas sgo bcad der pa'i khar sbrengs nas 'dug pa la /
aM ga'i rgyal pos pho nya btang ste /
phyir 'byung na legs /
mi 'byung na nam mkha' la 'gro na mda' brgyus pas ltung bar bya /
sa 'og tu 'gro na lcags kyus drang bar bya /
ri rtser phyin na'ang thar ba med do zhes sbrings pas de yid ma bde bar blon po rnams la dris pas /
yul dang srog la gnod gyur na / /
skyes bus kun tu srog bsrung bya / /
blo yis gnyis ka dbyad byas na / /
yul ni yang rnyed srog rnams min / /
lha phyir 'byung bar bgyi'o / /
de ral gri mgul du btags nas phyir byung ba dang /
aM ga'i rgyal pos de la lo thang dang dpya phab ste de nyid du bzhag go /
gang gi tshe byang sems dga' ldan nas gzigs pa lnga po dag la gzigs nas yum gyi lhums su zhugs pa'i tshe 'jig rten gyi khams thams cad snang ba chen pos khyab par gyur cing /
byang sems bltams pa'i tshe rgyal po'i khab tu rgyal po pad ma chen po'i bu gzugs can snying po dang /
gnyan yod du rgyal po rtsibs kyis 'phur tshangs byin gyi bu gsal rgyas dang /
'phags rgyal du rgyal po ma khyud mtha' yas kyi bur ba snang dang /
ko'u shAm bIr rgyal po dmag brgya pa'i bu shar ba rnams btsas so / /
gzugs can snying po btsas pa'i nyin mo glon po'i bu lnga brkya'ang btsas nas rigs ngang mthun bar ming btags so / /
gzugs can snying po /
pang na 'tsho ba'i ma ma gnyis dang /
nu ma bsnun pa'i ma ma gnyis dang /
dri ma 'phyi ba'i ma ma gnyis dang /
rtse grogs kyi ma ma gnyis la gtad nas /
'o ma dang /
zho dang /
mar dang /
zhun mar dang /
mar gyi nying khu dang /
gzhan yang yo byad kyi bye brag gtso po dag gis bsrings bskyed de /
rdzing na gnas pa'i pad ma bzhin du myur du bskyed do / /
de cher @# / /
skyes pa'i tshe /
yi ge dang /
grangs dang /
rtsis dang /
lag rtsis dang /
dbyung ba dang /
gzhug pa dang /
gzhag pa la nye bar zhugs nas yi ge'i mthar phyin cing /
'byed pa dang /
klog pa dang /
mkhas pa dang /
spyod pa gsal ba dang /
brtag pa brgyad po rin po che dang /
gzhi dang /
gos dang /
shing dang /
glang po che dang /
rta dang /
bud med dang /
skyes pa brtag pa la mkhas par gyur to / /
rgyal rigs rnams kyi bzo dang las kyi gnas glang po che'i gnyar zhon ba dang /
rta zhon pa dang /
shing rta'i thabs dang /
ral gri'i thabs dang /
'phong dang /
phyir bsnur ba dang /
mdun du bsnur ba dang /
lcags kyus sgyur thabs dang /
zhags pa gdab pa dang /
mda' po che 'phen thabs dang /
'dzin stangs dang /
goms stabs dang /
thor tshugs dang /
gcad pa dang /
'dral ba dang /
dbug pa dang /
gnas lnga po rgyad nas 'phog pa dang /
sgra grags par 'phog pa dang /
gnad du 'phog pa dang /
mi 'chor bar 'phog pa dang /
tshabs che ba la byang bar gyur to / /
blon po'i bu lnga brgya'ang gnas de dag la byang par gyur te /
phas bzo sbyang pa bco brgyad la bcug pas bzo sbyangs gzugs can snying po zhes bya bar gyur to / /
de re zhig na ljongs su phyin pas /
aM ga'i rgyal po'i zho shas 'tsho ba dag lo thang dang dpya sdud pa mthong nas /
'di dag su'i yin /
aM ga'i rgyal po'i lags so / /
ci 'u bu cag de la lo thang 'bul lam /
'bul lags so / /
nges smras pa /
zho shas 'tsho ba de dag pos shig /
de dag gis bos pa dang /
des smras pa /
de'ang rgyal po yin la /
nged kyang rgyal po yin na ci'i phyir khyed cag lo thang dang dpya sdud /
phyin chad ma sdu zhig /
de dag gis bsams pa| gzhon nu 'dis mi shes pa yin pas rgyal po'i gan du 'gro'o snyam nas /
rgyal po pad ma chen po la smras pa /
bdag cag aM ga'i rgyal po'i lo thad dang dpya sdud pa gzhon nus bkag na /
bsdu 'am 'on te slar mchi bar 'tshal /
des smras pa /
gzhon nu de rgyus mi shes pa yin pas sngar bzhin du sdus shig /
de dag gis lo thad dang dpya bsdus nas phyir log pa gzugs can snying pos mthod ste /
ngas khyed la phyin chad ma sdu zhig ces ma bzlog gam re zhig 'khod na legs /
mi 'khod na mtshams chen po gcad do / /
de dag skrag nas aM ga'i rgyal po la lo rgyus de dag smras shing /
tshigs su bcad pa /
ji srid shing ni gzhon pa'i tshe / /
sen mo dag gis gcad nus pa / /
de nyid chen por skyes pan| |sta re brgyad kyang gcad par dka' /
aM ga'i rgyal pos bad ma chen po la /
gzhon nu gzugs can snying po mgul pa nas thogs la tshur bkri ba'am /
yang na rtsa dang chas sta gon gyis dang /
nga der 'od do zhes springs pas rgyal po yid ma bde nas gzugs can snying po la smras pas /
'o skol de la lo thang dang dpya 'bul lam /
'bul lo / /
lha de yang rgyal po lags la /
'o skol yang rgyal po lags na /
ci'i phyir lo thang dang dpya 'bul /
bdag la dpung gi @# / /
tshogs yan lag bzhi ba stsol dang /
aM ga'i rgyal bo dang g.yul sprad par bgyi'o / /
des de la dpung gi tshogs yan lag bzhi pa byin no / /
gzugs can snying pos blon po'i bu lnga brgya la smras ba /
nga aM ga'i rgyal po dang g.yul sbrod na khyed cag ci byed /
de dag gis smras pa /
khyod kyi gnas skabs gang lags pa de bdag cag gi'ang lags so / /
de nas dpung gi tshogs go bskon te /
rgyal po'i kha ba nas byung ba pad ma chen pos mthong ste /
'di su'i yin /
gzugs can snying po'i lags so / /
e ma 'di dmag mang po dang ldan no zhes brjod pas dmag ldan gzugs can snying po zhes grags so / /
de nas gzugs can snying pos blon po'i bu lnga brgya la smras pa /
aM ga'i rgyal po 'di dpung dang mthu chebs /
'u bu cag gis g.yul sprad par mi nus kyis /
de bag yangs su go phud pa'i phru ma brdzi zhing bzhabs te gsad par bya'o zhes bgros nas /
de dag gis aM ga'i rgyal bzhabs te bsad do / /
de'i dpung rnams byer ba dang /
gzugs can snying pos phyogs bzhir pho nya bkye ste /
khyed cag phyir lo gcig dang /
'tsho ba'i rgyu sbyin par bya'o zhes smras pa dang phyir log go /
de nas aM ga'i rgyal pos grong khyer tsam pa srung bar bzhag pa des /
rgyal po bsad pa thos nas sgo bcad der ba'i khar sbrengs nas 'dug go /
gzugs can snying po'ang grong khyer tsam par phyin nas /
shing ring bo la aM ga'i rgyal po'i mgo btags pa bstan te /
ngas khyod kyi jo bo 'di lta bur byas kyis /
gal te phyir 'byung na legs /
phyir mi 'byung na khyod kyang 'di lta bur byas par 'gyur ba'i gnas yod do / /
des thos nas bsams pa /
yul dang srog la gnod gyur na / /
skyes bus kun tu srod bsrung bya / /
snyam nas ral gri mgul du thogs te phyir byung ngo / /
de nas gzugs can snying pos pad mchen po la /
bdag gis aM ga'i rgyal po bsad nas grong khyer tsam pa thob na /
ma grub pa gzhan mchis na bka' stsol dang bsgrub par bgyi'o / /
zhes springs so / /
de mgu nas /
gdugs dang cod pan dang thod bskur te /
khyod kyis de nyid du rgyal srid gyis shig /
dus re zhig na pad ma chen po dus la bab nas gzugs can snying pos aM ga dang mag d+ha'i rgyal srid gnyis ka bzung do| |de'i tshe bram ze'i khye'u gsang tshig 'dod pa zhig yul dbus nas lho phyogs su song ngo / /
de nas bram ze rig byed la mkhas pa zhig 'dug pa de'i drung du rig byed klag par zhus pas /
bu legs kyis /
de bzhin du gyis shig /
de ni bram zhes bya ba yin no / /
des de'i drung du rig byed bklags so / /
bram ze'i khye'u rnams kyi kun spyod ni mi klog pa'i tshe na res 'ga' chu ngogs su nye reg byed /
res 'ga' grong khyer du 'gro / /
res 'ga' yam shing thur 'gro'o / /
re zhig yam shing thur song ba dang /
so so nas /
khyed cag yul gang nas 'ongs /
so so nas /
yul 'di nas 'ongs so / /
dbus bdes kyang /
dbus nas 'ongs so / /
de dag gis smras pa /
shar na blo can gnas pa ste / /
lho @# / /
phyogs na ni g.yon byed 'dug /
nub kyi yul na phra ma can / /
byang phyogs na ni tshig rtsub po / /
zhes smras nas /
yul dbus de ci 'dra /
shes ldan dag yul dbus ni yul rnams kyi mchog yin te /
sa lud pa /
bu ram shing gi phreng ba dang /
ba lang dang /
ma he phun sum tshogs pa /
slong mo pa brgyas gang ba /
dbus pa'i skye bos gang ba /
mtha' 'khob pa'i skye bos spangs pa /
skye bo mkhas pas bsten pa /
chu klung gaM gA chu dgur bco brgyad pa 'bab pa yod de /
der drang srong rnams kyis dka' thub spyad na rang gi lus nyid kyis mtho ris su 'dod pa yin no / /
ci yul dbus na bdag cag gi mkhan po dang 'dra ba'i mkhas pa dag yod dam /
yul dbus na bdag cag gi mkhan pos de dag gi gdong du lta bar mi nus pa dag yod do / /
de nas de dag yul dbus su 'dod 'dod par gyur te /
bram ze'i khyim du song nas mkhan po la /
yul dbus kyi bsngags pa thos pas der mchi'o / /
des smras pa| bu dag ji snyed thos pa de snyed bgrod par bya ba yin nam /
yul dag ni thos na dga' bar 'gyur ba yin pas mnyan par bya yi /
bgrod par ni mi bya'o / /
de dag gis smras pa /
khye'u 'di'i mchid nas /
bdag cag gi mkhan pos gang dag gi gdong du lta bar yang mi nus pa'i mkhas pa dag yod do zhes zer ro / /
bu dag ci kho bo na re /
sa steng na kho bo gcig bu smra ba yin gyi /
gzhan med do zhes zer ram /
sa ni rin po che mang po 'dzin pa yin pas sa gzhi ni mdzes pa mdzes pa ngag gis gang pa yin no / /
mkhan po re zhig yul de'ang blta zhing chu ngogs su nye reg kyang bgyi /
smra ba'i khyu mchog de dag la'ang bsnyen bkur bgyi /
rgol ba'ang tshar gcad /
rang gi grags pa'ang bsgrag /
rnyed pa'ang bsgrub par bgyi yis /
yul dbus su mchi'o / /
de 'khor la chags pa dang /
'khor nyung ba yin pas /
bu dag de lta na g.yang gzhi dang /
shing shun dang /
dbyu gu dang /
blugs gzar dang /
dgang gzar dang /
ril ba dag long dang 'dong ngo / /
des de dag blangs nas lam du chas pa na rgol ba kha cig tshar bcad nas rgol ba'i shing rta la sbyor /
rgol ba kha cig gi mgor thal ba'i bum pas bsnun /
kha cig 'phong gi dpong sar khwa bzhin du spangs /
kha cig gis bsu /
kha cig gis slob ma nyid du byed cing mthar gyis rgyal po'i khab tu phyin to / /
bram ze des bsam pa /
bdag gis ci'i phyir rtsa ba spangs nas yal ga la nyug par bya /
rgol ba mkhas pa rnams ni rgyal po dang nye ba yin pas bdag kyang der 'gro'o snyam nas de rgyal po gzugs can snying po can song ste /
rgyal ba dang tshe spel ba byas nas /
lha bdag la bla ma las yi ge nyung chas shig blangs pa mchis te /
de'i slad du lha'i sbyan sngar rgol bdag dang lhan cig bka' mchid rnam par gtan la dbab par 'tshal lo / /
rgyal pos blon po rnams la /
bram ze 'di'i lan thebs pa'i rgol ba yod dam /
grong na la dan bram ze gnas len gyi bu zhes bya ba /
rig byed kyi pha rol tu son pa /
zhugs @# / /
lta bu'i shes pas rang gi smra ba gsal bar byed pa /
gzhan gyi smra ba tshar gcod ba zhig mchis so / /
'o na de bos shig /
bos nas rgyal po la rgyal ba dang tshe spel ba byas nas phyogs gcig tu 'dug go / /
rgyal bos /
'ongs pa legs so / /
khyod kho bo'i mdun du bram ze 'di dang lhan cig gtam byed nus sam /
rngo thog go /
de nas rgol ba'i dkyil 'khor bshams shing phyogs dang gzhan gyi phyogs rnam par bzhag nas /
phyogs snga ma gad bgyid du stsal /
bram ze 'di 'gron pa yin pas 'di byed du chug cig /
des rgyud chags lnga brgya bzlas so / /
gnas len gyis bus phyir bzlas te /
khyod kyi 'di ni rigs pa med pa /
'di ni mi mthun pa /
'di ni mi 'thad pa yin no zhes skyon btags pa dang /
bram ze de cang mi smra bar 'dug go /
tshar bcad rnams kyi nang na lan la sbobs pa med pa 'di tha chad yin no / /
rgyal po na de /
su rgyal /
gnas len gyi bu'o / /
de nas rgyal po yid dga' nas ro stod bsrangs te lag pa g.yas pa brgyangs nas /
bdag gi yul na smra ba'i khyu mchog 'di lta bu yod pa ni bdag gis rnyed pa legs par rnyed do zhes brjod nas /
mkhan po / /
khyod gang na gnas /
lha grong na la da na'o / /
song la grong de khyod kyi rgol ba'i longs spyod gyis shig /
de rangs nas rigs mnyam pa las chung ma blangs te /
dga' dgur spyad pas bu ro stod shin tu ring ba zhig btsas te /
ming stod ring du btags /
ma ma brgyad la gtad de bskyed bsrings /
cher skyes pa na yi ge la kogs pa la byang zhing /
bram ze'i kun spyod la mkhas pa /
rig byed bzhi dang /
bram ze'i las drug po mchod sbyin byed pa dang /
mchod sbyin byed du 'jug pa dang /
klog pa dang /
klog tu 'jug pa dang /
sbyin pa dang /
lan pa la mkhas pa'i bram ze'i rig byed yan lag dang bcas pa la mkhas par gyur to / /
yang chung ma la dga' dgur spyad pas bu mo mig gnyis bya shA ri ka 'dra ba zhig btsas nas /
rgyu mtshan nges shA ri ka zhes ming btags /
ched skyes pa na yi ge bslabs pa mthar phyin te /
des stong ring tshar bcad do / /
de nas phas stod ring la /
khyod skyes pa yin na /
bud med kyis tshar bcad pas /
nga 'das pa dang rgol pa'i longs spyod 'phrog par 'gyur ngo zhes smras so / /
de'i tshe bram ze'i khye'u gsang tshig 'dod pa zhig lho phyogs su song ste /
bram ze skar rgyal zhes bya ba rig byed yan lag dang bcas pa la mkhas pa de'i drung du song nas 'jig rten rgyang pan gzung bar brtsams so / /
de dag re zhig mi klog ba na yam shing thur song ba'i skabs su sngar bzhin /
yul gang nas 'ongs dris pa dang /
rang rang gi yul smras /
des kyang /
yul dbus nas so / /
yul dbus ci 'dra sogs sngar bzhin bsnyad nas /
skar rgyal 'khor dang bcas pa rgyal bo'i thad du song ste /
sngar bzhin smras pas /
gnas len gyi bu dang sprad nas /
phyogs sdam gang bgyi /
skar rgyal lo / /
skar rgyal gyi sa smras ba /
gnas len gyi bu 'di rgan pas @# / /
phyogs snga ma bgyid du stsol /
de bzhin gyis shig /
gnas len gyi bus bsams pa /
skar rgyal 'di ni gzhung gsar la byed pa gsal bas lhan cig smra dka' yi /
tshig 'dred bzhig bya'o snyam ste rgyud chags lnga brgya bzlas so / /
skar rgyal gyis phyir bzlas te /
'di ni rigs pa med pa /
mi mthun pa /
mi 'thad pa yin no zhes skyon btags pas lan ma thebs te /
spobs pa med pa'i tshar bcad du gyur /
rgyal bos /
su rgyal /
skar rgyal lo / /
de la rgol ba'i longs spyod byin cig /
lha rgol ba lhags dgu la rgol pa'i longs spyod stsal na ring bor mi thogs par aM ga dang ma gad+ha dag kyang rgol ba'i longs spyod du 'gyur bas /
grong na la da 'di nyid rgol ba'i longs spyod kyi ba dan du gyis la /
gnas len gyi bu las phrogs te bram ze 'di la stsal cing /
'di bas ches rgyal ba mchis na'ang skar rgyal las phrogs nas de la stsal lo / /
de bzhin du gyis shig /
der na la da skar rgyal la byin pa dang /
gnas len gyi bus bsams ba /
bdag gis rgyal po 'di la phan mang du btags na'ang 'dis kho bo ma bsrungs kyis /
yul gzhan du 'gro'o snyam ste chung mal bsgo nas so nam dag bsdus pa dang /
nye du rnams kyis /
gzhan du ma bzhud par nye du'i nang du bzhugs shig /
des smras pa /
mi ni gzhan gyi yul na gnas bla yi / /
rang gi yul ni zil gnon gnas pa min / /
mi ni gang na zil gnon med gnas pa / /
de nyid rang yul de na gnyen yang yod / /
skar rgyal gyis gtam de thos nas gnas len gyi bu'i gan du song ste smras pa /
bdag ni glo bur ba yin pa sa ring bor mi thogs par 'gro yis /
'di khyod kyi rgal ba'i longs spyod du 'gyur gyis gzhan du ma 'gro bar 'dug cig /
des smras pa /
'gro'o / /
'on grong 'di'i phying snoms shig /
gnas len gyi bus bsams pa /
rgol ba'i longs spyod kyi bgo bsha' byas pa ni phan btags pa yin gyis /
shA ri ka de sbyin no snyam nas chung ma la dris pas /
stod ring la dri'o / /
stod ring la dris pas /
des bdag cag gi longs spyod nyams bar bkyis na /
ci'i phyir shA ri ka chung mar sbyin /
blun po khyod kyis ci shes /
zhes de gnyis kyis de'i tshig tshig ma yin par byas te skar rgyal la shwa rig chung mar byin no / /
stod ring gis bsams pa /
'di dag gis bdag brnyas pa ni thos ba nyung bas yin pas /
skar rgyal gyis 'jig rten rgyang pan shes pa ltar 'jig rten rgyad pan gzung ba'i phyir lho phyogs su kun tu rgyu dag gi gan du song nas /
bdag shes ldan dag gi zhabs la sri zhu bgyi bar 'tshal lo / /
ci'i phyir /
'jig rten rkyang pan gzung ba'i phyir ro / /
de dag gis smras pa /
khyim pa la mi ston no / /
de lta na rab tu 'byung ngo / /
de rab tu byung nas /
bdag gis 'jig rten rgyad pan ma zin gyi bar du sen mo mi gcad do zhes sen mo ring bor bzhag pas kun tu rgyu sen ring zhes bya bar gyur to / /
shA ri ka skar rgyal dang lhan cig rtsod pa na de skar rgyal gyis @# / /
tshar bcad do / /
skar rgyal shA ri ka dang dga' dgur spyad pas /
sems can srid pa tham pa /
spyod pa tshol ba /
thar pa'i snying po bzung ba /
myang na las 'das pa la phyogs ba /
'khor ba las phyir phyogs pa /
srid pa'i 'gro ba thams cad du 'chi 'pho dang skye ba don du mi gnyer ba /
lus tha ma 'dzin pa zhig lha las shi 'phos nas shA ri ka'i mngal du zhugs so / /
shA ri ka'i rmi lam du mi lag na sgron me thogs ba zhig gis bdag gi dku dral te zhugs pa dang /
bdag ri chen po'i spo la 'dzeg pa dang /
nam mkha' la 'gro ba dang /
bdag la skye bo phal po ches /
phyag 'tshal lo zer ba rmis nas skar rgyal la nges smras so / /
skar rgyal nyid rmi ltas la mkhas pa yin mod /
rmi ltas shes pa gzhan la dris pas /
rmi lam de ni bzang ste /
mi lag tu sgron me thogs pas bdag gi dku dral te zhugs pa rmis pa ni bu btsa' zhing des lo brgyad gnyis kyis dang ba po'i brda sprod pa bklags nas rgol ba thams cad tshar gcod pa'i ltas so / /
ri chen bo la 'dzeg pa sogs ni rab tu byung nas brtul zhugs grub pa'i bdag nyid chen por 'gyur ba'i ltas so / /
dus re zhig na skar rgyal shA ri ka dang lhan cig rtsod pa na shA ri kas de tshar bcad nas /
des bsams pa /
'di ni 'di'i mthu ma yin gyi /
'di'i mngal du zhugs pa de'i mthu yin no snyam mo / /
zla ba brgyad dam /
dgu 'das pa na /
khyi'u gzugs bzang ba /
blta na sdug pa /
mdzes ba /
gsal ba /
gser gyi mdog 'dra ba /
mgog dugs lta bu /
lag ba ring ba /
dbral ba'i dbyes che ba /
smin ma 'byar ba /
sna'i gzengs mtho ba zhig btsas so / /
khye'u des mes pos /
'di skar rgyal gyi bu yin pas /
nye rgyal zhes btags so / /
skar rgyal gyis bsams pa /
mes pos pha las dras te khye'u 'di'i ming btags kyi /
bdag gis ma las dras te gdags so snyam nas /
'di shA ri ka'i bu yin pas shA ri'i bu zhes btags so / /
de ma ma brgyad la gtang nas bsrings bskyed de /
cher skyes pa'i tshe yi ge la sogs pa'i pha rol tu son cing bram ze'i spyod tshul dang /
spyod pa dang /
gtsang sbra dang /
kun tu spyod pa dang /
thal ba blang ba dang /
bya ma bum blang ba dang /
sa blang /
ba dang /
lag stangs dang /
thor tshugs dang /
rab bsngags bya ba dang /
kye zhes bya ba dang /
rig byed bzhi dang /
bram ze'i las drug la mkhas pa'i bra ma ze'i rig byed kyi pha rol tu phyin pa /
me lta bu'i shes pas rang gi smra ba gsal bar byed pa /
gzhan gyi smra ba tshar gcod nus par gyur to / /
des lo brgyad gnyis kyis rig pa'i gnas thams cad bslabs nas rgol ba thams cad tshar bcad par gyur to / /
de re zhig na pha dang lhan cig rig byed 'don pa na /
yab 'di'i don ci lags /
bu kho bos kyang 'di'i don mi shes te /
gsang tshig gi gzhi 'di dag ni sngon gyi drang srod rnams kyis bstod pa bsgrags btsam mo / /
yab de dag gi don ma mchis snyam mam /
'di'i don ni 'di @# / /
lags so / /
skar rgyal dga' nas /
bus bya ba ni gnyis te /
pha'i gzhung srong ba'am /
khyad par lhag par rtogs pa yin na /
'dis ni bdag pas khyad par lhag par rtogs so snyam ste /
bram ze'i khye'u lnga brgya tsam gsang tshig klog tu 'jug pa de la gtad do / /
nye rgyal bram ze'i khye'u lnga brgya tsam gsang tshig klog tu 'jug pa na nges rig byed ring po rnams thung ngur bzhag /
thung du rnams ring por bzhag ste tshig dang yi ge phri zhing don dang nges pa'i tshig tu bzhag go /
grong shing thags can na bram ze mdun na 'don gru 'dzin zhes bya ba /
phyug pa /
nor mang ba /
longs spyod che ba /
yongs su gzung ba yangs shing rgya che ba /
rnam thos kyi bu'i nor dang ldan pa /
rnam thos gyi bu'i nor la nor gyis 'gran ba zhig 'dug ste /
des rigs mnyam pa las chud ma blangs nas dga' dgur spyad kyang bu med nas /
bu 'dod bas zhi ba dang /
chu lha dang /
lus ngan dang /
brgya byin dang /
tshangs pa la sogs pa la gsol ba 'debs shing /
lha'i bye brag gzhan yang kun dga' ra ba'i lha dang /
tshal gyi lha dang /
bzhi mdo'i lha dang /
sum mdo'i lha dang /
gtor ma len pa'i lha dang /
lhan cig skyes pa dang /
chos mthun pa dang /
rtag tu rjes su 'brang ba'i lha dag la gsol ba 'debs so / /
'jig rten na lha la gsol ba btab pas bu 'byung ngo zhes zer ba mi bden te /
de lta na re re la'ang 'khor los sgyur ba'i rgyal po bzhin du bu stong yod par 'gyur ro / /
'on kyang gnas gsum mngon du gyur na bu 'byung ste /
pha ma chags shing 'dus pa dang /
ma dus la bab cing zla mtshan dang ldan pa dang /
dri za nye bar gnas te 'jug 'dod pa'o / /
de'i tshe sems can srid pa tham pa zhig gru 'dzin gyi chung ma'i mngal du zhugs so / /
bud med mkhas pa la /
ma 'dres tha'i chos lnga yod de /
skyes pa chags pa shes shing chags pa dang bral ba shes pa dang /
dus shes shing zla mtshan shes pa dang /
mngal na gnas pa shes pa dang /
gang las mngal du zhugs pa shes pa dang /
khye'u dang bu mor 'gyur ba shes te /
bu yin nang ku g.yas par brten /
bu mo yin nang ku g.yon par brten ba la /
bur shes nas khyim thab la /
rje'i sras dgyes pa skyed du gsol /
de yang yid dga' nas ro stod bsrangs te lag pa g.yas pa brkyangs nas /
kho bo yun ring po nas 'dod pa'i bu'i ngo mthong ba dang /
kho bo dang mthun bar skye ba dang /
kho bo'i bya ba byed pa dang /
gsos pas phyir gsol dang /
bgo skal la spyod pa dang /
kho bo'i rigs rgyun ring du gnas par bsgrub ba dang /
bdag cag shi ba na /
sbyin pa dag byin zhing /
bsod nams dag byas nas /
'di de gnyis gang du skyes shing 'gro ba'i phyi bzhin du 'gro bar gyur cig ces ming gis yon bsngo ba byed par gyur cig ces brjod nas /
bde bar bskyangs pas zla ba brgyad dam dgu 'das nas khyi'u gzugs bzang ba zhig btsas /
nyi ma nyi shu rtsa gcig tu btsas ston rgya cher byas nas khyi'u 'di lha bang du blangs nas thob pas /
@# / /
bang nas skyes zhes btags shing /
mau'u gal gyi rigs yin pas mau'u gal gyi bu zhes ming btags nas ma ma brgyad la gtad de bskyed bsrings /
cher sgyes pa'i tshe yi ge la sogs pa'i rig byed la mkhas bar gyur to / /
de pha dang lhan cig rig byed 'don ba na /
yab 'di'i don ci lags zhes sogs sngar dang 'dra la /
bram ze'i khye'u lnga brgya de la gtang ngo / /
pang nas skyes kyis bram ze'i khye'u lnga brgya tsam rig byed klog tu bcug go /
bram ze'i khye'u rnams mi glog pa'i dus su grong khyer bltar dong ba dang /
nye rgyal gyi slob ma dag gsang tshig 'don zhing mdun nas song /
pang nas skyes kyi slob ma dag gsang tshig 'don zhing phyi bzhin song ba dang /
pang nas skyes kyi slob ma rnams kyis nye rgyal gyi slob ma rnams gsang tshig klog pa thos nas /
ci'i phyir khyed cag gsang tshig gi gzhi nyams par byas te klog /
de dag gis smras ba /
'o na ji ltar klag /
'di ltar klog go /
de dag gis smras ba /
khyed cag gis su las bklags /
de mi shes ba des nyi ma dang zla ba mi shes pa yin no / /
skar rgyal gyi bu nye rgyal las bklags so / /
khyed cag gis su las bklags /
gang gis de mi shes pa des kyang nyi ma dang zla ba mi shes pa yin mod /
gru 'dzin gyi bu pang nas skyes las bklags so / /
de nas nye rgyal gyi slob ma rnams sba gong bas nye rgyal can song ba dang /
khye'u dag ci nyes cang ma nongs so / /
des smras ba /
bsam ba nang na yod pa kun / /
phyi rol nas ni nye bar gsal / /
skad mdog dbang po'i rnam pa dag /
rnam par sba bar mi nus so / /
de ngag gis skabs de rgyas bar brjod pa dang /
des smras pa /
khye'u dag de bzhin te /
bram ze'i khye'u de dag gsang tshig klog pa bzhin du klag par bya ba yin mod /
'on kyang kho bos rig byed ring po rnams thung ngur bzhag /
thung du rnams ring por bzhag ste /
tshig dang yi ge phri zhing don dang nges pa'i tshig tu bzhag go /
der khye'u rnams sba gong ba med par gyur to / /
pang nas skyes kyi slob ma rnams kyang sba gong nas bang nas skyes can song ba dang /
khye'u dag ci nyes /
cang ma nongs so / /
bsam pa nang na yod pa /
sogs sngar bzhin no / /
des smras pa /
khye'u dag bdag cag klag pa bzhin du klag par bya ba yin mod /
bram ze'i khye'u de shes rab can yin pas des rig byed ring po thung ngu dang /
thung ngu ring bor bzhag go zhes thos so / /
der de gnyis phan tshun gcig gis gcig thos ma thag mthod 'dod par gyur te /
nye rgyal pa'i gan du song nas /
yab bdag grong shing thags can du mchi'o / /
ci'i phyir du /
gru 'dzin gyi bu pang nas skyes blta pa'i slad du'o / /
bu de khyod pas shes rab che ba zhig yin nam /
ma yin mod /
ches phyug pa lags so / /
smras pa /
mi gang rigs kyis rgan ba dang / /
na tshod rgan dang nor gyis rgan / /
de kun thos pas rgan ba yi / /
sgo na don kun gnyer bas sdod /
gal te de 'ongs na thos pas bgo bsha' bya yi /
bgrod par mi bya'o /
pang nas skyes kyang pha'i gan du song @# / /
nas| yab| bdag grong na la dar mchi'o / /
ci'i phyir du /
skar rgyal gyi bu nye rgyal ba lta ba'i slad du'o / /
bu de khyod pas ches phyug gam ci /
ma yin mod /
shes rab can lags so / /
smras pa /
mi gang rigs kyis rgan pa dang / /
na tshod rgan dang thos bas rgan / /
de kun nor gyis rgan ba yi / /
sgo na ci bya snyam bas sdod / /
gal te de 'ongs na nor gyis bgo bsha' bya yi / /
bgrod bar mi bya'o / /
de nas dus re zhig na rgyal po'i khab tu klu'i rgyal po ri bo dang yid 'od gnyis kyi dus ston la bab bo / /
rgyal po gzugs can snying po ni de gnyis kyi dus ston la bab pa'i tshe bdag nyid kyis nyams su myong ba'am /
ma skyes dgra gtong bar byed pa la /
de'i tshe gzugs can snying po la bya ba cung zhig byung nas ma skyes dgra la /
khyod song la ri bo dang yid 'ong gnyis kyi dus ston nyams su myong bar gyis shig /
ma skyes dgra de'i dpon la 'ong bar thos nas /
gru 'dzin gyis bsams pa /
ma skyes dgra 'di pa 'das nas rgyal por 'gyur la /
pang nas skyes kyang bdag 'das nas mdun na 'don du 'gyur bas de bsten na dus su 'bras bu ster bar 'gyur ro snyam nas pang nas skyes la smras pa /
dus ston de la rgyal po dang| mdun na 'don dang /
rgol ba dang /
mchog thob pa'i stan bzhi las /
rgyal po'i stan gcig bu zhog la /
mdun na 'don gyi stan la 'dug cig /
des kyang de bzhin du 'dug go /
skar rgyal gyis kyang gtam de thos nas nye rgyal la smras ba /
dus ston de la stan bzhi las /
mchog thob pa'i stan la dbyi gu dang ril ba zhog la /
rgol ba'i stan la 'dug cig /
nyi ma shar nas nub pa'i bar la khyod dang mnyam pa'i rgol ba gzhan med do / /
nges kyang de gzhin du 'dug go /
de nas gar mkhan dag gis toD ga'i rgyud du glu blangs pa dang /
mi dag gis bro brdung ba dang glu blang bar brtsams pa dang /
khye'u de gnyis dbang po dag phyir bslan te 'khod pa skye po phal mo ches mthong nas smras pa /
'di gnyis yang na blun po gnyis shig go yang na shes pa mi 'khrug pa gnyis shig go /
pang nas skyes kyis nye rgyal la smras pa /
bro rdung ba dang /
glu dang /
rol mo rnams snang ngam /
des smras pa /
gang gis mthong ba dang /
thos ba la snang ngo / /
dbang po nang du bsdus pas ma mthong ba ni bden na /
ji ltar mthos /
des smras ba /
shi lbags shi ba'i rgyus pa dang / /
'chir 'gyur bzhad gang 'jo sgeg gis / /
'chi ba'i skye bo 'dus pa la| |mkhas pa su zhig bag med byed /
des smras pa /
khyod nye rgyal yin nam /
skye bo dag gis de ltar shes so / /
nye rgyal gyis smras pa /
khyod la bro dang /
glu dang /
rol mo rnams snang dam /
gang gis mthong ba'am /
thos pa la snang ngo / /
ji ltar ma thos /
smras pa /
rgyan rnams thams cad khur yin te / /
gar rnams thams cad mtho 'tsham pa / /
glu rnams thams cad bkyal pa ste / /
gzugs kun mi rtag nyid yin no / /
des smras pa /
khyod pang nas @# / /
skyes yin nam /
skye bos de ltar shes so / /
nye rgyal gyis pang nas skyes la smras ba /
tshung shog /
rab tu 'byung ngo / /
des smras pa /
gang gi don du mchod sbyin dang /
sbyin sreg dang /
dka' thub gyed pa'i mdun na 'don ni bdag gi lag mthil du 'ongs /
glang po ches 'gro ba'i rigs su skyes na /
ci'i phyir rab tu 'byung /
nye rgyal gyis smras pa /
ljon shing rdib par gyur ba'i tshe / /
yal ga 'dab mas ci zhig bya / /
de bzhin skyes bu 'chi ba'i tshe / /
yongs su gzung bas ci zhig bya / /
tshur shog /
rab tu 'byung ngo / /
pang nas skyes kyis smras pa /
pha ma la dri bar bya'o / /
pang nas skyes pha ma can song ste /
yab yum mkhyen par mdzod cig /
bdag rab tu 'byung ngo / /
pha mas kyang /
mchod sbyin sogs nas /
glang po ches 'gro ba'i rigs su skyes na /
ci'i phyir rab tu 'byung /
pang nas skyes kyis smras pa /
nags shing shun rtswa gyon zhing / /
rtsa ba 'bras bu 'cha' ba dang / /
ri dwags sdug pa rnams dang ni / /
lhan cig gnas pa mchog lags kyi / /
'jig rten pha rol 'jig byed pa'i / /
mkhas pas rgyal sring slad du ni / /
gsod dang 'ching dang rdeg pa dag /
bgyid pa de lta ma lags so / /
pha mas smras pa /
khyod deng gyi bu gcig bu| sdug cing yid du 'ong ba yin pas 'bral mi phod do / /
yab yum gnang na legs /
mi gnang na da slan chad 'tshal ma'ang mi 'tshal /
phyag kyang mi 'tshal lo / /
mi gnang gis /
bya ba gzhan ma sems shig /
de nas des nyi ma drug gi bar du zan bcad do / /
pha mas smras pa /
khyod gzhon pas sdug bsngal mi shes pa yin gyi /
tshangs par spyod pa spyad dka' /
rab tu dben pa bya dka' zhes sogs smras nas /
'di nyid du 'dug la sbyin pa dag byin bsod nams dag gyis shig /
de cang mi smra'o / /
de nas de'i nye du rnams bsags nas de dag gis kyang lan gsum du de skad smras kyang cang mi smra'o / /
de nas de'i ne'u ldangs rnams la bsgo nas /
de dag gis kyang lan gsum du smras pas cang mi smra'o / /
de dag gis pha ma'i drung du song nas smras pa /
mkhyen par mdzod cig /
pang nas skyes gum pas ci bgyi /
rab tu 'byung ba ni mkhas pas bsngags pa lags pas /
gal te rab tu byung nas mdon par dga' bar gyur na'ang gson po nyid du gzigs par 'gyur la /
dga' bar ma gyur na'ang drang srong dag ni slar ldog pa lags te /
bu'i gnas ni pham ma gtogs pa gzhan med pas rab tu byung na legs so / /
pha mas /
gzhon nu de'i dus la bab par shes na rab tu byung zhig /
de nas de 'bras khus rim gyis lus kyi mthu stobs bskyed nas /
rim gyis nye rgyal can song ste /
rab tu 'byung ngo / /
phams gnang ngam /
gnang ngo / /
ngas kyang zhu'o / /
kho bo ni dus de srid kyis phams gnang na /
khyod da ji srid kyis gnang bar 'gyur /
smras pa /
kho bo da lta kho na gnang bar byas te 'ong ngo / /
de nas nye rgyal gyis pha ma gnyis kyi drung du song ste /
yab yum bdag yang dag pa kho nar @# / /
dang pas khyim nas khyim med par rab tu 'byung ngo / /
de gnyis kyis smras pa /
bu khyod la rab tu byung ba legs pa yin nam /
legs so / /
bu 'o na song la rab tu byung zhig /
des pang nas skyes kyi gan du song nas /
tshur shog /
bdag cag dad pas khyim nas khyim med par rab tu 'byung ngo / /
des smras pa /
khyod pha mas gnang ngam /
gnang ngo / /
nye rgyal kho bo ni de tsam du ma gnang na /
khyod pha mas myur du gdang ba'i rgyu ci yin| khyod ni 'ching ba dam pos bcings pa dang /
kho bo ni de lta ma yin zhing /
tshe rabs lnga brgyar rab tu byung ba dang /
ha cang phyug po'i khyim dang ni / /
dbul po'i khyim du mi skye bar / /
bar ma'i khyim du skye 'gyur zhing / /
rtag tu rab byung mang bar shog /
ces smon lam btab pa'i phyir ro / /
pang nas skyes kyis nye rgyal la smras pa /
bdag cag ni bram ze rab tu grags pa yin pas /
gang yang rung ba las rab tu mi 'byung gi /
legs pang brtags nas rab tu 'byung ngo zhes bgros te mthar gyis rgyal po'i khab tu phyin to / /
de'i tshe ston pa drug po thams cad mkhyen pa ma yin bzhin du thams cad mkhyen par khas 'che ba dag rgyal po'i khab na gnas so / /
de gnyis kyis 'gro ba skyong gi bu rdzogs byed can song ste smras pa /
khyod kyi chos kyi tshul ni gang /
slob ma la gdams pa ni gang /
tshangs par spyod pa'i 'bras bu ni gang /
phan yon ni gang yin /
des smras pa /
kho bo 'di ltar smra ste /
sbyin pa dang /
mchod sbyin dang /
sbyin sreg dang /
legs spyad dang /
nyes spyad dang /
de dag gi 'bras bu dang /
rnam smin med do / /
'jig rten 'di dang /
pha rol dang /
pha ma dang /
sems can rdzus te skye ba dang /
dgra bcom pa med do / /
srog ni 'di nyid la 'tsho zhing /
shi ba'i 'og tu mi 'byung ngo / /
skyes bu'i lus ni 'byung ba chen po las gyur pa yin te /
tshe'i dus byed pa na sa'i lus ni sa'i bag la zha /
chu'i chu la /
me'i me la /
rlung gi lus rlung gi bag la zha bar 'gyur ro / /
dbang po rnams ni nam mkha' la thim bar 'gyur ro / /
ro ni khri dang lnga'i mi dag gis khyer te dur khrod du 'gro zhing bsregs nas mi mngon par thal bar 'gyur /
rus pa thi ba'i mdog 'dra bar gnas so / /
'di ltar rmongs pas nye bar bstan pa ni sbyin pa /
mkhas pas nye bar bstan pa ni len pa'o / /
gzhan yod par smra ba de dag thams cad ni gsob gsog rdzun du rdol bdag yin no zhes zer ro / /
de gnyis 'di snyam du /
'di ni lam gol bar zhugs pas mkhas pa rnams kyis spang bar bya ba yin no snyam nas smras pa /
blong na log par ston byed pa / /
dman pa ston bar grags pa ste / /
gang gi chos ni de 'dra ba / /
de yi chos min ci zhig 'dra / /
zhes snod stong ba bzhin du brdabs te song ngo / /
de nas gnag lhas kyi bu kun tu rgyu can phyin nas /
khyod kyi chos kyi tshul gang yin sog dris pas /
sems can rnams kun nas nyon mongs pa dang /
rnam byad dang /
shes pa dang /
mthong ba dang /
stobs dang /
brtson 'grus sogs med do zhes smras nas /
@# / /
sngar bzhin spangs so / /
de nas smra 'dod kyi bu mo'i bu yang dag rgyal ba can can song nas /
khyod kyi chos kyi tshul ni gang zhes sogs dris pas /
saM gA'i lho nas srog gcod pa dang /
byang nas sbyin pa byed pa gnyis kal sdig pa'ang med /
bsod nams kyang med pa sogs smras nas /
sngar bzhin spangs so / /
de nas mi pham skra'i la ba can can song nas /
sngar bzhin dris pas /
sa /
chu /
me /
rlung /
bde sdug gson pa ste lus bdun po ni ma byas shing ma sprul ba ste /
ther zug tu gnas pa yin la /
de la mgo gcod pa sogs gang gis kyang gnod pa med la /
sems can byis pa dang mkhas pa ni bskal chen brgyad khri bzhi stong du mtshams sbyar nas sdug bsngal mthar byed do / /
dge sbyong dang bram ze tshul khrims dang dka' thub kyis las byang ba med do zhes smras pas /
snod stong pa bzhin du brdabs te song ngo / /
de nas ka ta'i bu nog can can song nas sngar bzhin dris pas| kho bo'i gan du 'jig rten pha rol yod dam zer na yod ces lan 'debs /
med dam zer na'ang med ces lan 'debs zhes sogs smras pas /
snod stod pa bzhin brdabs te song ngo / /
de nas gnyen gyi bu gcer bu can sod nas sngar bzhin dris pas /
kho bo ni gang zag gis so sor myong ba ci yang rung sngon byas pa'i rgyu las byung ba yin la /
las rnying pa dka' thub kyis byang bar 'gyur zhing /
las gsar pam byas pas las dang sdug bsngal zad par 'gyur ro zhes smras pas /
snod stong pa bzhin brdabs te song ngo / /
de'i tshe de gnyis mu stegs kyi ston pa yang dag rgyal ba can byung nas ring po ma lon pa zhig yod pa de tshol du song ste /
rgyal ba can gang na /
nang du yang dag 'jog la zhugs so / /
kye ma /
bdag cag gis nang du yang dag 'jog gi sgra yun ring mo nas gdod thos so snyam ste /
de las slong ba ni tshul dang mi mthun pas /
de las 'das pa'i tshe 'gro'o zhes phyogs gcig tu 'khod do / /
de langs pa na bsam gtan gyis dbang po tshim pa mthong nas /
gang la bzhin 'di lta bu yod pa de la yon tan yod do snyam nas de'i gan du song ste /
sngar bzhin dris pas /
kho bo 'di ltar lta zhing smra ste /
bden pa dang mi 'tshe pa ni chos so / /
zhi ba dang rga shi med pa ni tshangs pa'o / /
de'i don ci lags /
bden pa ni bden pa'i bsam pas rab tu byung ba'o / /
mi 'tshe ba ni chos thams cad mi 'tshe ba'i gzhi las byung ba'o / /
zhi ba dang /
rga shi med pa ni mya ngan las 'das pa'o / /
de nas de gnyis dang de /
de las rab tu byung ngo / /
de'i tshe yang dag rgyal ba can gyis de gnyis rab tu byung ngo zhes thams cad du grags pas /
de la rnyed bkur mang po byung nas /
nges bsams pa /
bdag sdang? shan Di la'i rigs yin la /
da lta'ang de yin na /
ci'i phyir da lta bdag la rnyed bkur mang po byung snyam pa las /
de gnyis kyi mthu yin no snyam nas slob ma lnga brgya yod pa las de gnyis la nyis brgya lnga bcu re gtad do / /
re zhig na @# / /
yang dag rgyal pa can na bar gyur nas /
nye rgyal gyis pang nas skyes la smras pa /
khyod mkhan po'i nad g.yog byed dam /
sman 'tshol /
'di shes rab can yin pas nad g.yog byed du gzhug go snyam nas /
kho bos sman btsal lo / /
pang nas skyes sman 'tshol du sod ba na /
des 'dzum bstan pa dang /
khyod lta bu'i skyes bu gtso bo ni rgyu ma mchis par 'dzum ba mi mdzad na /
de'i rgyu ci lags /
des smras pa /
gser gling na rgyal po gser bdag ces bya ba shi nas de'i chung ma me la mchongs pa na /
kho bo 'di ltar sems te /
'dod pa'i rgyus sdug bsngal myong ngo snyam mo / /
mkhan po dus dang /
zla ba dang /
nyi ma gang la /
de dag che ge mo zhig la'o / /
des de glegs bu la bris nas /
mkhan po bdag rab tu byung ba ni bdud rtsi don du gnyer ba lags na /
mkhan pos bdud rtsi brnyes na bdag la bgo bsha' mdzad du gsol /
bu kho bo'ang bdud rtsi don du gnyer ba'i phyir rab tu byung ba yin mod /
bdud rtsi ma rnyed de /
'di nyid kyi gso sbyong bco lnga pa la lha rnams na re /
chu klud skal ldan shing rta'i 'gram /
drang srong ser skya'i bsti gnas dang nye bar shAkya gzhon nu byung ste /
de mtshan mkhan rnams kyis /
pho brang du bzhugs na 'khor los sgyur rgyal dang /
rab tu byung na yang dag par rdzogs pa'i sangs rgyas su 'gyur ro zhes lung bstan pa'i sgra thos kyis /
khyed gnyis de'i bstan pa la rab tu byung nas /
rigs dang /
rus dang /
bram ze'i khye'ung smra bar mi bya /
rgyags pa dang /
nga rgyal bcom nas de'i drung du tshangs par spyod cig dang /
khyed gnyis kyis bdud rtsi thob par 'gyur ro zhes smras nas /
bsags pa kun gyi mtha' 'dzad cing / /
mthon po rnams kyi mtha' ltung 'gyur / /
phrad pa'i mtha' ni 'bral ba ste / /
gson pa'i mtha' ni 'chi ba yin / /
zhes bya ba yin pas de 'das nas /
dur khrod du bsregs te mya ngan bsang ba byas nas 'khod do / /
deng gser gling nas bram me'i khye'u ral pa gser 'dra zhes bya ba zhig rim gyis rgyal po'i khab tu phyin nas de gnyis kyi 'dug gnas su zhugs pa dang /
nye rgyal gyis smras pa /
gar nas 'ongs /
gser gling nas so / /
khyod kyis gser gling na ngo mtshar ba'i chos ci mthong /
bdag gis ngo mtshar ba'i chos chen po ma mthong ste /
'on kyang gser gling na gser bdag shi ban de'i chung ma mel mchongs pa mthong ngo / /
dus dang /
zla ba dang /
nyi ma gang la /
de dag che ge mo zhig la'o / /
des glegs bal bris pa bltas pa dang /
mthun par mthong nas /
pang nas skyes la smras pa /
mkhan pos lha'i mig gis yul gzhan gyi gzugs mthong ba dang /
lha'i rna bas sgra yid du 'ong ba thos pa las ni bdud rtsi rnyed kyang /
bdag cag lam bgos so / /
pang nas skyes kyi bsam pa la /
nye rgyal 'di shes rab can yin pas 'dis kyang bdud rtsi rnyed pa bdag la mi bgo ba'i gnas yod snyam nas /
nye rgyal /
tshur shog /
bdag cag gnyis gang gis dang por bdud @# / /
rtsi rnyed pa de phan tshun bsnyad par bya'o zhes khrims bcas nas ljongs rgyur song ngo / /
de'i tshe bcom ldan 'das mngon par rdzogs par sangs rgyas te rim gyis byon nas 'od ma'i tshal na bzhugs so / /
de gnyis kyang rgyal bo'i khab tu phyin pa dang /
rgyal po'i khab chem me chem me 'dug pa mthong nas /
de gnyis kyis bsams pa /
'di la rgyu gnyis yod de /
pha rol gyi dmag gis 'jigs pa dang /
dge sbyong dam bram ze bsod nams dang dbang che bar grags pa zhig gnas pa'o snyam nas rgyu skar la bltas pas /
pha rol gyi dmag gi 'jigs pa med par shes nas /
sang shes par bya'o snyam ste /
dpral ris gsum byas nas spyod yul tu song ba'i tshe| sngar srog chags 'bum phrag dum phyi bzhin 'brang ba las de'i nyin par sems can gcig kyang phyi bzhin mi 'brang bas /
'di'i rgyu gang yin snyam mo / /
de'i tshe /
bcom ldan 'das la mi mkhyen pa dang mi gzigs ba mi mnga' bas /
sangs rgyas bcom ldan 'das thugs rje chen po dang ldan pa /
'jig rten la phan bar zhugs pa /
srung ba gcig pu ba /
nyag gcig dpa' ba /
gnyis pa med pa /
gnyis su mi gsung ba /
zhig nas dang lhag mthong gis bzhugs pa /
rig pa gsum gsal ba /
bslab pa gsum la legs par bslabs ba /
dul ba'i gnas gsum gyi gzhi la mkhas pa /
chu bo bzhi las brgal ba /
rdzu 'phrul gyi rkang pa bzhis spyod pa'i gzhi la gnas pa /
bsdu ba'i dngos po bzhi la yun ring bo nas sbyang ba mdzad pa /
bden pa bzhi ston pa /
mi 'jigs pa bzhis bsnyengs pa mi mnga' ba /
yan lag lnga sbangs pa /
'gro ba lnga las 'das pa /
phung po lnga bdag med par ston pa /
yan lag drug dang ldan pa /
phar phyin drug rdzogs pa /
dbang po drug gi sgo bsdams pa /
yang dag par dga' ba'i chos drug la goms pa /
byang chub kyi yan lag bdun gyi me tog gis phyug pa /
'phags pa'i nor bdun ston pa /
'jig rten gyi chos brgyad kyis mgos pa /
lam gyi yan lag brgyad ston pa /
snyoms 'jug dgu la mkhas pa /
kun nas mnar sems kyi dngos po dgu la mkhas pa /
stobs bcu dang ldan pa /
phyogs bcur snyan pa yang dag par rgyas pa /
brgya phrag bcur dbang sgyur ba las khyad par du 'phags pa rnams kyi chos nyid ni /
dus drug tu sangs rgyas kyi spyan gyis 'jig rten la gzigs nas /
su gdul ba'i dus la bab snyam du gzigs te /
chu srin gnas kyi du gcan pa / /
dus las 'da' bar 'gyur srid kyi / /
sangs rgyas gdul la byams pa ni / /
dus las 'da' bar mi 'gyur ro / /
ji ltar ma ni bu sdug gcig pu la / /
rtog cing de srog srung bar byed pa ltar / /
de bzhin gshegs pa'ang gdul ba'i skye bo la / /
rtog par mdzad cing de srog srung bar mdzad / /
de'i tshe nye rgyal dang pang nas skyes gnyis gdul ba'i dus la bab cing /
ston pas 'dul lam nyan thos @# / /
kyis 'dul na /
nyan thos kyis 'dul /
rdzu 'phrul gyis 'dul lam /
spyod lam gyis 'dul dgongs pa na /
spyod lam gyis 'dul bar dgongs /
spyod lam gyis 'dul ba de la tshe dang ldan pa rta thul gtong bar mdzad de /
de'i spyod lam gyis lha dad mi'i yid sdud par byed pa'i phyir ro / /
de nas bcom ldan 'das kyis bka' stsal ba /
rta thul /
khyod kyis nye rgyal dang pang nas skyes la soms shig /
rta thul ni bcom ldan 'das kyi bka' la lhag par bya ba byed pa yin pas zhabs gnyis la phyag btsal nas song ngo / /
de nas rta thul gyis /
snga dro sham thabs bgos /
snam sbyar dang /
chos gos dang /
lhung bzed thogs pa mdzes pas rgyal po'i khab? tu bsod snyoms la zhugs so / /
de'i tshe nye rgyal gyis rta thul thag ring po nas mthong ste /
rab tu byung ba 'di'i spyod lam lta bu ni bdag gis sngan chad ma mthong bas /
de'i gan du song nas /
khyod kyi ston pa gang /
gang gi phyir rab tu byung /
su'i chos la dga' zhes dri'o snyam ste de ltar dris pa dang /
shAkya'i rigs las rab tu byung nas sangs rgyas pa de bdag gi ston ba /
de'i phyir rab tu byung /
de'i chos la dga' 'o / /
dge slong chos de ston cig /
kho bo ni gzhon zhing rab tu byung ba gsar bas /
de'i bstan pa rgya cher bstan mi nus kyis /
don bstan par bya'o / /
dge slong kho bo la ni don dgos kyis /
don mang yang rung /
nyung yang rung ston cig /
rta thul gyis smras ba /
chos rnams gang dag rgyu las byung ba dang / /
de yi rgyu dang de 'gog gang yin pa'ang / /
de bzhin gshegs pa nyid kyis bka' stsal te / /
de skad gsung ba'i tshul can dge sbyong che / /
chos kyi rnam grangs 'di bshad ba na /
nye rgyal chos rnams la chos kyi mig rdul med cing dri ma dad bral ba skyes so / /
de nas nye rgyal chos mthong ba dang /
chos thos ba dang /
chos rig pa dad /
chos kyi gting sleb pa dad /
som nyi dang the tshom las brgal ba dang /
gzhan gyi dring mi 'jog pa dang| gzhan gyis mi bkri ba dang /
ston pa'i bstan pa'i chos rnams la mi 'jigs pa thob nas smras pa /
skyob pa rnams kyi chos 'di yin / /
bskal mad bye ba khrag khrig tu / /
sngan chad ma mthong ma thob pa / /
'chi med mya ngan med pa yi / /
go 'phang 'di la rjes su rtogs / /
bcom ldan 'das de da lta gang na bzhugs /
rgyal po'i khab 'od ma'i tshal na'o / /
de yi rang ste /
rta thul la phyag btsal /
skor ba byas nas /
pang nas skyes can sod ba dang /
des thag ring po nas 'ong ba mthong ste /
khyod kyi dbang po rnams dwangs /
bzhin gyi mdog yongs su dag /
bags pa'i mdog shin tu dkar na /
khyod kyis bdud rtsi rnyed dam /
rnyed do / /
chos de ston cig /
sngar gyi tshigs bcad brjod pas /
da dung lan cig brjod cig /
yang lan cig brjod pas /
nges kyang bden pa mthong nas /
sngar bzhin ched du brjod de /
bcom ldan 'das ded lta gand na bzhugs /
'ong ma'i tshal na'o /
tshur shog /
@# / /
de'i spyan sngar tshangs par spyad par bya'o / /
tshe dang ldan pa /
je 'khor la blta bar bya ste /
bdag cag lta bu grags pa dang ldan pas 'khor la lta ba ni legs pa yin no / /
de nas de gnyis kyis bram ze'i khye'u rnams la smras pa /
kho bo cag gnyis ni bcom ldan 'das kyi spyan sngar tshangs par spyod na /
khyed rnams ci byed /
mkhan po gnyis bdag cag ci 'tshal ba thams cad khyed gnyis la brten pa lags pas /
bdag cag kyang khyed gnyis kyi rjes su rab tu 'byung bar bgyi'o / /
khye'u dag da de'i dus la bab par shes par gyis shig /
de nas de gnyis 'khor lnga brgya dang bcas nas 'ong ma'i tshal du song ba dang /
rta thul shing drung zhig na 'dug pa mthod nas /
nye rgyal gyis pang nas skyes la smras pa /
dang por bcom ldan 'das la phyag bya 'am /
gang las chos thos pa de la phyag bya /
dang bor chos thos pa de la phyag bya'o / /
de gnyis rta thul can song ste /
phyag btsal ba dang /
bram ze zla ba la dga' ba zhig kyang zla ba la phyag byed do / /
bcom ldan 'das kyis /
rgan pa dang ni gzhon pa'ang rung / /
gang las chos ni rnam shes pa / /
de la gus par phyag bya ste / /
zla ba tshes la ji bzhin no / /
de nas de gnyis bcom ldan 'das kyi drung du song ba dang /
bcom ldan 'das kyis rgyad ring po nas de gnyis gzigs te bka' stsal pa /
dge slong dag khyed kyis de gnyis mthong ngam /
btsun pa mthong ngo / /
'di gnyis ni nga'i nyan thos shes rab can dang /
rdzu 'phrul can gyi mchog tu 'gyur ro / /
de nas de gnyis bcom ldan 'das kyi drung du song ste zhabs gnyis la phyag btsal nas /
btsun pa bdag cag legs par gsungs pa'i chos 'dul ba la rab tu byung ba dang /
bsnyen par rdzogs pa dge slong gi dngos po gnang na /
bcom ldan 'das kyi spyan sngar tshangs par spyod pa spyad par bgyi'o / /
bcom ldan 'das kyis de gnyis la /
dge slong tshur shog /
tshangs par spyod cig ces bka' stsal pas /
skra dang kha spu bregs nas zhag bdun lon pa tsam dang /
lag na lhung bzed dang bya ma bum thogs pa dang /
dge slong bsnyon par rdzogs nas lo brgya len pa'i spyod lam lta bur gyur to / /
de bzhin gshegs pas tshur shog bka' stsal pas / /
skra byi snam sbyar gyon pa'i lus ldan zhing / /
mod la dbang po rab zhi gnas gyur te / /
sangs rgyas dgongs pas lus gzugs bkab par gyur / /
de nas dge slong rnams bsod snyoms la zhugs pa dang /
rgyal po'i khab kyi mi gang dag yang dag rgyal ba can gyi mu stegs can gyi gnas rab tu byung zhing bsnyen par rdzogs nas ring po ma lon pas yid mi dga' ba de dag gis /
dge slong rnams mthong nas co 'dri ba'i tshig smras pa /
sangs rgyas ma gang+ha dag gi /
grong mchog rgyal po'i khab gshegs pas / /
yang dag rgyal ba'i kun khrid na / /
phyin chad ci zhig ba kri bar bya / /
des dge slong rnams spa gong ste yid ma bde bas bcom ldan 'das @# / /
kyi drung du phyin nas phyag btsal te /
btsun pa bdag cag rgyal po'i khab tu bsong snyoms la zhugs pa dang /
yang dag rgyal ba can gyi mu stegs can gyi gnas rab tu byung zhing bsnyen par rdzogs pas yid mi dga' ba de dag gis dge slong rnams mthong nas co 'dri ba'i tshig de skad smras pas spa gong bar gyur to / /
bka' stsal pa /
dge slong dag rgyal po'i khab kyi mi de skad zer ba rnams la /
'di na dpa' chen bde gshegs dag /
dam pa'i chos kyis 'khrid mdzad de / /
de dag chos kyis 'khrid mdzad la / /
mkhas pa su zhig mi bzod byed / /
ces brjod na mi de rnams kyi spobs pa thams cad du med par 'gyur ro / /
de nas de rnams bsod snyoms la zhugs pa dang /
co 'dri'i tshig smra ba rnams la de skad brjod pas /
spobs pa thams cad du med par gyur to / /
de nas re zhig na gnas len gyi bu chung ma dang bcas pa dang /
skar rgyal chung ma dang bcas pa dus la bab bo / /
stod rid yang 'jig rten rgyang pan bzung nas grong na la dar phyin pa dang /
de sgo bas shes nas /
khyod stod ring yin nam /
yin no / /
gnas len gyi bu la sogs pa ga re /
dus la bab bo / /
shA ri'i bu ga re /
yang dag rgyal ba can gyi gan du rab tu byung ngo / /
des mthar gyis song nas /
yang dag rgyal ba can ga re /
dus la bab po / /
de'i mu stegs kyi gnas ga re /
go'u ta ma'i drung du rab tu byung ngo / /
de nas kun tu rgyu sen ring bcom ldan 'das kyi drung du song nas 'di skad ces gsol to / /
go'u ta ma bdag ni thams cad mi bzod do / /
khyod kyis thams cad mi bzod par lta ba de'ang mi bzod dam /
go'u ta ma bdag ni thams cad mi bzod pa'i lta ba de'ang mi bzod do / /
'o na khyod kyis de ltar shes na lta ba de'ang spongs la /
lta ba gzhan yang mtshams mi sbyor bar 'gyur ro zhes sogs gsungs te /
bden pa bzhi bstan pas /
chos rnams la chos kyi mig rdul med cing dri ma dang bral ba skyes nas /
bdag rab tu 'byung ba dang /
bsnyen par rdzogs par gnang na /
bdag tshangs par spyod pa spyad par bgyi'o / /
de la /
dge slong tshur shog /
tshangs par spyad pa spyod cig ces gsungs pas bsnyen par rdzogs pa dang /
gcig pu /
dben pa /
bag yod pa /
brtun par gnas pas dgra bcom pa thob pa dang /
dge slong stod ring so so yang dag par rig pa thob pa rnams kyi mchog tu lung bstan to / /
dge slong rnams the tshom skyes nas zhus pa /
shA ri'i bus las ci bgyis na shes rab rno ba dang /
shes rab zab pa dang /
nges par 'byed pa'i shes rab can du gyur /
dge slong dag ri brags shig na bram ze zhig gis rigs mnyam pa las chung ma blangs nas dga' dgur spyad pas bu btsas nas de'i ming zhib ma zhes btags so / /
yang dga' dgur spyad pas bu mo zhig btsas nas de'i ming zhib ma mo zhes btags so / /
re zhig na de gnyis kyi @# / /
pha ma shi nas /
zhib ma dben pa la dga' bas sring mo khrid de nags su song ngo / /
zhib ma mo chen mor gyur pa'i tshe /
nyon mongs pas gnod par gyur nas /
smras pa /
bdag dgon pa'i sman gyis 'tsho bar mi nus kyis /
grong mthar 'dod ngo / /
de gnyis cig car khyim zhig tu slong mo la zhugs pa dang /
nang na 'dug pa'i bram zes thos nas phyir byung ste /
smras pa /
ci drang srong yang chung ma dang lhan cig rgyu'am /
'di ni kho bo'i chung ma min gyi /
sring mo yin no / /
ci gzhan la byin nam /
ma byin no / /
'o na kho bo la chung mar byin cig /
'dis sdig pa'i chos spangs so / /
zhib ma mos smras pa /
bdag nyon mongs pas gnod par gyur to /
'o na khyod nyid shes so / /
des de bag mar blangs so / /
zhib ma mos smras pa /
ming bo tshur shog /
lhan cig 'khod do / /
kho bo ni 'dod pa don du mi gnyer pas dgon par 'gro'o / /
de lta na khyod kyis yon tan gyi tshogs thob na bdag la rjod cig /
zhib ma mtha' zhig tu song ste rang rgyal gyi byang chub mngon du byas so / /
des sring mo la snying brtse bas ngang pa'i rgyal po 'dab ma brkyangs pa ltar steng gi nam mkha' la 'phags so / /
so so skye bo ni rdzu 'phrul la sems myur du gtong pa yin pas /
zhib ma mos de'i rkang pa gnyis la gtugs nas /
khyod kyis yon tan gyi tshogs 'di lta bu bsnyen sam /
thob bo / /
'phags pa| khyod ni bsod snyoms bzhed la /
bdag ni bsod nams 'tshal bas 'di nyid du bzhugs shig /
bsod snyoms bstab par bgyi'o / /
sring mo khyim thab la dris shig /
des khyim thab la dris pas /
de rab tu ma byung yang mi 'dod bzhin du sbyin dgos na /
rab tu byung nas brtul zhugs grub pa bdag nyid chen por gyur pa lta ci smos /
bsod snyoms stobs shig /
des rang sangs rgyas de la zla ba gsum du bsod snyoms bsta bas /
ras yug chen chen po la 'os pa zhig bskon te /
gri dang khab skud kyang phul lo / /
des de dag blangs te de'i mdun du dras pas gri de rno bar gcod nas /
zhib ma mos /
gri 'di rno bar gcod pa de ltar bdag kyang shes rab rno par gyur cig ces smon lam btab bo / /
rang sangs rgyas des khab kyis phug pa na zab mor 'bigs nas /
dge ba'i rtsa ba 'dis /
khab 'di zab mor 'bigs pa ltar bdag kyang shes rab zab mor gyur cig /
des skud pas drubs pas skud pa de thal byung du 'gro nas /
dge ba'i rtsa ba 'dis /
skud pa 'di thal byung du 'gro ba ltar bdag kyang nges par 'byed pa'i shes rab can du gyur cig ces smon lam btab bo / /
de'i dus kyi zhib ma mo de ni shA ri'i bu yin te /
des rang sangs rgyas la mchod pa byas nas smon lam btab pas da ltar shes rno ba dang /
zab pa dang /
nges par 'byed pa'i shes rab can du gyur ro / /
de bas na las gcig tu gnag pa dang /
'dres ma spangs te /
las gcig tu dkar ba la btsal bar bya ste /
@# / /
khyed kyis de ltar bslab par bya'o / /
yang dge slong rnams the tshom skyes nas zhus pa /
btsun pa /
shA ri'i bus las ci bgyis na /
khyim ha cang phyug pa dang dbul bar ma skyes par /
'bring por skyes nas rab tu byung ba mang bar gyur /
dge slong dag shA ri'i bus las tshogs rnyed pa /
rkyen yongs su bsgyur ba /
'ong pa bzhin du nye bar gnas pa /
gdon mi za bar 'byung bar 'gyur ba dag byas shing bsags pas /
des las byas shing bsags pa dag gzhan su zhig gis myong bar 'gyur /
las byas shing bsags pa dag phyi rol gyi sa dang /
chu dang /
me dang /
rlung gi khams la smin par mi 'gyur gyi /
zin pa'i phung po dang /
khams dang skye mched la smin par 'gyur te /
las rnams bskal pa brgyar yang ni / /
chud mi za ba'ang tshogs dang dus / /
rnyed na lus can rnams la ni / /
'bras bu dag tu 'gyur ba nyid /
sngon rgyal po zhig gis rigs mnyam pa las chung ma blangs nas dga' dgur spyad pas bu byung nas bsrings bskyed de chen por gyur pa dang /
pha chos dang chos ma yin pas rgyal srid byed pa mthong ste /
bdag kyang pha 'das nas rgyal por gyur pa na chos dang chos ma yin pas rgyal srid byed du bcug na /
sems can dmyal bar 'gro bar 'gyur ro snyam nas rgyal po'i gan du song ste /
bdag rab tu 'byung ngo / /
smras pa /
gang gi don du mchod sbyin sogs byed pa'i rgyal srid lag tu 'ongs na /
ci'i phyir rab tu 'byung zhes ma gnang ngo / /
re zhig na des mi dbul po 'khar ba dang /
slong phor chag pa thogs te slong mo la rgyu ba zhig mthong nas de la smras pa /
kwa ye| kho bo ni 'di lta bu'i khyim du skyes pas rab byung ma thob na /
khyod ci'i phyir rab tu mi 'byung /
des smras pa /
bdag la lhung bzed dang /
chos gos ma mchis pas rab tu ma byung ngo / /
tshur shog /
ngas lhung bzed dang /
chos gos sbyin na zhes nges de khrid nas drang srong mngon shes lnga dang ldan pa zhig 'dug pa'i gan du song ste /
'di khyod las rab tu 'byung bar 'dod kyis /
rab tu byung dang /
bdag gis 'di la chos gos dang /
lhung bzed sbyin no / /
drang srong des de rab tu byung ngo| /
rgyal bus de la lhung bzed dang /
chos gos byin nas smras pa /
khyod kyis yon tan gyi tshogs cung zhig thob na bdag la rjod cig /
nges khas blangs nas bsgoms pas rang rgyal gyi byang chub thob ste /
ngang pa'i rgyal po 'dab ma brkyangs pa ltar steng gi nam mkha' la 'phags nas /
rdzu 'phrul bstan pas /
rgyal bus de'i rkang pa gnyis la gtugs te /
khyod kyis 'di lta bu'i yon tan brnyes sam /
thob bo / /
des bsams pa /
'dis sngon rab byung ma thob pa ni dbul por skyes pas yin la /
bdag gis rab byung ma thob pa ni khyim 'di lta byur skyes pas yin no snyam nas /
dge ba'i rtsa ba 'dis /
ha cang phyug po'i khyim dang ni /
dbul po'i khyim du mi skyes @# / /
bar| |bar ma'i khyim du skye 'gyur zhing / /
rtag par rab byung mang bar shog / /
ces smon lam btab bo / /
de'i dus kyi rgyal bu de ni shA ri'i bu yin te /
rang rgyal la mchod nas smon lam btab pas de ltar gyur to / /
de ltar na las gcig tu gnag pa rnams kyi rnam par smin pa ni gcig tu gnag pa yin la /
las gcig tu dkar ba rnams kyi rnam par smin pa ni gcig tu dkar ba yin /
las 'dren ma rnams kyi rnam par smin pa'ang 'dren ma yin no / /
de bas na las gcig tu gnag pa dang 'dren ma spangs te gcig tu dkar ba la btsal bar bya ste /
dge slod dag| de ltar bslab par bya'o / /
yang zhus pa /
shA ri'i bus las ci bgyis pas shes rab can gyi mchog tu lung bstan pa lags /
bka' stsal ba /
bskal ba bzang po 'di nyid kyi skye dgu'i tshe lo nyi khri pa'i dus na sangs rgyas 'od srung gi bstan pa la /
'di rab tu byung te /
'di rab tu 'byin pa'i dge slong de sangs rgyas 'od srung gis shes rab can gyi mchog tu lung bstan to / /
'dis tshe ji srid du tshangs bar sbyang kyang yon tan ma thob par /
'chi khar smon lam btab pa /
mkhan po 'di sangs rgyas 'od srung gis shes rab can gyi mchog tu lung bstan pa bzhin du /
bdag kyang bcom ldan 'das shAkya thub pa'i bstan pa la rab tu byung nas dgra bcom pa thob ste /
shes rab can gyi mchog tu lung ston par gyur cig ches smon lam btab pas so / /
yang dge slong rnams the tshom skyes nas zhus pa /
mau dgal gyi bus las ci bgyis na rdzu 'phrul che bar gyur /
sngon wA ra NA si nas hra cang mi ring ba'i bsti gnas shig na drang srong sems can thams cad la byams pa dang /
snying rje dang ldan pa zhig 'dug go /
des mi dbul po shing khur thogs te bsti gnas der song nas ngal so ba zhig mthongs te de la snying rje skyes nas /
bu| khyod su yin /
bdag ni mi dbul bo shing gis 'tsho ba sbyor ba lags so / /
'o na khyod ci'i phyir rab tu mi 'byung /
'phags pa /
bdag tshegs chen bos 'tsho ba lags na /
su zhig gis rab tu 'byin par 'gyur /
de la snying brtse bas /
bu| khyod rab tu 'byung bar 'dod dam /
'tshal gyis /
bdag rab tu dbyung du gsol /
des de rab tu byung /
chos gos dang /
lhung bzed byin nas smras pa /
khyod kyis yon tan gyi tshogs cung zad thob na kho bo la rjod cig /
des de la de bzhin du bgyi'o zhes khas blangs nas /
phyogs shig tu song ste bsgoms pas rang byung chub mngon du byas so / /
des bsams pa /
bdag gis drang srong de la khas blangs pa bstan par bya'o snyam nas song ste /
ngang ba'i rgyal po 'dab ma ba rkyangs pa ltar steng gi nam mkha' la mngon par 'phags nas /
'bar ba dang /
gsal ba dang /
char 'bebs pa dang /
glog 'byin pa'i cho 'phrul dag bstan pas /
drang srong des rang sangs rgyas de'i rkang pa gnyis la gtugs nas smras pa /
khyod kyis yon @# / /
tan gyi tshogs 'di lta bu brnyes sam /
thob bo / /
des de'i rkang pa gnyis la phyag btsal te /
dge ba'i rtsa ba 'dis /
'phags pa 'di rdzu 'phrul che ba de bzhin du bdag kyang rdzu 'phrul che bar gyur cig ces smon lam btab bo / /
de'i dus kyi drang srong de ni mau dgal gyi bu yin te /
rang sangs rgyas la mchod nas smon lam btab pa'i las kyi rnam par smin pas da ltar rdzu 'phrul che bar gyur to / /
yang zhus pa /
mau dgal gyi bu chen pos las ci bgyis na /
rdzu 'phrul can gyi mchog tu lung bstan /
dge slong dag| sngon bskal ba bzang po 'di nyid la skye dgu'i tshe lo nyi khri pa la sangs rgyas 'od srung gi bstan pa la 'di rab tu byung ste 'di rab tu 'byin par byed pa'i dge slong de sangs rgyas 'od srung gis rdzu 'phrul can gyi mchog tu lung bstan to / /
'dis tshe ji srid par tshangs par spyad kyang yon tan ma thob par /
'chi khar smon lam btab pa /
mkhan po 'di sangs rgyas 'od srung gis rdzu 'phrul can gyi mchog tu lung bstan pa bzhin du /
bdag kyang bcom ldan 'das shAkya thub pa'i bstan pa la rab tu byung nas dgra bcom pa thob ste rdzu 'phrul can gyi mchog tu lung ston par gyur cig ces smon lam btab pas so / /
de bzhin du stod ring yang 'od srung gi bstan pa la rab tu byung nas /
mkhan po bzhin /
bdag kyang shAkya thub pa'i bstan pa la so so yang dag par rig pa thob pa rnams kyi mchog tu lung ston par gyur cig ces smon lam btab bo / /
skyabs 'gro lan gsum byas pas bsnyen par rdzogs pa ni /
bcom ldan 'das wA ra NA si nas grong khyer sde can du byon te /
de nas ras bal can gyi nags tshang tshing du gshegs te shing drung zhig na bzhugs so / /
de'i tshe sde bzang drug cu'i tshogs grong khyer sde can gyi phyi rol tu nyi ma re re zhing bud med kyis byas pa'i rol mos rtse bar byed pa na bud med cig dam bcas pa dral te bros so / /
de nas sde bzang drug cu'i tshogs bud med de tshol zhing ras bal can gyi nags tshang tshing du song ba dang /
bcom ldan 'das mdzes pa /
dad par 'os pa /
dbang po zhi ba /
thugs zhi ba /
thugs mchog tu dul ba /
zhi ba dang dul ba dang ldan pa /
gser gyi mchod sdong lta bur gyur pa /
dpal gyis 'bar zhing shing drung na bzhugs pa mthong nas /
bcom ldan 'das| bud med gcig gzigs sam /
gzhon nu dag bud med de khyed kyi cir 'ong /
bdag cag bud med kyis byas pa'i rol mos rtse bar byed pa las bud med cig dam bcas pa dral nas bros pa de 'tshol lags so / /
gzhon nu dag| bud med 'tshol ba dang /
bdag nyid 'tshol ba gang 'dam /
btsun pa| bud med kyis ci bgyi /
bdag nyid 'tshol ba 'dam lags so / /
de'i phyir 'dug dang /
chos bshad do / /
bcom ldan 'das kyi zhabs la phyag btsal nas phyogs gcig tu 'dug pa dang /
de dag la sbyin pa dang /
tshul khrims dang /
mtho ris kyi gtam dang /
'dod pa'i nyes dmigs dang /
nges @# / /
par 'byung ba dang /
rab tu dben pa'i bsngags pa dang /
rnam byang gi chos rnams bshad do / /
de dag dga' ba dang /
skal ba dang ldan par gzigs nas 'phags pa'i bden pa bzhi rgya cher bshad pas sde bzang drug cu'i tshogs kyis stan de nyid la 'dug bzhin du bden pa mthong nas /
btsun pa bdag cag 'phags so / /
mngon par 'phags so / /
bdag cag bcom ldan 'das dang /
chos dang /
dge 'dun la skyabs su mchi lags kyis /
bdag cag dge bsnyen du gzung du gsol /
ji srid 'tsho'i bar du srog dang yang bsdos te skyabs su mchi bar mngon par dad lags so / /
de nas sde bzang drug cu'i tshogs yi rang nas bcom ldan 'das kyi zhabs gnyis la phyag byas te song ngo /
lung gzhi las de tsam zhig gsungs kyi /
bsnyen par rdzogs tshul gsal bar ma gsungs la /
ma mo las /
de la gang gsol ba dang bzhi'i las ma bcas pa na skyabs su 'gro ba'i tshig gsum gyis bsnyen par rdzogs pa ni legs par bsnyen par rdzogs pa zhes bya'o / /
gang gsol ba dang bzhi'i las bcas pa na skyabs su 'gro ba'i tshig gsum gyis bsnyen par rdzogs pa ni bsnyen par ma rdzogs pa'o zhes gsungs pas /
sde bzang drug cu'i tshogs kyis skyabs su 'gro ba byas pa'ang gsol bzhi'i las ma bcas pa'i dus yin pas de tsam gyis bsnyen par rdzogs pa yin no / /
kha cig na re /
'di dge bsnyen la bsnyen par rdzogs pa'i ming gis btags pa'o zer ro /
! /
bla ma'i chos khas blangs pas bsnyen par rdzogs pa ni /
bcom ldan 'das ser skya'i gnas shing n+ya kro d+ha'i kun dga' ra ba na bzhugs so / /
de'i tshe skye dgu'i bdag mo chen mo bud med lnga brgya dang lhan cig ston pa'i gan du song ste phyag btsal nas phyogs gcig tu 'khod do / /
ston pas de la chos kyi rnam grangs du ma bstan nas dga' bar byas te cang mi gsung ba dang /
skye dgu'i bdag mos gsol ba /
btsun pa bud med kyis dge sbyong gi 'bras bu bzhi 'thob pa'i skabs mchis na /
bud med rnams legs par gsungs pa'i chos 'dul ba la rab tu byung ste bsnyen par rdzogs nas dge slong ma'i dngos por spyod cing ston pa'i drung na tshangs par spyod pa spyad par gsol /
go'u ta mi khyod khyim pa mo gos dkar po gyon la /
nam 'tsho'i bar du nga 'ba' zhig la yongs su rdzogs pa /
yongs su dag pa /
yongs su byang bar tshangs par spyad pa spyod dang /
des khyod la yun ring por phan pa dang /
bde bar 'gyur ro / /
des lan gsum du bskyar nas zhus kyang ma gnang ba dang /
ston pa la phyag btsal nas song ngo / /
de nas ston pa ser skya nas yul na di kar gshegs pa dang /
skye dgu'i bdag mos de thos nas bud med lnga brgya dang lhan cig tu rang gis skra bregs /
chos gos gyon te ston pa'i dgongs mal du rjes bzhin 'brangs nas song ngo / /
de nas ston pa na di ka'i gru dzi'i @# / /
gnas na bzhugs so / /
skye dbu'i bdag mo chen mo lus ngal zhing rdul gyis phyog bzhin du ston pa'i spyan sngar song ste /
phyag btsal nas sngar bzhin zhus pas /
go'u ta mi khyod 'di bzhin du skra bregs /
chos gos gyon la /
nam 'tsho'i bar du de 'ba' zhig la yongs su rdzogs pa /
yongs su dag pa /
yongs su byang bar tshangs par spyod cig /
khyod la yun ring por phan pa dang /
bde bar 'gyur ro / /
skye dgu'i bdag mos lan gsum du bskyar nas zhus kyang ma gnang ba dang /
phyi rol gyi sgo khang gi phyogs shig na du zhing mchi ma 'byin no / /
de kun dga' bos mthong nas /
ci'i phyir du zhes smras pa dang /
kun dga' bo bud med legs bar gsungs pa'i chos 'dul ba la rab tu 'byung ba dang /
bsnyen par rdzogs pa ma gnang ngo / /
go'u ta mi de lta na sdod cig ngas ston pa la zhu'o / /
kun dga' bos ston pa la zhus pas /
bka' stsal pa /
kun dga' bo khyod bud med legs par gsungs pa'i chos 'dul ba la rab tu 'byung ba dang bsnyen par rdzogs par ma gsol cig /
de ci'i phyir zhe na /
chos 'dul ba 'di la bud med rab tu byung na chos 'dul ba 'di yun ring du gnas par mi 'gyur ro / /
dper na khyim gang na bud med mang zhing skyes pa nyung ba de na rkun po dang mi la rku ba rnams kyis choms par 'gyur zhing rab tu choms par 'gyur ro / /
de bzhin du chos 'dul ba 'di la bud med rab tu byung na chos 'dul ba 'di yun ring du gnas par mi 'gyur ro / /
'di lta ste dper na /
bu ram shing la rtswa'i nang byung na bu ram shing dag ma rung bar 'gyur /
chud zos par 'gyur ro / /
de bzhin du chos 'dul ba 'di la bud med rab tu byung na chos 'dul ba 'di yun ring du gnas par mi 'gyur ro / /
'on kyang nges bud med rnams dgag cing mi 'da' ba'i phyir /
lci ba'i chos brgyad bcas pa la nam 'tsho'i bar du bslab par bya'o / /
brgyad gang zhe na /
dge slong gi dge 'dun las rab tu byung ba dang bsnyen par rdzogs par bya ba dang /
dge slong la zla ba phyed phyed cing gdams ngag dang rjes su bstan pa btsal ba dang /
dge slong med pa'i gnas su dbyar gnas par mi bya ba dang /
gnyis ka'i dge 'dun la dgag dbye bya ba dang /
dge slong la nyes pa bzhis mi gleng ba dang /
dge slong la khro ba dang tshig rtsub mi bya ba dang /
lci ba'i chos las 'das na gnyis ka'i dge 'dun la zla ba phyed kyi bar du mgu ba spyod pa dang /
dge slong ma bsnyen par rdzogs nas lo brgya lon pas kyang dge slong gsar bu la phyag bya ba ste /
'di brgyad bzung zhing nan tan byas nas 'di nyid rab tu 'byung ba dang bsnyen par rdzogs par bya'o zhes bka' stsal ba dang /
kun dga' bo yi dang ste song nas skye dgu'i bdag mo chen mo la smras pa /
rab tu 'byung ba dang bsnyen par rdzogs par gnang mod kyi /
'on kyang lci pa'i chos brgyad bcas pa la bslab par bya'o / /
btsun pa kun dga' bo bka' @# / /
stsal pa de mnyan gyis /
gsungs shig /
des sngar bzhin du smras pas /
kun dga' bo bcom ldan 'das kyis bud med rnams kyi nyes pa dgag pa'i phyir du lci ba'i chos brgyad bcas pa la bud med rnams kyis nam 'tsho'i bar du bslab par bgyi ba 'di ni bdag gis lus dang ngag dang yid kyis kyang nod do zhes smras pa bsnyen par rdzogs par gyur to / /
bud med lnga brgya bo'ang lci ba'i chos khas blangs pas bsnyen par rdzogs so / /
pho nyas bsnyen par rdzogs pa ni /
bcom ldan 'das mnyan yod na bzhugs so / /
mnyan yod kyi phyogs shig na khyim bdag byin pa zhes bya ba phyug cing nor mang la longs spyod che ba zhig 'dug pa des rigs mnyam pa las chung ma blangs nas dga' dgur spyod do / /
phyogs gzhan zhig na khyim bdag ri dags sgra zhes bya ba phyug cing nor mang la longs spyod che ba zhig 'dug pa des kyang rigs mnyam pa las chung ma blangs nas dga' dgur spyod do / /
de gnyis gcig la gcig /
khyod las bdag longs spyod che'o zhes 'gran par byed la /
phyis mdza' bar gyur te /
byin pas bdag cag 'das kyang bu dang tsha bo rnams mdza' ba rgyun mi 'chad ba'i thabs gang /
ri dags sgras smras pa /
legs te /
ma btsas pa'i snga nas gnyen bya ste /
bdag cag gcig la bu mo byung na cig shos kyi bu la sbyin no / /
de ltar bya'o zhes ma btsas par gnyen byas te song ngo / /
re zhig na khyim bdag byin pa'i chung ma la bu mo gzugs legs shing blta na sdug pa zhig btsas te /
rtag tu du'o / /
de'i khyim du dge slong dag 'ongs te chos bshad pa dang /
de rnab byo ste nyan no / /
nyi ma nyer gcig tu btsas ston rgya cher byas nas /
chos 'dod cing /
byin pa'i bu mo yin pas chos sbyin ma zhes btags /
de ma ma brgyad la gtad nas bskyed bsrings so / /
ri dags sgras kyang de thos nas /
bdag gi mna' ma yin no snyam du gos dang rgyan bskur to / /
byin pas de blangs nas /
mdza' bos de ltar byas pa legs kyis /
khyod la bu byung na sbyin no / /
ri dags sgra'i chung ma la'ang bu zhig btsas nas nyi ma nyer gcig tu btsas ston rgya cher byas te /
skar ma sag la btsas pas sa ga zhes btags so| |dem ma brgyad la gtad nas bskyed bsrings so / /
byin pas kyang de thos nas de bdag gi mag par 'gyur ro snyam ste gos dang rgyan bskur to / /
chos sbyin ma cher skyes pa dang de rab tu 'byung bar 'dod nas phal zhus pas /
khyod sa ga la sngar btang zin te /
de khyod kyi khyim thab yin pas ngas gnang du mi rung ngo / /
khyim der dge slong ma ud pa la'i mdog dus dus su 'ongs nas chos ston pa la /
chos sbyin mas /
'phags ma bdag legs par gsungs pa'i chos 'dul ba la rab tu 'byung ba dang bsnyen par rdzogs par 'dod na /
phas ma gnang ste phyir 'byung du mi ster na /
khyod kyis 'di nyid du rab tu mi dbyung ngam zhes smras bas /
bu mo legs te /
bcom ldan @# / /
'das kyis 'dod pa bsten pa la nyes dmigs lnga dang /
rab tu byung ba la phan yon lnga gsungs pas /
ngas bcom ldan 'das la zhu'o zhes smras nas /
ston pa'i drung du song ste zhus pas /
ston pas kun dga' bo la bka' stsal pa /
khyod song la dge slong ma dag la 'di skad smros shig /
chos sbyin ma khyim de nyid du ung pa la'i mdog 'phrin par btang nas skyabs su 'gro ba gsum dang /
bslab pa'i gzhi lnga byin la gnas de nyid du rab tu 'byung bar ngas gnang ngo / /
de nas kun dga' bos dge slong ma rnams la bsgo bas /
dge slong ma rnams kyis kyang ung pa la'i mdog 'phrin par btang ste /
dge bsnyen ma dang dge tshul ma'i bslab pa byin nas /
khyod kyis 'di la bslab par bya'o zhes smras pa dang /
de rab tu dga' ba skyes so / /
ud pa la'i mdog gis bden bzhi bstan pa chos sbyin mas thos ma thag rgyun zhugs thob /
de ston pa la gsol ba dang /
kun dga' bo| khyod song la dge slong ma rnams la /
chos sbyin ma la ud pa la'i mdog 'phrin par thong la /
lo gnyis su chos drug dang rjes su mthun pa'i chos drug gi bslab pa byin cig ces bsgo zhig /
des dge slong ma rnams la bsgo nas /
de rnams kyis kyang ud pa la'i mdog 'phrin par btang /
des| khyod dge slob mar gyur gyis bslab pa la slobs shig ces brjod cing chos bstan pas lan cig phyir 'ong thob bo / /
chos sbyin mas lo gnyis chos drug dang rjes su mthun pa'i chos drug la bslabs pas gzhon nu mang gyur to / /
de nas di dags sgras nyi ma nam bzang ba brtags nas /
khye'u'i bag mar blang ngo zhes springs pa dang /
byin pas kyang /
'di tsam na'o zhes khas blangs so / /
de gnyis kyi nye 'brel dang skye bo mang po lhags pas gnyan yong kyi nang thams cad gang ngo / /
rgyal bo gsal rgyal 'khro dang bcas pas de thos nas blon po rnams la /
de gnyis gyi grogs kyis shig ces bsgos te dus ston gyi sta gon rgya ched byas pa chos sbyin mas mthong nas /
nang gi skye bo la /
dus ma yin pa'i dus ston 'di ci yin zhes dris pas /
khyod bag mar gtang ba'i dus ston no zhes smras pa dang /
skrag ste /
yab bdag 'dod pa 'tshal bam lags pas dbyar khang du mching cig nang /
phas smras pa /
khyod ma skyes pa nas sa ga la byin pa rgyal po dang blon po dang skye bo mang pos kyang shes na ngas khyod da ji ltar gnang /
bdag cag nye du rnams btson dang bcug ste /
'chi bar 'dod dam /
sang bag mang 'gro bar gyis shig ces bsgo ba dang /
de brtson pas lam yid la byed pa bsgoms kyang 'dod pa dang bral bar bya ba'i thabs ma rnyed do / /
de nas bcom ldan 'das kyis mkhyen nas 'dzum pa mdzad pas zhal nas 'od zer sngo ser dkar dmar byung ste /
'og tu song bas dmyal ba tsha grang gi sdug bsngal zhi bar byas /
bdag cag shi 'phos sam snyam mo / /
de dag dang ba bskyed pa'i @# / /
phyir du ston pas sprul pa btang ba mthong ste /
'di'i mthu'o snyam du dad nas shi 'phros te lha mir skyes /
steng du song ba rnams rgyal chen ris bzhi nas 'og min gyi bar du song ste /
mi rtag sdug bsngal stong bdag med kyi sgra 'byin cing /
brtsam par bya zhing 'byung bar bya / /
sangs rgyas bstan la 'jug par bya / /
'dam bu'i khyim la glang chen bzhin / /
'chi bdag sde rnams gzhom par bya / /
gang zhig chos 'dul 'di nyid la / /
bag yod par ni spyod 'gyur ba / /
skye ba'i 'khor ba rab spangs nas / /
sdug bsngal tha mar byed par 'gyur / /
zhes bsgrags nas /
'od zer gyis stong gsum bskor te bcom ldan 'das kyi phyi bzhin 'brang zhing 'ong ngo / /
de la 'das pa lung ston par bzhed na gnam logs su /
ma 'ongs pa rnams mdun du /
dmyal ba zhabs mthil du /
byol song rting bar /
yi dags zhabs kyi mthe bong du /
mi bus mo gnyis su /
stobs kyi 'khor los sgyur ba phyag g.yon pa'i mthil du /
'khor los sgyur ba phyag g.yas pa'i mthil du /
lha lte bar /
nyan thos zhal du /
rang sangs rgyas mdzod pur /
sangs rgyas su lung ston bar bzhed na gtsug tor du mi snang bar 'gyur ro / /
'od zer de bcom ldan 'das la lan gsum bskor nas zhal tu mi snang bar gyur to / /
kun dga' bos de'i rgyu zhus pas /
chos sbyin ma 'phrin gyis dge tshul ma dang dge slob mar gyur nas /
de sang bag mar gtong 'dod de /
de ni khyim du gnas pa'i skabs med de /
de phyir mi 'ong ba dang /
dgra bcom par 'gyur ro / /
khyod song la dge slong ma rnams la /
ud pa la'i mdog 'phrin par btang nas de la tshangs spyod nyer gnas kyi sdom pa byin cig / /
des song ste de rnams la bsgo nas /
de rnams kyis ud pa la'i mdog 'phrin par btang ste /
khyod la tshangs spyod nyer gnas kyi sdom pa gnang gis da khyod bsnyen par rdzogs par bya'o zhes brjod cing /
chos bshad pa thos ma thag tu des phyir mi 'od thob nas rdzu 'phrul bsgrubs so / /
de nas ud pa la'i mdog song nas /
ston pa la gsol ba dang /
kun dga' bo| khyod song la dge 'dun sde gnyis kyis ud pa la'i mdog 'phrin par thong ste chos sbyin ma bsnyen par rdzogs par gyis shig ces bsgo zhig /
des dge slong ma rnams la bsgo bas de rnams kyis dge 'dun sde gnyis ka bsdus nas bsnyen par rdzogs par byas te /
ud pa la'i mdog 'phrin par btang nas des| bsnyen par rdzogs par byas so zhes brjod cing /
chos bshad pas dgra bcom mar gyur to / /
de'i tshe pha ma la /
bdag gis dgra bcom thob kyis dbyar khang du mchi'o zhes zhus pa dang /
pha ma gnyis gros byas nas| bu mo| de ltar byas na bdag cag la rgyal po'i chad pa 'ong gis /
de la rim pa bzhin du byas te /
bcom ldan 'das dang lhan cig song zhig /
des smras pa /
legs kyis de ltar bya'o / /
de nas khyim bdag @# / /
byin pas bcom ldan 'das dge 'dun dang bcas pa yang khyim du spyan drangs /
ri dags sgra la'ang /
chos sbyin ma khyim du gnas su mi btub kyis nan gyis long zhig ces springs so / /
ri dags sgras kyang rgyal po gsal rgyal la gsol nas ston mo'i sta gon cher byas so / /
de nas khyim bdag byin pas ston pa 'khor bcas bsod snyoms bsod pas tshim par byas te ston pa'i spyan sngar chos nyan /
ri dags sgra 'khor bcas kyang bag ma blang ba'i phyir de'i sgo drung na 'khod do / /
ston pas de rnams la chos bshad mgu bar byas te bzhengs pa'i phyi bzhin chos sbyin ma'ang song ba dang /
khye'u sa gas 'phral la dpung pa brkyangs te chos sbyin ma'i lag pa nas gzung bar brtsams pa dang /
chos sbyin ma sems can grangs med pas mthong bzhin du /
dad pa'i rgyal po 'dab ma brkyangs pa bzhin du nam mkha' la 'phur te cho 'phrul bstan pa dang /
de dag ngo mtshar che nas phyag btsal te /
sring mo| 'di 'dra ba'i yon tan thob nas 'dod chags la spyod pa gnas ma yin te /
bzod par gsol lo / /
de nas chos sbyin mas nam mkha' las babs te skye bo rnams la chos bshad pas kha cig gis rgyun zhugs /
phyir 'ong /
phyir mi 'ong /
dgra bcom thob /
kha cig gis nyan thos /
rang sangs rgyas /
bla na med pa'i byang chub tu sems bskyed /
'khor phal cher sangs rgyas la gzhol /
chos la 'bab / /
dge 'dun la bab par bkod do / /
de nas ston pa'i spyan sngar song ba dang /
ston pas chos sbyin ma dge slong ma chos smra ba'i nang nas mchog tu lung bstan to / /
dge slong rnams the tshom skyes nas zhus pa /
btsun pa chos sbyin mas las ci bgyes pas /
khyim na mchis bzhin du 'phrin gyis rab tu byung zhing bsnyen par rdzogs nas dgra bcom pa thob ste /
bcom ldan 'das kyis chos smra ba'i nang nas mchog tu lung bstan lags /
dge slong dag skye dgu rnams kyi tshe lo nyi khri pa la sangs rgyas 'od srung yul khor mo 'jig gam grong khyer na bzhugs so / /
de'i tshe khyim bdag gi bu mo zhig rab tu 'byung bar 'dod kyang pha mas ma gnang ste /
phyir 'byung du'ang mi ster ro / /
khyim der dge slong ma rgan mo zhig dus dus su 'ongs nas chos ston pa la bu mo des / /
'phags ma bdag legs par gsungs pa'i chos 'dul ba la rab tu 'byung ba dang bsnyen par rdzogs par 'dod na pha mas ma gnang ste /
phyir 'byung du'ang mi ster na /
gnas 'di nyid du rab tu dbyung bar nus sam /
bu mo| bcom ldan 'das la zhu'o zhes smras nas sangs rgyas 'od srung la zhus pa dang /
de nyid 'phrin par btang ste /
khyim na 'dug bzhin du rab tu byung ba dang bsnyen par rdzogs te /
dge slong ma rgan mo des chos bshad pas dgra bcom pa thob po / /
de nas dge slong ma rgan mos bsams pa /
bu mo 'dis bdag la brten nas khyim na 'dug bzhin du rab tu byung ba dang @# / /
bsnyen par rdzogs te dgra bcom pa thob la /
bdag gis tshe ji srid par tshangs par spyang kyang yon tan gyi chos ci yang ma thob kyis /
bram ze'i khye'u bla ma tshe lo brgya pa'i dus su sangs rgyas shAkya thub bar 'gyur bar lung bstan pa de'i bstan pa la bdag khyim na 'dug bzhin du /
'phrin gyis rab byung bsnyen rdzogs dang dgra bcom pa thob pa dang /
bdag gi mkhan mo sangs rgyas 'od srung gis chos smra ba'i nang nas mchog tu lung bstan pa de bzhin du bdag kyang shAkya thub pas lung ston par gyur cig ces smon lam btab bo / /
de'i dus kyi dge slong ma rgan mo de ni chos sbyin ma 'di yin te /
smon lam btab pas chos smra ba'i nang nas mchog tu lung bstan te /
de bas na las gcig tu gnag pa zhes sogs gsungs so /
! /
gnyis pa sngon chog ni /
bcom ldan 'das mngon par rdzogs par sangs rgyas nas ring po ma lon pa na phal cher /
dge slong tshur shog ces gsungs pa tsam gyis bsnyen rdzogs mdzad pas gzhan dag gi gan du rab tu 'byung bar 'dod pa 'ongs pa rnams kyang ston pa'i drung du khrid nas /
tshur shog gi bsnyen par rdzogs par mdzad do / /
dge slong zhig gi gan du rab tu 'byung bar 'dod pa 'ongs pa na /
des de khrid nas ston pa'i spyan sngar song ba dang /
lam du shi nas rab tu 'byung ba dang bsnyen par rdzogs pa'i bar chad du gyur ba'i skabs de ston pa la gsol pa dang /
ston bas| kye ma nga'i nyan thos thag ring lo nas 'ong ba rnams ngal bar 'gyur snyam du dgongs te /
deng nas dge 'dun gyis rab tu dbyung ba dang bsnyen par rdzogs par bya bar gnang ngo zhes bka' stsal te /
ji ltar bya ba ma shes bar zhus pas /
rab tu 'byung bar 'dod pa 'ongs na dge 'dun thams cad 'dus pa na zhes sogs cho ga dang bcas pa gsungs so /
! /
gsum pa da ltar gyi cho ga bye brag tu bshad pa la gsum /
gzhi /
phran tshegs /
zhu ba'i skabs nas 'byung ba'o / /
dang po ni /
de ltar sngon chog gis bsnyen par rdzogs pa dag /
mkhan slob med pas legs par ma sbyangs pa dang /
legs par ma bgos pa dang /
sgra mthon po dang /
sgra chen po dang /
rgod bag gi spyod lam gyis bram ze dang khyim bdag gi khyim du zas dang sran tshod slong ba dang slong du 'jug cing /
bstan pa dang 'gal bar byed pas mu stegs can rnams smod pa dang /
phyar kha gtong ba dang /
kha zer bar byed do / /
nad pa zhig kyang nad g.yog med pas shi ba'i skabs de ston pa la zhus pas ston pas /
ngas nyan thos rnams gcig gis gcig bsdu ba'i phyir dang /
nad pa rnams la rim gro bya ba'i phyir mkhan po dang slob dpon dag gis rab tu dbyung ba dang bsnyen par rdzogs par gnang ngo zhes bka' stsal te /
de dag gis mkhan slob mi shes nas zhus pas /
mkhan po gnyis slob dpon lnga mtshan nyid dang bcas pa gsungs /
ji ltar rab tu dbyung ba dang bsnyen par @# / /
rdzogs par bya ba mi shes nas zhus pas /
dang por bar chad dris nas skyabs su 'gro ba dang dge bsnyen gyi sdom pa sbyin pa dang /
de'i 'og tu bslab pa brjod nas rab byung zhu ba'i dge slong la gtad de /
des dge 'dun la zhus /
rab tu 'byung ba'i mkhan por gsol nas skra dang /
kha spu bregs /
khrus byas te mkhan pos chos gos dang lhung bzed sbyin zhing des kyang rkang pa gnyis la gtugs nas blang bar bya /
de'i 'og tu mkhan pos bskon zhing mtshan brtag par bya zhes gsungs pa dang /
dge slong rnams kyis de sgren mor phyung ste brtags pas ngo tsha nas /
de ltar mi bya bar /
mtshor bar brtag par bya'o zhes gsungs /
de'i 'og tu skyabs 'gro rtsom pas rab tu byung ba nye bar bsgrubs nas dge tshul de nyid du nye bar sgrub pa'i dge slong la gtad de /
des dge tshul gyi sdom pa sbyin par bya /
de nas dge slong gzhan zhig gis grib tshod gzhal te sdom pa thob dus brjod / /
de'i 'og tu bslab pa brjod pa rnams gsungs /
de'i 'og tu des lo nyi shu lon na mkhan pos chos gos dang lhung bzed btsal zhing slob dpon gnyis dad pa'i dge 'dun dang bcas pa la gsol ba gdab /
de dag gis kyang bshags pa dang bsdam pa dang byin gyis brlabs pas phyir bcos te 'dug /
de'i 'og tu yul dbus dang mtha' 'khob kyi bye brag gis dge slong bcu'am lnga la sogs pa 'dus pa na /
dang por ston pa dang /
de nas dge slong re re la phyag gsum gsum 'tshal du bcug /
de nas mkhan por gsol ba'i 'og tu chos gos dangs sam rgyu'i byin rlabs byas nas dge 'dun la lhung bzed bstan te byin gyis brlab bo / /
de nas bsgrub bya de thos pa'i nye 'khor las bkar te /
gsangs te ston pa bskos nas /
des bsgrub bya de rang la phyag 'tshal du bcug ste bar chad dris nas nang du 'ong ba zhu /
de nas bsgrub bya de bkug /
rgan pa'i mtha' logs su 'dug tu bcug ste /
las byed pas bsnyen par rdzogs par gsol tu gzhug /
de'i 'og tu bar chad dri ba'i phyir gsol ba 'ba' zhig gi las byas nas bar chad dri bar bya /
de'i 'og tu gsol bzhi'i las kyis bsnyen par rdzogs pa bsgrub par bya /
de'i 'og tu grib tshod gzhal bar bya zhes bka' stsal bas /
dge slong dag shing ring pos grib tshod 'jal bar byed nas /
shing ring pos grib tshod gzhal bar mi bya'o / /
dge slong dag goms pas grib tshod 'jal ba na ha cang thogs nas /
thur ma dag gis gzhal bar bya'o / /
thur ma ring pos bcal bas kyang ha cang thogs nas /
thur ma sor bzhi tsam gyis gzhal cing /
thur ma ji tsam yod pa de la skyes bu zhes brjod par bya'o / /
de nas nyin mtshan gyi cha snga dro dang /
gung dang /
phyi dro dang /
mtshan mo'i thun dang po dang /
thun dang po'i phyed dang /
gung thun dang /
gung thun gyi phyed dang /
thun tha ma dang /
thun tha ma'i phyed dang /
skya reng ma shar ba dang /
skya reng shar ba dang /
nyi ma ma shar @# / /
ba dang /
nyi ma shar ba dang /
nyi ma brgyad cha shar ba dang /
nyi ma bzhi cha shar ba dang /
gung tshigs ma yol ba dang /
nyi ma bzhi cha lus pa dang /
nyi ma brgyad cha lus pa dang /
nyi ma ma nub pa dang /
nyi ma nub pa dang /
rgyu skar rnams ma shar ba dang /
rgyu skar rnams shar ba ste /
nyin mtshan gyi cha brjod par bya / /
de nas dus tshigs brjod par bya /
de nas gdams ngag bcu gcig brjod pa rnams gsungs so / /
de dag rab tu byung zhing bsnyen par rdzogs pa na /
mkhan slob la bya ba mi zhu /
gus par mi byed pa'i skabs de ston pa la gsol ba dang /
ston pas /
ngas lhan cig gnas pa dang /
nye gnas kyi kun tu spyod pa'i chos dag bca' bar bya ste /
gnas pas gnas la ma zhus par bya ba mi bya ba nas /
zhu ba ni ma gtogs so zhes pa'i bar gsungs so / /
bcom ldan 'das mnyan yod na dbyar gnas par zhal gyis bzhes pa'i tshe /
tsha dang ldan pa nye sde ljongs su dbyar gnas par khas blangs shing lo gcig lon pa na /
lhan cig gnas pa rab tu byung zhing bsnyen rdzogs byas so / /
zla ba gsum 'das pa dang /
lhan cig gnas pa dang lhan cig chos gos dang lhung bzed thogs te /
mnyan yod du phyin nas chos gos dang lhung bzed 'khos su phab ste rkang pa gnyis bkrus nas ston pa'i drung du song ste zhabs la phyag btsal nas bdug go /
ston pa'i chos nyid ni glo bur du 'ongs pa rnams la /
khyod da gzod gang nas 'ongs /
dbyar gang du gnas zhes so sor kun dga' bar mdzad pa yin pas /
nye sde la /
khyod da gzod gang nas 'ongs /
dbyar gang du gnas /
btsun pa bdag ljongs nas mchis /
dbyar ljongs su gnas so / /
khyod kyi rigs kyi bu 'di su yin /
bdag gi lhan cig gnas pa'o / /
khyod kyis lo du lon /
lhan cig gnas pas lo du lon /
bdag gis lo gnyis /
lhan cig gnas pas lo gcig lon lags so / /
ston pas bka' stsal ba /
dge slong dag /
nye sdes dang po kho nar tshogs bsdu bar bsams so / /
de bas na lo gcig lon pas rab tu dbyung bar mi bya /
bsnyen par rdzogs par mi bya /
gnas sbyin par mi bya /
dge tshul nye bar gzhag par mi bya /
bdag nyid kyang mi gnas par 'dug par mi bya'o / /
lo gnyis len pa nas dgu lon pas kyang de rnams mi bya /
lo bcu lon pas de rnams bya'o zhes pa /
bsnyen par rdzogs nas sogs so / /
de dag lo bcu lon nas byis pa rmongs pa mi gsal pa mi mkhas pas kyang rab tu 'byin par byed de /
kyem| bdag nyid ma dul bar gzhan dul bar yed pa dang /
bdag nyid ma zhi bar gzhan zhi bar byed pa dang /
bdag nyid ma grol bar gzhan grol bar byed pa dang /
bdag nyid mya ngan las ma 'das par gzhan mya ngan las 'da' bar byed pa de ni gnas med do / /
rgan zhugs shig gis mu stegs can zhig rab byung bsnyen rdzogs byas nas de dus su gdams ngag ma thob pas bslab pa phul te nyams pa'i skabs @# / /
de gsol pa dang /
lo bcu lon pa chos lnga dang ldan pas rab tu dbyung bar bya /
bsnyen par rdzogs par bya /
gnas sbyin par bya /
dge tshul nye bar gzhag par bya zhing bdag nyid kyang mi gnas par 'dug par bya'o / /
lnga gang zhe na /
bsnyen par rdzogs nas lo bcu lon pa'am /
lhag pa dang /
lhan cig gnas pa dang nye gnas kyi nad g.yog byed dam byed du 'jug nus pa dang zhes sogs gsungs pa ni /
'og nas zhes pa nas /
rgyas pa thon pa nyid do zhes pa'i bar ro / /
ston pa la nye bar 'khor gyis zhus pa /
lo bcu lon pa chos lnga dang ldan pas rab tu dbyung ba sogs bya ni /
bsnyen par rdzogs nas lo drug cu lon la so so thar pa dang /
rgyas pa mi thon na /
des gzhan la gnas par bgyi'am /
gnas par bya dgos te /
de la gnas brtan byis pa zhes bya'o / /
des gang la gnas par bgyi /
ches rgan pa yod na de la gnas bca' /
rgan pa med na gzhon pa la gnas bca'o / /
btsun pa des de la thams cad bgyi'am /
thams cad bya ste /
'dud pa 'ba' zhig ma gtogs so / /
bcom ldan 'das rgyal po'i khab 'od ma'i tshal ka la nang ka'i gnas su dbyar gnas par zha kyis bzhes pa'i tshe /
gnas brtan dag ni nyung /
gsar bu dag ni mang du dbyar gnas par khas blangs so / /
dbyar zla ba gsum 'das nas /
kun dga' bo| song la /
de bzhin gshegs pa lho'i ril ljongs rgyur gshegs kyis /
de bzhin gshegs pa dang lhan cig tu ljongs rgyur 'gro ba de dag chos gos kyi las kyis shig ces bsgo zhig /
kun dga' bos bsgo bas gnas brtan rnams /
bdag cag rgas pas ljongs rgyur 'gro mi nus so / /
gsar bu rnams na re /
bdag cag gsar bu yin la mkhan slob mi 'gro bas myur du ldog dgos pa dang /
yang dang yang du gnas pa tsal dgos pas ljongs rgyur 'gro mi nus so zer ro / /
ston pa 'khor nyung shas dang lhan cig ljongs rgyur gshegs te /
glang po che'i lta stangs kyis gzigs pas 'khor nyung bar mkhyen nas /
mkhyen bzhin du /
'khor nyung ba'i rgyu gang yin /
kun dga' bos ji ltar yin pa bzhin zhus pas| kun dga' bo de bas na lo lnga lon cing /
lhan cig sbyar ba tha ma dang ldan pas gnas ma bcas par ljongs rgyur 'gro bar bya'o / /
nye bar 'khor gyis zhus pa /
lo lnga lon cing /
lhan cig sbyar ba tha ma dang ldan pas| mi gnas par ljongs rgyur 'gro bar bya'o zhes gsungs na /
lo drug lon la lnga ba tha ma dang mi ldan pa dang /
lo bzhi lon pa lnga pa tha ma dang ldan pas gnas ma bcas par ljongs rgyur rung ngam /
mi rung ste /
lo lnga lon pa dang /
lnga pa dang ldan pa la bca' ba brten pa'i phyir ro / /
btsun pa| gsum rig pa /
dri ma gsum spangs pa /
lo lnga ma lon cing /
lnga pa dang mi ldan na /
gnas ma bcas par ljongs rgyur rung ngam /
mi rung ngo zhes gsungs @# / /
pa ni| gzhan du na gsum rig pa yin yang mi bya'o zhes so / /
ston pa gnyan yod na bzhugs pa'i tshe /
rgan zhugs shig gis mu stegs can zhig rab tu byung zhing bsnyen par rdzogs par byas pa na| dge slong rnams dang rtsod pa 'ga' zhig byung nas bslab pa phul te /
mu stegs can gyi gnas de nyid du song ba'i skabs de gsol pa dang /
khyi bkres pa bza' ba dang bca' ba gya nom pa spangs nas gshang gci za ba ltar /
mi gti mug can des chos 'dul ba 'di spangs nas mu stegs can gyi gnas su song ngo / /
de bas na nye du shAkya dang /
me pa ral pa can ma gtogs pa sems mgu bar ma gyur ba'i mu stegs can rab tu dbyung ba dang bsnyen par rdzogs par mi bya'o / /
nye du shAkya mu stegs can gyi rgyal mtshan can 'ongs shing rab byung bsnyen rdzogs 'dod na de rab tu dbyung ba dang bsnyen rdzogs bya ste /
nga ni nye du la nye du'i spang ba sbyin pa'i phyir ro / /
me pa ral pa can yang rab tu dbyung bar bya ste /
de ni las dang bya ba dang rgyu dang brtson 'grus smra ba'i phyir ro / /
gzhan mu stegs can rab tu dbyung bar 'dod na /
zla ba bzhir gnas pa byin nas sems mgu na rab tu dbyung bar bya'o / /
sems mgu ba gang lags zhus pas /
dkon mchog rnams kyi sogs dang /
gnas pa sbyin pa ma shes nas zhus pas /
cho ga dang bcas pa gsungs so / /
ston pa mnyan yod na bzhugs so / /
mnyan yod na khyim bdag gcig gis rigs mnyam pa las chung ma blangs nas dga' dgur spyad pa las bu btsas te cher skyes pa dang /
de'i nye du dang nor zad nas /
bu la smras pa /
kho bo rgas pas nor sgrub par mi nus kyi /
rab tu 'byung du 'gro'o / /
yabH bdag kyang rab tu 'byung ngo / /
buH de bzhin gyis shig ces de khrid nas rgyal byed tshal du song ste /
dge slong zhig la /
'phags pa bdag rab tu dbyung bar 'tshal lo / /
des smras pa /
khye'u 'di'ang rab tu 'byung ngam /
'byung ngo / /
de de la chags pas gnyis ka rab tu byung ngo / /
nyi ma gnyis gsum du kun tu spyod pa'i chos bslabs nas /
bzhin bzangH ri dwags kyis ri dwags mi sos /
mnyan yod rgya che la rang gi spyod yul dang yab kyi spyod yul yin gyis bsod snyoms sgrubs la 'tsho bar gyis shig /
de snga dro sham thabs bgos / /
chos gos dang lhung bzed thogs te /
dge tshul de dang lhan cig mnyan yod du bsod snyoms la zhugs pa dang /
dge tshul des 'khur ba sreg pa mthong ste /
yab bdag la 'khur ba sbyin du chug cig /
desH bzhin bzang dge tshul 'di la 'khur ba byin cig /
desH 'phags paH rin stsol cig /
kho bo rab byung yin pas kar+sha ba nag la yod /
des smras pa /
dge tshul 'di khyod rab tu byung nas bskyed dam khyim pas bskyed /
khyim pas so / /
'o na de'i dus su bsags pa byin cig /
desH dge tshul 'di bgrang ba mang po dag slong bar byed kyis tshur shog /
'dong ngo zhes sor mo nas bzung ste 'khrid pa @# / /
dang /
de gan rkyal du 'gyel nas du ba skye bo'i tshogs kyis mthong nas smras pa /
'di'i dge tshul 'di su yin /
bu yin no / /
khrag gi thigs pa 'di rab tu byung nas ci zhig bya zhes smod par byed /
phyar kha gtong bar byed / /
kha zer ba'i skabs de gsol pa dang /
nyes dmigs 'di lo bco lnga ma lon pa rab tu 'byin par byed pa las gyur pa yin pas /
rab tu 'byung ba'i phyir nye bar 'ongs pa la /
lo bco lnga lon nam zhes dri bar bya'o / /
ston pa mnyan yod na bzhugs so / /
'phags skyes pos ser skya'i gnas na gnas pa'i shAkya rnams bsad pa'i tshe /
kun dga' bo'i sring mo'i bu gnyis khams bor nas 'khyam pa las /
mnyan yod kyi tshong pa zong thogs te ser skyar song bas de gnyis bzhin gzugs las shes nas smras pa /
khyed gnyis kyi pha ma gdan / /
'phags skyes pos bsad do / /
mnyan yod na khyed gnyis kyi zhang po kun dga' bo yod na der ci'i phyir mi 'gro /
kho bo cag sus 'khrid /
kho bo cag gis bkri'o zer nas /
de dag gis zong bsgyur zin pa dang /
de gnyis khrid de /
rgyal byed tshal gyi sgor bor ba dang /
kun dga' bos de gnyis byad gzugs las shes te smras pa /
khyed gnyis kyi pha ma gang na /
'phags skyes pos bsad do / /
kun dga' bo nye du la mnyes gshin pa yin pas de gnyis nye du dang bral ba thos nas mchims brnangs te 'dug go /
dge slong rnams kyis /
'di gnyis ci yin /
sring mo'i bu dag go /
ci'i phyir mi sdud /
kho bo lto 'grangs tsam gyi bsod snyoms len na 'di gnyis la gang sbyin /
'di gnyis kyis dge slong la me tog dang 'bras bu 'bul na lhung bzed kyi lhag rol sbyin no / /
des de gnyis bsdus nas dge slong la me tog dang 'bras bu 'bul du bcug ste zhag nyung shes shig lhung bzed kyi lhag rol byin nas yang mi sbyin par brtsams pa dang /
kun dga' bos lto 'grangs tsam gyi bsod snyoms blangs nas phyed rang za /
phyed de gnyis la byin pas kun dga' bo skya bo seng seng po ring cing lus ma thob bar gyur to / /
sangs rgyas bcom ldan 'das ni mkhyen bzhin du smed par mdzad pa dang /
mkhyen bzhin du smed pa /
mkhyen kyang mi smed pa /
dus su smed pa /
dus las yol bar mi smed pa /
don dang ldan pa smed pa /
don dang mi ldan pa mi smed pas /
don dang mi ldan pa la chu lon gyis zlog par mdzad pa yin no / /
des na don dang ldan pa smed pa la dus mkhyen pa yin pas /
dge slong rnams la /
ci'i phyir kun dga' bo skya bo dang seng seng por gyur /
dge slong rnams kyis de gsol bas /
kun dga' bo khye'u gnyis rab tu mi 'byin nam /
'byin lags so / /
rab tu 'byung bar 'dod pa la dge 'dun gyis zan sbyin par gnang ngo / /
dge 'dun gyis zhag nyung shas shig byin nas /
smod par brtsams pa dang /
ston pas kun dga' bo la /
khye'u gnyis rab tu mi 'byin nam /
btsun paH de gnyis kyis lo bco lnga ma lon no / /
de gnyis kyis dge 'dun gyi skos mal nas bya rog @# / /
skrod nus sam /
rdo thog go /
de bas na lo bdun lon pa bya rog skrod nus pa yongs su spang bas rab tu 'byung bar gnang ngo / /
kun dga' bos de gnyis rab tu byung nas klog tu gzhug par brtsams pa dang de gnyis kyis nyung shas shig bklags nas mi nyan par brtsams so / /
mau dag la gyi bus kun dga' bo la /
'di gnyis ci'i phyir klog tu mi 'jug /
bdag la mi nyan na ji ltar bya /
bdag gis 'di gnyis klog tu gzhug go /
legs so des de gnyis klog tu bcug pa dang /
nyung shas shig bklags nas /
yang mi nyan par brtsams so / /
kun dga' bos /
'di gnyis ci'i phyir klog tu mi 'jug /
bdag la'ang mi nyan no / /
re zhig yid 'byung bar gyis shig /
mau dgal gyi bus de gnyis la /
nyin mo spyod du 'dod do / /
stan khyer cig /
des de gnyis khrid de song nas phyogs shig tu sems can dmyal ba dag sprul te /
der gcod 'cheg brdeg pa'i sgra dag grag pa dang /
'phags pa 'di ci lags /
song la ltos shig /
de gnyis song ba dang /
kha cig sog les 'cheg /
kha cig dang thag gis 'thag /
kha cig zangs po che khol ba'i nang du 'jug par byed do / /
phyogs shig na lcags kyi zangs po che gnyis khol gyin 'dug nas /
de gnyis cis smras pa /
'di gnyis su su'ang mi 'jug gam /
de dag gis smras pa /
kun dga' bo'i tsha bo gnyis rab tu byung nas le los 'da' ba de gnyis shi nas 'dir skye bas de gnyis kyi don du bzhag go /
de gnyis shin tu skrag ste /
shes na deng nyid du 'jug go snyam nas mau dgal gyi bu'i gan du phyin pa dang /
khyed gnyis kyis ci mthong /
sems can dmyal ba dag mchis so / /
de na ci byed /
de dang de dag smras so dge tshul gnyis /
nyes dmigs de dang gzhan yang le lo las 'byung bas brtson 'grus gyis shig /
de gnyis brtson 'grus kyis klag par brtsams pa dang /
snga dro dmyal ba dran na zan mi za /
phyi dro dran na skyugs pas /
skya bo dang seng seng por gyur nas /
kun dga' bos /
gnas brtanH dag gzengs bstod cig /
mau dgul gyis de gnyis la /
nyin mo spyod du 'dod do / /
'phags pa sa phyogs gzhan du bzhud kyi /
der mi bzhud do / /
stan khyer cig| des de gnyis khrid nas song ba dang /
des phyogs shig tu lha dag sbrul nas pi wang la sogs pa'i sgra grag pa dang /
'phags pa 'di ci lags /
song la ltos shig /
de gnyis song ba dang /
pi wang la sogs pa'i sgra sgrog cing /
phyogs shig na gzhal med khang mal stan bshams pa lha'i bu mos gang ba gnyis 'dug nas /
ci'i phyir gzhal med khang 'di gnyis na lha'i bu su'ang mi 'dug /
kun dga' bo'i tsha bo gnyis rab tu byung nas brtson 'grus brtsams pa shi nas 'dir skye bas de gnyis kyi don du bzhag go /
de gnyis rab tu dga' ste mau dgal gyi bu'i gan du phyin pa dang /
khyed gnyis kyis ci mthong /
'di dang 'di mthong ngo / /
dge tshul gnyis phan yon 'di dang @# / /
gzhan dag kyang brtson 'grus brtsams pa las 'byung bas brtson 'grus gyis shig /
de gnyis brtson 'grus rtsom pas gleng gzhi'i rgyud du gtogs pa bklags pas /
ston pas phyag gi sen mo'i rtse mos rdul dag bzhes nas /
dge slong dagH ngas sen mo'i rtse mos rdul dag blangs pa dang /
sa la gnas pa'i rdul gang mang /
phyag gi sen mo'i rtse mos bzhes pa'i rdul nyung lags te /
des sa la gnas pa'i rdul gyi brgya stong gi char yang mi phod do / /
bka' stsal ba /
bde 'gro nas bde 'gro dang /
ngan song nas bde 'gror skye ba ni sen mo'i rdul dang 'dra /
ngan song nas ngan song dang /
bde 'gro nas ngan song du skye ba ni la gnas pa'i rdul dang 'dra'o / /
de gnyis kyis smras pa /
'phags pa bdag cag kyang lha dang mi'i nang nas shi 'phos nas ngan song du skye dgos sam /
bzhin bzang gnyis /
nyon mongs pa ma zad kyi bar du zo chun rgyud mo'i tshul du 'khor dgos so / /
de gnyis yid byung nas smras pa /
gang phyir mi gnas lha rnams mi bzang ste / /
'tsho ba thung ba'i mi rnams mi bzang ngo / /
gang na zhi med srid pa mi bzang ste / /
mya ngan 'das pa mchog ces bde gshegs gsung / /
'phags pa bdag cag slan chad ci nas kyang 'khor bar mi 'gyur ba de lta bu'i chos bstan du gsol /
des de gnyis kyi bsam pa dang bag la nyal dang khams dang rang bzhin shes nas chos bstan pas de gnyis kyis dgra bcom pa thob ste /
de gnyis rdzu 'phrul gyis steng gi nam mkha' la me tog 'thu zhing song ba dge slong rnams kyis mthong nas /
'di dag su yin /
kun dga' bo'i tsha bo gnyis so / /
de dag gis smras pa /
bdag cag lhung bzed nag por zos nas so dag lhung zhing mgo skya bor gyur kyang sems gnas pa tsam yang ma thob na /
'di gnyis dang po lo bdun lon pa la rab tu byung nas dgra bcom pa thob pas /
ston pas brtson 'grus kyis byang chub 'thob po zhes gsungs pa ni legs par gsungs pa'o snyam mo / /
dge slong rnams the tshom skyes nas zhus pa /
'di gnyis kyis las ci bgyis pas lo bdun pa la rab tu byung ste /
'di gnyis la brten nas bslab pa bcas pa bag yangs su mdzad cing /
dgra bcom pa thob lags /
sngon tshe lo nyi khri pa la sangs rgyas 'od srung 'khor nyi khri dang lhan cig drang srong smra ba na bzhugs so / /
wA ra NA sI na khyim bdag phan tshun bshes pa gnyis gzhon nu la rab tu 'byung 'dod kyang nye dus bkag nas /
lang tsho yol ba'i tshe sangs rgyas 'od srung gi bstan pa la rab tu byung ngo / /
dge slong rnams gzhon rim gyis las byed pa yin pas /
dge slong rnams kyis rgan zhugs gnyis la las bcol ba dang /
gcig spro thung bas khro bar byed /
gcig spro ring bas /
gzhon nu la rab tu ma byung nad ci'i phyir khro zer ro / /
de gnyis kyis tshe ji srid par tshangs par spyad kyang yon tan @# / /
ma thob par 'chi khar smon lam btab pa /
tshangs par spyad pa'i dge ba'i rtsa ba 'dis sangs rgyas shAkya thub pa'i bstan pa la bdag cag gnyis la brten nas bslab pa'i gzhi bca' ba bag yangs su mdzad cing /
dgra bcom pa thob par 'gyur cig ces smras so / /
de'i dus kyi rgan zhugs gnyis ni dge tshul 'di gnyis yin no / /
ston pa mnyan yod na bzhugs so / /
nye dga'i dge tshul tsher ma dang chen po pa gnyis gcig la gcig gzhogs stegs dang phyar g.yeng dang lus la rdeg cing /
skyes pa dang bud med phan tshun rdeg pa ltar byed pa'i skabs de gsol pa dang /
nyes dmigs de ni dge tshul gnyis bzhag pa las gyur pa yin pas /
dge tshul gcig pas lhag pa nye bar gzhag par mi bya'o / /
de ltar gsungs pa'i tshe spun gnyis /
bdag cag gnyis cig car rab tu 'byung bar bya'o zhes nges par byas te 'ongs pa na /
dge slong gis de gnyis rab tu ma byung bas de gnyis rab tu 'byung ba'i bar chad du gyur pa'i skabs de gsol pa dang /
gal te so sor rab tu 'byung bar mi 'dod na /
cig car rab tu byung la /
rgan pa bsnyen par rdzogs par bya'o zhes sogs gsungs so / /
ston pa mnyan yod na bzhugs so / /
mnyan yod na khyim bdag cig la bran mkhas pa sgrub phod la 'phral gyi bya ba thams cad la sngon du 'gro ba zhig yod pa las /
re zhig na des bran de spyos pa dang /
'di mgu dka' bas bdag gis 'di'i sems srung mi nus pas 'bros so snyam nas bsams pa /
yul gtong ba ni dka' yis /
dge sbyong 'di dag gis rgyal po las gzhon nu'i spang ba thob pas 'di dag gi nang du rab tu 'byung ngo snyam nas rgyal byed tshal du song ste dge slong zhig la /
bdag rab tu dbyung du gsol /
des de rab byung bsnyen rdzogs byas /
gdams ngag byin nas brtson 'grus byas pas dgra bcom thob bo / /
khyim bdag de 'gyod nas /
mthong na bzod pa gsol lo snyam ste mnyan yod kyi sgor bsdad pa dang /
dge slong de'ang mnyan yod du bsod snyoms la zhugs pa des mthong nas smras pa /
bzhin bzang khyod rab tu byung na kho bo'i rim gro sus byed /
tshur shog 'dong ngo zhes lag pa nas bzung bar brtsams pa dang /
des dang pa'i rgyal bo 'dab ma brkyangs pa ltar steng gi nam mkha' la 'phags nas cho 'phrul bstan pas /
so so skyo bo ni cho 'phrul la myur du sems gtod pa yin pas /
de'i rkang pa gnyis la phyag btsal nas /
'phags pa khyod kyis yon tan gyi tshogs 'di lta bu brnyes sam /
thob po / /
des de la yo byad thams cad kyis bstabs pa dang bran zhig gis rab tu byung nas yon tan de lta bu thob po zhes thams cad du grags pa rgyal po gsal rgyal gyis thos nas blon po rnams la bsgo ba /
shes ldan dag /
nga ni rgyal po rgyal rigs spyi bo nas dbang bsud ba bya @# / /
ba thams cad kyi mnga' bdag yin pas /
deng phyin chad bran rab tu 'byung bar 'dod na mi bzlog par bya'o zhes bsgrags so / /
de'i tshe khyim bdag cig la bran sngar gyi lta bu zhig yod pa las| re zhig na des bran de spyos pa dang /
'di mgu dka' bas bdag gis 'di'i sems srung bar mi nus pas 'bros so snyam nas bsams pa /
yul gtong ba ni dka' yis /
dge sbyong 'di dag gis rgyal po las gzhon nu'i spang pa thob pas 'di dag gi nang du rab tu 'byung ngo snyam nas /
rgyal byed tshal du song ste dge slong zhig la /
bdag rab tu dbyung du gsol /
des de rab tu byung /
bsnyen par rdzogs nas nyi ma gnyis gsum du kun tu spyod pa'i chos bslabs te /
bzhin bzang| ri dags kyis ri dags mi sos /
mnyan yod rgya che la rang gi spyod yul dang yab kyi yul yin gyis /
bsod snyoms sgrubs la 'tsho bar gyis shig /
de mnyan yod du bsod snyoms la zhugs pa dang /
khyim bdag des kyang sngar bzhin bsams nas sgor bsdad pas de mthong nas /
khyod rab tu byung na kho bo'i rim gro sus byed /
tshur shog 'dod do zhes lag pa nas gzung bar brtsams pa dang /
des smras pa /
kho bo cag la rgyal pos gzhon nu'i spang ba byin pas /
reg par byed na lag pa mkhrig ma nas gcod du gzhug go /
des| shAkya'i dge sbyong gi tshul ni rab tu tshig pa yin te /
'di ltar bran yang rab tu 'byin par byed do zhes smod pa'i skabs de gsol ba dang /
nyes dmigs de ni bran rab tu 'byin pa las gyur ba yin pas /
dge slong gis bran rab tu dbyung bar mi bya'o zhes gsungs so / /
ston pa mnyan yod na bzhugs so / /
khyim bdag cig la bu lan chags pa zhig gis dngos dang bskyed rim gyis 'jal lo / /
dus gzhan zhig na de bzung nas dngos dang bskyed cig car phul cig ces dus cung zad cig bzung nas btang ba dang /
des bsams pa /
khyim bdag 'di mgu dka' bas bdag gis dngos dang bskyed cig car 'bul mi nus kyis gzhan du 'bros so snyam nas bsams pa /
yul gtod pa ni dka' yis sogs sngar bzhin bsams nas dge slong zhig la /
bdag rab tu dbyung du gsol / /
des de rab tu byung /
bsnyen par rdzogs nas gdams ngag byin /
des kyang brtson pas bsgoms pas dgra bcom pa thob nas bsod snyoms la zhugs pa dang /
khyim bdag de 'gyod pa skyes nas /
da mthong na bzod pa gsol lo snyam ste mnyan yod kyi sgor bsdus pas de mthong nas /
bzhin bzang khyod rab tu byung na kho bo la dus dus su dngos dang bskyed sus 'bul /
tshur shog 'dong ngo zhes lag pa gnyis nas bzung bar brtsams pa dang /
des nam mkha' la 'phags nas cho 'phrul bstan pas /
so so skye bo ni rdzu 'phrul la sems gtod pa yin pas khyim bdag des dge slong de'i rkang pa la gtugs @# / /
nas| 'phags pa| khyod kyis yon tan gyi tshogs 'di lta bu brnyes sam /
thob bo / /
des de la yo byad thams cad kyis bstabs pa dang /
bu lon pa zhig rab tu byung nas yon tan thob bo zhes grags pa rgyal po gsal rgyal gyis thos nas blon po rnams la bsgo ba /
shes ldan dag da ni rgyal po rgyal rigs spyi bo nas dbang bskur ba /
bya ba thams cad kyi mnga' bdag yin pas /
deng phyin chad bu lon pa rab tu 'byung bar 'dod na ma zlog cig /
khyim bdag cig la bu lon chags pa zhig nas /
bsnyen par rdzogs pa'i bar sngar dang 'dra ba la /
des nyi ma gnyis gsum du kun tu spyod pa'i chos bslabs nas /
bzhin bzang ri dags kyis ri dags mi sos /
mnyan yod rgya che la rang gi spyod yul dang /
yab kyi yul yin gyis /
bsod snyoms sgrubs la 'tsho bar gyis shig /
des bsod snyoms la zhugs pa dang /
khyim bdag de 'gyod pa skyes nas /
da mthong na bzod pa gsol lo snyam ste mnyan yod kyi sgor bsdad pas de mthong nas /
bzhin bzang khyod rab tu byung na kho bo la dus dus su dngos dang bskyed sus 'bul /
tshur shog 'dong ngo zhes lag pa nas gzung bar brtsams pa dang| des smras pa /
kho bo cag la rgyal pos gzhon nu'i spang ba byin pas /
gal te reg par byed na khyod kyi lag pa mkhrig ma nas gcod du gzhug go /
des shAkya'i dge spyod gi tshul ni tshig pa yin te /
bu lon pa yang rab tu 'byin par byed do zhes smod pa'i skabs de gsol ba dang /
nyes dmigs de ni bu lon can rab tu 'byin pa las gyur pa yin pas dge slong dag gis bu lon can rab tu 'byung bar mi bya'o / /
ston pa mnyan yod na'o / /
mnyan yod na khyim bdag cig gis rigs mnyam pa las chung ma blangs nas dga' dgur spyad pas bu byung nas bsrings bskyed chen po 'gyur to / /
re zhig na des bu de spyos pa dang /
pha 'di mgu dka' bas bdag gis 'di'i sems srung mi nus kyis 'bros so snyam ste /
yul gtong ba ni dka' yis zhes pa nas /
dge slong zhig la /
bdag rab tu dbyung du gsol /
des skyabs su 'gro ba dang bslab pa'i gzhi byin /
rab byung zhu ba'i dge slong dang /
skra dang kha spu 'dreg pa dang /
dge tshul nyid du nye bar sgrub pa'i dge slong la gtad nas rab tu byung /
las byed pa dang /
gsangs te ston pa dang /
las kyi gnas su 'jug pa'i dge slong la'ang gsol ba btab nas /
bsnyen rdzogs byed pa na khyim bdag de 'ongs nas /
'phags pa khye'u 'di 'dra zhig gzigs sam /
smras pa /
de bsnyen par rdzogs par byed do zhes de dag gis de bsnyen par rdzogs nas grib tshod la sogs pa dang gdams ngag brjod de dge slong rnams langs pa dang /
khyim bdag de 'ongs nas /
'phags pa ci khyed cag spu gri thogs pa kho nas snod dam /
gal te bdag la dad pa ma mchis na 'di'i tshangs spyod kyi bar chad du 'gyur ro / /
kye ma zhag bdun brgya dang @# / /
cig bsrel na ci nongs zer ba'i skabs de gsol pa dang /
nyes dmigs gang ci byung ba de ni rab tu 'byung bar 'dod pa pha mas ma gnang ba zhag bdun mi bsrel ba las gyur pa yin pas /
rab tu 'byung bar 'dod pa pha ma gson zhing de gnyis kyis ma gnang ba 'ongs na zhag bdun bsrel bar bya'o / /
de ltar bka' stsal nas rab tu 'byung bar 'dod pa pha mas gnang ba 'ongs pa dang /
yul thag ring ba pha mas gtam mi thos ba dag 'ongs pa na /
de dag kyang zhag bdun bsrel bas de dag rab byung ma thob par song nas /
de nyid rab tu 'byung ba dang bsnyen par rdzogs pa'i bar chad du gyur pa'i skabs de gsol pa dang /
pha mas gnang ba dang| yul thag ring po pha mas gtam yang mi thos pa nas 'ongs pa ni rab tu dbyung bar bya ste 'gyod par mi bya'o / /
ston pa mnyan yod na'o / /
mnyan yod na khyim bdag cig gis rigs mnyam pa las chung ma blangs nas dga' dgur spyad pas bu byung ste /
chung ma la smras pa /
bzang mo 'u bu cag gi bu lon 'jal ba dang /
nor spyod pa skyes kyis /
kho bo zong thogs te yul gzhan du 'gro'o / /
rje'i sras de bzhin mdzod cig /
de song ba dang yul gzhan du shi'o / /
mas khye'u de nyi du dang lag mthus bsnyod cing bskyed nas yig dpon la yi ge slob tu btang bas de'i na zla rnams kyis yig 'bru lobs nas phyi rol gyi bstan bcos klag par brtsams pa dang /
des ma lobs par mas yig dpon gyi gan du song nas /
jo bo| khye'u 'di'i na zla dag gis khyod la ci 'bul ba de bdag kyang khyod la 'bul na /
'di'i na zla dag gis yig 'bru lobs nas phyi rol gyi bstan bcos klog na /
'di ni nad dung yig 'bru dag slob par bgyid do / /
des smras pa /
rgyu gnyis kyis rig pa lobs te /
ngo tsha shes pa dang /
khrel yod pa'o / /
'di ni gnyis ka med pa'o / /
khyod la'ang nyes pa yod de /
kho bos bzhus pa na khyod kyis shed bskyed do / /
des smras pa /
de bzhin te /
bdag la nongs pa de mchis so / /
dus gzhan zhig na des de bzhus pa dang /
de du zhing ma'i gan du song ngo / /
bu ci'i phyir du /
slob dpon gyis bzhus so / /
de mas kyang bzhus pa dang /
des bsams pa| sngon ni bdag gnas gcig tu bzhus na da ni gnas gnyis kar bzhus pa mi bzod pas 'bros so snyam nas rgyal byed tshal du song ba dang /
dge tshul me tog 'thu ba zhig mthong nas /
khyod re bde /
ci'i phyir /
rab tu byung bas so / /
khyod ci'i phyir rab tu mi 'byung /
bdag sus rab tu 'byin /
tshur shog /
mkhan po'i drung du 'dong ngo zhes de khrid nas mkhan po la /
'di rab tu dbyung du gsol /
des de rab tu byung ngo /
de'i ma yig dpon gyis gan du song nas /
khye'u de gar mchis /
ngas bzhus so / /
bdag gis kyang bzhus so / /
de bros kyis tshol du song zhig /
des dka' thub kyi tshal dang mu stegs kyi gnas de dag tu bu 'dri zhing song ba na de'i gtam thos pa'ang su'ang med do / /
de mnyan yod du @# / /
song nas sgor bsdad pa na dge tshul de'ang mnyan yod du bsod snyoms la zhugs pa dang /
mas mthong nas brang brdungs te smras pa /
bu kho mos dka' thub kyi tshal dang mu stegs kyi gnas la sogs par khyod btsal kyang khyod kyi gtam thos pa'ang su'ang med na /
khyod shAkya'i bu rkun ma rnams kyi nang du ci'i phyir rab tu 'byung /
tshur shog 'dong zhes lag pa gnyis nas gzung ste khyim du khrid do / /
de nyid de'i rab tu byung ba dang bsnyen par rdzogs pa'i bar chad du gyur pa'i skabs de gsol pa dang /
nyes dmigs gang byung ba de ni dge 'dun la ma zhus par rab tu 'byin pa las gyur pa yin pas /
de yul thag ring na'ang dge 'dun la ma zhus par rab tu dbyung bar mi bya'o / /
ston pa rgyal po'i khab na'o / /
rgyal po'i khab na bram ze zhig 'dug pa des rigs mnyam pa las chung ma blangs nas dga' dgur spyad pas bu zhig skyes nas bsrings bskyed de /
chen por gyur pa nan par gyur nas sman ba thams cad kyis bor ba dang /
mas smras pa /
bu| 'tsho byed gzhon nus gsos 'di ni sman pa'i rgyal po bla na med pa yin gyis de'i gan du song zhig /
de song nas /
'tsho byed bdag la gsos mdzod cig /
zhin bzang khyod ni gso dka' la kho bo'ang sangs rgyas nyan thos kyi dge 'dun dang bcas pa dang /
rgyal po 'khor bcas ma gtogs pa'i gsos mi byed do / /
des ma'i gnad du song nas ji ltar zer ba smras pa dang /
bu de lta na rab tu byung zhig /
ma bdag rigs mchog tu gyur nas shAkya'i bu'i dge sbyong rigs sna tshogs can rnams kyi nang du ci'i rab tu 'byung /
bu khyod kyi klad par rtswa ka sha'am ku sha skye bar 'gyur ram /
nad sos pa na babs pas chog go de 'od ma'i tshal du song nas dge slong zhig la /
bdag rab tu dbyung du gsol /
nges de rab tu byung ba dang /
de 'khur zhing 'dug go /
ci'i phyir 'khun /
bdag bro 'tshal to / /
khyod rab tu byung nas na 'am /
ma yin te na bzhin du byung ngo ci'i phyir khyod kyis kho bo la ma smras /
mkhan pos bdag la rmas sam ci / /
de mi dga' bar gyur pa dang /
lhan cig gnas pa dang /
nye gnas dag lhags nas /
khyod ci'i slad du mi dgyes /
'di na bzhin du rab tu byung bas kho bos nang brang bzhag go /
mkhan po skyes bu dam pa ni gnyis te /
khur mi len pa dang /
blangs pa mthar phyin par byed pa'o zhes gsungs pas /
khur blangs pa 'di mthar phyin par mdzod cig /
de dag phan tshun smra zhing 'khod pa na 'tsho byed kyang phyogs der 'ongs nas de la smras pa /
gzhon nu 'di'i nad ltos shig /
'di nad lci ste /
rgyal pos yo byad sbyar /
bdag gis gsos /
'phags pa dag gis bro g.yog mdzad na sos so / /
des de'i gsos byas pas sos par gyur to / /
des /
mkhan po| bdag gang gi don du rab tu byung ba'i don de bdag gis thob kyis 'gro'o / /
bu dgra bcom pa thob bam /
ma yin no / /
phyir mi 'ong ngam /
phyir 'ong ngam /
rgyu zhugs thob bam /
ma yin te /
@# / /
bdag bro 'tshal pas rab tu byung na /
da sos so / /
bu| gang du 'gro /
mkhan po sdum par mchi'o / /
bzhin bzang /
khyod kyis legs par gsungs pa'i chos 'dul ba la rab tu byung nas dge sbyong gi 'bras bu bzhi las gang yang rung ba 'thob par bya ba yin na /
dad pas byin pa chud gsan nas tshul ma yin pas sdug bsngal skyed par byed dam /
des de'i tshig tshig ma yin par byas te song ngo / /
des byas pa shes pas 'tsho byed la me tog la sogs pa stob par byed do / /
'tsho byed kyis smras pa /
khyod kho bo las ci 'dod /
ci'ang mi 'tshal te bdag byas pa shes pas so / /
khyod la kho bos ci byas /
nad gsos so / /
kho bos mi dran no / /
bdag gis dgongs par bgyi'o zhes dran par byas pa dang /
khyod rab tu byung nas dge sbyong gi 'bras bu 'thob par bya ba yin na /
dad pas byin pa chud gsan nas tshul ma yin par sdug bsngal skyed dam /
de nas 'tsho byed bcom ldan 'das kyi drung du song ste phyag btsal nas mtha' zhig tu 'dug ste /
btsun pa 'phags pa 'di dag nad pa rab tu 'byin /
bsnyen rdzogs bgyid pas rgyal po'i mdzod dang bang bdag zad par 'gyur la bdag kyang lus ngal /
'phags pa dag gi dge ba'i phyogs kyang nyams par 'gyur bas nang pa rab tu mi 'byin pa'i bca' ba mdzad na legs so / /
bcom ldan 'das kyis /
cang mi gsung pas gnang nas /
nye bar 'ongs pa la /
nad pa ma yin na ma zhes dri bar bya'o / /
ston pa mnyan yod na bzhugs so / /
klu rnams kyi kun tu spyod pa ni lus la nyin mo bye ma me'i mdog lta bu lan gsum 'bab cing /
des rus pa'i keng rus tsan zhig lus par byed do / /
klu gzhon nu skyes nas ring po ma lon pa zhig gi lus la nyin mo bye ma me'i mdog lta bu lan gsum 'bab cing des de rus pa'i keng rus tsam lus par byas pa dang /
des ma la smras pa /
bdag gis sdug bsngal 'di yun ji srid du mang par bgyi /
bu rigs mthun yod kyi bar du'o / /
de na klu rdzu 'phrul che ba rnams kyi lus la de mi 'bab nas /
des smras pa /
ma 'di dag la ci'i phyir mi 'bab /
mas smras pa /
'di dag ni rdzu 'phrul che ba /
mthu che ba /
bskal par gnas pa /
sa 'dzin pa /
'dab chags kyi rgyal po 'dab bzang gis dbyung bar mi nus pas mi 'bab bo / /
klu phra mo gzhan la'ang mi 'bab nas /
ma 'di dag la rigs na 'di dag la ci'i phyir mi 'bab /
'di dag gis bcom ldan 'das kyi spyan sngar skyabs 'gro dang bslab pa'i gzhi blangs pas so / /
des smras so /
'o na bdag kyang skyabs 'gro dang bslab pa'i gzhi len no / /
bu tshe gcig gi sdug bsngal ni bla yi /
tshe rabs mang po'i ni ma yin te /
khyod kyis skyabs 'gro dang bslab pa'i gzhi blangs nas ma bzungs na /
yun ring por dmyal ba'i sdug bsngal mnag dgos so / /
des bsams pa /
sdug bsngal 'di bas che ba ci zhig yod kyi /
skyabs 'gro dang bslab pa'i gzhi blang ngo snyam ste bram ze'i cha lugs su sprul nas rgyal byed tshal du @# / /
song ba dang /
des dge slong bsam gtan dang /
klog pa dang /
rnal 'byor dang /
yid la byed pa la brtson pa mthong bas dad pa skyes te /
bsams pa /
dang por skyabs 'gro dang /
bslab pa'i gzhi blang ngam| 'on te rab tu 'byung snyam pa las /
rab tu 'byung ngo snyam nas /
dge slong zhig gi gan du song ste /
bdag rab tu dbyung du gsol /
des kho bo gsar bu yin pas gnas brtan gzhan gyi drung du song zhig /
bdag gis gzhan ngo mi shes kyis /
bdag thog mar khyod kyi gan du mchis pas khyod kyis dge slong 'ga' zhig la gtod cig /
des de mkhan po'i drung du khrid nas 'di rab tu dbyung du gsol /
des smras pa /
bzhin bzang bcom ldan 'das kyis dge slong dag shen pa byed du bcug pa ni bla yi rab tu byung zhing bsnyen par rdzogs par byas nas yal bar bor ba ni mi rung ngo zhes gsungs pas /
'di'ang dmyal bar ltung /
kho bo 'ang ltung ba dang bcas par 'gyur bas rab tu mi 'byin no / /
mkhan pos rab tu dbyung ba 'ba' zhig mdzod dang /
bdag gis bslab par bgyi'o / /
des de rab tu byung /
bsnyen par rdzogs nas /
bzhin bzang 'di khyod kyi mkhan po gcig pa yin gyis /
'di nyid las bslab par bya'o / /
des de la gcig las 'phros pa'i lung bklags pas des kyang brtson 'grus bskyed nas kha ton lhogs pas slob dpon de mig gang ste /
bzhin bzang lhan cig tu bsod snyoms la 'jug gam /
so sor 'jug /
des bdag mi'i zas kyis 'tsho bar mi nus kyis /
klu'i gnas su bdud rtsi zos nas phyir 'ong ngo snyam ste /
slob dpon so sor 'jug go /
de ltar gyis shig /
de klu'i gnas su bdud rtsi zos nas phyir 'ong ngo / /
klu rnams ni gnyid che ba yin pas de gnyid log nas langs pa'i tshe na dge slong de bsod snyoms blangs nas phyir 'ong ngo / /
re zhig na dge slong des bsod snyoms glo bur ba blangs nas 'ongs pa dang /
gnas khang na mgar ba'i spud pa 'bud pa lta bu'i sgra thos nas| nges gtan pa'i bu gnas bltas pas /
gnas khang de thams cad klu'i lus 'khyil bas gang ba mthong nas des /
sprul pa sprul pa zhes smras pa dang /
de sgra la mkhas pas myur bar sad nas rang bzhin gyi cha lugs mi gnang bar byas te sprul pa'i cha lugs su 'dug go /
dge slong dag lhags nas /
'di ci yin /
sprul pa'o / /
de kha ton la brtson pa yin na'ang khyod ser sna byed dam /
mi byed de /
'di ni sprul pa'o / /
de'i tshe bcom ldan 'das kyang phyogs der gshegs nas /
'di ci yin /
sprul pa'o / /
dge slong dag sprul pa ni chos 'dul ba 'di la mi skye ba'i chos can yin pas bsnyil bar bya'o / /
'ga' zhig gi gan du rab tu 'byung bar 'dod pa 'ongs na /
des de la /
sprul pa ma yin nam zhes dri bar bya'o / /
klu'i rang bzhin lnga po 'di dag yin te /
rang bzhin gyis skye ba dang /
'chi ba dang /
nyal ba dang /
za ba dang /
'khrig pa'i chos sten pa'o / /
bcom ldan 'das kyis bka' stsal pa /
bzhin bzang khyod @# / /
kyi phung po 'dis yon tan 'ga' yang mi 'thob kyis /
dge slong rnams la ma 'tshe bar song zhig /
des bsams pa /
'bab par mi bya'o snyam nas /
sa la'i dgon pa zhig tu song ste /
gtsug lag khang rta babs mthon po dang ldan pa /
mthod khung dang /
skar khung dra ba can dang /
lan kan gyis brgyan pa /
snying dang mig 'phrog pa /
mtho ris kyi them skas su gyur pa /
yo byad phun sum tshogs pa zhig sprul nas /
dge slong glo bur du 'ongs pa dang| 'gro bar chas pa rnams la yo byad thams cad kyi sa stob par byed do / /
rgan zhugs shig gtsug lag khang der dbyar gnas nas mnyan yod du song ngo / /
drug sde dag gi kun tu spyod pa ni /
'dir bdag cag gis bram ze dang /
khyim bdag 'ongs shing lhags pa rnams la'ang chos bstan par bya /
rgol bdag kyang tshar gcad /
rang gi grags pa'ang bsgrag par bya'o snyam nas /
drug sde las gang yang rung bas rgyal byed tshal gyi sgo stod bar mi 'jog pas /
nye dga' rgyal byed tshal gyi sgon 'chag cing 'dug go / /
des rgan zhugs mgo spra ba'i me tog ltar skya ba /
smin ma 'phyang ba zhig thag ring po nas 'od ba mthong ste /
'di ni gnas brtan zhig go snyam nas bsu ste /
gnas brtan byon pa legs so zhes smras pa dang /
des smras pa /
slob dpon phyag 'tshal lo / /
nye dags bsams pa /
kye ma 'di ni rgan zhugs shig ste /
slob dpon yang mi shes /
mkhan po'ang mi shes so snyam nas /
rgan zhugs khyod gang nas 'ongs /
sa la'i dgon pa nas so / /
de na gtsug lag khang yod dam /
yod do / /
de gtsug lag khang yin nam /
phongs pa yin /
gtsug lag khang ni ci 'dra /
phongs pa ni ci 'dra /
yo byad thams cad dang ldan pa ni gtsug lag khang yin la /
yo byad thams cad dang bral ba ni phongs pa yin no / /
de gtsug lag khang yin no / /
de na ci yod /
dge slong zhal ta byed pas dge slong glo bur du 'ongs pa dang 'gro bar chas pa rnams la yo byad thams cad kyis stob par byed do / /
nye dga' gtsug lag khang du song ste drug sde dag la smras pa /
bdag cag gis yun ji srid kyi brel ba spang bar bya /
khyod kyis thos pa cung zad cig yod dam /
yod de /
sa la'i dgon pa'i gtsug lag khang na dge slong glo bur du 'ongs pa dang 'gro bar chas pa rnams la yo byad thams cad kyis stob par byed kyis der 'dong ngo /
de dag dong ba dang nges mthong nas /
gnas dan len kun tu spyod pa de dag 'dir 'od mod /
yo byad thams cad kyis bstabs pas 'di dag gis bdag la ci byar yod snyam nas /
rgan rim gyis gnas mal bskos shid yo byad thams cad kyi sa bstabs so / /
de dag nyi ma nyung shas shig 'khod nas /
de la smras pa /
rgan zhugs khyod la 'du ba dang 'god pa'ang mi snang bas grangs thob cig /
cung zad nyams pa'am /
gcig tu ma gyur tam /
ma gyur mod /
tshangs pa mtshungs par spyod pa rnams kyis /
drug sdes gtsug lag khang der dbyar gnas na /
@# / /
'du 'god mi shes so zhes bdag cag smad par 'gyur ro / /
de lta na bgyi'o / /
ji tsam na /
lo bcu gnyis na'o / /
lo bcu gnyis na khyod kyis gtsug lag khang 'di'i sgo 'phang yang zos par 'gyur ro / /
lo bdun na'o / /
mi rung ngo / /
zla ba bdun na'o / /
mi rung ngo / /
nyin zhag bdun na'o / /
de bzhin du bya'o / /
des bsams pa /
zhag bdun na gtsug lag khang 'di mi snang bar 'gyur ro snyam nas /
de tshangs pa mtshungs par spyod ba des pa rnams la chos gos gsum dang /
rdul gzan dang /
lhung bzed dang /
lhung bzed chung ngu phul lo / /
de drug sdes mthong nas /
'di phyogs tshol gyis zhag bdun nas phyogs dang bcas pa gdon no / /
des zhag bdun 'das nas de dag nyal pa dang /
gtsug lag khang de mi snang bar byas nas rgya mtsho'i 'gram du song ngo / /
drug sde sa sgre bo la nyal zhing 'khod nas smras pa /
dga' bo nye dga' longs la rdo rgyus long zhig dang grangs 'debs su gzhug go / /
de dag gis sa sgre bo la nyal bar mthong nas /
dkon mchog gsum la mchod pa byed pa zhig bdag cag gis mtho ba tsams pas /
gtsug lag khang mi snang bar byas te song ba de lha'am klu'am su yin zer ba'i skabs de gsol ba dang /
dge slong dag dge slong zhal ta byed pa de ni sprul pa de nyid yin te /
drug sdes mtho ma btsams na bstan pa mthar thug gi bar du dkon mchog gsum la mchod pa byed par 'gyur ro / /
nyes dmigs gang ci byung ba de ni gtsug lag khang 'du 'gong mi mngon pa der grangs 'debs su gzhug pa las gyur pa yin pas 'du 'god mi mngon pa der grangs 'debs su gzhug par mi bya'o / /
'du ba mngon la 'god pa mi mngon pa der yang grangs 'debs su gzhug par mi bya'o / /
'god pa mngon la 'du ba mi mngon pa der yang grangs 'debs su gzhug par mi bya'o / /
'du 'god mngon pa der ni dran pa dang shes bzhin gyis tshod rig par bya'o / /
de'i 'og tu rgya mtsho'i 'gram du gtsug lag khang zhig sprul te /
rgya mtsho chen po'i klu rnams bram ze dang khyim bdag gi cha byad du sprul nas de la chos nyan to / /
chos thos nas glo bur du 'ongs pa dang 'gro bar chas pa rnams la yo byad thams cad kyis stob par byed do / /
rgan zhugs shig der dbyar gnas nas mnyan yod du song ba sogs sngar dang 'dra ba la /
des de dag thag ring po nas mthong nas gnas ngan len kun tu spyod pa de dag 'dir 'od mong /
'di dag gis bdag la ci byar yod snyam mo / /
de nas rgya mtsho chen po'i klu bram ze dang khyim bdag gi cha lugs su byas pa de dag la chos ston pa thos nas glo bur du 'ongs pa dang 'gro bar chas pa rnams la yo byad thams cad kyis bstabs pa dang /
drug sdes smras pa /
'dis ci shes /
gcig las 'phros pa'o / /
'di ni rdzubs pas gcig las 'phros pa'i chos ston gyi /
'di dag ni sde snod gsum pa /
chos sgrog pa /
rig pa dang /
grol ba'i @# / /
spobs pa can sha stag yin na /
ci'i phyir 'di lag sel ba mi 'debs /
'phags pa bdag gis bzlog gam /
khyed ci'i phyir mi ston /
dga' bo nye dga' rgan zhugs 'di bdag cag la mi mthun par byed kyis gnas nas dbyung ngo / /
des bsams pa /
bdag gnas dbyung byas na klu'i gnas su'ang skabs mi rnyed do snyam nas de dag nyal ba dang gtsug lag khang de'ang mi snang bar byas te rgya mtsho chen por zhugs so / /
de dag bye ma'i thad la nyal zhing 'khod nas smras pa /
seng ge'i khri shoms dang /
chos bstan par bya'o / /
de dag gis bye ma'i thang la nyal ba mthong nas smras pa /
dkon mchog gsum la mchod pa byed pa zhig bdag cag gis mtho ba tsams pas gtsug lag khang mi snang bar byas nas song ba de lha'am /
klu'am /
su yin zhes pa'i skabs de gsol ba dang /
chos smra ba de ni sprul pa de nyid yin te /
drug sdes mtho ma btsams na bstan pa mthar thug gi bar du dkon mchog gsum la mchod pa byed par 'gyur ro / /
nyes dmigs de ni ma gsol bar chos bstan pa las gyur pa yin pas /
ma gsol bar chos bstan par mi bya'o / /
ston pa mnyan yod na'o / /
mnyan yod na bram ze zhig gis rigs mnyam pa las chung ma blangs nas dga' dgur spyad pas ma ning skyes pa 'dra ba zhig byung nas cher skyes pa na de khye'u dag dang lhan cig rtse ba na des de dag la mtshan ma bstan pa dang /
khyod ci yin /
ma ning ngo /
de dag gis /
khyod bram ze yin pas khyim du mi snyan pa grags na mi rung gis de ltar ma byed cig /
pha ma la 'dab sgo nas pha mas bzlog kyang mi nyan no / /
de re zhig na rgyal byed tshal du song ba dang /
dge slong gzhon nu dag mthong nas /
'di dag gi nang du rab tu byung na 'di dag gis bdag la skyes pa'i bya ba byed par 'gyur ro snyam nas /
dge slong zhig la /
bdag rab tu 'byung bar 'tshal lo / /
khyod pha mas gnang ngam /
ma gnang ngo / /
song la pha ma la gsol cig /
de pha ma'i gnang du song nas /
bdag rab tu 'byung bar 'tshal lo / /
bdag cag 'di dang bral na rung gi snyam nas gnang ngo / /
des dge slong gi gan du song nas / /
pha mas gnang gis rab tu 'byung du gsol /
des de rab tu byung zhing bsnyen par rdzogs par byas pa dang /
dge slong rnams kyi mdun du mtshan ma ston nas /
khyod ma ning yin nam /
yin no zer ba'i skabs de gsol bas /
ma ning ni chos 'dul ba 'di la mi skye ba'i chos can yin pas bsnyil bar bya'o / /
nye bar 'ongs pa la /
ma ning ma yin nam zhes dri bar bya'o / /
ma ning ni lnga po 'di dag yin te zhes pa nas /
nyams pa ma ning ni rab tu ma byung na rab tu dbyung bar mi bya /
rab tu byung na 'gyur ba mi bsten pa btang snyoms su bya /
'gyur ba bsten na bsnyil bar bya'o / /
ston pa mnyan yod na'o / /
mnyan yod nas khyim bdag cig rgyal byed tshal du 'ongs @# / /
so| /
dge slong dag 'dod chags dang ma bral ba na dge 'dun lhag ma'i ltung ba 'byin cing /
gzhon nu'i dus su ltung ba byung nas rgas /
kha cig rgan po'i dus su ltung ba 'byin no / /
de dag gis phyis sde snod 'dzin pa rnams las thos nas /
slo mgu spyod pa'i tshe /
dge 'dun la rim gro byed pa mthong zhing /
dge 'dun la kha zas bsod pa spyi bungs su bshams pa mthong nas /
'di dag chos ni bzang na 'di dag la skyon yod de /
rje sa dang gus pa med de /
rgan pa dag las byed du 'jug go snyam nas de skad smras pa drug sdes thos nas /
rgan pa dag la'ang las byed dgos pa yod do / /
khyed kyi nang du bdag rab tu byung na'ang las byed du 'jug gam| khyod pas ches khyad par du 'phags pa rab tu byung na'ang las byed du 'jug na khyod lta ci smos /
des bsams pa /
'di dag gi nang du rab tu byung na las byed du 'jug gis thabs shig bya'o snyam nas /
de mkhas pa'i rang bzhin can yin pas /
des dge slong gi gan du kun spyod bslabs nas /
mtha' 'khob cig tu skra dang kha sbu bregs /
gos dur smrig bgos te bdug pa dang /
de dge slong dag gis mthong nas /
mnyan yod na chos kyi rje mngon sum du bzhugs shing /
dus dus su lha'i gzugs mthong /
sgra thos /
kun shes pa brda sprod pa dag kyang grag /
chos dang zang zing gi longs spyod kyang yod na ci'i phyir mnyan yod du mi 'gro /
des smras pa /
'di nyid du 'dug go /
de dag gi yang yang bskul bas de mnyan yod du song ba dang /
de na gnas mal bzang po bshams shing /
kha zas bsod pa spyi bungs bshams pa mthong nas /
gral gyi dang por 'dug na yon bshad dgos par 'gyur ro snyam ste /
stan gcig por nas gnyis pa la 'dug go /
kun shes ko'u di n+ya 'ongs nas /
bcom ldan 'das kyis bdag snam sbyar gyi rgyal mtshan 'chang ba rnams kyi mchog tu lung bstan na 'di su yin bsams pa dang /
rku thabs su gnas pa yin par shes nas de se gol gyi sgras bskrad do / /
rta thul dang /
bzang ldan dang /
rlangs pa dang /
ming chen dang /
grags pa dang /
gang po dang /
dri med dang /
ba lang bdag dang /
lag bzang dang /
shA ri'i bu dang /
mau dgal gyi bu dang /
dge slong gnas brtan rnams kyis kyang se gol gyi sgras bskrad do / /
drug sde'i gan du song ba dang /
de dag gis /
gnas brtan lo du lon /
de na tshod kyi dbang du byas te lo drug cu lon no / /
de dag gis smras pa /
bcom ldan 'das kyis kyang lo drug cu ma bzhes na 'dis ga la lon /
rgan zhugs khyod kyi mkhan po gang yin /
des dge sbyong go'u ta ma'i mkhan po gang yin /
de dag gis /
rgan zhugs 'di ni rang gis rtags blangs pa yin no zhes de'i rkang lag nas bzung ste rgan pa'i mthar khrid nas /
dge 'dun btsun pa rnams gsan du gsol /
'jig rten na rang byung gcig ni bcom ldan 'das lags na @# / /
gnyis pa ni rgan zhugs 'di lags so / /
'di ni gsol ba'o zhes bskrad do / /
ston pas /
dge slong dag| rku thabs su gnas pa ni chos bdul ba 'di la mi skye ba'i chos can yin pas bsnyil bar bya'o / /
nye bar 'ongs pa la /
rku thabs su gnas pa ma yin nam zhes dri par bya'o zhes sogs rku thabs su gnas pa'i mtshan nyid dang bcas pa'o / /
ston pa mnyan yod na'o / /
mu stegs can zhig rgyal byed tshal du phyin pa dang /
des stan bzang po bshams shing bza' btung bsod pa spyi bungs bshams pa mthong nas /
zang zing gi longs spyod 'di dag bzang la /
chos ni bdag cag bzang pas /
'di dag gi nang du rab tu byung la zang zing gi longs spyod 'dir bya /
chos ni der bya'o snyam nas /
dge slong zhig la /
bdag rab tu dbyung du gsol /
des der rab byung bsnyen rdzogs byas so / /
mu stegs can rnams kyi gso sbyong bcu bzhi pa dang /
dge slong rnams kyi bco lnga pa yin pas /
bcu bzhi la mu stegs can dang /
bco lnga la dge slong rnams kyi nang du gso sbyong la phyin to / /
re zhig na zhag bri nas dge slong rnams kyi gso sbyong bcu bzhi pa la bab pa dang /
des gang du 'gro bsams pa /
dge slong 'di dag ni des pa /
'grogs na bde ba /
bdag gi tshangs pa tshungs par spyod pa rnams ni ngang tshul ngan pa yin pas /
bdag gi tshul shing yang phyung bar 'gyur /
spang leb kyang skyur par 'gyur /
slong phor kha phub par 'gyur /
'khar ba'ang bor bar 'gyur /
de rnams kyi nang nas kyang phyung bar 'gyur snyam nas mu stegs can rnams kyi nang du song ngo / /
dge skos kyis dge slong rnams bsngos pan de ma tshang bar shes nas phyogs bzhir bltas kyang ma rnyed par gso sbyong byas so / /
phyi de nyin par de 'ongs pa na /
khyod gang nas 'ongs /
tshangs pa mtshungs par spyod pa dag gi gnas nas so / /
su yin /
mu stegs can dag yin te /
kho bo zang zing gi longs spyod 'dir byed la /
chos kyi longs spyod der byed do zhes zer pa'i skabs de gsol ba dang /
'di ni mu stegs can zhugs pa yin te /
mu stegs can zhugs pa ni mi skye ba'i chos can yin pas bsnyil bar bya'o / /
nye bar 'ongs pa la /
mu stegs can ma yin nam zhes dri bar bya'o / /
ji tsam gyis mu stegs can zhugs pa lags zhes zhus pas /
rab tu byung ba 'di yang dag par blangs pa /
lta ba de dang ldan pa /
chos gos 'di bor te rgyal mtshan des der skya rang shar na de nyid yin no / /
mnyan yod na khyim bdag cig gis rigs mnyam pa las chung ma blangs nas dga' dgur sbyang pas bu byung nas /
chung ma la /
'u bu cag gi bu lon 'khor bar byed ba byung gis /
zong thogs te yul gzhan du 'gro'o / /
rje'i sras de bzhin du mdzod cig /
de yul gzhan du song ba dang shi nas /
mas bu de nye du dang lag mthus bskyed de cher skyes pa na /
ne'u ldangs dang lhan cig khyim zhig @# / /
gi drung du song ba dang /
khyim de'i steng nas bu mo zhig gis de'i steng du me tog gi chun po 'phangs ba des mthong ngo / /
ne'u ldangs des smras pa /
khyod kyis khyim der brda ma byas sam /
byas so / /
grogs po| khyim 'di ni yang ba yin gyis ma 'jug ces smras nas /
nyin thog thag mchan du bcug ste ma'i gan du khrid nas /
khyod kyi bu 'dis che ge mor brda byas kyis srungs shig /
des| bu| khyod kyis kho mo la bsnyad pa legs so / /
des de khyim du mal bcas nas gyo mo gnyis dang chu dang sa bzhag ste /
rang nyid sgor khri bcas nas nyal lo / /
des| ma| sgo phye zhig /
ci'i phyir /
gcing 'gro'o / /
gyo mo bzhag gis der gcis shig /
des yud tsam zhig bsdad nas smras pa /
sgo phye zhig /
ci'i phyir /
bshang du 'gro'o / /
gyo mo dang chu dang sa bzhag gis der gcis shig /
yang yud tsam zhig bsdad nas /
ma sgo phye zhig /
bu khyod gang du 'gro shes kyis sgo mi dbye'o / /
mi 'byed na gsad do / /
bu kho mo shi ba bla yi /
bu shi ba la lta mi phod do / /
'dod pa bsten pas ni sdig pa mi bya ba med pas 'jig rten pha rol btang ba des ral gris ma'i mgo bcad des la bsgyel lo / /
des ma bsad nas song ba dang /
sdig pa byas pa 'dar bas /
bu mo des smras pa /
rje'i sras gzhan su yang ma mchis kyis ma 'jigs shig /
des bsams pa /
de 'di la smras na dga' bar 'gyur snyam nas /
kho bos khyod kyi phyir du ma bsad do / /
ci ma ma'am /
skyed ma mo / /
skyed ma mo'o / /
des bsams pa /
'di yon tan mi shes par ma bsad pas /
bdag la khros na gnas skabs ci zhig 'byung bar 'gyur snyam nas smras pa /
rje'i sras bdag khang thog tu 'dzegs nas slar mchi ba'i bar du yung tsam bzhes shig /
de bzhin gyis shig /
de khang thog tu 'dzegs nas /
chom rkun pa chom rkun pa zhes sgra phyung ba dang /
de skrag nas bros te rang gi khyim du song nas sgo drung du ral gri bzhag ste /
chom rkun pa des kho bo'i ma bsad nas bros so zhes ma'i ro de bkur sti byas nas song ngo / /
sdig pa'i las byas bas brtan pa mi rnyed las /
de mu stegs can gyi gnas dang /
dka' thung kyi gnas su song nas /
ci zhig byas na sdig pa zad par 'gyur /
kha cig na re /
mer mchongs shig /
dug zo zhig /
g.yang sar mchongs shig /
thag pas 'gegs te shi zhig ces zer te thams cad kyang 'chi ba'i thabs ston gyi /
nges 'byung gi thabs ston pa ni 'ga' yang med do / /
de rgyal byed tshal du song ba dang /
dge slong zhig /
gang gis sdig pa'i las byas pa / /
dge ba yis ni 'gog byed de / /
nyi zla sprin nas byung ba ltar / /
'jig rten 'dir ni de snang 'gyur / /
zhes kha ton byed pa thos nas /
des bsams pa /
sdig pa'i las kyang dgag nus kyis 'di dag gi nang du rab tu 'byung ngo snyam nas /
dge slong zhig la /
bdag rab tu dbyung du @# / /
gsol /
des di rab tu byung nas bsnyen par rdzogs par byas te /
brtson 'grus brtsams pas sde snod gsum dang ldan pa /
rig pa dang grol pa'i spobs pa can du gyur to / /
de la dge slong rnams kyis /
khyod brtson 'grus 'dis ci zhig don du gnyer / /
des smras ga sdig pa zad par bya'o / /
sdig ba ci byas / /
ma bsad do / /
ci ma ma 'am 'on te skyed ma mo yin /
skyed ma mo'o zer ba'i skabs de gsol ba dang /
ma bsad pa ni mi skye ba'i chos can yin pas bsnyil bar bya'o / /
nye bar 'ongs pa la /
ma bsad pa ma yin nam zhes dri bar bya'o / /
des bsams pa /
ci 'bab bam mtha' 'khob tu 'gro snyam nas mtha' 'khob tu song ste /
khyim bdag cig dad par byas nas /
gtsug lag khang rtsig tu bcug ste /
de na gnas pa dang phyogs tha dad nas 'ongs pa'i dge slong mang bo de'i gdams ngag gis dgra bcom pa thob bo / /
re zhig na de na nas rtsa ba'i sman la sogs pas gsos kyang nyams dams te /
des lhan cig gnas pa rnams la /
kho bo'i phyir du dge 'dun la bsro khang gyis shig /
de rnams kyis de'i phyir du bsro khang byas so / /
bsags pa kun gyi mtha' 'dzad cing / /
mthon po rnams kyi mtha' ltung 'gyur / /
phrad pa'i mtha' ni 'bral ba ste / /
gson pa'i mtha' ni 'chi ba yin /
zhes bya ba yin pas /
de shi nas mnar med du skyes so / /
de'i lhan cig gnas pa dgra bcom pa zhig gis de gang du skyes bltas pa nam nar med du skyes bar mthong nas /
mkhan po tshul khrims dad ldan pa /
mang du thos pa yin no las ci byas pas mnar med du skyes bsams pas ma bsad par mthong ngo /
de mnar med kyi me'i 'od kyis phog pa dang /
kye| bsro khang me re tsha zhes smras pa dang /
dmyal srung gis tho ba mgor bsnun nas /
skal chad khyod kyi bsro khang gang na yod /
'di ni mnar med pa yin no zhes smras so / /
de dge ba'i sems kyis shi nas rgyal chen ris bzhi'i lhar skyes so / /
lha'i bu dang bu mo ni skyes nas ring bo ma lon pa na sems gsum skye ste /
gang nas shi /
gang du skyes /
las gang gis skyes pa'o / /
de dmyal ba nas shi 'phos pa dang /
rgyal chen ris bzhi'i lhar skyes pa dang /
dge 'dun la bsro khang gi khrus byas pas skyes par mthong nas /
bdag zhag lon te bcom ldan 'das la lta ba dang /
bsnyen bkur ba ni tshul dang mi mthun pas da lta 'gro'o snyam nas /
lha'i ud pa la dang /
pad ma la sogs pas thub bkang ste /
bcom ldan 'das la mngon par gtor nas phyag 'tshal te 'dug pa dang /
de'i 'od kyis rgyal byed tshal thams cad snang bar byas so / /
bcom ldan 'das kyis de'i bsams pa dang /
bag la nyal dang /
khams dang /
rang bzhin thugs su chung nas stan de nyid la 'dug bzhin du bden pa bzhi rtogs par byed pa'i chos bstan pas bden pa mthong ste /
bcom ldan 'das kyis bdag la gang mdzad pa 'di lta @# / /
bu bdag la phas kyang ma bgyis /
mas kyang ma bgyis /
rgyal pos kyang ma bgyis /
lha rnams kyis kyang ma bgyis /
sngon gyi pha mes dag gis kyang ma bgyis /
dge sbyong dang bram ze dag gis kyang ma bgyis /
byams pa dang mdza' bshes dang rtsa lag gi tshogs dag gis kyang ma bgyis te /
khrag dang mchi ma'i rgya mtsho ni bskams /
dus pa'i ri dag las ni bsgral /
ngan song gi sgo dag ni bkum /
mtho ris dang thar pa'i sgo dag ni phye /
sems can dmyal ba dang /
dud 'gro dang /
yi dags dag nas ni rkang pa phyung /
lha dang mi rnams kyi nang du bzhag go zhes lan gsum ched du rjod pa ched du rjod do / /
de nas de tshong pa khe spogs rnyed pa dang /
zhing pa lo tog 'byor ba dang /
dpa' bo g.yul las rgyal ba dang /
nad pa nang las thar pa lta bur gyur te /
sngar 'ongs pa'i cha lugs de nyid kyis rang gi gnas su song ngo / /
de'i lhan cig gnas pa dge 'dun gyi gnas brtan dgra bcom pa zas kyi gral na 'dug ste /
gzhan zhig gis lag chu grang mo brims pa dang /
bdag cag chu grang mo 'di lta bu 'thung na /
mkhan po ni mnar med na zangs khu bskol ma 'thung ngo snyam nas /
des mnar med du bltas pa na mi snang ngo / /
dmyal ba gzhan dang /
dud 'gro dang /
yi dags dang /
mi rnams kyi nang na'ang mi snang ste /
rgyal chen ris bzhi ba'i lhar skyes nas ston pa'i spyan sngar bden pa mthong ste lha rnams kyi nang na 'dug pa mthong nas| 'dzum ba sngon du btang ste /
kye ma sangs rgyas /
kye ma chos /
kye ma dge 'dun /
kye ma chos ni legs par gsungs pa nyid /
sdig pa byed pa /
log par ltung ba de lta bus kyang yon tan gyi tshogs 'di lta bu thob bo zhes ched du rjod pa ched du rjod do / /
lag chu 'brim pa des /
khyod mkhan po 'das pas dge 'dun gyi gnas brtan du gyur to snyam nas dga' 'am /
des smras pa /
dge 'dun gyi nang du dris shig /
der lan gdab par bya'o / /
dge 'dun tshogs pa'i tshe gnas brtan gyis de la /
khyod kyis de'i tshe ci smras /
des sngar bzhin smras pa dang /
dgra bcom pa des skabs de dge 'dun gyi nang du rgya cher brjod pa dang /
de rnams kyang yi rang nas /
kye ma sangs rgyas zhes sogs ched du rjod do / /
pha bsad pa ni /
mnyan yod na khyim bdag cig gis rigs mnyam pa las chung ma blangs nas dga' dgur spyad pas bu byung ste cheng skyes pa na ne'u ldangs dang lhan cig khyim zhig gi drung du song ba na zhes sogs pha ma'i ming brje ba ma gtogs snga ma dang thams cad 'dra'o / /
ston pa mnyan yod na bzhugs so / /
gang gi tshe bcom ldan 'das kyis ltang brang gi tshal gseb tu gzugs can snying po lha brgyad khri dang bram ze dang khyim bdag 'bum phrag du ma dang lhan cig tu bden pa la bkod pa na /
des rang gi yul du dril bsgrags te /
nga'i yul du chom rkun byed pa nangs de yul med par bya zhing /
bskyin pa ni nga'i mdzod nas sbyin par bya'o zhes @# / /
bsgo'o / /
ko sa la'i rgyal po gsal rgyal gzhon nu'i dpe'i mdo sdes btul ba'i tshe na des kyang de ltar dril bsgrags pa dang /
yul ma ga d+ha'i chom rkun pa dang /
ko sa la'i chom rkun pa rnams sa mtshams su 'khod de yul de gnyis nas 'od ba'i don mthun pa 'joms so / /
re zhig na ma gad+ha nas don mthun pa sel pa dang bcas pa ko sa lar 'bags nas sa mtshams kyi bar du phyin pa'i tshe /
ded dpon gyis smras pa /
rgyal po gsal rgyal ni gdug pa /
pha rol gnon pa yin pas /
bdag cag la bskyin pa sbyin du 'jug nus pa yin na /
ci'i phyir bsel pa la gla sbyin zhes de dag bzlog ste don mthun chas pa dang /
chom rkun pa de dag gis mthong nas tshod pa kha cig srog dang phral /
kha cig bros so / /
dgra bcom pa ni ma bsams par shes pa mi 'jug pas /
dgra bcom pa don mthun pa dang 'grogs pa zhig kyang bsad do / /
de nas don mthun pa bros pa de dag ku co 'don cing rgyal po gsal rgyal gyi drung du phyin nas /
lha /
khyod kyi yul du bdag cag tshong bar mi rung bar byas so / /
ci byas /
chom rkun pas bcom mo / /
rgyal pos 'phags skyes po la /
rkun rdzes dang chom rkun pa rnams myur du khug cig /
de dpung tshogs dang bcas pa phyir byung ba dang /
chom rkun pa rnams go phud nas bag yangs su rkun rdzas bgod pa las /
phyogs bzhi nas bskor te dung dang rja'i sgra bsgrags pa dang /
de rnams las kha cig ni kun rdzas bor te bros /
kha cig bsad /
drug cu bzung ste rkun rdzas dang bcas pa rgyal po la phul ba dang /
rgyal pos de rnams la smras pa /
khyed kyis /
nga'i yul du sus kyang chom rkun mi bya'o / /
byas na de gsad cing bskyin pa nga'i mdzod nas sbyin no zhes bsgrags pa ma thos sam /
lha thos so / /
'o na ci'i phyir tshod pa bcom /
lha| 'tsho ba ma mchis so / /
ci'i phyir srog dang phral /
'jigs pa bstan pa'i slad du'o / /
'o na khyed la'ang sngon sus kyang ma mthong ba'i 'jigs pa bstan par bya'o / /
rgyal pos blon po rnams la /
'di thams cad sod cig /
de dag gis lam bo che la sogs par sgrog cing bsad sar khrid pa na chom rkun pa zhig bros nas rgyal byed tshal du dge slong gi gan du song ste /
bdag rab tu dbyung du gsol /
des de rab byung bsnyen rdzogs byas so / /
ston pas /
dge slong dag /
rang gzhan gyi 'byor rgud la rtogs shig /
de ni skyo ba'i gnas yin pa'i phyir ro zhes gsungs pas /
dge slong rnams dur khrod rgyur song ban dge slong de'ang song ba las des chom rkun pa de dag bsad pa mthong nas mchims brnangs te 'dug pa dang /
dge slong rnams kyis smras pa /
'di gsar du rab tu byung pa yin yang bsam pa 'di ltar bzang ngo / /
des skad phyung ste dus pa dang /
ci'i phyir du /
'di ni bdag gi pha'o / /
'di ni phu nu'o / /
'di ni khu po'o / /
'di ni zhang bo'o / /
'di rnams kyis dgra bcom pa bsam @# / /
dam /
bsad do / /
zer ba'i skabs de gsol ba dang /
'di ni dgra bcom pa bsad pa yin te /
dgra bcom pa bsad pa ni mi skye ba'i chos can yin pas bsnyil bar bya'o / /
rab tu 'byung ba'i phyir nye bar 'ongs pa la /
dgra bcom pa bsad pa ma yin nam zhes dri bar bya'o / /
nye bar 'khor gyis zhus pa /
gang gis sngon rab tu byung nas /
de bzhin gshegs pa'i nyan thos kyi dge 'dun phye ba de gal te rab tu byung ba dang bsnyen par rdzogs pa dge slong gi dngos po 'tshal na rab tu dbyung bar bgyi 'am /
nye bar 'khor mi bya'o / /
des na rab tu 'byung ba'i phyir nye bar 'ongs pa la /
dge 'dun gyi dbyen byas pa ma yin nam zhes dri bar bya'o / / /
nye bar 'khor kyis zhus pa /
gang gis de bzhin gshegs pa la ngan sems kyis khrag phyung ba rab tu 'byung ba dang bsnyen par rdzogs pa dge slong gi dngos po 'tshal na rab tu dbyung bar bgyi 'am /
nye bar 'khor /
mi bya'o / /
des na rab tu 'byung ba'i phyir nye bar 'ongs pa la /
de bzhin gshegs pa la ngan sems kyis khrag phyung ba ma yin nam zhes dri bar bya'o / /
ston pa yul ka shir ljongs rgyu zhing gshegs nas phyogs shig tu byon pa na 'dzum pa mdzad pa'i zhal nas 'od zer bkye ste las gnyis mdzad nas zhabs mthil du nub bo / /
kun dga' bos rgyu zhus pas /
kun dga' bo / /
phyogs 'di nyid du g.yon can rab tu mang pos dge slong ma rab tu mang po lus bskyod pas sun phyung ste shi 'phos nas dmyal bar skye bar 'gyur ro / /
de nas dge slong zhig gis bcom ldan 'das la 'di skad ces gsol to / /
btsun pa /
g.yon can rab tu mang pos dge slong ma sun phyung ba de dag gi nang nas gcig bdag lags so / /
mi gti mug can khyod kyis kyang dge slong ma sun phyung ngam /
btsun pa /
phyung lags so / /
ston pas /
dge slong dag /
dge slong ma sun phyung ba ni chos 'dul ba 'di la mi skye ba'i chos nyid yin pas bsnyil bar bya'o / /
rab tu 'byung ba'i phyir nye bar 'ongs pa la /
dge slong ma sun phyung ba ma yin nam zhes dri bar bya'o / /
nye bar 'khor gyis zhus pa /
sngon rab tu byung ba na pham par 'gyur ba bzhi las ltung ba gang yang rung ba byung ba de gal te rab tu 'byung ba dang bsnyen par rdzogs par 'tshal na /
rab tu dbyung bar bgyi'am /
mi bya'o / /
des na rab tu 'byung ba'i phyir nye bar 'ongs pa la /
pham par 'gyur ba bzhi las ltung ba gang yang rung ba byung ba ma yin nam zhes dri bar bya'o / /
ston pa mnyan yod na bzhugs pa'i tshe bka' stsal pa /
gal te ma mthong ba gnas nas phyung ba babs pa zhig /
yang phyir 'ongs nas /
ltung ba mthong gis bdag rab tu dbyung bar gsol zer na rab tu dbyung bar bya'o / /
rab tu byung nas /
ltung ba bshags par bya yi bdag bsnyen par rdzogs par mdzad du gsol zhes zer na bsnyen par rdzogs par bya'o / /
bsnyen par @# / /
rdzogs nas /
ltung ba ma mthong ngo zhes zer na dge 'dun tshogs pa yod na'ang ma mthong ba gnas nas dbyung bar bya'o / /
tshogs ba med la bsnyen par rdzogs na legs bar bsnyen par rdzogs pa yin te /
gang zag gis legs par gsungs pa'i chos 'dul ba la rab tu byung ba dang bsnyen par rdzogs pa rnyed dka' ba'i phyir ro / /
de bzhin du phyir mi 'chos pa dang sdig pa can gyi lta ba'i rnam pa mi gtong ba gnas nas phyung ba la'ang ngo / /
drug sdes rab tu byung ba dang /
bsnyen par rdzogs par byas pa rnams /
de dag gnas ngan len kun tu spyod par mi shes kyi bar du de dag dang lhan cig gnas par byed la /
shes pa'i tshe dge slong gzhan dang lhan cig gnas par byed de /
ston pa'i bka' lung gis dus gsum du bltar 'gro ba 'ba' zhig byed do / /
de dag gis gros byas ba /
lhung bzed nag po can 'di dag ni bcas 'phrog pa dang 'dra ste /
bdag cag gis rab tu byung ba rnams 'phrog par byed kyis /
da ni de dag gis dbrog par mi nus pa de 'dra rab tu dbyung ngo zhes zer nas /
nye dga' mi lag rngum zhig mthong ste /
smras pa /
bzhin bzangH ci'i phyir rab tu mi 'byung /
bdag lag pa mtshang ba su zhig gis rab tu 'byin /
nye dags /
ston pa'i bstan pa thugs rjes rab tu phye ba yin gyis kho bos rab tu dbyung ngo zhes de rab byung bsnyen rdzogs byas nas zhag gnyis gsum du kun tu spyod pa'i chos rnams bslabs te /
ri dags kyis ri dags mi sos /
mnyan yod rgya che la rang gi spyod yul dang yab kyi spyod yul yin pas bsod snyoms kyis 'tsho bar gyis shig /
mkhan poH ji ltar bsod snyoms bgyi /
khyod kyis de tsam yang mi shes sam /
ngas bstan par bya'o zhes de'i sham thabs ni srad bus bcings /
chos gos ni tsher mas gtums te bskon /
dpung ba g.yon par lhung bzed kyi snod bzhag /
dpung ba g.yas bar 'khar bsil btags so / /
de mnyan yod du zhugs pa dang /
bud med kyis brang brdungs nas /
sus khyod rab byung gi lag pa gnyis bcang /
sring mo| khyim pa'i dus kho bo'i lag pa chad kyi /
rab tu byung nas chad pa ma yin no /
khyod sus rab tu byung /
mkhan po nye dags so / /
gnas ngan len kun tu spyod pa de ma gtogs pa gzhan sus 'di rab tu 'byin zer ba'i skrabs de gsol ba dang /
nyes dmigs gang byung ba de ni lag rngum rab tu 'byin ba las gyur ba yin pas /
lag rngum rab tu dbyung ba dang bsnyen par rdzogs par mi bya'o / /
de bzhin du rkang rngum nas /
rgan ches ba'i bar de bzhin no / /
dge slong dag gis gzhon ches pa rab tu byung /
de dag gis dge 'dun gyi gnas mal bshad gcis ma rung bar byas pas /
de dag kyang rab tu dbyung bar mi bya'o / /
de bzhin du thed bo dang /
smad 'chal dang /
zhar ba dang /
lag sor rngum po dang /
sgur bo dang /
mi'u thung dang /
@# / /
wa ba can dang /
lkugs pa dang /
'on pa dang /
rten 'phye dang ste rkang bam dag rab tu 'byin par byed nas /
de dag kyang rab tu dbyung bar mi bya'o / /
bud med kyis dub ba dang /
khur gyis dub ba dang /
lam gyis dub ba dang /
ya zam lug dang /
gta' gam ba rab tu 'byin par byed nas /
de dag kyang rab tu dbyung bar mi bya'o / /
phran tshegs kyi skabs nas 'byung ba ni /
ston pa mnyan yod na 'o / /
ko sa la'i rgyal po gsal rgyal la nang mi gcugs pa chen po zhes bya ba yod pa re zhig na rgyal pos sbyos pas /
'di mgu dka' yis rab tu 'byung ngo snyam nas rgyal byed tshal du song ngo / /
drug sde gang rung gis rgyal byed tshal gyi sgo mi stong pa yin pas nye dga' sgo na 'dug go /
des de snga nas ngo shes bas /
'ongs ba legs so / /
chen poH khyod zla ba lta bur gnas na ring mo zhig lon te gang las 'ongs /
'phags paH yang yang mthong bas ni brnyas par 'gyur gyis / /
yun ring zhig lon nas mthong ba ni legs pa yin no / /
chen po gang las 'ongs /
rgyal po mgu dka' bas mnyes par mi nus te rab tu 'byung ngo / /
khyod kyi sems bskyed bzang ste rab tu byung ba ni mchog yin te /
ston pas phan yon lnga gsungs pas so / /
des de rab tu byung nas bsnyen rdzogs byas so / /
rgyal pos blon po rnams la /
chen po mi snang na /
min 'am /
lha /
de na ba ni ma mchis mod /
lhas ci gsungs na rgyal byed tshal du rab tu byung lags /
sus /
nye dags so / /
rgyal po khros te pho nya btang nas /
bdag gis spyos pa khyod kyis rab tu dbyung ngam /
chen po rab tu byung na /
da bdag dang /
'phags skyes bo dang /
phreng ldan ma dang /
dpyad tshul ma rnams kyang rab tu byung la khyod rgyal srid gyis shig /
des de la lan springs pa /
lto skye tshur shog /
khyod dang 'phags skyes bo sogs rab tu byung la nga rgyal sring byed ngo / /
ngas khyod kyi chen po'am /
gzhan yang bslus te rab tu byung ngam ded ni rgyal byed tshal du 'od sa nas gsol ba 'debs pa de rab tu 'byin no / /
rgyal pos thos nas ma dang pa'i skabs de gsol ba dang /
nyes dmigs de ni rgyal pos bkrabs pa rab tu 'byin pa las gyur ba yin pas /
rgyal pos bkrabs pa rab tu dbyung bar mi bya'o / /
nye bar 'ongs pa la /
rgyal pos bkrabs pa ma yin nam zhes dri bar bya'o / /
rgyal pos bkrabs pa rab tu dbyung bar mi bya'o zhes gsungs pa dang /
dge slong rnams yul thag ring ba dang /
rgyus mi shes pa'ang rab tu mi 'byin nas /
yul thag ring po dang rkyus mi shes pa dag rab tu dbyung bar bya ste 'gyod par mi bya'o / /
ston pa mnyan yod na'o / /
chom rkun par grags pa zhig rkur byin pa mis tshor ba dang nor bor nas bros so / /
de lam gyis dub nas rgyal byed tshal gyi lam shing drung zhig na lag pa 'gram pa la gtad de sems khong du chud cing 'dug pa dang /
nye dga' mnyan yong du bsod @# / /
snyoms la chas pas mthong nas /
khyod su /
bdag mgon med pa zhig go /
de ltan ci'i phyir rab tu mi 'byung /
khyed rab byung lags pas drang por smra bar bgyi ste bdag chom rkun bar grags pa lags na sus rab tu 'byin /
buH ston pa'i bstan pa snying rjes rab tu phye ba yin pas /
sems ston cig /
ngas rab tu dbyung ngo /
ngo /
legs te rab tu 'byung ngo / /
des de rab byung bsnyen rdzogs byas nas /
bzhin bzangH ri dags kyis ri dwags mi sos /
bsod snyoms rgyus la 'tsho bar gyis shig /
de bsod snyoms la zhugs pa dang /
bram ze dang khyim bdag rnams kyis ngo shes nas /
kha cig na re /
'di ni chom rkun par grags pa de yin na rab tu byung ngo zhes zer ro / /
kha cig na re /
shAkya'i dge sbyong rnams ni chom rkun par grags pa'ang rab tu 'byin te /
'di dag nyin mo bsod snyoms spyod pa'i cha byad kyis glags dpyad nas mtshan mo rku ru 'ong ngo zer ba'i skabs de gsol ba dang /
nyes dmigs de ni chom rkun par grags pa rab tu 'byin pa las gyur ba yin pas /
chom rkun bar grags pa rab tu dbyung bar mi bya'o / /
de skad gsungs pa dang /
dge slong dag gis chom rkun pa yin par mi mngon pa'ang rab tu ma byung bas de'i rab byung bsnyen rdzogs kyi bar chad du gyur ba'i skabs de gsol ba dang /
chom rkun par mngon pa rab tu dbyung bar mi bya yi mi mngon ba rab tu dbyung bar bya'o / /
nye bar 'ongs ba la /
chom rkun par grags pa ma yin nam zhes dri bar bya'o /
lham mkhan dang gdol ba dang g.yung po gsum gyi gleng gzhi 'dir mi snang ngo / /
ston pa mnyan yod na'o / /
ston pas cho 'phrul chen po bstan pas mu stegs can rnams thag bcugs /
lha dang mi rnams dga' bar mdzad pa'i tshe yul tha dad na gnas pa'i mi ma yin rnams kyang 'jig rten gyi khams gzhan nas mnyan yod du 'ongs so / /
ston pa la dad pa'i lha dang klu dang gnong sbyin dang /
rgyal po gsal rgyal dang /
btsun mo phreng lngan ma dang /
rgyal rigs dbyar tshul ma dang /
phya mkhan drang srong byin dang /
rnying ba dag dang /
ri dwags 'dzin gyi ma sa ga dang /
dad pa can mang pos nyan yod du 'ongs nas zang zing gi rnyed pa dang mchod pas skye bo'i tshogs rnams tshim par byas so / /
de lta bu'i 'byor ba mchog mthong nas mi ma yin kha cig de nyid du mngon par dga' nas 'dug pa de dag 'dod chags kyis kun nas dkris par gyur pa'i tshe /
bud med dag gi khyo phyi rol tu song ba'i cha lugs su bdag nyid sprul nas de dag dang dga' dgur spyad pas rgyu mthun pa las khye'u ngang bu mo rkang lag dang /
mig dang /
lus mi sdug pa skyes te /
kha cig nag la mig dmar /
kha cig mgo che la lus chung /
kha cig mgo ser /
kha cig skra ljad gu'o / /
de dag mthong bas /
ma dang ngas te khyim gyi bar dang /
tshang tshing gi bar du bor bas mi ma yin gyi mdangs kyis gso 'o /
kha cig @# / /
mi'i gzugs su gsal bar skye zhing cher skyes pa'i tshe 'gyur ba ston pa dag kyang mas lam po che'i khar bor bas mi ma yin gyi mdangs kyis gso'o / /
nye dga' mnyan yod du bsod snyoms la zhugs pa dang /
skra ljang gu can mthong nas /
'di lhung bzed nag po can 'di dag gis 'phrog par mi 'gyur bas rab tu dbyung ngo snyam ste /
khyod su yin /
bdag mgon med pa zhig go /
'o na ci'i phyir rab tu mi 'byung /
bdag sgra ljang gu can sus rab tu 'byin /
bzhin bzang ston pa'i bstan pa snying rjes rab tu phye ba yin pas tshur shog /
das rab tu dbyung ngo zhes de rab tu byung /
bsnyen rdzogs byas so / /
de nas nyin zhag gnyis gsum du kun tu spyod pa'i chos bslabs nas /
bzhin bzang ri dags kyis ri dags mi sos kyis /
mnyan yod rgya che la rang gi spyod yul dang pha'i spyod yul yang yin pas bsod snyoms rgyus la 'tsho bar gyis shig /
de mi dga' nas phyi de nyin bsod snyoms la zhugs pa bud med cig gis bsod snyoms khyer te phyir byung bas mthong nas brang brdungs te /
khyod skra ljang gu can yin na sus rab tu byung /
mkhan po nye dags snying rjes rab tu byung ngo / /
gnas dan len kun tu spyod pa de ma gtogs pa gzhan su zhig bstan pa kun nas mdzes pa sun 'byin zhes byas ba dang /
gzhan dag kyang /
dge sbyong rnams kyi dge sbyong gi tshul zhig go /
tshangs pa'i tshul yang tshig ste skra ljang gu can yang rab tu 'byin no zhes 'phya ba'i skabs de gsol pa dang /
nyes dmigs de ni de lta bu rab tu 'byin pa las gyur pa yin pas dge slong gis de lta bu rab tu dbyung bar mi bya'o snyam du dgongs nas /
dge slong gis 'khor sun 'byin par byed pa'i 'khor nye bar gzhag par mi bya'o / /
dge slong rnams kyis de ma shes nas zhugs pa /
'khor sun 'byin par byed pa la rgyu gnyis kyis te /
rigs dang /
mtshan mas so / /
rigs kyis ni /
ma rabs /
dman pa /
phongs pa /
kos thag pa /
bkren pa'i rigs su skyes pa dag rab tu 'byin na rigs kyis yin no / /
mtshan mas ni /
skra ser dang ni skra ser skya / /
zhes sogs gsungs so / /
ston pa mnyan yod na'o / /
nye bar 'khor gyi dge tshul bran can dang skyong ba gnyis phan tshun gtam 'dres pa /
phengs par smra ba /
smon 'drin 'grogs bshes yin pas /
gcig gis /
khyod bsnyen par rdzogs shig /
ngas mkhan bu dang khyod kyi rim gro bya'o / /
cig shos kyang de bzhin du zer nas gnyis ka bsnyen par ma rdzogs pa dang /
nye bar 'khor gyis /
ston pa la /
btsun pa mkhan po gcig dang /
slob dpon gcig dang /
las gcig gis gnyis bsnyen par rdzogs su rung ngam /
rung ngo / /
gsum rung ngam /
rung ngo / /
de dag las gang rgan lags /
gang yang ma yin no / /
bzhi rung ngam /
mi rung ste /
tshogs kyis tshogs kyi las dag mi bya bas snyen par rdzogs par byed @# / /
na 'gal tshabs can du 'gyur ro / /
nye bar 'khor gyis de gnyis las gcig gis bsnyen par rdzogs par byas pa dang /
de gnyis gang la phyag bya ba dang /
las su ji ltar bsgo ba dang /
rnyed ba ji ltar blang ba ma shes pa'i skabs de gsol pa dang /
gcig la gcig khyag mi bya /
rnyed pa ni sngar 'ongs pas blang ngo / /
phyis 'ongs pa ni sngar las su bsko zhing rnyed pa phyis spyin par bya'o / /
ston pa mnyan yod na'o / /
tshe dang ldan pa ba lang gnas ko'u shAm bI na ri chus bskor la bad sa la'i rgyal po 'char byed kyi skyed mos tshal gyi phag mo'i phug na 'dug go /
dpyid kyi dus la bab pa'i tshe / /
shing ljon pa rnams me tog rgyas shing /
dang ba dang /
khrung khrung la sogs pa sgra 'byin par byed pa na /
rgyal pos skyed mos tshal srung ba'i mi bos te /
nga skyed mos tshal du 'gro yis /
skyed mos tshal byi dor gyis /
tshal rtogs la /
lag can pa dag kyang skos shig /
lha bka' bzhin 'tshal zhes de'i tshig nyan nas de ltar byas te rgyal po la /
lha mkhyen par mdzad du gsol /
de ltar byas lags so / /
de nas rgyal po btsun mo'i tshogs kyis bskor nas skyed mos tshal du song ste /
rtse ba dang dga' dgur spyad nas gnyid log go /
bud med rnams ni me tog dang 'bras bu la dga' bas /
skyed mos tshal rgyu zhing song bas /
tshe dang ldan ba ba lang gnas skra dang kha spu ring zhing chos gos rnyid pa dang sham thabs hrul po gyon nas shing ljon pa zhig gi drung na 'dug pa mthong ste /
a tsi 'di na 'dre zhig gda'o zhes bred skad phyung ba dang /
de nas ba lang gnas rings pa rings par phag mo'i phug tu song ngo / /
sgra des rgyal po gnyid sang der la gri shub nas phyung ste brgyugs nas| 'dre gang na 'dug /
lha| phag mo'i phug tu song ngo / /
de nas rgyal po mtshon thogs te phug gi sgor bsdad nas /
kwa ye 'byung po khyod su yin /
lha| dge sbyong lags so / /
su'i| shAkya'i sras kyi dge spyod lags so /
khyod dgra bcom pa yin nam /
ma lags so / /
phyir mi 'ong dang /
phyir 'ong dang /
rgyun zhugs dang /
bsam gtan bzhi pa thob pa dang /
gsum pa dang /
gnyis pa dang /
dang po thob bam /
ma lags so / /
rgyal po btsun mo'i 'khor la phrag dog za bas lhag par khros te /
blon po rnams la /
dge sbyong 'dis nga'i btsun mo'i 'khor rnams ma rung bar byas kyis /
rnga mo'i grog ma chen po dag 'dir lhogs shig /
de dag gis phug 'di khyab par bkad ste dge sbyong 'di gsad do / /
phag mo'i phug gi lha zhig 'dug pa des bsams pa /
rgyal po gtum po 'dis nga la skyabs su 'ongs pa'i dge sbyong nyes pa med pa bsad na mi rung gis /
'di thar pa'i thabs la brtson par bya'o snyam nas phag mo'i gzugs su sprul te sgor byung ba dang /
rgyal po de lings la dga' bas /
nga'i rta dang mda' gzhu khyer te shog zer ba dang /
rta dang mda' gzhu phul lo / /
phag mo de skyed mos tshal nas phyir bros pa dang /
rgyal @# / /
po'ang de'i phyi bzhin bsnyegs nas thag ring bor song ngo / /
de nas btsun mo rnams kyis ba lang gnas la / /
rgyal po 'di gtum po lags pas khyod bkrongs na mi rung gis myur bar bzhud cig| ba lang gnas kyang myur ba myur bar lhung bzed dang chos gos blangs te mnyan yod du song ngo / /
de dge slong dag gis mthong nas /
'ongs pa lags so / /
gang nas 'ongs /
ko'u shAm bI nas so / /
bde bar brgyus sam| ji ltar bde bar brgyus /
rgyal po 'char byed kyis had por de'u bsad do / /
ci'i phyir /
des rgyas par smras pa'i skabs de gsol pa dang /
ston pas dge slong zhig la /
khyod ba lang gnas can song la /
ston pa'i spyan sngar shog ces bsgo zhig /
des btsun ba bka' bzhin 'tshal zhes ba lang gnas la de skad bsgo ba dang /
de yang ston pa'i spyan sngar song nas phyag btsal te mtha' zhig tu 'dug go /
ston pas /
khyod ngad sa'i rgyal po 'char byed kyis ci'i phyir de'u bsad /
des skabs de rgyas par gsol pa dang /
mi gti mug can khyod phug de la lhag par chags pas sdug bsngal bar gyur to / /
nyes dmigs de ni skra ring po 'jog pa las gyur pa yin pas skra ring po gzhag par mi bya'o / /
de skad bka' stsal ba dang /
dgon pa bdag gis 'dreg mkhan ma rnyed nas dgon pa'i gnas mal spangs te grong mthar 'khod do / /
ston pas mkhyen bzhin du rmed pa dang /
de rgyas bar gsol pas /
de bas na dgon pa pas skra sor gnyis kyi tshad du bzhag par rjes su gnang ngo / /
grong mthab bas ni de bas thung dur bya'o / /
ston pa mnyan yong na'o / /
mgon med zas sbyin gyis phyogs bzhi'i dge bdun la rgyal byed tshal phul ba'i tshe /
des /
'phags pa rnams kyi skra dang kha spu bregs shig ces 'dreg mkhan btang pa dang /
nye dga' sgon 'dug bas mthong nas /
bzhin bzad gang la 'ongs /
khyim bdag gis 'di la btang ngo / /
skra chan bas 'dreg shes sam /
'di ni bdag gi bzo lags so / /
de ltar na bregs shig /
des chan bas bregs ba dang /
yang bregs shig /
yang bregs pa dang /
da dung yang bregs shig ces nyi ma nub kyi bar du ma btang bar /
de'i 'og tu /
bkren pa khyod ci yang mi shes bzhig ste /
mnyam par byos te song zhig /
ces pa'i skabs de gsol pa dang /
skra chan pas breg par mi bya'o / /
de nas dge slong gi mgol rma byung ste spu gris rag ban snad pa'i skabs de gsol ba dang /
rma'i than kor ni ma gtogs te lhag ma spu gris breg bar bya'o / /
ston pa mnyan yong na bzhugs so / /
mgon med zas sbyin gyis dge 'dun la rgyal byed tshal phul ba'i tshe /
des 'dreg mkhan btang ba dang /
nyed gas /
bzhin bzang gtsug phung 'jog shes sam /
de nyid bdag gi sug las lags so / /
blta yi zhog cig /
ji ltar bzhag /
chen por ro / /
chen por bzhag pa dang /
phyogs gcig bregs shig /
des @# / /
phyogs gcig bregs pa dang /
des| gnyis pa nas bdun pa'i bar bregs shig zer nas /
bregs pa dang /
bkren pa| khyod ci'ang mi shes pa zhig gis /
snga ma bzhin du byos la song zhig /
ces pa'i skabs de gsol pa dang /
dge slong gis gtsug phud gzhag par mi bya'o / /
yang khyim bdag gis 'dreg mkhan btang ba dang /
nye dags /
bzhin bzang 'doms kyi spu 'dreg shes sam /
de nyid bdag gi bzo lags so| |de lta na bregs shig /
ji ltar 'dreg /
mdzes par bregs shig /
des bregs pa dang /
'di ltar byos shig /
de bzhin du byas pa dang /
'di ltar yang byos shig ces nyi ma nub kyi bar du ma btang bas /
shAkya'i dge sbyong rnams kyi dge sbyong gi tshul ni nyams te /
gsang ba'i spu'ang 'dreg par byed do zhes 'phya ba'i skabs de gsol pa dang /
dge slong gis 'doms kyi spu breg par mi bya'o / /
de skad gsungs pa dang /
'doms kyi phyogs su rma byung ba dang srin bu byung ba'ang spu mi 'dreg pas snad pa'i skabs de gsol ba dang /
dge slong gnas brtan gnas brtan dag la bstan nas /
rma'am srin bu'i phyir 'doms kyi spu breg par bya'o / /
yang khyim bdag gis 'dreg mkhan btang ba dang /
nye dags /
byin spu 'dreg shes sam /
de nyid bdag gi bzo lags so / /
de lta na bregs shig /
ji ltar 'dreg /
mdzes bar ro / /
des bregs pa dang /
'di ltar byos shig /
de bzhin du byas pa dang /
'di ltar yang byos shig ces nyi ma nub kyi bar du ma btang bas /
smod pa'i skabs de gsol pa dang /
byin spu breg par mi bya'o / /
ston pa yangs pa can na spre'u rdzing gi 'gram khang ba brtsegs pa na bzhugs so / /
byin spu mi 'dreg par gsungs pa dang /
dge slong nams brla la rma dang srin bu byung nas snang ba'i skabs de gsol pa dang /
rma dang srin bu'i phyir ni byin spu 'dreg par bya'o / /
ston ba mnyan yod na'o / /
khyim bdag gis 'dreg mkhan la /
rgyal byed tshal du song la /
'phags pa rnams kyi skra dang kha spu bregs shig /
des rgyal byed tshal du song ba dang /
nye dags mthong nas /
'ongs pa legs so / /
ci la 'ongs /
khyim bdag gis 'phags pa rnams kyi skra dang kha spu breg pa'i slad du btang ngo / /
sen mo 'dreg shes sam /
de nyid bdag gi bzo lags so / /
blta yi tshur shog /
de nye bar 'ongs pa dang /
nye dags lag pa brkyangs so / /
ji ltar 'dreg /
'bru'i rtse mo ltar bregs shig /
de ltar bregs pa dang /
da nir ba'i cog lta bu dang /
spu gri'i so lta bu dang /
ste'u kha lta bu dang /
zla ba tshes pa ltar gyis shig /
des ji ltar bsgo ba bzhin byas pa dang /
mjug tu /
bkren pa khyod ci yang mi shes pa zhig gis /
mnyam par gyis la song zhig /
de nyi ma nub nas khyim bdag gi drung du song pa dang /
kye khyod kyis 'phags pa ji snyed cig gi skra dang kha spu bregs /
bdag gis 'phags pa rnams kyi skra @# / /
dang kha spug la bregs /
gzu lums can nye dags bgor nas /
'bru'i rtse mo dang 'dra ba sogs gyis shig zer te /
de ltar byas pa dang /
bkren pa khyod ci'ang mi shes pa zhig gis /
mnyam par gyis la song zhig| ces zer nas /
da gzod khon shor na ci bgyi /
khyim bdag kyang /
dge slong rnams nye bar ma zhi ba'o zhes 'phya ba'i skabs de gsol ba dang /
nyes dmigs de ni sen mo 'dreg pa las gyur pa yin pas sen mo breg par mi bya'o / /
de ltar gsungs pa dang dge slong rnams sen mo ring por 'dug pa bram ze dang khyim bdag rnams kyis mthong nas /
'phags ba dag ci'i phyir sen mo ring por 'jog /
bzhin bzang ston pas ma gnang ngo / /
khyed sen mo bcangs pas 'dag bar 'gyur ram /
skabs de gsol ba dang /
snga ma ni bcas ba'o / /
'di ni gnang pa yin te /
sen mo spu gri'i so lta bu'am /
ste'u'i kha lta bur breg par bya'o / /
khyim bdag gis sen mo 'chos mkhan btang ba dang /
nye dags /
sen mo 'chos shes sam /
de nyid bdag gi bzo lags so / /
chos shig /
ji ltar bya /
ser po dang dmar po dang dkar po dang gser gyi kha dog lta bur gyis shig /
de bzhin du byas pa dang /
bkren pa khyod ci yang mi shes pa zhig gis /
mnyan par gyis la song zhig /
ces de nyi ma nub nas khyim bdag gi drung du song ba sogs sngar dang 'dra /
skabs de gsol pa dang /
nyes dmigs de ni sen mo byi dor byed pa las gyur pa yin pas /
dge slong gis sen mo dag byi dor mi bya'o / /
de gsungs pa dang /
tshon rtsi'i las dang /
lhung bzed kyi las byed pa rnams kyi sen mo dri ma chags la mdog mi sdug par gyur pas bsod snyoms la zhugs pa dang /
bram ze dang khyim bdag rnams kyis mthong nas /
khyed ci'i phyir sen mo dri ma chags shing mdog mi sdug /
de dag gis bsnyad pa dang /
ci'i phyir dri ma mi dbyi /
ma gnang ngo / /
khyed cag dri ma'i 'dam bcangs pas 'dag par 'gyur ram /
skabs de gsol pa dang /
dri ma bsal ba'i phyir sen mo drud par bya'o / /
ston pa mnyan yod na'o / /
dge slong rnams chos gos gyon bzhin du skra dang kha spu 'dreg par byed pa dang /
de nyid gyon bzhin du zan za /
ston pa la phyag 'tshal ba dang /
ma dad pa rnams /
shAkya'i dge sbyong rnams ni gtsang sbra med pa'o zhes 'phya ba'i skabs de gsol pa dang /
chos gos gyon bzhin du skra dang kha spu breg par mi bya'o / /
'on kyang skra bzed kyi gos bcang bar bya zhing de bgos nas skra breg par bya'o / /
kha cig la 'byor pa med nas /
'byor pa med pa de dag gis rdul bzan gyis lus dkris la skra breg par bya'o / /
ston pa mnyan yod na bzhugs pa'i tshe /
dge slong dag nyi ma ni shar /
bya rog ni skad 'byin /
zhing pa ni zhing rmo| chom rkun pa ni du'o / /
de'i don nyi ma shar ba ni sangs rgyas byon pa'o / /
bya rog skad 'byin ba ni chos 'chad ba'o / /
zhing pa zhing rmo ba ni sbyin bdag sbyin bar byed pa'o / /
chom rkun bdu ba ni bdud kyi 'khor ro / /
@# / /
de bas na /
dge slong dag sten pa ni nyan thos rnams la thugs brtse bas thugs rje'i don ston pa /
phan par dgongs pa /
thugs rje bzhin pas na ngas khyed la don byas kyis /
khyed kyis dpya ba'i rigs so / /
de ni 'di ltar /
dgon pa dang /
shing drung dang /
khang stong dang /
ri dang /
grog po dang /
ri phug dang /
sog ma'i phung po dang /
bla gab med pa dang /
dur khrod dang /
nags tshal gyi phyogs dang /
bas mthar gnas par bya ste /
dge slong dag bag med par ma byed cig /
phyis 'gyod par gyur ta re /
ngas bstan pa 'di ni ngas rjes su bstan pa'o zhes gsungs pa dang /
dge slong dag dgon pa dang /
nags tshal sogs bas mthar bsam gtan byed pa la zhugs so /
khyim bdag cig gis dge slong gi phyir dgon par khang pa phul /
der dge slong zhig 'dug pa de skra dang kha spu ring por gyur te /
skra dang kha spu rid ba khyim bdag gis mthong nas /
dge slong| skra dang kha spu ring por 'jog gam ci /
'dreg mkhan med do / /
kho bos gtang ngo / /
des 'dreg mkhan btang /
de le lo can zhig pas gding ba'i steng du 'dug bzhin pas skra bregs pas skra gding ba'i steng du lhung ste zad par dor ma nus so /
khyim bdag de ltar song nas gding ba'i steng du 'dug pas de'i gos la skra chags te /
khyim du song ba dang /
chung mas /
khyod 'dreg mkhan gyi khyim na 'dug gam /
des gos la skra chags pa mthod nas ltar song ste gding pa skras gdab mthong nas| dge slong| gding ba'i steng du sba mi 'dreg tsam yang mi shes sam /
des der 'phyas pa de gsol pa dang /
de yus te /
gdid par yang mi bya'o / /
dge slong dag gis gnas khang dang /
'chag sa dang /
sgo khang du bregs pas nyes dmigs de nyid byung nas /
gang du dge 'dun phyag dad 'chag par yang mi bya'o / /
kha cig rgas /
kha cig na nas 'gro ma nus /
des nyi ma dang char bas gnod pa de gsol pa dang /
rgan po dang /
nad pa dang /
rlung dang /
nyi ma dang /
char pa dag la khyams la sogs par 'dreg tu gzhug go zhes sogs so / /
ston pa mnyan yod na'o / /
dge slong ma dag gzhon nus skra bregs pa dang chags par gyur pa de gsol ba dang /
sems ni rgod pa ste /
dran pa nye bar ma bzhag pas bslus par 'gyur ro / /
bud med phal cher 'dod chags rab tu che bas /
de 'dod chags dang bral ba ma yin na dge slong mas zhal ta ma byas par skyes pas skra mi breg go /
dge slong ma kun tu chags par gyur na zhal ta byed pa mos rjes su bstan par bya ste /
dran pa nye bar zhog cig /
phu nu mo| khyim pa'i las ni khyod kyis spangs na /
bsnyen par rdzogs pa'i tshe dge 'dun sde gnyis las khyod kyis khas blangs pa de soms shig /
'dod pa ni bde ba chung zhing sdug bsngal mang la nyes dmigs mang bar gsungs kyis tshul bzhin ma yin pa yid la byed pa spongs la rab tu byung ba'i sems nye bar zhog cig /
'dreg mkhan de chags na ni /
dge slong ma @# / /
'di'i lus ni dus pa'i 'khrul 'khor /
'di ni rgyan med la lus dri ma can /
'di rab tu byung ba yin gyis de lta bu'i sems zlog cig ces so / /
dge slong dag gis skra dang kha spu bregs nas khrus ma byas par sor ba dang /
bram ze dang khyim bdag rnams /
dge sbyong rnams spu gri'i las byas nas khrus mi byed pas gtsad sbra med pa'o zhes 'phya ba'i skabs de gsol pa dang /
spu gri'i las de byas nas khrus bya'o / /
kha cig rgas pa dang /
kha cig na nas khrus ma nus /
kha cig gis chu ma rnyed nas gsol ba dang /
de dag gis nas /
yang na yan lag lnga'i khrus bya'o / /
ston pa mnyan yod na'o / /
drug ste rnams chu bo dregs ldan la gcer bus khrus byed pa bram ze dang khyim bdag rnams kyis mthod nas /
gcer bur khrus byed pa 'di dag su zhig /
gzhan dag gis /
shAkya'i bu yin no / /
de dag 'phya zhing /
ston pa ngo tsha shes pa de lta bu la ngo tsha dang khrel dang bral ba 'di lta bug la yod zer ba'i skabs de gsol pa dang /
nyes dmigs de ni sgren mor khrus byed pa las gyur pa yin pas dge slong gis sgren mor khrus mi bya'o / /
'on kyang khrus ras bcang par bya'o / /
ston pa mnyan yod na'o / /
sbom dga' mos skyes pa khrus byed sar khrus byas pa dang khye'u gzhon nu dag gis de mthong nas /
kye ltos shig /
dge slong ma mgo byi mo de'i lus ni nags kyi ma he bzhin no zhes zer ba'i skabs de gsol pa dang /
dge slong mas skyes ba'i chu dogs su khrus mi bya'o / /
ston pa mnyan yod na'o / /
mnyan yod na bud med cig chu bo a dzi nga ba ti'i bud med kyi khrus sa'i 'gram na skra bshad kyin 'dug pa dang /
sbom dga' mo khrus byed par 'dod de /
khrus kyi phye mkhyer nas chu bo a dzir bting song ngo / /
des bud med de mthong nas phrag dog gi kun nas dkris pas /
'dis bdag la 'gran te /
'di mi dga' bar 'gyur ba dang /
phyis bdag mthong na skras 'gran par mi 'gyur bar bya'o snyam nas skyu ru nga'i phye ma skra la gtor ro / /
'phags ma| bdag gis nyes pa ci byas na khrus byas zin pa la phye mas gtor /
bu zan mo| nga la sngon skra yod ma myong ngam /
des na khyod la gtse yis /
songs /
khrus byos /
ngas khyod kyi skra la mi gtsang ba sna tshogs kyis ma dung bar byas sam /
de 'phya ba'i skabs de gsol pa dang /
dge slong mas bud med khrus byas zin pa la phye ma mi gtong ngo / /
ston pa mnyan yod na'o / /
ston pas /
stongs mo bya'o zhes gsungs pa dang /
dge slong zhig skas la 'dzeg pa na 'og na shing mkhan zhig 'dug pas de 'doms dang ba mthong nas /
khyod skyes pa'i dbang po dang ldan pas pho yin par gdod shes so zhes smras pas de gnong ba'i skabs de gsol pa dang /
nyes dmigs de ni gos mdud pa ma bong bar skas la 'dzeg pa las gyur pa yin pas gos mdud pa bor nas mkhar lan bya'o / /
dge slong rnams gos mdud pa bor nas mkhar lan byed pa na ma dad pa rnams 'phya ste /
ci stobs @# / /
'gyed dam /
bzhin bzang /
mkhang lan byed do / /
de dag ci'ang mi smra ba'i skabs de gsol pa dang /
skas la 'dzeg pa las gzhan gyi dus su de ltar mi bya'o / /
dge slong zhig gis kha ma bkab par glal ba dang /
gzhan zhig gis de'i khar pho mtshan bcug pas /
kham bkab par gdang bar mi bya'o / /
khrus ras bcang bar bya'o zhes gsungs pa dang /
nyis rim 'chang nas /
chig rkyang 'chang gi /
nyis rim la ni srog chags kun tu 'chags pas nyis rim yod pa des chu brtags la bkru'o / /
chos gos gsum pa rnams /
mi dung snyam nas mi 'chad pa dang /
chos gos gsum pas kyang byin gyis brlabs te bcang ngo / /
kha cig gis khrus ras ma rnyed nas /
khrus ras med na mdun dang rgyab nas lo ma dag gis glan la dben pa'i phyogs su khrus bya'o / /
khrus ras gcus te 'gyod pa dang /
ras chig rkyang la ni srog chags med kyis /
srog chags chags na bshal nas gcus pas med par 'gyur ro / /
dge slong rnams khang bzang du khrus byas pas ri mo byid nas /
der mi bya yi /
rdzing gi grwa zhig tu khrus khang bya'o / /
'dam rdzab tu gyung nas /
der so phag gi bcal dgram mo / /
chu 'khyil nas /
gtor khung gdod do / /
de'i kha 'gags na ljan ljin bsal bar bya'o / /
gtor khung du khrus byed na 'dam rdzab mi 'byung ngo / /
ston pa yangs pa can na spre'u rdzing gi 'gram khang ba brtsegs pa na bzhugs so / /
drug sde rnams yangs pa can du bsod snyoms la zhugs pa dang /
yangs pa can dang khang ba brtsegs pa'i 'gram na yangs pa can gyi li tsa byi rnams kyi skyed mos tshal me tog dang 'bras bu dang chu phun sum tshogs pa /
bya sna tshogs skad 'byin pa /
dga' ba'i tshal dang 'dra ba de na de dag gis rtsal ba'i yo byad dang /
glu gar dang /
rol mo'i cha byad dang /
khrus kyi yo byad sna tshogs bzhag pa dang /
drug sdes smras pa /
ston pas yangs pa can gyi skyed mos tshal ni sum cu rtsa gsum pa'i lha rnams kyi dad 'dra'o zer gyis ltar 'dod do zhes skyed mos tshal du zhugs pa dang /
de na brtsal ba'i yo byad mda' bo che la sogs pa dang /
rol mo'i cha byad bi wang la sogs pa dang /
khrus kyi yo byad so bag la sogs pa mthong ba dang /
dga' bo nye dga'| yo byad phun sum tshogs pa du ma yod na /
de zhig brtsal pa bya'am /
gang bya 'am /
glu blang ngam /
rol mo'i sgra bya 'am /
khrus bya /
smras pa /
bdag cag khrus byas nas ring zhig lon gyis /
khrus bya'o / /
de dag glod nas so phag gi dum bus drud cing khrus byas pas /
de dag gzo dang las kyi gnas la mkhas pas sil snyan yan lag lnga pa lta bu'i sgra snyan pa byung ste /
lam de nas 'gro ba'i skye bo'i tshogs kyis sgra de thos nas yud tsam nyan te /
li tsa byi rnams kyi skyed mos tshal na gar mkhan gang byed pa ltar 'dod zhes myur bar phyin pa dang /
drug sde rnams phyir byung ngo / /
de dag gis /
phyogs @# / /
gang na gar mkhan rnams gar bgyid /
bkren pa| gar mkhan gar byed pa la sgra 'di lta bu 'byung dam /
kho bo cag lus drud nas khrus byas pa yin no / /
ci dge sbyod khyed 'dod pa'i yon tan gyis gzir tam /
bkran pa| khyed kyi mgrin pa rdog pas mnan la kho bo cag 'dod pa'i yon tan gyis gzir to / /
khyed kho bo cag gi rjes su ston pa yin nam /
ma smra bar song /
gnod pa byas pa re zhes bsdigs pa dang spa gong nas song ste 'phya ba'i skabs de gsol pa dang /
nyes dmigs de ni so phag gi dum bus lus drung de khrus byed pa las gyur pa yin pas /
so phag gis lus drud de khrus mi bya'o / /
dge slong dag rkang pa ser ga byung zhing dri ma dang bcas bzhin du bsod snyoms la zhugs pa bram ze dang khyim bdag rnams kyis mthong nas /
ci'i phyir dri ma mi sbyang /
ston pas ma gnang ngo / /
khyed dri ma'i 'dam bcangs pas dag par 'gyur ram /
skabs de gsol pa dang /
snga ma ni bcas pa'o / /
'di ni gnang ba ste /
so phag gis rkang pa drung par bya /
lus gzhan ni ma yin no / /
so phag gis lus drud par mi bya'o zhes gsungs pa dang /
dge slong rnams nya phyis kyis 'drud par byed pa dang /
bka' stsal pa /
nya phyis kyis drud par mi bya'o / /
mnyan yod du sbom dga' mos byis pa gzhon nu dag lus 'khru ba'i nang du zhugs te so phag gi dum bus lus drud cing khrus byas pa dang /
de dag chags par gyur te /
mgo reg ma pha pi gyad chen po go cha bgos pa dang 'dra ba zhig /
lus pha gus 'phyi zhing 'dug go zhes 'phya ba de gsol ba dang /
dge slong mas lus pha gus ma 'phyi zhig /
ston pa mnyan yod na'o / /
de bzhin du rdo leb dang /
gos dkris pa dang /
khu tshur gyis phyis pas nyes dmigs su gyur nas /
dge slong mas ni gang du yang khu tshur dag dang /
gos dril ba dag yan chad kyis kyang drud par mi bya'o / /
mnyan yod na'o / /
dge slong rnams khrus byas nas lus gsher bzhin du chos gos gyon pas khra bo dang dri mi zhim par gyur to / /
skabs de gsol pa dang /
lus phyis bcad bar bya'o / /
kha cig la de med nas /
med na yud tsam zhig tsog bur 'dug la khrus ras kyis lus phyis te chos gos bgo bar bya'o / /
mnyan yod na'o / /
dge slong nad pa zhig sman pa'i gan du song nas /
bzhin bzang bdag la sman ston cig /
'phags pa| bsro khang sten dang sos bar 'gyur ro / /
bzhin bzad| kho bos 'dod pa dag sbyad par bya'am /
khyod kyi sman 'di lags kyis /
gzhan gyis mi 'cho'o zer ba'i skabs gsol pa dang /
dge slong gis bsro khang bsten par bya'o / /
dge slong dag gis sman pa la /
bzhin bzang /
ston pas gnang na /
bsro khang ji lta bu /
'phags pa| bdag gis 'khor los sgyur ba'i gso ba bklags pa las bsro khang zhes 'byung bar zad kyis /
bsro khang ji lta bu ma 'tshal te /
ston pa thams @# / /
cad mkhyen pa lags pas mkhyen to zer ba'i skabs de gsol pa dang /
bsro khang gi khang pa zlum po bya'o / /
de dag skar khung mig dod nas /
skar khung gdod bar bya'o / /
de dag skar khung phyi yangs lan de dog pa byed nas /
phyi rub la nang yangs pa rgya mtsho'i rnam pa lta bu bya'o / /
mthon por gtong pa na mun pa nag pa dang /
dma' bar gtong pa na du ba 'tshang du mi btub nas /
dkyil du gdod par bya'o / /
bye'u dang phug ron 'dzug nas /
skar khung dra ba can bya'o / /
rlung dang chang chu 'od nas /
skar khung la sgo glegs bya'o / /
rlung gis 'dug tu mi btub nas /
'khor gtan dang gnam gzer dang /
'phred gtan dang bcas pa gzhug go /
dbye ba dang gcang dka' nas /
dbyu gu skam kha'ang nye bar gzhag go /
sgol sgo glegs mi 'jug nas /
sgor sgo glegs dang /
sgo gtan dang /
yang mig dang /
lag zung legs par bya'o / /
chung ma' sar bzhag pas grang nas /
chu dron gzhag pa'i phyir nang gi phyogs su gzhag stegs bya zhing der bum pa gzhag par bya'o / /
me bus pas zhal ba nyams nas /
me bud pa'i gnas kyi sar so phag gi bcal dgram par bya'o / /
me gdal bas shi nas /
mi 'chi bar bya ba'i phyir spa bar bya'o / /
cis bcer ba mi shes nas de'i ched du lcags kyi thal phyags bcang bar bya'o / /
me 'bar ba na zhugs pas rmya bar gyur nas /
me 'bar ba na mi rmya bar bya ba'i phyir 'jug pa bsdad par bya'o / /
zhugs pa na me'i dugs kyis bo gnas sa la 'gyel bas /
bog pa mi 'byung bar bya ba'i phyir phye dang nyungs mar du bsregs pa dag mer blugs so / /
des dri mi zhim nas /
dri mi zhim pa nyid bsal ba'i phyir bdug spos blugs so / /
dung pas mchim 'dzag nas /
mchi ma 'dzag na nas kyi bag zan gyis gcad do / /
'on kyang 'dzag nas /
skyu ru ra'i phye ma sbrus pa'i chad bus kyang ngo / /
stan med nas stan khyer te song ba snum gyis chud zos nas /
der rtswa bam kyi stan gding ngo / /
rkang pa las rdul gos nas /
sa gzhir rtswa dag dgram mo / /
skam po bting ba mes tshig nas /
sngon po dgram mo /
sngon po ma rnyed nas /
chus spangs la dgram mo / /
'bru mar gyis snum pa na 'dzag ma dang gseg mas lus la phrugs pas rma byung nas /
g.yan pa 'phrug pa'i ched du lcags kyi phrug spyad bya'o / /
de gar bab bab tu bzhag pas ma dung nas /
rdzas kyi blas lung mig nas tha gus btags te dben par gzhag go /
de snum bas yang yang spyod nas /
de la dri ma med pa nyid du bsgrub pa'i phyir mes rung bar bya'o / /
der khrus byas pas 'dam rdzab tu gyur nas /
der khrus mi bya bar de'i phyi rol tu khrus bya'o / /
khrus byed pa la chus gnod nas /
khrus chu ldugs pa'i chos gos dag mi nyams par bya ba'i phyir so phag gis sgron pa'i khrus dong byas la khrus byed pa de khrus dong du zhugs /
khrus chu ldugs pa khar 'dug nas khrus chu blugs so / /
de chus gang nas /
de la gtor khung gdod do / /
chu ha cang tshan @# / /
phyi ma rnams la sbran par bya'o / /
der grang mos bsre'o / /
dge slong rnams khrus byas nas 'dag rdzas sogs gtsug lag khang du len pas 'god nas /
de nyid du thal ba dang /
ba lang gi lci ba dang /
so shing gis bkang ba'i byo mo ngag gzhag par bya'o / /
me'i dugs kyis nyams dams nas /
khye'u sus bya'o / /
mnyan yod na 'tshob pa zhig na nas sman pa la dris pas /
bsro khang gi khrus gyis shig /
bdag ni slongs mos 'tsho ba yin na /
ji ltar bsro khang du khrus 'byor /
dge slong rnams zla ba phyed phyed cing khrus byed kyis /
der song la khrus gyis shig /
des gos sad mar du kha bsgyur ba gyon nas dge slong gi nang du zhugs pa dang /
dge slong rnams kyis de'ang dge slong ngo snyam nas ma bkag go /
de myur bar khrus byas te /
me lde zhing 'dug pa dang /
dge slong zhig gis mthong nas /
tshur shog khrus bya'o / /
des mgo dril pa dang /
de'i dpung ba nas bzung ste bslang bas /
sha'+k+ya'i bu mi gtsang ba khrus ma byas pas khrus byas pa la dog go /
nged shAkya'i bu yin na /
khyod su /
'tsho ba pa'o / /
skabs de gsol pa dang /
der ngo mi shes pa zhig shan bsre bas nye bar gnas par gyur na /
der gtogs pas nges par shes par bya ba'i phyir ming dri bar bya zhing /
dge slong sgo ba bsko'o / /
ming shes pa'ang dris pa dang /
ngo shes pa ma 'dri zhig /
mnyan yod du khyim bdag cig gis dge 'dun gyi phyir dugs khang byas pa dang /
der dge slong dag gis 'bru mar byugs te rkad pa la reg nas ma gol reg /
mgo la reg nas kha la rdeg /
kha la reg nas lag ba dang rkang pa la reg cing /
slar yang kha la reg ste gos ngan pa zhig gis smad g.yogs nas 'dug pa dang /
khyim pa ma ngad pa zhig phyogs der 'ongs pas mthong nas 'phya ba'i skabs de gsol pa dang /
de bas na dugs khang du khyim pa ma dad pa 'jug tu mi gzhug go /
de nas re zhig nas dge slong rnams dugs khang du zhugs pa'i tsho khyim bdag mgon med zas sbyin der 'ongs pa dang /
sgo bas /
khyim bdag nang du ma 'gro zhig /
ston pas dugs khang du khyim pa ma btang zhig gsungs so / /
des kho bo'ang gzhan du 'gyur ram /
kho bos nges par 'phags pa dag gi las bya'o / /
de gsol ba dang /
dad pa ni dugs khang du thong /
las kyang byed du chug cig /
de nas mgon med zas sbyin nad du 'gro ba dang lhan cig tu bram ze zhig kyang 'ongs nas de ma btang ba dang /
des ci'i phyir khyim bdag btang la bdag mi gtong /
de la smras pa /
khyim bdag ni dad pas nang du btang ngo / /
'o na bdag kyang dad na nang du gtong ngam /
de gsol pa dang /
dad par gyur na nang du thong zhig /
de nang du btang bas /
dge slong rkang ba la reg nas kha la reg cing sgren mor 'dug pa mthong nas ma ngad par 'phya ba'i skabs de gsol pa dang /
dad pa chung ba ma gtang zhig /
bsro khang du byi dor gyi las bya'o zhes gsungs pa dang /
byi dor gyi las sus bya ba ma shes nas /
byi dor gyi khas ni lhan cig gnas pa dang /
nye gnas dag gis @# / /
bya'o| |de dag gis ni gcig gis gcig la'o / /
khri'u dang zhes sogs nas /
'phags pa'i mi smra ba nyid la dmigs pa'o zhes pa'i bar ma mo las gsungs shing /
bsro khang gnang ba'ang rgyags pa'i phyir ma yin /
dregs pa'i phyir ma yin /
brgyan pa'i phyir ma yin /
'khrul ba'i phyir ma yin gyi /
lus 'di gso ba'i phyir ro / /
dugs khang la yon tan lnga ste /
rdul dang dri ma 'byang /
bags pa mdangs gsal /
pags pa la nad yod pa rnams 'byin /
rlung dang bad kan sel /
nad med bar byed pa'o / /
mnyan yod du khyim bdag cig gis dge 'dun gyi phyir dugs khang byas so / /
drug sdes gos gcig pus smad g.yogs byas te gcig la gcig las byas te 'khod pa dang /
bram ze dang khyim bdag dag gis mthong nas /
'di lta bu byed pa su zhig /
kha cig gis /
mu stegs so / /
kha cig gis /
mu stegs can ma yin gyi /
dge sbyod ngo / /
ston pa ngo tsha dang ldan na /
ci'i phyir 'di dag ngo tsha dang khrel med /
de gsol pa dang /
de bas na dugs khang du gos gcig pas byi dor gyi las mi bya'o / /
lus kyi de /
ma dang ba byed du mi gzhug go zhes pa'i gleng gzhi /
der ma dad pa 'jug tu mi gzhug pa dang gcig go /
mnyan yod du khyim bdag cig gis sangs rgyas la sogs pa dge slong gi dge 'dun dugs khang du spyan drangs pa dang /
dge slong dgra bcom pa zhig gis dge slong nyams pa kha cig gi las byed pa gzigs nas| khyed cag gis dge slong 'di la dge slong 'dis las byed pa mthong ngam /
btsun pa mthong ngo / /
las byed pa 'di ni dgra bcom pa'o / /
gang la las bya ba 'di ni tshul khrims nyams pa /
sdig pa'i chos can /
khong rul ba ste /
de bas na seng ge lta bus wa lta bu la bsnyen bkur mi bya'o / /
de nas mnyan yod du khyim bdag cig gis rigs mnyam pa las chung ma blangs nas dga' mgur spyad pas khye'u gzugs bzang ba zhig btsas te cher skyes pa dang /
rab tu byung nas mjod gsum dang ldan par gyur te des 'di snyam du /
ston pas /
pha ma ni bya ba byed pa /
phan par byed pa'o / /
bus phrag pa gcig la ni ma /
gnyis pa la ni pha khyer te lo brgya tshang gi bar du khyer tam /
yang na sa gzhi chen po rin po che sna bdun gyis bkang ste de'i dbang phyug tu bcug kyang des ni pha dang ma la phan par mi 'gyur gyi /
gang gis pha ma dad pa med pa dad pa phun sum tshogs par byas sam /
tshul khrims ngan pa las tshul khrims phun sum tshogs par /
ser sna can las gtong ba phun sum tshogs par /
shes rab 'chal ba las shes rab phun sum tshogs pa la bkod na pha ma la phan btags par 'gyur ro zhes gsungs so / /
bdag gis kyang pha ma la phan ba cung zad cig bya'o snyam nas mthar gyis mnyan yod du phyin te pha ma gnyis skyabs 'gro dang bslab pa'i gzhi la bkod /
pha la bsod nams bya ba'i dngos po bdun gyi yon tan rgyas par brjod pa dang /
@# / /
des| bdag gis kyang bsong nams kyi dngos po cung zad cig bya'o / /
legs kyis /
gyis shig /
ci zhig bya /
dugs khang gyis shig /
des dugs khang byas te khyim bdag de rang gis dugs khang du las byas pas shin tu ngal nas /
des| bu| bdag rab tu ngal gyis nga'i rgyab cung zhig mnyes shig /
ston pas /
seng ge lta bus wa lta bu la bsnyen bkur ma byed cig ces ma gnang ngo / /
bu| seng ge dang /
wa lta bu gang /
yab| bdag ni seng ge lta bu ste /
tshul khrims dang ldan pa'o / /
khyod ni wa lta bu ste /
tshul khrims ngan pa dang ldan no / /
bu| wa dang 'dra bang lta bu las seng ge dang 'dra ba khyod lta bu skyes sam zhes zer ba'i skabs de gsol pa dang /
gang na pha ma la yang dag bar mgu bar byed /
yang dag par mchod par byed /
yang dag par skyong bar byed pa'i rigs de ni tshangs pa dang bcas pa /
slob dpon dang bcas pa /
sbyin par rigs pa /
me dang bcas pa /
lha dang bcas pa'o| |pha dang ma gnyis tshangs pa ste / /
slob dpon snga ma'ang de bzhin no / /
ji ltar me yi lha bran bzhin / /
bu yi sbyin pa'i gnas yin no / /
de bas de gnyis phyag bya zhing / /
phyi bar bya zhing bkru ba dang / /
rkang ba gnyis kyang bkru bar bya / /
de bzhin mkhas pas bsnyen bkur bya / /
yang na bza' ba ltung ba dang / /
bgo ba mal stan de bzhin te /
des ni pha dang ma gnyis la / /
mkhas pas bsnyen bkur bcas byed na / /
'dir ni mnar bar mi 'gyur te / /
song nas mtho ris dga' bar 'gyur / /
dge slong rnams the tshom skyes nas zhus pa /
bcom ldan 'das kyis pha ma dang bla ma la rim gro 'gyid ba'i yon tan brjod pa ngo mtshar che'o / /
bka' stsal pa /
'di la ngo mtshar ci che /
nga nyon mongs pa dang bcas pa'i dus na'ang ma la gnod pa cung zad byas pas sdug bsngal chen po myong ba dang /
phan pa cung zad byas pas bde ba chen po myong bar gyur te /
de dag legs par yid la gyis dang bshad par bya'o / /
sngon wA ra NA sin ded dpon mdza' bo zhes bya ba phyug cing nor mang la longs sbyod che ba zhig yod pa des rigs mnyam pa las chung ma blangs nas dga' mgur spyad pas bu byung yang shi nas bu 'dod pas lha la gsol kyang /
bu ma sos pas| gzhan zhig gis /
khyod la bu btsas na bu mo'i ming du thogs shig ring du 'tsho bar 'gyur ro zhes bsgo'o / /
re zhig na de'i chung ma la bu gzugs bzang ba zhig btsas te btsas ston byas nas ming 'dogs pa na /
mdza' bo'i bu yin la /
bu mo'i ming du gdags pas na mdza' bo'i bu mor btags so / /
de'i pha rgya mtsho chen por zhugs nas de nyid du shi'o / /
de nas mdza' bo'i bu mos /
ma la /
bdag gi pha sngon las gang gis 'tsho /
bdag kyang de bzhin bsgrub bo / /
mas bsams pa| rgya mtsho chen por 'jug pa'i tshong pa yin zhes smras na /
'di'ang der zhugs nas shi dogs te /
khyod kyi pha 'bru 'tshong ba ste /
khyod kyang dga' na 'bru 'tshong bar gyis shig /
des 'bru'i tshong khang brtsigs te thog ma'i nyin bar @# / /
kar+sha pa na bzhi rnyed de de dag ma la byin to / /
re zhig na gzhan zhig gis /
khyod kyi pha ni dri 'tshong ba'o zhes smras pa dang /
des 'bru 'tshong ba btang nas dri'i tshong byas pa'i nyi ma dang po la kar+sha pa na brgyad rnyed de de dag kyang ma la byin to / /
yang gzhan zhig gis /
khyod kyi pha gser 'tshong pa'o zhes smras pa dang /
de dri 'tshong ba btang nas gser 'tshong pa'i nyi ma dang po la kar+sha pa na bcu drug rnyed de ma la byin to / /
de'i phyi nyin kang+sha pa na sum cu rtsa gnyis rnyed de de dag kyang ma la byin to / /
de nas gser 'tshong phrag dog can dag gis /
grong khyer thams cad kyi gsar 'dis bsdus so snyam nas /
mdza' bo'i bu mo la /
khyod kyi pha sngon rgya mtsho chen por 'jug pa'i tshong pa yin na /
khyod sus 'di 'dra ngan pas 'tsho ba la 'jug tu bcug ces smras pa dang /
des ma la /
bdag gi pha rgya mtsho chen por 'jug pa'i tshong ba yin par thos kyis /
bdag kyang rgya mtsho chen por 'jug go /
mas| bu| de ni bden mod /
khyod ni gzhon la bu gcig pu yin pas kho mo bor nas rgya mtsho chen por ma 'gro zhig /
des ma'i tshig ma nyan par /
rgya mtsho chen por 'gro 'dod pa rnams 'dong ngo zhes bsgrags nas tshong pa lnga brgyas bskor te chas pa dang /
mas mchi mas brnangs bzhin du de'i rkang pa gnyis las bzung ste /
kho mo bor nas ma 'gro zhig ces smras pa dang /
khros nas ma'i mgo rkang pas phul te song ngo / /
masH buH khyod la las 'di rnam par smin par ma gyur cig ces byas so / /
de rim gyis rgya mtsho'i 'gram du phyin pa dang /
dong tshe rnyid ba lnga brgyas gru po che nyes nas rgya mtsho'i nang du zhugs pa dang /
chu srin nya'i rigs kyis gru ma rung bar byas te mdza' bo'i bu mo gru tshal zhig la 'jus nas mthar phyin te skam la song ba dang /
dga' ba zhes bya ba'i grong khyer mthong nas der song ba na lha'i bu mo gzugs legs shing blta na sdug pa bzhi byung ste bde bar 'ongs sam /
bdag cag gi bza' btung dang gos dang rin po che'i khang pa 'di dag bzhes la bdag cag dang lhan cig bzhugs shig /
des de dag dang lhan cig lo brgya stong mang por bde ba myong ngo / /
de dag gis /
lho phyogs kyi lam du ma 'gro zhig ces bsgo 'ang mnyan par song ba dang /
des rtag tung ro zhes bya ba'i grong khyer mthong nas de'i sgor phyin pa dang /
sngar gyi de bas gzugs mdzes pa'i lha mo brgyad byung ste /
tshur spyon /
bde bar byon tam /
bdag cag gi bza' btung dang gos dang rin po che'i khang ba 'di dag bzhes la lhan cig bzhugs shig /
des de dag dang lhan cig lo brgya stong mang por bde ba myong ngo / /
de dag gis kyang /
lho phyogs su ma 'gro zhig ces bsgo'ang 'gro 'dod nas song ba dang /
dga' ba can zhes bya ba'i grong khyer mthong nas de'i sgor phyin pa dang /
de bas kyang gzugs mdzes pa'i lha'i bu mo bcu drug byung ste /
tshur spyon /
bde bar byon ta ma /
bdag cag gi bza' btung dang gos dang @# / /
rin po che'i khang pa 'di dag bzhes la lhan cig bzhugs shig /
des de dag dang lhan cig lo brgya stong mang por bde ba myong ngo / /
de dag gis kyang /
lho phyogs su ma 'gro zhig ces bsgo'ang 'gro 'dod nas song ba dang /
bla ma'i tshangs pa zhes bya ba'i khang pa bzang po mthong nas de'i sgor phyin pa dang /
de bas kyang gzugs mdzes pa'i lha mo sum cu rtsa gnyis byung ste /
tshur sbyon /
bde bar byon tam /
bdag cag gi bza' btung dang gos dang rin po che'i khang pa 'di dag bzhes la lhan cig bzhugs shig /
des de dag dang lhan cig lo brgya stong mang por bde ba myong ngo / /
de dag gis kyang /
lho phyogs sum 'gro zhig ces bsgo'ang 'gro 'dod nas song ba dang /
lcags kyi khang ba zhig mthong nas de'i nang du zhugs pa dang /
zhugs ma thag sgo bcad do / /
de bzhin du sgo sum rim gyi nang du zhugs pa dang thams cad sgo ba cad do / /
de na skyes bu lus rab tu che ba zhig gi mgo la lcags kyi 'khor lo 'bar ba me lce gcig tu gyur pa zhig 'khro zhing 'dug ste mgo las rnag khrag byung ba zas su za ba mthong nas /
khyod ci'i phyir 'di ltar gyur ces dris bas /
das ma la gnod pa byas pa'i phyir ro / /
mdza' bo'i bu mo'i las kyang mngon sum du smin te /
bdag gis kyang ma la gnod pa byas pa'i las kyis khrid nas 'dir 'ongs so snyam pa dang /
de ma thag tu nam mkha' las /
gang bcings pa de ni thang /
gang ma bcings pa de ni bcings ba'o zhes pa'i sgra byung ma thag tu mdza' bo'i bu mo'i spyi bor 'khor lo de byung ngo / /
de nas skyes bu des mdza' bo'i bu mo sdug bsngal bar mthong nas /
rtag tu dga' dang dregs byed cing / /
skyid pa byed pa por byas te / /
tshangs pa bla ma'i khang ba nas / /
ci yi phyir ni khyod 'dir 'ongs / /
smras pa /
rtag tu dga' dang dregs byed cing / /
skyid pa byed pa bor byas te / /
tshangs pa bla ma'i khang pa nas / /
'dir ni 'ong bar 'dod gyur pa / /
yun ring po yi las kyis gnyer / /
las kyis ring nas gnyer nas kyang / /
gang du las kyis gnyer ba der / /
las kyang rnam par smin par 'gyur /
las gang rnam par smin gyur nas / /
'khor lo 'bar ba rab 'bar ba / /
bdag gi srog la gnod gyur te / /
klad la 'khor lo 'bar bar gyur / /
mi des smras pa /
khyod kyis ngan pa'i sems bskyed de / /
dka' ba byed pa'i mi ya mgor / /
khyod kyis rdog pas brgyab pas na / /
de yi las kyi 'bras bu yin / /
smras pa /
'khor lo 'bar ba rab 'bar ba / /
bdag gi srog la gnod byed pa / /
lo grangs stong phrag ji srid du / /
nga yi klad na 'khor bar 'gyur / /
mi des smras pa /
lo grangs stong phrag drug cu dang / /
lo grangs brgya yi bar du ni / /
'bar ba'i lcags kyi 'khor los kyang / /
khyod kyi mgo la 'jog par byed / /
des de la /
gzhan yang 'dir 'ong ba yod dam /
mi des smras pa /
gang gis 'di 'dra'i las byas pa rnams 'ong bar 'gyur ro / /
de nas mdza' bo'i bu mo sdug bsngal @# / /
gyis gzir ba dang sems can rnams la snying rje bskyed nas /
ngas sems can thams cad kyi phyir du 'khor lo 'di bzod par bya yis / /
gzhan gang gis 'di 'dra'i las byas pa de dag 'dir ma 'ong zhig ces smras ma thag tu de'i mgo las 'khor lo de shing ta la bdun tsam du nam mkha' la 'phags nas 'dug pa dang /
de'ang shi 'phos nas dga' ldan du skyes so / /
de'i dus kyi mdza' bo'i bu mo de ni nga yin te /
ma la kar+sha pa na byin pas grong khyer chen po bzhir bde ba myong ngo / /
ma la gnod pa cung zad cig byas pas de lta bu'i sdug bsngal myong ngo / /
de bas na pha ma la phan par bya yi /
gnod par ma byed cig /
de bas na tshul khrims rab tu nyams par gyur kyang rnam pa lnga la bsnyen bkur bya ste /
pha dang /
ma dang /
mkhan po dang /
slob dpon dang /
nad pa'o / /
mnyan yod na'o / /
dge slong nad pa zhig gis sman pa la /
bzhin bzang sman ston cig /
legs sbyar gyi khrus mdzod cig /
ma gnang ngo / /
ston pa thugs rje can yin pas gnang bar 'gyur ro / /
skabs de gsol pa dang /
sman pas bstan na legs sbyar gyi khrus bya'o / /
de ji ltar yin pa ma shas nas sman pa'i drung du song ste /
ston pas gnang na /
de ji ltar yin pa ston cig /
'phags ba 'khor los sgyur ba'i gso ba'i spyad las legs sbyar gyi khrus zhes 'byung na ji lta bu yin pa mi shes so / /
'on kyang ston pa thams cad mkhyen pa yin pas zhus shig /
de gsol pa dang /
rlung 'dren pa'i rtsa ba dang sdong bu dang lo ma dang me tog dang 'bras bu skol bas khrus bya ba ni de'i ming yin no / /
de dag skol nas khrus byas pas rtsub por gyur nas /
bsku mnye byas nas te /
mi rtsub pa nyid kyi phyir ro / /
bsku mnye byas pa dang /
ha cang snum ches pas gnas mal ma rung bar gyur pa dang /
snum de dang bral ba'i phyir khrus chal gyis bkru bar bya'o / /
yang rtsub par gyur nas /
snga ma mi rtsub pa'i ched du chu'i bum pa phyi mar snum thigs pa gnyis sam gsum blugs so / /
ston pa rgyal po'i khab na'o / /
pi lin nga'i bu rab tu byung phyin chad rtag tu na'o / /
tshangs pa mtshungs par spyod pa rnams kyis /
gnas brtan bde'am bzhin bzang| na ste mi bde'o / /
gnas brtan| khyod kyis sngon ci zhig bcangs /
bzhin bzang| lcags kyi gzhong ring ngo / /
da ci'i phyir mi 'chang /
ma gnang ngo / /
skabs de gsol pa dang /
lcags kyi gzhong reng bcang bar bya'o| |ston pa mnyan yod na'o / /
dge slong gar bab bab tu rkang pa 'khru ba der sbrang bus gang ba khyim pa dag gis mthong nas /
'phags pa| sbrang bu zi zi bas gang ba'i phyogs 'di ci yin /
'dir rkang pa bkrus so / /
de dag 'phya ste /
dge sbyong rnams ni gtsang sbra med pa /
gar bab bab tu rkang pa 'khru'o / /
de gsol pa dang /
gar bab bab tu rkang pa mi bkru yi gtsug lag khang gi steng gi shar lho'i mtshams su rkang khrus kyi gzhi bya'o / /
de ji lta bu bya ba ma shes @# / /
nas| rus sbal lta bu bya'o / /
rab tu 'jam po byed pa dang /
rtsub par bya'o / /
nyam chung ba dag gis phyogs der 'gro ma nus pa dang /
de dag gis gyo mo bzhag go /
gyo mong 'khru ba na chag nas ma rung bar gyur pa dang /
chol zangs nye bar gzhag par bya'o / /
drug sde rnams kyis gser dngul las byas pa gzhag pa dang /
khyim pa rnams kyis mthong nas /
'di ci yin /
bzhin bzang dag| ston pas chol zangs gnang ngo / /
ci khyed 'dod pa'i yon tan gyis gnod dam /
khyed kyi mgrin pa rdog pas mnan te gnod do / /
de gsol pa dang /
de lta bu mi gzhag gi /
sa las byas pa'i chol zangs gzhag par bya'o / /
rnga mo lta bu 'jog pa dang /
de ldeg nas /
zhabs glang po che'i rmig mthil 'dra la /
dbus na snying po can yod pa /
ka dam pa'i me tog 'dra ba bya'o / /
shin tu 'jam pa byas pa dang /
rtsub par bya'o / /
chol zangs gar bab bab tu 'jog nas /
bkrus te khas phub tu gzhag go /
dge 'dun gyi ni khang thog tu'o / /
gang zag gi ni gnas khang gi sgo glegs kyi phag tu'o / /
ston pa mnyan yod na'o / /
dge slong dag gis ltung bzed gar bab bab tu bkrus pa dang /
phyogs de sbrad mas gang nas mi sdug par gyur pa khyim pa dag gis mthong ste /
phyogs 'dir bshang gci bgyis sam /
bzhin bzang| phyogs 'dir sus kyang bshad gci ma byas kyi /
lhung bzed bkrus so / /
'phags pa khyed kyis 'dir dkyil 'khor bya ba'i rigs so / /
de dag spa gong nas cang mi zer bar 'dug go /
de dag| dge sbyod dag gtsang sbra med pa /
lhung bzed gar bab bab tu 'khru'o zer ba'i skabs de gsol pa dang /
de dag 'phya ba yus kyis /
gtsug lag khang gi phyogs gang du lhung bzed kyi byi dor la sogs pa byas pa der chus byug go /
yang na bsku'o / /
de dag gis lhung bzed bkrus pa'i gnas der dkyil 'khor zlum po byas pa dang /
bram ze dang khyim bdag dag gis mthong nas /
'di dag ni nyi ma la dad do zhes 'phya ba dang /
nyi ma 'dra ba'i dkyil 'khor ma byed cig /
de nas zla gam byas pas /
zla ba la dad do zhes 'phya ba dang /
zla ba 'dra ba'i dkyil 'khor yang ma byed cig /
gru bzhi byas pa dang /
ba lang la dad do zhes 'phya ba dang /
de ltar ma byed par mdung rtse'i rnam pa lta bu'am /
rdza rnga'i rnam pa lta bur gyis shig /
cis bsku ba ma shes nas /
ba lad gi lci ba'am /
'jim pas byugs shig /
dkon mchog mchod pa'i don du dkyil 'khor de 'dra byas te mgu ba dang /
dkon mchog gi don nyid du bsku ba la ni nyi ma'am /
zla ba'am /
ji ltar dad pa bya ste /
rnam pa nges pa med do / /
mnyan yod na'o / /
nye dags lhung bzed med pa zhig rab tu byung ngo / /
dge slong rnams kyis lhung bzed bkrus nas lhung bzed gzhi la bzhag ste mchod rten la phyag byas nas rang rang gi lhung bzed blangs te zas za ba'i gnas su dge slong rnams zas za ba'i tshe /
bkrus nas mchod rten la phyag byed pa la zhugs ba dang /
gsar du byung ba des /
lhung bzed mang @# / /
po 'dug pas gang dgos pa de blangs nas 'di nyid du 'jog gis /
bdag gis kyang blang ngo snyam nas lhung bzed cig blangs pa dang /
gnas brtan kun shes ko'u di n+ya'i yin gyis ma len cig /
de bzhin du gang bo dang /
ming chen dang /
ma 'gags pa dang /
shA ri'i bu dang /
mo'u 'gal gyi bu la sogs pa'i lhung bzed blangs pa de dag gis kyang bzlog pa dang /
de mig mchi mas gang bzhin du phyogs gcig tu 'dug ga khyod la lhung bzed med dam /
da do / /
sus rab tu byung /
nye dags so / /
de ma gtogs pa gzhan su zhig gis rab tu 'byin /
de gsol pa dang /
dge slong gis lhung bzed med par rab tu dbyud ba dang /
bsnyen par rdzogs par mi bya'o / /
nye bar 'khor gyis /
lhung bzed med par bsnyen par rdzogs par bgyis na rdzogs zhes bgyi'am /
rdzogs zhes bya la /
byed pa ni 'gal tshabs can du 'gyur ro / /
lhung bzed chud du'am /
chen po 'am /
skya bos bsnyen par rdzogs par bgyis na rdzogs zhes bgyi'am /
bya ste /
byed pa ni 'gal tshabs can du 'gyur ro zhes gsungs pas /
chung du dang chen po dang skya bos kyang mi bya'o / /
lhung bzed kyi tshad ni /
lhung bzed gsum ste /
chen po dang /
'bring dang /
chung du'o / /
de la chen po ni gang du 'bras 'thug po che ma ga d+ha'i bre'u chung do btsos pa sran tshod dang bcas /
tshod ma dang bcas pa blugs na kha'i cha'i mtha' kho na nas mthe bong gi lto gang gis ma reg pa'o /
chung du ni gang du 'bras 'thug po che ma ga d+ha'i bre'u chung gang btsos pa sran tshod dang bcas /
tshod ma dang bcas pa blugs na kha'i cha'i mtha' kho na nas mthe bong gi lto gang gis ma reg pa'o / /
'bring ni de gnyis kyi bar ro / /
mnyan yod na khyim bdag phyug po zhig gis chung ma blangs nas de dang rtse ba dang /
bzang mo nga zong thogs te yul gzhan du 'gro yis khyod mi g.yeng zhing bag yod par khyim srungs shig /
jo bo| legs te de bzhin du bgyi yis /
dus dus su gtam springs shig /
de zong khyer nas yul gzhan du song ba dang /
de'i chung ma gos zas bzang bas nyon mongs pas gzir te /
skyes pa gzhan dang spyad pas sems can dang ldan pa las bsams pa /
khyo 'ongs pa dang ma rung bar byed do snyam nas /
mngal na gnas pa bsad de ji ltar dor ba ma shes par sems khong du chud cing 'dug pa dang /
sbom dga' mo khyim der bsod snyoms la zhugs nas /
mtshan bzang ma| bsod snyoms byin cig /
des| bdag mi dga' bas gzir bas bsod snyoms sbyin pa su'ang med kyis /
bzhud cig /
mtshan bzang ma shi'am ci med dam /
ma shi mod kyi /
bdag la bu zhig byung ba gang du ji ltar dor ma shes so / /
mtshan bzang ma| de bdag gis dor na bdag la bsod snyoms sbyin nam /
sbyin no / /
phyi bzhin 'brang ba'i dge slong ma dang /
dge skos la'ang sbyin nam /
sbyin no / /
des de lhung bzed chen por bcug ste khar pa stong par khyer nas dor ba dang /
der sngar @# / /
skyes pa zhig zhugs pas mthong nas /
mgo reg ma ci byed ces smras pa dang /
khyod lta bu nal gyi bu dang /
su'i bu gtol med pas rigs kyi bud med la 'di 'dra'i las byas te 'dor ro / /
des de la brgyad bkag byas te song ngo / /
de dge slong ma zhig dang phrad pa dang /
sbom dga' mos 'di lta bu byas so zhes smras pa dang /
lan med par cad mi zer bar 'dug go /
skabs de gsol pa dang /
dge slong mas lhung bzed chen pom 'chad zhig /
dge slong gi lhung bzed chung du ni dge slong ma'i lhung bzed chen po'o / /
mnyan yod na'o / /
dge slong ma rnams kyis lhung bzed gar bab bab tu bzhag pas sril gyis zos /
bod ba dang dbyug pa lhung bas kyang phog pa'i skabs de gsol pa dang /
dge slong ma rnams kyis lhung bzed gar bab bab tu mi bzhag par lhud bzed de'i gzhir zha nye'i dbyar 'dab gzhag par bya'o / /
de dag gis lhung bzed thams cad zha nyes dkris pa dang /
khyim pa dag gis mthong nas /
ci yin /
ston pas gnang ngo / /
e ma| ston pas /
lhung bzed thams cad zha nyes g.yogs shig ces gsung ngam /
byung rgyal du ma zer /
khyed 'dod pa'i yon tan la chags sam ci /
de dag spobs pa med par cad mi zer ba'i skabs de gsol pa dang /
de bas na lhung bzed thams cad zha nyes mi dkri bar zhabs nyi tshe zha nyes dkri bar bya'o / /
de dag gis ri'i rtse mo dang /
r+wa ba'i cog 'dra bas dkris pa dang /
byang chub kyi shing gi lo ma dang /
lag mthil 'dra bas bkri bar bya'o / /
mnyan yod du khyim bdag cig gis rigs mnyam pa las chung ma blangs nas bu zhig btsas te bskyed bsrings chen por gyur to / /
re zhig na phas spyod pa dang /
'di mgu dka' yis /
rgyal byed tshal du sod la rab tu 'byung do snyam nas /
rgyal byed tshal du song ba dang /
nye dga' sgo na 'dug pas mthod nas /
bzhin bzang| 'ongs pa legs so / /
khyod zla ba ltar gnas pa yin na gang las 'ongs rab tu 'byung bar 'tshal gyis /
rab tu byung zhig /
bzhin bzad /
khyod kyi sems bskyed bzang ste /
rab tu byung ba ni mchog go /
'on kyang 'di la yo byad drug dgos na yod dam /
drug po gang lags /
lhung bzed dang /
chu tshags dang /
chos gos gsum dang /
gding ba'o / /
'phags pa| ma mchis so / /
kho bo la'ang med de /
re zhig song dang /
kho bos btsal lo / /
des pha spangs nas gnyen dag gi thang du sod ba dang /
de dag gis de la chung ma blangs so / /
nye dags yo byad drug rnyed nas bsod snyoms la zhugs pa dang /
khyo'u de mthong nas /
kho bos yo byang drug rnyed kyis tshur shog /
des smras pa /
kho bos kyang yo byang drug rnyed do / /
ji 'dra zhig rnyed /
mig dang rna ba dang sna dang lce dang lus dang yid do / /
de ci'i tha tshig /
bdag la nye du rnams kyis chung ma blangs nad ci ltar rab tu 'byung /
de nyid de'i rab tu 'byung ba dang bsnyen par rdzogs pa'i bar chad du gyur pa'i skabs de gsol pa @# / /
dang| yo byad drug po brnyas nas rab tu dbyung ba dang bsnyen par rdzogs par bya'o / /
chos 'dul ba dang rab byung bsnyen rdzogs rnyed dka' bas so / /
yo byad drug rim gyis btsal nas brnyas pa slar byin cig /
nye dags lhung bzed med pa zhig rab tu byung ste /
de dge slong rnams dang lhan cig ljongs rgyur song nas /
yul kar spar kar phyin pa dang /
khyim bdag cig gis dge slong rnams bsod snyoms la spyan drangs pa dang /
de la lhung bzed med pas khyim pa 'phyan sa /
dbyar dag lhung bzed med du mi rung ngo / /
lhung bzed med par ljongs rgyu zhing 'gro bar mi bya'o / /
chom rkun pas bcom nas gsol pa dang /
'jigs pa dang bcas pa nyid du lhung bzed bzhag nas lhung bzed chung dus 'gro bar bya'o / /
mnyan yod du dge slong zhig 'greng bzhin du lhung bzed kyi snod nas lhung bzed 'byin pa dang /
dge slong dag gis de la smras pa /
'greng bzhin du lhung bzed ma 'byin cig /
des smras pa /
ci nyes /
lhung bzad de 'chag par 'gyur mod /
gzhan ci nyes zer ba'i skabs de gsol pa dang /
dge slong gis 'greng bzhin du lhung bzed dbyung bar mi bya'o / /
de bzhin du gzhug pa dang /
bkru ba dang /
skam pa dag la'ang rgya cher sbyar ro / /
mnyan yod na bram ze zhig gi bu na nas /
sman pa'i gan du song ste /
bkra shis par gyur cig /
sman pas smras pa /
jo bo| ci bzhed /
bu na yis /
sman ston cig /
sman pa de dang pa can zhig yin pas /
bram ze| 'phags pa rnams kyi drung du bzhud la /
lhung bzed kyi chu slong la khrus shig /
sos par 'gyur ro / /
bram ze de rgyal byed tshal du song ba dang /
nye dga' sgon 'dug pas mthong nas /
bram ze chen po| 'ongs pa legs so / /
khyod zla ba lta bur gnas pa yin na gang las 'ongs /
'phags pa| phyag 'tshal lo / /
ring mo zhig nas mthong ba ni legs te /
yang yang mthong bas na brnyas par 'gyur ro / /
gang la 'ongs /
bu nad kyis thebs te /
sman pas /
'phags pa rnams kyi thad nas lhung bzed kyi chu bslangs te bkrus na sos par 'gyur ro zhes bstan pas /
chu stsol cig /
de lta na sdod cig /
kho bos lhung bzed kyi chu blang ngo zhes smras nas /
nang du song ste zan zos nas lhung bzed bkrus te /
der rus pa dang /
sha'i kham tshad dang /
nya'i gra ma dang /
'bras chen gyi brul ma dang /
phye dang /
tshod zhol dang /
'khur ba cung zad cig blugs nas /
bram ze lhung bzed kyi chu 'di re /
khyer cig /
bram zes mthong nas /
bu gum pa bla yis chu mi gtsang ba 'di lta bus khrus bgyid pa mi rung ngo / /
nye dags smras pa /
khyod dad pa 'di lta bu dang ldan pas bu sos su zad do / /
bram ze 'phya ba'i skabs de gsol pa dang /
nyes dmigs de ni lhung bzed nas lhag rol dor ba las gyur pa yin pas /
gzhan gyis spangs pa der mi blugs so / /
dge slong zhig gis dge tshul la lhung bzed @# / /
'khrur bcug pas lag nas lhung ste chag go /
de phongs par gyur pa'i skabs de gsol pa dang /
dge tshul 'khrur ma gzhug cig /
shA ri'i bu'i dge tshul tsun dang /
mkhan po| lhung bzed stsol cig bkru'o / /
ma gnang gis /
nga nyid 'khru yis song zhig /
bdag gis kyang nyes dmigs su 'gyur ram /
ston pa chos kyi bdag po yin pas ngas ji ltar bya zhes pa'i skabs de gsol pa dang /
dge tshul bag med pa'i chos can byi dor byed du mi gzhug go /
dge tshul dran pa nye bar bzhag pa la ni nyes pa med do / /
lung ma mo las /
lhung bzed langs nas bkru bar mi bya ba nas /
ha cang skam par mi bya ba'i bar gsungs so / /
mnyan yod na dge slong bsong snyoms pa zhig 'dug pa de /
snga dro sham thabs dang chos gos bgos /
lhung bzed thogs te bsod snyoms la zhugs pa dang /
chos gos na ra bas myur bar lhung bzed sa la bzhag nas gos tshags byas pa dang /
bram ze dang khyim bdag dag gis mthong nas /
dge slong rnams gtsang sbra med de /
lhung bzed gar bab tu 'jog go zhes 'phya ba'i skabs de gsol pa dang /
lhung bzed gar bab bab tu gzhag par mi bya'o| |dge slong dag lhung bzed bab chol du 'jog pas ma rung bar gyur pa'i skabs de gsol pa dang /
lhung bzed bab chol du mi gzhag gi /
lhung bzed gzhag pa de'i ched du ngos khung bya'o / /
dge slong dag rtsig brko bar byed nas /
gtsug lag khang dang khang khyim rtsig pa'i tshe lhung bzed gzhag pa'i bu ga bya yi /
rtsig pa rko bas ni ma yin no / /
dgon pa pa la lhung bzed gzhag pa'i bu ga med nas dgon pa pa rnams kyis lcug ma 'am srad bu las byas pa'i skon bu byas te ba lang gi lci ba sas byugs par gzhag go /
de rdul gyis khyer nas /
kha gab rnam pa de lta bu dang bcas pa'o / /
de sa la bzhag pas /
de ni sa la mi bzhag gi /
gzar thag gis shing gi yal ga la dpyangs na bzang ngo / /
ljongs rgyu ba'i tshe de khyer bas /
ma dad pa rnams /
ci 'dir khyim bya'am spre'u khyer zhes 'phya nas /
skon bu de ni gzhan du mi bkur ro / /
dge slong zhig lhung bzed lag tu thogs te song ba dang /
'gyel nas lhung bzed chag pa'i skabs de gsol ba dang /
de bas na lag pas mi bkur bar /
snod du bzug ste bkur bar bya'o / /
snod du bcug ste lag tu khyer bas nyes dmigs de nyid du gyur pa dang /
lhung bzed de bkur ba ni snod lag tu mi bkur bar lung thag btags te mchan khung gis bkur bar bya'o / /
ston pa mnyan yod na'o / /
dge slong rnams don mthun dang lhan cig ljongs rgyur song ba dang /
bram ze zhig na nas sman pa la /
sman ston cig /
a ru ra gsol dang gdangs par 'gyur ro / /
lam kha 'di na a ru rag la yod /
des smras pa /
dge slong 'di dag mkhas pa lags pas 'di dag la @# / /
bslangs na yod do / /
des de dag la sman bslangs pas dge slong des de'i nang du lhung bzed kyi snod phye ba dang /
snyung dang /
gri dang /
'bred ba dang /
sman dag 'dug pa bram zes mthong nas /
khyed ni kun spyod mi gtsang ste /
bdag shi'ang bla yis mi gtsang ba za ba ni de lta ma yin no zer ba'i skabs de gsol pa dang /
lhung bzed dang /
sman dang /
bar bur dag snod tha dad par gzhug go /
snod gsum po de dag bcad bar bya'o / /
dge slong dag gis snod gsum po de'i lung thag mnyam par btags pas mchan khung rlo bar gyur pa dang /
ma dad pa rnams /
ci khyed rdza rnga thogs te 'gro 'am zhes co 'dri ba'i skabs de gsol pa dang /
snod gsum po de dag la dpyad ba'i lung thag mnyam par gdags par mi bya bar ci rigs par gdags par bya'o / /
ras phra mo btags pas na bar gyur nas /
sdug bsngal mi 'dod pas ni zheng chung du dag kyang mi gdags par zhed chen por gdags par bya'o / /
zhed chen po btags pa dang zhum nas /
zhum par mi 'gyur bar bya ba'i phyir dbus su phyid bus sbyar te de gnas par bya ba'i phyir mdo mdor bya rog rkad drub par bya'o / /
mnyan yod na dge slong zhig lhung bzed la btsa' zhugs kyang 'chos par mi byed nas dris pa dang /
dge slong nad pa zhig la lhung bzed bzang po zhig yod pas /
de blang bar bya'o zer ba'i skabs de gsol pa dang /
lhung bzed mig bzhin du bskyang bar bya'o / /
glan par 'os ba glan /
bsreg par 'os pa bsreg go /
dge slong zhig chos gos brnyid sa shing rdol yang phyir mi 'chos nas dris pa dang /
nad pa zhig la snam sbyar bzang po zhig yod pas de blad do zer ba'i skabs de gsol pa dang /
snam sbyar pags pa dang 'dra bar bskyang bar bya'o / /
mnyan yod na dge slong zhig gi lhung bzed rdol nas /
de mgar ba'i gan du khyer te sod nas /
bzhin bzangH lhung bzed rdol ba 'di glon la byin cig /
'di dag ni khas las byed du 'jug pa yin gyi gla rdan ni mi ster bas /
yun ring du bgyangs na phyir len par 'gyur ro snyam nas /
sang dam gnangs sam byon cig ces bgyangs so / /
dge slong de nyin re zhing 'gro ba dang /
de'i mdza' bo zhig gis mthong nas /
khyod nyin re zhing der 'gro na /
de khyod kyi nye du 'am sbyin bdag gi khyim yin /
ma yin te /
kho bo'i lhung bzed rdol nas de glon du bcug pa na bgyod bar byed pas de'i phyir 'gro'o / /
des smras pa /
khyod kyis lag bzo ba bden par smra ba dkon no zer ba ma thos sam /
kho bos bzo shes mod kyang ston pas ma gnad do zer ba'i skabs de gsol pa dang /
gnang gis lhung bzed glan pa la nan tan bya'o / /
dben pa'i phyogs su'o / /
de dge slong de'i gan du song nas /
ston pas gnang gis lhung bzed 'di glon cig /
des smras pa /
lag pa 'ba' zhig gis glan du mi rung gis mgar dpyad dag kyang dgos so zer ba'i skabs de gsol pa dang /
dge 'dun gyis mgar @# / /
dpyad dag bsrel bar bya'o / /
dge slong zhig gi lhung bzed rdol nas de thogs te mnyan yod du bsod snyoms la zhugs pa dang /
phye rnyed pa lhung bzed kyi snod du blangs /
'bras chan gsher brnyed pa lhung bzed du blangs pas de zags bas phye gsher bar gyur te /
des lhung bzed kyi snod ma rung bar gyur nas /
de sbrang bu ngag gis bskor ba dang /
de la khye'u dang bu mo dag gis /
'phags pa'i nor can dang /
tshong dpon dang /
ded dpon dag bzhin du 'khor mang por 'gyud ba'i las byas pas sbrang bu dag gis bskor cing bzhud do / /
khyim bdag mgon med zas sbyin gyis de mthong nas /
ci'i phying 'phags pa la mtho 'tsham /
khyim bdag gis dge slong de la smras pa /
ston pa'i bstan pa mdzes pa la /
khyod cal col ci byed /
khyim bdag khyod kyis kho bo rol mo mkhan la sogs pa'i khyim du zhugs pa mthong ngam /
'on khyod ci'i phyir byis pa dag gis bskor /
khyim bdag kho bo'i lhung bzed zag go /
ci'i phyir gzhan mi 'tshol /
ston pas lhung bzed bdog bzhin du gzhan mi btsal bar gsungs so / /
khyod kyi lhung bzed 'di 'dra ba bdog pa yin nam zer ba'i skabs de gsol ba dang| lhung bzed rdol ba des glan par bya'o / /
dge slong dag lhan pa snyi ba lnga po bu ram la sogs pas glon par byed nas /
de dag tsha ba dang phrad pas zags pa'i skabs de gsol pa dang /
bu gu'i lhan par bur ma dang /
rgya skyegs kyi tshigs ma dang /
sbra tshil dang /
ro nye dang /
tshon mo sted de dag mi bzad bas spangs te /
lhan pa sra ba ldas glan par bya'o / /
lnga po gang yin ma shes nas /
lhan ring dang /
tham phran dang /
lhan pa dang /
chu srin gyi so lta bu dang /
phye mas kyang ngo / /
phye ma du yod ma shes nas /
phye ma gnyis te /
lcags kyi phye ma dang /
rdo'i phye ma'o / /
lcags kyi lhung bzed lcags kyi phye ma dang /
rdza'i lhung bzed rdo'i phye mas glan no / /
de dag chud phye ma brdar te glon par byed nas gogs pa dang /
'bru mar dang 'dra ba sbra tshil 'dra ba la thug par gyur pas glan no / /
ha cang bsregs pas gogs /
ha cang chung ngur bsros pas mi 'chags nas /
dan tsam du bsro'o / /
ha cang rtsub nas /
bdar ro / /
chus bdar bas gogs nas /
'bru mar gyis bdar ro / /
sa las byas pa'i lhung bzed rdol nas /
sa las byas pa'i lhung bzed ni bur ma dang /
'jim pas glan par bya'o / /
dge slong rnams lhung bzed du zan zos nas ma btsos pas btsas khyer te rdol ba de gsol pa dang /
lhung bzed de bsreg par bya'o / /
shing gis bsregs pas ma rung bar gyur nas /
shing gis ma sreg cig /
rtswa dang sog mas g.yogs nas bsregs pas nyes dmigs su gyur nas /
de dag gis ma sreg cig /
ji ltar bsreg ma shes nas /
lhung bzed sreg pas de'i ched du sreg 'gebs rdza bo bsrel bar bya'o / /
de ji ltar sbyar ma shes nas /
sreg 'gebs gnyis te /
slob dpon gyis @# / /
byas pa dang /
bdag gis byas pa'o / /
slob dpon gyis byas pa ni bum pa lta bu'o / /
bdag gis byas pa ni phru ba'am rdza ma'ang rung ste /
thal bas bkang la /
ji tsam ran pa phri zhig /
gyo mo'i nang du bsregs pas ma rung bar gyur nas /
phub ma dang 'jim pa sbyar bas phyi rol byugs la /
'bru mar gyi tshigs ma 'am ba lang gi lci bas nang byugs te bskams pa dang /
sa gzhi byi dor byas par phub ma dang du ba 'tsher bar byed pa 'bru mar gyi tshigs ma la sogs pa'i rdzas bkram pa'i steng du lhung bzed kha bub tu bzhag pa la lci ba dang sog ma gcer te /
rdza bo des du ba mi 'tshor bar bkab la me sbar ro / /
bsregs pa de grangs pa dang dbyung ste kha dog zhen bar gyur gyi bar du bzlas par bya'o / /
khrus byas te gzhug /
srog chags dag bde bar bya ba'i phyir /
de'i g.yas g.yon chag chag thob la skyang nul gyis shig /
dge tshul po zhig lo grangs ni mi shes bong tshod ni che ste| |dge slong rnams the tshom skyes te bsnyen par rdzogs par mi bgyid nas /
de la ji ltar bgyi zhus pas /
lo tshigs mi shes na mtshan gyi nye 'khor du spu skyes pa bsnyen par rdzogs par khas blang bar bya'o / /
de gcer bur phyung ste mtshan brtags pa dang de shin tu ngo tsha nas /
de ni sgyu thabs kyis brtag par bya'o / /
zung nga dang gos kyi gdang mthon po la 'dug pa'i lhung bzed dang chos gos kyi snod dbab pa la sogs pas so / /
ston pa mnyan yod na'o / /
nye dga'i dge tshul bsnyen par rdzogs par 'dod nas /
las byed pa dang /
gsangs te ston pa dang /
dge slong rnams la gsol pa btab ste /
des sngar song nas phyag bdar byas /
stan bshams te dge slong rnams ma 'ongs pa dang /
nye dags me tog gi shing zhig mthong ste /
dge tshul| me tog ltogs la dge slong rnams la brims shig /
des shing la 'dzegs pas lhung nas lag pa chag ste /
dge slong gi bar chad du gyur pa'i skabs de gsol pa dang /
'khor los sgyur ba'i bu thu bo dbang bskur bar 'os pa dbang ma bskur bar 'drug cing 'tshams la bab pa bsrung ba dang bskyang bar bya ba bzhin du /
dge tshul bsnyen par rdzogs par 'dod pa'ang bskyang bar bya ba yin pas /
dge tshul bsnyen par rdzogs par 'dod pa shing la 'dzeg tu mi gzhug go / /
ston pa mnyan yod na'o / /
dge slong zhig la dge tshul zhig bsnyen par rdzogs par 'dod nas /
des dge slong rnams sbran te /
dge tshul khrid nas dkyil 'khor du zhugs pa dang /
de mtshams kyi phyi rol tu mngags te btang bas /
gnyen gyis khrid de dge slong gi bar chad du gyur pa'i skabs de gsol pa dang /
de bas na bsnyen par rdzogs par 'dod pa mtshams kyi phyi rol tu mi gtang ngo / /
de tshig mi thos shing bltar snang ba'i nye 'khor du tshogs la mngon du phyogs par thal mo sbyar te gzhag par bya'o / /
de lta na nyes dmigs su mi 'gyur ro / /
@# / /
ston pa mnyan yod na'o / /
bram ze rab tu 'byung bar 'dod pa zhig rgyal byed tshal du song ba dang /
dge slong lhung bzed dang 'khar bsil thogs pa mang po mthong nas /
'phags pa dag /
gang du bzhung /
bsod snyoms la 'gro'o / /
dge slong thams cad bsod snyoms la rgyu 'am /
dge slong shes nyin can rnams la bram ze dang khyim bdag rnams kyi gtsug lag khang du bsod snyoms 'bul lo / /
shes nyen med pa rnams bsod snyoms la 'gro'o / /
des bsams pa /
bdag kyang bsod snyoms la 'gro'o snyam mo / /
yang bsams pa /
dge slong gzhan zhig la'ang 'di dag bsod snyoms kho na lag nas te rab tu byung ngam /
gnas gzhan yang yod dri'o snyam nas /
dge slong zhig gi drung du song ba dang /
des| bram ze| ci'i phyir du 'ongs /
khyod blta ba'i phyir 'ongs te /
khyod ci la gnas nas rab tu byung /
bram ze /
khyod kyi rtog pa ni bzang ste /
'dug cig btam bya'o / /
des phyag byas nas 'dug pa dang /
gos phyag dar khrod dang /
zas bsod snyoms dang /
gnas mal shing drung dang /
sman bkus te bor pa rnams brjod pa dang /
bram zes smras pa /
su zhig gnas 'di dag gis 'tsho bar nus /
bdag rab tu 'byung ngo snyam nas 'dir 'ongs na /
de'ang dka' ba zhig pas phyag 'tshal lo mchi'o zhes song ngo / /
de nyid de'i rab tu byung ba dang bsnyen par rdzogs pa'i bar chad du gyur pa'i skabs de gsol pa dang /
nyes dmigs de ni khyim pa la gnas rnams brjod pa las gyur pa yin pas /
khyim pa la gnas rnams brjod par mi bya'o / /
ston pa mnyan yod na'o / /
ri brags shig na khyim bdag cig 'dug pa des rigs mnyam pa las chung ma blangs nas dga' mgur spyad do / /
re zhig na nye du dang nor zad nas /
chung ma la /
bzang mo| rnga rgas pas nor sgrub kyang mi nus /
nye du dang longs spyod kyang zad pas /
rab tu 'byung ngo / /
de drang po zhig yin la /
bud med de ni g.yon can /
rtag tu skyes pa gzhan la lta ba zhig yin pas /
rje'i sras /
de bzhin du mdzod la dus dus su ltar spyon cig /
de bzhin du bya'o zhes smras nas rgyal byed tshal du song ste /
dge slong zhig la /
bdag rab tu dbyung du gsol /
bzhin bzang /
khyod 'jigs pa med pa /
sbobs pa dge ste /
legs so / /
phan yon lnga mthong ba'i mkhas pas rab tu 'byung bar mos par 'os te /
rang gi don ma 'dres par thob par 'gyur ba dang /
bran dang mngag gzhug pa dang bkol pa dang rang dbang med pa dang dga' mgur 'gror med pa dag gis mchod pa dang bstod par bya bar 'gyur ba dang /
mya ngan las 'das pa grub pa dang bde ba bla na med pa ma thob pa las nyams pa dang /
lhar skye ba dang /
sangs rgyas dang sangs rgyas kyi nyan thos skyes bu dam pa yang dag par song ba mchog rnams kyis rnam grangs du mar rab tu 'byung ba bsngags par yang dag @# / /
par mthong bas mkhas pas rab tu 'byung bar mos par bya bar 'os pa nyid do zhes gsungs pas rab tu gyur zhig /
de rab byung bsnyen rdzogs byas so / /
zhag gnyis gsum du kun tu spyod pa'i chos bslabs nas /
bzhin bzang /
ri dags kyis ri dags mi sos kyis /
mnyan yod rgya che la rang dang pha'i spyod yul yin pas bsod snyoms kyis 'tsho bar gyis shig /
des bsod snyoms la zhugs pa dang /
rang gi chung ma 'dra ba'i bud med cig mthong nas /
sngar dam bcas pa dran te mkhan po la smras pa /
bdag la sngon gyi chung ma zhig mchis te /
de la /
rab tu byung nas ltar mchi'o zhes dam bcas pas /
gnang bar mdzod cig mchi'o / /
bu| song la sems srungs shig /
bsrung bar bgyi'o zhes smras nas song ba dang /
des de rgyang ring po nas mthong ba dang bsu nas /
rje'i sras| byon pa legs so zhes smras nas reg par brtsams pa dang /
ci byed /
chos gos dag blangs nas ngal sor gzhug mod /
smras pa /
ma reg cig /
ci'i phyir /
mkhan pos nga la sems srungs shig ces bsgo'o / /
des smras pa /
sems srung la rag mod /
bdag gis bkag gam ci /
zhes de'i chos gos blangs nas stan bting ste /
rkang pa bkrus nas bskus /
khrus byas nas zan byin /
de'ang lhan cig za ba'i phyir 'dug pa dang /
ci byed /
rje'i sras /
khyod dang lhan cig zan zos nas ring mo zhig lon no / /
mkhan pos nga la /
sems srungs shig ces bsgo'o / /
sems srung la rag mod /
bdag gis bkag ga ma ci /
khyod dang lhan cig zan zos nas ring mo zhig lon pas nges par bza' 'o zhes de dang lhan cig zan zos so / /
mal bshams nas nyal ba dang /
de 'ang nyal bar brtsams so / /
ci byed /
khyod dang lhan cig nyal nas ring mo zhig lon pas ma bkyon cig /
mkhan pos ngal sems srungs shig ces bsgo'o / /
khyod sems srung la rag mod /
bdag gis bkag gam ci /
khyod dang lhan cig nyal nas ring mo zhig lon pas nges par nyal lo / /
des ma btub pa dang /
mgul nas 'jus na bdag gi dbang du 'gyur ro snyam nas /
de'i mgul nas 'jus pa dang /
bud med ni reg pa'i dug can yin pas /
reg pa tsam gyis log par spyad do / /
ring zhig 'dug nas /
bzang mo| 'gro'o / /
des bsams pa /
'di dang bdag lhan cig gsang ba byas pa de dge slong rnams kyis mi shes te de rnams kyis shes nas bskrad na 'dir 'ong bar 'gyur ro snyam nas /
rgyags kang+sh+ra? ba na snom shig /
dge slong rnams dbyig la mi reg na ji ltar blang /
bdag gis mi reg par bgyi yis snoms shig ces dbyig thum por gtums nas mkhar bsil gyi rtsa ba la btags so / /
dregs pa dang srad pas ldongs pa rnams ni mi byed pa med pas de khyer te mnyan yod du phyin pa dang /
drug sde'i kun tu spyod pa ni drug @# / /
sde gar rung gis rgyal byed tshal gyi sgo mi stong pa yin pas /
nye dga' sgo na 'dug pas de thag ring po nas mgo spra ba'i me tog lta bu smin ma 'phyang ba zhig 'ong ba mthong nas /
gnas brtan zhig 'ong gis bsu'o zhes bsu ste /
gnas brtan /
byon pa legs so byas pa dang /
des /
slob dpon /
phyag 'tshal lo zer bas /
'di ni rgan zhugs te slob dpon dang mkhan po'ang mi shes so snyam nas /
rgan zhugs /
gang nas 'ongs /
slob dpon / /
bdag sngon gyi chung ma zhig yod pa ltar phyin te /
de nas 'ongs so / /
de legs te khyod ni byas pa gzo ba zhig go / /
sngon gyi chung ma mthong ngam /
mthong ngo / /
de khams bde 'am /
bde'o / /
mkhar bsil gyi rtsa ba la 'phyang ba'u ni ci yin /
de bshul ba rgyags kyi pa Na'o / /
khyod bsod nams che ste /
sngon gyi chung ma'ang mthong la rnyed pa'ang grub bo / /
'di las gzhan yang 'byung gis dri'o snyam nas tshig 'jam pos thams cad dris pa dang /
de drang po'i rang bzhin can zhig yin pas ji ltar gyur pa bsnyad do / /
rgan zhugs| de thams cad mkhan po la smros shig /
yid dga' bar 'gyur ro / /
des mkhan po la bsnyad pa'i skabs de gsol pa dang /
skyes bu gti mug can 'di sbyor ba nyams kyi /
bsam pa ni mnyams so / /
'di la phas pham pa byung ste /
de bas na bsnyen par rdzogs ma thag pa la pham par 'gyur ba'i chos bzhi mi rjod par mi bya'o / /
ston pa mnyan yod na'o / /
gnas shig na dge slong mang po zhig gcig la gnas bcas te 'dug pa dang /
gnas kyi slob dpon de shi nas 'phral gyi bya ba zhu ba dang /
gang la gnas bcas nas 'dug pa ma shes pa'i skabs de gsol pa dang /
de dag gis dge slong zhig las su bsko ba dang /
gnas khang dang /
mal stan dang /
nye gnas kyi sta gon gyis btsal bar bya'o / /
ma rnyed na gang na gnas med pa der gso sbyong gnyis pa la bsdad par mi bya'o / /
dge slong zhig gnas kyi slob dpon zhig dang dbyar khas blang bar 'dod pa las /
gnas kyi slob dpon de shi nas /
ji ltar bya ba mi shes pa'i skabs de gsol pa dang /
gnas dang las dang nye gnas kyi sta gon gyis de btsal bar bya'o / /
ma rnyed na gnas der dbyar snga ma gnas par khas blang bar mi bya'o / /
dge slong dag gnas shig tu gnas kyi slob dpon zhig dang dbyar snga mar gnas par khas blangs pa dang /
de dag gi slob dpon shi nas /
ji ltar bya ba mi shes pa'i skabs de gsol pa dang /
gnas dang las dang nye gnas kyi sta gon gyis de btsal bar bya'o / /
ma rnyed na gnas der dbyar gnas par khas blangs pa sngam rjes su bsrung bar mi bya'o / /
dge slong dag gnas shig tu gnas kyi slob dpon zhig dang dbyar phyi ma gnas par khas blangs pa las /
de dag gi slob dpon de shi nas /
ji ltar bya ba mi shes pa'i skabs de @# / /
gsol pa dang /
de dag gis phyi ma la zla ba gnyis kyi bar du gcig la gcig dri zhing so sor brtags pas gnas par bya'o / /
zla ba gnyis 'das nas gnas dang las dang nye gnas kyi sta gon gyis de btsal bar bya'o / /
ma rnyed na gnas der gso sbyong gnyis pa'i bar du 'dug par mi bya'o / /
mkhan po la yang slob dpon ji lta ba bzhin sbyar ro / /
yod na'ang re zhig gi gnas nyid kyis zhu ba ni /
mkhan pos de la /
'di ni khyod dang mkhan po gcig pa yin gyis /
khyod kyis 'di la zhu bar bya'o zhes so / /
gnas ma bcas pa la rnyed pa stsal bar bgyi 'am /
mang na'ang zhag lnga'i bar du gnas bca' ba tshol zhing sbyor ba ma btang ba'o zhes pa /
gnas par 'os pa yongs su tshol ba la zhugs pa sogs so / /
slob ma dag las su bskos te 'gro ba na mkhan slob la zhus te song bas der phyin pa nas las gzhan byung nas /
yang phyir 'ongs te zhu ba byed pa de gsol pa dang /
las su bskos par song ba na de gzhan byung na yang yang ma zhus kyang nyes pa med de /
sngar zhus pas thams cad zhus pa'o / /
ston pas /
glo bur du lhags pa'i dge slong gis gnas bca' ba'i phyir gtsug lag khang du 'ongs nas gnas ma bcas kyi bar du rkang pa'i rdul ma phyi /
chu snod ma len cig ces gsungs pa dang /
glo bur du lhags pa zhig gis /
bslab pa bcas pa de thos nas /
gnas bca' ba'i phyir lus ngal du bzhin du phan tshun brgyugs pas 'gyel nas shi'o / /
de gsol pa dang /
glo bur 'ongs pa ni ngal bsos nas gnas bca' bar bya'o zhes gsungs pa dang /
gar bab bab tu gnas bcas pas dge ba'i chos yal nas /
gang yang rung ba la gnas bca' bar mi bya'o / /
zhag gsum gyi bar du gang la gnas 'cha' ba'i dge slong de spyod pa dang /
'khor dang /
phyi bzhin 'brang ba'i grogs dang /
lung bsgo mi bsgo /
rjes su ston mi ston /
dge ba'i chos skye 'am 'bri bsams /
brtags /
shin tu dpyod la gnas chos shig /
gnas sbyin pa'i dge slong gis kyang gang yang rung ba rings stabs su ma sbyin par zhag gsum gyi bar du de'i spyod pa dang /
des bdag la rim gro byed mi byed /
dge ba'i chos 'phel mi 'phel yongs su brtags nas sbyin no / /
gnas 'cha' ba len 'dod pas cho ga lan gsum thabs legs dang bcas pa /
sdom pa bzhin no / /
stan las langs te bla gos phrag pa gcig tu byas /
lag pa gnyis kyis rkang mthil bcangs nas lan gnyis btsir la gnas bca' 'o / /
ston pa mnyan yod na'o / /
dge slong zhig gis gzhon nu zhig la gnas byin nas bu bzhin du bskyangs so / /
re zhig na /
slob dpon| phyag 'tshal lo mkhyen par mdzod cig /
ljongs rgyur mchi'o / /
bu| mi bde ba med dam /
med de ljongs rgyur spro bas @# / /
slar mchi'o / /
de ltan song la lam du 'gyod na slar log cig /
legs kyis slar mchi'o zhes chas pa dang /
lam du bsams pa bdag la slob dpon gyis yo byad thams cad sbyar ba las song ba mi legs so snyam nas slar log pa dang /
slob dpon gyis mthong nas /
ci'i phyir log /
cung zad brjed pa med dam /
brjed pa ma mchis mod bdag la slob dpon gyis yo byad sbyar na ci la 'gro snyam nas slar log go /
bu| slar log na legs so / /
khyod kyi slob dpon ning nyid yin no zhes smras nas bsams pa /
'di'i gnas bcas pa des chog gam /
gdod sbyin dgos snyam nas /
skabs de gsol ba dang /
slob dpon gyis ma btang la nye gnas kyis btang na gnas bcas pa ma zhig go /
slob dpon gyis btang la nye gnas kyis ma btang na gnas bcas pa ma zhig go /
gnyis kas ma btang na ma zhig go /
dpon slob gnyis ka la mi ltos pa nyid byung ba ni gnas bcas pa 'jig pa'i rgyu yin no / /
ston pa mnyan yod na'o / /
rab tu 'byung bar 'dod pa zhig dge slong zhig gi drung du song ba dang /
des de rab tu phyung zhing bsnyen par rdzogs pa byas nas de bzhag ste ljongs rgyur song ngo / /
de zang zing gis bsdus kyang chos kyis ma bsdus pas gzhan zhig la gnas te 'dug go /
des bsdu ba'i dngos po bzhis bsdus pas de slob dpon de la rtag tu lta zhing sems 'dzin no / /
re zhig na de'i mkhan po ljongs rgyus nas slar phyin pa dang /
de mthong nas tshangs pa mtshungs par spyod pa gsar bu rnams ni stan las ldang bar byed /
rgan pa dag gis /
'ongs pa legs so zhes byas so / /
de'i lhan cig gnas pa de stan las ma langs pa dang /
de la dge slong dag gis /
tshe dang ldan pa khyod kyi mkhan po 'ongs pa la kha cig gis stan las langs /
kha cig gis /
'ongs pa legs so zhes byas na /
khyod kyis de mthong bzhin du stan las ma langs pa ni rigs pa ma yin no / /
des smras pa /
'dis bdag rab tu phyung nas zang zing gis bsdus sam /
chos kyis bsdus /
gang dran nas ldang bar bya /
de dag gis smras sa /
de skad ma zer cig /
ston pas kyang /
gang zag gcig gang zag gcig la brten nas skra dang kha spu bregs /
gos dur smrig bgos te /
yang dag par dad pas khyim nas khyim med par rab tu byung ba des ni de la ji srid 'tsho'i bar du chos gos dang /
bsod snyoms dang /
nad kyi gso sman dang /
mal stan dang| yo byad dag gis lan glan par slab ma yin no zhes ma gsungs sam /
khyod de skad zer ba ni ma legs so zhes smras pas cang mi zer ba'i skabs de gsol pa dang /
lhan cig gnas pa dang nye gnas rnams kyis mkhan po mthong ma thag tu stan las ldang bar bya'o / /
mkhan pos mthong ma thag tu gnas bcas pa'ang med par 'gyur ro / /
de skad gsungs pa dang /
gzhan zhig gi mkhan po 'dug mi phod pa zhig 'ongs shing cung zad 'dug nas @# / /
'grol /
kha cig la ni mkhan slob rnams gshe /
kha cig la ni dga' zhing /
gshe ba de dag la ni sngar gnas pa la'ang mi ster /
bdag nyid kyang mi sdud /
dga' ba de dag ni sdud par byed nas sngar gyi slob dpon rnams 'khrugs par gyur pa'i skabs de gsol ba dang /
'dug mi phod pa de dag la'ang thams cad bya zhing /
sngon gyi slob dpon rnams la'ang thams cad bya mod /
gnyis ka'i sems mgu ba lhur blang /
gnyis ka la'ang dri bar bya'o / /
thams cad du mkhan po 'dug na de nyid la dri bar bya'o / /
dge slong zhig gis gzhon nu zhig la gnas byin nas /
de gso sbyong gi tshe de'i thad du song ste /
slob dpon| phyag 'tshal lo / /
zhu'o| |gso sbyong byin gyis brlab bo / /
des smras pa /
da ji ltar khyod kyi slob dpon du gyur /
bdag khyod la gnas bcas te mchis pas so / /
khyod lta bu ma gus shing zhes med pa la gnas ster bde la gnas chos te de la zhus shig /
de cang mi zer ba'i skabs de gsol ba dang /
nyes dmigs de ni dge slong dag dus gsum du mkhan po dang /
slob dpon ltar mi 'gro ba las gyur bas /
de bas na lan cig gnas pa dang nye gnas rnams kyis dus gsum du mkhan po dang slob dpon blta ba'i phyir 'gro bar bya'o / /
u pa lis zhus pa / /
lhan cig gnas pa dang nye gnas kyis dus gsum du mkhan slob ltar song zhig /
ces gsungs la /
mtshams chen po dpag tshad phyed dang gsum du chod cig ces kyang gsungs na /
mkhan slob dpag tshad byed dang gsum na mchis na de dag gis ji tsam na blta bar bgyi /
gso sbyong gi tshe 'o / /
de dag rgyad grags ldan yod na zhag bdun nam brgyad na ltar song zhig /
'dom lnga brgya na gnas na dus gsum du ltar song zhig /
ston pa mnyan yod na 'o / /
shA ri'i bu la dge tshul tsun da dang /
sgra gcan zin gnyis yod pa las /
re zhig na shA ri'i bu ljongs rgyur chas nas /
dge tshul dag| da ljongs rgyur 'gro na khyed 'dug gam 'gro /
tsun das /
mkhan po bdag ni khyod dang lhan cig mchi'o / /
sgra gcan zin gyis /
'di nyid na mchi'o / /
de lta na su la gtad /
btsun pa 'char ka la gtad du gsol /
de ni gnas ngan len kun du spyod pa yin pas khyod la gnod pa byed par mi 'gyur grang /
de ni bdag gi pha ma dang 'dra bas gnod pa ci bgyid /
nges de la gtad nas ljongs rgyur song ngo / /
de dang sgra gcan zin yang gtsug lag khang nas byung ngo / /
sgra gcan zinH 'di dang 'di gyis shig /
mi byed do| |'char ka khros nas /
blun poH 'di tsam yang mi bya na gzhan ci bya /
des smras pa /
khyod nga'i slob dpon yin nam mkhan po yin /
mi byed do /
des de'i mgul nas bzung ste gtsug @# / /
lag khang nas bskrad pa dang /
de rgyal byed tshal gyi sgo na du zhing 'dug pa dang /
skye dgu'i bdag mo 'khor lnga brgya dang bcas pas mthong nas /
ci ste bshum /
bdag bskrad do / /
sus 'char kas so / /
des bdag sangs rgyas kyi sras la rgyab bstan nas 'gro ba cha ma yin no snyam ste de dag gis bskor nas 'khod do / /
ji tsam na ko sa la'i rgyal po gsal rgyal 'ongs pa dang /
des kyang dris pa /
ci ste bshum /
des ji ltar gyur pa bsnyad pa dang /
des bdag sangs rgyas kyi sras dang sangs rgyas kyi sru la rgyab bstan nas 'gro ba cha ma yin no snyam ste /
des kyang bskor nas 'khod do / /
khyim bdag mgon med zas spyin 'ongs pa dang /
des kyang /
ci ste bshum /
des ji ltar gyur ba bsnyad pa dang /
des bdag sangs rgyas kyi sras dang /
sangs rgyas kyi sru dang /
rgyal po la rgyab bstan nas 'gro ba cha ma yin no snyam ste /
des kyang bskor te 'khod do / /
skabs der kun dga' ra bar skye bo'i tshegs phal po che'i sgra byung ba dang /
sangs rgyas rnams ni mkhyen bzhin du rmed par mdzad pas /
kun dga' bo la dris nas /
des de rgyas par gsol pa dang /
dge slong dagH dge slong gis dge 'dun gyi gtsug lag khang nas skrod dam /
skrod do / /
dge slong ni rang gi gnas khang la dbang gi /
dge 'dun gyi gtsug lag khang la dbang ba ma yin pas dge slong gis dge 'dun gyi gtsug lag khang nas bskad par mi bya'o / /
de skad gsungs pa dang /
dge slong rnams kyis lhan cig gnas pa dang /
nye gnas la cung zad kyang ma smras pas /
de dag dbang du ma gyur cing ma dul bas /
gnas pa chad pas gcad par 'os pa chad pas mi gcad par mi bya'o / /
chad pa ma shes nas zhus pas /
chad pa ni lnga'o / /
gtam 'dre bar mi bya ba dang /
gdams ngag mi sbyin pa dang /
bsnyen bkur dang chos dang zang zing dag gis longs spyod du mi gzhug pa dang /
dge ba'i phyogs brtsam pa rgyun gcad pa dang /
gnas dgag par bya ba'o / /
dge slong rnams khyad par med par chad pas gcod nas /
chos lnga dang ldan na chad pas gcad par bya ste /
ma dad pa dang /
le lo can dang /
bka' blo mi bde pa dang /
ma gus pa dang /
sdig pa'i grogs byed pa la de dag 'os pa nyid do / /
chos lnga char dang ldan pa chad pas gcod kyi /
gang rung dang ldan pa chad pas mi gcod nas /
lnga po 'di las gang rung dang ldan na'ang chad pas gcar par bya'o / /
chad pas bcad pa gzhan gyis sdud par byed nas /
chad pas bcad pa gzhan gyis len par byed na dbyen dang nye ba'i nyes pa sbom por 'gyur ro / /
der sus kyang ma bsdus pas /
shin tu ma gus par gyur te /
kha cig yul gzhan du 'gro /
kha cig bstan pa las 'da' bar byed nas /
gus par mi byed na /
drang por bya ba'i phyir sdums byed pa'i dge slong bsko'o / /
de dag gis mi mkhas pa bskos te /
de song nas /
@# / /
mkhan bo na re /
tshur shog bzod pa mdzod cig zer ro byas pa dang /
de khengs par gyur nas /
sdums byed pa'i dge slong shes nyen can bsko bar bya'o / /
thams cad la khyad bar med par bzod pa gsol bas de dag dge ba'i chos mi 'phel zhing /
gsar bu gzhan dag kyang bstan pa las gyed nas /
rgyu btang ba dad pa la sogs pa lnga dang ldan pa bzod pa gsol bar byed pa la bzod par bya'o / /
chos lnga char dang ldan ba la bzod ba gsol nas /
gang rung ldan pa la bzod pa gsol bar bya'o / /
chad pa gcad par mi 'os pa la chad pa gcad par mi bya'o / /
bzod pa gsol bar 'os pa la mi bzod par mi bya'o / /
dab bzod pa mi byed pa nyid yin nag gnas khang nas bskrad par bya'o / /
dge tshul la ni chu tshags dang /
ril ba spyi blugs dang /
mthang gos dang bcas pa'i bla gos kyang byin te'o / /
gal te bsnyen par rdzogs pa'am /
bsnyen par rdzogs par 'dod pa zhig yin na yo byad lnga byin te bskrad par bya yi sgren mor ni mi bya'o / /
mnyan yod na dge slong rgan po zhig dang /
gsar bu zhig ljongs rgyur song ba dang /
rgan po ni snod dang yo byad mang la /
gsar bu ni chos gos gsum las lhag pa med pa zhig pas /
rgan pos smras pa /
kho bo ngal gyis chos gos kyi gtur bu khyer te shog cig /
gsar bus smras pa /
gnas brtan bka' mi dbab na cung zad gsol ba mchis so / /
'di la su gshe /
smros shig /
gnas brtan dkon mchog gsum la ma gzigs sam /
rmongs ba'i yo byad 'dis ci bgyi /
gal te mi bkur ba ni rung na /
khyod kho bo'i mkhan slob yin nam /
ci'i phyir rjes su ston /
bkren pa 'di mi dga' bar bya'o snyam nas /
de gnyis gtsug lag khang du song ba dang /
de na nub gcig kyang mi gnas bar mi 'dug ba'i khrims yod de /
de gnyis la gnas mal gyi zhal ta byed pas /
gnas mal snoms shig ces smras pa dang /
rgan bos ni blangs /
gsur bus /
kho bos gnas ma bcas kyis /
dang bor gnas bca' bo zhes dge 'dun gyi gnas brtan gyi gan du song nas rkang pa la phyag btsal te /
gnas brtan| bdag gi gnas mdzad du gsol /
bzhin bzang khyod su dang lhan cig 'ongs /
che ge mo zhig dang ngo / /
de| dge 'dun gyi gnas brtan gyis bdag la 'khor phye'o zhes zer du 'ong gis /
de nyid la gnas gsol cig /
de gzhan dag gi gan du song ba dang /
thams cad kyis de bzhin du spangs nas /
nam sros te rgan po de nyid kyi gan du song nas sgrol brdabs te smras pa /
gnas brtan| phyag 'tshal lo / /
khyod su /
'di zhes bgyi pa'o / /
'di na khrims 'di lta bu mchis kyis /
bdag gi gnas mdzad du gsol /
bzhin bzang| dge 'dun gyis de lta bu'i khrims mdzad pa legs te /
gal te @# / /
ma mdzod na kho bos 'char gzhug pa zhig go /
sngar ni kho bo snod dang yo byad mang ba yin la /
da ni gnas brtan yin nam /
ma gus pa byas kyang gnas ster ba de la gnas chos shig /
de cang mi zer bar 'dug ste /
de'i gnas kyi bar chad du gyur ba'i skabs de gsol ba dang /
gnas med par ljongs rgyu bar mi bya /
dge slong gis seng ge ltar gya tshom mi bya'o / /
dge 'dun gyis kyang dge slong rnams la gnod par 'gyur ba'i khrims su bya ba mi bya'o / /
ston pa mnyan yod na'o / /
chu bo snyan ldan gyi dge slong rnams kyis dang po bum ba dang /
pho long gi sbyor bas 'bad de bsgoms pas dgra bcom ba thob ba'i tshe de dag gi spyod lam la skye bo mang po dad do / /
de nas ston pas /
dge slong dag gang gi grong gi zhing na chu bo snyan ldan gyi 'gram gyi dge slong rnams gnas pa'i mi de dag ni rnyed pa legs bar rnyed do / /
kun dga' bos ston pa'i dgongs ba shes nas /
des de dag la /
ston pa ni khyed kyi bsdags brjod cing /
gzigs par bzhed kyis /
'ong ba'i rigs so zhes springs so / /
de dag gis skye bo'i tshogs mang po spran nas song ngo / /
de dag gis dge slong rnams la smras pa /
tshe dang ldan pa dag shes par gyis shig /
ston pa bdag cag gi yon tan rjod cing /
gzigs par bzhed de /
khyed la bltas nas 'dod pa yin no / /
de dag gis smras pa /
de lta na bdag cag kyang 'gro'o / /
de ltar gyis shig /
de rnams de dag dang lhan cig chas te rim gyis mnyan yod du phyen pa dang /
de nas kun dga' r+wa bar dge slong glo bur pa dang /
gzhi ba rnams phan tshun dga' bar byed ba'i sgra chen po dang /
skye bo'i tshogs phal bo che'i sgra skad byung ngo / /
ston pas kun dga' bo la dris bas /
chu bo snyan ldan gyi 'gram gyi dge slong rnams kyis skye bo mang po sbran nas dge slong mang bo dang lhan cig 'dir mchis te /
gzhi pa dang /
glo bur ba rnams phan tshun dga' bar byed pa'i sgra chen po dang /
skye bo'i tshogs phal po che'i sgra skad lags so / /
ston pas /
kun dga' bo song la /
dge slong de dag la /
khyed 'di nam gnas par dengs shig ces skrod cig ces lan gsum gyi bar du bskrad do /
yang ston pas de dag gi bsngags pa brjod pa dang /
kun dga' bos de dag la /
'ong ba'i rigs so zhes sbrings pa dang /
ci'i phyir ston pa bdag cag gi bsngags brjod cing /
gzigs bar yang bzhed la /
'on kyang song dgu na ston pas bskrad /
gdon mi za bar /
skye bo mang po la sbran pas bskrad kyis /
da ni bdag cag gis ma sbran pa kho nar 'dong ngo zhes de dag nyi tshe song ba dang /
ston pa'i zhabs la mgo bos phyag 'tshal te phyogs gcig tu 'dug go /
de nas ston pas kun dga' bo la /
gtsug lag khang gcig tu de bzhin gshegs ba dang /
chu bo snyan ldan gyi 'gram gyi dge slong dag gi khri shoms shig /
kun dga' bos de bzhin du bshams nas gsol ba dang /
de nas ston pas gtsug lag khang der gshegs nas phyi rol tu zhabs bkrus te khri bshams @# / /
pa la bzhugs so / /
dge slong de rnams kyis kyang de bzhin du byas so / /
de nas ston pas bsam gtan dang po nas srid rtse'i bar du snyoms par zhugs pa dang /
dge slong dag gis kyang de bzhin du zhugs so / /
yang ston pas srid rtse nas bsam gtan dang po'i bar la snyoms par zhugs pa dang /
dge slong de dag gis kyang de bzhin du zhugs so / /
de nas ston pas nyan rang thams cad rdugs ba'i bsam gtan dang po rdzogs par byas te bzhugs so / /
de dag kyang rang rang gi gnas pas gnas so / /
de nas ston pa nangs par snga bar ting nge 'dzin de las bzhengs te /
dge 'dun gyi gung la gdan bshams pa nyid la bzhugs so / /
de nas kun dga' bos ston pa la gsol ba /
ston pa yang dag yang du chu bo snyan ldan gyi 'gram gyi dge slong dag gi bsngags pa rjod cing gzigs par yang bzhed la /
'on kyang de dag la ston pas yang dag par dga' bar ni ma mdzad do / /
bka' stsal pa /
de rnams la 'phags pa'i yang dag par dga' bas yang dag par dga' bar byas so / /
de nye 'khor na 'khod pa'i bram ze dang khyim bdag rnams kyis thos nas de rnams blta ba'i phyir 'ongs pa dang / /
dge slong de dag nye bar 'ongs pa rnams la chos bstan no snyam ba na /
kha nas dri mi zhim pa byung nas /
'phags ba /
dri mi zhim pa 'di su las byung /
kho bo cag gi kha nas byung ngo / /
'phags pa dag /
so shing mi 'dor ram /
mi 'dor ro / /
ci'i phyir /
ma gnang ngo / /
ci khyed so shing ma zos pas dag par 'gyur ram /
de dag cang mi zed ba'i skabs de gsol ba dang /
gnang gis so shing dor bar bya'o / /
de ci'i phyir zhe na /
so shing la yon tan lnga ste /
mkhris pa 'dren par byed /
bad kan 'dren /
rlung 'dren /
kha'i dri mi zhim pa sel /
yig 'byed cing /
so shing ni mig la phan pa yin no / /
so shing dor bar bya'o zhes gsungs pa dang /
gzhon nu dag gis mi dben par 'dug ste so shing thung du zhig 'dor bar brtsams pa na ston pa'ang phyogs der gshegs so / /
des ston pa mthong pas sba gong nas de 'di snyam du /
bdag gis ston pa'i spyan sngar kha gdangs te so shing bza' ba ni cha ma yin no snyam nas des mid pa dang mgrin bar thogs so / /
ston pa ni bsnyel pa mi mnga' ba'i chos can yin te /
de nas ston pas phyag g.yon pa 'khor lo dang bkra shis dang g.yung drung can /
bsod nams brgya phrag du ma las skyes pa /
'jigs pa rnams la dbugs 'byin par mdzad pas mgo nas mnan te /
phyag g.yas pa'i mdzub mo bkug pas khrag dang bcas te kha nas phyung ste /
'di ci yin /
so shing ngo / /
nyes dmigs de ni mi dben bar so shing za ba las gyur pa yin pas so shing dben par dor ro / /
thung dur yang mi bya'o / /
gsum ni dben par bya ste /
bshang ba dang /
gci ba dang /
so shing bza' pa'o / /
longs spyad du rung ba'i shing ngam /
rtsig pa'i drung @# / /
du mi ngor ro / /
so shing thung ngu bza' bar mi bya'o zhes gsungs pa dang /
drug sde rnams lhug ma ring po dag za ba dge slong dag gis mthong nas /
ci lhag chad du byed dam /
'di la lhag chad ci yod /
khyed kyis so shing thung du zos te /
de shi ba las ston pas bskyabs pa ma mthong ngam /
ci khyed cag nged kyi lhung bzed dang chos gos 'dong dam /
'di la phan yon gzhan yang yod de /
rdza ma'i 'og tu bud pa dang /
dge spyong brdab ba'o / /
skabs de gsol pa dang /
so shing ring po bza' bar mi bya'o / /
tshad ji tsam bza' ba ma shes nas /
so shing gsum ste /
ring po dang /
'bring dang /
thung du'o / /
de'i tshad ni /
ring po ni sor bcu gnyis so / /
thung du ni sor brgyad do / /
de'i bar ni 'bring bo'o / /
nad pa dang rgan po dag gis gnas dben par bso ma nus nas /
gnas khang du chol zangs kyi nang du so shing dor ba la mi rigs pa med do / /
kha cig gis chol zangs ma rnyed nas so shing dor ba de la wa kha'ang mi dben par mi 'gyur ro / /
wa kha nas ha cang thag ring ba na za bar byed nas /
wa kha der khru gang khor khor yug tu so shing dor brnam pa de lta bu byar rung ba nyid do / /
so shing za zhing lce ma bzhar pas nyes dmigs de nyid du gyur pa dang /
so shing zos pa de'i rjes la lce bzhar par bya'o / /
gang gis lce bzhar ba mi shes nas /
lce bzhar nye bar gzhag bar bya'o / /
drug sde rnams kyis gser dngul las byas pa'i lce bzhar bcangs pa khyim bdag dag gis mthong nas /
'di ci yin /
ston pas lce bzhar gnang ngo / /
ci khyed 'dod pa'i yon tan gyis gzir tam /
de dag cang mi zer ba'i skabs de gsol ba dang /
lce bzhar bzhi bcad bar bya ste /
khab kyi rdzas ra gan dang /
zangs dang /
lcags dang /
'khar ba dag las byas pa'o / /
kha cig gis ma 'byor nas /
don 'di la sa shing tshal ba dag rung ngo / /
so shing gi tshal pa rnon pos lce bzhar bas snang nas /
de mi rno bar bya ba'i phyir gcig gis gcig drud par bya'o / /
mi rno bas so dang lce dang rna ba drung bzhar bya'o / /
dal gyis ma yin par mi bya'o / /
de dag gi sha la mi gnod par ro / /
sten ba mnyan yod na'o / /
de'i tshe nags na sbrul gdug pa zhig 'dug pa nags der ba lang rdzis me btang ba dang sbrul de ba sregs nas ma shi tsam du mes bsregs pa las mchongs te /
shing zhig gi drung du bskyil nas 'dug go / /
shA ri'i bus phyogs der song ba na de mes tshig ste /
sdug bsngal gyi tshor bas mnyams thag pa mthong nas /
de'i rgyud la dge rtse cung zad yod cing de yang bdag la rag las par mthong ste /
chu bsil ba gtor nas /
'dus byas thams cad mi rtag /
chos thams cad bdag med /
mya ngan las 'das pa zhi ba ste /
da la sems rab tu dang bar gyis shig dang dud 'gro'i 'dod chags dang bral nas bde 'gror skye bar 'gyur ro zhes smras te song ba dang /
de ma thag tu khwas khyer ro /
@# / /
shA ri'i bus brtags pas /
sbrul de bram ze las drug dang ldan pa zhig gi khyim du skye bar mthong nas /
de'i khyim du song ste bram ze chung ma dang bcas pa skyabs 'gro dang bslab pa'i gzhi la bkod do / /
re zhig na gcig pu de'i khyim du song ba dang /
'phags pa phyi bzhin 'brang ba'i dge sbyong ma mchis sam /
bdag gi phyi bzhin 'brang ba'i dge sbyong rtswa ku sha 'am ka sha lta bu gzhan las skye par mi 'gyur gyi /
khyed lta bu las thob pa de bdag gi phyi bzhin 'brang ba'i dge sbyong du 'gyur ro / /
'phags pa bdag gi mchis 'brang la khye'u zhig btsas na de khyed kyi phyi bzhin 'brang ba'i dge sbyong du dbul lo / /
nad med par gyur cig blang ngo zhes smras nas song ngo / /
bram ze mod la zla ba dgu 'das te khye'u zhig btsas nas nyi ma nyi shu rtsa gcig tu btsas ston byas te /
rigs dang mthun pa'i ming btags /
de 'o ma la sogs pas bskyed do / /
de ma'i nu ma 'thung ba na bag med pas so 'am sen mos reg na skrang ngo / /
de chen por gyur nas khye'u dang bu mo rnams dang lhan cig rtse ba'i tshe khros nas so 'am sen mos reg na skrang ngo / /
re zhig na shA ri'i bus de rab tu 'byung ba'i dus shes nas khyim der song ste /
bram ze mo de la chos bshad nas /
khye'u 'di bdag gi phyi bzhin 'brang ba'i dge sbyong yin no zhes mtshan ma zhig bstan pa dang /
bram ze dang /
bu| khyod ma skyes pa nas 'phags pa la phul gyis song zhig /
srid pa tha ma ba'i sems can de shA ri'i bu'i gdong du ring zhig brtags nas de'i phyi bzhin du 'brangs pa dang /
de rab tu byung zhing bsnyen bar rdzogs par byas so / /
des so shing zos lce bzhar nas /
ma bkrus par dor ba dang /
de la sprad ma zhig gis zos nas shi /
de la srog chags khyim sbyong gis zos pas shi /
de bya sna tshogs kyis zos pas shi /
de la byi las zos pas shi /
de la sbrang bu dang grog ma ngag gis zos pas thams cad kyang shi nas srog chags mang po shi ba'i ro dngar zhing 'dug pa dang /
phyi de nyin phyogs der dge slong rnams so shing bza' bar 'dod pa dang de dag mthong nas /
ci yin /
mi shes so / /
gzhon nu zhig gis ji ltar gyur pa shes nas smras pas /
de gsol pa dang /
so shing ma bkrus par mi dor ro / /
la la chu nyung nas ji ltar bya ba ma shes pa dang /
so dang lce gnyis kyi drung bzhar gyi phyogs kha'i dri mas gos pa ma bkrus sam sas ma bskus par mi dor ngo / /
so shing zos nas sgra ma byas par bor ba dang /
gtsug lag khang na gnas pa dag gi mgor phog pas 'phya nas /
sgra ma byas par mi dor ro / /
de dag so shing 'dor ba na sgra 'byin gyi /
bshang gci sogs 'dor ba na sgra ma byas pas nyes dmigs de nyid du gyur nas /
de ni dpe yin no / /
bshang ba dang /
gci ba dang /
mchil ma dang /
snabs dang /
skyugs pa dang /
rlugs pa dang /
gzhan dag kyang ngo / /
so @# / /
shing bza' bar gsungs pa dang /
lam du zhugs pa kha cig gis so shing ma rnyed par zan gcod par byed pa dang /
zan gcad par mi bya yi /
so shing de las byi dor 'byung ba bzhin du bdag rdzas dang lci ba las kyang kha rung bar byas la lan gsum bshal nas bza' bar bya'o / /
ston pa mnyan yong na'o / /
tshe dang ldan pa ngag ldan dgongs ka nang du yang dag 'jog las langs nas ston pa'i zhabs la phyag 'tshal te 'dug nas gsol pa /
btsun pa dge slong lhan cig gnas ba dang nye gnas rnams mkhan slob la ji ltar bsgrub par bgyi /
dag ldan ngas lhan cig gnas pa dang nye gnas rnams kyi kun tu spyod pa'i chos bca' bar bya'o / /
lhan cig gnas ba dang /
nya gnas rnams kyis nangs bar sngar langs te bsnyun gsol ba nas /
lham gnyis 'phyi ba'i bar go rim ci rigs par bstan la /
lung ma mo las kyang gsungs so / /
mkhan slob 'chag pa'i tshe phyag bdar byed pa na slob ma lag pa brkyangs nas 'khod pa de gsol pa dang /
mkhar lan sgrub par byed pa nyid du ma bskos pa phyags ma thogs pa mthong na mkhan slob las chung bar bya'o / /
mkhan slob gos 'tshem pa na slob ma snying las chung bar 'dug pa de gsol pa dang /
mkhan slob gos 'tshem pa nyid du ma bskos par khab thogs pa' ngo / /
dge tshul gyi bya ba ni /
rung bar bya ba dang /
sngo chung ngu rnga ba dang /
me tog dang 'bras bu 'thog pa dang /
so shing nye bar sgrub pa la sogs pa'ang dge tshul bsko'o / /
sgo glegs kyi bya ba gang zhe na /
sgo leb ces bya ba ni sgo'i 'phar ma ste /
sgo glegs la brngabs pas nang na gnas pa la go bar bya'o / /
de ni dal bu dang yun mi ring bar bya'o zhes pa nas /
sgo skyes la mi drung bar bya'o / /
de dge slong dag gis rab tu byung /
bsnyen par rdzogs par byas na slob dpon la rim gro mi byed nas /
gsol ba dang /
nye gnas kyis slob dpon de la bkud sti bya'o / /
bzhar bar bya'o / /
de dang zhe bgras pa la mi bzhar ro zhes sogs nas /
rjes su mthun pa'i 'tsho ba'i yo byad sgrub pa la brtson par bya'o / /
ston pa mnyan yod na'o / /
de'i tshe khyim bdag cig gis sangs rgyas dge 'dun dang bcas pa gdugs tshod la spyan drangs pa las dge slong gi dge 'dun lhags /
ston pa ni rdzas kyis bsgrubs pa na bzhugs nas bsod snyoms kyi sku skal bzhes so / /
ston pa rgyu lngas rdzas kyis bsgrubs pa na bzhugs nas bsod snyoms kyi sku skal bzhes te /
nang du yang dag 'jog pa dang /
lha rnams la chos 'chad pa dang /
gnas ma la gzigs pa dang /
nad pa la gzigs pa dang /
bslab pa bca' bar bzhed pa ste| skabs 'dir ni nad ba la gzigs pa dang /
bslab ba 'cha' bar bzhed nas /
dge slong gi dge 'dun dong nas ring po ma lon par lde mig bsnams te gtsug lag khang rnams gzigs pas /
de na dge slong nad @# / /
tshabs che ba shes pa chung ba gcin dang ngan skyugs kyi nang du nub pa zhig gis ston pa mthong nas /
bcom ldan 'das /
bdag la mgon ma mchis zhes skad ngan bton pa dang /
nga khams gsum gyi mgon po'i rjes su khyod rab tu byung na /
ci'i phyir /
bcom ldan 'das bdag la mgon ma mchis so zhes du skad 'don /
bdag la tshangs pa mtshungs par spyod pa 'ga' yang rim gro bgyid pa 'am lta ba ma mchis so / /
khyod kyis tshangs pa mtshungs par spyod pa 'ga' la rim gro dang bltas pa yod dam /
ma mchis so / /
des na khyod 'di lta bur gyur to / /
ston pas /
kye ma lha'i dbang po brgya byin gyis mtsho chen po ma dros pa nas chu khyer te 'ong zhing /
ri spos ngad ldang las sa khyer te 'ong bar gyur cig ces 'jig rten pa'i thugs bskyed pa tsam gyis /
brgya byin gyis ma dros pa nas yan lag brgyad dang ldan pa'i chus gser gyi ril ba bkang /
ri spos dang ldang las sa blangs nas myur bar ston pa'i spyan sngar 'ongs te 'di skad ces gsol to / /
bcom ldan 'das bzhugs shig /
de'i rim gro bdag gis bgyi'o / /
ko'u shi ka 'di khyod kyi phyir rab tu byung ba ma yin gyi /
nga'i phyir yin no / /
gzhan yang /
khyod kyis 'di sdon ma mthong la /
lha rnams ni gtsang spra la dga' ba yin pas 'dug cig /
ngas 'di'i rim gro bya'o / /
de nas ston pas na bza' chos gos brdzes nas /
phyag bsod nams brgya phrag du mas bsgrubs pa skrag pa rnams dbugs 'byin par mdzad pas dge slong de bzung ste /
gcin dang ngan skyugs las phyung nas mtha' zhig tu bzhag /
snyug gu'i tshal pas bzhar /
sa dkar pos dril phyis byas te bkrus so / /
de nas dkyil mo krung 'char bcug ste /
de'i chos gos rnams bkrus /
phyogs de'ang ba'i lci ba 'jam po'i byug pa mdzad do / /
de nas phyag dang zhabs bsil te brgya byin la nang pa la rim gro bya ba'i chos bstan nas| gtsug lag khang du zhugs so / /
kun dga' bos bsod snyoms kyi sku skal khyer te spyan sngar song ba dang /
ci dge slong gi dge 'dun kha zas bsod pas legs par tshim par byas sam /
btsun pa de bzhin du dge slong gi dge 'dun zhal zas bsod pas legs par tshim par bgyis lags so / /
de nas ston pas bsod snyoms kyi phyed bzhes te /
kun dga' bo| song la gtsug lag khang che ge mo na dge slong nad tshabs che ba zhig yod pa de la bsod snyoms phyed po 'di khyer la 'di skad ces /
khyod kyi rim gro ston pa nyid kyis mdzad de /
bsod snyoms phyed kyi sgo bsha' yang mdzad do zhes gyis shig /
btsun pa bka' bzhin du 'tshal zhes de la bsod snyoms byin nas de skad smras so / /
de nas dge slong de 'di snyam du bdag ni khams gsum gyi bla ma nyid kyis rim gro mdzad de bsod snyoms phyed kyang gnang gis /
bdag dad pas byin pa longs spyad nas le los dus 'da' @# / /
ba mi rigs pas /
nam gyi cha stod dang cha smad la mi nyal bar rnal 'byor la brtson par byas pas dgra bcom pa thob bo / /
ston pas /
dge slong dagH nad pa 'di dag la tshangs pa mtshungs par spyod pa khyed cag kho na ma gtogs pa pha med /
ma med /
rtsa lag med pas tshangs pa mtshungs par spyod pa rnams kyis phan tshun du rim gro bya ste /
lhan cig gnas pa dang /
nye gnas dang /
mkhan po dang /
slob dang ma dang /
mkhan po gcig pa dang /
slob dpon gcig pa dang /
gtam 'dres pa dang /
phebs par smra ba dang /
smon 'drin dang /
'grogs bshes kyis nad g.yog bya'o / /
'khor dang bral ba shes pa chung ba ni dge 'dun gyis nad la brtags nas rim gro ba gcig gam /
gnyis sam /
mang po sbyin te /
mthar na dge 'dun kun gyis kyang rim gro bya'o / /
dge slong rnams the tshom skyes nas zhus pa /
ston pa nyid kyis dge slong de'i rim gro mdzad nas des dgra bcom pa thob ba la gzigs /
da lta 'ba' zhig tu ma zad de /
'das pa'i dus na'ang ngas 'di'i rim gro byas nas /
de mngon shes lnga thob pa de nyon cig /
sngon bsti gnas shig na drang srong mngon shes lnga dang ldan pa zhig gnas pa des slob ma'i rim gro byas nas sos pa dang /
des mngon shes lnga mngon du byas so / /
de'i dus kyi drang srod de ni nga yin no / /
slob ma de ni dge slong 'di yin te /
de'i tshe'ang ngas rim gro byas /
da ltar yang rim gro byas so / /
yang zhus pa /
btsun pa bcom ldan 'das lhag par yang nad pa rnams la byams pa la gzigs /
da ltar 'ba' zhig tu ma zad kyi /
'das pa'i dus na'ang nga lhag par nad pa rnams la byams pa de nyon cig /
sngon shi bi'i dbyangs kyi pho brang na rgyal po shi bi zhes bya ba /
slong ba rnams la mi gtong ba cung zad kyang med de /
nad pa la khyad bar du byed do / /
re zhig na khyim bdag nad pa /
sman pa thams cad kyis spangs pa zhig rgyal po'i drung du song nas| lha| bdag la dbyad mdzod cig /
des sman pa rnams bos nas /
dpyad byos shig /
lhaH 'di'i sman ni dkon lags so / /
de ci 'dra yin /
lhaH btsas tshun chad su la'ang khro ma myong ba'i khrag las nas thug bgyis te zla ba drug tu stsal na sos so / /
rgyal bos smras ba /
de'i sman dkon pa bden no / /
de nas rang gi spyod pa la brtags pa na brtag dka' nas /
ma ma la dris pa /
ngas sngon 'ga' la yang khros pa yod dam /
khyod bdag gi bang du byon pa de nas bdag kyang su la'ang khro ma myong na khyod lta ci smos /
ma'i drung du song nas dris pa /
yum| bdag su la'ang khro ba mchis sam /
khyod bdag gi rum du zhugs nas bdag gis kyang khrom myong na /
khyod lta ci smos /
des bsams pa /
sman rnyed do snyam nas /
sman pa la /
nga sngon su la'ang khro ma myong bas nga'i yan lag lnga'i rtsa gtor zhig /
lhaH bdag cag ni mi phal pa'i don du /
lha'i sku la mtshon mi 'debs so / /
byang chub sems dpa' bzo @# / /
dang las kyi gnas la mkhas pa yin pas rang nyid kyis rtsa gtar te /
khrag res zla ba de re zhing nas thug blud pas sos so / /
de'i dus kyi rgyal po de ni nga yin no / /
yang shi bi'i rgyal po'i bu gzhogs phyed bskams nas /
sman pa rnams la /
gzhon nu'i dpyad gyis shig /
lhaH bcud thams cad mar dang sgrol cig /
lo gcig gnyis su bcud thams cad bsags kyang shang shang te'u'e sha ma rnyed do / /
sman pas bya ba la bsgob /
me long dang bya gag khyer te rgya mtsho'i 'gram du song la der snyi tshugs te bya gag gi mdun du me long zhog dang /
bya gag rang gi gzugs brnyan mthong nas 'di bya gag yin snyam ste skad phyung ba dang /
shang shang te'us bya gag gi skad thos nas ngo mtshar te der 'od do / /
de 'dzin pa'i thabs 'di yin no / /
de bzhin du byas pas las kyi zhags pas zin pa'i shang shang te'u thogs ba de khyer te 'ongs so / /
'jig rten chags nas ring po ma lon pa na dud 'gro rnams kyis smra shes pas /
shang shang te'us /
bdag gar 'khrid /
ji ltar gyur pa smras pa dang /
bdag thong zhig /
sha'i mthu yod pa'i sman dang rin po che rnams smra'o / /
khyod kyi sman pa lta yi ston cig /
des smras pa /
bdag gis khrus byas pa'i chu ni sha'i mthu yod pa yin pas de khyer la song zhig /
rin po che 'di dag yin no / /
de dag rgyal pos 'jigs nas rin po che rnams bor te shang shang te'u khyer nas rgyal po la phul te /
des bstan pa'i sman yang smras so / /
rgyal pos shang shang te'u la dris ba dang /
lhas| bdag bkrus pa'i chu sha'i mthu can du bgying do / /
rgyal pos chu snod bdun chu bzang pos bkad bar bzhag go /
des de dag tu ngal sos kyi bar du khrus byas nas lus kyi stobs shes pa dang /
mod la 'phur te khang ba'i steng du 'dug nas 'jigs pa dang bag tsha ba med par smras pa /
re zhig thog mar bdag blun te / /
phyi nas bya ba 'di dag go /
de nas rgyal po blun pa ste / /
blun po'i dkyil 'khor yongs su rdzogs / /
zhes smras nas song ngo / /
de nas rgyal pos sman pa la /
shang shang te'us khrus byas pa'i chu de sha'i mthu yod pa bden nam /
lhaH mang kyi mar dang sgrol cig /
de rnams kyis bcud thams cad mar dang btsos te /
rgyal po'i bu la blud pa bzhugs pa dang /
gangs ri'i sul zhig na rang sangs rgyas lnga brgya gnas pa las gcig gzhogs phyed bskams so / /
de la rang sangs rgyas de rnams kyis smras pa /
ljongs su song la sman sten cig sos par 'gyur ro / /
des smras pa /
sems can thams cad kyi thun mong gi chos 'chi ba de 'ong ste /
bdag nad dang bcas nas 'khyer na ci'i phyir grong khyer gyi mthar 'gro /
de lta mod kyi /
tshul khrims dang ldan pa yun ring du 'tsho ba de tsam du bsod nams mang bo gsog go /
bsod nams mang po bsags pa de tsam du mtho ris su yun ring du dga' bar 'gyur ro zhes bskul bas /
rim gyis shi bi'i dbyangs @# / /
kyi rgyal po'i pho brang du song nas /
sman pa la /
kho bo 'di 'dra'i nad kyis thebs kyis sman ston cig /
khyod kyi nad 'di ci 'dra ba rgyal po'i bu la byung gi /
lo gcig gnyis su bcud thams cad mar dang btsos pa yod pas bzhung la slongs dang /
thob na 'tsho bar 'gyur ro / /
de song nas sgor bsad do / /
rgyal po de'i kun spyod ni /
slong ba bo sbron du gzhug pa'i phyir sgor rgyun du dril bu 'dogs te /
slong ba bo sgo na 'dug pa'i ste dril bu 'khrol lo / /
rang sangs rgyas des dril bu dkrol ba dang /
rgyal po'i bus pha ma la smras pa /
slong ba po zhig mchis kyis /
ci slong dris shig /
buH lo gcig gnyis su bsags te btsos pa'i bcud 'di re zhig 'thung dang /
phyis slong ba bo bkug nas ci slong dri'o / /
yab yum| slong ba bo ma bkug gi bar du mi 'thung ngo / /
rgyal bos bsgo ba la /
slong ba bo nang du thong zhig /
de nang du zhugs ba dang /
rgyal po'i bus /
lus mdzes shing sems ngang ba dang| spyod lam zhibs zhugs pa mthong nas /
'phags paH ci bzhed /
des rgyas par smras pa dang /
bcud ni khyod kho na la 'os kyi /
bdag la ma lags bas bzhes shig /
des lhung ba zed bzed ba dang /
rgyal po'i bus bsam pa drag bos lhung bzed der bcud blugs so / /
bdag nyid chen po des kyang rgyal po'i bu la phan pa'i sems bskyed pa dang /
tshul khrims dang ldan pa'i smon lam grub bas /
gnyis ka sos so / /
de'i dus kyi rgyal bu gzhon nu de ni nga yin no / /
btsun pa| rgyal bu dang rang sangs rgyas des las ci bgyis na /
gnyis ka mnyam du bros thebs nas mnyam du song par gyur /
sngon wa ra NA sir rgyal po tshangs byin la bu gnyis yod pa las /
nu bo de rgyal srid la dga' /
mdun du 'don la bu gnyis yod pa'i nu bo de mdun du 'don la dga' bo / /
de gnyis phan tshun yid gcugs pas rgyal bus smras pa /
thabs ci byas nad rgyal por 'gyur /
bdag mdun na 'don du 'jug na thabs mchis so / /
'jug gis smros shig /
bdag gis khyod kyi gcen zha bor bgyis na khyod rgyal por 'gyur ro / /
des| yi rang ngo / /
des de la sman ma yin pa byin pas zha'o / /
re zhig na rgyal po shi nas /
blon po rnams kyis /
de zha bor gyur pas nu bo rgyal por dbang bskur te /
des kyang mdun na 'don gyi bu nu bo mdun na 'don du bcug go /
ji tsam na phu bo zha ba mthong nas 'gyod de /
bdag gis rgyal srid kyi phyir phu bo zha bar byas pa ma legs so / /
desH lhaH bdag kyang 'gyod de dgyes na 'di sngon bzhin du bgyi'o / /
gyis shig /
des de la sman byin pas sos so / /
de nas de gnyis kyis rang sangs rgyas shig la bsod snyoms phul nas smon lam btab pa /
dge ba 'dis phyug cing nor mang la longs spyod che ba'i rigs su skye zhing /
zha bor byas pa'i rnam smin myong bar ma gyur cig /
de'i dus kyi rgyal po'i bu de ni nga yin no / /
mdun na 'don de ni rang sangs rgyas de yin @# / /
no| |de gnyis kyis gros byas nas rgyal bu la sman ma yin pa byin pas mnyam du zhal /
yang 'gyod nas gros byas te sman byin pas mnyam du sos so / /
de bas na las gcig tu gnag pa dang 'dres ma rnams spangs la /
las gcig tu dkar ba rnams la brtson par bya'o / /
ston pa mnyan yod na'o / /
mnyan yod na dge slong spod ba pa zhig la dge slong gzhon nu zhig gis gnas bcas pa dang /
ston pas /
dge slong dag rab tu byung zhing bsnyen par rdzogs par byas nas gdams ngag ma byin /
rjes su ma bstan pa pas ni shan pa byed pa bla'o zhes gsungs la /
'di'ang slob ma yin /
bdag kyang spong ba pa yin pas sbyin par byed pa gzhan zhig la gtad do snyam nas /
dge slong zhig la /
'di la slobs shig /
des smras pa /
khyod kyis g.yog byed na bslab bo / /
slobs shig /
bgyi'o / /
des nge la bslabs pa dang /
de na nas /
gnas kyi slob dpon des de'i nang g.yog byas so / /
re zhig na gnas kyi slob dpon de na ba la des ma bltas shing lan gsum gyi bar du na'ang ma bltas pas /
de la smras pa /
khyod gzhan zhig gi drung du song la gnas chos shig /
bdag khyod kyi drung du mchis te phongs pa cung zad kyang ma mchis so / /
khyod phongs pa med pa bden na /
kho bo phongs te /
khyod na ba na kho bos nad g.yog byas nas /
nga lan gsum gyi bar du na'ang khyod kyis ma bltas kyis /
khyod lta bu ma gus bal gnas ster ba de la gnas chos shig /
de spobs pa med pas cad mi zer ba'i skabs de gsol ba dang /
gnas pas slob dpon la rim gro bya'o / /
re zhig na klog pa'i slob dpon na ba la des ma bltas par /
sos pa dang de'i drung du song ste /
slob dpon bdag la lung phog cig /
nges smras pa /
kho bo na ba na khyod kyis lan 'ga' yang ma bltas kyis /
khyod lta bu ma gus pa la klog tu 'jug pa de la lhogs shig /
de cang mi zer ba'i skabs de gsol ba dang /
klog pa'i slob dpon la rim gro bya'o / /
ston pas de ltar gsungs pa dang /
re zhig na klog pa'i slob dpon dang /
gnas kyi slob dpon gnyis ka na nas /
des gang gi rim gro bya ba ma shes pa'i skabs de gsol pa dang /
nus na gnyis ka'i bya'o / /
cig car mi nus na gnas kyi slob dpon la bya ste /
klog pa med par 'dug tu rung gi /
gnas med par ma yin no / /
gleng gzhi ni mnyan yod na'o / /
mnyam yod na khyim bdag tshong dpon zhes bya ba phyug cing nor mang la longs spyod che ba /
yongs su gzung ba yangs shing rgya che ba /
rnam thos kyi bu'i nor dang ldan pa /
rnam thos kyi bu la nor gyis 'gran pa zhig gnas pa des rigs mnyam pa las chung ma blangs nas /
bu med cing bu 'dod pas lha rnams la gsol ba btab kyang bu med pa'i tshe /
lha rnams spangs te ston pa la dad nas /
dge slong zhig gi drung du /
'phags pa bdag rab tu 'byung bar 'tshal lo / /
bzhin bzang de ltar gyis shig ces @# / /
skra bregs nas bslab pa'i gzhi rnams sbyin par brtsams pa las /
rims nad kyis thebs nas rab tu 'byung ba'i bar chad du gyur pa'i skabs de gsol ba dang /
sos kyi bar du bslab pa'i gzhi rnams mi sbyin par de'i rim gro bya'o / /
sus bya ba ma shes nas /
dge slong rnams dang sman pas so / /
nyin par sman byas kyang mtshan mo na nas /
sman pas /
'di khyim du skyel na bdag cag gis nyin mtshan du 'di'i dbyad bgyi'o zhes pa'i skabs de gsol ba dang /
khyim du skyol la der yang de'i rim gro byed pa sbyin par bya'o zhes gsungs pas /
'dir de'i rtags brtsam pa yang rab tu byung ba dang 'dra'o / /
dge slong nad kyis thebs pa /
nad tshabs che ba zhig yod pa de shes pa chung bas sman med nas /
des lus la brtags te nad g.yog la smras pa /
bdag la ci yang med kyis /
bdag gi ched du mchod pa gyis shig /
des khas blangs nas ma byas par /
shi nas ngan song du skyes so / /
ston pas /
dge slong shi ba des nad g.yog la ji skad smras /
ji ltar gyur pa gsol ba dang /
dge slong dag de log par lhung ngo / /
tshangs pa mtshungs par spyod pa rnams kyis de'i ched du dkon mchog gsum la mchod pa byas na dad pa skyes nas log par mi lhung ba zhig go /
de bas na tshangs pa mtshungs par spyod pa na ba yal bar mi dor ro / /
nad g.yog sbyin par bya'o / /
de la sman med na yon bdag las blang ngo| /
ma grub na dge 'dun gyi las sbyin no / /
de yang ma 'byor na de bzhin gshegs pa'i mchod rten nam /
dri gtsang khang gi gdugs sam /
rgyal mtshan nam /
rgyan gang yin pa de dge 'dun gyis phog la /
rim gro bas bsgyur nas rim gro dang ston pa mchod par bya'o / /
sos na de la /
'di sangs rgyas kyi yin te khyod kyi yo byad du spyang ngo zhes brjod do / /
'byor pa yod na bsab pa nyid du bya'o / /
med na de ni legs par spyad pa yin te /
pha'i nor la bu bzhin du rigs pa yin pas de la 'byod par mi bya'o / /
ston pa mnyan yod na'o / /
dge slong nad tshabs cheb tshor bas nyen ba zhig yod pa de la lhung bzed bzang po zhig yod de /
de de la lhag par chags nas /
nad g.yog la /
kho bo'i lhung bzed 'on cig /
des ma byin pa dang /
de la ngan sems skyes shing lhung bzed la lhag par chags pas shi nas de lhung bzed de'i nang du sbrul du skyes so / /
dge slong rnams kyis de bsregs nas gtsug lag khang du 'dus so / /
gos 'gyed pas shi ba'i yo byad rgan pa'i mthar spungs pa dang /
ston pas /
kun dga' bo song la dge slong sus kyang de'i lhung bzed kyi snod kha ma 'byed cig /
de bzhin gshegs pa nyid kyis 'byed par 'gyur ro zhes bsgo zhig /
des bsgo'o / /
ston pas phye ba dang sbrul zhig mgo'i gdengs ka cher byas nas 'dug go /
ston pas se gol gyi sgras bslang nas /
gti mug can /
lhung bzed 'di spongs la song zhig /
dge slong rnams kyis @# / /
'gyed par 'gyur ro / /
de 'khrugs nas nags stug po zhig tu zhugs te khros pa'i me sbar bas nags de 'bar nas de nyid du tshig la /
dge slong rnams la ngan sems skyes pas dmyal bar skyes so / /
ston pas /
dge slong dag srid pa thams cad las skrag par gyis shig /
yo byad gang gi phyir sems can gcig lus de gnas gsum po nags stug por khros pa'i me dang /
dmyal bar dmyal me dang /
dur khrod du me phal pas bsregs pa las yid byung bar bya'o / /
de bas na yo byad kha lhag par chags pa bskyed par mi bya zhing gang la skye ba de yongs su spang bar bya'o / /
nad pa rang gi lhag par chags pa'i dngos po 'gugs na dgag par mi bya'o| |nad pa ma tshor bar dge 'dun gyi gnas mal la shi nas /
des de 'chir dogs na dge 'dun gyi mal stan las blangs te gang zag gi la gzhag par bya'o / /
sku mnye dang khrus sngar bya ba'i sgyu thabs kyis so / /
de'i gnas skabs kyi yongs su brtag pa la 'bad pa dang ldan par bya'o / /
des dam par byas pa shi ba'i gos de dag bkru ba ni des bya ba nyid yin no / /
dge 'dun 'dus na de'i gnas brtan mdun du 'gro bar bya'o zhes pa nas /
gra dag par thul 'og tu gzhug par bya'o zhes pa'i bar rnams ma mo'i bya ba'i phung po las gsungs la /
byung ba'i gling gzhim gsungs pas 'dir bdag gis ma bris so / /
skye dgu'i bdag mo lci ba'i chos khas blangs pas bsnyen par rdzogs pa'i tshe /
nye bar 'khor gyis zhus pa /
bud med gzhan rnams ji ltar rab tu dbyung ba dang bsnyen par rdzogs par bgyi /
rim pa bzhin du rab tu dbyung ba dang bsnyen par rdzogs par gyis shig /
de ji ltar bya ba ma shes nas gsol ba dang /
skye dgu'i bdag mo la sogs pa shAkya mo lnga brgya ni bla ma'i chos khas blangs pas rab tu byung zhing bsnyen par rdzogs so / /
bud med gzhan ni rim bzhin du bya ste /
dge slong ma gang yang rung bal rab tu 'byung bar 'dod pa 'ongs na /
des bar chad kyi chos rnams dris la gzung bar bya'o / /
skyabs 'gro dang /
dge bsnyen ma'i bslab pa'i gzhi lnga sbyin /
de nas rab byung zhu ba'i dge slong ma bskos nas des zhu /
de nas skra 'dreg pa'i dge slong ma bskos nas skra bregs te khrus bya /
de nas sham thabs bskon nas mtshan brtag /
de nas mkhan mos dge tshul ma'i bslab pa 'bog pa'i dge slong ma la gsol nas /
des bslab pa phog pa dang /
de nas dge slob ma dang /
de la lo gnyis su bslabs nas tshangs spyod nyer gnas kyi sdom pa dang /
de'i 'og tu bsnyen par rdzogs par byed pa'i tshul rnams rgyas par gsungs so / /
ston pa mnyan yod na'o / /
dge slong dag gis dge slong ma'i dge 'dun gyi dbus su /
thun mong ma yin pa'i bar chad dris pa dang /
de ngo tsha nas gdong smad de 'dug go /
de gsol ba dang /
dge slong gis dge slong ma la thun mong @# / /
ma yin pa'i bar chad ma dri bar /
dge slong mas dris shig /
dge slong gis thun mong ba'i bar chad dris pas kyang ngo tsha nas ma smras pa dang /
dge slong ma drung du zhog la dris shig /
des dge slob ma la dris /
dge slob ma des kyang de la lan thob cig /
de bar chang dri ba dge slong mas bsgribs pa la bya'o / /
ston pa mnyan yod na'o / /
dge slong ma zhig gis mtshan gnyis pa zhig rab tu byung ba dang /
des dge slong ngag la mtshan ma bstan pas /
khyod ci yin /
mtshan gnyis pa'o / /
de gsol pa dang /
mtshan gnyis pa de skrod cig /
mtshan gnyis pa ni chos 'dul ba 'di la mi skye ba'i chos can yin pas /
rab tu 'byung bar 'dod pa 'ongs na /
mtshan gnyis pa ma yin nam zhes dris shig /
mnyan yod na dge slong ma zhig gis gle 'dams ma zhig rab tu byung nas /
de chab khung sar gcis pas bshad gci gnyis ka byung ba dang /
de nas dge slong ma gzhan zhig gis der zhugs pa na /
chab khung bshad bas ma rung bar byas pa mthong nas /
des /
chab khung sa 'di bshad bas ma rung bar sus byas zhes dris pa dang /
des /
bdag gis bag med pas ma rung bar bgyis so / /
khyod kyis bag med ci byas /
bdag gle 'dams ma ste /
gci bar bsams pa dang /
bshad ba'ang byung na ji ltar bgyi /
de yang brgyud nas gsol ba dang /
gle 'dams ma skrod cig /
mnyan yod na dge slong ma zhig gis rtag tu khrag 'dzag pa zhig rab tu byung ste /
de'i smad g.yogs khrag gis ma rung bar gyur nas sbrang bus gang ba dang /
de la dge slong ma zhig gis /
khyod rtag tu khrag 'dzag gam /
rtag tu khrag 'dzag pa'o / /
de gsol ba dang /
rtag tu khrag 'dzag pa ni ma ning yin te skrod cig /
mnyan yod na dge slong ma zhig gis khrag med ma zhig rab tu byung ste /
des dge slong ma dag la dus dus su khrag 'dzag pa mthong nas /
ci| khyed cag log par rtog pa la rtog gam /
ci'i phyir khyed khrag 'dzag /
phu nu mo ci byar yod /
de ni bud med kyi chos nyid yin mod /
khyod khrag mi 'dzag gam /
des bdag la khrag med na 'dzag tu ci yod /
de gsol pa dang /
khrag med ma ni ma nid? yin pas skrod cig /
mnyan yod du dge slong ma zhig gis mtshan ma tsam yod pa zhig rab tu byung ste /
chab khung sar ring zhig lon nas slar byung ba dang /
de la dge slong ma dag gis /
ring zhig thogs te byung na ci byed /
bdag ni mtshan ma tsam yod pa ste mo mtshan ma tshang na ji ltar bgyi /
de gsol ba dang /
mtshan ma tsam yod pa ni ma nid yin te skrod cig /
mnyan yod na khyim bdag cig gis rigs mnyam pa las chung ma blangs nas dga' mgur spyad pas bu mo zhig btsas te| btsas ma thag pha shri'o / /
de nas mas gsos nas chen por gyur pa dang /
ma'ang shi'o / /
sbom dga' mos bsod snyoms la zhugs pa dang /
de mthong nas /
khyod su'i yin /
bdag su'i yang ma lags te mgon med pa'o @# / /
'o na ci'i phyir rab tu mi 'byung /
su zhig gis rab tu 'byin /
ngas rab tu dbyung gis tshur shog /
de dang lhan cig dbyar mo khang du song nas des de rab tu byung ba dang /
de nyon mongs pas gzir nas slar babs so / /
sbom dga' mo bsod snyoms la zhugs pas mthong nas /
bu mo ji ltar 'tsho zhing 'dug /
des phyag byas te /
'phags ma sdug bsngal te 'tsho'o / /
'o na ci'i phyir rab tu mi 'byung /
su zhig bdag slar babs pa rab tu 'byin /
kho mos rab tu dbyung ngam /
legs so / /
nges rab tu byung ste bsod snyoms la zhugs pa dang /
khyim bdag gis mthong nas /
ma legs so / /
shAkya'i bu mo dag ni chos la ngal so zhing chos la sbyong ngo zhes 'phya ba de gsol ba dang /
nyes dmigs de ni dge slong ma dag babs shing slar yang rab du 'byung ba yin no dgongs nas /
khyim pa rnams rigs par 'phya ste /
lan gcig bab ba mthu med pa rab tu ma dbyung zhig /
rab tu 'byin na 'das pa dang bcas par 'gyur ro / /
zhu ba phal che ba'i skabs nas 'byung ba ni /
zhu ba dang /
gleng gzhi dang /
gtam gyi gzhi la sogs par /
zhu lan gyi sgo nas gtan la phab pa ma gtogs /
byung ba'i gleng gzhi gzhan mi snang bas /
'dir bdag gis ma bris so / /
! / /
gnyis pa thob pa mi nyams par srung ba'i thabs la lnga /
gang zag gzhan la brten nas bsrung ba /
rang gi bsam pa phun sum tshogs pas bsrung ba /
mi mthun phyogs ngo shes pa'i sgo nas bsrung ba /
bslab pa yongs su sbyong ba'i sgo nas bsrung ba /
bde bar gnas pa'i rkyen bsten pa'i sgo nas bsrung ba'o / /
dang po ni /
gnas pas gnas la ma zhus bar bya ba mi bya'o zhes sogs dang /
gnyis pa ni /
rang gi dran pa dang shes bzhin la sogs pas srung ba yin la /
de gnyis ni rab tu 'byung ba'i bzhi'i skabs su bshad zin to / /
gsum pa ni /
bslab pa 'phul ba'i cho ga dang rnam 'byed gnyis spyir bstan dang bcas pas bstan pa yin la /
rnam 'byed la ltung ba sde lnga las /
pham pa'i sde la bzhi yod pa'i dang po mi tshangs bar spyod pa'i pham pa la'ang bzhi las /
rnam 'byed kyi skabs nas 'byung ba ni /
bcom ldan 'das kyi nyan thos kyi dge 'dun lo bcu gnyis su skyon med cing /
chu bur med la /
bcom ldan 'das kyis nyan thos rnams kyi so sor thar pa'i mdon don pa yang mdor bsdus te /
sdig pa thams cad mi bya ste / /
dge ba phun sum tshogs par bya / /
rang gi sems ni yongs su gdul / /
'di ni sangs rgyas bstan pa yin / /
lus kyi sdom pa legs pa ste / /
dag gi sdom pa'ang legs pa yin / /
yid kyi sdom pa'ang legs pa ste / /
thams cad du ni sdom pa legs / /
kun tu bsdams pa'i dge slong ni / /
sdug bsngal kun las rab tu grol / /
dag rnams srung zhing yid kyis rab bsdams te / /
lus kyis mi dge ba dag mi byed cing / /
las @# / /
lam gsum po 'di dag rab sbyangs na / /
drang srong gsungs pa'i lam ni thob par 'gyur / /
zhes bton par gyur to / /
lo bcu gsum pa la bab pa na sangs rgyas bcom ldan 'das yul spong byed na /
ka lan da ka'i grong na bzhugs so / /
de'i tshe ka lan dka' grod na ka lan da ka'i bu bzang sbyin zhes bya ba /
phyug cing nor mad ba /
longs spyod che ba /
yongs su gzung ba yangs shing rgya che ba /
rnam thos kyi bu'i nor dang ldan pa /
rnam thos kyi bu la nor gyis 'gran ba zhig 'dug pa des rigs mnyam pa las chud ma blangs nas /
nge de dang lhan cig rtse bar byed /
dga' bar byed /
dga' mgur spyod par byed do / /
de re zhig na dkon mchog gsum la dad de /
dkon mchog gsum la skyabs su song zhing /
bslab pa'i gzhi lnga blangs te /
de dad pa snga ma de rjes su spel zhing skra dang kha spu bregs te gos dur smrig bgos nas dad bas khyim nas khyim med par rab tu byung ngo / /
de nye du rnams dang 'dre zhing gnas pa las /
de 'di snyam du /
bdag rab tu byung nas nye du dang 'dre zhing gnas pa ni rnyed pa ma rnyed do snyam nas /
nye du dang 'bral ba'i phyir lhung bzed dang chos gos thogs te /
ljongs rgyur song ngo / /
de'i tshe mu ge nyam du ba slongs mo bas zas rnyed bar dka' zhing pha ma dag kyang rang gi bu la zas sbyin par dka' na slongs mo blta ci smos dgos ba zhig byung nas /
bzang sbyin 'di snyam du /
bdag gi nye du la longs spyod yod pas /
dge 'dun la zas sbyor du gzhug cing /
skyom dang /
thug pa dang /
rtag res 'khor dang /
mgron du bos pa dang /
brgyad ston dang /
bcu bzhi ston dang /
nya ston dang /
spyan gzigs phran tshegs sbyor du gzhug go snyam ste /
ljongs su ci dgar 'dug nas lhung bzed dang chos gos thogs te rim gyis ka lan dka'i dgon pa'i sbyil bu na 'dug go /
de nas bzang sbyin nye du rnams kyi gan du song nas /
dkon mchog gsum gyi bsngags ba brjod de dge 'dun la zas sbyor du bcug go /
de'i tshe bzang sbyin dgon pa pa /
chos gos gsum pa /
phyag dar khrod pa /
bsod snyoms pa mthar chags kyis rgyu ba zhig tu gyur to / /
des dang por dge 'dun thug pas tshim par byas nas rim gyis bsod snyoms la rgyu ba'i tshe rang gi khyim du song ba dang /
de'i ma bya ba zhig la phyi rol tu song bas /
rang gi khyim nas bsod snyoms ma thob par myur bar phyir song ngo / /
de bran mo rnying brgan mo zhig gis mthong nas /
bzang sbyin gyi ma la smras pa /
jo mo mkhyen par mdzod cig /
bzang sbyin rang gi khab tu byon pa las /
rang gi khab nas sbyin ba ma rnyed par slar song ngo / /
de nas de'i ma 'di snyam du /
kye ma bzang sbyin 'dod pa 'am /
mngon par mi dga' ba 'am /
rnam par 'khyam 'dod cing /
dge sbyong gi tshul don du mi gnyer pa'am /
dge sbyong gi tshul gyis sgyid lug ba bam /
rmus byung ba 'am /
the tshom za ba @# / /
'am| smod pa 'am /
dge sbyong gi tshul gtong 'dod par ma gyur grang snyam nas /
bzang sbyin can song ste smras pa /
bu khyod 'dod pa nas /
dge sbyong gi tshul gtong 'dod pa lta na /
khyod kyi pha'i dbyig dang /
gser gyi phung po gang la mtha' gcig na 'greng ba'i mis mtha' gcig na 'dug pa'i mi mi mthong la /
mtha' gcig na 'dug pa'i mis mtha' gcig na 'greng ba'i mi mi mthong ba dang /
pha'i dbyig dang gser mtshan ma btab pa'ang brgya stong du ma yod na /
gzhan dang phal lta ci smos /
bu tshur shog 'dod pa la longs spyod /
sbyin pa dag kyang byin /
bsod nams dag kyang gyis shig /
bzang sbyin gyis smras pa /
ma bdag de lta ma lags so / /
mas bsams pa /
bdag gis de ltar byas kyang /
bzang sbyin phyir bzlog ma nus kyis 'di'i bag sar rbad par bya'o snyam nas /
khyim du song ste mna' ma la smras pa /
sru khyod dus la bab cing zla mtshan dang ldan pa'i tshe kho mo la sbron cig /
yum bka' bzhin 'tshal /
de re zhig na dus la bab cing zla mtshan dang ldan par gyur nas /
bzang sbyin gyi ma la smras pa /
ngan bu dus la bab cing zla mtshan dang ldan na /
bdag gis ci bgyi| sru| bzang sbyin sngon khyim pa nyid na dga' ba'i khrus dang sku mnye gyis /
rgyan thogs la shog ces bsgo'o / /
des kyang mnyan nas /
yum ngan bu 'di 'dra na bdag gis ci bgyi /
de nas de gnyis shing rta gcig tu zhugs nas bzang sbyin gyi gnas su /
bzhon pa'i sa ji srid pa de srid du bzhon pas sod ste /
bzhon pa las babs nas rkad pas bzang sbyin gyi drung du song ste /
de'i cho bzang sbyin gnas kyi phyi rol bla gab med pa'i 'chag san 'chag pa /
mas thag ring bo nas mthod nas /
de'i drung du song ste smras pa /
bu bag sar 'di la sa bon gyi chos cung zhig byin cig /
khyod la bu med pas rdzas thams cad rgyal pos dbang du byas na mi rung ngo / /
de nas bzang sbyin gyis /
sngar bslab pa'i gzhi ma bcas shing nyes pa ma mthong la /
bud med gzhon nu kha dog bzang ba chags par 'gyur ba mthong nas 'dod chags kyis sems zil gyis non pas /
yum bdag gis de ltar bgyir rung ngam /
bu sa bon gyi chos la brten nas shin tu rung ngo / /
de nas des ma la nyan te sngon gyi chud ma'i lag pa gnyis nas bzung ste phyogs shig tu song nas chos gos bzhag ste /
de dang lhan cig tu lan gnyis lan gsum du mi tshangs bar spyad do / /
sems can srid pa tha ma pa /
spyod pa tshol ba /
thar pa'i snying po bzung ba /
mya ngan las 'das pa la phyogs pa /
'khor ba las phyir phyogs pa /
srid pa'i 'gro ba thams cad du 'chi 'pho ba dang skye ba don du mi gnyer ba /
lus tham 'dzin pa zhig kyang /
lha'i ris bzang po zhig nas shi 'phos te de'i mngal du zhugs so / /
bud med mkhas pa'i rang bzhin can lam 'dres pa'i chos lnga yod de /
skyes pa chags pa shes @# / /
shing chags pa dang bral ba shes pa dang /
dus shes shing zla mtshan shes pa dang /
mngal na gnas pa zhugs pa shes pa dang /
gang las mngal na gnas pa zhugs pa shes pa dang /
khye'u shes shing bu mo shes pa ste /
khye'u yin na dku g.yas par brten la /
bu mo yin na dku g.yon par brten no / /
de yid dga' nas sgyug mo la smras pa /
yum mkhyen par mdzod cig /
bdag la sems can zhugs pa ni dku g.yas su brten pas des bar khye'ur 'gyur ro / /
de yang yid dga' nas /
kho mo yun ring po nas 'dod pa'i tsha bo'i do mthong ba dang /
kho mo dang mthun par skye ba dang /
kho mo'i bya ba byed pa dang /
gsos pas phyir gso ba dang /
'go skal la spyod pa dang /
kho mo'i rigs rgyun ring du gnas par 'gyur pa dang /
bdag cag shi zhing dus la bab pa na /
nyung du'am mang po'ang rung ba'i sbyin pa dag byin cing bsod nams byas nas /
'di de gnyis gang du skyes pa deng 'gro zhing rjes su 'gro bar gyur cig ces ming gis yon bsngo ba byed bar gyur cig ces ched du brjod do / /
de la sems can zhugs par rig nas legs par bskyangs pas zla ba brgyad dam dgu 'das pan khye'u gzugs bzang ba /
blta na sdug pa /
mdzes pa /
gsal ba /
gser gyi mdog 'dra ba /
mgo gdugs lta bu /
lag pa ring ba /
dpral ba'i dbyes che ba /
smin ma 'byar ba /
sna'i gzengs mtho ba zhig btsas so / /
de'i nye du dag lhags nas nyi ma nyi shu rtsa gcig tu btsas ston rgya cher byas /
khye'u'i ming 'dogs pa na /
'di sa bon gyi chos la brten nas rnyed pas na sa bon pa zhes ming btags so / /
khye'u dem ma brgyad la gtang nas /
'o ma dang /
zho dang /
mar dang /
zhun mar dang /
mar gyi nying khu dang /
gzhan yang /
yo byad kyi bye brag gtso bo dag gis bsrings bskyed cing /
rdzing na gnas pa'i pad ma bzhin du myur du bskyed do / /
de chen por gyur pa'i tshe yi ge dang /
grangs dang| rtsis dang /
lag rtsis dang /
dbyung ba dang /
gzhug pa dang /
gzhag pa la nye bar zhugs nas yi ge'i mthar phyin cing /
'byed pa dang /
klog pa dang /
mkhas pa dang /
spyod pa gsal ba dang /
brtag pa brgyad po rin po che dang /
gzhi dang /
gos dang /
shing dang /
glang po che dang /
rta dang /
bud med dang /
skyes pa brtag pa la mkhas par gyur to / /
de re zhig na dkon mchog gsum la dad nas skyabs su song /
dep las byung ba'i dad pa snga ma de nyid rjes su spel te /
legs par gsungs pa'i chos 'dul ba la rab tu byung nas /
gcig bu dben pa bag yod pa brtun pa dang ldan pa bdag nyid btang bar gnas pas /
gang gi phyir du skra dang kha spu bregs te gos ngur smrig bgos nas yang dag bar dad pas khyim nas khyim med par rab tu byung bar byed pa tshangs par spyod pa'i mtha' bla na med pa de tshe de nyid la mngon sum du byas te bsgrubs nas /
bdag gi skye bzad do / /
tshangs par spyod pa @# / /
spyad do / /
bya ba byas so / /
srid pa 'di las gzhan mi shes so zhes go bar byed cing /
dgra bcom pa khams gsum las 'dod chags dang bral ba /
gser dang bong bar mnyam pa /
nam mkha' dang lag mthil du mtshungs pa'i sems dang ldan pa /
tsan dan spangs pa lta bu /
rig pas sgo nga'i sbubs dral bar gyur cing /
rig pa dang /
mngon par shes pa dang /
so so yang dag par rig pa thob pa /
srid pa dang| 'dod pa'i rnyed pa dang /
bkur sti la rgyab kyis phyogs pa /
dbang po dang nye dbang dang bcas pa'i lha rnams kyis mchod pa dang rjed pa dang /
mngon du smra bar bya bar gyur to / /
de nas sa bon pas dgra bcom pa thob nas tshigs su bcad pa smras pa /
chos rnams las ni skal ba thob / /
yab kyi dkor gyis bdag mi stod / /
bdag gis ha cang 'phyi nas shes / /
bdag ni chung dus shin tu 'das / /
de'i tshe bcom ldan 'das dge slong gi 'khor brgya phrag du ma'i dbus na bzhugs shing /
nyan thos rnams la 'dod chags 'dod chags dang bral bar bya ba'i phyir sems rnam par grol ba dang /
shes rab rnam par grol ba'i chos ston to / /
zhe sdang 'dod chags dang bral bar bya ba dang /
gti mug 'dod chags dang bral bar bya ba'i phyir sems rnam par grol ba dang /
shes rab rnam par grol ba'i chos ston to / /
de'i tshe bzang sbyin 'khor de nyid na 'dug pa 'gyod pa dang /
rnam par 'gyod pa dang /
rab tu 'gyod par gyur cing /
cad mi smra bar gyur /
yul yul par gyur /
phrag pa glod /
gdong smad /
spobs pa med /
sems khong du chud cing 'dug go /
de dge slong dag gis mthong nas /
khyod de ltar gyur pa las /
lus kyi gnod pa'am sems kyi gdung ba med dam /
bdag la da ltar lus kyi gnod pa ni med mong /
sems kyi gdung pa ni yod do / /
khyod kyi sems kyi gdung ba gang yin /
des rgyas par brjod pa dang /
de dag de la bstod par yang mi byed /
phyir zlog par yang mi byed par /
ston pa'i drung du song nas zhabs la phyag 'tshal te phyogs gcig tu 'dug nas skabs de gsol pa dang /
bcom ldan 'das kyis bka' stsal pa /
dge slong dag zag pa'i gnas lta bu'i chos mang po rnams kyi dang po ni bzang sbyin gyis mi tshangs par spyod pa'i rkyen gyis byas par gyur to / /
de nas /
byung ba 'di dang /
gleng gzhi 'di dang /
skabs 'di la dge slong gi dge 'dun bsdu ba mdzad do / /
de bzhin gshegs pa ni don gyi dbang gnyis gzigs pa na dge slong gi dge 'dun sdud par mdzad de /
nga'i nyan thos rnams kyis kun shes pa nyid du bya ba'i phyir dang /
ngas 'dul ba la bslab pa'i gzhi legs par bcas par 'gyur pa'o / /
sangs rgyas bcom ldan 'das rnams ni mkhyen bzhin du rmed par mdzad pa ste /
mkhyen bzhin du rmed pa /
mkhyen kyang mi rmed pa /
dus su rmed pa /
dus las yol bar mi rmed pa /
@# / /
don dang ldan pa rmed pa /
don dang mi ldan pa mi rmed pas don dang mi ldan pa la chu lon gyis zlog par mdzad pa yin no / /
sangs rgyas bcom ldan 'das rnams ni don dang ldan pa rmed pa la dus mkhyen pa yin pas /
sangs rgyas bcom ldan 'das kyis bzang sbyin la /
bzang sbyin /
khyod kyis mi mdzes pa de lta bu byas pa bden nam /
btsun pa mang ngo / /
ston pas /
dge slong gi tshul ma lon pa /
rjes su mthun pa ma yin pa /
rung ba ma yin pa /
tshul dang mthun pa ma yin pa de ni rab tu byung bas bya ba ma yin no / /
bzang sbyin ngas 'dod chags 'dod chags dang bral ba dang /
zhe sdang 'dod chags dang bral ba dang /
gti mug 'dod chags dang bral bar bya ba'i phyir sems rnam par grol ba dang /
shes rab rnam par grol ba'i chos bstan pa la khyod kyis ci'i phyir mi mdzes pa de lta bu byas /
mi gti mug can khyod kyis sbrul nag po dug myur du khyab pa /
dug drag pa /
dug rno ba'i khar rang gi yan lag gi rnam pa bcug par gyur pa ni bla yi /
de ltar gyur pas bud med kyi yul la ni ma yin no zhes smad nas /
dge slong dag de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste /
dge 'dun bsdu ba'i phyir dang /
dge 'dun legs par bya ba'i phyir dang /
dge 'dun bde bar gnas par bya ba'i phyir dang /
gnod mi bkur ba'i gang zag rnams tshar gcad pa'i phyir dang /
ngo tsha shes pa rnams bde bar gnas par bya ba'i phyir dang /
mngon par ma dad pa rnams mngon par dad par bya ba'i phyir dang /
mngon par dad pa rnams phyir zhing 'byung bar bya ba'i phyir dang /
tshe 'di'i zag pa rnams bsdam par bya ba'i phyir dang /
tshe rabs phyi ma'i zag pa rnams bzlog par bya ba'i phyir dang /
nga'i tshangs par spyod pa skye bo mang po la phan pa yangs par gyur ba lha dang mi'i bar la yang dag par rab tu bstan pa yun ring du gnas par 'gyur ba'i phyir nga'i nyan thos rnams kyis 'dul ba la bslab pa'i gzhi 'di ltar gdon par bya ste /
yang dge slong gang dge slong rnams dang lhan cig bslab pa mtshungs par gyur pas /
bslab pa ma phul /
bslab pa nyams par ma byas par /
mi tshangs par spyod pa 'khrig pa'i chos bsten na dge slong de pham par gyur pa yin gyis gnas par mi bya'o zhes bca' ba mdzad do / /
ston pa rgyal po'i khab na 'od ma'i tshal bya ka lan dka'i gnas na'o / /
de'i tshe dge slong zhig rgyal po'i khab na dgon pa'i spyil bun 'dug go /
des dgon pa'i spra mo zhig zas kyis ba rdod nas de dang lhan cig mi tshangs par spyod pa 'khrig pa'i chos bsten to / /
de nas dge slong mang po gnas nyul zhing rgyu ba na /
de'i spyi la bur phyin nas de dang lhan cig gtam sna tshogs byas te 'khod pa dang /
spra mo de der 'ongs te dge slong de'i gdong du lta /
ro @# / /
smad stob par byed nas /
de de dag la ngo tsha bas lan gsum du bzlog go /
de nas spra mo de khros 'khrugs brdams yid mi dga' nas /
dge slong de'i gdong dang sna dang chos gos rkang pa'i sen mos brad de mtha' zhig tu song nas du ru ru zer zhing khyi tshugs su 'dug go /
dge slong de dag gis /
ci'i phyir 'di ltar byed /
des bshad do / /
'o na /
ston pas mi tshangs par spyod pa khrig pa'i chos ma bkag gam /
mi la bkag gi dud 'gro la ma bkag go /
skabs de gsol ba dang /
ngas mi la'ang bkag na dud 'gro la lta ci smos /
mi gti mug can de ni pham par gyur to / /
de nas byung ba 'di dang /
gleng gzhi 'di dang /
skabs 'di la dge 'dun bsdu ba mdzad nas| dge slong khyod kyis mi mdzes pa de lta bu byas pa bden nam /
btsun pa mad do| mi gti mug can khyod kyis sbrul nag po dug myur du khyab pa /
dug drag pa /
dug rno ba'i khar rang gi yan lag gi rnam pa bcug pa sla yi /
dud 'gro'i skye gnas su skyes pa la ni ma yin no zhes rnam grangs du mas smad nas /
snga ma ni bcas pa yin la /
'di ni rjes su bcas pa ste /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
yang dge slong gang dge slong rnams dang lhan cig bslab pa mtshungs par gyur pas /
bslab pa ma phul /
bslab pa nyams par ma byas par mi tshangs par spyod pa 'khrig pa'i chos bsten na /
dud 'gro'i skye gnas su skyes pa dang lhan cig kyang rung ste /
dge slong de pham par gyur pa yin gyis gnas par mi bya'o / /
yang dge slong gang zhes bya ba ni /
dge slong bzhi po ming gi dge slong dang /
khas 'che ba'i dge slong dang /
slong pa'i dge slong dang /
nyon mongs pa bcom pas dge slong las /
ming gi dge slong ni gang gi ming dang /
ming du brjod pa dang /
tshig gnyis pa dang /
tshig bla dags dang /
'du shes dang /
bod pa dang /
gdags pa dang /
tha snyad dge slong zhe 'am /
dge slong gi rigs zhe 'am /
dge slong dang 'dra bar gyur pa'o / /
khas 'che ba'i dge slong ni dge slong ma yin bzhin du bdag nyid dge slong du khas 'che bar byed pa'o / /
slong bas dge slong ni slong mo spyod pas 'tsho ba'o / /
nyon mongs pa bcom pas dge slong ni dgra bcom pa'o / /
don 'dir ni gsol ba dang bzhi'i las mi g.yo ba gzhag par mi 'os pas bsnyen par rdzogs pa de dge slong du dgongs so / /
dge slong rnams dang lhan cig ces bya ba ni tshangs pa mtshungs par spyod pa rnams dang ngo / /
bslab pa mtshungs par gyur pas zhes bya ba ni /
bsnyen par rdzogs nas lo brgya lon pa'i dge slong gis bslab pa gang la bslab par bya ba de la deng bsnyen par rdzogs pas kyang ngo / /
deng bsnyen par rdzogs pas gang la bslab par bya ba de la bsnyen par rdzogs nas lo brgya lon pas kyang ngo zhes 'di la tshul khrims dang /
bslab pa dang /
so so thar pa'i mdo 'don pa nyid kyis mnyam pa'o / /
bslab pa ma phul zhes bya ba la @# / /
ji tsam gyis bslab pa ma phul ba yin zhe na /
dge slong khro bas zil gyis non pa dang /
smyos pa dang /
sems 'khrugs ba dang /
tshor bas nyen pas bslab pa phul na bslab pa ma phul bar brjod par bya'o| |de dag la ma yin no / /
glen pa dang /
klugs pa dang /
'on pa la ma yin /
dben par ma yin /
dben pa la dben pa dang /
mi dben par 'du shes bas ma yin /
dbus pas mtha' 'khob ba'i tshig gis dbus pa la dang /
mtha' 'khob pas dbus pa'i tshig gis mtha' 'khob pa la dang /
mtha' 'khob pas mtha' 'khob pa'i tshig gis dbus pa la dang /
dbus pas dbus pa'i tshig gis mtha' 'khob pa la bslab pa 'bul lam shes pa lam yin /
gnyid log pa dang /
snyoms par zhugs pa dang /
lha dang /
sprul pa dang /
dud 'gro dang /
gzugs brnyan la ma yin /
klag cor can gyis klag cor can la ma yin /
gtong sems med pa dang /
dge sbyong gi tshul 'dod pa dang /
khyim na gnas pa mi 'dod pa dang /
mi rang bzhin du gnas pa shes pa 'ga' la'ang rnam par rig par mi byed na bslab pa ma phul ba'o / /
bslab pa nyams par ma byas zhes bya ba ni /
bslab pa phul nyams la mu bzhi ste /
phul la nyams par ma byas pa ni /
'dod pa'am /
mngon par mi dga' ba'am /
rnam par 'khyam 'dod cing /
dge spyong gi tshul don du mi gnyer ba'am /
dge sbyong gi tshul gyis sgying lug pa'am /
rmus byung ba'am /
the tshom za ba 'am| dge sbyong gi tshul gtong 'dod pa na /
dge slong gi drung du song ste /
tshe dang ldan pa dgongs su gsol /
bdag ming 'di zhes bgyi ba bslab pa dbul lo / /
sangs rgyas dang /
chos dang /
dge 'dun dang /
mdo sde dang /
'dul ba dang /
ma mo dang /
mkhan po dang /
slob dpon dbul lo /
bdag khyim pa'am /
dge tshul lam /
za ma 'am /
ma ning dam /
dge slong ma sun phyung ba'am /
ma bsad pa'am /
pha bsad pa'am /
dgra bcom pa bsad 'am| dge 'dun gyi dbyen byas pa'am /
de bzhin gshegs pa la dan sems kyis khrag phyung ba'am /
mu stegs can nam /
mu stegs can zhugs pa'am /
rku thabs su gnas pa'am /
tha dad du gnas pa'am /
gnas par mi bya bar gzung du gsol zhe 'am /
bdag tshangs pa mtshungs par spyod pa khyed cag dang lhan cig gnas pas chog go zhes zer ba'o / /
bslab pa nyams par byas la ma phul ba ni /
gtong 'dod pa na dge slong gi drung du song ste /
tshe dang ldan pa mkhyen par mdzod cig /
tshangs par spyod pa spyad dka' 'o / /
rab tu dben pa byad dka'o / /
gcig pu nyid la mngon par dga' bar dka'o / /
gnas mal dgon pa dang| nags khrod dang /
ri drung dang /
bas mthar gnas pa khong du chud dka' 'o / /
gcig bu dgon bar gnas ba sdug bsngal lo / /
pha ma dang /
phu nu dang /
bu sring dran no / /
bdag bzo sleb tu chug cig /
bdag gi @# / /
las kyi mtha' stsol cig /
bdag khyim bzang po dag tu gtod cig ces zer la /
bslab pa dbul lo zhes sogs mi zer ba'o / /
phul nyams gnyis ka yin pa ni /
gtod 'dod pas /
tshangs par spyod pa spyad dka' 'o zhes sogs kyang zer la /
bslab pa dbul lo zhes sogs kyang zer ba'o / /
phul nyams gnyis ka ma yin pa ni /
de dag ma gtogs pa'o / /
mi tshangs par spyod pa ni gnyis kyis gnyis sprod pa'o / /
de nyid 'khrig pa'i chos so / /
bsten pa ni spyad pa'o / /
tha na dud 'gro'i skye gnas su skyes pa dang lhan cig kyang rung ste /
spra mo 'am de dang 'dra bar ro / /
dge slong zhes bya ba ni bsnyen par rdzogs pa dge slong gi dngos po yod pa'o / /
de pham par gyur pa yin gyis zhes bya ba ni de mthar gyur pa la sogs pa'o / /
ltung ba de byas na byas ma thag tu dge slong du mi rung bar 'gyur /
dge sbyong du mi rung /
shAkya'i sras kyir mi rung /
dge slong gi dngos po las nyams par 'gyur te /
de'i dge sbyong gi tshul zhig par 'gyur zhing nyams pa bcom pa ltung ba pham par gyur pa ste /
de'i dge sbyong gi tshul phyir blang du med par 'gyur ro / /
'di lta ste /
dper na shing ta la'i mgo bcad na sngon por 'gyur du mi rung la /
'phel zhing rgyas pa dang yangs par 'gyur du mi rung ba bzhin no / /
gnas par mi bya'o zhes bya ba ni /
dge slong rnams kyis de dang gso sbyong dang /
dgag dbye dang /
gsol pa dang /
gsol pa dang gnyis dang /
gsol ba dang bzhi'i las la gnas par mi bya'o / /
de la ltung ba cir 'gyur na /
bcug reg nyams su myong bar byas na'o / /
zag byed do / /
der ro|| mnyams par ro / /
kha 'am bshad ba'i lam du'o zhes sogs gsungs so /
mnyan yod na khyim bdag cig gis rigs mnyam pa las chung ma blangs nas dga' mgur spyad pas /
bu byi la ltar rgyab mnyen pa zhig btsas pas /
ming rgyab mnyen zhes btags te chen por gyur pa'i tshe rab tu byung nas /
de snga dro sham thabs bgos /
chos gos dang lhung bzed thogs te /
lus ma bsrungs /
dbang po ma bsdams /
dran pa nye bar ma bzhag par /
bsod snyoms la brgyus nas /
zas kyi bya ba byas te /
lhung bzed dang chos gos mkhos su phab nas rkang pa gnyis bkrus te nang du yang dag 'jog la zhugs so / /
de 'dod chags kyis bkris pas rang gi yan lag gi rnam pa khar bcug nas rtsol par byed pa dge slong dag gis mthong nas /
tshe dang ldan pa ci byed /
reg pa bdag gir byed do / /
'on ston pas ma bkag gam /
gzhan gyi la bkag gi /
rang gi la ma bkag go /
skabs de gsol ba dang /
dge slong dag ngas gzhan gyi la'ang bkag na rang gi la lta ci smos /
rang gi bsten par byab bcug na pha ma par 'gyur ro / /
mnyan yod na khyim bdag cig gis rigs mnyam pa las chung ma blangs nas dga' mgur spyad pas /
khye'u yan lag gi rnam pa shin tu tshad las 'das pa zhig btsas pas ming @# / /
'phyang ba can zhes btags so / /
de chen por gyur pa'i tshe rab tu byung nas 'dod chags kyis kun nas dkris pas yan lag gi rnam pa rang gi bshad lam du bcug ste rtsol bar byed pa dge slong dag gis mthong nas tshe dang ldan pa ci byed| reg pa bdag gir byed do / /
ston pas ma bkag gam /
gzhan gyi la bkag gi /
rang gi lam yin no / /
skabs de gsol ba dang /
dge slong dag ngas gzhan gyi la'ang bkag na /
rang gi la lta ci smos /
rang gi bsten par bya ba bshad lam du bcug nas rtsol bar byed na pham par 'gyur ro / /
ston pa mnyam yod na'o / /
'phags rgyal na ded dpon dga' bo zhes bya ba phyug cing nor mang la longs spyod che ba /
yongs su gzung ba yangs shing rgya che ba /
rnam thos kyi bu'i nor dang ldan pa /
rnam thos kyi bu la nor gyis 'gran pa zhig 'dug pa des rigs mnyam pa las chung ma blangs nas de dang dga' mgur spyod la /
de la bu dang bu mo med cing /
bu 'dod pas lha la gsol pa 'debs so / /
'jig rten na lha la gsol ba btab pas bu skye'o zhes bya ba'i gtam yod kyang de lta ma yin te /
de ltar gyur na re re la'ang 'khor los sgyur ba'i rgyal po bzhin du bu stong yod par 'gyur ro / /
gnas gsum mngon du gyur pa las bu skye bar 'gyur te /
pha mchags shing 'dus pa dang /
ma dus la bab cing zla mtshan dang ldan pa dang /
dri za nye bar gnas pa'o / /
de de ltar gsol ba 'debs pa na /
sems can zhig kyang lha'i ris nas shi 'phos te /
de'i skye dgu'i bdag mo'i mngal du zhugs so / /
bud med mkhas pa la /
ma 'dres pa'i chos lnga yod pas /
khye'ur 'gyur ba shes nas khyim bdag la smras pa /
rje'i sras bdag la sems can zhugs pa ni bdag gi dku g.yas par brten pas nges par khye'ur 'gyur gyis dgyes pa skyed du gsol /
de yang yid dga' nas ro stod bsrangs /
lag pa brkyang nas 'di skad ces /
kho bo yun ring po nas 'dod pa'i bu'i ngo mthong ba dang zhes sogs nas /
ming gis yon bshad ba byed par gyur cig ces ched du rjod do / /
de la sems can zhugs par rig nas legs par bskyangs pas zla ba brgyad dam dgu 'das pa na /
khye'u gzugs bzang ba zhig btsas so / /
de'i nye du rnams lhags nas nyi ma nyi shu rtsa gcig tu btsas ston rgya cher byas /
ming 'dogs pa na /
yul dbus na gang gzugs bzang ba /
blta na sdug pa /
mdzes pa de la mdzes pa zhes dpyod la /
khye'u de yang gzugs bzang ba /
blta na sdug pa dang mdzes pa yin zhing /
ded dpon dga' bo'i bu yin pas /
de'i ming mdzes dga' zhes btags so / /
de mam brgyad la gtad nas bsrings bskyed de chen por gyur pa'i tshe /
yi ge'i mthar phyin cing /
'byed pa dang /
klog pa dang /
mkhas pa dang /
spyod pa gsal ba dang /
brtag pa brgyad la mkhas par gyur to / /
phas de'i chung ma'i 'khor rab 'bring tha gsum bzhag /
dgun dpyid @# / /
dbyar gsum gyi gnas gsum byed du bcug go /
de steng gi khang bzang gi gzhi na skyes pa med par sil snyan gyis rtse bar byed do / /
ded dpon dga' bo rtag tu rtsis la chags shing 'du 'god sbyong ba la /
mdzes dags /
yab ci'i phyir rtsis la chags /
bu rtse bas nor sgrub nus sam /
ngas khyim gyi bya ba los kyang bsam dgos so / /
don gyis phas bdag la bskul lo snyam nas /
yab gal te gnang na yul gzhan du nor sgrub tu mchi'o / /
bu nor mang po yod na ci'i phyir yul gzhan du 'gro 'dug byed /
yab ngan bu nges par mchi'o / /
dga' bos lde mig blangs te /
dbyig dang gser byas pa dang ma byas pa'i mdzod gang ba bdun bstan nas /
bu nor 'di snyed yod kyis 'dug la /
'dod pa la longs spyod /
sbyin pa'ang byin /
bsod nams dag kyang gyis shig /
yab bdag la ston pa bzhin bdag gis bu la ci zhig bstan zhes smras pas /
de dga' ste /
legs so zhes smras nas dril bsgrags te /
mdzes dga' yul gzhan du 'gro yis /
khyed cag las mdzes dga' dang lhan cig shog ma dang /
lag can dang /
gru btsas med par yul gzhan du 'gro bar 'dod pas zong sdogs shig /
tshong pa lnga brgya chas pa na /
de dag mgron du bos nas /
mdzes dga' 'di kho bo'i bu yin pa bzhin du khyed kyi'ang yin gyis /
tshong pa yul gzhan du dong ba'i bar chad gsum po rgyan po dang| 'jud 'thun ma dang /
chad gi gnas gsum las ldog cing /
phan pa la sbyar bar bya'o / /
mdzes dga' la'ang /
'di dag gi tshig dad pas nyon cig /
yab bka' bzhin 'tshal zhes dge mtshan dang /
bkra shis dang /
bde legs su 'gyur bdag byas te zong mang po blangs nas tshong pa lnga brgya dang lhan cig yul gzhan du 'phags so / /
de mthar gyis mnyan yod du phyin pa dang /
de smad 'tshod ma bzang mos thos te /
bdag gis de'i zong thams cad ma phrogs na bzang mo zhes bya ba'i ming mi gzung ngo snyam nas /
nges bu mo mdag gzhug ma la /
ded dpon mdzes dga' 'byor pa rgya chen po dang ldan pas zong khyer te 'ongs nas mdzod che ge mon 'dug gis /
dri dang phreng ba'i rgyu thogs te /
de'i drung du song la /
jo mo bzang mo khyod kyi zhabs la phyag 'tshal zhing /
rje'i sras kyis ci'i slad du rang gi pho brang spangs te /
mi phal pa bzhin du mdzod na bzhugs /
'di ni khyod kyi pho brang lags kyis tshur spyen cig ces kyang mchi'o gyis shig /
nges de bzhin du byas pa dang /
mdzes dags smras pa /
bu mo song zhig /
kho bo dri dang phreng ba'i rgyu 'di btags te 'ong ngo / /
de nas bu mo des bzang mo la bsnyad do / /
bzang mos de thos nas dga' ba dang yid bde bskyes te /
khyim byi dor byed du bcug nas me tog sna tshogs bkram /
bdug spos zhim pos bdugs te /
bla re bres pa dang bcas pa'i mal bshams nas /
mdzes dga'i phyir sdod do / /
@# / /
mdzes dga' yang dri dang rgyan gyis klubs te bzhon pa la zhon nas /
khye'u mdag gzhug pas yongs su bskor te /
lang tsho'i gzugs mchog tu sdug pas mdzes shing /
bzang mo'i gnas su song ba dang /
bzang mos mthong nas /
bran mo la /
'di mdzes dga' yin nam /
lags so / /
de dga' nas smras pa /
rigs skyes rigs min skyes pa'am / /
nor nyams nor gyis 'byor pa'ang rung / /
gzugs kyis phyug pa mthod bas ni / /
bud med rnams kyi yid 'phrog byed / /
mdzes dga' bzang mo'i khyim du zhugs pa dang /
des myur bar khang thog nas babs te /
bsu nas yan lag thams cad kyis 'khyud de khyim du khrid nas bud med kyi khril bzhag ste /
rje'i sras kyi mtshan ci /
mdzes dga' 'o / /
e mkhyod kyi mtshan ni gzugs dang 'dra la /
gzugs kyang mtshan dang 'dra ste /
gal te yab yum gyis khyod kyi mtshan mdzes dga' zhes ma gsol na /
deng bdag gis khyod kyi mtshan mdzes dga' zhes gsol bar 'gyur ro / /
des smras pa /
khyod kyi mtshan ci /
bzang mo'o / /
e ma khyod kyi mtshan ni gzugs dang 'dra la /
gzugs kyang mtshan dang 'dra ste /
gal te yab yum gyis khyod kyi mtshan bzang mo zhes ma gsol na /
deng bdag gis khyod kyi mtshan bzang mo zhes gsol bar 'gyur ro / /
mdzes dags smras pa /
dgung gcig gi gla ji tsam /
kar sha pa Na lnga brgya'o / /
nub re bzhin kar sha paN lnga brgya byin nas dga' mgur spyad do / /
'dod pa dag ni bsten pa na ngoms pa med pas /
de nyi ma mang po 'das kyang ngoms par mgyur to / /
tshong pa dag gis smras pa /
mdzes dga' mi snang na /
de bdag cag la grogs pos gtad pas btsal bar bya'o / /
de'i g.yog la /
ded dpon gar bzhud /
mnyan yod du phyin pa'i nyi ma de nyid la smad 'tshong ma'i khyim du zhugs nas 'dug na khyed cag gis da dran nam /
yu bu cag gis mdzes dga' yal bar bor ba ni ma legs te 'di'i phas klan kar 'gyur ro / /
tshong pa dag gis mdzes dga' la bang chen btang nas mdzes dags 'byung bar brtsams pa dang /
bzang mos gos nas bzung ste /
khyod gzugs bzang ba dang lang tshol bab pa lags na /
gzhon pa'i skabs su rtse ba dang dga' mgur spyod la bgres pa'i skabs su nor sgrubs mdzod /
mdzes dags bang chen de la /
khyod song zhig dang 'ong ngo / /
de song nas tshong pa rnams la smras pa /
ded dpon gyi zhal nas /
song zhig dang 'ong ngo zhes gsung ngo / /
de dag 'dus nas sdod pa na mdzes dga' thogs nas /
de dag gi 'jud 'thun ma'i khyim du song ste sgor bsdad nas /
tshod pa rnams sgo na sdod cing ded dpon blta bar 'tshal lo zhes byas pa na mdzes dga' 'byung bar brtsams pa dang /
yang bzang mos gos kyi mtha' nas bzung ste /
rje'i sras tshong pa de dag kyang bdag dang lhan cig dga' mgur spyod 'tshal te deg la rung bzhugs @# / /
shig /
mdzes dga' ma 'ongs pa dang /
tshong pa dag gis smras pa /
de bya ba ma yin pa la zhugs kyis 'dod do zhes zong bsgyur te song ngo / /
de nas kar sha pa Na zad pa na /
de de dang nyi ma gnyis gsum dga' dgur spyad nas /
bdag la zhing dang las kyi mtha' bgyid pa dang /
zong mnos te yul gzhan du mchi ba dag kyang ma mchis te /
khyod lta bu'i drung nas gang thob pa des bdag 'tsho bas yang na kar sha ba Na stsol cig /
yang na skyes ba gzhan gyi skabs phye zhig /
bzang moH khyod la sdug pa 'ga' yang med dam /
rje'i sras khyod kyis /
tshogs can rnams la sdug pa med / /
de dag rang bzhin ring mi gnas / /
bya rnams 'bras med ljon pa bzhin /
de dag rnying pa rnams par spong / /
zhes bya ba ma gsan nam /
bzang mo khyod la nor sbyin gyi bar du skyes pa'i dbang du 'gyur ram /
ji srid brgya byin char 'bebs pa / /
de srid ri klungs chu 'bebs ltar / /
ji srid nor ni sbyin byed pa / /
de srid 'jud 'thun skyes bu dbang / /
zhes bya ba ma gsan nam /
bzang mo khyod su la 'ang yid mi 'bebs sam /
rje'i sras khyod kyis /
'jud 'thun dgongs kar rang lus bzhin / /
gcugs dang gtam gyis dga' bar byed / /
de nas nam phyed dbus gnas shing / /
nam langs phan chad rtsa bzhin spong / /
zhes bya ba ma gsan nam /
bzang mo khyod nor dang bcas pa'i mi dag la spyod dam /
rje'i sras khyod kyis /
nor dang bcas ba'i mi dag dang / /
nor dang bcas pa rnams la yang / /
sar ba'i rtswa la ba lang ba zhin / /
bdag cag rnams kyis spyad par bya / /
zhes bya ba ma gsan nam /
de 'byung bar brtsams ba dang| bzang mos bsams pa /
'di gzugs bzang ba yin pas gzhan kar sha pa Na thogs te mi 'ong ba de srid du 'di dang lhan cig rtse bar bya'o snyam nas /
bdag gis bzhad gang bgyis pa lags kyis ma bzhud cig /
de 'dug pa dang /
skyes pa gzhan zhig kar sha pa Na lnga brgya thogs te 'ongs pa dang /
bzang mos mdzes dga' nyid kyi mdun du yol bas bcad de de dang dga' dgur spyad pas /
mdzes dags de rig nas song ngo / /
de lam la mi mkhas pas gang du 'gro ma shes par dge slong zhig bsod snyoms brgyus nas phyir byung bde'i phyi bzhin du song nas /
dge slong de zas kyi bya ba byed pa'i mdun na 'greng ngo / /
des de la /
da lhung bzed kyi lhag ma 'tshal lam /
'tshal lo / /
des byin nas zos so / /
khyod ga las 'ongs /
bdag yul srung byed kyi grong khyer 'phags rgyal na ded dpon dga' bo'i bu mdzes dga' lags te /
zong mang po 'tshal te mchis pa las 'jud 'thun mas gnod pa bgyis so / /
ci'i phyir rab tu mi 'byung /
mdzes dags /
bdag 'phags rgyal du song na mchil ma sa pha mi ltung bar bdag kho na'i steng du 'bab po snyam nas /
bdag rab tu 'byung ngo / /
des de rab tu phyung /
bsnyen par rdzogs par byas te /
nyi ma gnyis gsum @# / /
du kun tu spyod pa'i chos bslabs nas /
bzhin bzang ri dags kyis ri dags mi sos kyi /
mnyan yod rgya che la rang dang yab kyi yul yin gyis /
bsod snyoms kyis 'tsho bar gyis shig /
de mnyan yod du bsod snyoms la zhugs so / /
bzang mo'ang 'gyod de /
bdag gis kar sha pa Na 'dod pas /
mdzes dga' mdzes shing lang tsho dar la bab pa de bskrad pa ma legs so snyam nas /
bran mo la /
de mthong na yang 'jug tu chug cig /
mdzes dga' spyod yul la mi mkhas pas 'jung 'thun ma'i khyim de nyid du phyin pa dang /
bran mo des mthong nas bzang mo la sbran pas /
'jug tu chu gcig /
de rab tu byung ngo / /
rab tu byung yang 'jug tu chug cig /
de nang du zhugs pa dang /
bzang mos smras pa /
khyod kyis ci'i phyir ngan bu spangs nas rab tu byung /
skal chad ma khyod kho bo'i mdun du skyes pa gzhan dang lhan cig dga' mgur spyod na kho bo ji ltar rab tu mi 'byung /
rje'i sras bud med ni rtag tu nongs pa mchis pas bzod pa mdzod cig /
bdag gi rdzas kyang khyod kyi lags kyis tshur spyon dga' mgur spyod cig /
khyod kyis kho bo sngar nor dang don mthun las nyams par byas na /
da tshul khrims las kyang nyams par byed dam /
slad rol tu drud cing nang du pho la /
nang du drud cing slad rol tu pho zhig /
'dis tshul khrims 'chal bci mchis /
mdzes dga' /
dge slong gnas brtan yin no cog 'dir bsod snyoms la 'jug pa de dag kyang nges par 'di ltar byed pas 'di skad zer ro snyam nas de ltar byas so / /
de nas bzang mos bca' ba dang bza' ba gtsang ma bsod pas lhung bzed bkang nas /
'phags pa yang bzhed na spyon cig /
de bsod snyoms blangs nas song ngo / /
der ston pa 'dod chags 'dod chags dang bral bar bya ba'i phyir sems rnam par grol ba dang shes rab rnam par grol ba'i chos ston pa na /
de 'gyod /
rnam par /
'gyod /
rab tu 'gyod cing cang mi smra bar gyur /
yul yul por gyur /
phrag pa klod /
gdong smad /
spobs pa med /
sems khong du chud cing 'dam bu sngon por brdas pa brnyings pa ltar 'dug go /
de la dge slong rnams kyis smras pa| khyod la lus kyi gnod pa'am /
sems kyi gdung ba med dam /
de ngo tsha bas /
ci yang med do zhes zer ro / /
sman pa la /
bzhin bzang gzhon nu 'di'i nad ci yin ltos shig /
des brtags pa dang /
dbang po gsal ba mthong nas /
'di la lus kyi nad ma mchis kyi sems kyi gdung ba ni nges par mchis so / /
'di'i sems kyi gdung ba ji lta bu /
bdag cag sman pa dag ni lus gso bar byed pa lags kyi sems gso ba ma lags so / /
'phags pa dag sems gso ba lags pas 'phags pa dag nyid kyis mkhyen par 'gyur ro / /
dge slong rnams kyis mdzes dga' la smas pa /
'di na khyod kyi pha'ang med /
ma'ang med /
rtsa lag gzhan yang med de /
tshangs pa @# / /
mtshungs par spyod pa nged cag kho nar zad pas /
nged kyis rim gro bya yis ji ltar gyur pa smros shig /
des skabs de rgyas bar brjod pa de gsol pa dang /
des kyang mi gti mug can de pham par gyur to / /
sngar zag byed kyi phyi rol tu drung cing nang du 'bo ba dang /
nang du drud cing phyi rol tu 'bon pham par 'gyur ro / /
mnyan yod na khyim bdag cig 'dug pa des rigs mnyam pa las chung ma blangs pa dang /
chung ma de rang gi las kyis shi'o / /
de bzhin du bdun gyi bar du blangs pa dang de'ang shi'o / /
khyim bdag de yang skur pa btab pa'i las kyis chung ma gsod pa zhes grags so / /
des yang bu mo bslangs pa dang /
ded kyis ci'i phyir bu mo yongs su gtang /
mi sbyin no / /
yug sa mo dag bslangs pa dang /
de dag kyang /
kho mo cag gis ci'i phyir bdag yongs su gtang /
khyod kyi khyim du mi 'jug go zer ro / /
de yi chang nas rang nyid kyis khyim gyi so tshis byed pa na /
de'i chung po grogs shig 'ongs nas /
ci'i phyir rang nyid kyis khyim gyi so tshis byed /
chung ma bdun gyi bar du blangs pas shi'o / /
gzhan dag ci'i phyir mi slong /
mi ster ro / /
ha cang mi ring ba na /
tshogs can ma rgan mo zhig 'dug nas grogs po des smras pa /
tshogs can ma rgan mo de bos shig /
ci| kho bos 'jud 'thun ma'i khyim bya 'am /
des sdig pa can gyi chos de spangs kyis bos shig ces nan gyis smras pa dang /
de tshogs can ma rgan mo de'i gan du song nas /
bde legs zhes smras pa dang /
rgan mos smras pa /
ci bzhed /
khyod 'dod na /
khyod su'i /
bdag la zas gos spyin pa de'i 'o / /
khyim bdag gis smras pa /
khyod sngon gyi nyon mongs pa mi spyod dam /
rgan mos smras pa /
ci| bdag gis skyes pa mi mthong ngam /
bdag sdig pa can gyi chos de las ni log go / /
tshur spyon khyod kyi zas gos sbyin gyis khyod kyis khyim gyi so tshis mdzod cig /
des de'i khyim gyi so tshis byas nas zas gos bzang pos yun mi ring bar sha khrag dang bags pa brtas nas bu mo mang po rgyal byed tshal ltar song ba'i phyi bzhin du song ngo / /
bu mo de dag gtsug lag khang du zhugs pa na /
de na dge slong zhig gnas khang sgom bcad par gnyid log pa'i gos 'thor zhing yan lag gi rnam pa las su rung ba de dag gis mthong nas rgod cing phyir byung ngo / /
rgan mos bu mo de dag mthong nas /
khyed ci rgod /
bsti gnas su rgod pa da so stor mor 'gyur ro zhes pa ma thos sam /
de dag cang mi smra bar song ngo / /
des rtog cing nang du zhugs pa dang /
dge slong de ltar gyur pa mthong nas /
de la 'dod pa skyes te des dge slong de'i steng du bgrad nas brtsal ba dang /
dge slong de gnyid stug pos non pas ma sad do / /
rgan mos bdag cag gis sgyu rtsal drug cu rtsa bzhi shes na rab tu byung pa 'dis ni sgyu rtsal drug cu rtsa lnga shes te /
reg pa ni bdag gir byed la tshig ni mi ster ro snyam nas /
de kun nas dkris pa dang bral pa'i tshe dge slong de sad nas /
bdag gi khyim ga ge mo na mchis kyis yang bzhed na spyon cig / /
@# / /
skal chad ma bsti gnas sun par byed pa de yang bdag gir mi byed na khyim du 'ong re skan /
dge slong de bdag la pham pa ma byung ngam snyam nas gsol pa dang /
reg pa bdag gir ma byas sam /
ma bgyis te /
gnyid stug pos non pas bdag gir ga la mchis /
de la ltung ba med mod /
'on kyang ma bsrungs par nyin mo glos phab ste gnyid log par mi bya'o / /
mnyan yod na dge slong dgon pa pa bsam gtan bzhi pa thob pa zhig 'dug pa de yang yang ston pa dang gnas brtan rnams la phyag 'tshal pa'i phyir 'gro bas gsar bu dag gis ngo shes so / /
re zhig na g.yan pa'i nang byung nas de la gsang bu dag gis smras pa /
ci'i phyir sman pa la mi ston /
skye bo mang po mi 'dod pa'i 'chi ba 'ong bar zad mod /
bya ba byang ci yod /
gnas brtan tshul khrims dang ldan pa yun ring por 'tsho ba de srid du bsod nams mang po 'phel bas dbyad mdzod cig /
des sman pa'i gan du song nas /
sman ston cig /
'phags pa bshos bsod pa gsol la yungs mar gyis bskus nas nyi ma la bzhugs dang sos par 'gyur ro / /
bzhin bzang yungs mar stsol cig /
bdag cag sman pa dag ni sman ston pa lags kyi 'bul ba ni ma lags so / /
'on kyang khyim bdag che ge mo la g.yan ba'i nad byung nas /
bdag gis nad de zhi bar 'gyur ba'i yungs mar skol gyis de la slongs shig /
mi ster ro / /
bzhud dang de dad pa can lags pas 'bul lo / /
a ngog khya don gyis na khyod nyid kyis byin no zhes smras nas de'i khyim du song ba dang /
khyim bdag des mthong nas /
khyod la g.yan pa'i nang byung ngam /
de bzhin no / /
yungs mang gyis bskus nas nyi mal bzhugs dang /
sos par 'gyur ro / /
kho bo de'i don kho nang 'ongs kyis de byin cig /
khyod la bsod nams su 'gyur ro / /
bdag las bsod snyoms gsol na dbul lo / /
bza' 'o / /
des de zas bsod pas tshim par byas nas /
yungs mar gyis lhung bzed chung du bkang ste byin no / /
a rog khya zhes brjod de /
dgon par song nas yungs mar gyis lus bskus te nyi ma la 'dug pa dang /
de la bde ba'i 'du shes skyes nas gnyid log pa dang de'i yan lag gi rnam pa la srog chags u tsa ting gas zin nas las su rung /
gos kyang 'thor ba dang /
lci thun ma chen mo zhig gis mthong nas des dge slong de'i steng nas brtsal ba dang /
dge slong de sad kyang nyam chung bas phyir bzlog ma nus so / /
de kun nas dkris pa de dang bral ba'i tshe /
bdag gi khyi mag ge mo na mchis kyis yang bzhed na sbyon cig /
skal chad ma bsti gnas sun par byed bde yang bdag gir mi byed na /
khyod kyi khyim du 'ong re skan /
de bdag la pham ba ma byung ngam snyam nas gsol pa dang /
reg pa bdag ging ma byas sam /
bdag dang po nas 'dod pa las 'dod chags dang bral bas dge pa bdag gir ga la bgyid /
de la ltung ba med kyi /
'on kyang @# / /
dgon pa pas ma bsrungs par nyin mo glos phab ste gnyid log par mi bya'o / /
dge slong rnams the tshom skyes nas zhus pa /
'di 'dod pa las 'dod chags dang bral na ci'i phyir yan lag gi rnam pa las su dung /
'dod chags dang ma bral ba'i yan lag gi rnam pa ni rgyu lngas las su dung ste /
bshang ba dang /
gci ba dang /
rlung gis non pa dang /
srog chags u tsa ting gas zin pa dang /
'dod chags kyis kun nas dkris pa'o / /
'dod chags dang bral ba'i ni tha ma ma gtogs pa bzhi'o / /
'di'i yan lag gi rnam pa ni srog chags u tsa ting gas zin pas las su rung ba'o / /
dge slong rnams the tshom skyes nas zhus pa /
bzang byin gyis dge 'dun skyon ma mchis shing chu bur ma mchis pa la dang por mi tshangs par spyod pas chu bur phyung ba la gzigs /
da ltar du ma zad /
sngar 'jig rten skyon med pa la 'dis dang por mi tshangs par spyod pas chu bur phyung bde nyon cig /
'jig rten 'jig pa na sems can phal cher 'od gsal du skye'o / /
'jig rten 'chags pa'i tshe sa chen po 'di chu 'ba' zhig tu gyur pa'i steng du rlung gis spris ma kun tu 'chags par byed la /
de ni sa'i bcud kha dog dang dri ro phun sum tshogs pa| mdog mar sar pa lta bu /
ro sprang rtsi ma skol ba lta bus khyab par 'gyur ro / /
de'i tshe 'od gsal gyi lha'i ris nas sems can tshe dang bsod nams zad pa shi 'phos te /
'di nyid du mi rnams dang skal ba mthun par skye zhing gzugs can yid las byung ba /
dbang po tshang ba /
yan lag dang nyid lag thams cad dang ldan pa /
bzang ba /
kha dog dang ldan pa /
rang las 'od 'byung ba /
nam mkha' la 'gro pa /
dga' ba'i zas dang ldan pa /
tshe lo dpag tu med par thub pa'o / /
de'i tshe 'jig rten du nyi zla dang rgyu skar dang nyin mtshan dang /
dus tshigs la sogs pa med do / /
skyes pa dang /
bud med kyang med de sems can sems can zhes zer ro / /
de nas rol brkam pa zhig gis sor mo'i rtse mos sa'i bcung myangs pas ji ltar myangs pa bzhin du 'dod par byed de /
de ni kham zas za ba'i dang po'o / /
gzhan dag gis kyang zos pas lus la sra ba dang lci ba byung zhing kha dog gsal ba med la mun pa byung ngo / /
chos nyid kyis mun pa byung ba na nyi zla dang rgyu skar dang /
nyin mtshan la sogs pa'ang 'byung ngo / /
de dag gi nang nas zas chung du zos pa kha dog bzad /
cher zos pa rnams kha dog ngan par gyur pa na /
nga ni kha dog bzang la khyod mdog ngan no zhes khyad du bsad pas sa'i bcud med par gyur pa na /
sems can de dag 'dus nas /
kye ma sa'i bcud ces mya ngan byed de /
de'i don 'di'o zhes mi shes so / /
de'i 'og tu sa'i zhag phun sum tshogs pa /
kha dog dong ka'i me tog lta bu /
ro sprang rtsi ma skol ba lta bu byung ste /
de dag de za zhing yun ring du gnas so / /
de dag las chung du zos pa kha dog bzang /
cher zos pa kha dog ngan par gyur pas /
nga ni kha dog bzang /
khyod ni kha dog ngan no zhes khyad du @# / /
bsad pas /
sa zhag de'ang med nas /
de dag 'dus shing /
kye ma'o zhes mya ngan byed de /
smras ba'i don ni mi shes so / /
de'i 'og tu myu gu'i tshal phun sum tshogs pa /
kha dog ka dam bu ka'i me tog lta bu /
ro sbrang rtsi ma bskol pa lta bu byung nas de dag de za zhing yun ring du gnas so / /
de dag las chung du zos ba kha dog bzang /
cher zos pa kha dog ngan par gyur pa na /
nga ni kha dog bzang /
khyod ni kha dog ngan no zhes khyad du bsad pas myu gu'i tshal de'ang med nas /
de dag 'dus shing mya ngan byed la /
phar song zer yang don ni mi shes so / /
de'i 'og tu ma rmos ma btab pa'i 'bras sa lu so ba dang spun pa med pa /
song bzhi pa /
nub brdas na nangs skye /
nangs brdas na nub skye ba zhig byung nas de dag de za zhing yun ring por gnas so / /
'bras sa lu de zos pas pho mo'i dbang po tha dad pa byung ste /
gcig la gcig mig lta ba dang /
de las chags /
dral /
log par zhugs pa dang /
gzhan dag gis mthong nas sa dang bong ba la sogs pa 'thor zhing /
kye ma /
sems can ngan pa bya ba ma yin pa byed do zhes zer te /
deng sang bag ma len pa na phye ma la sogs pas 'thor ba bzhin no / /
sngon chos ma yin pa dang 'dul ba ma yin par grags pa de ni deng sang chos dang 'dul bar grags /
sngon smad pa de ni da lta bstod pa yin no / /
de nyi ma gcig nas bdun tsam spong bar byed cing /
slar yang byed 'dod nas khyim brtsigs te /
bdag cag gis 'dir bya ba ma yin pa bya'o zer pas khyim gyi ming byung ngo / /
'di ni khyim 'bubs pa'i dang po yin no / /
de'i tshe dang por mi tshangs par spyod pa de ni bzang sbyin yin te /
'dis de'i tshe'ang 'jig rten skyon med pa la dang por mi tshangs par spyod pas chu bur phyung la /
da ltar yang dge 'dun skyon med pa la mi tshangs par spyod pas chu bur phyung ngo / /
de bas na dug gsum spang pa'i phyir 'bad par bya'o / /
las dang po dang /
smyos pa dang| sems 'khrugs pa dang /
tshong pas nyen pa la ni ltung ba med do / /
phran tshogs kyi skabs nas 'byung ba ni /
mnyan yod na khyim bdag cig gis rigs mnyam pa las chung ma blangs nas dga' mgur spyad pa las chung ma la sems can zhugs nas de nyid kyi nyin mo nas mdangs bzang bar gyur to / /
zla ba brgyad dam dgu 'das pa na bu mo gzugs bzang ba /
mdzes pa /
blta na sdug pa zhig btsas so / /
de btsas pa'i tshe de'i khyim nyi ma'i 'od bzhin du snang bar gyur nas mnyan yod kun tu grags pa dang /
srog chags stong phrag mang po ngo mtshar du gyur nas de'i khyim du 'dus so / /
bram ze ltas mkhan yul gzhan nas 'ongs pa zhig gis de la bltas nas /
bu mo 'di cis kyang skyes bu lnga brgya dang lhan cig dga' mgur spyod par 'gyur ro zhes lung bstan to / /
zhag nyi shu rtsa gcig tu btsas ston rgya cher byas nas ming 'dogs pa na /
'di @# / /
btsas pa'i tshe khyim nyi ma'i 'od bzhin du snang bar gyur bas 'od bzang ma zhes ming btags nas ma ma brgyad la gtang de bskyed bsrings /
chen mor gyur ba'i tshe gzugs dang lang tsho mdzes ba dang /
g.yer ba dang /
sgyu rtsal gyi yon tan dang ldan pas nags tshel me tog rgyas pa'i nang na nags tshal gyi lha bzhin du khyim de na mdzes so / /
de'i gzugs dang lang tshos 'jig rten pa'i lam gyis 'dod chags dang bral ba'i drang srong dag kyang sems 'phrog na thog ma med pa nas nyon mongs ba bsags ba'i mi rnams lta ci smos /
rgyal bo gsal rgyal la sogs pas bslang bar bsams kyang skyes bu lnga brgya dang lhan cig dga' mgur sbyong bar mtshan mkhan gyis lung bstan bas 'jig rten gyis dbyas dogs nas sus kyang ma bslangs so / /
de yang de'i khyim gyi skar khung dang khang thog tu 'dug nas /
bdag su slong snyam nas skyes pa dag la lta'o / /
khyim bdag des de'i spyod pa mthong nas gzhan la sbyin bar brtsams kyang 'ga' yang len du ma ba tub pas yid mi bde bar gyur to / /
de'i tshe mnyan yod na khyim bdag phyug po zhig gis rigs mnyam pa las chung ma lan bdun kyi bar du blangs kyang rang gi las kyis shi ba na /
de dag gis kyang tshe thung ba'i las byas la des kyang dbya ba'i las byas bas de'i ming chu dam gsod bzhes chags so / /
des gzhan bslangs ba dang /
nged kyi bu mo ci ste gsang ces zer /
yug sa mo bslangs pas /
nged kyi lus ci'i phyir 'dor zer nas ma ster ba dang /
chung ma med kyang bla zhes re thag bcad nas kun tu rgyu rnams dang lhan cig bsten par brtsams so / /
de'i pha sangs rgyas pa'i dge bsnyen yin pas /
des bsams pa /
bdag gi pha sangs rgyas pa'i dge bsnyen yin na bdag la kun tu rgyus ci bya /
ston pa'i nyan thos rnams la bsnyen bkur byas te /
de nyid du rab tu 'byung ngo snyam nas yang dang yang du rgyal byed tshal du 'gro ba na mdzab bo zhig gis mthong nas /
grogs po khyod yang yang rgyal byed tshal du 'gro na rab tu mi 'byung grang /
bdag rab tu byung zin na yang rab tu 'byung ci dgos /
bdag gis chung ma lan bdun gyi bar du blangs kyang rang gi las kyis shi ste /
de dag gis kyang tshe thung ba'i las byas /
kho bos kyang dpya bar 'gyur ba'i las byas pas kho bo'i ming chung ma gsod pa zhes chags nas yi chad do / /
dge slong rnams la bsnyen bkur bya ba ni bdag gi pha'i lugs yin pas /
'di mi bya na gzhan su la bsnyen bkur bya /
des smras pa /
de yang bden mod /
nges par bu ma bskyed na rabs 'chad bas ci ste gzhan gyi bu mo mi slong /
mi ster ro / /
'od bzang ma slongs shig /
mi ster med /
slongs dang de'i pha yang des skyo zhing 'dug pas ster ro / /
bslangs pas byin nas /
khyim gyi bdag mor bcug ste smras pa /
kho bo'i pha'i lugs @# / /
kyis ston pa dang dge slong rnams sbyin gnas yin pas khyod kyis kyang de dag la bya ba byos shig /
de bzhin du bgyi'o / /
de'i khyim du dge slong rnams nyin re zhing zan za ba la 'od bzang mas lag dang te 'brim pa na dge slong gzugs dang lang tsho phun sum tshogs pa mthong nas rnam rtog skyes par gyur to / /
khyim bdag de don zhig la 'gro ba na bdag der 'gro yis yon gnas dag sdang bzhin bshos gsol cig /
dge slong rnams la'ang de bzhin du smras nas song ngo / /
dge slong dag de'i khyim du zan zab na /
'od bzang mas khyo med do snyam nas /
bud med kyi g.yo sgyu dang /
tshul 'chos bstan pas phyi nyin nas de'i khyim du ma 'ongs so / /
khyim bdag de slar 'ongs nas /
yon gnas dag bshos gsol lam zhes dris pas /
nyin gcig byon nas de phan chad ma byon no / /
'dis de dag gi mdun du bud med kyi g.yo bstan pas 'dzem nas ma 'ongs so snyam ste /
des de dag spyan drangs pa dang /
khyim bdag bdag cag bsod snyoms pa yin pas bsod snyoms la rgyu'o / /
'phags pa bdag gis 'tshal gyis gshegs dang nyes dmigs mi mchi'o / /
de dag gis khas blangs nas /
phyi de nyin de'i khyim du 'ongs pa dang /
khyim bdag nges 'od bzang ma khyim du bcug /
sgo bcad de /
de dag la ngang gis lag dar te 'brim pa na /
'ong bzang mkhyim na 'dug bzhin du 'phags pa che ge mo'i rkang pa dang /
byin pa dang /
brla ni 'di 'dra'o snyam du rtog pa nas bcu pa'i 'dod chags kyi me rnam rtog gi rlung bdo bas sgang nas de nyid du shi'o / /
dge slong zan zos nas song ba dang /
khyim bdag gis sgo phye nas /
'od bzang ma tshur shog zan zo zhes smras na de shi bas su zhig lan 'debs /
de nang du zhugs pa dang sa la 'gyel ba mthong nas 'di gnyid log gis bslang ngo snyam nas de bsgul pas shi bar mthong nas /
gos sngon po dang /
sor bo dang /
dmar bo dang /
dkar pos khyogs brgyan te bkur ste chen pos dung khrod du khyer ba dang /
mi rgod lnga brgya tsam zhig dur khrod de dang ha cang mi ring bar 'ongs pa mi zhig gis mthong nas 'od bzang ma skyel ba la dur khrod du song ba rnams mi rgod de dag gis bcom na mi rung ngo snyam nas mgyogs par song ste sbran pa dang /
de dag gis kyang /
sang rim gro bya'o zhes srung ma bzhag ste 'od bzang ma gos dang rgya na sna tshogs kyis brgyan pa bor te myur bar grong khyer du zhugs so / /
mi rgod de dag gis phyogs der phyin pa dang srung ma rnams bros so / /
mi rgod de dag gis de rab tu brgyan pa mthong nas gos bshus te bltas ba dang /
de'i gzugs gzhon la mdzes pa mthong bas rab tu chags nas de dag gis de la dga' mgur spyad de kang sha pa na lnga brgya bzhag pa dang /
'od bzang ma'i ro la'ang skyes bu lnga brgyas @# / /
kang sha pa na lnga brgya byin nas dga' mgur spyad do zhes grags so / /
dge slong rnams the tshom skyes nas zhus pa /
'od bzad mas las ci bgyis pas btsas ma thag tu khyim thams cad 'od kyis snang ba dang /
shi nas kyang mi rgod lnga brgyas kang sha ba na lnga brgya byin nas dga' mgur spyad lags /
sngon sangs rgyas 'od srung wA ra NA si na bzhugs so / /
de'i dus na rgyal po kri kris rgyal srid chos bzhin du byed du bcug go /
sangs rgyas 'od srung mya ngan las 'das pa na rgyal po kr-i kri 'khor dang bcas pas de'i sku gdung la bkur sti chen pos mchod pa byas nas rin po che sna bzhi'i mchod rten khor khor yug tu dpag tshad gcig pa dpangs su dpag tshad phyed pa zhig brtsigs so / /
de na tshong dpon gyi bu mo zhig dad pa skyes nas srog shing la me long zhig btags so / /
de'i dus kyi tshong dpon gyi bu mo de ni 'od bzang ma 'di yin te /
sangs rgyas 'od srung gi mchod rten la me long btags pas skyes ma thag tu khyim thams cad 'od kyis snang bar gyur pa yin no / /
shi nas skyes bu lnga brgyas kar sha pa na lnga brgya byin nas dga' mgur spyad pa de yang nyon cig /
sngon wA ra NA si na rgyal po tshangs byin zhes bya bas rgyal srid chos bzhin byed du bcug go /
de'i dus na gzugs kyis 'tsho ba bzang mo zhes bya ba gzugs bzang ba mdzes pa /
blta na sdug pa /
skyes pa'i yid du 'ong ba /
rgyal po tshangs byin gyi zhang pos sngon spyad pa zhig 'dug go /
re zhig na dga' 'dun pa lnga brgya bza' ba dang bca' ba mang po sbyang te skyed mos tshal du song nas /
bdag cag gis skyed mos tshal gyi longs spyod thams cad bshams na bud med med kyis smad 'tshong ma 'ga' zhig dgug go /
su dgug /
bzang mo'o / /
de dag bzang mo'i gan du song nas /
bzang mo tshur shog /
skyed mos tshal du 'dod do / /
gal te kar sha pa na stong sbyin na 'gro'o / /
de dag gis smras pa /
kar sha pa na lnga brgya dang por khyar cig /
lnga brgya ni dga' mgur spyad nas sbyin no / /
legs so de bzhin du byin cig /
de dag gis kar sha pa na lnga brgya byin nas song ngo / /
de 'gyod de /
bdag dga' 'dun pa lnga brgya dang lhan cig spyad na ci 'dra bar 'gyur /
bdag gis kar sha pa Na lnga brgya 'ang blangs na da ji ltar bya snyam pa las /
bdag rgyal po'i zhang pos spyad pas de la skyabs 'tshal lo snyam nas bran mo de'i gan du mngags pa dang /
des de dag las de phrogs so / /
rang sangs rgyas shig skyed mos tshal der phyin pa dang /
dga' 'dun pa de dag gis de la gtsang zhing bsod pa'i bsod snyoms lhung bzed bkang ste phul lo / /
bdag nyid chen po des steng gi nam mkha' la mngon par 'phags te cho 'phrul bstan pa dang /
so so'i skye bo ni rdzu 'phrul gyis yid dad par 'gyur bas shing rtsa ba nas bcad pa bzhin du zhabs la gtugs nas /
dge ba 'dis @# / /
gzugs kyis 'tsho ba la tha na shi'ang kar sha pa na lnga brgya byin nas dga' dgur spyod par shog ces smon lam btab bo / /
de'i dus kyi gzugs kyis 'tsho ba bzang med ni 'od bzang ma yin no / /
dga' 'dun pa lnga brgya po de dag ni mi rgod lnga brgya po 'di dag yin te /
rang sangs rgyas la bsod snyoms phul nas smon lam btab pas tshe rabs lnga brgyar kar sha pa na lnga brgya byin nas dga' dgur spyad do / /
dge slong dag| 'od bzang ma dge slong mthong nas rtog pa skyes te srog dang bral bar gyur gyis /
de bas na gang du bud med kyis brdod pa der 'gro bar mi bya'o / /
rgyal po'i khab na dge slong spong ba ba zhig yang yang dgon pa'i gnas su song nas bsam gtan byed pa las /
de la bdud kyi ris kyi lha mo zhig gis tshul ma yin pa sbyad pa bsgugs pa las de ma btub pa dang /
des| khyod mi btub na gnod pa bya'o / /
sring mo nga ni tshul khrims dang ldan pa yin pas khyod kyis gnod pa byar ci yod /
des| 'jal| zhes de la glags tshol zhing 'dug go /
des re zhig na snam sbyar bus mkhyud ltar mdung ba bor nas gnyid log pa dang /
lha mo des de blangs te /
rgyal po gzugs can snying po khang bzang gi steng na gnyid log pa'i steng du bor bas de gnyid sad nas /
khyod su yin /
shAkya'i dge sbyong ngo / /
khyod 'dir ji ltar 'ongs /
ji ltar gyur pa smras pa dang /
khyod ci'i phyir de lta bur gnas /
bdag bcom ldan 'das la dad par ma gyur na khyod srog dang phral bar 'gyur ro zhes zer ba'i skabs de gsol ba dang /
dge slong dag rgyal po gzugs can snying po 'phya ba ni thog tu bab po / /
de bas na gang du mi ma yin pas gnod pa'i phyir rtsol ba der gnas par mi bya'o / /
ston pa ser skya'i gnas n+ya gro d+ha'i kun dga' ra ba na bzhugs so / /
ston pa'i gcung po dga' bo zhes bya ba lus gser gyi mdog 'dra zhing skyes bu chen po'i mtshan sum cu dang ldan pa /
ston pa las sor bzhis thung ba zhig yod pa de /
de'i chung ma mdzos ma zhes bya ba /
gzugs bzang ba /
mdzes pa /
blta na sdug pa /
skyes pa'i yid du 'ong ba zhig yod pa la lhag par chags so / /
ston pas de gdul ba'i dus la bab par mkhyen nas /
phyi bzhin 'brang ba'i dge sbyong kun dga' bo dang ser skya'i gnas su bsod snyoms la gshegs so / /
ston pa dga' bo'i sgor bzhugs te /
'od zer gser gyi kha dog lta bu btang nas des khyim de gser zhun ma lta bur snang bar gyur to / /
des bsams pa /
nges par ston pa gshegs so snyam nas /
mi zhig la /
khyod song la sgo na su yod ltos shig /
de phyir byung ba dang /
ston pa mthong nas rings par nang du song ste /
des smras pa /
jo bo ston pa gshegs te sgo na bzhugs so / /
de gus pa dang bcas pas 'gro bar brtsams pa dang /
mdzes mas bsams pa /
'di ston pa'i spyan sngar song na @# / /
nges par ston pas rab tu dbyung ngo snyam ste /
gos kyi mtha' nas bzung ste /
rje'i sras bzhugs shig /
thong zhig /
ston pa'i zhabs la phyag btsal nas slar 'ong ngo / /
des de la mtshan ma btab nas /
khyod 'di bskams te gshegs na bdag kar sha pa na lnga brgya dbang ngo / /
de bzhin du bya yi thong zhig /
de song nas ston pa'i zhabs la phyag btsal te /
ston pa las lhung bzed blangs nas bza' ba dang bca' ba gtsang zhing bsod pas lhung bzed bkang ste byung ba dang /
ston pas ma bzhes par gshegs shing /
kun dga' po la'ang /
ma len cig pa'i brda mdzad do / /
ston pa ni bsnyen par dka' zhing bzod par dka' ba yin pas /
ston pa la /
bzhes shig ces smra ma nus so / /
kun dga' bo la phul ba dang /
gang las blangs pa de nyid la phul cig /
de sbobs pa med par gyur nas /
lhung bzed khyer te ston pa gtsug lag khang du gshegs te bzhugs pa la lhung bzed phul lo / /
ston pas zhal zas kyi mdzad pa mdzad nas dga' bo la lhung bzed kyi lhag ma stsal te des zos so / /
dga' bo khyod ci'i phyir rab tu mi 'byung /
ston pas yab yum dang /
mkhan slob dang /
bla ma'i gnas dag gi chos ldan gyi tshig 'ga' yang ma bcag pas /
bdag rab tu 'byung ngo / /
kun dga' bo song la dga' bo'i skra dang kha spu bregs shig /
kun dga' bos 'dreg mkhan gnyer te /
'dreg par brtsams pa dang /
dga' bos 'dreg mkhan la /
nga ring bor mi thogs par stobs kyi 'khor los sgyur ba'i rgyal por 'gyur bas /
khyod kyis nga'i skra dang kha sbu bregs na ngas khyod kyi lag pa mkhrig ma man chad gcad do zhes bsdigs pas de skrag ste 'dug pa dang /
kun dga' bos gsol to / /
de nas ston pa dga' bo ga la ba der gshegs nas /
dga' bo khyod rab tu mi 'byung ngam /
bdag rab tu 'byung ngo / /
de nas ston pas mgor chu blugs shing /
'dreg mkhan gyis skra dang kha spu bregs pa dang /
des bsams pa /
re zhig ston pa la gus par bya ba'i phyir rab tu byung la /
nam sros nas 'gro'o snyam ste nam sros nas song ba dang /
ston pas g.yangs zhig sprul to / /
dga' bos bsams pa /
mdzes ma dang thag ring zhing /
bdag gzhan du 'chi bar 'gyur gyis nam langs te 'gro'o snyam nas /
de bzang mo la rtog cing sdug bsngal bas mtshan mo 'das so / /
ston pas de'i sems mkhyen nas /
kun dga' bo khyod song la /
dga' bo la /
khang skyong byos shig ces bsgo zhig /
kun dga' bos de la bsgo ba dang /
des smras pa /
khang skyong zhes bya ba ci lags /
der ji lta bu bgyi /
gtsug lag khang phyag bdar bya /
ba lang gi lci ba sar pas skyang nul bya /
gtsug lag khang srung ba dang /
dge 'dun la dri dang /
me tog dang /
bdug spos la sogs @# / /
pa brim par bya /
mtshan mo sgo gcad cing nangs par dbye bar bya /
bshad ba dang gci ba'i gnas spyad par bya /
gzhan yang gtsug lag khang dang 'brel ba'i bya ba rnams bya'o / /
des smras pa /
de bzhin 'tshal lo / /
dge slong rnams bsod snyoms la zhugs pa dang /
dga' bo gtsug lag khang phyags la 'gro'o snyam nas phyag bdar byas pa dang /
ston pas /
khyams gcig phyags pa'i tshe gnyis pa phyag dar gyis gang bar byin gyis brlabs so / /
phyag dar bor la 'gro'o snyam nas phyag dar da'o bas zad par ma gyur nas /
sgo bcad la 'gro'o snyam nas sgo bcad pa dang /
gnas khang gcig gi sgo bcad pa'i tshe gzhan bye bar gyur pa dang /
bdag rgyal por gyur nas 'di pas ches lhag pa'i gtsug lag khang bya yi 'gro'o snyam nas des gseb lam nas phyin pa dang /
ston pas de'i sems mkhyen nas lam de nyid du gshegs so / /
des ston pa thag ring po nas mthong nas de dang ha cang mi ring ba na shing yal ga stug po thur du 'phyang ba zhig yod par de myur du song ste de'i 'og tu gab pa dang /
ston pas shing de'i yal ga rnams gyen du 'phags par byin gyis brlabs nas /
dga' bo khyod gar 'gro tshur shog /
de sbobs pa med cing ngo tsha ba'i yid kyis ston pa'i phyi bzhin song ngo / /
ston pas dgongs pa /
'di shin tu bzang mo la chags pas de dang 'bral bar bya'o snyam du mkhyen nas /
ser skya'i gnas nas mnyan yod du gshegs pa dang /
ri dwags 'dzin gyi ma sogs ston pa'i gcung dga' bo lus gser gyi mdog 'dra zhing skyes bu chen po'i mtshan sum cu can ston pa bas sor bzhis thung ba de ston pa dang thabs gcig tu 'dir 'ongs so zhes thos nas /
de bdag gis nam mthong snyam mo / /
de nas re zhig na dga' bo bsod snyoms la zhugs nas khang kyis ri dwags 'dzin gyi ma sa ga'i khyim du song ba dang /
des /
'di ni nges par ston pa'i gcung dga' bo yin no snyam nas dad pa skyes te de'i rkang pa la gtugs pa'i phyag byas so / /
des de'i rkang pa la reg pa dang /
bud med kyi reg pa ni gdug pa yin pas de 'dod chags bdo bas de'i khu ba 'thor nas sa ga'i mgor lhung ba dang /
sangs rgyas bcom ldan 'das ni bsnyel pa mi mnga' ba'i chos can yin pas /
de tu ru ka'i 'bru mar du byin gyis brlabs so / /
des bsams pa /
'di na tu ru ka'i 'bru mar ga la 'byung /
nges par dga' bos mi gtsang ba shor ba /
ston bas 'bru mar du byin gyis brlabs so snyam nas /
kye ma sangs rgyas /
kye ma chos /
kye ma dge 'dun /
kye ma chos legs par gsungs pa nyid /
'di ltar dga' bo la sogs pa 'dod chags ches che ba dag kyang tshangs par spyod do zhes ched du rjod do / /
de nas dga' bo /
bdag la dge 'dun lhag mam @# / /
byung ngam snyam nas gsol pa dang /
'di la lhung ba med de /
de bas na 'dod chags shas che bas 'dzag snod bcang bar bya'o / /
ji lta bu 'chang ba ma shes nas /
ra'am ri dwags sam byi ba'i pags pa las so / /
de dag gis de bzhin du bzhag pas dring bar gyur nas /
dri mi nga bar bya ba'i phyir bska bas bkru ba dang bskam par bya'o / /
bkrus nas skem pa'i bar du bud med mthong nas khu ba 'thor bas sham thabs dbre bor gyur nas /
gnyis byas la gcig skem pa de 'dus kyi ched du gzhan gdags par bya'o / /
khu ba lhag par mang bas de gshed nas /
ha cang mang bas lngar bar gyur na phru blugs so / /
so phag gi phur ma blugs pas sdug bsngal bar gyur nas /
bye ma 'am sa'i phru blugs par bya'o / /
de btags bzhin du zas za /
mchod rten la phyag 'tshal bar byed nas /
zan za ba dang mchod rten la phyag 'tshal ba'i tshe dben par phog la bkrus te zan za ba dang mchod rten la phyag bya'o / /
ston pas dgongs pa /
dga' bo 'di da dung bzang mo la chags pas 'di la thabs shig bya'o snyam du mkhyen nas /
dga' bo khyod kyis ri spos kyi ngad ldang mthong ngam /
ma mthong lags so / /
de lta na de bzhin gshegs pa'i chos gos kyi tha ma nas zung zhig /
des de bzung ba dang /
ston pa dad pa'i rgyal po 'dab ma brkyang pa ltar nam mkha' la 'phags te ri sngos ngad ldang la gshegs pa na /
shing sa hA ka ra zhig drung na spra mo zhar ma zhig 'dug pa des ston pa mthong nas mi g.yeng bar rtog par byed do / /
dga' bo khyod kyis spra mo zhar ma 'di mthong ngam /
mthong lags so / /
'di dang bzang mo gnyis gang gzugs bzang /
spra mo 'dis bzang mo'i brgya stong gi char yang mi mchis te /
bzang mo ni lha'i bu mo dang 'gran pa lags so / /
dga' boH de lta na de bzhin gshegs pa'i chos gos kyi tha ma nas zung zhig /
des bzung ba dang /
steng gi nam mkha' la 'phags te khad kyis sum cu rtsa gsum gyi dga' ba'i tshal gyi skyed mos tshal du bzhugs nas /
dga' bo khyod song la sum cu rtsa gsum pa'i lha rnams ltos shig /
des skyed mos tshal rnams bltas pa na gcig pas gcig bzang ba dag tu gyur pa mthong nas grong khyer lta na sdug tu song ste bltas pa na /
bi wang dang gling bu la sogs pa sna tshogs bzhag cing /
lha'i bu dang bu mo dag lhan cig rtse ba mthong ngo / /
phyogs shig na lha'i bu med cing /
lha'i bu mos gang ba'i gzhal med khang zhig mthong nas dris pa /
gzhal med khang gzhan na lha'i bu dang bu mos gang la /
'di na lha'i bu med pa'i rgyu ci yin /
de dag gis smras pa /
gcung dga' bo ston pa'i spyan sngar tshangs par spyod pa de shi nas 'dir 'ong bas bdag cag de la sdod do / /
de dga' nas rings par ston pa'i spyan @# / /
sngar song ba dang /
khyod kyis sum cu rtsa gsum pa'i lha rnams mthong ngam /
mthong lags so / /
ji ltar mthong /
ji ltar mthong ba gsol ba dang /
bzang mo dang lha'i bu mo de dag gzugs gang bzang /
lha'i bu mo de dag la bzang mos brgya stong gi char yang mi mchi'o / /
tshangs spyod la gnas na phan yon 'di dang gzhan dag kyang yod de /
tshangs par spyod cig /
lha'i dpal nyams su myong bar 'gyur ro / /
de ston pa'i bka' la yi rang nas cang mi smra'o / /
de nas mnyan yod du gshegs pa dang /
dga' bo lha'i 'jig rten la dga' bas tshangs par spyad pa spyod do / /
ston pas de'i sems mkhyen nas /
kun dga' bo song la dge slong rnams la 'di skad ces /
khyed sus kyang dga' bo dang lhan cig 'dug pa dang /
'chag bar mi bya /
gdang bu gcig la chos gos mi gzhag /
gzhi gcig la lhung bzed mi gzhag /
klag par mi bya /
gdon bar mi bya'o zhes bsgo zhig /
kun dga' bos de skad bsgo bas dge slong rnams kyis de spangs pa na shin tu gnod zhing ngo tsha'o / /
dge slong 'di dag gis bdag spangs na /
kun dga' bo bdag gi phu nu bo yin na 'dis kyang bdag spong ngam snyam nas /
des lhan cig 'dug pa dang /
kun dga' bo myur bar langs so / /
des smras pa /
tshangs ba mtshungs par spyod pa 'di dag gis re zhig bdag spong bar rigs mod /
khyod bdag gi phu nu bo yin na bdag ci'i phyir spong /
dga' bo de ni bden na /
'on kyang khyod dang kho bo cag lam gzhan du zhugs pas ches spang dgos so / /
kun dga' bo khyed lam gang du zhugs /
bdag gang du zhugs gsungs shig /
khyod ni lha'i 'jig rten la dga' bas tshangs par spyod la /
kho bo cag mya ngan las 'da' ba'i bsam pas tshangs par spyod do /
nas smras pa dang /
de shin tu skyo bar gyur to / /
ston pas de'i sems mkhyen nas dga' bo /
khyed kyis dmyal ba mthong ngam /
ma mthong lags so / /
nga'i chos gos kyi tha ma nas zung zhig ces de khrid nas dmyal ba'i gnas su gshegs so / /
ston pa phyogs shig tu bzhugs nas /
dga' bo song la dmyal ba rnams ltos shig /
des chu bo rab med la sogs pa lhag pa'i gnas gcig pas gcig sdug bsngal mi bzad ba mthong nas /
dmyal ba'i gnas su song ba na /
sog les gsheg pa dang /
sta res gcod pa dang /
mdung thung gis 'bugs pa dang /
thobs rdung ba dang /
zangs po che skol ba'i nang du bcug ba mthong ngo / /
phyogs shig na zangs po che khol ba zhig mthong nas /
zangs po che gzhan dag tu sems can bcug la /
'dir ma bcug ba ci yin /
de dag gis smras ba /
gcung dga' bo lha'i 'jig rten la dga' bas tshangs par spyod pa de shi nas 'dir 'ong bas 'di bsdogs shing kho bo cag kyang de la sdod do / /
de thos pas 'jigs skag @# / /
cing spu zing byed nas nga lta bcug par 'gyur gyis 'bros so snyam nas /
rings par bros te rod nyams shing do zum nag por ston pa'i sbyan sngar song ba dang /
dga' bo khyod kyis dmyal ba rnams mthong ngam /
de sro shi /
lce ldib /
snying rje rje skad du da la bus gcom chud dus gsol pa /
mthong lags so / /
ji ltar mthong /
des ji ltar mthong ba gsol ba dang /
lha'i 'jig rten la smon pas tshangs par spyod pa la nyes dmigs 'di dang gzhan yang yod pas khyod kyis myang 'das la dga' bar bya yi lha'i 'jig rten la dga' bar mi bya'o / /
de nas ston pa grong khyer tsam par drang srod gar ga'i rdzid drung du gshegs so / /
? zhig na dga' bo 'khor lnga brgya dang phyi dro nang du yang dag 'jog las langs nas ston pa'i spyan sngar song ste zhabs gnyis la phyag btsal nas phyogs shig tu 'dug pa dang /
mngal du 'jug pa zhes pa'i chos kyi rnam grangs bshad pas dga' bos bden pa mthong /
dge slong lnga brgyas dgra bcom pa thob bo / /
de nas ston pas dga' bo mngal du 'jug pa'i mdos gat mas nas /
'khor ba'i dgon pa las bsgral te shin tu mthar thug ba'i grub pa dang bde ba mya ngan las 'das pa la bzhag nas dbang po'i sgo bsdams pa rnams kyi mchog tu lung bstan to / /
dge slong rnams the tshom skyes nas zhus pa /
dga' bos las ci bgyis pas /
lus gser gyi kha dog lta bur grub cing /
mtshan sum cus brgyan pa dang /
lhag par chags pa las /
ston bas nan gyis phral nas myang 'das la bzhag la kas /
sdon sangs rgyas rnam gzigs 'khor dge slong 'bum phrag drug cu rtsa gnyis dang ljongs rgyu zhing rgyal po'i pho brang gnyen ldan du byon nas gnyen ldan gyi tshal na bzhugs so / /
de'i g.yas khyim gyi gcung 'dod pa la shin tu chags pa las sangs rgyas rnam gzigs kyis nan gyis phral nas myang 'das la bzhag go /
de'i tshe pho brang gnyen ldan na rgyal po gnyen ldan rgyal srid chos bzhin du byed la /
de'i g.yas khyim gyi nu bo ni 'dod pa la shin tu chags so / /
rgyal po gnyen ldan 'khor bcas sangs rgyas rnam gzigs kyi drung du song nas /
de la sangs rgyas rnam gzigs kyis chos bstan to / /
de'i g.yas khyim gyi nu bo 'dod pa la lhag par chags pas khyim nas ma byung ba dang /
de la blon po dang mdun na 'don gyi bu dang /
chung po grogs rnams kyis smras pa /
rgyal po 'khor bcas ni sangs rgyas rnam gzigs blta ba'i phyir gshegs na /
khyod mi nyid shin tu rnyed dka' ba thob kyang 'dod pa la shin tu chags nas khyim nas ma byung ngo zhes smras pa dang /
de do tsha nas de dag dang 'grogs te sangs rgyas rnam gzigs kyi drung du song ba na /
sangs rgyas rnam gzigs kyi gcung gis de khrid pa mthong nas /
ci'i phyir 'di ltar khrid /
de @# / /
dag gis rgyas par bsnyad pa dad /
da yang| sangs rgyas rnam gzigs kyi gcung yin te 'dod pa la lhag par chags pa las sangs rgyas rnam gzigs kyis nan gyis phral nas myang 'das la bkod do / /
de bas na gti mug can kha cig la de ltar bya dgos pas khyed kyis khrid de 'dos pa legs kyis ded la ston pa'i spyan sngar khrid dang /
des par ston pa la dad ba rnyed par 'gyur ro / /
de dag gis sangs rgyas rnam gzigs kyi spyan sngar khrid pa dang /
de la chos bshad pas dad par gyur te /
bcom ldan 'das dge 'dun dang bcas pa bdag gi sdum par khrus gang gi khrus mdzad bar cig nang /
cang mi gsung bas gnang bar rig nas rgyal po gnyen ldan gyi gan du song ste /
lha bdag gis sangs rgyas dge 'dun dang bcas pa bdag gi sdu ma par khrus khang gi khrus mdzad par spyan drangs pa las gnang ste /
de ni bkur sti bgyi bar 'os pa lags bas /
de grong khyer du gshegs pa'i grong khyer dang lam mdzes par bgyi ba'i rigs so / /
ston pas gdul dka' ba 'di yang btul blta snyam nas smras pa /
nu bo legs kyis khyod song la rdzas rnams sta gon gyis shig /
ngas grong khyer dang lam mdzes par bya'o / /
de nas rgyal pos grong khyer dang lam mdzes bar byed du bcug nas /
sangs rgyas rnam gzigs rgyal po gnyen ldan 'khor dang bcas bas zham ring byas te /
khrus khang gi nang du gshegs nas khrus mdzad par brtsams pa dang /
sangs rgyas rnam gzigs kyi sku gser gyi mdog lta bu /
mtshan so gnyis kyis brgyan pa mthong nas dad pa skyes te /
smon lam btab pa /
dge ba 'dis bdag kyang lus gser gyi mdog lta bu dang /
'dis gcung po'i 'dod pa la chags pa las nan gyis phral nas myang 'das la bkod pa bzhin du bdag kyang ston pa'i gcung du gyur cing /
bdag 'dod pa la shin tu chags na'ang ston pa des nan gyis phral nas myang 'das la 'god par gyur cig ces byas so / /
de'i dus kyi rgyal po gnyen ldan gyi nu bo de ni dga' bo yin te /
'dis sangs rgyas rnam gzigs la khrus byas nas smon lam btab pas ston pa'i gcung du gyur cing lus gser gyi mdog lta bur gyur la /
das nan gyis phral nas myang 'das la bkod do / /
dga' bos las ci bgyis pas mtshan sum cu grub lags /
sngon ri brags shig na khyim bdag phyug cing nor mang ba zhig gnas te /
de la skyed mos tshal phun sum tshogs ba rab tu byung ba'i skye bo dang 'thun pa zhig yod pa der rang sangs rgyas shig gis phyin pa dang /
skyed mos tshal srung ba'i mis /
byon pa legs so zhes kun du dpyad nas ngal sor bcug go /
de mtshan mo me'i khams la snyoms par zhugs pa dang /
skyed mos tshal srung ba'i mi des mthong nas /
rab tu byung ba 'di ni bdag nyid chen po brtul zhugs grub ba'o snyam sten ma @# / /
langs pa dang khyim bdag la smras pa /
rje'i sras dgyes pa skyed cig /
khyod kyi skyed mos tshal du rab tu byung ba bdag nyid chen po brtul zhugs grub pa zhig dgongs btab ste /
des skyed mos tshal de thams cad mtshan mo snang bar bgyis so / /
de rab tu dga' ba skyes te /
rings par song nas rkang ba la gtugs te /
khyod ni bsod snyoms don du gnyer la /
bdag ni bsod nams don du gnyer ba legs na skyed mos tshal 'di nyid du bzhugs su gsol /
bdag gis bsod snyoms sbyar bar bgyi'o / /
des khas blangs te der bsam gtan dang rnam thar dang snyoms 'jug gi bde ba nyams su myong zhing cung zad cig 'dug nas mya ngan las 'das so / /
de nas khyim bdag des de'i rus pa rnams bum par bcug ste mchod rten byas nas gdugs dang /
rgyal mtshan dang ba dan dag btsugs nas dad pa skyes te /
gur gum gyis byugs shing /
dri'i lag ris sum cu byas so / /
de'i dus kyi khyim bdag de ni dga' bo yin te /
rang sangs rgyas kyi mchod rten la gdugs la sogs pa btsugs te dad pas gur gum gyis byugs shing /
dri'i lag ris sum cu byas pas mtshan sum cu grub pa yin no / /
dga' bos las ci bgyis pas rab tu ma byung na stobs kyi 'khor los sgyur ba'i rgyal por 'gyur /
sngon sangs rgyas 'od srung mya ngan las 'das pa'i tshe /
rgyal po kr-i kris de'i sku gdung la mchod pa byas nas rin bo che sna bzhi'i mchod rten khor yug tu dpag tshad gcig pa /
dbangs su dpag tshad phyed pa zhig brtsigs so / /
de la rgyal po kr-i ki'i bu 'bring pos gdugs 'bring zhig btags so / /
rgyal po kr-i ki'i bu 'brid po de ni dga' bo 'di yin te /
sangs rgyas 'od srung gi mchod rten la gdugs 'brid btags pas stobs kyi 'khor los sgyur ba'i rgyal srid nyis stod lnga brgya byas la /
da ltar yang rab tu ma byung na stobs kyi 'khor los sgyur ba'i rgyal srid byed par 'gyur ro / /
dga' bos las ci bgyis pas dbang po'i sgo bsdams pa rnams kyi mchog tu lung bstan lags /
smon lam gyi dbang gis te /
'di sangs rgyas 'od srung gi bstan pa la rab tu byung ste /
'di rab tu 'byin pa'i mkhan po de sangs rgyas 'od srung gis dbang po'i sgo bsdams pa rnams kyi mchog tu lung bstan to / /
'dis tshe ji srid bar tshangs par spyad kyang yon tan gyi tshogs 'ga' yang ma thob par /
'chi ba'i tshe smon lam btab ba /
dge ba 'dis bdag sangs rgyas shAkya thub pa'i bstan pa la rab tu byung nas dgra bcom pa mngon du byed pa dang| sangs rgyas 'od srung gis bdag gi mkhan po dbang po'i sgo bsdams pa rnams kyi mchog tu lung bstan pa de bzhin du bdag kyang bcom ldan 'das shAkya thub pas dbang bo'i sgo bsdams ba rnams kyi mchog tu lung ston @# / /
par gyur cig ces byas so / /
zhu ba'i skabs nas 'byung nga rnams zhus lan gyis gtan la phab pa ma gtogs gleng gzhi mi snang bsam bris so / /
'du la byed kyi skabs nas 'byung ba ni /
smyon pa la nyes ba med do zhes gsungs na /
ji tsam gyis na smyon pa zhes bgyi /
lnga ste /
gnyen bshes zad pa dang /
longs spyod dang nor zad pa dang /
khams ma mnyam pa dang /
mi ma yin pas brlams pa dang /
sngon gyi rnam smin gyis te /
dge slong gi dngos por shes na dngos po ji lta ba bzhin no / /
dge slong gi dngos por mi shes na rang bzhin las nyams pa yin pas nyes pa med do / /
sems 'khrugs pa ni lnga ste /
mi ma yin pas de'i sems 'khrugs pa dang /
des de la brlams pa dang /
des mdangs phrogs pa dang /
khams ma mnyam pa dang /
rnam smin gyis so / /
nad kyis gzir ba lnga ste /
rlung 'khris bdag na 'dus pa dang /
dus gyur pa'o / /
dge slong zhig mi ro la brtag pa'i phyir dur khrod du song ba dang /
bud med rgyan gyis brgyan pa'i ngo mthong nas chags te rma khar btsugs pas nang srin bus gang bar mthong nas /
bdag la pham pa ma byung ngam zhes the tshom skyes pa dang /
dge slong dag nyams pa ni gnyis te /
nang nyams pa dang /
phyi nyams pa ste /
pham pa'i nyes pa med mod sbom po 'o / /
dgon pa'i dge slong sdig can zhig gis dge slob ma brid nas /
khyod bsnyen par ma rdzogs pas mi tshangs pad sbyad na bdag cag gnyis ga la nyes par mi 'gyur ro zhes smras pa dang /
des kyang khas blangs so / /
khas blangs nas 'gyod pa skyes pa dang /
des de mi 'dod bzhin du byas nas dge slob ma de 'gyod pa dang /
bsten pa'i phyir gzhan la khas blangs pa na bsrab pa 'khrugs pa nyid do / /
de la de yang sbyin par bya'o / /
'od bzang ma zhes bya ba'i dge bsnyen ma zhig shi nas rgyan gyis brgyan bzhin du dur khrod du bor ba dang /
dge slong zhig mi ngo la brtag pa'i phyir dur khrod du song bas mthong nas chags te rma khar btsugs pas de langs pas skrag go /
klu mo zhig dge slong gi drung du 'ongs nas /
mi tshangs par spyad kyi tshur spyon /
des khas blangs nas rma khar btsugs pa dang /
de lus ring por gyur nas skrag ste 'gyod pa dang /
skrag pa la chags pa med pas lam pa'i nyes pa med de sbom po'o / /
dge slong zhig 'dod chags kyis gzir ba dang /
ma'i drung du song nas| bdag 'dod chags kyis gzir to zhes smras pa dang /
ma na re /
bu khyod 'di nyid nas byung ba yin gyis /
da yang 'di nyid du chug cig /
des de nyid du gzhug go snyam nas rma khar btsugs pa dang /
ngo tsha bar gyur te /
bdag la pha ma pa ma byung ngam snyam du the tshom skyes pa dang /
ngo tsha ba ni chags pa med pas pham pa'i nyes pa med de sbom po'o / /
dge slong rang bzhin gyis dbang po las su mi rung ba zhig @# / /
gis| las su rung bzhin du bcug na pham par 'gyur gyis las su mi rung bzhin du bcug pa la nyes pa med do snyam nas bcug pa dang /
the tshom skyes pas /
las su mi rung ba bcug na pham pa'i nyes ba med kyi sbom po'o / /
dge slong gis bud med gnyid log pa la byas pa dang /
the tshom skyes nas /
lag pas lag par dang /
rkang pas rkang par dang /
tshigs kyis tshigs su dang /
'doms kyis 'doms su rung na pham pa /
mi rung na sbom po'o / /
de bzhin du nga ro ba dang /
nad kyis gzir ba dang /
mi 'dod bzhin pa'o / /
dge slong nyal ba la bud med kyis byas te 'gyod pa dang /
dge slong khyod kyis dga' ba tshor ram /
tshor ro / /
shes sam /
ma 'tshal te /
g.yos pa tsam du gyur to / /
gnyid kyis log bskrad pa'i g.yo ba tsam nyid la pham pa'i nyes pa med do sbom po'o / /
dge slong zhig gis shing las byas pa'i bud med kyi gzugs brnyan legs pa zhig mthong nas chags te rma khar btsugs pa dang /
des mo mtshan phye nas 'gyod pa dang /
shing las bu mo'i gzugs byas pa la brtsal ban gal te dbang po tsam dod na sbom po'o /
lan lag thams cad du reg pa ster na dngos gzhi'o / /
ba so dang /
rdo dang /
gos las byas pa rnams kyang de bzhin no / /
yi dags mo zhig dge slong la /
tshur spyon zer nas rma khar btsugs pa dang /
des mo mtshan cher gyur ba der rkang pa bcug nas 'gyod pa dang /
bstan pa'i don du rtsol bas yan lag gi rnam par rkang pa 'jud na pham ba'i nyes pa med de sbom bo'o / /
bud med cig shing thags kyi nang na sgren mor khu le lta bus chu 'chu zhing 'dug pa la dge slong zhig gis shing thags kyi gseb nas de'i mo mtshan mthong ste chags pa dang /
de'i mo mtshan la pho mtshan gyis reg bas 'gyod pa dang /
bsten par bya ba la yan lag gi rnam pas de tsam la gzhol bas phyi rol tu reg na sbom po'o / /
dge slong zhig 'dod chags kyis gzir nas dge slong mdza' bo zhig la /
bdag 'dod chags kyis gzir to / /
de na re| song la mi tshangs par spyod cig ces bsgo ba dang /
de yang song nas mi tshangs par spyad do / /
de la bsgo bde bdag la pham pa ma byung ngam snyam du the tshom skyes nas /
bsten pa'i phyir gzhan la bsgo na sbom bo'o / /
dge slong zhig pho mtshan sgreng bzhin las su rung nas /
bdag gis mo mtshan gyi nang du bcug kyang nyes pa med do snyam du des bud med kyi mo mtshan gyi nang du bcug ste /
bdag la pham pa ma byung ngam snyam du the tshom skyes nas /
rang bzhin kyis las su rung ba nyid yin nan smad par bya ba med do / /
khyim bdag bzang skyes kyi chung ma la dge slong zhig gis 'dod chags kyis gzir to / /
de na re| 'og mar smyugs la steng mar khu ba thong zhig /
steng mar smyugs la 'og mar khu ba thong zhig /
de la kho mos mi tshangs par spyod par @# / /
mi shes so zhes zer ba dang /
des kyang 'di ni rung ngo snyam nas 'og mar smyugs nas steng mar btang ba dang the tshom skyes nas /
mdun ma dang phyi ma gnyis gang du brtsal bde las gzhan du gtugs pa la med do / /
sdig can gyi dge slong gsum pos bud med bzung ste lam kun tu byas kyang nyes pa med do snyam nas kun tu byas te /
gsol pas /
pham par 'gyur ro / /
dge slong zhig mnyan yod du bsod snyoms la zhugs pa dang /
phag phrug zhig phur ba la btags nas 'khor zhing 'dug pa la snying rje skyes nas phur pa las bkrol ba dang /
khyim bdag des mthod nas brgyugs te dge slong de'i gong pa nas bzung ste| khyod kyis kho bo'i phag phrug btang bas /
khyod ni rku ba'o / /
glen pa'o / /
sdig can no zhes smras pa dang /
bdag gis phag phrug btang bas nyams kyi /
sod la mi tshangs par spyad do snyam nas mi tshangs par spyad pa dang| de 'di snyam du dge slong dag la dris la rab tu byung nas bsnyen par rdzogs pa 'chags na bdag rab tu 'byung ngo / /
mi 'chags na 'di nyid du gnas so snyam nas /
dge slong rnams la dris pas skabs de gsol pa dang /
snga ma la nyes pa med /
phyi ma la pham pa'o / /
khyim bdag cig gis sha khyer te sod ba 'ol bas phrogs te song ba 'ol ba'i kha nas shor te dge slong zhig gi lhung bzed du lhung ngo / /
de khyim bdag des mthong nas gong pa nas bzung ste /
khyod ni rku ba'o zhes sogs sngar dang 'dra /
des na bdag ni nyams pa'o snyam pa'i bsam pa can la yang med do / /
rgyal po'i khab na'o / /
dge slong zhig pho mtshan nad kyis gzir ba dang /
'tsho byed kyi pho mtshan nang kyis gzir ba na bud med kyi khar bcug pas nad las thad ro zhes thos nas /
des nad pa'i sman spyad du gnang gis bud med kyi khar gzhug go snyam nas bud med kyi khar bcug pas nad las thar pa dang 'gyod nas gsol bas /
nad las dbral bar bya ba'i don nyid la yang med do / /
dge slong zhig gis lam la lam ma yin par 'du shes nas spyad de /
zhus bas /
lam la gzhan nyid du 'du shes pa dang /
yid gnyis za ba la yang med do / /
lam ma yin pa la ni de gnyis sbom po'i dbang du byas pa nyid do / /
dge slong pho brad 'khor skyod ba lang gi nang du song bglang mi bsrun bas brdungs nas bud med kyi steng du 'gyel ba dang /
'gyod nas gsol pas /
nyes pa med de /
ba lang gi nang du'ang shes bzhin du 'gro bar bya'o / /
dge slong zhig khron pa zhig pa zhig tu bltas pas lhung nas /
der sngar lhung ba'i bud med cig gis de'i mgul nas 'jus so / /
khyim pa dag gi thag pa blangs de dge slong de phyung ba dang /
de'i mgul nas bud med cig gis 'jus pa mthod nas /
bud med khyod gang las 'dos /
dge slong gis /
'di sngar lhung ba kho bo'i mgul nas 'jus so / /
de 'gyod nas gsol pa dad /
@# / /
nyam thag pas mgul nas mi 'dod bzhin du mkhyud pa la nyes pa med de /
bag yod pas khron pa'ang brtag par bya'o / /
dge slong bsod snyoms pa zhig sgo khang dog la nas byung ba dang /
bud med cig nang du 'jug pa'i mo mtshan gyis de'i pho mtshan la reg pas 'gyod nas gsol pa dang /
nyes ba med de /
bag yod pas bsod snyoms la grong du rgyu bar bya'o / /
dge slong zhig gis khyi mo'i mdun du gci ba byas pas /
des de'i pho mtshan khar bcug nas khu ba byung ste lus kyang btud pas 'gyod pa dang /
pham pa'i nyes pa med de /
phyin chad khyi'i mdun du gci ba mi bya'o / /
dge slong zhig nags stug bon 'dug pa dang /
de mi 'am tsi mos khrid nas brag phug tu bcug cing 'du shes bsgyur nas spyod yul du song ba dang /
dge slong de 'du shes rnyed nas bros so / /
'gyod nas gsol pa dang /
nyes pa med de /
phyin chad gang du srog gi bar chad 'byung ba'i dgon par gnas par mi bya'o / /
dge slong zhig sgren mor chu klung brgal bas de'i pho mtshan nyes bzung ba dang /
des kyang lus btud de khu ba byung nas 'gyod pa dang /
nyes pa med de /
phyin chad gang na yan lag gi rnam pa 'dzin pa'i 'jigs pa yod pa'i chu klung der sgren mor brgal bar mi bya'o / /
dge slong zhig gru la phyin pa dang /
gru chur nub nas bud med cig gis dge slong gi mgul nas 'jus so / /
dge slong brgal ban 'gyod nas gsol pa dang /
nyes pa med de /
chu klud dar shes bzhin du gru brgal bar bya'o / /
skyes pa ser skya zhes bya bas dge slong ma'i drung du song ste /
bdag rab tu byung zhig /
de dag gis ma brtags par rab tu byung ste /
des dge slong ma la reg pa dang /
de dag 'gyod nas gsol pa dang /
nyes pa med de /
legs par so sor brtag par byas nas rab tu dbyung bar bya'o / /
mnyan yod na'o / /
dge slong zhig gis nyin mo spyod ba'i gnas su song ste /
stan bting nas dkyil krung bcas te 'dug pa dang /
tsha ba'i dus yin bas 'phres te gnyid du song ngo / /
de'i sham thabs nyil zhid pho mtshan las su rung ba bud med shid thun ma zhig gis mthong nas shin tu chags te /
des dge slong la nyal bo byas nas song ba dang /
dge slong yang sad de /
des| 'phags pa| bzhed na bdag gi khyim ga ge mon mchis kyis spyon cig /
'gyod nas gsol ba dang /
khyod kyis shes sam /
ma 'tshal lo / /
nyes pa med de /
gcig pu blag ba med par glos mi dbab bo / /
mnyan yod na'o / /
dge slong ma ud pa la'i mdog bsod snyoms spyad nas rkang ba bkrus te nang du yang dag 'jog la zhugs pa dang /
tsha ba'i dus yin pas 'phres te gnyid du song ngo / /
de sgom bcad ba g.yon can gyis mthong nas /
nyal bo byas te song ba dang /
de yang sad nas 'gyod pa dang /
nyes pa med de /
phyin chad @# / /
dge slong mas gnas khang sgo ma bcad par snyoms par 'jug par yang mi bya'o /
! ma byin par len pa'i pham pa la bzhi las /
rnam 'byed nas 'byung ba ni /
ston pa rgyal po'i khab kyi 'od ma'i tshal ka lan dka'i gnas na bzhugs so / /
rdza mkhan dge slong nor can rgyal po'i khab na dgon pa'i spyi la bu na gnas so / /
de nas dge slong nor can rgyal po'i khab tu sbyod yul la zhugs pa dang /
ba lad rdzi dang /
phyugs rdzi dang /
rtsA thun dang /
shing thun dag gis spyil bu bcom ste rtsA shid thams cad khyer ro / /
yang spyil bu gzhan byas nas spyod yul la zhugs pa dang /
lan gsum du ba lad rdzi dang /
phyugs rdzi dang /
rtsA thun dang /
shing thun dag gis spyil bu bcom ste rtsA shing thams cad khyer ro / /
de nas dge slong nor can 'di snyam du /
bdag spyod yul la zhugs pa dang /
ba lang rdzi dang /
phyugs rdzi dang /
rtsA thun dang /
shid thun dag gis lan gsum du spyil bu bcom ste /
rtswa shing thams cad khyer ba ni kye ma sdug bsngal te /
bdag pha'i bzo dang /
las kyi gnas la mkhas pas gnas khang thams cad sa las byes pa zhig bya'o snyam nas sa skyes shing srog chags med pas chus sbangs te /
gnas khang gi gzhi'i rmad dang thog dang ka ba dang /
steng rim dang /
chos gos kyi gdang dang /
stegs dang /
khri dang /
khri'u dang /
sgo skyes rnams byas nas bskams pa na kha dog can gyis skud cing shing dang lci ba dang /
rtswa skam po gcer te /
so btang nas gnas khang de shin tu tshos pa dmar ba me tog ban d+hu dzi bak 'dra ba zhig grub pas /
khang ba'i dus ston bya'o snyam nas dge slong nye 'khor ba rnams la gnas khang ltar bcug ste /
ljongs rgyur song ngo / /
chos nyid kyis ston pa ni gdul bya'i dbang gis dus dus su dmyal ba rgyu ba dang /
dud 'gro dang /
yi dags dang /
lha dang /
ljongs dang /
chu klung dang /
dgon pha dang /
dur khrod dang /
ri dang /
gtsug lag khang rgyur gshegs so / /
don 'dir ni gtsug lag khang rgyur gshegs par bzhed nas /
kun dga' bo| song la dge slong rnams la /
de bzhin gshegs pa gtsug lag khang rgyur gshegs kyis de bzhin gshegs pa dang lhan cig gtsug lag khang rgyur 'gro bar sbro ba des chos gos dag long zhig ces bsgo zhig /
des| bka' bzhin 'tshal zhes mnyan nas dge slong rnams la de skad smras pa dang /
dge slong de dag chos gos blangs te bcom ldan 'das ga la ba der song ngo / /
de nas ston pa dge slong rab tu mang po dang thabs cig tu gtsug lag khang rgyur gshegs te mthar gyis dge slong nor can gyi gtsug lag khang du gshegs nas /
dge slong dag| gnas khang 'di su'i yin /
nor can gyi lags so / /
dge slong dag nga la gzhi 'dis mu stegs can dag /
dge sbyong go'u ta ma 'dug bzhin du zag pa'i gnas lta bu'i chos kha @# / /
cig byung ngo zhes kha zer bar 'gyur gyis gnas khang 'di shig cig /
de dag gis gnas khang de bshig go /
ston pa'ang gnas khang do ba shig nas gshegs so / /
dge slong nor can 'ongs pa dang /
gnas khang bshig pa mthong nas dge slong nye 'khor ba rnams la /
kho bo'i gnas khang sus bshig /
ston pa'i bka' lung gis dge slong dag gis bshig go /
gal te chos kyi rjes bshig na legs so / /
de'i tshe rgyal po'i khab na shing srung ba'i mi sna chen po la gtogs pa dge slong nor can gyi gtam 'dres pa phebs par smra ba zhig 'dug go /
de nas dge slong nor can 'di snyam du /
rgyal po'i khab na shing srung ba'i mi sna chen po la gtogs pa bdag gi gtam 'dres pa phebs par smra ba zhig yod kyis bdag gis gnas khang thams cad shing las byas pa zhig bya'o snyam nas /
shing srung ba de'i gan du song ste /
kye nang 'o| lus 'phags ma'i bu ma ga d+ha'i rgyal po ma skyes dgras bdag la shing dag byin pa de 'dren par 'dod kyis bdag la byin cig /
'phags pa de lta na legs kyis ci bder snoms shig /
de nas dge slong nor can gyis ma skyes dgra'i shing rgyal po'i khab ral ba dang /
drums pa bces pa'i don du bzhag pa /
su la'ang ster bar sla ba ma yin pa de dag las kha cig bcad nas drangs so / /
grong khyer srung ba'i mi sna chen po la gtogs pa zhig rgyal po'i khab kyi mkhar phyi'i lam nyul ban shing de dag las kha cig bcad nas drangs pa mthong ngo / /
mthong nas kyang ma skyes dgra'i shing rgyal po'i khab ral ba dang drums pa bcos pa'i don du bzhag pa su la'ang ster bar sla ba ma yin pa de dag las kha cig bcad nas drangs pa las na /
rgyal po'i khab tu thod mi pa 'am /
chom rkun pa 'am /
dgra bo 'ga' zhig zhugs par ma byung glang snyam du 'jigs shing dngangs spu zing zhes byed nas /
shing srung ba'i mi de'i gan du song ste smras pa /
kye nang po| bdag 'di na rgyal po'i khab kyi mkhar phyi'i lam nyul ba na rgyal po ma skyes dgra'i shing rgyal po'i khang ral ba dang drums pa bcos pa'i don du bzhag pa su la'ang ster bar sla ba ma yin pa de dag las kha cig bcad cing drangs pa mthong nas /
'di snyam du /
rgyal po'i khab tu thong mi pa'am /
chom rkun pa 'am /
dgra bo 'ga' zhig zhugs par ma gyur grang snyam du 'jigs dngangs spu zing zhes byed par gyur na /
khyod kyis shing dag su la'ang ma byin nam /
su la'ang ma byin te /
'on kyang dge slong nor can 'ongs nas /
rgyal po ma skyes dgras bdag la shing dag byin pa de 'dren par 'dod kyis byin cig zer ba la /
bdag gis /
de lta na legs kyis ci bder snoms shig ces brjod pas des drangs pa ma yin nam /
de nas grong khyer srung ba'i mi de ma skyes dgra'i gan du song ste skabs de rgyas par brjod nas /
lhas shing dag su la stsal /
su la'ang @# / /
ma byin no / /
de nas ma skyes dgras mi zhig la /
shing srung ba'i mi de bos shig /
des /
bka' bzhin 'tshal zhes shing srung ba'i mi de bos pa dang /
de'i tshe dge slong nor can bya ba 'ga' zhig la rgyal po'i khab tu 'phags pa dang /
shing srung pa'i mi des mthong nas /
'phags paH bdag ni shing de dag gi slad du bkug go /
kyeH khyod song zhig /
bdag kyang 'ong ngo / /
de nas shing srung ba'i mi de dang /
nor can dang /
mi de yang dong nas ma skyes dgra'i sgor bsdad do / /
de nas mi nges ma skyes dgra'i gan du song nas /
lha| shing srung pa'i mi de sgo na sdod do / /
rab tu byung ba de yang ma sbran par mchis so / /
kwa ye nang rje shing srung ba'i mi de re zhig zhog la rab tu byung ba de 'jug tu chug cig /
des de la smras nas /
ma skyes dgra'i gan du song ste /
a rog khya zhes mtha' zhig tu 'dug pa la /
ma skyes dgras smras pa /
'phags pa| shing ma byin par len du rung ngam /
lha| mi rung ngo / /
'on khyod kyis ci'i phyir blangs /
lhas stsal bdag go /
'phags pa| mi dran no / /
bdag gis lhas dgongs par bgyi'o / /
lhas rgyal srid kyi dbang phyug bzhes nas ring po ma lon par /
nga'i mnga' ris na dge sbyong dang bram ze rang bzhin bzang ba /
rtswa dang /
shing dang /
chu ma byin par mi spyod pa de dag deng phyin chad ci bder sbyod cig ces khyu mchog gi bka' rgya chen po btags te dang du bzhes shing 'khor gyi gan du seng ge'i sgra bsgrags pa lhas dgongs shig /
de ni kho bos yongs su ma bzung ba la bsams la /
'di ni yongs su bzung ba dang bcas pa yin no / /
re zhig yongs su ma bzung ba la lhas ci bgyir mchis /
de nas ma skyes dgra khros 'khrugs rngams yid mi dga' nas /
dbral bar dbral rtsa gsum sgreng zhing khro gnyer bsdus /
bzhin sgyur /
mig bgrad de lag mthil gnyis 'dril zhing /
dge sbyong gsad pa'i rigs pa khyod song la phyin chad de ltar ma byed cig /
de nas dge slong nor can gtsug lag khang du song ste dge slong rnams la smras pa /
ma skyes dgras kho bo gyod la bskrin zhing srog dang bral bar de'u byas so / /
ci'i phyir /
des skabs de dge slong rnams la brjod nas gsol ba dang /
ston pas kun dga' bo la /
phyi bzhin 'brang ba'i dge sbyong zhig dang song la /
rgyal bo'i khab kyi lam po che dang /
srang dang /
bzhi mdo dang /
sum mdo dang /
bka' 'dogs pa'i gnas dag tu 'dug la /
bram ze dang /
khyim bdag la sogs pa la /
rgyal po ma skyes j-i tsam ma byin par blangs pas gyod la bskrin zhing srog dang bral bar byed dris shig /
kun dga' bos /
btsun paH bka' bzhin 'tshal zhes rgyal po'i khab kyi lam po che la sogs par bram ze dang khyim bdag la sogs pa la /
rgyal po ma skyes dgras ji tsam ma byin par blangs pas gyod la bskrin zhing srog dang bral bar byed /
de dag gis @# / /
smras pa /
ma sha ka lnga 'am /
ma sha ka lnga las lhag pas so / /
de nas kun dga' bo ston pa'i drung du song ste gsol ba /
bdag phyi bzhin 'brang ba'i dge sbyong zhig dang rgyal po'i khab kyi lam po che la sogs par /
rgyal po ma skyes dgras ji tsam ma byin par blangs pas gyod la bskrin cing srog dang bral bar byed smras na /
de dag gi mchid nas /
ma sha ka lnga 'am /
ma sha ka lnga las lhag pas so zhes mchi'o / /
de nas ston pas /
byung ba 'di dang /
gleng gzhi 'di dang /
skabs 'di la dge slong gi dge 'dun bsdu ba mdzad do / /
de bzhin gshegs pa ni don gyi dbang gnyis gzigs pa na dge slong gi dge 'dun sdud par mdzad de /
nyan thos rnams kyis kun shes par bya ba dang /
'dul ba la bslab pa'i gzhi bca' bar 'gyur ba'o / /
de la ston pa ni don dang ldan pa rmed pa la dus mkhyen pa yin pas nor can la /
khyod kyis mi mdzes ba de lta bu byas pa bden nam /
btsun pa mad do / /
ston pas /
dge sbyong gi tshul ma yin pa /
rjes su mthun pa ma yin pa /
rung ba ma yin pa /
tshul dang mthun pa ma yin pa de ni rab tu byung bas bya ba ma yin no| |ngas dug gsum 'dod chags dang bral bar bya ba'i phyir sems rnam par grol ba dang /
shes rab rnam par grol ba'i chos bstan pa la ci'i phyir mi mdzes pa de lta bu byas zhes rnam grangs du mas smad nas /
dge slong dag de bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste /
dge 'dun bsdu ba nas /
lha dang mi'i bar dag la yang dag par rab tu bstan pa yun ring du gnas par 'gyur ba'o / /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
yang dge slong gang gzhan dag gi grong na 'dug pa'am /
dgon pa na 'dug pa ma byin par rku ba'i grangs su gtogs pa blangs na ji tsam ma byin par blangs pas de rgyal po 'am /
blon po chen pos bzung nas de la 'di skad ces /
kye mi khyod ni rkun ma'o / /
byis pa'o / /
blun pa'o / /
rku ba'o zhes zer zhing gsod dam /
'ching ngam /
sbyug kyang rung ste /
dge slong de ltar ma byin par len na /
dge slong de yang pham par gyur pa yin gyis gnas par mi bya'o zhes gsungs nas de nyid rnam par dbye brgya cher gsungs pa las /
rku 'am /
rkur bcug pa dag gis so zhes pa nas /
de ni sbyor ba nyid do'i bar rgyas par phye nas ston pa nyid kyis gsungs kyi /
byung ba'i bcas gzhi gzhan med do / /
gang gi tshe ston pas bla na med pa'i ye shes thugs su chud cing bstan pa rgyas par ma gyur pa'i tshe /
dge slong dag spa gong sla zhing /
khyim pa spa gong dka' ba'i tshe na dge slong mang po tshong pa dang lhan cig dong nas sho gam pa'i gnas su phyin pa dang /
de dag gis tshong pa rnams la smras pa /
kho bo cag la shog ma gzhal dgos @# / /
pa'i rdza sa cung zad cig yod pa sho gam las zlos la byin cig bgyi'o / /
tshong pa rnams kyis sho gam gzhal dgos pa'i rjes de sho gam gyi gnas nas bzlas te byin no / /
dge slong dag mthar gyis phyin pa dang /
'ongs pa legs so / /
bde bar brgyus sam /
sho gam pa dang /
la gcan pa dang /
gru btsas gcod pa dag gis ma gtses sam /
bde bar brgyus te sus kyang ma gtses so / /
khyed la sho gam gzhal dgos pa med dam /
yod mod tshong pa dag gis bzlas te byin no / /
rung ngam /
rung yang srid mi rung yang srid de /
bdag cag gis ni bzlas so / /
de dag bdag cag la pham pa ma byung dam snyam nas gsol ba dang| rku sems med pa la sho gam du gtogs pa'i nyes pa 'byung bar dogs par mi bya'o / /
sar phyin pa'i sho gam zlar ma 'jug cig /
ston pas rgyal po gzugs can snying po bden pa la bkod /
rgyal po gsal rgyal gzhon nu'i dpe'i mdo sdes btul nas /
de gnyis kyis dge slong rnams la gzhon nu'i spang ba byin cing dge slong ma rnams la btsun mo'i 'khor gyi spang ba byin te /
dge slong rnams sho gam dang /
la gcan dang /
gru btsas med par btang bas khyim pa rnams spa gong sla zhing dge slong rnams spa gong dka' ba'i tshe dge slong rab tu mang po don mthun dang lhan cig ljongs rgyur dong ba na sho gam pa'i gnas su phyin pa dang| tshong pa dag gis smras pa /
'phags pa dag bdag cag tsha grang dang /
bkres skom gyi gnod pa dang /
sha sbrang dang /
sbrang bu dang /
rlung dang /
nyi ma dang /
sdig sbrul gyi reg pas nyen bzhi na du longs spyod bsgrub pa'i slad du 'bad rtsol bgyid pa thams cad dkon mchog mchod pa'i slad du lags pas /
bdag cag la sho gam gzhal dgos pa'i rdzas mchis pa sho gam las bzlas te stsal bar rigs so / /
de dag gis bzlas nas byin no / /
dge slong dag rim gyis mnyan yod du phyin pa dang /
dge slong rnams kyis /
'ongs pa legs so / /
bde bar brgyus sam /
sho gam dang gru btsas gcod pa dag gis ma gtses sam /
slas pa /
gzhan dag kyang dga' bar byas na bdag cag lta ci smos te sus kyang ma gtses so / /
ji ltar byas /
de dag gis rgyas par brjod pa dang /
khyed cag gis sho gam zlar rung ngam /
rung yang srid mi rung yang srid bdag cag gis ni bzlas so / /
skabs de gsol pa dang /
ltung ba med mod sar phyin pa'i sho gam bzla bar mi bya'o / /
re zhig na dge slong rab tu mang bo don mthun dang lhan cig ljongs rgyur dong nas sho gam pa'i gnas su phyin pa dang /
tshong pa dag gis smras pa /
bdag cag tsha grang dang /
bkres skom gyi gnod pa dang /
sha sbrang dang sbrang bu dang rlung dang nyi ma dang sdig sbrul gyi reg pas nyen bzhin du longs spyod bsgrubs pa thams cad @# / /
dkon mchog mchod pa'i slad du lags pas /
bdag cag la sho gam gzhal dgos pa'i rdzas mchis pa sho gam las bzlas te stsal bar rigs so / /
bzhin bzang dag ston pas /
sho gam bzla bar mi bya'o zhes bslab pa'i gzhi bca' ba mdzad pas bdag cag gis bzla bar mi bya'o / /
tshong pa rnams kyis thabs shig bya'o snyam nas gros byas te /
'phags pa dag deng bdag cag brel bas bsod snyoms 'bul ba'i rdo mi thog gi /
grong du bsod snyoms mdzod cig /
de dag grong du bsod snyoms la zhugs pa dang /
tshong pa dag gis de dag gi gtur pu dang /
lhung bzed kyi snod du sho gam gzhal dgos pa'i rdzas bcug go / /
sho gam gyi gnas nas 'das pa'i tshe tshong pa dag gis dge slong gi snod la nom pa dang /
ci'i phyir kho bo cag gi snod la nom /
bdag cag gis 'dir sho gam gzhal dgos pa'i rdzas btsug pa de 'byin no / /
dge slong dag gis smras pa /
khyed kyis ched du bsams te kho bo cag ltung ba dang bcas par byas so / /
'phags pa dag 'di la khyed kyi lus dang ngag gi las ma mchis na ji ltar ltung ba dang bcas pa lags /
de dag 'gyod nas mthar gyis mnyan yod du phyin pa dang /
de dag la dge slong rnams kyis /
'ongs pa lags so / /
bde bar brgyus sam /
sho gam pas ma gtses sam /
ma gtses mod /
bdag cag bsod snyoms la zhugs pa'i gtur bu dang /
lhung bzed kyi snod du tshong pas sho gam gzhal dgos pa'i rdzas bcug pa bdag cag gis ma shes par shog ma bzlas pas pham pa ma byung ngam snyam du 'gyod pa skyes so / /
skabs de gsol pa dang /
ma tshor bar 'da' bar byed pa mi 'grub par bya ba'i phyir mi 'bad par mi bya'o / /
snod yal bar bor te mi 'gro bar srung ma dge slong gzhag par bya'o / /
de dag gis dge slong gzhag ste bsod snyoms la zhugs pa na /
dge slong de bshang gci dang 'chag tu 'gro ba'i tshe tshong pas gtur bu dang lhung bzed kyi snod du sho gam gzhal dgos pa'i rdzas bcug nas sho gam gyis gnas nas 'das pa dang /
dge slong gi snod la nom par byed nas /
'gyod pa'i skabs de gsol pa dang /
ltung ba med mod srung ma dge slong gnyis gzhag par bya'o / /
dge slong rab tu mang po don mthun dang lhan cig 'dong ba na srung ma dge slong gnyis bzhag ste bsod snyoms la zhugs pa dang /
de gnyis kyi gcig bshang gci 'am /
'chag tu song nas /
tshong ba dag gi sa cig shos de'i rkang lag la 'ju zhing gzhan gyis snod du bcug go /
dge slong des grogs la bzlas par shes nas /
dge slong de dag lhags pa dang de gnyis kyis de dag la rjod mi nus par 'gyur ba'i kla gcor byas so / /
sho gam gyi gnas nas 'das pa'i tshe /
snod la nom pa dang /
ci'i phyir nom /
'dir bdag cag gi sho @# / /
gam gzhal dgos pa'i rdzas bcug pa 'byin no / /
dge slong rnams kyis srung ma de gnyis la /
khyed gnyis kyis bdag cag ltung ba dang bcas par byas so / /
de gnyis kyis byung ba'i mtha' brjod do / /
de dag pham pa ma byung ngam snyam nas 'gyod pa'i skabs de gsol ba dang /
ltung ba med mod /
sho gam gzhal dgos pa'i rdzas de khyim pa'am /
dge tshul gyis phyung ste tshong ba de dag la gtang ngo / /
gzhan gyis dor ba mi 'grub na rang nyid kyis reg pa nyid du bya'o / /
mnyan yod na dge slong sde snod gsum pa zhig 'dug pa des rgyal po'i khab tu dbyar gnas nas mnyan yod du sngon pa la phyag 'tshal du 'phags pa na ded dpon zhig dang 'phrad nas de la chos bshad pas dad nas zan byin te ras chen phul nas /
bdag gis ci bgyi ba bka' stsol cig /
dge slong gis smras pa /
bdag ston pa'i zhabs la phyag 'tshal du 'gro 'dod kyis /
bdag byams pas skyongs shig /
bka' bzhin 'tshal /
khyed ni bsod snyoms bzhed la /
bdag ni bsod nams 'tshal bas rgyal po'i khab nas mnyan yod kyi bar du chos gos dang bsod snyoms sogs la thugs las chung ngur mdzod cig /
des dang du blangs nas sho gam gyi gnas su phyin pa dang /
ded dpon gyi rdzas sho gam bcad nas /
des /
bdag gi rdzas sho gam bcad cing /
'phags pa'i ras yug chen sho gam ma bcad pas gal te sho gam pa ras yug chen gyi sho gam 'tshal na bdag kho nas gzhal dgos pas /
ras yug chen slar stsol cig /
sho gam gyi gnas nas bzlas te dbul bar bgyi'o / /
ston pas sho gam gzhal dgos pa'i rdzas sho gam gyi gnas nas bzla bar mi bya'o zhes bslab pa bcas pas bdag ltung ba dang bcas par gyur na mi rung ngo / /
'di mi nyan nyo snyam nas /
'phags pa bdag brel gyis bsod snyoms la bzhud cig /
de bsod snyoms la song ba dang /
ras yug chen de bdag nyid kyi snod du bcug go / /
sho gam pas /
'phags pa sho gam gzhal dgos pa med dam /
yod do / /
gtur bu bltas pa dang ras yug chen mi snang bas /
de bzhin sgyur cing lag pa 'dril lo / /
ci'i phyir de ltar mdzad /
kho bo'i ras yug chen de ma byin par len pas brkus so / /
de ni khyod kyi ma brkus /
bdag gi brkus te bdag gis sho gam ma thob pas so / /
sho gam gyi gnas nas 'das pa'i tshe ded dpon des /
'phags pa ci'i phyir sems khong du chud /
bzhin bzang khyod la btang ba'i bsod nams skyes kyi longs spyad pa las byung ba'i bsod nams ma skyes te /
ras yug chen de ma byin par len pa dag gis brkus so / /
ded dpon gyis smras pa /
de ni ma byin par len pas ma brkus te bdag gis sho gam gyi 'jigs pas rang gi snod du sbas so / /
brkus na legs kyi bdag ltung ba dang @# / /
bcas pa ni ma legs so / /
'di la khyod kyi lus ngag med pas ltung ba ci'i phyir 'byung /
'gyod de gsol pa dang /
ltung ba med kyi /
lam du zhugs pas grong du bsod snyoms la 'jug pa na snod la mtshan ma ba tab ste 'gro bar bya zhing phyir 'ongs nas kyang so sor brtag go /
mnyam yod na dge slong rgan gzhon gnyis ljongs rgyur 'phags so / /
rgan po ni shes pa che zhing yo byad mang ba /
gzhon pa shes pa chung zhing chos gos gsum la 'chel ba yin pas sho gam pa'i gnas su phyin pa dang /
rgan pos /
'dag la sho gam gzhal dgos pa yod pas /
sho gam pas yod med dris pa na med ces smras na brdzun du 'gyur la /
yod ces smras na 'jal dgos pa 'ongs pas thabs shig bya'o snyam nas /
gzhon pa la /
yud tsam zhig chos gos dang lhung bzed long zhig /
des gnas brtan ngal bas bdag la gtad do snyam nas blangs te sngon la song ba dang /
sho gam pas rdzas cung zad med dam /
med do / /
rgan pos rjes la stong par 'ongs pas sho gam pas de la ni ma dris so / /
rgan pos sho gam gyi gnas nas 'das pa dang /
rdzas khyer shog ngal sos sam /
kho bo ngal ba min te 'di'i ched du'o / /
gzhon nus smras pa /
gnas brtan gyis bdag nyid thar bar mdzad la /
ngan bu ltung ba dang bcas par bgyis so / /
khyod kyis mi shes pas ltung ba ci yod /
de 'gyod nas mnyan yod du phyin pa dang /
dge slong rnams kyis /
'ongs pa legs so / /
bde bar brgyus sam /
ga la bde bar brgyus /
ci'i phyir /
skabs de brjod do / /
dge slong rnams kyis gsol pa dang /
ltung ba med mod /
khyer te 'ongs pa la /
sho gam gzhal dgos pa'i rdzas med dam zhes dri bar bya'o / /
sho gam gzhal dgos pa'i rdzas lam du bzla bar mi bya'o / /
mnyam yod na khyim bdag cig gis rigs mnyam pa khas chung ma blangs nas de dang lhan cig dga' mgur spyang pas bu byung nas chen por gyur pa'i tshe rab tu byung ngo / /
de ljongs rgyur song bas ras yug chen gnyis rnyed nas /
ston pas /
rab tu byung bas kyang pha ma la mkho ba bstab bar bya'o zhes gsungs pas pham la dbul lo snyam nas /
mnyam yod du 'gro ban sho gam gyi gnas su phyin pa dang /
sho gam pas smras pa /
sho gam gzhal dgos pa med dam /
med do / /
des bltas pas ras yug chen gnyis mthong nas /
'phags pa| chos 'dul ba la rab tu byung bas ras yug chen gnyis tsam gyi slad du brdzun smra 'am /
'di gnyis kho bo mi dbang ngo / /
su dbang /
pha ma'o / /
bdag gis yab yum ma 'tshal gyis sho gam stsol la bzhud cig ces yun ring du bgyangs nas btang ba mthong gyis mnyan yod du phyin pa dang 'gyod pa'i skabs de gsol pa dang /
sho gam pa'i mdun du pha ma'i bsngags pa brjod par bya ste /
bzhin bzang ston pas /
bu'i pha ma bsnyod go @# / /
skyed nu ma snun /
'dzam bu'i gling sna tshogs ston par byed pa gnyis ni dka' ba byed pa yin te /
bus phrag pa gcig gis pha /
cig shos kyis ma lo brgyar yongs su spang ba byas sam| sa chen po 'dir nor bu la sogs pa'i dbang phyug gi bdag po la bkod pa tsam gyis bus pha ma gnyis la bya ba byas par mi 'gyur gyi /
des pha ma gnyis ma dad pa dad pa dang /
tshul khrims 'chal ba tshul khrims dang /
ser sna can gtong ba dang /
shes rab 'chal pa shes rab phun sum tshogs pa la bkod na bus pha ma gnyis la byas par 'gyur ro zhes gsungs so zhes brjod par bya'o / /
pha ma'i bsngags pa brjod pa na gtong na legs /
mi gtong na sho gam gzhal te 'gro bar bya'o / /
mnyan yod na khyim bdag cig gis rigs mnyam pa las chung ma blangs nas bu byung ste chen por gyur pa'i tshe rab tu byung ngo / /
ston pas /
bsod nams dag ni bya ba ste / /
bsod nams ma byas sdug bsngal 'gyur / /
'jig rten 'di dang pha rol tu / /
bsod nams byas pa dga' bar 'gyur /
zhes gsungs pa thos nas /
dge slong dag gis slongs mo byas te dkon mchog gsum la mchod pa byas shing bstan pa rgyas pa na /
dge slong des dge slong slong ba mang zhing mnyan yod khyab par gyur gyi /
bdag ljongs su song nas yang dag par sbyor du gzhug go snyam nas /
ljongs su song ste dkon mchog gsum gyi don du gos kha dog sna tshogs pa gtur bu gsum sbyor du bcug nas mnyan yod du 'gro ba'i tshe sho gam gyi gnas su phyin pa dang /
sho gam pas /
sho gam gzhal dgos pa med dam /
med do / /
des bltas pas gos kha dog sna tshogs pa gtur bu gsum mthong nas /
'phags pa gos gtur bu gsum po 'di dag nyung bas gal te rnga mo'i khal lags par gyur na khyod kyis sho gam gzhal dgos par 'gyur ro / /
bzhin bzang 'di dag kho bo mi dbang ngo / /
su dbang /
dkon mchog gsum mo / /
bdag gis dkon mchog gsum ma 'tshal gyis sho gam stsol la bzhud cig ces yun ring bgyangs te btad nas mthar gyis mnyan yod du phyin pa dang 'gyod pa'i skabs de gsol pa dang /
ltung ba med mod /
shog ma pa'i mdun du dkon mchog gsum gyi bsngags pa brjod par bya'o / /
'di ltar bcom ldan 'das de ni de bzhin gshegs pa dgra bcom pa yang dag par rdzogs pa'i sangs rgyas rig pa dang zhabs su ldan pa /
bde bar gshegs pa /
'jig rten mkhyen pa /
skyes bu 'dul ba'i kha lo sgyur ba /
bla na med pa /
lha dang mi rnams kyi ston pa yin no / /
bcom ldan 'das kyi chos ni legs par gsungs pa /
yang dag par mthong ba /
nad med pa /
dus chad pa med pa /
nye bar gtod pa /
'di mthong ba la don yod pa /
mkhas pa rnams kyis so sor rang gis rig par bya ba yin no / /
bcom ldan 'das kyi nyan thos kyi dge @# / /
'dun ni legs par zhugs pa /
rigs par zhugs pa /
drang por zhugs pa /
mthun par zhugs pa nas /
'jig rten gyi yon gnas yin no zhes bsngags pa brjod pa na gtong na legs /
mi gtong na shog ma gzhal te 'gro bar bya'o / /
dge slong dag gis dkon mchog gsum gyi phyir sho gam gzhal dgos pa'i rdzas khyer nas phyin pa dang /
sho gam pa'i gnas su bsngags pa brjod pas mi gtong nas gcig gi skal ba las byin pa dang /
gsum char las sbyin no / /
gsum char las byin pas don mthun dang bral nas gcan gzan dang chom rkun pas gnod nas /
gcig gi las byin la skal ba bsab par bya'o / /
dge slong drug cu ljongs rgyu zhing ri brags shig tu phyin pa na khyim bdag phyug pa dang pa can zhig gis dge slong de dag la zas byin nas re re la gos phrugs re bskon pa dang /
smras pa /
ston pas /
sho gam gzhal dgos pas rdzas lam du bzla bar mi bya'o zhes gsungs pas mi len no / /
de dag gis yon bshad pa byas nas mthar gyis mnyan yod du phyin pa dang /
dge slong rnams kyis de dag la /
'ongs pa legs so / /
bde bar brgyus sam /
bde bar brgyus mod /
'on kyang khyim bdag cig gis bdag cag la zas byin nas gos phrugs re bskon na /
de la bdag cag gis /
ston pas bkag pas mi len no zhes ma blangs so / /
skabs de gsol pa dang /
blang bar bya zhing blangs nas rung bar bya ste lam du bzla bar bya'o / /
tshon rtsi dang /
shing dang /
zangs tshol bas dub cing sgyid lug pa dang don mthun dang bral bas gcan gzan dang /
chom rkun las bgrod pa'i skabs de gsol pa dang /
mtha' chag gam rang chag byas te 'gro bar bya'o / /
nyes dmigs de nyid byung nas /
ba lang gi lci ba btsir bas rung ba 'am /
bkru bar bya'o / /
nyes dmigs de nyid byung nas tha na kha tshar dang phun tshar gcad par bya'o / /
ston pa mnyan yod na'o / /
dge slong zhig rgyal po'i khab tu dbyar gnas nas zla ba gsum 'das pa na chos gos ma rnyed pa kho nar mnyan yod du ston pa la phyag 'tshal du 'phags pa dang| dge slong rnams kyis smras pa /
chos gos kyi rnyed pa ma thob kyi bar du khyod ma rings shig /
de mi sdod pa dang /
de la dge slong zhig gis ras yug chen byin no / /
des 'di rung bar byas na grogs mi mthong ngo snyam nas /
bshes pa zhig la kho bo grogs pa la lta ba'i bar du ras yug chen 'di rung bar gyis la gtur bur chug cig /
de le lo can yin pas des rung ba ma byas par gtur bur bcug go /
dge slong des mthar gyis sho gam gyi gnas su phyin pa dang /
sho gam pas /
'phags pa sho gam gzhal dgos pa'i rdzas med dam /
med do / /
des bltas pa dang ras yug chen mthong nas /
'phags pa rab tu byung nas ras yug chen gyi slad du brdzun smra 'am /
dge slong gis smras pa /
kho bo 'phags pa na ras yug chen 'di rnyed nas /
kho bos bshes pa la /
kho bo @# / /
grogs la lta ba'i bar du ras yug chen 'di rung bar gyis la gtur bur chug cig ces smras na /
de le lo can zhig pas des rung ba ma byas par gtur bur bcug go /
'phags pa de ni khyod kyi bshes pa ma lags kyi /
bdag gi bshes pa lags te des na bdag la sho gam byung gis stsol la bzhud cig de 'gyod nas mthar gyis mnyan yod du phyin pa dang /
dge slong rnams kyis de la /
'ongs pa legs so / /
bde bar brgyus sam /
ji ltar bde bar brgyus /
ci'i phyir de skad zer /
skabs de rgyas par brjod do / /
da gsel pa dang /
ltung ba med mod /
ma mthong ba la blo de mi 'chags pas ma dris par blang bar mi bya bar /
khyod kyis rung bar byas sam ma byas dri bar bya'o / /
ston pa mnyan yod na'o / /
drug sdes smras pa /
dga' bo nye dga' lhung bzed nag /
can 'di dag ni rkang pa spre'u'i zhag gis bsdus te /
'gro na'ang 'gro bar chas pa'i rnyed pa sgrub /
'od na'ang glo bur du 'ongs pa'i rnyed pa sgrub cing skye bo mang po dga' ba dang yid du 'ong bar yang 'gyur ro / /
yu bu cag khron pa'i rus sbal ltar gar yang mi 'dong /
gang nas kyang mi 'ong bas rnyed pa 'thob pa dang /
skye bo mang po dga' ba dang yid du 'ong bar ga la 'gyur gyi /
yu bu cag kyang 'dong ngo / /
gang du /
gang du don mthun 'grub par ro / /
de dag gis don mthun btsal pas byang lam du 'gro ba dag mthong nas /
khyed gang du 'phag /
byang lam du'o / /
kho bo cag kyang khyed dang lhan cig 'dong ngo / /
'phags pa dag byang lam ni mthon nga lan can /
khyi za ba /
bud med gnas ngan len kun tu spyod pa lags pas der dgyes par mi 'gyur ro / /
de ltar yin yang lul blta'i 'dong ngo zer nas byang lam du phyin pa dang /
phyin pa'i nyi ma de nyid la mi dga' nas /
de dag nang bar sngar langs te srang du phyin pa dang /
tshong pas phyag btsal te /
mi dgyes par ma gyur tam /
byang lam du phyin pa'i nyi ma de nyid la mi dga' bar gyur to / /
bdag cag gis khyed la dang po nas /
der mi dgyes par 'gyur ro zhes ma bgyis sam /
bzhin bzang dag de ltar na 'dong ngo / /
bdag cag gis zong ma bsgyur gyis /
bdag cag dang bshes pa'i tshong pa zong bsgyur ba de dag la gtad par bgyi'i de dag ngang lhan cig spyon cig /
de bzhin du bya'o / /
de dag don mthun dang lhan cig song ba dang /
drug sde ni rdul gyes 'jigs pas don mthun gyi mdun nam phyi nas 'gro bas /
phyi nas song ba dang /
yul dbus nas phyir 'ong ba'i don mthun 'ongs pa la tshong pa de dag gis /
khyed ga las 'ongs /
yul dbus nas so / /
yul dbus su khe spogs mang po grub bam /
sho gam pa dang la gcan pas yi chad pa med dam /
yul dbus su khe spogs mang po grub mod /
de na gos dkar po can chom rkun pa lta bu sho gam dang /
lag can gyi lce rten gyi bden pas mi mgu bdag 'khod nas rdzas thams cad 'phrog pas sho gam dang /
la gcan gyis yi chad pa @# / /
yod do / /
de dag 'tsher zhing phyogs shig tu dong nam sems khong du chud de 'dug pa dang /
drug sdes /
ci'i phyir sems khong du chud /
bdag cag tsha grang dang bkres skom sogs kyis nyen bzhin du longs sbyod sgrub pa'i slad du yul dbus su 'phags pa legs te /
yul dbus su khe spogs mang po 'grub mod /
de na gos dkar po can chom rkun pa lta bu sho gam dang la gcan gyi lce rten gyi bden pas mi mgu bdag 'khod pas rdzas thams cad 'phrog go zhes thos so / /
kho bo cag bshes su yod pas ma 'jigs shig /
ci bdag cad gi slad du rgyal bo la zhu 'am /
min te /
mnyan yod ni kun shes pa'i sho gam can yin la /
de la sgo bco brgyad sge'u chung sum cu rtsa drug yod pas khyed cag sge'u chung nas 'jug tu gzhug gis 'dong ngo / /
tshong pa de dag mgu nas mnyan yod dang mi ring ba zhig tu phyin pa dang /
drug sdes smras pa /
re zhig ngal gsos la mnyan yod du mtshan mo 'jug par bya'i rda mo dang /
glang dang /
bong bu dag thong zhig /
nam sros pa dang sge'u chung nas zhugs te /
nam langs pa dang srang du song ste zong bkram mo / /
sho gam pa dag gis don mthun 'ong ba thos nas sgo ma nan cing 'khod kyang ma byung nas /
mi zhig la dris pas /
sdar song zin no / /
kho bo cag sgo mnan cing 'khod na gang nas zhugs /
yid ma ches na srang du ltos shig /
bltas pas mthod nas /
shes ldan dag gang gzhi zhugs /
rkang bas zhugs so| |de shes kyi sus 'jug tu bcug /
smros dang /
shes par bya'o / /
drug sdes so / /
sho gam pa na re /
dge slong rnams kyi dge sbyong gi tshul ni tshig pa yin te /
gzhan gyi 'tsho pa la'ang gnod par byed do zhes smod /
'phyar kha gtong /
kha zer ba'i skabs de gsol pa dang /
gzhan gyi 'tshab la gnod par mi bya'o / /
sho gam bdag gis /
drug sde 'di dag ni mi bsrun pa yin pas ngo bya'o snyam nas /
nye dga' la /
lhung bzed na ci mchis /
sho gam gzhal dgos pa'i rdzas med do / /
'phags pa| sdig pa zhi bar gyur cig /
bdag de mi sems kyis bza' ba dang bca' ba cung zad mchis na bslangs te 'tshal snyam mo / /
nye dgas smras pa /
chu klung rgyun las bzlog phyogs su 'bab bam /
khyod kyis kho bo la sbyin par bya ba yin gyi kho bos khyod la sbyin par bya ba ma yin no / /
'phags pa bzhad gad bgyis kyi tshung sbyon khyim du bzhud do / /
des nge khrid nas bca' ba dang bza' ba bsod pas lhung bzed bkang ste byin nas /
bdag la bka' stsol dang 'phags pas bka' stsal pa thams cad bgyi'o / /
nye dags /
nang med par gyur cig ces smras nas song ngo / /
drug sde'i kun tu spyod pa ni /
'dir bdag cag gis bram ze dang khyim bdag lhags pa rnams la chos bstan par bya /
rgol ba dag tshar gcad par bya /
rang gi grags pa bsgrag par bya /
rnyed pa 'bad bsgrub par bya'o zhes sgo drung ngam lam dang nye bar @# / /
gtsug lag khang nod pas rnyed gas lam dang nye bar gtsug lag khang nod nas de'i sted du nam gyi cha stod dang cha smad la mi nyal bar rnal 'byor la brtson par gnas so / /
re zhig na tshong ba sho gam 'dral ba dag gtsug lag khang dang thag mi ring ba nas 'dod pa dang /
nye dga' sgra la mkhas pas /
'di dag su yin /
de dag cad mi smra ba dang /
de myur bar gtsug lag khang gi steng nas babs te /
tshong pa de dag gi gan du song nas /
mtshan mo nor dang bcas nas 'dong ba 'di dag su yin /
bdag cag tshong pa sho gam 'dral ba lags so / /
bkron mi smra pa dang| kho bo cag la rgyal po yo byad thams cad kyis nye bar gnas pa yin te /
kun shes go'u di n+ya yang /
ci nas kyang rgyal po'i longs sbyod ma byung ba dag 'byung bar gyur cig /
byung ba dag rgyas pa dang 'phel bar gyur cig ces yon bshad pa byed pas /
khyed cag de dbang pa'i sho gam 'dral na kho bos ci'i phyir yal bar 'dor /
khyed la gnod pa byed du gzhug go /
de dag skrag nas /
bzod par mdzod dang /
bca' ba'i rin dbul lo / /
dengs shig /
de dag nye dga' dang bral ba dang /
yu bu cag rgyal po gsal rgyal la'ang sho gam mi 'jal na dge sbyong mgo reg nyi dga' la lta ci smos /
nye dga' yang myur bar zas kyi bya ba byas te sgo drung na lhung bzed 'khru zhing phyogs bzhir lta ba gzhon nu zhig gis mthong nas /
ci'i slad du phan tshun gzigs /
kho bo'i mdza' bshes tshong pa dag zong thogs te mnyan yod du zhugs pa lta'o / /
khyod zas kyi bya ba mdzad pa na de dag song ngo / /
de mi bzod pa skyes nas /
kho bo de dag gis ba slus te /
spu gril khu tshur gyis brdegs shing rang thag gi so la rtswas bug gis kho bos de dag la gang bya ba shes so snyam mo / /
re zhig na tshong pa de dag sngar bzhin du 'ongs pa dang /
nye dags bzung ste /
khyed kyis kho bo ba slus song 'phags pa| bdag cag la bya ba cung zad byung bas ma zhus par song ste /
da de dang gzhan yang dbul lo / /
dengs shig /
de dag nye dga' dang bral ba na /
bdag cag rgyal po gsal rgyal la'ang sho gam mi 'jal na /
nye dga' la lta ci smos zer ro / /
nye dgas srad du sod nas /
tshong pa de dag zong bkram ste 'tshong ba la mtshan ma bstan pas /
zod bsgyur te dbul lo / /
de gtsug lag khang du zan za ba'i bar la de rnams song ngo / /
nye dga' cher khros te /
da byung na slan chad 'tshong bar mi 'gyur bar bya'o snyam mo / /
yang tshong ba de dag 'ongs pa dang /
nye dags /
khyed kyis yang dang yang du kho bo bslus pas da ni gang bya ba de ltos shig /
'phags pa bzod pa mdzod cig dang da dbul lo / /
nye dgas de dag la /
re zhig sdod cig ces smras nas /
sho gam pa can song ste /
'di rnams nor dang phrol /
mnyan yod ni kun shes pa'i sho gam can yin gyi nyes pa byed pa'i sho ga @# / /
min no zer na rgyal po can song la /
lha'i yab kyi khrims btsan nam zhes dris /
btsan zer na /
mdzod che ge mo'i sgro ma na zangs ma'i glegs bu la yi ge bris pa gzigs su gsol /
de ltar byas nas yi ge bltas pas /
gnas che ge mo nas 'jug na kun shes pa /
che ge mo nas 'jug na gnod pa'i sho gam mo zhes mthong nas thams cad phrogs so / /
tshong pas sho gam pa la /
khyed la sus bslabs /
nged rang shis shes kyi /
khyed snying rjes bor ro / /
khyed la snying rje ga la yong /
shod dang mdza' bo bya'o / /
drug sdes so / /
tshong ba de dag /
dge sbyong gi tshul ni tshig go /
bram ze'i tshul ni tshig ste gzhan gyi 'tsho ba la'ang gnod pa byed do zhes smod /
'phyar kha gtong /
kha zer ba'i skabs de gsol ba dang /
gzhan gyi 'tsho ba la gnod par mi bya'o / /
mnyan yod na dge slong gdol ba dang bag rdzangs can gnyis bshes pas 'khod la /
gdol pa ni grags pa dang bsod nams che ba /
lus chung ba chos gos dang lhung bzed lhag pa yod do /
bdag rdzangs can lus che la grags pa dang bsod nams chung /
chos gos gsum ngan pa la /
dge slong rnams kyis /
khyod te bor 'dod pa chung na ci'i phyir bdag nyid gcer bur ston /
rnyed pas sam /
ma rnyed pas yin /
ma rnyed pas so / /
ci'i phyir mi 'jug /
dkon mchog gsum spangs nas sus kho bo la sbyor /
gdol bde khyod kyi bshes yin la /
de la chos gos lhag pa yod pa slongs shig /
mi ster ro / /
khyod kyis sngar bslangs sam /
ma bslangs so / /
ci| chu'i sgra kho nas lham 'bud dam slongs shig /
de song ba dang gdol pa med nas /
bag rdzangs can gyis /
gdol pa ni lus hung ba yin pas chos gos gzhal la ran na bslong bar bya'o snyam nas ran mi ran bltas pa dang /
gdol ba byung nas /
khyod kyis brkus so / /
min te 'di ltar bsams so / /
khyod la pham pa byung ngo zer nas 'gyod de gsol pa dang /
ltung ba med mod /
yid gcugs pa ma yin pa la yid gcugs pa nyid du mi bya'o / /
mdza' bshes ni gsum ste /
tha ma dang 'bring dang chen po'o / /
de nyid ni 'og ma la gong ma'o /
dge slong dag gis lci ba skam po dang so shing tshon rtsi'i chal ma bzhin du dor bsus kyang ma blangs pas chud zos pa de gsol pas /
yid gcugs pa lngas len na nyes pa med de /
lnga ni de la sdug pa dang /
yid du 'thad pa sogs so / /
mnyan yod na dge slong mtshams bzang dang nor gyis byin gnyis bshes pas 'khod do / /
mtshams bzang la lhung bzed mdzes pa /
gsal ba /
zlum pa /
longs spyod bzod pa yod pa yin la /
nor gyis byin la lhung bzed chung ngu mdzes pa /
gsal ba /
zlum pa /
longs spyad bzod pa yod do / /
de gnyis lhung bzed 'khru ba'i mtshams bzang gis nor gyis byin dbang ba'i lhung bzed chung ngu rang gi lhung bzed kyi nang du bcug nas /
@# / /
nor gyis byin| lhung bzed chung ngu 'di lta bu yod pa de snying las chung ngus dge ba 'phel lo / /
nor gyis byin na re /
thob na khyer cig /
re zhig na nor gyis byin ri brags su bya ba zhig byung nas mtshams bzang la /
bya ba de byed na lhung bzed chung ngu sbyin no / /
sbyin nam /
thabs yin no / /
de'i bsam pa la /
gla rngan gyis las byed do zhes 'phyar 'od snyam nas ma song /
dus phyis bya ba gzhan zhig gi zhar la byas te 'ongs nas lhung bzed chung ngu byin cig /
kho bo'i don la song ba min bas mi sbyin no / /
mi sbyin nang rang gis blang bar bya'o / /
thob na khyer cig /
nor gyis byin phyir song ba na de'i lhung bzed chung ngu blangs te rang gi lhung bzed du bcug go /
de 'ongs nas /
nga'i lhung bzed sus blangs /
mtshams bzang na re /
su dbang bas so / /
su dbang /
kho bo dbang ngo / /
khyod kyis brkus pas khyed la pham ba byung ngo / /
de 'gyod nas gsol ba dang /
bsam pa ji lta bus blangs /
ji ltar gyur ba gsol pa dang /
lhung ba med de /
lag pod kyi las kyis las bya zhing bsod nams kyis blos kyang ste /
gla rngan gyis ni ma yin no /
mnyan yod na dge slong ma shar nas skyes dang lho nas skyes gnyis ston pa'i sbyan sngar chos nyan nas shar nas skyes mdun du song ba'i snam sbyar phrag pa las 'phyang ba lho nas skyes phyi nas 'ong pas mthong nas /
'phags ma| a ba sa tha /
shar nas skyes chos kyi shugs thob pas mi sems pas snam sbyar lhung ngo / /
lho nas skyes kyis blangs nas /
da lta phul na 'phags ma'i dge ba'i phyogs nyams par 'gyur gyis gnas khang du sleb nas dbul lo snyam nas song ba dang /
shang nas skyes de ma thag phyi rol tu rkang pa bkrus nas gtsug lag khang du zhugs te dkyil krung phyed kyis 'dug go /
lho nas skyes kyis da lta phul na nyes dmigs 'od gis phyis langs pa la dbul lo snyam nas snam sbyar rang gi gnas khang du khyer ro / /
sang nam langs pa dang /
shar nas skyes kyis /
gzhon nu ma snam sbyar khyer shog bsod snyoms la 'gro'o / /
gzhon nu ma nges chos gos kyi gdang la snam sbyar ma mthong nas /
snam sbyar ma mchis so| |lho nas skyes kyi gnas khang du ltos shig /
des lho nas skyes kyi gnas khang du bltas pas mthong nas /
'di sus khyer /
lho nas skyes kyis /
kho mos khyer ro / /
ci'i phyir /
ji ltar gyur ba go par byas so / /
dge slong ma de de la nang dang bcas pa yin pas /
khyod kyis brkus pas pham pa byung ngo / /
de 'gyod nas gsol ba dang /
dge slong ma| khyod kyi a ba sa tha ci'i tha tshig /
yul dbus na nar ba dang ltung ba la a ba sa tha zhes zer ro / /
yul gyi nges pa'i tshig dang /
ljongs kyi nges pa'i tshig ni 'drid pa ma yin no / /
nyes dmigs de ni gzhan gyi dngos po ltung ba yun ring du 'chang ba las gyur pas /
lhung ba blangs na yun ring du mi @# / /
bsrel lo / /
dge slong zhig gis gzhan gyi dngos po lhung ba mthong nas /
'di che ge mo'i yin no snyam nas de'i gnas khang du song ste da la bu sa sgo brdungs pa dang /
de ting nge 'dzin las langs nas /
khyod su yin /
des smras pa /
khyod kyi dngos po lhung ba 'di kho bos mthong gis long zhig /
dngos po de ma byin par len pas brkus pa bla'i ting nge 'dzin gyi mtshan ma bzang po las bslang ba ni ma yin no| |de 'gyod nas gsol pa dang /
ting nge 'dzin las mi bslang bar de'i mngon sum du gzar thag la btags la gzhag go /
dge slong zhig gis gzhan gyi dngos po lhung ba mthong nas /
des che ge mo'i yin par ngo shes nas gtad pas /
dge slong de de la nang dang bcas pa yin pas /
khyod kyis 'di lhung ba mthong ba ma yin gyi brkus so / /
de 'gyod nas gsol pa dang /
lhung ba med de /
dge slong gis yo byad lhung ba mthong na dge skos la gtad pa nyid du bya'o / /
des rab tu byung ba'i yin par dogs na dge 'dun la bstan par bya'o / /
bdag po med na dge 'dun gyis ci bder bya'o / /
mnyan yod na dge slong ma rim zhes bya ba dgra bcom ma zhig la spos 'tshong ba'i khye'u zhig dad nas /
'phags ma la ci 'tshal ba thams cad bdag gis bsgrub bo / /
des /
a rog khya zhes dang du blangs so / /
re zhig na dge slong ma ri ma na nas /
dge slong ma dag bsod snyoms la song pa dang /
khye'u des 'phags ma ri ma gar bzhud /
bsnyung ngo / /
de la bdag gis yo byad thams cad kyis bstabs na lan 'ga' yang ma blangs pas de la 'tshal ba mchis na spyon la snyoms shig /
a rog khya de bzhin bya'o / /
des lan gsum gyi bar du zer nas yang dag pa yin min bgam pa'i phyir du des de la /
'phags ma ri ma la 'bru mar dgos so / /
des 'bru mar gyis lhung bzed chung ngu bkang ste phul nas /
da dung dgos nas snoms shig /
des /
a rog khya zhes smras te song nas /
des 'bru mar de dge slong ma ri ma'i sku mnye dang /
mar me'i 'bru mar du spyad do / /
rim nad sos te bsod snyoms la zhugs pa dang /
khye'u des mthong nas /
'phags ma ha cang yun ring ba zhig gis mthong ngo / /
bu bdag na'o / /
'phags ma bdag gis yo byad thams cad kyis bstabs na /
lan 'ga' yang bka' ma stsal lo /
'on kyang 'phags ma zhig byon te /
'phags ma ri ma la 'bru mar 'tshal zer nas 'bru mar lhung bzed gang phul lo / /
a rog khya zhes brjod de nang du song nas /
gzhon nu ma| khyod kyis kho mo'i ming gis khye'u zhig la 'bru mar blangs sam /
blangs so / /
ngas long smras sam /
ma smras so / /
de la nang dang bcas pa'i dge slong ma zhig na re /
der ma zad 'dis rim rgyur byas nas /
mnyan yod thams cad khyab par byas pas pham pas lto gang ngo / /
de 'gyod nas gsol pa dang /
@# / /
khyod kyis bsam pa ji lta bus 'bru mar blangs /
bag ma pa'i bsam pas so / /
ltung ba med de /
nad pas ma gnang ba de la sman mi blang bar dge 'dun gyi nad pa'i sman khang ngam /
dad pa can nam /
nye du 'am /
nye du mang ba yin na /
gang sbyor du gzhug ces nad pa la dri zhing des gang brjod pa de las blang ngo / /
dge slong rnams the tshom skyes nas zhus ba /
nor can gyis dge 'dun skyon ma mchis shing chu bur ma mchis pa la dang por ma byin par len pa'i rkyen gyis chu bur phyung ba la gzigs /
bka' stsal ba /
da ltar du ma zad 'das pa'i dus na'ang 'dis 'jig rten skyon med pa la dang por ma byin par len pa'i rkyen gyis chu bur byung ba de nyon cig /
'jig rten 'jig pa na sems can phal cher 'od gsal du skye'o zhes pa nas /
'di ni khyim 'bubs pa'i dang po yin no zhes ba'i bar sngar dang 'dra'o / /
de dag nang za ba na sa lu nang len| dgongs ka za ba na dgongs ka len pa las /
sems can le lo can zhig gis nad dgongs kyi sa lu cig ca ra blangs so / /
de la gzhan zhig gis smras pa /
tshur shog sa lu len du 'dong ngo / /
des smras pa /
khyod nyid song zhig /
ngas nang dgongs kyi sa lu cig car blangs so / /
gzhan de'i bsam pa la /
de ni legs te /
bdag gis kyang nyi ma bdun gyi bar gyi sa lu blang ngo snyam nas blangs so / /
de la sems can zhig gis /
tshur shog sa lu len du 'dong ngo / /
des smras pa /
khyod nyid so ba ni ga /
ngas nyi ma bdun gyi sa lu blangs zin to / /
des bsams pa la /
de ni legs te /
bdag gis zla ba gcig gis lu blang ngo snyam nas blangs so / /
de'i tshe sa lu de la so ba dang sbun pa byung zhing brngas pa phyir mi skye bar brngas par mngon pa na /
sems can de dag 'dus nas mya ngan byed cing /
shes ldan ngag| bdag cag sngon gzugs can yid las byung ba /
dbang po tshang ba /
yan lag dang nyid lag thams cad dang ldan pa /
bzang ba /
kha dog dang ldan pa /
rang las 'od 'byung ba /
nam mkha' la 'gro ba /
dga' ba'i zas dang ldan pa /
tshe lo dpag tu med pa thub pa na /
sa'i bcud kha dog dang dri ro khun sum tshogs pa byung ba zos pas de dag gi lus la sra ba dang /
lci ba byung zhing mdog gsal ba med par mun pa byung ngo / /
de'i tshe zas de chung ngu zos pa rnams kha dog bzang ba cher zos pa rnams kha dog ngan par gyur pa na /
bdag ni kha dog bzang la khyod ni ngan no zhes khyad du bsad pas sa'i bcud de med par gyur to / /
de'i tshe sa'i zhag kha dog dang dri ro phun sum tshogs pa byung nas nge za zhing gnas pa na /
kha dog bzang ngan du gyur pa la sngar bzhin khyad du bsad pas sa'i zhag de yang med par gyur to / /
de'i tshe myu gu'i tshal kha dog dang dri ro khun sum tshogs pa byung nas de za zhing gnas pa na /
kha dog bzang ngan du gyur @# / /
pa la sngar bzhin khyad du bsad pas myu gu'i tshal de yang med par gyur to / /
de'i tshe ma rmos ma btab pa'i 'bras sa lu'i 'bru phub shun med bsor bzhi tsam nub brngas na nang skye la /
nang brngas na nub skye ba /
brngas par mi mngon pa byung nas yun ring du gnas pa na /
'bras sa lu sog 'jog byas pas /
'bras sa lu de la so ba dang sbun pa byung zhing brngas bar mngon par gyur kyis /
bdag cag 'dus nas mtshams gcang cing /
'di khyod kyi'o / /
'di nga'i 'o zhes mu thug bya'o / /
zhes de dag 'dus nas de ltar byas te /
'di ni 'jig rten du zhing gi mu thug byung ba'i dang po yin no /
de nas sems can zhig gis gzhan gyis lum byin par slangs pa de gzhan zhig gis mthod nas /
khyod ci'i phyir rang gi sa lu yod bzhin du gzhan gyi sa lu ma byin par len /
phyin chad de ltar ma byed cig ces lan gsum du bzlog kyang gzhan kyi sa lu ma byin par blangs so / /
gzhan des kyang de mthong nas /
khyod ci'i phyir rang gis lu yod bzhin du gzhan gyi sa lu ma byin par len zhes sems can de drangs shing khrid nas 'khor gyi nang du /
yang 'dis 'di ltar byas so zhes smod pa dang /
de dag gis sems can de la /
phyin chad de ltar ma byed cig ces smras so / /
de nas sems can de dag gis /
sa lu'i phyir du 'di lta bu byung bas /
bdag cag 'dus nas bdag cag gi nang nas sems can gang gzugs ches bzang ba /
blta na sdug pa /
mdzes pa /
lus cheb de bdag cag gis zhing rnams kyi bdag por bskos nas /
bdag cag chad pas gcad par 'os pa la chad pas gcod cing| phan gdags 'os pa la'ang phan 'dogs par 'gyur la /
dre la bdag cag gis zhing gi thog shas kyang dbul lo zhes gros byas nas /
de dag gi nang nas ches gzugs bzang ba de zhing rnams kyi bdag por bskos nas /
khyod kyis bdag cag chad pas gcang par 'os pa la chad pas chos cig /
phan gdags par 'os pa la'ang phan thogs shig /
bdag cag gis khyod la zhing gi thog shas dbul lo zhes skye bo mang pos bkur bas mang pos bskur ba zhes bya ba dang /
zhing rnams kyi bdag po dang /
dmas pa las skyob par byed pas rgyal rigs zhes bya ba'i ming du gyur to / /
tshul khrims dang shes rab kyi spyod pa kun tu spyod pas chos kyis skye dgu dga' bar byed pas rgyal po zhes bya ba'i ming du gyur te /
'di ni 'jig rten du rgyal rigs byung ba'i dang po yin no / /
de nas sems can kha cig gis yongs su 'dzin pa ni nad do / /
'bras so / /
zug rngu'o / /
sdug bsngal gyi rtsa ba'o zhes rig nas /
grong nas dgon pa'i gnas su song ste /
yal ga dang /
lo ma'i spyil bu byas nas 'khod cing /
nang dang nub tu zas 'dod pas grong du bsod snyoms la zhugs pa dang @# / /
gzhan dag gis de dag la sbyin pa dag bya bar sems so / /
de nas sems can kha cig bsam gtan de dang rab tu dben pa de mngon par ma rtogs pa na mtha' zhig tu song ste /
yal ga dang lo ma'i phyil bu byas nas ded gsang sngags kyi ga zhung dag byed do / /
de nas kha cig gis gsang sngags dang rig byed de mngon par ma rtogs pas /
phang dgon pa nas grong mthar lhags te khang khyim sgo bzhi pa brtsigs nas /
'dir bdag cag gis sbyin pa dag spyin /
bsod nams dag spel /
mgron po lhags pa rnams la bza' btung gis ci nus su tshim par bya'o zhes de na sbyin pa dang /
bsod nams dang /
mgron bo 'ongs pa la bza' btung gis tshim par byed do / /
grod las phyi rol tu brten pas bram ze zhes bya ba'i ming byung ngo / /
yang 'di dag ni bsam gtan mi byed do zhes bya ba las slog tu 'dzud pa zhes bya ba'i ming byung ngo / /
dgon pa nas yang phyir grong mthar lhags pas grong ba zhes bya ba'i ming du gyur te /
'di ni bram ze byung ba'i dang po'o / /
de nas sems can kha cig bzod pa las kyi gnas la brtson pa dag la /
'di dag bzo dang las kyi gnas sgrub par byed do zhes bya ba las rje'u rigs zhes bya ba'i ming du gyur te /
'di rje rigs 'jig rten du byung ba'i dang po yin no / /
de nas rgyal rigs dang bram ze dang rje rigs kyi khyim nas khyim med par rab tu 'byung bar byed pa la rigs gsum pos mngon du smra ba dang /
phyag dang /
ldang ba dang /
thal mo sbyor ba dang /
'dud pa'i las bya bar 'os pa yin pas bzhi pa dge sbyong yang 'jig rten du byung ngo / /
dge slong dag dang por rang gi sa lu yod bzhin du gzhan gyis lu ma byin par len pa de ni nor can 'di yin te /
de'i tshe yang 'jig rten skyon med pa la dang po ma byin par len pa'i rkyen gyis chu bur phyung ngo / /
da ltar yang ma byin par len pa'i rkyen gyis dge 'dun skyon med pa la chu bur phyung ngo / /
de bas na dug gsum spang ba'i phyir bslab par bya'o / /
las dang po pa dang /
smyos pa dang /
sems 'khrugs pa dang /
tshor bas nyen pa la ltung ba med do / /
phran tshegs kyi skabs nas 'byung ba ni /
drug sdes bsil ba'i tshal gyi dur khrod du song ba dang /
shi ba'i yo byad gdugs dang shing dang gos mang po bor ba mthong nas phyag dar khrod kyi gos rnyed kyis bkur ro zhes blangs nas dong ba dang /
dur khrod kyi srung ma 'ongs pa dang /
ci yang mi 'dug pas /
de rkun mas rkus kyis slar yang brnyogs nas 'ong snyam du nags stug po'i nang du gab pa dang /
drug sdes zhag bdun brgyad nas dur khrod du phyin te gos la sogs pa blang bar brtsams pa dang /
srung ma des mthong nas /
bdag cag rgyal bo'i bka' bzhin byed pa'ang dur khrod kyi gos 'di'i phyir yin na /
ci'i phyir khyed kyis bdag po yod pa'i dur khrod kyi yo byad @# / /
dag rku /
bzhin bzang nged kyis phyag dar khrod kyi gos blangs so / /
de dag gis /
phyag dang khrod kyi gos min pas ma legs so zhes smras pa dang /
lan med par gyur pa'i skabs de gsol pa dang /
de dag 'phya ba yus te /
yongs su bzung ba dang bcas pa gnang ba las gzhan pa'i thabs kyis bdag gir mi bya'o / /
dad pa dang ldan pa dag gis /
ci bder khyer cig ces smras kyang the tshom za nas ma blangs pa dang /
ci bder long zhig zer na long zhig /
mnyan yod na'o / /
drug sdes bzhon pa mang po shing rta dang lhan cig lam du song ba dang /
lam gyi phyed du shing rta srog shing chag ste tshang pas srog shing rjes nas chag pa por ro / /
nye dgas shing rta'i srog shing de blangs te lam gyi bzhi mdor bor nas /
'di ni bdag cag gis srog shing gi dbang phyug ces bya ba'i lha rten du btsugs so zhes smras nas song ba dang /
gzhan zhig gis kyang der stegs bu brtsigs /
gzhan zhig gis /
bdag gi don 'di grub na khang pa brtsigs la ston mo bya'o zhes smras pas grub pas ji ltar dam bcas pa thams cad bsgrubs pas de log pa'i lha khang du gyur te /
tshong pa dag gis der gos dang /
bal mang po phul lo / /
drug sde slar log pa'i tshe lha khang de rgyas par mthong nas gos la sogs pa blangs pa dang /
lha khang pa dag lhags nas /
'di'i las dang byi dor bdag cag gis bgyis na /
ci'i phyir gos rnams 'phrog /
bkren pa | 'di ji ltar khyed kyi lha khang yin /
nged cag gis shing rta srog shing chag pa zhig rten thabs su btsugs so / /
lha khang pa des ku co bton pa dang /
nye dga' khros nas rdog pa cig brgyab ste bsgyel lo / /
de spa gong nas /
sus btsugs kyang bdag cag 'di la brten nas 'tsho ba lags so zer ba'i skabs de gsol ba dang /
yongs su bzung ba dang bcas pa gnang ba las gzhan pa'i thabs kyis bdag gir mi bya'o / /
lha khang pa dad pa can zhig gis /
ci bder spyod cig ces brjod kyang ma blangs pa dang /
ci bder byas pa long zhig /
mnyan yod nas dge slod mang po ljongs rgyur song ba dang /
cho ma rkun pas bcom nas rgyal byed tshal du btsongs pa dang /
bcom pa'i dge slong dag kyang der phyin te /
rang gi lhung bzed dang chos gos ngo shes nas /
'di dag gis bdag cag gi lhung bzed dang chos gos phrogs kyis rkun mo thungs shig byas pa dang skrag nas bor ro / /
dge slong dag gis rang rang gi chos gos dang lhung bzed blangs nas /
rung ngam mi rung mi shes pa'i skabs de gsol ba dang /
bdag gir byas ba dgug par mi bya'o| |de gsungs pa dang /
dge slong gzhan dag ljongs rgyur song ba dang /
rkun po rnams kyis chos gos dang lhung bzed la lag pas reg tshad la mi lta nas de rnams lhung bzed dang chos gos kyis phongs pa'i @# / /
skabs de gsol pa dang /
rkun pos phrogs nas sbyor ba rgyun ma bcad pa de srid du lta ba med par mi bya'o zhes gsungs pa dang /
rkun pos chos gos phrogs pa mnyan yod du btsongs pa dang /
dge slong rnams kyis de ngo shes nas /
rkun bo rnams rgyal po'i pho brang du khrid de /
bsad pa dang bcing ba sogs byas pa dang /
rgyal po la mi sbran gyi /
de ni chos bshad pas bslang bar bya'o / /
mi ster na rin phyed du nye bas kyang bslang bar bya'o / /
de ltar byas kyang mi ster na lhung bzed dang chos gos ni rin chen pos blus kyang dung ngo / /
lhung bzed dang chos gos byas pa mthar phyin pa ni rnyed par dka' ba'i phyir ro / /
mnyan yod na mu ge'i dus kyi tshe rkun pos phag brkus nas nags gseb tu bsang nge sha bzang po rnams zos nas mgo sug rnams bor ro / /
drug sde'i kun tu spyod pa ni nang par sngar langs nas khang steng du 'dzegs te phyogs bzhir lta zhing gang na dud pa 'thul ba dang /
bya rgod lding ba mthong ba der thams cad 'dus te 'dong ba yin pas /
de'i tshe nags na du ba dang bya lding ba mthong nas /
cung zad rnyed kyang srid pas 'dong ngo /
de dag myur bar song ba dang /
rkun pos phag gi mgo su ga bor ba mthong nas /
phyag dar lta bu rnyed kyis btsos te bza' bar bya'o zhes 'tshod pa na /
phag 'tshol ba rnams kyis mthong nas /
'phags pa dag| drang srong gi rgyal mtshan thogs nas 'di lta bu byed dam /
bzhin bzang kho bo cag srog gcod du rung na ri dags bzang po bsang nas sha za mi nus sam /
rkun pos bor ba 'di dag blangs par zad do / /
khyed rab tu byung ba yin pas de'ang 'tsham pa ma yin no zer ba'i skabs de gsol pa dang /
dge slong dag gis de lta bu'i phyag dar blang bar mi bya'o / /
mnyan yod na rkun pos bu ram shing brkus te zos nas rtsa ba dang rtse mo ro chung ba bor ba dang /
drug sdes mthong nas za ba na /
bur ma shing srung ba rnams kyis mthong nas /
'phags pa dag| drang srong gi rgyal mtshan thogs nas 'di lta bu byed dam /
bzhin bzang| kho bo cag ma byin par len du rung na bu ram shing bdams nas bu ram shing bzang po 'am /
nor bu dang /
mu tig la sogs pa dbrog par mi nus sam /
rkun pos brkus te zos nas kho bo cag gis rtsa ba dang rtse mo ro chung bdag ba sdus par zad do / /
de lta na'ang khyed rab tu byung ba yin pas 'di mi 'tsham mo zer ba'i skabs de gsol ba dang /
dge slong gis de lta bu'i phyag dar blang bar mi bya'o / /
mnyan yod na rkun pos shing ta la'i 'bras bu brkus nas nags gseb tu bdams shing zos te snyigs ma bor ba drug sdes mthong nas za ba na ta la'i srung mas mthong nas /
'phags pa dag| drang srong gi rgyal mtshan thogs nas 'di lta bu byed dam /
bzhin bzang| kho bo cag ma byin par len du @# / /
dung na ta la'i 'bras bu bzang po 'am /
nor bu dang mu tig la sogs pa dbrog par mi nus sam /
rkun pos brkus pa las kho bo cag gis nyal nyil bsdus par zang ngo / /
de lta na'ang khyed rab tu byung ba yin pas mi 'tsham mo zer ba'i skabs de gsol ba dang /
mi snyan pa 'byung bar 'gyur pa ni /
bor ba'o zhes skye bo phal po che'i mngon sum du ma bab par bkur bar mi bya'o / /
mnyan yod na spos 'tshong gi khye'u zhig la lwa ba bzang po zhig yod pa de de la shin tu chags so / /
de na ba na sman gyis kyang mkhan ba'i tshe nye du la /
kho ba shi ba'i tshe ma sreg bar lwa ba 'dis dkris nas bor cig /
de shi nas de la chags bas yi dags lwa ba can du skyes so / /
nye du rnams kyis lwa bas ro dril nas dur khrod du bskyal ba dge slong dag gis mthod nas /
dur khrod pa gang dga' bo la smras pas /
de myur bar song nas lwa ba slangs ba dang /
mi ma yin des smras pa /
'phags pa| bdag gi lwa ba ma sems shig /
dur khrod pa phal cher snying stobs can yin pas /
bkren pa| khyod lwa ba la chags pas yi dags lwa ba can du skyes la /
da yang dmyal bar skye 'dod dam thong zhig /
de ma btang ba dang /
de lhag par chags pas de la rdog pas bsnun nas bshus te khyer nas rgyal byed tshal du song ngo / /
de yang cho nges 'debs shing de'i phyi bzhin du 'brangs te| 'phags pa gang dga' bo| lwa bstsol cig /
de khyad du bsad nas rgyal byed tshal du song ba dang /
rgyal byed tshal na sangs rgyas la dad pa'i lha dang /
klu dang /
gnod sbyin dag 'dug pas /
de nang du 'jug ma nus bar sgo mcho nges 'debs so / /
ston pas kun dga' bo la rmas pa /
ci'i phyir rgyal byed tshal gyi sgo na mi ma yin du /
gang dga' bos de'i lwa ba blangs so / /
kun dga' bo| song la gang dga' bo la /
mi ma yin 'di la lwa ba byin cig /
ma byin na khrag skyugs nas 'chi bar 'gyur ro / /
sbyin pa'i tshe'ang /
mdun du song zhig ces smras nas dur khrod du son pa'i tshe /
nyol cig ces brjod cing nyal ba'i tshe de'i steng du dgab par bya'o zhes gyis shig /
kun dga' pos kyang gang dga' bo la de skad bsgo ba na /
bka' bzhin 'tshal zer nas mi ma yin de la /
khyod lwa ba 'dod na mdun du song zhig sbyin no / /
de mdun du song ba dang /
khyod lwa ba 'dod na nyol cig /
de nyal ba na de'i steng du bkab bo / /
mi ma yin des de la rdog pas bsnun pa dang /
de stobs dang ldan pa yin pas brangs so / /
skabs de gsol ba dang /
gya tshom du ro'i gos blang ba'am /
sbyin par mi bya yi /
len na rkang ba'i mtha' nas mgo bo'i mthar song ste blang bar bya'o /
sbyin pa des kyang mgo'i mtha' nas rkang ba'i mthar song ste sbyin par bya'o / /
ro'i gos la nyes dmigs lnga yod de /
@# / /
kha dog ngan /
dri mi zhim /
brnyings /
shig mang /
gnod sbyin mi bsrun pa mang ba'o / /
ma rmas pa las ro'i gos blang bar mi bya'o / /
drug sdes khyi khrid de dong ba dang /
mdad pa dag gis mthong nas /
khyed khyi khrid nas srog gcod dam /
skabs de gsol ba dang /
khyi khrid de 'gro bar mi bya'o / /
de dag gis mtshon gyis rma phyung nas blangs pa dang /
rang gis rmas pa dang /
rmas par byed du gzhug par mi bya'o|| srin bu dang grog mas zos nas blang bar bya'o /
mnyan yod na khyim bdag cig 'dug pa des rigs mnyam pa las chung ma blangs nas dga' mgur spyad kyang bu med la rgas pa'i gnas skabs su nor zad nas chung ma la smras pa /
kho bo rgas shing bkren la bu yang med pas rab tu 'byung du 'gro'o / /
rje'i sras| de bzhin du mdzod cig /
de rgyal byed tshal du song nas rab tu byung ngo / /
re zhig na de'i chung ma 'ongs pa dang /
de sbring pa byung nas dge slong rnams kyis /
sos zhes ma byas pas /
de'i sngon gyi chung mas lag pa g.yon pas sa blangs te /
sas mtshams bcad pa byas nas /
yun ring du 'tsho bar gyur cig /
khyod dgra bo rnams kyi nang du rab tu byung ste /
rgyal byed tshal 'di gnod sbyin gos sngon po gyon pa lnga brgyas mi stong ste /
ngas khyod la /
sos zhes byas pas de rnams kyis khyod kyi mdangs mkhyer te /
de bas khyim du bzhud zer nas lag pa nas bzung ste song ba dang /
dge slong rnams kyis /
rgan zhugs| ma 'gro bar 'dug cig /
de 'gro ba na dge slong dag gis lag pa ya gcig nas bzung ste drangs pa dang /
na'o zer ba'i skabs de gsol pa dang / /
lag pa gang na dris la /
khyed kyis bzung ba na'o zer na 'gro 'dod par nges kyis thong zhig /
chung mas bzung ba na'o zer na 'gro mi 'dod pas de gtang bar mi bya'o / /
zhu ba'i skabs nas 'byung ba ni 'dir ma bris so / /
'dul byed kyi skabs nas 'byung ba ni /
gzhongs kos lar gos rnams bgos pa'i tshe dge slong zhig na ba dang /
de'i nang g.yog gis gos mnos nas khyer te song ba dang /
dge slong de'ang shi nas ji ltar bya ba ma shes pa'i skabs de gsol pa dang /
sngar shi nas phyis mnos na de nyid du slar phul cig /
sngar mnos nas phyis shin tu shi ba'i yo byad du byos shig /
dge slong gzhi pa zhig dge 'dun gyi zhing rmed du bcug pa dang /
nye logs na khyim bdag cig kyang zhing rmed pa der 'ongs nas /
kho bo'i zhing ma rmed cig /
'di khyod kyi ma yin gyi dge 'dun gyi zhing ngo / /
btsun pa| kho bo'i dbang du mi ma yin pa bstan to zhes smras nas des sngar mtshams su phur pa btab pa de brkos nas bstan pa dang /
des thong ba bor nas khyim bdag de song ba'i 'og tu des phur pa nang du bsnur te zhing rmed pa dang /
khyim bdag de 'ongs nas /
da gzod kyang kho bo rgyal na ci'i phyir @# / /
da dung yang zhing rmed ces smras pas 'gyod pa'i skabs de gsol pa dang /
dngos po tshang na pham par 'gyur ro / /
me tog gi shing dang 'bras bu'i shing la'ang de bzhin no / /
de'i don /
dge 'dun ni phu nu dang 'dra bas de'i ched du sogs so / /
dge slong gzhib zhig gis phyogs bzhi'i dge 'dun gyi dkor brku sems kyis brkus nas 'gyod pa dang /
pham par mi 'gyur gyi nyes pa sbom po'o zhes pa'i don /
bdag po tha dad ma yin pa ni rang gi dang 'dra'o / /
dge slong dag /
tshung shog rku ru 'deng zer nas song ba dang /
lam gyi phyed nas ngo tsha nas log go /
yang rku du 'deng zer nas song ba las gcig ngo tsha nas /
ma song na 'di bas gsod /
song lam byin par mi blang zhing /
skal ba yang mi blang ngo snyam ste song nas 'gyod pa'i skabs de gsol pas /
phyir log gam mi blang bar nges pa nas zhes sogs so / /
dge slong dag rkur song nas /
phyed las byed /
phyed lam srung /
lam srung ba rnams bdag cag gis ma blang pas nyes pa med do snyam nas gsol pa dang /
cha bdag gir bya bar 'dod pa ni mi blang ba'i bsam pa ma yin no / /
de dag togs pa'i la sogs so / /
dge slong zhig gis gos 'tshong bar rob zhig gir sa blangs nas khyer ba dang /
khos mthong nas /
ras ma rku zhes smras pa dang /
bstan nas khyer te 'ong ngo zhes smras so / /
de 'gyod nas gsol bas /
spom po'o zhes pa /
mngon sum du blangs pa yang sogs so / /
dge slong zhig gi slob ma rkun pos khrid pa de bros pas thar nas gsol pas /
nyes pa med de /
de bdag nyid ni ma yin no / /
dge slong zhig gis seng ras brkus nas bshig pa dang /
de'i nang nas dar rin po che byung bas 'gyod nas gsol bas /
seng ras kyi rin thang brtsi'o zhes pa /
gang bsams pa de dang 'brel bas ma bsams pa blangs pa ni brkus pa ma yin no|| dge slong kha cig /
rkur 'deb /
gang gis gang thob pa de de nyid dbang ngo zhes smas nas rkung song ba la kha cig gis thob /
kha cig gis ma thob nas gsol bas /
sbom po'o zhes pa /
sbom po ni gang gis gang len pa de zhes sogs so / /
bdag po yod pa'i dur khrod nas gos blangs pa dang /
rigs ngan rnams /
bdag cag gi las su bya ba rnams 'di'i phyir du byed pas /
gos ma rku zhig ces pa dang /
mnyan yod na gzhan ngag rol gsol ba 'debs te /
khyim pa zhig gis kyang dgos pa zhig gsol nas dgos pa de grub pa dang /
de la ras dkar po zhig gis g.yogs pa de /
nag po dga' bos blangs pa dang /
de la dge slong rnams kyis /
khyod la pham pa byung ste /
ro'i ras ma byin par blangs pa'i phyir ro / /
de 'gyod nas gsol pas /
spom po'o / /
grong khyer yangs pa can na ngo gser gyi phreng ba btags pa zhig rang la srung zhing 'dug go zhes @# / /
nag po dga' bos thos te der song nas ro de la 'thog pa las ro des /
ma len zer ba las des gser gyi phreng ba phrogs te khyer bas dge slong rnams kyis /
pham pa byung ngo / /
de 'gyod nas gsol bas /
yongs su 'dzin pa dang bcas pa'i dur khrod nas len na sbom po'o / /
mnyan yod na khyim bdag cig la la phug gi ngab yod pa der dge slong zhig song nas la phug bslangs pas /
btsun pa rin stsol cig| chos kyi phyir rin med par stsol cig /
btsun pa 'dir 'ong ngo cog la rin med par byin na kho bo'i zas gos med par 'gyur ro / /
ci cung zang kyang mi sbyin nam /
mi gsol lo / /
des la phug gir ba de sngags kyis bskams pa dang /
sbom por 'gyur ro / /
sdong bu dang /
lo ma dang /
me tog dang /
'bras bu'i kun dga' rab rnams kyang de bzhin no / /
rta rtswa za zhing 'dug pa'i mdun du dge slong gis rtswa changs pa gang sbrengs bas| de de'i phyi bzhin du 'ong ba las /
'di ltar brku'o snyam du lus 'gyur ba dang /
'gyod nas gsol pas /
chas kyis rdod pas rta bkri ba dang /
dge slong zhig tshod pa mang po dang lhan cig kos lar song nas mya dam gyi lam zhig tu phyin pa dang tshong pas /
btsun pa lam 'di 'jigs pa dang bcas kyis rta la chibs la myur bar bzhud /
dge slong gis rta la zhon te /
'di ltar brku'o snyam nas lus 'gyur ba dang /
'gyod nas gsol pas /
zhon te 'di brku bar bya'o snyam nas las 'gyur na sbom po'o / /
dge slong zhig rin po ches gang ba'i gru dang lhan cig brgal ba las /
des 'di ltar brku snyam nas lus 'gyur ba dang 'gyod nas gsol pas /
gru yang ngo / /
'di las 'di ltar snyam pa yang ngo / /
dge slong zhig la shog ma gzhal dgos pa'i rdzas yod cing /
'das na pham par 'gyur snyam ste pa ma sogs la bsngos nas 'das pa dang /
pha ma dang /
phu nu dang /
bu sring dang /
mkhan po dang /
slob dpon dang /
mchod rten dang /
dge 'dun la sogs pa la bsngos pa shog ma gzhal dgos pa 'das pa'o / /
dge slong zhig gis khri'u brnyas nas mi spyin no snyam pa dang /
gcig gis glegs bam blangs nas mi sbyin no snyam pa dang /
dge slong zhig gis tshong pa 'dus pa la bskyin par mang zhig blangs pa dang /
bskyin pa bdas pas mi sbyin no snyam nas 'gyod de gsol pas /
brnyas pa dang bskyis pa mi sbyin par sems pa'o / /
dge slong nad pa zhig 'khur ba gru gsum ngang thug pa la dad pas /
nad g.yog la rin byin nas /
'khur ba dang thug pa byas te dge 'dun la'ang gsol /
nga la'ang byin cig /
de dag gis /
bdag cag la 'khur ba gru gsum dang thug pa ci dgos /
'di gcig pu la sbyin no snyam nas nad pa la 'khur ba gru gsum dang thug pa byin te rin bgos pas 'gyod nas gsol pas /
gzhan gyi don du byin pa @# / /
'god pa yang ngo / /
dgon pa pa zhig gis bdag po med pa la yod par 'du shes nas blangs pas 'gyod de gsol ba dang /
yongs su ma bzung ba la yongs su bzung bar 'du shes pa'o / /
dge slong zhig gis bsod snyoms 'bras chan mi dbang ba blangs pa dang 'gyod de gsol pas /
sbom po'o / /
de bzhin du phye dang /
nya sha dang /
bag phye sogs la'ang sbyar ro / /
gzhongs ko sa lar dge 'dun gyi chos gos bgos pa dang /
dge slong zhig grong gzhan du song nas de la lhan cig spyod pa gnyis yod pa de gnyis kyis mkhan po'i gos so sor mnos nas dor ba dang /
gcig la gcig /
khyod kyis mkhan po'i gos mnos sam zhes dris so| |khyod kyis kyang ma nos /
kho bos kyang mnos na gang gis mi dbang bar mnos pas pham pa byung ba ni mi shes so zhes smras pa dang /
nyes pa med de /
gzhan gyis blangs par mi shes pa ni gzhi med pa nyid ma yin no / /
kos lang dge 'dun gyi gos bgos pa na /
dge slong zhig grong gzhan du song nas de'i mdza' bos skal pa blangs te des 'ongs pa dang /
'di khyod kyi gos yin te kho bos mnos nas 'ongs so zhes smras pa dang /
ngas khyod la ma bcol lo / /
de 'gyod nas gsol pas /
ma bcol bas ma yin no / /
dge slong zhig mgron du ma bos par zan za bas 'gyod nas gsol pas /
mgron du ma bos par zan za na nyes byas so / /
dge slong gnyis rkur song ba dang /
bdag cag gnyis rab byung yin pas mi rigs snyam log nas gsol pas /
rku ba'i ched du 'gro ba yang ngo / /
rkun pos chad khyer nas dgon par 'thungs /
lhag ma sbas pa dge slong zhig gis rnyed nas tshwa bya'o snyam ste khang par bskyal lo / /
rkun po skom nas der song ste btsal kyang ma rnyed par dge slong de dag mthong nas /
khyed kyis chang ma bsnams sam /
khyer ro /
kho bo'i chang brkus pas khyod ni rkun ma'o / /
'gyod nas gsol pa dang /
yang btso blag mkhan zhig gis gos thal chu'i nang du bcug pa brjed nas grong du song ba yang dran nas slar log pa dang /
dge slong phyag dar khrod kyi gos 'tshol bas gos de blangs pa des mthong nas /
gos ma rku| kho bo phyag dar khrod kyi gos 'tshol ba las 'di mthong na khyod la cir dgos /
btso blag mkhan gyis /
kho bos gos 'di thal skyor bcug pa las brjed de 'di kho bo'i gos yin gyis ma rku zhig /
yang btso blag mkhan gyis gos bkrus pa shing drung du bzhag pa dang /
dge slong gis khyer ba btso blag mkhan gyis mthong nas /
kho bo'i gos ma rku zhig /
khyod kyi yin na khyer cig /
khyim pa zhig gis gos bzhag nas bshang ba byed du song ba'i gos dge slong gis mthong nas khyer ba dang /
khyim pa des /
kho bo'i gos ma rku zhig /
khyod kyi yin na khyer cig /
dze ta'i tshal nas mi ring ba zhig na zhing pa gos bzhag ste zhing rmed pa'i gos dge slong gis khyer pa dang /
zhing @# / /
pas mthong nas /
gos ma rku zhig /
des mnyan pa dang /
zhing pas bzung nas /
btsun pa rigs sam /
gos de ma byin par ma blang zhig /
'di kho bos phyag dar khrod kyi gos tshol ba na mthong ste khyod la cir dgos /
btsun pa gos 'di bzhag nas bdag zhing rmed de 'di ni bdag gi'o / /
khyod kyi yin na khyer cig /
khye'u gos bzhag nas rtsed mo rtse ba'i gos brjed de khyim du song ba'i gos dge slong gis khyer ba dang /
bud med cig byung nas /
khye'u rtse ba'i gos yin gyis ma rku zhig /
khyod kyi yin na khyer cig /
dge slong zhig gis phyag dar khrod kyi gos sbas nas mnyan yod du bsod snyoms la zhugs pa dang /
dge slong gzhan zhig gis blangs nas bkrus pa dang /
dge slong snga ma des de 'khru ba mthong nas /
khyod la pham pa byung ste /
kho bo'i phyag dar khrod kyi gos ma byin par blangs pa'i phyir ro / /
log pa'i lha khang nas ras rlung gis khyer ba dur khrod du lhung ba dang /
dge slong phyag dar khrod kyi gos tshol bas ras de rnyed nas khyer ba na /
log pa'i lha khang na gnas pas mthong nas /
bdag gi ras 'di lha khang nas dur khrod du lhung ba yin gyis ma rku zhig /
khyod kyi yin na khyer zhig /
khyim pa zhig gis /
dge slong rnams lhung ba'i gos rnams phyag dar khrod kyi gos so zhes 'khyer ro zer ba thos pa dang /
de brtag pa'i phyir ras rin che ba zhig la kar sha pa na brgyad btums te phyag dar khrod du sbas nas kha tshang snang bar byas te song ba dang /
dge slong phyag dang khrod kyi gos tshol ba zhig gis kha tshar mthong nas drangs te khyer ba dang /
khyim pa des mthong nas /
ras ma rku zhig /
'di ni ngas phyag dar khrod kyi gos 'tshol ba las rnyed na khyod la cir dgos /
kho bos ras la kar sha pa na brgyad phur te sbas so / /
bltas pas kar sha pa na brgyad po de mthong nas /
khyod kyi yin na khyer cig /
de rnams 'gyod nas gsol pas /
nyes pa med de| kun tu bzung ba ma yin nam zhes legs par so sor brtag par byas te blang bar bya'o / /
khyim bdag cig dge 'dun gyi zhing rmed pa la dge slong zhig 'ongs nas /
yang na shas byin cig /
yang na zhing ma rmed cig /
des ma nyan par rmos pa dang /
dge slong des thong pa'i rtse mor nyal lo / /
khyim ba dag des thong ba bor nas /
dge sbyong 'di lta bu dang bral bar shog cig ces 'phya zhing mi snyan pa zer ba dang 'gyod nas gsol pas /
nyes pa med de /
phyin chad lus bsnyal bar mi bya'o / /
'chag sang shing zhig skyes te de la 'o la ba'i tshang bcas nas des dge slong 'chag pa la shing 'dor zhing skad 'byin pa dang /
des de'i tshang bshig nas skad 'byin pa dang /
ston pas kun dga' bo la /
ci'i phyir 'ol ba skad 'byin /
dge slong gis 'ol ba'i tshang bshig pa'i slad du'o / /
tshang bshig par mi bya'o / /
nye dags dbyar bla tha ma la gang du dge slong ji snyed cig dbyar tshul du zhugs /
gang du dge 'dun gyi rnyed pa ji snyed @# / /
cig rnyad cas gtsug lag khang du rgyu zhing phyin pa na /
dge slong de dag gis tshig snyan pas bsu ba dang /
khyed bde bar gnas sam zhes dres te 'dug nas dge 'dun gyi rnyed pa ci yod pa 'on cig dang bgos la kho bo'i skal ba ni bkung ngo / /
de dag gis khyer 'ongs nas mdun du bzhag pa dang /
nges pa gos nas gnas brtan gos kyi skal ba khyer te langs ba dang /
nges gnas brtan nga dung ma bzhud par bzhugs shig ces smras nas /
nye dga' gtams snyan pa sna tshogs dang /
rigs pa dang /
grol ba la spobs pas des gnas brtan ngang par 'gyur pa'i chos bshad pa dang /
des| gos kyi skal ba ci yod ba bzhes shig| de bzhin du gnas brtan gnyis pa dang gsum pa dang dge slong mang pos gos byin nas /
des gos de dag khur du khyer te 'dze ta'i tshal du zhugs ba dang /
dge slong dag gis nye dga' la /
gos 'di dag ga las rnyed dris pa dang /
rgyas par smras so / /
de lta bu byung mong kyi bsang dung bslab pa ma bcas so / /
phyis rgan zhugs gnyis la brten nas /
mag nas pa des chos gos kyi cha mi blang ngo / /
rkun pos grong bcom nas bsnyegs pa dang /
skrag nas gtsug lag khang du song ste /
gos dge slong la khul nas bros so / /
ra mnga' pas gtsug lag khang bskong pa dang /
gos dge slong la 'dug pa mthong nas /
bdag cag ge'e|| kho bo la rkun pos byin no / /
gsol pas /
nyes pa med de /
'ong pa rku thabs can gyi chom rkun par ma grags pa las blang par mi bya'o zhes pa nas /
sbyin no / /
dge slong dag la rkun pos kyang byin /
thun mong pa dang spung pas kyang byen pa dang /
de dag gis ma blangs pa de gsol bas /
chom rkun pa las sbyin bdag gi sems kyis len pa la nyes pa med do / /
kun dga' bo'i lhan cig spyod pa spong ba po zhes bya ba des pa /
tshul khrims dang ldan pa zhig ste /
de khyim bdag gzhan zhig gi grong du nye bar 'gro ste /
de la bu gnyis yod de /
khyim bdag de yang nad kyis btab bo / /
de de la nad 'dring song ba dang /
des de la nor byin to / /
gu gnyis pos ni ci yang ma thob pas des kun dga' po la 'khangs pa dang /
kun dga' bos spong pa po chad pas bcad do / /
de sngon slob ma las rab tu byung bas na des slob ma lnga brgya tsam zhig gzengs bstod de /
mkhan po la bzod pa gsol cig ces smras pa dang /
mkhan po la bzod pa ji ltar bya /
khyed kyis khye'u dang bu mo rnams khrid nas mkhan po'i drung du song dang /
des khyed la chos 'chad par 'gyur gyis /
chos bshad zin pa'i tshe /
khye'u dang bu mo rnams bor la dengs shig dang /
de dag dus pas /
khye'u dang bu mo de dag khrid las dengs zer na de la /
'on spong pa po la'ang bzod pang mdzad dam zhes smros shig /
de dag gis ji ltar bsgo ba bzhin chos bshad zin pa'i tshe khye'u @# / /
dang bu mo rnams bor ba dang /
de dag dus pas /
kun dga' bos /
'di dag khrid las dengs ci'i phyir dor /
de dag gis /
spong pa po la'ang bzod par mdzad dam /
bzod par bya'i /
nyes byas bshags par gyis shig /
skabs de gsol bas /
gnad la bsgre bar mi bya'o / /
khyim bdag cig gis sangs rgyas dge 'dun dang bcas pa gdugs tshod la spyan drangs nas /
dge slong zhig gis gtsug lag khang du 'dug ste bsod snyoms mnos so / /
mgon med zas sbyin gyi khye'u rnams rtsa ba rkun pos brkus pa dge slong des thos te /
des sngags bslabs nas ring po ma lon pas bdag gis sngags 'di sad do snyam nas sngags brdod pa dang /
rkun po de dag dpung tshogs bzhis bskor bar gyur nas de dag gis khye'u rnams bor te bros so / /
de dge slong dag gis thos nas /
khyod la pham pa byung ngo / /
de 'gyod nas gsol pas /
khyod kyis bsam pa ji lta bus byas| sngags sad par bsams pas so / /
gsang sngags dag gis gtong ba la nyes pa med do / /
dge slong mang po gtsug lag khang du 'khod pa las byi ba zhig gis nor dang zas brkus nas byi khung du slar song ba dang /
de dag /
bdag cag la rku ba de su yin snyam mo / /
de dag bsod snyoms 'khor nas 'dug pa dang /
byi ba des kha zas khyer nas byi khung du slar song ba dang /
de dag gis de bzung nas /
bdag cag la rku ba ni 'di yin no / /
khyed la pham pa byung ste /
byi ba las ma byin par blangs pas so / /
de dag 'gyod nas gsol pas /
nyes pa med de /
dge slong rang gi de long zhig /
byi ba'i de ni mi blang ste /
byibs khyer ba bdag pos blangs pa la yang ngo / /
byi bas bca' ba dang bza' ba rnams khyer 'ongs te dge slong zhig gi mal stan gyi 'og tu bzhag pa dang /
dge slong des nang bar sngar so shing zos /
gdong bkrus /
byin len byas te zos so / /
gzhan gyis /
khyod rkang lag bkrus kyang bsod snyoms la mi 'gro ba ci /
bdag ni byi bas bca' ba dang bza' ba khyer 'ongs te mal stan gyi 'og tu 'jog pa de byin len byas nas zos so / /
khyod la pham pa byung ste /
byi ba'i bca' ba dang bza' ba ma byin par blangs pa'i phyir ro / /
de gsol bas /
dge slong de tshe snga ma la byi ba'i pa yin te /
de pha la byams pas dge slong de la kha zas khyer 'ongs te byin pa nyes pa med do / /
bud med mang po chu bo a dzir ba ti'i ngogs su gos dang rgyan rnams bzhag ste khrus byed pa na spre'u zhig shing las babs nas rgyan rnams khyer te shing la 'dzegs pa dang /
de dag gis slar gos bgos te rgyan ma rnyed par song ngo / /
de nas spre'u des mu tig gi do shal de nyid du slar bor ba dang /
dge slong zhig gis mu tig gi do shal de mthong nas blangs te bud med de dag la byin to / /
bud med de dag na re /
khyod kyis mu tig gi do shal 'di brkus so / /
ma brkus kyis /
khyeng khrus byed pa na spre'u zhig shing las babs @# / /
nas mu tig gi do shal 'di blangs te shing la 'dzegs so / /
khyed kyis ma rnyed par song ba'i tshe slar babs nas de nyid du bzhag go /
de 'gyod nas gsol pas /
dge slong gzhan gyi rdzas la de'i rdzas su na yang ngo / /
ri dgas shig rngon pas bdas nas gtsug lag khang du 'ongs pa dang rngon pas /
bdag cag gi ri dgas de gtsug lag khang du song gis slar byin cig /
ma byin pas bor te dong ba dang /
'gyod nas gsol pas| rngon pa dag gis mngon par gtses pa'i ri dags gnas khang du zhugs pa blangs pa la'ang nyes pa med do / /
rngon pas ri dgags la mda' dug can phog pa gtsug lag khang du 'ongs pa dang rngon pas /
ri dgas 'di mnga' dug can gyis phog pas nges par 'chi yis slar byin cig /
ma byin pas bor te song ba'i 'og tu ri dags de shi nas ji ltar bya ba ma shes par gsol pas /
de shi na de dag la sbyin par bya ba nyid do /
! /
srog gcod pa'i pham pa la bzhi las /
rnam 'byed kyi skabs nas 'byung ba ni /
mnyan yod na dge slong bran pa dang /
skyong ba zhes bya ba mthun pa gnyis 'khod pa las /
skyong ba na nas bran pas nad g.yog byed pa na skyong bas mtshan mo| /
bkres so / /
skom mo zhes sgra bsgrags pas /
bran pas /
skyong ba rab tu byung ba'i sems nye bar zhog cig /
da lta sman yod kyang byin len stob pa'ang med na sman lta ci smos /
skyong ba so sor rtog pa mi mngal ba yin pas /
kho bo bkres so / /
skom mo zhes sgra sgrog bzhin pa las nam langs pa dang /
bran pas /
skyong ba kho bos sman pa la dris te 'ong gi bar du so shing dor cig ces smras nas sman pa'i gan du song ste /
gzhon nu zhig na bas 'phrod pa'i sman ston cig /
sman 'di dang 'di lta bu lags so / /
de'i bar la skyong bas so shing dor ba dang /
de la dge slong rnams kyis /
ci'i phyir mtshan mo sgra sgrog /
kho bo shin tu bkres skom mo / /
dge slong zhig gis| kho bo la chu'i thug pa yod na 'thung ngam /
'thung ngo zhes de 'thungs so / /
gzhan dag gis /
kho bo cag la 'o thug dang /
zho thug dang /
'khur ba dang /
sha dang /
spyan gzigs yong na mi za 'am /
skyong bas tshangs pa mtshungs par spyod pa srung ba dang /
brkam chags kyis cung zad longs spyad pas 'grangs drags nas glos phab ste nyal lo / /
bran pas sman pa la dris nas myur bar 'ongs te sman sbyar nas /
skyong ba longs la so shing ngor cig /
long zin to / /
longs la zo zhig /
skyong bas de rjes su srung bas langs so / /
bran pas sman byin len byas nas phul bas /
kha gzar ngo gsum zos nas glos phab ste nyal lo / /
skyong ba ci'i phyir mi za /
kho bo mi 'dod do / /
khyod kyis mtshan thog thag /
kho bo bkres so / /
skom mo zhes mtho btsams nas da ni mi 'dod do zer na khyod dus la bab bo / /
dge slong rnams kyis bran pa la smras pa /
'di la bag byos shig /
'dis kho bo cag las chu'i thug @# / /
pa sogs zos so / /
bran pas smras pa /
skyong ba khyod kyis de ltar byas pa bden nam /
skyong ba nyes pa dang bcas pas yi ge bgyangs te /
byas so / /
bran pas /
kho bo lhung bzed zad zad /
chos gos dengs dengs /
dge ba'i phyogs nyams nyams su khyod kyi nad g.yog byed na /
khyod dug zos pa bla'i mi mthun pa zos pa ni de lta ma yin no / /
skyong bas de bden snyam nas dug zos pas sems 'khrugs nas /
bran pa kho bo shi'o / /
kho bo shi'o zhes zer ro / /
bran pas thos nas myur bar /
skyong ba ci'i phyir ku co 'don /
skyong bas smras pa /
khyod na re /
kho bo lhung bzed zad zad /
chos gos dengs dengs /
dge ba'i phyogs nyams nyams su khyod kyi nad g.yog byed na /
khyod dug zos pa bla'i mi mthun pa zos pa ni de lta ma yin no zer bas /
de bden snyam nas dug zos so / /
bran pas yi chad pas bzhin gyis /
khyod kyis ma legs pa byas so zhes sman pa'i gan tu song ba dang /
dug de rno bas sman pa khrid de 'ongs pa dang /
shi ba mthong nas 'gyod de gsol bas /
ltung ba med kyi /
nad pa la 'chi ba'i sems pa dang rjes su mthun pa'i nye bar sgrub pa nye bar bsgrub par mi bya'o / /
mnyan yod na rngon pa las rab tu byung ba'i dge slong mchu can dang /
khyim bdag las rab tu byung ba'i dge slong shi ri ka gnyis 'khod pa las /
re zhig na mchu can gyi tsha bo gnyis pha ma dang bral nas 'khyam pa na rgyal byed tshal du phyin te sgo na sdod pa mchu can gyis bzhin gzugs las ngo shes nas /
khyed gnyis kyi pha ma gar dong /
shi'o / /
de nye du la mnyes gshin pas thos nas mchi ma dang bcas pa'i skad kyis 'dug pa dang dge slong rnams kyis /
mchu can khye'u 'di gnyis su /
bdag gi tsha bo gnyis yin no / /
'di gnyis ci'i phyir mi sdud /
bdag kyang dka' bas bsod snyoms sgrub na 'di gnyis cis sdud /
dge slong dag gis smras pa /
'di gnyis dge slong rnams la 'dab ma dang /
me tog dang /
'bras bu dang /
so shing 'bul du chug dang lhung bzed kyi lhag ma sbyin no / /
mchu can gyis de gnyis blangs nas /
de gnyis kyang grims pas /
le lo med pa /
sgrub phod pa yin pas dge slong rnams la 'dab ma dang me tog la sogs pa phul bas de rnams kyis kyang de gnyis la lhung bzed kyi lhag ma byin pas gos zas bzang pos pags pa dang sha dang khrag rtas shing stobs dang bsnyems pa dang ldan par gyur to / /
de gnyis re zhig na rgyal byed tshal gyi sgo na rtse zhing 'khod pa de gnyis kyi nye du lag na mda' gzhu thogs shing ri dgas gshor du 'dong ba dag gis mthong nas /
khye'u gnyis khyed gang las 'dir 'ongs /
'di na bdag cag gnyis kyi zhang po rab tu byung ba de'i gnan 'khod do / /
de dag gis smras pa /
khyed gnyis kyi zhang po de yang dge spyod las med pa rnams kyi nang du rab tu byung na /
khyed gnyis kyang las med par @# / /
byed dam /
tshur shog /
pha'i las sgrubs shig /
kho bo cag gnyis la zhang pos phan btags pas dang por de la dri'o zhes de gnyis kyis mchu can gyi gan du phyin nas /
zhang po bdag cag gnyis pha'i las rjes su sgrub tu mchi'o / /
kho bos khyed gnyis dad pas sbyin par bya bas bskyed na nga ci'i phyir 'di lta bu byed /
zhang po bdag cag gnyis mgo la gser gyi phreng bas bcing ba ni ngo tsha'i /
pha'i las rjes su sgrub pa ni de lta ma lags kyis mchi'o zhes de gnyis kyis de'i tshig tshig ma yin par byas te sod nas de gnyis re dags gsod cing 'tsho'o / /
re zhig na shi ri ka na nas mchu can gyis nad g.yog byed pa na shi ri ka sdug bsngal gyis nyen nas| bdag tshul khrims dang ldan pas yul gzhan du song na mtho ris ni dar gyis chod pa tsam /
thar pa ni yol bas bsgribs pa tsam ste /
lus zhig na'ang lha rnams kyi nang du skye bas bdag nyid gsad do snyam pa las| yang bdag nyid gsod pa sdug bsngal ba yin gyis gsod par byed pa gzhan su yod snyam du dpyad pa dang /
mchu can gyi tsha bo gnyis drag shul can /
lag pa dmar ba /
rab tu bsnun pa la zhugs pa /
gzhan gyi srog gcod pas 'tsho ba yin pas de gnyis kyis bdag gsod par nus so snyam pa'i blo skyes nas mchu can la /
khyod kyi tsha bo gnyis mi snang na gar song /
des smras pa /
khyod de gnyis kyi mings 'dzin cig /
kho bos de gnyis dad pas sbyin par bya bas bskyed na de gnyis da nyes par spyod pa'i las la zhugs shing pha'i las rjes su sgrub ste /
gzhan gyi srog gcod pas 'tsho'o / /
shi ri kas smras pa /
de gnyis la kun nas mnar sems ma skyed cig /
de ni 'du 'dzi'i rig pa yin te /
de gnyis rgyal byed tshal na 'khod pa'i tshe de gnyis kyis grog sbur phra mo'i srog kyang ma bcad do / /
de gnyis de lta bu'i las byed na de las dpral bar bya zhing khyod gshed du 'gro ba'i tshe kho bo srung ba gzhan med pas /
de gnyis snang na kho bo'i gan du thong la de gnyis kho bo srung du chug cig /
re zhig na mchu can bsod snyoms la zhugs pa na tsha bo gnyis tshong 'dus na sha 'tshong zhing 'dug pas mthong nas langs te de'i rkang pa gnyis la gtugs pa dang /
khye'u gnyis kho bo khyod gnyis kyi cir 'ong /
zhang por mchi'o / /
shi ri ka cir 'ong /
de yang zhang por mchi'o / /
de nan khyed gnyis de la ltar ma song ngam /
bdag cag gis ma 'tshal to / /
da song zhig| bdag cag gis bya ba ci bgyi /
de ci zer ba bzhin gyis shig /
de gnyis shi ri ka'i gan du phyin nas 'khod do / /
shi ri kas smras pa /
mchu can khyed gnyis kyi cir 'od /
zhang por mchi'o / /
kho bo cir 'ong /
zhang por mchi'o / /
kho bo na na khyed gnyis kyis ma bltas so / /
bdag cag gnyis kyis ma 'tshal te /
da gzod thos nas 'ongs so / /
khyed gnyis kho bo lha rnams kyi nang du skye bar 'dod dam /
gzhan yang lha rnams kyi nang du skye @# / /
bar 'tshal na /
zhang po lta ci smos /
de lta na kho bo yul gzhan du song na lo legs shing mtho ris ni dar gyis chod pa tsam /
thar pa ni yol bas bsgribs pa tsam ste /
lus zhig na'ang lha rnams kyi nang du skye bar 'gyur na /
bdag la rtsom par byed pa sdug bsngal ba yin gyis khyed gnyis kyis kho bo sod cig /
gal te gzhan zhig gis khyod gsod na'ang bdag cag gnyis kyis de dgum par bgyi na bdag cag gnyis kyis zhang po gsod pa lta ci smos /
mchu can gyis khyed gnyis la ci bsgo /
zhang po ci gsung ba gyis zer ro / /
de lta na kho bo 'di skad zer te /
kho bo sdug bsngal gyi tshor bas nyen gyis kho bo sod cig /
de gnyis kyi bsam pa la 'di dang zhang po sngar gros byas nas zhang pos 'di'i gan du btang ngo snyam nas de gnyis las gcig ches drag shul can yin pa des mtshon rnon pos de'i mgo bcad nas ras kyis g.yogs te 'khod do / /
mchu can 'ongs pa'i tshe de ras kyis g.yogs pa nas /
khyed gnyis 'khod bzhin du 'di nyal lam /
nam yang mi ldang ba de ltar nyal lo / /
'di gnyis sngon ma byung ba'i tshig smra bas dri'o snyam nas de gnyis la dris pa dang skabs de rgyas par brjod do / /
mchu can yid ma bde nas ras bshus pas de mthong nas /
de la bdag gis mtshon thogs pa gnyer bar ma gyur ta ma snyam nas gsol pas /
dge slong de la ltung ba med de /
mi shes bal 'chi ba'i dgra bo ma smras par de'i nad g.yog tu mi bzhag go zhes sogs /
mnyan yod na dge slong zhig gi lhung bzed la btsa' zhugs nas de la dge slong rnams kyis /
khyod kyi lhung bzed 'di btsa' zhugs na ci'i phyir mi sreg /
des smras pa /
rdza bo dang /
lci ba dang /
til gyi tshigs ma dang /
yo byad gzhan yang mang du dgos so / /
ci lhung bzed med pas 'grub bam /
lhung bzed med pas mi 'grub ste /
khang khyim che ge mo na dge slong zhig nad kyis btab nas yun mi ring bar dus byed par 'gyur ba de'i lhung bzed gsal ba /
zlum pa /
longs spyad par bzod pa de blang bar bya'o / /
khyod lhung bzed kyi phyir du 'di lta bu'i sems skyed du rung dam /
de ngo tsha nas cang mi smra'o| |mnyan yod na dge slong zhig gi snam sbyar brnyings shing dri mas gos la rdol ba la /
dge slong rnams kyis /
khyod kyi snam sbyar brnyings shing dri mas gos la rdol na /
ci'i phyir mi 'khru /
mi 'tshem /
kha mi sgyur /
'di la zangs dang /
chu dang /
shing dang /
skud pa dang /
tshon dang /
yo byad gzhan yang mang du dgos so / /
ci snam sbyar med pas 'grub bam /
mi 'grub ste khang khyim che ge mo na dge slong zhig nad kyis btab nas yun mi ring bar dus byed par 'gyur ba de'i snam sbyar dmar ser tshon sar bas kha sgyur ba /
longs spyad par bzod pa de blang bar bya'o / /
khyod snam sbyar gyi phyir du 'di lta bu'i sems skyed du rung ngam /
de ngo tsha nas cang mi smra'o / /
skabs @# / /
gsol pas /
rdzas kyi phyir gzhan 'chi bar 'dod par mi bya'o / /
mnyan yod na khyim bdag stobs sde zhes bya ba phyug pa /
nor mang ba /
longs spyod che ba zhig 'dug pa des rigs mnyam pa las chung ma blangs nas dga' mgur spyad pas chung ma la khye'u gzugs bzang ba /
blta na sdug pa /
mdzes pa zhig byung ngo / /
nyi ma nyi shu rtsa gcig tu btsas ston rgya cher byas /
ming 'dogs pa na /
khye'u 'di khyim bdag stobs sde'i bu yin pas sde ba zhes ming btags so / /
yang de'i chung ma la bu zhig btsas nas nye sde zhes ming btags so / /
re zhig na de'i chung ma shi nas de gos sde sngo ser dkar dmar gyis phyogs brgyan te dur khrod du bskyal nas bsregs te mya ngan bsangs nas 'khod do / /
khyim bdag stobs sdes /
gal te bdag gis chung ma gzhan blangs na khye'u gnyis sdug bsngal bar 'gyur gyis sde pa'i khyim dbu ba po snyam nas de'i khyim phub bo / /
re zhig na khyim bdag stobs sde na nas sman gyis ma phan par des sde ba dang nye sde gnyis la snying bzhos nas /
bsags pa kun gyi mtha' 'dzad cing / /
mthon po rnams kyi mtha' ltung 'gyur / /
phrad pa'i mtha' ni 'bral ba ste / /
gson pa'i mtha' ni 'chi ba yin / /
zhes bya ba yin pas shi ba dang /
khye'u gnyis kyis gos sngo ser dkar dmar gyis khyogs spyil brgyan te dur khrod du bskyal nas bsregs te mya ngan bsangs nas 'khod do / /
sde bas nye sde la smras pa /
bdag cag pha gson ba'i tshe gzhan gyis srog gso na /
da de dus la bab pas khyim gyi bya ba dma' ba yal bar bor na nye du rnams kyis khrel bar 'gyur gyis /
khyod khyim gyi bya ba byos shig /
kho bo zong thogs te yul gzhan du 'gro'o / /
nye sdes smras pa /
de ltar mdzod cig /
sde pa zod thogs te yul gzhan du song ba dang des khe spogs mang po grub nas nye sde la /
kho bos khe spogs mang po grub ste ring por mi thogs par 'ong gis brtan pa dang /
spungs cher gyis shig ces spring yig bskur to / /
des phyir zhing khe spogs mang po grub pas yang yang yi ge bskur to / /
chos nyid kyis /
gang phyir rnyed pa de phyir chags / /
rnyed la chags pa skye bar 'gyur / /
chags pas zil non mi yis ni / /
bya dang bya min rtogs mi 'gyur / /
zhes bya ba yin pas /
de shin tu thag ring por song bas yi ge bskur ba chad do / /
sde ba'i chud mgos dang zas bzang bas nyon mongs pas gzir te nye sde la mtshan ma ston pa dang /
nye sdes dbang po phyir bslan te 'dug go /
sde ba'i chung ma ngo tsha med par gyur nas /
nye sde tshur sbyon /
'di dang 'di lta bu bya'o / /
nye sdes rna ba bkag ste /
khyod kho bo'i ma dang 'dra yis de skad ma zer cig /
bud med ni ma bslabs par mkhas pa yin pas /
de nye du'i khyim du song nas gos dri ma can bgos te khri zhig pa la 'dug go /
ma dang nang mi dag gis /
khyod ci'i phyir 'di ltar 'dug /
des smras pa /
bud med kyi yul la gang gnod pa de mi shes sam /
kho mo nyon mongs pas shin tu gnod do / /
@# / /
khyod kyi skud po nye sde gzugs bzang ba /
blta na sdug pa /
mdzes pa yin na /
ci'i phyir de la mi 'chol /
bdag gis de la bcol kyang ma grub bo / /
bud med gzhan dag khyim thabs ches yun ring po nas song ste dus su ma 'khor ba de dag dka' ba byed pa yin no / /
sde pa'i chung mas smras pa /
de dag la khyim thab kyis dus su gtam rmed par byed de /
kho mo la'ang khyim thab gson po'i tshe dus su spring yig bskur la /
da mi bskur bas dus la bab gong ma chag go /
kho mo gzhan la mi sbyin na kho mos rigs gnyis ka la mi snyan pa 'byung bar bya'o / /
de nas sde pa'i chung ma'i pham dang /
nye du dang /
rtsa lag dag gis gros byas te /
'di bzlog tu ma btu ba pas nges par rigs gnyis ka la mi snyan pa 'byung gis nye sde mgron du bos la de la 'di sbyin no zhes de dag gis nye sde mgron du bos nas /
nye sde khyod kyi phu bo'i chung ma 'di nyon mongs pas shin tu dbyen sbyo bar gyur pas nges par rigs gnyis ka la mi snyan pa 'byung bas /
khyod 'di dang lhan cig spyod na legs /
mi byed na 'di gzhan la sbyin no / /
nye sdes bsams pa /
'di bdag cag gis byis pa nas bskyed pa yin pas /
gzhan du 'gro zhing rigs gnyis ka la mi snyan pa 'byung na ma legs kyis /
bdag gir bya'o snyam nas khas blangs so / /
des de rang gi khyim du khrid nas de dang dga' mgur spyad pas mngal na gnas pa'i mtshan ma byung nas /
de la na zla dag gis /
'di gang las 'ongs /
kho mo tshul khrims dang ldan pa yin gyis kho mo la brdzun gyis skur pa ma 'debs shig /
de'i grogs mo ches mdza' ba zhig yod pa des /
ci'i phyir gsod /
'di nges par grags par 'gyur gyis smros shig /
sde ba'i chung mas smras pa /
nye sde las so / /
legs te khyim thab bam skud po las kyang rung 'di la nyes pa med do / /
de nas sde pas nye sde la /
nu bo brtan pa dang spungs cher gyis shig /
kho bo'ang yi ge'i rjes bzhin kho nar 'ong ngo zhes spring yig bskur ro / /
nye sdes thos nas nyam nga ste bsams pa / /
bdag phu bo de la sprin bzhin du lta 'dod pa'i tshe ni ma 'ongs la /
da bdag gis nyes pa 'di lta bu byas pa'i tshe 'ong bar gyur te kho na rnams kyi nang du bud med kyi kho na tha chad yin pas bdag la gnod pa byed pa'i gnas yod kyis bros te 'gro'o / /
yang bsams pa /
yul gtong ba ni dka' yis dge sbyong 'di dag rgyal po gsal rgyal las gzhon nu'i spang ba thob pas /
de dag gi nang du rab tu byung na des ci zhig bya snyam nas nya sde rgyal byed tshul du song ste dge slong zhig la /
'phags pa bdag rab tu 'byung bar 'tshal lo / /
bzhin bzang legs te longs spyod dag ni 'gyur ba yin gyis rab tu byung zhig| dge slong des nye sde rab tu byung /
bsnyen par rdzogs par byas nas nyi ma gnyis gsum du kun spyod bslabs te /
bzhin bzang ri dags kyis ri dags mi sos /
mnyan yod rgya che la rang gi spyod yul dang yab @# / /
kyi yul yin gyis bsod snyoms kyis 'tsho bar gyis shig /
nye sdes snga dro sham thabs bgos /
lhung bzed dang chos gos thogs te mnyan yod du bsod snyoms la zhugs so / /
de spyod yul la mi mkhas pas rim gyis rang gi khyim du zhugs pa dang /
sde pa'i chung mas mthong nas brang brdungs te smras pa /
ci'i slad du khyod kyis kho mo spangs te rab tu byung /
khyod kyang de skad zer ram /
bdag phu bo de la sprin bzhin du lta 'dod pa'i tshe mi 'ongs la /
bdag gis nyes pa 'di lta bu byas pa na de 'ong bar gyur te /
kho na rnams kyi nang na bud med kyi kho na tha chad yin pas bdag la gnod pa byed pa'i gnas yod do / /
sde pa'i chung mas smras pa /
khyod kyis rang nyid thar par byas mod /
kho mos ji ltar bya /
khyod nyid shes zhes smras te song ngo / /
nye sde'i chung grogs sngon sman pa spos 'tshong gi khye'u zhig yod pa de sde pa'i chung ma'i khyim du song ste /
nye sde gar song dris pas| rab tu byung ngo / /
yid mi ches na rgyal byed tshal du song la ltos shig /
de rgyal byed tshal du song ba na rab byung thams cad cha lugs 'dra bas gang yin ma shes par /
dge slong zhig la /
mnyan yod pa'i khyim bdag gi bu nye sde 'dir rab tu byung na gang na mchis /
des bstan nas de nye sde'i drung du song ste /
khyod kyis ci zhig bsgrubs na kho bo la'ang ma dris par rab tu byung /
khyod kyang de skad zer ram /
bdag phu bo la sprin bzhin du lta 'dod pa'i tshe ma 'ongs la /
da nyes pa 'di lta bu byas pa na de 'ong bar gyur te /
kho na rnams kyi nang na bud med kyi kho na tha chad yin pas bdag la gnod pa byed pa'i gnas yod do / /
spos 'tshong gi khye'u na re| kho bo cag sman pa'i phyed yin pas /
kho bos mngal na gnas pa rlugs par bya ba de lta bu byin na /
des mngal na gnas pa de dum bur zhig par 'gyur bas khyod kyis kho bo la ci'i phyir ma smras /
da yang sbyin no / /
nye sdes dang du blangs so / /
de nas des rdzas rnon po dag phye mar byas te bu mo zhig la gtad nas /
khyod sde pa'i khyim du song la /
sde ba'i chung ma la /
nye sde na re /
phye ma 'di chu dron mo dang sbyor la 'thung zhig /
khyod sos par 'gyur ro zhes zer ro gyis shig /
bu mo des de skad byas pas sde pa'i chung mas phye ma de chu dron dang sbyar nas 'thungs pas mngal na gnas pa de dum bur zhig cing med par gyur to / /
de na zla dag gis mthong nas /
khyod kyi mngal na gnas pa de gar song /
sde pa'i chung ma na re /
kho mos dang po nyid nas /
kho mo tshul khrims dang ldan pa yin gyis brdzun gyis skur pa ma 'debs shig ces ma smras sam /
de'i grogs mo ches mdza' ba des /
khyod kyi mngal na gnas pa de gar song /
nye sdes phye ma rnon po zhig byin pas mngal na gnas pa de dum bur zhig go /
de| shAkya'i sras kyi dge sbyong gi tshul ni tshig ste mngal na gnas pa'ang rlugs par byed do zhes @# / /
smod par byed do / /
nye sdes sdig pa'i las 'di lta bu byas so zhes pa'i sgra mnyan yong kun tu grags pa'i skabs de gsol pa dang /
ston pas nye sde la /
khyod kyis sdig pa'i las de lta bu byas pa bden nam /
ma bgyis te /
bdag gis rjes su yi rang bar ni bgyis so / /
nye sde la ltung ba med de /
bya ba ma yin pa byed pa la sems kyis rjes su yi rang bar mi bya'o / /
der sde pa legs par don grub ste mnyan yod dang nye bar phyin pa dang /
kha cig gis sde pa'i chung ma la /
khyod kyi khyim thab don grub ste mnyan yod dang nye bar 'ongs kyis spro ba skyed cig /
bud med ni ma bslabs par mkhas pa yin pas yi chad pa'i sems kyis gos dri ma can gyon nas 'dug go /
sde pa khyim du 'ongs pa dang /
khyim byi dor ma byas pa mthong nas bu mo mngag gzhug ma la dris pa /
khyim bdag gi chung ma gar song /
rje'i sras spyod lam bcad de khri zhig pa la gnas so / /
de chung ma'i gan du song nas /
khyod kho bo 'ongs pas mi bde'am /
khyod byon pas mi bde ba ma mchis te /
khyod kyi srung ma de nyid rkun ma lags te /
bkag bzhin du nye sdes nan gyis kho mo bdag gir 'gyis so / /
des khyod zil gyis mnan pa ma yin gyi kho'o zil gyis mnan pa yin pas longs shig kho bos de la 'tshams gcad par bya'o / /
nye sde gang na 'dug /
khyod byon pa thos nas rab tu byung ngo / /
gang du rgyal byed tshal du'o / /
de mi 'jigs pa'i grong yin nam der song la 'tshams chen po gcad do / /
kha cig gis nye sde la /
khyod kyi phu bo 'ongs so / /
ji skad zer /
de mi 'jigs pa'i grong yin nam der song la 'tshams chen po gcad do zer ro / /
nye sdes bsams pa /
bdag la rgyal pos gzhon nu'i spang ba byin mod /
'on kyang bdag nyes pa dang bcas pa yin pas 'dir yang gnod pa byed pa'i gnas yod kyis 'bros so snyam nas mkhan po la smras pas /
bu gang du 'gro /
rgyal po'i khab tu'o / /
de na kho bo'i mdza' bshes dge slong dge zhig yod pa la spring yig bskur gyis song zhig zer nas des dge slong de la /
bdag gi lhan cig gnas pa 'di khyod kyi gan du btang gis byams pas skyongs shig ces bris te nye sdes spring yig de khyer nas song ba dang /
dge slong des spring yig bklags nas /
'ongs pa legs so / /
khyod de'i nye gnas yin pa de bzhin du kho bo'i yang yin gyis bslab pa la gus par gyis shig /
kho bos lhung bzed dang chos gos kyis mi brel bar bya'o / /
dge slong gi las gnyis yin na khyod gang 'dod /
bsam gtan 'tshal lo / /
des de la gdams dag byin nas bsil ba tshal gyi dur khrod du song ste bsgoms pas dgra bcom pa thob bo / /
sde pa'ang rgyal byed tshal du song nas dris pas /
rgyal po'i khab tu song zer ba thos nas bsams pa /
rgyal po'i khab kyang mi @# / /
'jigs pa'i grong ma yin gyis /
der yang song la de la 'tshams chen po gcad do snyam nas lam brgyags mang po dang kar shab na dag khyer te rgyal po'i khab tu sod nas dris bas /
bsil ba tshal gyi dur khrod du song ngo / /
sde bas bsil ba tshal gyi dur khrod du song ba dang /
des nye sde byis pa'i gnas skabs na mthong ba chen por gyur pas ngo mi shes mod /
te bor brtags pa dang /
bzhin gzugs las ngo shes nas bsams ba /
'dis bdag ngo shes na nges bar bdag gsod pas thabs bya'o snyam nas rngon pa zhig la /
khyod mda' gzhu thogs nas gar 'gro /
ri dwags gshor du'o / /
de las rnyed ba ji tsam 'grub /
res 'ga' 'grub /
res 'ga' mi 'grub bo / /
'grub pa'i tshe mang nyung ji tsam / /
kar sha pa na lnga brgya'o / /
sde bas smras pa /
rab tu byung ba 'di sod cig /
kar sha pa na lnga brgya sbyin no / /
rngon pa de 'dod pas yid drangs nas kar sha ba na lnga brgya blangs te bsams pa /
rab tu byung ba 'di dag rgyal pos gzhon nu'i sbad ba byin pa yin la /
bdag ni phyogs 'dir rtag tu rgyu ba yin pas /
'di bsad na bdag rtsa lag dang bcas pa btson rang bcug nas gsod par 'gyur ro / /
khyim bdag 'di ni na le sham dkar po dang 'dra gang nas 'phas sus kyang mi shes pas 'di gsad do snyam nas /
mda' 'dug can gyis gzhu rna drung du bkang ste sde ba'i gnad du bsnun pas sde pa sdug bsngal gyis nyen pas /
nye sdes rngon ba la brnga byas kyi snyam nas /
'di gsod par skye bar gyur cig ces smon lam log pa btab pas nye sde'i gnas khang gi sgo glegs 'drung pa'i 'og tu sprul dug myur du khyab pa zhig tu skyes nas sgo phye bas shi'o / /
de nas sgo glegs 'drud pa'i steng du skyes nas der yang shi'o / /
de nas khri'i rkang rten gyi 'og tu skyes nas der yang shi'o / /
re zhig na de steng gi spang leb kyi bar du skyes nas nye sde nang du yang dag 'jog la zhugs pa'i lus la lhung ngo / /
des| kho bo'i lus la sprul dug rnal phra ba lhung gis de long la phyi rol tu phyung zhig ces smras so / /
de'i tshe shA ri'i bu nye sde dang ha cang mi ring ba na 'dug pas tshig de thos nas /
de'i gan du phyin te /
khyod kyi bzhin dang dbang po gzhan du gyur ba ma mthong na ci'i phyir de skad smra /
bdag ni mig sogs la bdag dang bdag gir 'dzin pa med pas bzhin gzhan du ga la 'gyur /
de nas shA ri'i bus de'i lu sa las blangs nas phyi rol tu bor ro / /
nye sde'i lus spun pa'i chang bu ltar rnam pa brgyar zhig go /
shA ri'i bus /
tshangs spyod legs par spyad pa dang / /
lam nyid legs par bsgom pa ni / /
tshe zad dga' bar 'gyur ba ste| |nad dang bral ba ji bzhin no / /
zhes sogs smras nas nye sde'i lus la mchod pa byas te ston pa la zhus pas /
nye sde la sngags dang tshigs bcad 'di med pas de ltar gyur to / /
sngags dang tshigs bcad @# / /
de gang lags zhus pas /
de dag gsungs so / /
dge slong rnams the tshom skyes nas zhus pa /
nye sde las ci bgyis bas phyug pa /
nor mang ba /
longs spyod che ba'i khyim du skyes /
las ci bgyid pas rab tu byung nas dgra bcom pa thob kyang dug gis gzir nas mya ngan las 'das /
sngon ri brags shig na rngon pa zhig gis ri dags dang bya mang po brten pa'i mtshe'u zhig yod pa der snyi dang rnyod mang po btsugs bas bya dang ri dags mang po zin to / /
lan cig rang sangs rgyas shig ri brags der phyin nas lha'i gnas shig tu mtshan mo gnas te snga dro ri brags der bsod snyoms la brgyus nas /
lha'i gnas 'di nyin mo rgyun lugs mang ba yin pas phyi rol gyi gnas zhi ba zhig tu bsod snyoms bza' 'o snyam nas mtshe'u der song ste zas kyi bya ba byas nas shid drung zhig tu dkyil krung bcas te spyod lam zhi bas 'dug pa dang /
de'i nyin mo mi'i dris ri dags gcig kyang ma zin to / /
rngon pa des nang bar sngar langs te mtshe'u der song ba dang /
ri dags gcig kyang ma zin par mthong nas 'di'i rgyu ci yin snyam ste mtshe'u de'i mtha' skor myul bas mi'i rkang rjes mthong nas de'i rjes bzhin song ba dang rang sangs rgyas de mthong nas /
'di ma bsad na 'dis bdag gi 'tsho ba gcod bas gsad do snyam nas gzhu rna drung du bkang ste mda' dug can gyis rang sangs rgyas de'i gnad du bsnun pas rang sangs rgyas des bsams pa /
nyon mongs pa 'di ha cang dams pa dang nyams na mi rung gis 'di drang ngo snyam nas ngang ba'i rgyal po 'dab ma brkyang ba ltar steng gi nam mkha' la 'phags nas cho 'phrul bstan to / /
so so skye bo ni rdzu 'phrul la myur du sems gtod pa yin pas rdon pa des rang sangs rgyas de'i rkang pa gnyis kyi drung du 'gyel nas /
yon gnas dam pa mar byon /
bdag gi sug pa nas drang du gsol /
de de la snying brtse bas nam mkha' las babs so / /
rngon pa des mda' bton /
rma la lhan gyis glan nas /
'phags pa sdum par gshegs su gsol /
'dir gser gyi lhan pa mdzad na de yang bdag gis sbyar ro / /
de rngon pa de nyid kyi mdun du /
yang nam mkha' la 'phags te cho 'phrul sna tshogs bstan nas mya ngan las 'das so / /
rngon pa de nor dad ldan pa yin pas spos kyi shid gis bsregs nas 'o mas zhi bar byas te rus ba de dag gser gyi bum par bcug nas lam gyi bzhi mdor mchod rten brtsigs te gdugs dang rgyal mtshan la sogs pas mchod nas /
bdag gis 'di la gnod pa byas pa'i 'bras bu smin par ma gyur cig /
'di la mchod pas phyug pa /
nor mang ba /
longs spyod che ba'i khyim du skyes nas 'di bas khyad par du 'phags pa'i ston pa mnyes par byas te yon tan de lta bu thob bar gyur cig ces smon lam btab bo / /
de'i dus kyi rngon pa de ni nye sde 'di yin te /
rang sangs rgyas la mda' dug @# / /
can gyis gnad du bsnun pas bskal bar mnar med du skyes nas las de'i lhag mas tshe rabs lnga brgyar dug gis shi ste da ltar dgra bcom pa thob kyang dug gis mya ngan las 'das so / /
mchod cing smon lam btab pas da ltar phyug pa /
nor mang ba /
longs spyod che ba'i khyim du skyes nas da mnyes par byas te dgra bcom pa thob po / /
ston pa spong byed na chu klung yid 'ong ldan gyi 'gram sgron shing gi tshal gseb na bzhugs so / /
ston pas /
dge slong dag mi sdug pa sgoms shig /
mi sdug pa bsten goms mang du byas na phan yon chen por 'gyur ro zhes gsungs pa dang dge slong dag gis mi sdug pa bsgoms pas rnag gi lus 'dis sgyid lug pa dang /
dmus byung ba dang /
the tshom za ba dang /
smod pa na mtshon 'byin /
dug za /
thag pas 'ching /
g.yang sar 'tshob zhing dge slong gis kyang dge slong la rtsol bar byed do / /
dge slong zhig rnag gi lus 'dis sgyid lug nas /
ri dags zlog dge spyod sbed pa /
tshur shog /
kho bo srog dang phrol dang /
kho bo'i lhung bzed dang chos gos khyod kyir 'gyur ro / /
des dge slong de bsad nas ral gri khrag gi gos pa khyer te chu klung yid 'ong ldan la 'khrud du phyin pas bdud ris kyi lha zhig chu klung yid 'ong ldan gyi rgyun ma phye bar 'dug nas dge sbyong sbed la /
legs so / /
khyod dge slong tshul khrims dang ldan pa dag ma brgal ba brgal bar byed /
mgrol pa grol bar byed /
dbugs ma phyin pa dbugs phyin par byed /
mya ngan las ma 'das pa mya ngan las 'da' bar byed pa ni khyod la bsod nams mang du 'gyur zhing /
lhung bzed dad chos gos kyi rnyed pa'ang 'grub bo zhes smras pas /
de bden snyam du sdig pa can gyi lta ba thob nas /
de ral gri rnon po mchan khung gis khyer te /
dge slong dag mthong ba na /
ma brgal ba brgal bar bya ba sogs gang yin /
dge slong zhig rnag gi lus 'dis sgyid lug nas /
bdag ma brgal ba yin gyis sgrol cig /
des de srog dang bral bar byas te /
dge slong drug cu'i bar du bsad do / /
deng dge slong rnams nyung zhing srabs par gyur te gso sbyong gi tshe ston pa gdan bshams pa nyid la bzhugs nas 'khor rnams la gzigs te /
kun dga' bo gang gis dge slong rnams nyud bar gyur /
ji ltar gyur ba zhus pas /
dge slong dag kyang dge slong la rtsol bar byed dam /
rtsol par bgyid do / /
ston pas /
dge sbyong gi tshul ma yin pa /
rjes su mthun pa ma yin pa /
rung ba ma yin pa /
tshul dang mthun pa ma yin pa de ni rab tu byung bas bya ba ma yin no zhes rnam grangs du mas smad nas /
de lta bas na phan yon bcu yang dag par gzigs pas 'dul ba la nyan thos rnams kyi bslab pa'i gzhi bca' bar bya ste /
'di lta ste dge 'dun bsdu ba'i phyir dang zhes pa nas /
bstan pa yun ring du gnas bar 'gyur ba'o / /
@# / /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
yang dge slong gang mi'am mir chags pa la rang gis lag dar te /
srog gcad dam /
zhes sogs gsungs so| |gzhi de las gsod pa la 'jug pa dang du len na'o zhes pa nye sde'i gleng gzhi las so / /
khyim thab yul gzhan du song ba'i bud med cig nyon mongs kyis gzir nas skyes pa gzhan dang lhan cig 'dug pa las mngal chags pa dang /
khyim thab 'od pa'i gtam thos nas sbom dga' mo la /
khyod kyi ming gis phye ma sbyin no zhes zer ba dge slong mas dad du blangs pa dang skye bos 'phya nas gsol pas /
khyod kyis mngal rlugs par byas pa bden nam /
rlugs par ma bgyis te /
'on kyang dang du blangs so / /
khyod kyis ming gis 'chi ba'i yo byad sbyin no zhes zer ba yang ngo / /
mnyan yod na khyim bdag phyug pa nor mang ba longs spyod che ba phan tshun bshes pa gnyis 'khong ngo / /
de zhig na de gnyis kyi nor zad nas gros byas te gnyis ka rab tu byung /
gcig na nas cig shos kyis de'i nad g.yog byed do / /
nad pa de nyams dams par gyur nas nad g.yog gis dris pa| khyod la sngon nad 'di lta bu byung ngam /
byung ngo /
cis zhi bar gyur /
lan tshwa'i sman btsabs kyis so / /
'on ci'i phyir da lan tshwa'i sman btsabs mi 'thud zhes nad pa la blud pa dang shi'o / /
dge slong des / /
bdag gis 'di la sman ma yin pa byin par ma gyur tam zhes 'gyod de gsol bas /
ltung ba med kyi /
dri bar bya ba la ma smras par nad pa la sman sbyin par mi bya'o zhes sogs so / /
dge slong rnams the tshom skyes nas zhus pa /
dge slong de la sman de nyid sman ma lags par gyur pa'i rgyu gang lags /
de sngon rlung dang bad kan can du gyur la /
da ltar rlung dang mkhris pa can du gyur pas so / /
ston pas rgyal po gzugs can snying po lha brgyad khri dang bram ze dang khyim bdag brgya stong du ma dang lhan cig bden pa la bkod pa'i tshe rgyal pos /
nga'i yul du gang gis kyang chom rkun mi bya'o / /
byas na de yul med par byas la /
bcom pa rnams kyi rdzas nga'i mdzod dang bang ba nas sbyin no zhes dril bsgrags so / /
ston pas ko sa la'i rgyal po gsal rgyal gzhon nu'i dpe'i mngo sdes brtul ba'i tshe rgyal po gsal rgyal gyis kyang de ltar dril bsgrags pas tshem rkun pa rnams sa mtshams su 'khod nas don mthun 'joms so / /
re zhig na ma ga d+ha nas don mthun bsel ba dang bcas pa ko sa lar 'phags nas sa mtshams 'das te kos par zhugs pa'i tshe ded dpon gyis smras pa| rgyal po gsal rgyal 'di ni gtum pa /
drag shul che ba /
dpa' ba /
rtsal che bas /
don mthun chom rkun bas bcom na'ang 'dis bdag cag la rkun rdzas sbyin par nus kyis bsel pa phyir thong zhig /
de ltar bgyi'o @# / /
zhes de dag gis bsel ba phyir btang ngo / /
chom rkun pa'i bya ma rtas mthong nas /
bsel ba phyir log gis don mthun gzhom mo zhes bcom mo / /
tshong pa kha cig bsad /
kha cig byed ro / /
byer ba de dag gis rgyal po gsal rgyal la /
bdag cag tshong pa rnams khyod kyi yul du tshong bar mi rung bar byas so / /
ci zhig byas /
bdag cag chom rkun bas bcom mo / /
rgyal bos 'phags skyes po la bsgo ba /
chom rkun pa dang rkun rdzas rnams myur du khug cig /
des dpung tshogs bzhi go bskon te /
chom rkun pa dag sa la'i dgon par bag phab ste rkun rdzas bgod pa la brdzis nas chom rkun pa kha cig bsad /
kha cig byer /
chom rkun pa drug cu gson por bzung ngo / /
de nas chom rkun pa dang rkun rdzas khyer te rgyal po'i drung du song nas /
chom rkun pa dang rkun rdzas 'di dag lags so / /
rgyal pos chom rkun pa dag la /
ngas de ltar dril bsgrags pa ma thos sam lha thos so / /
'o na ci'i phyir tshong pa 'di dag bcom /
'tsho ba ma mchis so / /
de lta na ci'i phyir gsod /
'jigs pa bstan pa'i slad du'o / /
ngas kyang khyed la sngon sus kyang ma bstan pa'i 'jigs pa bstan par bya'o / /
rgyal po de gtum pas blon po rnams la bsgo ba /
chom rkun pa 'di dag gsad sar khrid la rkang lag chod cig /
tshong pa 'di dag gi ci phrogs pa /
nga'i bdab dang mdzod nas byin cig /
chom rkun pa de dag dur khrod du khrid nas rkang lag bcad do / /
ston pas /
dge slong dag rang dang gzhan gyi 'byor rgud la so sor rtogs shig /
ci'i phyir zhe na /
rang dang gzhan gyi 'byor rgud ni yid 'byung ba'i gnas yin pa'i phyir ro / /
dge slong pha ma rnams kyis de dag la rtog tu song ba dang /
mi gzhan zhig 'dug pa de na re /
'di dag la lan tshwa'i sman btsabs blud nas shi na ma gzhon nu'i nu zho 'thung bar 'gyur ro zhes zer ba dge slong ma skyong ma zhes bya ba glen ma zhig 'dug pa des thos nas bsod nams bya'o snyam ste de dge slong ma rnams kyi nang nas gnas su song ste lan tshwa'i sman btsabs kyi phru ba dang kham phor drug cu blangs nas bsod nams kyi blos de dag la blud pas thams cad shi'o / /
nam sros nas dbyar khang gi sgo bcad pa skyong ma 'ongs nas des dal bus sgo brdungs pa dang /
su yin /
bdag skyong ma'o / /
nam sros nas gang la 'ongs /
rjes su yi rang bar gyis shig /
ci khyod kyis 'bras bu bzhi mngon du byas sam /
'on te dge 'dun gyi gtsug lag khang byed du bcug gam /
ma yin no / /
'o na 'bras chen nam /
skyo ma'am /
thug pa'i btung ba'am /
ras yug chen sbyor du bcug gam /
skyong ma na re /
de las gzhan med dam /
'o na gzhan ci byas /
chom rkun pa drug cu po de dag la lan tshwa'i sman btsabs 'thung du bcug nas shi bas ma gzhon nu'i nu zho 'thung du bcug go /
skal chad ma khyod lto pham pa dag gis bkang la nged cag rjes su yi rang bar byed du 'jug gam /
de yang 'gyod de @# / /
gsol bas /
pham par gyur to / /
de bas na phan par 'dod pa nyid kyis 'chi ba'i phyir sman ma yin pa byin pa la ni na smad pa med do / /
'brog gnas su bsod snyoms pa zhig gis khyim pa dad par byas nas ma khad rtsig tu bcug pa dang /
dus ston la gla mi song nas gla nyis 'gyur sbyin byas kyang mnyan te /
khyim bdag gis /
'di ba dag dang nye du'i phyir ma lags / /
dge slong gi phyir lags na /
stongs mdzod cig zhus pas /
ston pas gnang nas dge slong dag phyam phar sbed tshur sbed pa na dge slong gi lag nas phyam shor bas 'og na shing mkhan zhal ta byed pa'i mgor phog ste shi'o / /
dge slong de dag /
bsod snyoms pa las med pas las phyung bas bdag cag la pham pa byung ngo snyam nas 'gyod de gsol pas /
ltung ba med de /
khur gdeg par mi nus pa la grogs nyid mi bya'o / /
gal te de lta bu'i rkyen gyis na khyim pa dag rub pa nyid la cig car 'degs par skad sbyar te bya'o / /
gzhag pa la yang cig car nyid du skad sbyar bar bya'o / /
dge slong rnams kyis khur ji tsam gdeg par bzod pa ma shes nas zhus pas /
khyim pa gcig gi khur dge slong gnyis kyis gdeg par bya'o / /
ston pa 'brog gnas na'o / /
dge slong bsod snyoms pa zhig gis khyim bdag cig la chos bstan nas skyabs 'gro dang bslab pa'i gzhi la bkod de /
yang rdzas las byung ba'i bsod nams bya ba'i gzhi bdun gyi bsngags pa brjod pa dang /
bdag gis kyang dge 'dun la rdzas las byung ba'i bsod nams bya ba'i gzhi 'ga' zhig bgyid du stsal lo / /
byed du chug cig /
ci zhig bgyid du stsal /
dge 'dun la sro gang gi khang pa byed du chug cig /
bdag la kar sha ba na mchis mod /
grogs bgyid pa ma mchis so / /
kho bo khyod kyi grogs yin no / /
des bsod snyoms pa de la kar sha pa na dag phul nas bsod snyoms pa de sro gang byed du 'dzud pa la zhugs pa dang /
dus ston byung nas gla mi ma 'ongs pa dang /
bsod snyoms pas de dag bos nas /
khyed ci'i phyir ma 'ongs /
'phags pa deng 'jig rten gyi dus ston lags pas ma 'ongs so / /
bsod snyoms pas /
bsod nams kyi 'bras bus 'tsho ba de dag la dus ston yod kyis /
khyed mkhar lan gyi 'bras bus 'tsho ba la dus ston ci yod /
shog la las kyis dang /
gla nyis 'gyur du sbyin no / /
'phags pa bsod nams kyi 'bras bus 'tsho ba de dag la rtag par dus ston yod kyi bdag cag mkhar lan gyi 'bras bus 'tsho ba la brgya lam na dus ston 'byung bas gla sum 'gyur du stsal kyang deng ni las mi bgyi'o zhes de dag dong nas bsod snyoms pa'ang snying las chung dur 'dug go /
khyim bdag gis ltar 'ongs pa dang /
'ga' yang las byed pa ma mthong nas /
'phags pa gla mi de dag ci'i phyir las mi byed /
de dag na re /
deng 'jig rten gyi dus ston yin pas las mi byed zer ro / /
'phags pa de dag mkhar lan gyi 'bras bus 'tsho ba lags @# / /
pas gla ma stsal bsam btub gor ma chag /
kho bos gla nyis 'gyur byin kyang ma grub ste /
bsod nams kyi 'bras bus 'tsho ba dag la rtag tu dus ston yod kyi /
bdag cag mkhar lan kyi 'bras bus 'tsho ba la brgya lam na dus ston 'byung bas gla sum 'gyur du stsal kyang deng ni las mi bgyid do zer ro / /
khyim bdag na re /
bdag dang nye du rnams kyi slad du bgyid du mi stsol gyi /
'phags pa rnams kyi slad du bgyid du stsol ba lags pas mkhar lan gyi stongs mdzod cig /
zhus pas /
ston pas /
gzhi ma zin pal dge slong rnams kyis mkhar lan gyi stongs bya'o / /
dge slong dag gis mkhar lan gyi stongs bya bar brtsams nas dge slong zhig gis dge slong la so phag 'phangs pa dang lag nas shor te dge slong gi mgor phog nas shi'o / /
dge slong dag yid ma bde nas /
bsod snyoms pa las med pas las byung ste /
bdag cag la pham pa byung ngo snyam nas 'gyod de gsol pas /
ltung ba med de /
so phag mi 'phang bar lag pas lag par brgyud par bya'o / /
bye ba dang gas pa ma brjod par de nyid sbyin par mi bya'o / /
ston pa mnyan yod na'o / /
mnyan yod kyi nye logs ri brags shig na khyim bdag phyug pa dad pa can zhig gis gtsug lag khang rta babs mthon po dang /
skar khung dang /
skar khung dra ba can dang /
lan kan gyis brgyan pa /
snying dang mig 'phrog pa /
mtho ris kyi them skas su gyur pa zhig byas te /
der dge slong drug cu dbyar gnas nas dong ba dang /
khyim bdag gis khri dang khri'u srung ba'i mi zhig bzhag go /
re zhig na dge slong gzhan drug cu ljongs rgyu zhing ri brags der phyin nas bsti gnas tshol ba dang /
ci'i phyir gtsug lag khang du mi gnas /
gtsug lag khang gang na yod /
dgon pa 'di na'o / /
de dag der song ba srung ma'i mis mthong nas /
'ongs pa legs so zhes gnas khang dang gnas mal g.yar nas /
re zhig chab tshogs shig /
bdag gis khyim bdag la brjod par bya'o zhes des khyim bdag la sbran pa dang khyim bdag des legs par sbyar ba'i ba tung ba khyer nas 'ongs pa dang /
des dge slong de dag mthong nas dad pa'i shugs kyis /
grong ngam yang na dgon pa'ang rung / /
gshong ngam yang na thang yang rung / /
gad na 'os pa gnas pa yi / /
sa gzhi de ni dga' byed yin / /
zer nas sad gdugs tshod la sbyan drangs te song ngo / /
khyim bdag nges phyi de nyin par zas bsong pas dge slong dag tshim par byas shing btung ba blud nas /
'dir dbyar gnas par mdzod cig dang /
yo byad thams cad kyis mi brel bar ba gyi'o / /
khyim bdag| mnyan yod na chos kyi rje mngon sum du bzhugs pas 'bras bu thob pa brda sprod pa dag kyang thos par 'gyur /
rgyal po dang /
btsun mo phred ldan ma dang /
rgyal rigs dbyar tshul ma la sogs pa dad pa can mang du yod pas /
der chos dang zang zing gi longs spyod chen po 'grub pas @# / /
'gro'o / /
chos kyi longs spyod ni khyed rang la rag las kyi /
zang zing gi longs spyod kyis cung zad kyang mi brel bar bgyi'o / /
gnas brtan gyis smras pa /
ston pas /
dad pa can gyi dad pa spel bar bya zhing sbyin bdag la rjes su snying brtse bar bya'o zhes gsungs pas 'di nyid du 'khod par bya'o zhes der dbyer phyi ma gnas par khas blangs so / /
de na gtsug lag khang gzhan med pas rnyed pa mang po byung ngo / /
deng ston zla tha chung gi chom rkun pa dag dgag dbye byas ma thag 'dus nas /
bdag cag lo skor du 'tsho ba'i thabs ci yod /
dge slong 'di dag gzhom mo / /
gzhan dag na re /
de dag ni sgo 'phar brgya 'das kyang lto khengs ba dka' bas de dag la ci yang med do / /
de na dge slong gi rgyus shes pa zhig gis /
de dag la mang du yod kyi /
yid mi ches na song la ltos shig /
de lta na khyod je song dang /
kho bo cag phyis 'ong ngo / /
de gos tshags bcos te song nas tshigs su bcad pa'i dbyangs kyis mchod rten la phyag btsal te gtsug lag khang der zhugs nas rgan zhugs shig la phyag btsal te /
gtsug lag khang 'di su'i yin /
khyim bdag che ge mo'i 'o / /
ci 'di gtsug lag khang yin nam /
phongs pa yin /
gtsug lag khang ji lta bu /
phongs pa ni ji lta bu /
yo byad phun sum tshogs na gtsug lag khang ngo /
yo byad ma mchis na phongs pa'o / /
'o na gtsug lag khang ste yo byad phun sum tshogs pa yod do / /
'phags pa zas rdul mi za /
gos shing shun mi gyon pas khyed la gos cung zad mchis sam /
rgan zhugs de drang po'i rang bzhin yin pas de'i lag pa nas bzung ste gnas khang du khrid nas gos rnams bstan to / /
'di khyod kyi yin nam /
dge 'dun gyi yin /
kho bo'i yin no / /
khyod gnas brtan nam /
chos sgrog pa zhig yin nam /
ma yin te dge tshul gsar bu yin no / /
'phags pa 'di na dge 'dun gyi gnas mal cung zad mchis sam /
mang du yod do / /
'di na 'tshal ma rdza'i snod du 'tshod dam /
zangs kyi snod du 'tshod /
gnas khang 'di dag zangs kyis gang ngo / /
g.yon can des /
'phags pa khyod kyi dge ba'i phyogs nyams pa ni bdag gi don nyams pa lags pas bdag slad kyis kyang mchi yis da 'gro'o zhes song ste chom rkun pa de dag gi drung du song nas /
pad ma'i mig can dag| rdzas thams cad kyis gang ba'i gru bo che skam sa la 'dug gis phrogs shig /
de na gcig na re /
der 'khod pa'i rab byung drug cu po ni 'phong gi slob dpon sha stag yin zhes grag pas de bzhin du gzhom par mi nus bas mtshan mo chos nyan pa'i tshe gzhom mo / /
nyi ma gang la chos nyan pa 'byung /
tshes brgyad dang bcu bzhi la 'byung ste /
tshes brgyad ni thal zin pas tshes bcu bzhi la 'byung ngo / /
de nas tshes bcu bzhi la bab ste gnas brtan khri la 'dzegs nas /
mi mchog 'dul ba kha lo sgyur mdzad cing / /
zhes @# / /
smra bar brtsams pa dang sgo brdungs so / /
su yin /
rigs kyi bu dag go /
ri brags pa'i skye bo chos nyan pa dag yin snyam nas sgo phye pa dang de dag zhugs nas bcom mo / /
khyed cag na re /
bdag cag rigs kyi bu dag go zer na /
nged 'joms sam /
bdag cag la ming gnyis yod de /
nged phyi rol tu rigs kyi bu /
nang du chom rkun pa'o zhes bcom nas song ngo / /
dge slong de dag gis gros byas pa /
ston pas /
lhag ma dang bcas par gzho'o zhes gsungs pas mnyan yod du 'gro'o zhes nyin mo thibs bor zhugs /
mtshan mo song ste mnyan yod du phyin pa dang /
dge slong nam gyi cha stod dang cha smad la mi nyal bar rnal 'byor la brtson pa dag gis dge slong de dag sgren mor rgyu ba mthong nas /
gcer bu khyed 'dir ci 'dod /
'di khyed kyi 'dug gnas ma yin no / /
de dag gis /
bdag cag gcer bu ma yin no / /
'o na su yin /
dge slong dag go /
'di lta bu'i dge slong yod dam /
chom rkun pas bcom pa na yod do / /
khyed cag gi ming ci /
sangs rgyas 'tsho'o / /
chos 'tsho'o / /
dge 'dun 'tsho'o / /
'ongs pa legs so zhes sgo phye nas /
la las chos gos /
la las sham thabs /
la las rdul gzan /
la las lhung bzed byin nas bgo bsha' byas pa'i skabs de gsol pas /
mi shes pa la gtsug lag khang gi sgo gya tshom du mi dbye bar ming rus dris nas ngo shes na dbye'o / /
gzhan yang chos nyan pa'i tshe dge slong mel tshe pa gzhag par bya zhing /
chom rkun 'ongs na /
gan d+he 'on cig /
gan d+he'i the'u dang /
dus kyi 'khor lo 'on cig /
snam sbyar dang /
bdun pa dang /
lnga pa dang /
gtur bu dang /
rgya cang dang /
shur bu dang /
lcag pod dang /
shur bu phre'u 'on cig ces tsham dam bya'o / /
de nas chom rkun pas bcom pa'i dge slong de dag la dge slong rnams kyis /
kho bo cag gis khyed cag la sgo bsha' byas mod /
da dung khyed cag chos gos dag gis brel bar gyur gyis /
khyed kyi yon bdag de dad pa can yin pas de'i gtsug lag khang du dengs dang des khyed la chos gos dag gis mi brel bar 'gyur ro / /
de dag song ba dang /
khyim bdag de na re /
'phags pa dag| ci'i phyir bdag la ma gzigs par bzhud /
ston pas /
lhag ma dang bcas par gzho'o gsungs pas so / /
bdag gi gtsug lag khang bcom pas khyim yang bcom snyam mam /
byon pa legs so zer nas re re la yo byad bcu gsum bcu gsum phul lo / /
yang chom rkun pa de dag 'ongs te sgo brdungs pa dang /
dge slong rnams kyis tshor nas /
gan d+he 'on cig ces sogs brjod pas bros so / /
dge slong gi rgyus shes pa zhig na re /
ci'i phyir 'bros /
'di dag 'phong gi slob dpon sha stag yin la /
gzhan yang gan d+he la sogs pa'i mtshon de dag gi ming yang sngon ma thos so / /
smras pa /
de dag ni mtshon ma yin no / /
'o na ci yin /
@# / /
gan d+he dang gan d+he'i the'u ni brdung bya rdung byed dang /
dus kyi 'khor lo ni dus yongs su gcod par byed pa dang /
snam sbyar dang /
bdun pa dang /
lnga pa ni chos gos dang /
gtur bu ni gos kyi snod dang /
rgya cang la sogs pa ni ske rags kyi ming yin gyis ma sdar bar choms shig /
de dag yang log ste chom rkun pa'i dmag dpon gyis ya gad btsugs te 'dzeg par brtsams pa dang /
rgan zhugs shig mel tshe bar bzhag pa des mthong nas /
'di dag la btang snyoms byas nas yang bdag cag gi lhung bzed dang chos gos phrogs nas sgren mor 'jog par 'gyur bas bsdigs par bya'o snyam nas dal bus khad kyis song ste de'i mgor gan d+he 'phangs pa dang /
de'i klad pa zhom nas tshegs chen pos babs te cung zad song nas shi'o / /
rgan zhugs des /
chom rkun pa zhes ku co bton pa dang dge slong rnams chos nyan pa bcad de khang steng du 'dzegs nas /
de dag gar song /
phyogs 'dir ya gad btsugs nas 'dzeg pa na kho bos bsdigs pas bros so / /
sang nam nangs pa dang /
chom rkun pas 'dzegs pa'i phyogs de gang yin brtags pa na khrag mthong nas de'i rjes su song ba dang chom rkun pa'i dpon bsad pa mthong nas bslab pa 'khrugs pa'i 'jigs pas skrag ste /
bdag cag sngon ma bcom gyi da pham pa byung bas bcom mo zhes 'gyod de gsol pas /
ltung ba med de /
bsnun pa'i bsam pas mi 'phang bar glo 'am rgyab tu 'phang zhing rkun po spa bkong ba'i phyir tsham dam bya'o / /
mnyan yod na khyim bdag cig gis rigs mnyam pa las chung ma blangs nas de dang dga' mgur sbyad pas khye'u zhig byung ste de chen por gyur te / /
re zhig na khyim bdag da'i nye du dang nor zad cing chung ma'ang shi nas /
bu| kho bos rgas pa'i gnas skabs su nor sgrub mi nus kyis rab tu 'byung ngo / /
yag de lta na bdag kyang rab tu 'byung ngo / /
legs so zhes khye'u de khrid nas rgyal byed tshal du song ste dge slong zhig la /
'phags pa /
bdag rab tu 'byung bar 'tshal lo / /
ci khye'u 'di yang rab tu 'byung ngam /
'byung do / /
de khye'u de 'dod pas bu dang bcas te rab tu byung ngo / /
chos nyid kyis rgan pa'i mtha' nas rnyed pa 'thob la /
gzhon pa'i mtha' nas las su bsko pa yin pas rgan zhugs kyi bu rtag tu las su bskos pas /
yab /
bdag cag gnyes cung zad zil gyis non pa de thams cad thos pa nyung ba las gyur pas bzhengs shig /
yul gzhan du bzhud la thos pa gzung ngo / /
de gnyis yul gzhan du song ba dang /
'on kyang gzhon pa'i mtha' nas las su bskos pas /
yab /
mnyan yod na las su bsko ba mchis kyang /
de na chos kyi rje mngon sum du bzhugs shing /
dus su 'bras bu thob pa brda sprod pa'ad thos par 'gyur /
rgyal po la sogs pa dad pa can @# / /
mang du mchis pas chos dang zang zing gi longs spyod chen po'ang mchis kyis der bzhud do zhes de gnyis mnyan yod du phyin nas rgyal byed tshal dang nye bar phyin pa na gan d+he yang brdungs pas /
bu na re /
yab| gan d+he brdungs kyis myur bar bzhud do / /
rgan zhugs de rgas pas 'gro ma nus par dal bus 'gro ba na bus de'i gnya' ba nas gzung ste phul bas rgan zhugs des myur bar 'gro bar brtsams so / /
bus bsams ba /
thabs 'di bzang gis yang 'phul snyam nas yang phul ba dang de sa la khas bub tu 'gyel nas kha sas gang ste shi'o / /
bus du zha'i ro de lam gyi mtha' zhig tu bor nas lhung bzed dang chos gos khyer te rgyal byed tshal du song ba dang dge slong rnams kyis de la /
'ongs pa legs so / /
rgan zhugs de gang na 'dug /
bu des dus so / /
ci'i phyir du /
bdag gi pha shi'o / /
bu| 'du byed thams cad de lta bu yin la khyod rab byung yin pas mya ngan ma byed cig /
de bdag gis bsad do / /
'o na da du bar rigs te /
khyod kyis mtshams med kyi las byas la pham pa'ang byung pas yun ring por mnar med du gnas bar 'gyur bas so / /
skabs de gsol pas /
de la ltung ba med de /
dge slong ngal ba mi 'phul lo zhes sogs so / /
dge slong rnams the tshom skyes nas zhus pa /
rgan zhugs kyi bu 'dis pha bsad kyang mtshams med dang pham ba ma byung pa la gzigs /
da lta 'ba' zhig tum zad 'das pa'i dus su'ang 'dis pha bsad kyang mtshams med ma byung ba de nyon cig /
sngon ri brags shig na bco blag mkhan zhig gis rigs mnyam pa las chung ma blangs nas de dang dga' mgur spyad pas bu byung nas chen por gyur to / /
re zhig na der dus ston byung nas de la gos bkru dgos pa mang po byung bas bul /
gos mang po bkru dgos bas kho bo khyim du za ba mi khom gyis zas khyer te phyir shog cig /
bus zas khyer ba zos nas /
kho bo dal bas nyal lo / /
khyod kyis gos khrus shig /
bus /
de ltar bgyi'o / /
de nyal ba dang /
spyi gcer yin pas de'i mgo la sbrang bu chags so / /
bus de mthong nas sbrang bu bskrad pa dang sbrang bu khrag gis myos pa 'phur du ma btub pas bu de khros te /
'dis bdag gi pha gson bzhin du khrag 'thung gis gsad do snyam nas sbrang bu la spad leb 'phangs pas sbrang bu bros te pha shi ba dang /
lhas dgra bo blo gros ldan pa mchog yin te / /
mdza' bshes blo gros bral ba de lta min / /
blo gros chung ngus sbrang bu gsang snyam pas / /
tho bas pha yi klad pa bcom bar gyur / /
de'i dus kyi btso blag mkhan de ni rgan zhugs 'di yin no / /
btso blag mkhan gyi bu de ni rgan zhugs kyi bu 'di yin te /
de'i tshe 'da pha bsad kyang mtshams med ma byung la /
da lta 'da pha bsad kyang mtshams med dang pham pa ma byung do / /
phran tshegs nas 'byung ba ni @# / /
ston pa mnyan yod na'o / /
dga' bo skra bregs nas ring po ma lon par mnyan yod du bsod snyoms la zhugs nas rim gyis srad du song ba dang /
bram ze zhig bram ze'i khye'u lnga brgya la gsang tshig klog go /
des bram ze'i khye'u zhig la smras pa /
khyod dge sbyong mgo reg 'di'i mgor lhag dbyug bsnun nus sam /
mkhan po shin tu rngo thog go zhes de'i mgor ltag dbyug gis brgyab bo / /
dga' po log ste bram ze de la bltas pa dang /
de khros nas /
bram ze'i khye'u yang rgyob cig /
des de la lan gnyis su ltag dbyug gis brgyab bo / /
dga' bos rgyal byed tshal du phyin nas zas kyi bya ba byas te ltung bzed bkrus nas dge slong dag la smras pa /
srang che ge mor ma 'dong zhig /
ci'i phyir /
de na bram ze gtum po zhig bram ze'i khye'u lnga brgya tsam la gsang tshig klog ste des bdag la ltag dbyug gnyis bsnun no / /
khyod kyis ci nyes /
gcig ni nyes| gnyis pa ni ma nyes so / /
ji ltar nyes /
gcugs med par des kho bo la ltag dbyug gis bsnun nas kho bos log ste bltas pa dang des lan gnyis bsnun pas /
kho bos log ste bltas pa de ni nyes so / /
snga ma ni ma nyes so / /
nye dags thos nas /
ci zhig gsung /
chen po ma lags so / /
de bdag gis thos kyis yang gsungs shig /
des ji ltar gyur pa smras pa dang /
nye dags mgo khan gsum gtsogs nas /
'jal to zhes byas te /
skra bzlas te bregs nas til mad gyis bskus te mnyan yod du bsod snyoms la zhugs nas rim gyis srang du phyin pa na bram ze de gzhan du g.yengs pas de ma mthong ngo / /
nye dags de'i mdun du 'chag pa dang /
bram ze des mthong nas bram ze'i khye'u zhig la /
khyod song la dge sbyong mgo reg 'di'i mgor ltag dbyug bsnun cig /
nye dags thos nas /
bkren pa de btang ci dgos /
khyod nyid tshur shog /
bram ze de khros nas dang nyid kyis nye dga' la ltag dbyug gis bsnun pas nye dags de'i dbung ba nas bzung ste /
bkren pa nye dga' la'ang rdeg gam /
rgyal po'i pho brang du 'dong ngo zhes drangs pa dang /
des bram ze'i khye'u rnams bos nas de dag gis kyang de'i dpung ba ya gcig nas bzung ste drangs so / /
nye dga' tshan po che'i stobs dang ldan pas bram ze'i khye'u lnga brgya dang bram ze de drangs nas rgyal po'i pho brang gi sgor song ngo / /
drug sde khros nas rgyal po'i pho brang gi sgo na 'dug pa'i tshe rgyal po gsal rgyal gyi pho brang g.yo bar 'gyur bas /
rgyal pos ltas de mthong nas mi zhig la bsgo ba /
sgor drug sde 'ga' zhig byon par ma gyur grang /
song la ltos /
bltas pa na nye dga' 'bram ze'i khye'u lda brgya tsam dang sgo na 'dug nas /
lha| nye dga' sgo na mchis so / /
de nang du spyan drongs shig /
de nang du 'ongs nas /
lha| dga' bo rab tu ma byung na cir 'gyur /
stobs kyi 'khor los sgyur ba'i rgyal por 'gyur ro / /
@# / /
'on khyod de'i cir 'gyur /
g.yog tu 'gyur ro / /
lha khyod kyis dge slong rnams ni gzhon nu'i thabs su gnang /
dge slong ma rnams ni btsun mo'i 'khor gyi thabs su gnang ste /
bdag cag la de ltar byams na /
bram ze zhig gis lha khyad du bsad de /
slob dpon dga' bo la ltag dbyug gnyis bsnun /
bdag la'ang ltag dbyug gis brgyab po / /
rgyal po khros te /
blon po rnams song la bram ze de'i lag pa chod cig /
des de khrid nas srang du song ban de'i nye du rnams 'ongs nas blon po la smras pa /
lha la nyes pa byas pa lag pa gcad pa'i rigs na /
'di lag pas 'cho ba lags pas g.yon pa gcad pa'i rigs so / /
de'i lag pa g.yon pa bcad do / /
re zhig na nye dga' phyin pa dang bram ze de lag pa g.yon pa g.yogs nas g.yas pas klog pa mthong pas shin tu khros te rgyal po'i thad du song nas /
rgyal po rnams bka' btsan na de yang lha la med do / /
ci byas /
pram ze de'i lag pa ma bcad do / /
rgyal pos blon po la /
de'i lag pa ma bcad dam /
bcad do / /
'o na nye dga' 'di skad zer ro / /
nye dags smras pa /
bram ze de lag pa g.yas pas sgyur cing klog go /
blon po na re /
de'i pham dag gis /
'di lag pas 'tsho ba lags pas g.yon ba chod cig zer nas bcad do / /
rgyal pos /
pha mas g.yon pa gcod du bcug na ngas g.yas pa gcod du gzhug gis chod cig /
des de'i lag pa g.yas pa bcad pas gnyis ka 'phya nga zhing 'dug go /
nye dags /
ci kho bo la ltag dbyug gis mi rdeg par lag pa dbyangs te 'dug /
de sma bab nas cang mi zer ba dang /
khyim ba rnams na re /
dge sbyang rnams ni snying rje med pa ste /
chad pas bcad nas kyang zhe gcong par byed do zhes 'phya ba'i skabs de gsol pas /
mi'i 'gro ba pa'i lag pa gcod na sbom po'o / /
dge slong rnams the tshom skyes nas zhus ba /
bram ze de dga' bos bsrungs nye dags btang ba la gzigs /
da ltar 'ba' zhig tu ma zad 'das pa'i dus na'ang dga' pos bsrungs /
nye dags btang ba de nyon cig /
sngon skyed mos tshal me tog dang 'bras bus brgyan pa zhig na drang srong zhig shing pil ba'i drung na 'dug cing rang gi don sems pa la de'i steng nas spre'u zhig gis bil ba'i 'bras bu 'phangs pas de'i mgo snad nas smras pa /
khyod med 'gyur pa gang yin pa / /
de ni kho bo mi byed kyi / /
khyod med 'gyur pa gang yin pa / /
de ni khyod nyid byed cing 'dug /
drang srong de'i smon 'drin rngon pa zhig yod pa des ri dags gshor du song ba las bsti gnas der 'ongs pas /
drang srong de bya ba 'ga' zhig gi phyir gzhan du song bas mi snang nas /
shing bil ba de'i drung na 'dug pas spre'u des rngon pa'i mgor bil ba'i 'bras bu zhig 'phangs pa dang rngon pa de spyi gcer yin pas glad pa snad nas gyen du bltas pas spre'u mthong ste dug mda' zhig bsnun nas bsad do / /
de'i dus kyi drang srong @# / /
de ni dga' bo yin no / /
spre'u de ni bram ze 'di yin no / /
rngon ba de ni nye dga' 'di yin te /
de'i tshe'ang 'di dga' bos bsrungs la /
nye dags btang ngo / /
mnyan yod na drug sde rnams rgas ba'i gnas skabs na'ang rgod bag byed pa dang /
dge slong rnams kyis /
khyed mgo skyas kyang da dung rgod bag mi gtong ngam /
de dag mtha' zhig tu song nas /
dga' bo nye dga' lhung ba zed nag po can 'di dag la mi dga' bzhig bya'o zhes glags tshol ba dang /
gnas brtan ngag nags gseb tu song ste bsam gtan byed pa la drug sdes gnas gsum nas nags mes btang ste dos gcig tu 'dus nas bsdad pa dang /
gnas brtan rnams rings par bros so / /
drug sdes smras pa /
ci'i slad du rings rings bzhud /
nags kyi me ma mthong ngam /
ston pas bde ba'i gnas skabs su tshul khrims gsungs sam zhes cung zad bgang ba dang /
khyod kyis kho bo cag la bsams bzhin du ma btsams grang /
bkren pa dag khyed de ltar mi dga' bar bya'o zhes zer ba'i skabs de gsol bas /
nags mes gtong na sbom po'o / /
nye dags skra ljang gu can de'i skra dag kyang gar mkhan la btsongs pa'i skabs de gsol pas /
dge slong gis skra btsong bar mi bya'o / /
byed na nyes pa sbom por 'gyur ro / /
gang gis brkus ba de bla'i grar 'bul na'o zhes pa'i gleng gzhi ni /
de ni chos bshad pas blang bar bya'o zhes pa'i gleng gzhir 'byung ba ltar ro / /
zhu ba'i skabs nas 'byung ba ni 'dir ma bris so / /
'dul byed kyi skabs nas 'byung ba ni /
dge slong nad ba zhig stan gyi steng na 'dug pa la nad g.yog gis /
longs zhes smras pas /
des| kho bo ma bslang zhig /
shing 'ong ngo zhes byas kyang /
longs shig /
de langs bas shi nas 'gyod de gsol pas /
pham pa'i nyes pa med de /
kho bo 'chi bar 'ong ngo zhes de skad zer ba la yid mi ches shing de bzhin nyid du sgrub par byed na sdom pa'o dge slong zhig nad yun ring pos gzir bas nang g.yog skyo ste /
khyod myur du 'chi yis nad g.yog mi bya'o zhes nad g.yog ma byas pas shi nas 'gyod de gsol pas /
pham pa'i nyes pa med de /
nad ba shi bla bo zhes g.yog mi byed na'o| |dge slong zhig na ba dang /
'phrod ba'i zas ma rnyed par mi 'phrod pa'i zas byin nas /
'di las ci yog pa zo zhig /
des zos te shi nas /
sbom po'o / /
dge slong gis phol mig ma smin par brtol bas shi nas /
'bras yongs su ma smin pa brtol na'o / /
khyim bdag cig gsar du dad nas 'bru dang 'bras bu gsar ba dag dge 'dun la phul te rang nyid phyis za'o / /
dgon pa ba zhig khyim der song ba dang khyim bdag des /
da phyin chad dge 'dun la mi dbul bar dgon bab 'di la dbul lo snyam nas de la byin no / /
dge slong de dag gis /
khyim bdag de sngar 'bru dang 'bras bu gsar ba dge 'dun la phul nas rang nyid phyis zan /
da des ma byin pas dgon pa @# / /
pa des bkag gis song la de bos shig /
de bos nas /
khyod kyis ma bkag gam /
ma bkag ga /
de dag gis /
'di smrar mi btub gyis dong du chu gcig /
de dong du bcug pas shi nas 'gyod de gsol pas /
dong du 'jug na sbom po'o / /
khyim bdag cig dge 'dun dbyar gnas pa rnams la chos gos 'bul ba las dge slong dgon pa pa zhig khyim der 'ongs te /
khyim bdag de /
da phyin chad dge 'dun la mi dbul bar dgon pa pa 'di la dbul lo snyam nas dgon pa pa la byin pa dang /
dge slong de dag gis /
khyim bdag de sngar dge 'dun dbyar gnas pa rnams la gos 'bul na dgon pa pa des bkag gis song la pos shig /
de bos nas| khyod kyis ma bkag gam /
bdag gis ni ma bkag go /
'di smrar mi btub kyis sgo glegs kyi bar du tshir cig /
de dag gis sgo glegs kyi bar du btsir bas shi nas 'gyod de gsol bas /
sgo glegs kyis 'tshir ba la sogs pas nyon mongs par byed na sbom po'o / /
dge slong zhig nang yun ring pos sgur por song bas bdag gson te ci rung rang nyid g.yang sa nas mchong ngo snyam ste g.yang sa nas mchongs ba dang wa mi rol zab zhig gis steng du lhung nas wa de shi /
dge slong de drang por gyur pa dang /
yang dge slong nad pa zhig nad yun ring pos gzir nas /
gson te ci rung snyam nas thag pa khyer te nags su song nas shing la 'dzegs te ske la zhags mig bcug nas mchongs pa dang thag pa chad de khyi mo bu byung ba zhig gi steng du lhung nas khyi mo bu dang bcas pa shi'o / /
de gnyis 'gyod de gsol pas /
g.yang sar ma mchong ba dang bcing ba la sogs pa 'chi ba'i don du sgrub pa yang ngo / /
dge slong zhig yun ring du nad kyis gzir nas mdza' po'i drung du song ste /
gri byin cig /
khyod la gri cir dgos /
re zhig byin cig /
des byin pa dang /
gnas khang du zhugs nas sgo bcad de gtan pa bcug /
skyil krung bcas nas rang nyid kyis srol kong bcad de lag na gri thogs bzhin du shi'o / /
dge slong des nyi ma gnyis gsum nas de'i gnas khang du ltar song bas shi ba mthong nas /
ngas gri byin pas pham pa byung ngam snyam ba dang /
yang nad pa zhig nad ma sos nas /
bdag gson te ci rung gis 'chi'o snyam nas nad g.yog la /
thag pa byin cig /
des byin pa dang /
'gegs nas shi'o / /
de gnyis 'gyod de gsol pas /
nyes pa med de /
nad pa la bab col du mtshon dang thag pa sbyin par mi bya'o / /
dgon pa gsar can zhes bya bar gnas khang gsar pa rtsig pa'i grogs byed pa'i dge slong gi lag nas pha gu lhung ste las byed pa'i mgor lhung nas shi ba dang /
so phag 'jog pa'i lag nas ste'u lhung ste rtsig mkhan la phog nas shi ba dang /
sel bo 'jim pas bkang nas steng du skyel ba'i thag pa chad de rtsig mkhan gyi steng du lhung nas shi ba rnams 'gyod de gsol pas /
nyes pa med de /
zhal ta pas shes bzhin du bya'o / /
@# / /
dge slong thal mo'i rig sngags 'debs shing lag pas byugs te thal mo gcig bsnun pa dang shi nas 'gyod de gsol pas /
nyes ba med de /
gsang dags kyi thal lcag bya ba yang ngo / /
dge slong zhig brnangs te shi la thug pa dang /
de la dge slong zhig gis khu tshur zhig bsnun pas brnangs pa de khrag dang bcas te byung nas shi'o / /
de 'gyod de gsol pas /
nyes pa med de /
thogs pa bsal ba'i phyir bsnun pa yang ngo / /
dge slong zhig ri'i drung na dkyil krung bcas te 'dug pa dang /
dge slong zhig gis ri'i rtse nas rdo sgril ba dge slong de'i steng du lhung nas shi'o / /
'gyod de gsol pas /
der gyur pas legs par so sor brtag par byas te dril bar bya'o / /
dgon par dge 'dun sro khang gi khang pa rtsig ba'i gdung steng du 'dren pa las dge slong nyung la khur lcibs shor nas /
'og na shing mkhan shing gzhog pa'i steng du lhung ste shi'o / /
'gyod de gsol pas /
nyes pa med de /
phyogs nyung dus 'degs pa lcib la 'bad par mi bya'o / /
mnyan yod na khyim bdag cig la khye'u zhig btsas te chen por gyur ba dang /
mgo bos so phag bsregs pa chogs pas ming mgo brtan du btags so / /
de rab tu byung nas grong du song ba dang bud med khye'u khrid pa zhig de'i rjes bzhin du glo g.yas g.yon lta zhing song ngo / /
de la lug thug cig gis bsnyogs pa dang dge slong des mgo btud de song bas lug thug des bdag la rdung bar shes nas lug thug des de la brdungs pas dge slong de khye'u shi steng du 'gyel nas khye'u shi ste gsol pas /
nyes pa med de /
mnya' shing gang tsam du lta zhing 'gro yi /
spyi'u tshugs su 'gro bar mi bya'o / /
sman pa las rab tu byung ba zhig gis dge slong nad pa zhig gi drung du 'ongs pa dang /
des de la /
gtar ka thong cig /
des kyang de la gtsags bu zhig btab nas slar byung bas dge slong de shi nas gsol pas /
nyes pa med de /
ma bslabs par bslab pa la sbyar bar mi bya'o / /
dge slong zhig bsod snyoms spyod pa na mda' gzhu thogs pa zhig 'ongs nas /
dge slong nges /
kho bo ma bsad par 'di la 'phongs shig /
des mda' 'phangs nas bsad do / /
gsol pas /
nyes pa med de /
mtshon 'phang ba la bsgo bar mi bya'o / /
dge slong zhig gis dge slong nad sos nas ring po ma lon pa zhig khrid nas song ba dang /
lam du rkun pos skrag nas des de la /
skyen par 'dong ngo / /
des /
mi nus so / /
tshur shog bcom pa re zhes khrid pa dang shi'o / /
gsol pas /
nyes pa med de /
nad pa mi nus pa lam du mi bkri'o /
! /
brdzun du smra ba'i pham pa la gsum las /
rnam 'byed kyi skabs nas 'byung ba ni /
ston pa yangs pa can na sbre'u rdzing gi 'gram na khang ba brtsegs pa'i khang bzang na bzhugs so / /
de'i tshe nya ba lnga brgya chu klung yid 'ong ldan la rgya mo spyod pa dang /
spyod pa che ba gnyis res mos su 'jug cing 'khod do / /
re zhig na yangs ba can du dus @# / /
ston byung nas nya nyo ba mang po 'ong bar shes te /
nyis brgya lnga bcus ni rgya mo spyod pa bcug /
nyis brgya lnga bcug ni rgya mo spyod pa che ba bcug go /
rgya mo spyod pa bcug pa de dag gis nya dang rus sbal dang chu srin byis ba gsod la sogs pa 'bru'i phung po bzhin du bzhag go /
rgya mo spyod pa che ba bcug pa de dag gis rgya mtsho chen po nas chu klung ying 'ong ldan du zhugs pa'i chu srin nya'i rigs bong tshod chen po nyal bzin nas de dag gis drangs ban de gnyid sad nas nya ba nyis brgya lnga bcu rgya mo spyod pa che ba khyer te rgyun phyogs su zhugs so / /
de dag gis ra mda' ldog pas nya ba nyis brgya lnga bcu po gzhan dag kyang lhags te de la rub ba dang /
des nya ba lnga brgya dang rgya mo spyod pa cheb khyer te rgyun phyogs su zhugs nas bzung ma thub pa dang ra mda' ldog pas ba lang rdzi dang phyugs rdzi dang rtswa shing thu ba dang /
lam dang lam gol pas 'tsho ba dang /
gzhan yang mi brgya stong dum log nas drangs te rgya mo ral ral then pas chu srin nge chu nas skam la phyung ba dang de la mgo bco brgyad dang mig sum cu rtsa drug yod do / /
de thos nas srog chags brgya stong du ma chu klung yid 'ong ldan gyi 'gram du lhags te /
kha cig ltad mo / /
kha cig sngon gyi dge ba'i rtsa bas bskul lo / /
rdzogs byed la sogs pa'i ston pa drug yangs pa can na gnas pa de dag kyang ltad mo la lhags so / /
deng sangs rgyas bcom ldan 'das la mi mkhyen pa ba dang mi gzigs ba cung zad kyang mi mnga' bas /
ston pa thugs rje chen po dang ldan pa /
'jig rten la phan pa /
srung ba gcig bu pa /
nyag gcig dpa' ba /
gnyis pa med pa /
gnyis su mi gsung ba /
zhi gnas dang lhag mthong gis bzhugs pa /
rig ba gsum gsal bar mdzad ba /
bslab pa gsum la legs par bslabs ba /
dul ba'i gnas gsum gyi gzhil mkhas pa /
chu bo bzhi las brgal ba /
rdzu 'phrul gyi rkang ba bzhis spyod pa'i gzhi la gnas pa /
bsdu ba'i dngos po la yun ring po nas spyad ba mdzad ba /
mi 'jigs ba bzhis bsnyengs pa mi mnga' pa /
yan lag lnga spangs ba /
'gro ba lnga las yang dag par 'das ba /
yan lag drug dang ldan pa /
pha rol tu phyin pa drug yongs su rdzogs pa /
rtag tu gnas pa drug gis gnas pa /
byang chub kyi yan lag bdun gyi me tog gis phyug pa /
lam gyi yan lag brgyad ston pa /
mthar gyis gnas pa'i snyoms bar 'jug ba dgul mkhas pa /
stobs bcu'i stobs dang ldan pa /
phyogs bcur snyan ba yang dag par rgyas pa /
brgya phrag bcur dbang sgyur ba las khyad du 'phags pa rnams kyi chos nyid ni /
nyin lan gsum mtshan yan gsum sangs rgyas kyi spyan gyis 'jig rten la rnam bar gzigs nas gang ni nyams /
gang ni 'phel /
ngas gang ngan song nas bslang snye mtho ris dang /
thar ba dang /
'bras bu la gzhag par bya /
'dod ba'i 'dam du bying ba gang gi lag nas drang /
'phags ba'i @# / /
nor dang bral ba gang 'phags pa'i nor la gzhag /
gang sangs rgyas 'byung ba 'bras bu dang bcas par bya / /
gang gi dge ba'i rtsa ba ma bskyed pa ni bskyed /
bskyed pa ni smin /
smin pa ni grol bar bya zhes mkhyen pa 'jug ste /
chu srin gnas kyi dug can pa / /
dus las 'da' bar 'gyur srid kyi / /
sangs rgyas gdul la byams pa ni / /
dus las 'da' bar mi 'gyur ro / /
ston pas dgongs pa /
chu srin nya'i rigs 'di sngon gyi sangs rgyas la lhag par bya ba byas pa yin gyis /
ngas chu srin nya'i rigs 'di la brten nas 'dul ba'i rgya mo chen mo drang bar bya'i /
de'i phyir chu klung yid 'ong ldan gyi 'gram du 'byon par dgongs nas /
ston pa'i chos nyid ni gdul bya la thugs brtse bas dus dus su ngan song rgyu ba dang /
lha dang /
ljongs dang /
chu klung dang /
ri dang /
dur khrod dang /
gtsug lag khang rgyur gshegs pas /
don 'dir ni chu klung rgyur gshegs par bzhed nas 'dzum pa mdzad pa'i tshe zhal nas 'od zer sngon po dang /
ser po dang /
dmar po dang /
dkar po dang /
btsod kha dang /
shel dang /
dngul gyi kha dog lta bu byung nas /
steng dang 'og tu dong ste /
'od zer de dag gis slar ston pa la lan gsum du bskor nas lte bar nub bo / /
kun dga' bos rgyu zhus pas / /
kun dga' bo song la dge slong rnams la /
de bzhin gshegs pa chu klung rgyur gshegs kyis chos gos long zhig ces bsgo zhig /
ces ba sgo nas ston pa dul ba 'khor dul ba dang ldan pa /
zhi ba 'khor zhi ba dang ldan pa /
grol ba 'khor grol ba dang ldan pa /
dbugs phyin pa 'khor dbugs phyin pa dang ldan pa /
thul ba 'khor thul ba dang ldan pa /
dgra bcom pa 'khor dgra bcom pa dang ldan pa /
'dod chags dang bral ba 'khor 'dod chags dang bral ba dang ldan pa /
mdzes pa 'khor mdzes pa dang ldan pa /
khyu mchog ba lang gi tshogs kyis yongs su bskor ba lta bu /
glang po che glang po che'i phrug gu'i tshogs kyis yongs su bskor ba lta bu /
seng ge mche bcan gyi tshogs kyis yongs su bskor ba lta bu /
ngang pa'i rgyal po ngang pa'i tshogs kyis yongs su bskor ba lta bu /
nam mkha' lding bya'i tshogs kyis /
bram ze slob ma'i tshogs kyis sman pa mkhas pa nad pa'i tshogs kyis /
dpa' bo ru pa'i tshogs kyis /
sa mkhan lam du zhugs pa'i tshogs kyis /
ded dpon tshong ba'i tshogs kyis /
tshong dpon 'khor gyi tshogs kyis /
mkhar gyi rgyal po blon po'i tshogs kyis /
'khor los sgyur ba bu stong gis /
zla ba rgyu skar gyi tshogs kyis /
nyi ma 'od zer stong gi tshogs kyis /
yul 'khor srung dri za'i tshogs kyis /
'phags skyes po grul bum gyi tshogs kyis /
mig mi bzang klu'i tshogs kyis /
nor sbyin gnod sbyin gyi tshogs kyis /
thag bzang ris lha ma yin gyi tshogs kyis /
brgya byin sum cu rtsa gsum pa'i tshogs kyis /
tshangs ba tshangs ris kyi tshogs kyis bskor pa lta bu /
dbang po rnams shin tu @# / /
dul ba /
spyod lam ngang spyod pa ma 'khrugs pa /
chu gter ltar ting nge ba /
sprin chu dang bcas pa lta bu /
glang po che'i rgyal po ltar dregs pa dang bal ba /
skyes bu chen po'i mtshan sum cu rtsa gnyis kyis legs par brgyan pa /
dpe byad bzang po brgyad cus rnam par mdzes pa /
'od 'dom gang gis brgyan pa /
nyi ma stong bas lhag pa'i 'od dang ldan pa /
rin po che'i ri bo 'gro ba ltar kun du bzang ba /
stobs bcu dang /
mi 'jigs pa bzhi dang /
ma 'dres pa'i dran pa nye bar gzhag pa gsum dang /
thugs rje chen po dang ldan pa /
kun shes ko'u di nyal sogs pa nyan thos chen po dang /
gzhan yang dge slong gi dge 'dun mang pos bskong te chu klung yid 'od ldan la gshegs pa na /
ma dad bdag ni /
dge spyong go'u ta ma ltad mo dang bral lo zhes zer na /
de yang ltad mo skyes te chu srin nya'i rigs pa lta bu'i phyir 'os so zhes zer ro / /
dad pa dag ni ma dad pa de dag la /
ston pa ltad mo dang bral ba kho na yin te /
chu srin nya'i rigs las brtsams te skye bo'i tshogs la ngo mtshar rmad du byung ba'i chos ston par bzhed gor ma chag ste /
thub pa ltad mo bral ba'i dgongs ldan pa / /
ltad mo med la skyeng na don med smra /
gzhan phan de la gzhol ba'i rgyal ba 'di / /
lus can phan phyir nges par 'dir gshegs so / /
de nas 'khor nges ston pa mthong nas 'phral la langs te /
ston bas sngon yab yum dang /
mkhan slob dang /
bla ma dang /
bla ma'i gnas lta bu la mngon par bzhengs pa mdzad pa'i phyir ro / /
de nas ston pa 'khor gyi dbus su gdan bshams pa la bzhugs nas nya ba lnga brgyal bka' stsal pa /
khyed cag nyes bar byas pa'i las byed pa yin te /
des nad lta nya pa'i skye gnas dman par skyes shing drag shul can /
lag pa khrag gis gos pa /
nyams pa rab tu nyams pa la zhen pa /
gzhan kyi srog 'phrog pa /
gzhan gyi srog gcod bas 'tsho bar byed de /
'di nas shi 'phos na khyed cag gi 'gro ba ni cir 'gyur /
skyeb ni cir 'gyur /
tshe phyi ma ni cir 'gyur /
de dag gis gsol ba /
bdag cag gis ci bgyi ba bka' stsal du gsol /
nya dang rus sbal la sogs pa chu nas gton pa 'di dag thong zhig /
de dag gis de dag btang ngo / /
de nas ston pas chu srin nya'i rigs ma gtogs pa'i srog chags de dag chu klung yid 'ong ldan du 'dug pa dang /
chu srin nya'i rigs kyang sngon gyi skye ba dran cing mi'i skad du /
ston pa dang lhan cig smra shes par byin gyis brlabs nas chu srin de la /
khyod ser skya yin nam /
bdag ser skyal gas so / /
khyod la lus dang ngag dang yid kyi nyes spyod yod dam /
yod do /
de dag gi rnam smin myong ngam /
myong ngo / /
khyod kyi mi dge ba'i bshes gnyen su yin /
bdag gi ma lags so / /
de gar skyes /
dmyal ba rnams su skyes so / /
khyod gang du skyes /
dud 'gror skyes so / /
'di nas shi nas gang du skye /
dmyal bar ro zhes zer nas dus so / /
khyod ni dud @# / /
'gro'i skye gnas skyes / /
mi khom zhugs par gyur pa la / /
da lta ngas kyang ci byar med / /
don med dus pas ci la phan / /
thugs rje ldan rgyal ngal ni / /
legs par sems ni dad kyis dang / /
dud 'gro'i skye 'dir chags bral zhing / /
de nas mtho ris 'gro bar 'gyur / /
des ston pa la sems dad par byas nas ston pas de la /
'du byed thams cad mi rtag /
chos thams cad bdag med /
mya ngan las 'das bzhi zhi ba'o zhes tshig gsum gyis chos bstan to / /
de nas 'khor de dag mchog tu ngo mtshar skyes nas /
sngon gyi skye ba dran cing mi'i skad du /
ston pa dang lhan cig smra ba 'di su yin /
ston pa ni bsten pa dang bzod bar dka' ba yin pas bdag cag gis don de zhu mi nus kyis / /
kun dga' bo bskul te zhur bcug pas / /
'di ni chu srin nya'i rigs te /
khyod chu srin nya'i rigs kyi sngon gyi las kyi rgyu ba las brtsams te chos dang ldan pa'i gtam nyan bar 'dod dam /
de ni dus lags so / /
sngon sangs rgyas 'od srung dge slong nyi khris bskor cing wA ra NA sir drang srong smra ba ri dags gyi nags na bzhugs so / /
de'i tshe rgyal po kri ki rgyal srid byed ba na shed bu gsang tshig 'dod pa zhig yul dbus nas lho lam du song zhes bya ba nas /
rgyal po la rgyal ba dang tshe spel ba byas te mtha' gcig tu 'dug go /
lha| bdag la bla ma las yi ge nyung shas shig blangs pa mchis te lha'i spyan sngar rgol ba dag dang lhan cig bka' mchid gtan la dbab par 'tshal lo'i bar sngar bzhin no / /
rgyal pos blon po la /
nga'i yul na bram ze 'di'i lan 'debs nus pa su yod / /
lha ri brags che ge mo na bram ze ser skya zhi ba zhes bgyi ba rig byed kyi yan lag gi pha rol tu son pa zhugs lta bu'i shes pas rang gi smra ba gsal bar byed pa /
gzhan gyi smra ba tshar gcod ba zhig mchis so / /
de bos pas /
de rgyal po kr-i ki'i gan du song nas rgyal ba dang tshe spel ba byas te mtha' gcig tu 'dug pa dang /
blon pos| de 'di lags so / /
rgyal pos /
khyod kho bo'i mdun du bram ze 'di dang lhan cig gtam bya bar nus sam /
bdag gis rdo ci thog bgyi'o / /
rgyal pos blon po rnams la /
rgol ba'i dkyil 'khor shoms shig /
phyogs dad gzhan gyi phyogs zhog cig /
blon po rnams kyis de ltar byas nas /
lha| phyogs snga ma gang bgyid du stsal /
bram ze 'di mgron po yin pas phyogs snga ma byed du chug cig /
bram ze des phyogs snga ma byas nas rgyud chags lnga brgya bzlas so / /
ser skya zhibs phyir bzlas nas /
'di ni rigs pa med pa /
mi mthun pa /
mi 'thad pa yin no zhes skyon btags pa dang bram ze de cang mi smra bar 'dug go /
tshar bcad pa'i gnas kyi nang na lan la spobs pa med pa 'di tha chad yin no / /
de nas rgyal po dga' nas /
khyod gang du gnas /
lha| ri brags che ge mo zhig tu'o / /
song la ri brags de khyod kyi rgol pa'i longs spyod gyis shig /
de rang sa nas ri @# / /
brags der song ngo / /
'jig rten ni 'byor pa 'dod pa yin pas /
des rigs mnyam pa las chung ma blangs nas dga' mgur spyad pas chung ma la bu ral ba ser skya can zhig btsas nas zhag nyi shu rtsa gcig tu btsas ston rgya cher byas te /
'di ser skya zhi ba'i bu yin zhing /
ral ba yang ser skyar 'dug pas ming ser skyar btags so / /
de chen por gyur pa'i tshe yi ge dang /
grangs dang /
rtsis la sogs pa la sbyangs te /
rig byed yan lag dang bcas pa'i pha rol tu son pa /
me lta bu'i shes pas rang gi smra ba gsal bar byed pa /
gzhan gyi smra ba tshar gcod nus par gyur to / /
ser skya zhi bas bram ze'i khye'u lnga brgya tsam bram ze'i gsang tshig 'don du bcug pan ser skyas /
yab r-itsa zhes bya ba'i don ci /
mi shes so / /
bdag gis 'tshal to / /
'di nga bas lhag go snyam ste khye'u rnams de la gtad nas klog tu bcug go /
ser skya zhi ba bya ba med pas ci dgar drang srong smra bar song nas dge slong zhig la smras pa /
slob dpon tshig 'di'i don ci lags /
dge slong gis smras pa /
de skad dri bar mi bya ste /
de skad dris na yongs su rdzogs par mi 'gyur gyi /
'di skad dris na 'di'i don 'di yin zhes yongs su rdzogs par 'gyur ro| |ser skya zhi bas bsams pa /
bdag gis 'di dag la dri ba yang 'dri bar mi nus na lhan cig smra bar gal nus snyam nas dge slong rnams la dad de dus su bsod snyoms 'bul lo / /
de re zhig nan nas ser skya la smras pa /
nyi ma 'char ba dang nub pa'i bar du khyod dang 'dra ba 'i smra ba gzhan med kyis bag tsha bar ma byed cig /
'od srung gi dge sbyong rnams ni ma gtogs te /
de dag ni rgyud rgya chen po dang ldan pa /
rgyud zab mo dang ldan pa /
rgyud bzang po dang ldan pa| 'jig rten pas pha ma par mi nus pa /
'jig rten las 'das ba la gting med pa yin te /
de dag ni mang ba dang /
mthun pa dang /
longs spyod don du mi gnyer ba yin no zhes smras nas sman gyis ma sos par shi'o / /
lho phyogs nas lhags pa'i smra ba de dag gis ser skya zhi ba shi ba thos nas phan tshun smras pa /
bram ze de shi yis da ni 'dong bar bya'o zhes rgyal po'i gan du song nas rgyal ba dang tshe spel ba byas te /
lha| bdag cag la bla ma las yi ge nyud shas shig blangs pa mchis te /
lha'i spyan sngar gtan la dbab par 'tshal lo / /
rgyal pos blon po la /
mkhan po de bos shig /
shi'o / /
rgyal pos smras pa /
de'i phyir 'di dag phug ron bzhin du 'dus te nga'i drung du lhags kyis bram ze de'i nu bo 'am du ci yod /
de'i bu shed bu ser skya zhes bgyi ba mchis so / /
de bos shig sogs sngar dang 'dra /
shed bu ser skya rgyal nas rgyal po ngo mtshar skyes te /
e ma na tshod gzhan nu la shes rab kyi spobs pa 'di lta bu yod do zhes dad pas glang po che'i bshul du bskyon te smra ba'i rgyal srid la dbang bskur to / /
ser skya'i ma sems khong du chud cing ser skyas rgol ba'i longs spyod 'phrog d+tu bcug ste 'ong bar mi 'gyur @# / /
ram snyam du rnam par rtog cing 'dug pa na ser skya smra ba'i rgyal srid la dbang bskur te skye bo mkhas pas yongs su bskor nas rang gi khyim du 'ongs pa dang de'i mas gus pa dang bcas pas smras pa /
khyod kyis smra ba thams cad tshar bcad dam /
yum| tshar bcad de /
'od srung gi dge sbyong rnams ni ma gtogs so / /
de'i ma bzhin sgyur /
lag mthil gnyis 'dril bar byed do / /
yum| ci'i slad du de ltar mdzad /
bu da dung yang khyod 'gran zla dang bcas pa yin pas 'od srung gi dge sbyong rnams kyis rgol ba'i longs spyod 'phrog pa'i gnas yod kyis song la de dag tshar chos cig /
bdag la pha na re /
bu| nyi ma 'char ba dang nub pa'i bar du khyod dang 'dra ba'i smra ba gzhan med kyis bag tsha bar ma byed cig /
'od srung gi dge sbyong rnams ni ma gtogs te /
de dag ni rgyud rgya chen po dang ldan pa nas /
longs spyod don du mi gnyer ba yin no zhes zer do / /
bu khyod kyi pha ni dge sbyong rnams kyi bran yin na khyod kyang dge sbyong gi bran du 'gyur ram /
song la de dag tshar chod cig /
de ma la gus pas song ba dang /
dge slong zhig dang phrang nas /
gang las 'ongs /
drang srong smra ba nas so / /
de na dge slong ji tsam yod /
nyi khri lhag tsam mo / /
dge slong dag ni mang na bstan bcos kyi tshad zi tsam /
'bum mo / /
khyim pas gzung du rung ngam /
mdo sde dang mngon pa gnyis ni rung ngo / /
'dul ba ni cho ga'i gzhung yin pas mi rung ngo / /
de khyim pa la mi ston par reg nas /
dge slong chig cung zhig smros shig /
'jal lam kun shes par 'dod pas 'dri ba brtag go snyam nas /
'tsho rnams gang du ldog par 'gyur / /
lam ni gang du ldog par 'gyur / /
gang du 'jig rten bde sdug bsngal / /
ma lus par ni 'gag par 'gyur / /
bram ze 'di'i don spros shig /
des rig pa'i gnas thams cad la dpyad kyang /
'tsho'ang ma shes /
lam yang ma shes /
ldog pa'ang ma shes nas /
bdag la las ma mthong ngam snyam du phyogs bzhir lta zhing /
'di na gzu bo yod na bdag deng nyid du tshang gcod do snyam nas /
tshigs su bcad pa de ni rgyud rgya chen po dang ldan pa yin la /
khyod kyang wA ra NA sir 'phags /
kho bo'ang drang srong smra bar 'phags pa yin pas /
de'i don 'phral du smra bar mi nus kyi /
song dang phyis smra bar mi dka' zhes drang srong smra bar song ba dang /
dge slong klog pa dang kha ton dang yid la byed pa dag mthong ma thag tu dad nas /
su zhig 'jig rten pha rol btang ste 'di dag la sngar ba'i sems skyed cing lhan cig rtsod snyam nas rang gi khyim du song ba dang mas smras pa /
'od srung gi dge sbyong rnams tshar bcad dam /
yum| khyod bdag gi rgol ba'i longs sbyod dag 'phrog bzhed par gda'o / /
gzu bo yod na der nyid du tshar gcod par 'gyur ro / /
bu| de lta na song la sangs rgyas kyi bka' lhogs shig /
khyim pa la mi ston no / /
rab tu byung la lhogs shig /
rigs mchog tu gyur nas /
rigs tha dad pa rnams kyi nang du ji ltar rab @# / /
tu 'byung /
ci khyod kyi mgo la smyog pa dang rtsa dag skye bar 'gyur ram /
yang phyir bobs shig /
de mas nan gyis bskul nas song ste dge slong zhig la /
bdag rab tu 'byung bar 'tshal lo / /
legs kyi rab tu byung zhig /
ser skyas smras pa /
bdag bram ze rab tu shes pa lags pas 'dir rab tu 'byung bar rdo mi thog gi /
ljongs su rab tu 'byung ngo zhes ljongs su rab tu byung /
bsnyen par rdzogs te /
klog pa dang kha ton byas pas de sde snod gsum dang ldan pa /
chos sgrog pa /
rig pa dang grol ba'i spobs pa can du gyur nas chos 'chad pa'i tshe seng ge'i khri rin po che sna tshogs pas brgyan pa bshams nas /
dung sgril ma 'bud /
rnga bo che rdung du 'dzud cing rgyal po dang bcas pa'i 'khor sdud /
skye bo phal po che dang par byed do / /
ser skyas bsams pa /
bdag gis thos pa thob kyi /
song la sangs rgyas 'od srung la bsnyen bkur bya'o snyam nas wA ra NA sir song ba dang ma dang phrad nas /
khyod kyi dge sbyong rnams tshar bcad dam /
yum| bdag ni lung tsam dang ldan la /
de dag ni lung dang rtogs pa dang ldan pas de dag tshar gcod par rdo mi thog go /
bu| khyod kyis cis kyang tshar chod cig /
de ma la gus pas ngo ma ldogs par /
chos ston pa na spyod cig /
bu| legs kyi 'ong bar bya'o / /
des chos ston pa'i dung gi sgra thos nas rings par song ste seng ge'i khri'i rgyab logs su 'khod do / /
ser skyas chos ji tsam zhig bstan nas chos ma yin pa bstan par brtsams pa dang /
dge slong rnams kyis smras pa /
mdo sde'i mtha' la gnod pa ma byed cig /
chos kyi mngal ma rtol cig /
chos kyi rgyal mtshan ma rtib cig /
bdud kyi rgyal mtshan ma sgreng zhig /
dmyal ba la gzhol bar ma byed cig /
ser skya nyam ngan sa babs te ma la smras pa /
yul| gzigs sam /
mthong ngo / /
bdag gis dang po nas /
bdag ni lung tsam dang ldan /
de dag ni lung dang rtogs pa dang ldan pas tshar gcod mi nus zhes ma bgyis sam /
bu| khyod kyis chos ji tsam pa zhig bstan nas chos ma yin pa ston cig /
mdo sde'i mtha' la gnod pa ma byed cig ces zer na tshig gi mtshon thob cig /
de dag ni nyes pas 'jigs nas cang mi smra bar 'dug pas skye bo rnams kyis tshar bcad do snyam du shes par 'gyur ro / /
yum| thabs de ni bzang ste khyod kyang de'i tshe spyin cig /
de bzhin du byas pa dang dge slong de skad cer ba la /
ser skya mas bslus pas mi bzod cher skyes nas| glang po che'i mgo can khyod kyis /
rta dang /
rnga mo dang /
bong bu dang /
ba lang dang /
spre'u dang /
seng+ge dang /
stag dang /
dom dang /
dred dang /
gung dang /
byi la dang /
ra dang /
lug dang /
ri dwags dang /
ma he dang /
phag dang /
khyi'i mgo can khyod kyis chos sam chos ma yin pa 'am /
'dul ba 'am 'dul ba ma yin pa ci shes zhes smras pa dang /
dge slong de rnams na re /
'dis tshig gi mtshon gyis gdab par brtsams kyis 'gro'i zhes zer nas @# / /
song ngo / /
ser skyas /
yum| dgyes sam /
dga'i 'dong ngo / /
bdag ni sangs rgyas 'od srung gi gsung rab la dad pas mi 'gro'o / /
bu| khyod kyis /
ma'i tshig tshig ma yin par mi bya'o zhes pa ma thos sam /
'dong ngo / /
ser skyas /
kho bo 'khor bar 'khor ba na khyod 'dra ba'i ma yod par ma gyur cig /
deng mi dge ba'i bshes gnyen khyod la brten nas kho bos slob mi slob dag la tshig rtsub po brjod pas rnam smin mi 'dong pa so sor myong bar 'gyur ro / /
de'i ma des /
dge slong rnams kyis kho mo'i bu phrogs kyis grogs kyis shig ces ku co 'don bzhin du khrag tsha ba skyugs nas shi ste dmyal bar skyes so / /
ser skya'ang slob mi slob rnams la ngag gi nyes pa bco brgyad byas pas 'dir skyes so zhes gsungs pas 'khor de dag /
ser skya sde snod gsum dang ldan pa /
rig pa dang grol ba'i spobs pa can de'ang ngag gi nyes pas dud 'gror skyes na bdag cag rnams kyi 'gro ba cir 'gyur zer ro / /
ston pas 'khor de dag gi bsam ba mkhyen nas chos bstan pas nges 'byed bzhi dang /
'bras bu bzhi dang /
byang chub tu sems bskyed pa la bkod nas gshegs so / /
chu srin nya'i rigs de'ang bdag gis ston pa'i spyan sngar chos thos nas zas za ba ni tshul dang mi mthun no snyam nas zas ma zos pas bkres pas nyams dams pa na ston pa la sems dad pas shi nas rgyal chen ris bzhi'i lhar skyes so / /
chos nyid kyis lha'i bu ni skyes nas ring po ma lon par sems gsum skye ste /
gang nas gang du las gang gis skyes pa'o / /
des dud 'gro nas rgyal chen ris bzhi bar ston pa la sems dad pas skyes par mthong ngo / /
de 'di snyam du /
bdag yongs su gnas pa ma bsten par ston pa la blta ba dang bsnyen bkur ba'i phyir 'gro'o snyam nas /
lha'i bu rna cha gdub skor g.yo zhing do shal dang sa mo dos brgyan pa'i lus kyis ud pal dang pad ma dang ku mud dang pad ma dkar pos thub bkang ste mtshan mo ston pa'i drung du song ste me tog gtor nas zhabs gnyis la phyag btsal te mtha' gcig tu 'dug pa dang /
de'i kha dog gis khang pa brtsegs pa'i khang bzang thams cad snang ba rgya chen pos khyab par gyur to / /
ston pas de'i bsam pa thugs su chud nas chos bstan pas rgyun zhugs thob nas rang gi gnas su song ngo / /
dge slong nam gyi cha stod dang cha smad la mi nyal bar rnal 'byor la brtson pa dag gis ston pa'i spyan sngar snang ba rgya chen pos khyab pa mthong nas the tshom za ba'i yid kyis nam nangs pa dang zhus pas /
chu srin nya'i rigs de shi nas rgyal chen ris bzhi ba'i lhar skyes shing mdang nga'i gan du 'ongs nas chos bstan pas bden pa mthong ster nga gi gnas su song ngo / /
des las ci bgyis pas rgyal chen ris bzhir skyes nas ston pa'i spyan sngar bden pa mthong lags /
chu srin du gyur pa na nga la dad pa dang /
'od srung gi bstan pa la rab tu byung nas sde snod @# / /
gsum la mkhas par byas pas lhar skyes nas nga'i spyan sngar bden pa mthong ngo / /
de nas nya pa lnga brgya po de dag /
ser skya'ang de ltar gyur na /
bdag cag da ltar drag shul can /
lag pa dmar ba /
gzhan gyi srog gcod pas 'tsho ba yin pas /
bdag cag 'di nas shi 'phos nas 'gro ba cir 'gyur /
bdag cag rigs dma' bar ma skyes na rab tu 'byung bar byed pa la snyam pa dang /
shA ri'i bus mkhyen nas de dag gi gan du song ste /
khyed cag ci'i phyir sems khong du chung cing 'khod /
'phags pa ser skya'ang de ltar gyur na bdag cag gi 'gro ba cir 'gyur /
bdag cag rigs dma' bar ma skyes na rab tu 'byung ba zhig na snyam pas sems khong du chud do / /
bzhin bzang dag| thub pa'i gsung rab 'di la ni rigs gces pa ma yin /
rus gces pa ma yin gyi /
sgrub pa gces pa yin no / /
khyod rab tu 'byung ba dang bsnyen par rdzogs par 'dod na tshur shog /
ston pas khyed cag rab tu 'byin par 'gyur ro / /
de nas shA ri'i bus de dag /
khrid nas ston pa'i drung du phyin pa dang /
zhabs la phyag btsal nas mtha' gcig tu 'dug ste /
rigs kyi bu lnga brgya po 'di dag rab tu byung ba dang bsnyen par rdzogs par 'tshal na /
thugs brtse ba'i slad du 'di dag rab tu dbyung ba dang /
bsnyen par rdzogs par mdzad du gsol /
ston pas de dag tshur shog gis bsnyen rdzogs mdzad do / /
de nas ston pa 'dom can gyi grong du byon nas 'od ma can gyi grong gi byang phyogs shing sha pa'i tshal na bzhugs so / /
de'i tshe mu ge nyam nga bslongs mo bas zas rnyed par dka' zhing pha mas kyang rang gi bu la zas sbyin par dka' na smongs mo ba dag la lta ci smos pa byung ngo /
ston pas /
da ltar mu ge nyam nga ba byung gis /
khyed cag smon 'drin dang 'grogs bshes la brten nas dbyar gnas par khas long zhig /
nga yang 'od ma can gyi grong 'di nyid du kun dga' bo dang dbyang gnas par khas len gyis /
thams cad bsod snyoms kyis nyon mongs par gyur na mi rung ngo / /
de nas dge slong lnga brgya pos nya pa'i yul gyi nye 'khor du spyil bu byas nas dbyar gnas par khas blangs so / /
de dag gis gros byas te /
bdag cag thos pa nyung bas nye du 'ongs pa rnams la chos ston par mi nus kyis /
nye du 'ongs pa dag la /
khyed ni rnyed pa legs par rnyed do /
dge slong 'di ni mi rtag pa'i 'du shes dang /
mi rtag pa la sdug bsngal ba'i 'du shes nas /
gnyis ka'i cha las rnam par grol ba yin no zhes bsgrags pas /
khyod kyis thob bam /
thob bo / /
'jig rten ni yon tan la dga' ba yin pas rang gi bu las kyang phrogs te de dag la bsod snyoms byin no / /
de nas yangs pa can gyi grong gi nye 'khor du dbyar gnas par khas blangs pa de dag dbyar zla ba gsum po 'das nas ring pa dang /
nyam chung ba dang /
rke ba dang /
lus mthob pas lhung bzed dang chos gos thogs te 'od ma can gyi grong du phyin pa dang /
@# / /
kun dga' bos mthong nas /
tshangs pa mtshungs par spyod pa la mnyes gshin pas bshes pa'i tshig gis bsu nas /
'ongs pa legs so / /
gang nas 'ongs /
gang du dbyar gnas /
bdag cag spod byed kyi grong nas so / /
der dbyar gnas so / /
der bde ba la reg gam /
bsod snyoms kyis ma ngal lam /
bde ba la rag par dbyar gnas mod /
bsod snyoms kyis ngal bar gyur ro / /
de kho na ltar snang ste /
bsod snyoms kyis brel pas rid pa dang /
phags pa dang sha khrag bri bar gyur ro / /
nya pa'i grong gi nye 'khor du dbyar gnas pa de dag kyang dbyar zla ba gsum 'das nas tsho ba dang /
pags pa dang sha khrag rgyas pas lhung bzed dang chos gos thogs te 'od ma can gyi grong du phyin pa dang /
kun dga' bos mthong nas tshangs pa mtshungs par spyod pa la mnyes gshin pas bshes pa'i tshig gis bsu nas /
'ongs pa legs so / /
gang nas 'ongs /
gang du dbyar gnas /
nya pa'i grong nas so / /
der dbyar gnas so / /
der bde pa la reg gam /
bsod snyoms kyis ma brel lam /
bde ba la reg go /
bsod snyoms kyis kyang ma ngal lo / /
de kho na ltar snang ste /
bsod snyoms kyis ma brel bas tsho ba dang /
pags pa dang sha khrag rgyas par gyur to / /
da ltar mu ge nyam da ba byung na khyed cag bsod snyoms kyis ma grel pa'i rgyu gang yin /
nye du rnams kyi mdun du gcig gis gcig gi yon tan bsgrags so / /
yang dag pas sam /
ma yin no / /
khyed zang zing cung zad tsam gyi khyim du mi chos bla ma med bzhin du smrar rung ngam /
rung yang sring /
mi rung yang srid de smras so / /
dge slong don nyung du dag 'phya ba'i skabs de gsol pas /
byung ba 'di dang /
gling gzhi 'di dang /
skabs 'di la dge 'dun bsdu pa mdzad de /
lnga brgya po rnams la bka' stsal pa /
khyed kyis zas cung zad tsam gyi phyir du mi chos bla ma med bzhin du smras pa bden nam /
btsun pa| mang do / /
dge sbyong gi tshul ma yin pa /
rjes su 'thun pa ma yin pa /
rung ba ma yin pa /
tshul dang 'thun pa ma yin pa de ni rab tu byung bas bya ba ma yin no / /
dge slong dag gsum bo 'di dag ni 'jig rten na yong cing srid pa'i rkun po chen po yin te /
rkun po 'khor brgya 'am stong dang ldan pa de brgya 'am stong gi mdun du song ste /
khyim 'bugs /
mdud pa 'grol /
ril gyis 'phrog /
lam sgug /
me gtong /
lam pa 'joms /
rgyal po'i mdzod rku /
grong dang grong khyer dang yul 'joms pa de ni rkun po chen po dang po yin no / /
rkun po brgya stong dang ldan pa'ang ma yin la /
brgya'am stong gi mdun du song ste khyim 'bugs pa sogs mi byed kyang /
dge 'dun gyi rtswa 'am /
shing dam /
me tog gam /
'bras bu 'am /
'od ma 'am /
gzhal ba kang yang dung ba de gtsangs shing 'tsho ba dang /
des khyim mi gso g+b+de ni rkun po chen po gnyis pa yin no / /
de dag mi byed kyang /
mi chos bla ma med bzhin du smra ba 'di ni rkun po chen po gsum pa yin no / /
dang po gnyis po de cung @# / /
zad tsam yin gyi /
mi chos bla ma med bzhin du smra ba de ni 'jig rten lha dang bcas /
bdud dang /
tshangs pa dang /
dge sbyong dang /
bram zer bcas pa'i skye dgu'i nang na chom rkun chen po yin no zhes rnam grangs du mas smad nas /
de lta bas na phan yon bcu yang dag par gzigs pas zhes bya ba nas bstan pa yun ring du gnas par bya ba'i bar sngar bzhin /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
yang dge slong gang mngon par mi shes shing yongs su mi shes la /
mi'i chos bla ma mtha' dang /
'phags pa dang /
bye brag thob pa dang /
shes pa dang /
mthong ba dang /
reg par spyod pa med la /
med bzhin du 'di shes so / /
'di mthong ngo zhes khas mches pa las de ltung ba byung ba rnam par dag par 'dod nas /
dus gzhan zhig na dris kyang dung /
ma dris kyang rung /
'di skad ces /
tshe dang ldan pa dag bdag gis ni mi shes par shes so zhes smras /
ma mthong bar mthong ngo zhes smras te /
gsob gsog brdzun du smras so zhes zer na /
dge slong de yang pham par gyur pa yin gyis gnas par mi bya'o zhes bslab pa'i gzhi bcas so / /
de'i tshe dge slong mang po dben par rnal 'byor la gnas pas zhi gnas kyi rgyu mtshan rang gi mtshan nyid 'dzin pa cung zad la brten nas 'dod chags dang gnod sems mi 'byung nas dgra bcom pa thob bo snyam ste phan tshun brjod cing grong mthar song ba dang /
bud med mthong bas 'dod chags skyes te /
brdzun smras pas pham pa byung ngam snyam nas 'gyod de gsol bas /
bslab pa la gus pa'i bsngags pa brjod de /
snga ma ni bcas pa yin la /
'di ni rjes su gnang ba yin te /
mngon pa'i nga rgyal ma gtogs zhes gdon no / /
ston pa yangs pa can na spre'u rdzing gi 'gram khang pa brtsegs pa'i khang bzang na bzhugs so / /
de'i tshe ma skyes dgra dang yangs pa can gyi li tsa byi rnams phan tshun zhe 'gras nas ma skyes dgras dpung tshogs bzhi go bskon te yul spong byed gzhom par brtsams pa dang /
li tsa byi rnams kyis kyang thos nas dpung tshogs bzhi go bskon te yangs pa can nas byung ba dang /
de dag gis mo'u 'gal gyi bu chen po bsod snyoms la byon pa mthong nas /
ma skyes dgra dang bdag cag g.yul sprod na gang rgyal bar 'gyur /
khyed cag rgyal bar 'gyur ro / /
de dag dga' nas ma skyes dgra'i steng du brtul ba dang /
ma skyes dgra skrag nas chu klung gang g+ga'i 'gram du phyin pa dang phyi bzhin bsnyegs pas /
ma skyes dgra /
bdag shi ba legs kyi snyam nas dpung phyir log pas li tsa byi rnams skrag nas yangs pa can du zhugs te sgo bcad nas 'dug go /
ma skyes dgra g.yul las rgyal te yul spong byed bcom nas song ngo / /
de nas li tsa byi rnams /
mo'u 'gal gyi bu chen pos bdag cag rgyal bar lung bstan na /
ci bdag cag gi yangs pa can phrogs na rgyal bar 'gyur ram zhes smod pa drug sdes thos @# / /
nas| khyed su la smong /
khyed la'o / /
ci byas /
'di byas so / /
dang po su rgyal /
kho bo cag go /
'o na ci'i phyir mi ldog /
ma ga d+ha bcom ste rgyal po'i khab len 'dod dam /
khyed cag gis /
ha cang mnan na wa yang seng ge lta bur 'gyur ro zhes pa ma thos sam /
de dag cang mi smra'o / /
de nag drug sdes mo'u 'gal gyi bu chen po'i gan du phyin nas /
gnas brtan phyag 'tshal lo / /
tshe dang ldan ba a rog khya /
skabs phye zhig /
ltung ba sde lnga la'o / /
li tsa byi rnams rgyal bar lung bstan tam /
bstan to / /
ci de dag gi yangs ba can phrogs na rgyal bar 'gyur ram /
khyod kyis spyod yul bsregs pas bdag cag gis bsod snyoms kyang mi rnyed kyis| ltung ba chos bzhin du slar mdzod cig /
ltung ba ma mthong ngo / /
ma mthong ba gnas nas dbyung ba'i las bya'o zhes gsungs pas /
ci'i phyir btang snyoms su bya /
khang skyong bos nas /
gan d+he rdungs shig /
mo'u 'gal gyi bu chen po la ltung ba byung ba chos bzhin du phyir mi byed pas ma mthong ba gnas nas dbyung ba'i las bya'o / /
gan d+he brdungs ba na /
de'i tshe shA ri'i bu dge bdun gyi gnas brtan byed de /
ci'i phyir gan d+he rdung /
drug sdes smras pa /
'di ltar ro / /
gnas brtan la 'thom 'tsham par ston ba la zhus shig /
zhus pas /
dang bor mi ma yin g.yul 'gyed cing de'i 'og tu mi rnams g.yul 'gyed de /
mi ma yin rnams rgyal ba der mi rnams kyang rgyal bar 'gyur bas /
mo'u 'gal gyi bus lung bsnyan pa'i tshe yangs pa can gyi mi ma yin rnams rgyal la /
gang+gA'i 'gram du phyin pa'i tshe yangs bcan pa'i mi ma yin rnams pham mo / /
mo'u 'gal gyi bu la de yang dris ba lung ston par 'gyur bas ltung ba med do / /
yang mu stegs can rnams kyis lo gcig gnyis su than ba 'byung bar bstan to / /
mo'u 'gal gyi bu chen po bsod snyoms la song ba dang /
yangs pa can pas /
ji tsam na lhas char 'beb sa /
nyi ma bdun nas so / /
de dag gis khyim dang /
bang ba na 'dug pa'i 'bru gang yin khyer te btab pa dang /
nyi ma bdun nas lhas 'brug bsgrags /
sgra byung nas sa rgyas btab ste btang ba dang /
de dag| mu stegs can rnams dam pa yin gyi /
shAkya'i dge sbyong rnams ni de lta ma yin no zhes 'phya ba drug sdes thos nas /
khyed cag su la smod /
khyed la'o / /
nged kyis ci byas /
mo'u 'gal gyi bus de ltar lung bstan nas bdag cag gis 'bru gang yin btab na /
lhas char ma phab pa / /
drug sdes smras pa /
lhas dal bus char cung zad 'bebs pa'i tshe 'jig rten ba dag /
lhas nges par char 'bebs so zer na /
char cher 'bab cing sa rgyas btab na lta ci smos /
mo'u 'gal gyi bu chen pos lo tog thams cad 'grub par lung bstan tam /
de dag cang mi smra'o / /
drug sdes mo'u bgal gyi bu chen po'i gan du phyin nas /
skabs phye zhig /
ltung ba sde lnga la'o / /
mu stegs can rnams @# / /
kyis lo gcig gnyis su than pa 'byung bar bstan na /
khyod kyis char 'bab par lung bstan gyis /
chos gos kyi grwa rdzab kyis ma rung bar gyur na mi dung gis theg cig /
khyod kyis spyod yul bsregs pas /
bdag cag gis bsod snyoms kyang mi rnyed kyis /
ltung ba chos bzhin du slar mdzod cig sogs 'dra /
ston pa la zhus pas /
ltas mkhan dag gis /
lhas char 'bebs par ston kyang mi rtogs pa than pa 'byung ba'i rgyu lnga ste /
sa gzhi las me'i khams mngon par 'phags nas char pa bar ma dor bskams pa dang /
nam mkha' la mi mnyam pa'i rlung gis char pa dan da ka'i dgon pa sogs su 'bebs pa dang /
lha'i bu char gyi shugs can myos pas mi 'bebs pa dang /
mi rnams chos ma yin pa spyod pa dang /
lha ma yin gyi dbang po sgrag can rgya mtsho chen po nas 'phags te char pa de lag pa gnyis kyis bzod cing rgya mtshor ldugs pa'o / /
de'i tshe lhas char phab mod kyi /
sgra can gyis lag pas bzed nas rgya mtshor blugs so / /
de dag gis /
lo tog thams cad 'grub par 'gyur ram zhes dris sam /
dris na de yang ston bar 'gyur bas ltung ba med do / /
yang yangs pa can na gcer pu pa'i nyan thos shig gis mo'u 'gal gyi bu chen po la /
bdag gi mchis brang gi mngal na ci mchis /
khye'u'o / /
de dga' nas bsod snyoms bsod pa phul lo / /
de'i khyim dang ha cang mi ring ba na gcer bu bzhig 'dug pa des mo'u 'gal gyi bu lhung bzed bkang ste song ba mthong nas /
bdag gi slongs mo ster ba'i khyim gcig pu der shAkya'i dge sbyong rgyub ma legs kyis khyim bdag de'i gan du song la des khyim bdag dang lhan cig gtam ci byas dri'o snyam nas /
de myur bar song ste /
khyim bdag mo'u 'gal gyi bu chen po 'ongs sam /
'ongs so / /
de la ci dris /
bdag gi mchis brad gi mngal na ci mchis zhes dris pas /
de na re /
khye'u 'o zhes ther /
gcer bu pa de rtog ge'i shes pa la mkhas pas /
rtsis byas pa dang /
bu mor mthong nas de bzhin sgyur /
lag pa gnyis 'dril lo / /
ci'i phyir de ltar byed /
kho bos bu mor mthong ngo / /
khyim bdag des sbyos nas /
gcer bu pa sgre byi khyod ci shes /
khyong las mo'u 'gal gyi bu chen po mkhyen pa dri ma can yin nam /
des khye'ur lung bstan na /
khyod bu mo'o zer ram /
des yang brtsis pa dang /
bu mor mthong nas /
des lung bstan kyang 'di ni bu mo'o zhes zer ro / /
phyis bu mo zhig btsas nas khyim bdag de nang mi dang bcas pa /
gceng bu pa dam pa yin gyi /
shAkya'i dge sbyong rnams ni de lta cha yin no zhes smod pa drug sdes thos nas /
khyed cag su la smod /
khyed la'o / /
ded gyis ci byas /
mo'u 'gal gyi bu chen pos gcer bu pa'i nyan thos kyi chung ma'i mngal na khye'u yod par lung bstan la /
de las bu mo btsas so / /
'jig rten thams cad shes pa rgya mtsho la 'khrul pa yod kyi /
ston pa nyag gcig skyob pa'o / /
gzhan yang mi'i skye dgu la khye'u @# / /
'am bu mo btsas par zad kyi /
khyi gu 'am /
sbre'u zhig btsa' snyam ma ma /
de dag cang mi smra'o / /
de dag gis mo'u 'gal gyi bu chen po'i drung du song nas /
skabs bye zhig /
ltung ba sde lnga la'o / /
gnas brtan gyis gcer bu pa'i nyan thos kyi chung ma'i mngal na khye'u yod par bstan tam /
bstan to / /
bzhud dang dga' ba 'phel ba nyams su myong zhing 'bru mar dang bu ram yang thob par 'gyur ro / /
khyod kyis spyod yul bsregs pas kho bo cag gis bsod snyoms kyang mi rnyed kyi /
ltung ba chos bzhin du slar mdzod cig sogs sngar bzhin /
ston pa la zhus pas /
dge slong dag gnas bzhi ni bsam bar mi bya ste /
bdag la sems pa dang /
'jig rten la sems pa dang /
sems can gyi las kyi rnam par smin pa dang /
sangs rgyas rnams kyi sangs rgyas kyi yul lo / /
des lung bstan pa'i tshe khye'u yin la /
phyis las kyis mtshan gyur to / /
mo'u 'gal gyi bu la de yang dris na lung ston par 'gyur ro / /
ston pa rgyal po'i khab 'od ma'i tshal na'o / /
khyim bdag cig gis /
dge 'dun la zas byin pas 'phral du phyug por 'gyur ro zhes thos nas de nor sgrub pa'i thabs bzang po yin gyis bdag gis kyang bya'o snyam nas sha dang zhun mar skyar ba'i thug pa bskol nas sgo ba la /
dge slong bsod snyoms la 'jug na de kho bo'i khyim du thong zhig /
sgo bas dge slong la brjod bas /
de'i khyim du song nas /
khyim bdag des sha thug gis so so'i lhung bzed bkang ste byin to / /
de'i nyin mo nam mkha' sprin gyis khebs shing /
yul ngan byung nas de dag chu dron la 'khrung du song ba dang /
gzhon nu zhig gi sa nye dga' la /
chu dron 'di ga las 'ongs /
'di la dris shig ces mo'u 'gal gyi bu chen po'i gan du btang ba dang /
de la dris pas /
mtsho ma dros pa nas so / /
nye dags thos nas /
mdo sde'i mthab la gnod pa ma byed cig /
kho bo rtogs pa med kyang /
lung yang med dam /
ma dres pa'i chu ni yan lag brgyad ldan yin te /
bsil ba dang /
mngar ba dang /
yang ba dang /
'jam pa dang /
dang ba dang /
dring ba med pa dang /
'thung na mgul pa la mi gnod pa dang /
'thungs na lto ba la mi gnod pa'o zhes gsungs na /
yan lag dang pos bslus sam| khyod kyis spyod yul bsregs pas bdag cag gis bsod snyoms kyang mi rnyed kyi /
ltung b+chos bzhin du slar mdzod cig sogs sngar bzhin /
ston pa la zhus pas /
chu dron de mtsho ma dros pa nas 'ongs te /
nyi tshe ba'i dmyal ba lnga brgya'i steng nas 'bab pas dro'o / /
mo'u 'gal gyi bu la dris na de yang lung ston par 'gyur ngo / /
ston pa mnyan yod na'o / /
mo'u 'gal gyi bu chen pos /
kho bo ci yang med pa'i skye mched la snyoms par zhugs pas rdzing bu dal gyis 'bab kyi 'gram na glang po che'i sgra thos so / /
de nye dags thos nas /
mdo sde'i mtha' la gnod pa ma byed cig /
kho bo la rtogs pa med kyang /
lung yang med dam /
ston pas| ci yang med pa'i skye mched la snyoms par zhugs pa'i @# / /
tshe gzugs kyi 'du shes bshig cing /
sgra'i 'du shes dang bral lo zhes gsungs pas /
de'i tshe sgra thos pa'i gnas med do / /
khyod kyis spyod yul bsregs pas sogs sngar bzhin no / /
ston pa la zhus pas /
de de bzhin te /
mo'u 'gal gyi bu ni myur du snyoms par 'jug cing ldang bas des snyoms par zhugs pa'i sems rtogs shing /
langs pa'i sems ma rtogs te /
langs pas skra de thos nas bstan pas ltung ba med kyi /
ma bsams par lung bstan par mi bya'o / /
zhu ba'i skabs ni 'dir ma bris so / /
'dul byed nas 'byung ba ni /
khyim bdag cig gis dge slong zhig la /
khyod dgra bcom pa legs kyis /
chos gos la sogs pa mchog 'os pa lags so zhes dang /
yang| khyod sdig pa med pa'i chos tshangs pa dang ldan nam zhes pa dang /
yang dge slong zhig la /
khyod dbang bo bsdams shing bsrungs pa'o zhes pa la cang mi smra bas dang du blangs pa rnams la spom po ni /
btsun pa ni dgra bcom pa sogs so / /
yang dge slong zhig la /
de ste dgra bcom pa lags na nang du gshegs shig ces dang /
de bzhin du /
stan la 'dug la lag chu zed cig nas /
phyir byur zhig gi bar la cang mi smra bas dang du len na /
sbom po la /
kho bo dgra bcom ba min te /
bzod na khyim du 'jug go nas phyir 'byung ngo'i bar la ltung ba med do zhes gsungs pas /
btsun pa| gal te dgra bcom pa yin na sogs so / / / /
dge 'dun lhag ma'i sde la bcu gsum las /
khu ba phyung pa'i lhag ma la gsum las /
rnam 'byad nas 'byung ba ni /
mnyan yod na /
'char ga'i kun tu spyod pa ni /
nang par sngar langs te gtsug lag khang du chag chag 'debs /
nyug| ba lang gi lci ba sar bas skud cing /
phyi rol tu rkang ba bkrus nas lag pa bsnyal /
so shing por te grong dam grong rngal du lus ma bsrungs /
dbang po ma bsdams /
dran pa nye bar ma bzhag par bsod snyoms la brgyus nas zas kyi bya ba byas te /
lhung bzed dang chos gos mkhos su phab ste /
rkang ba gnyis bkrus nas nang du yang dag 'jog gi phyir gtsug lag khang du 'jug go /
de'i sems 'dod chags kyis dkris pa na /
rang gi yan lag gi rnam pa las su rung bar byas te /
lag pa gnyis kyis bzung nas khu ba 'byin no / /
dge slong dag gis 'char ka la /
khyod bde ba la reg par gnas sam /
gnas te 'di ltar byas pas so / /
skabs de gsol pa dang /
byung ba 'di dang gleng gzhi 'di dang skabs 'di la dge 'dun bsdu ba mdzad de /
'char ka khyod kyis mi mdzes pa de lta bu byas pa bden nam /
btsun pa mad do / /
mi gti mug can khyod kyis bram ze dang khyim bdag dad pa can las dang pas skyin par bya ba len pa'i lag pa de nyid kyis ci'i phyir mi mdzes pa de lta bu byas /
khyod kyis sgrul nag po dug myur du khyab par byed pa lag pa gnyis kyis bzung ba ni bla'i /
de ltar gyur pas rang gi yan lag gi rnam pa bzung ba ni @# / /
de lta ma yin no zhes smad nas /
de lta bas na phan yon bcu yang dag par gzigs pas nas /
bstan pa yun ring du gnas par 'gyur pa'o / /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
bsams bzhin du khu ba phyung na dge 'dun lhag ma'o zhes bca' ba mdzad do / /
dge slong rab tu mang po nyal ba'i rmi lam na khu ba shor te /
de dag la 'du shes kyang yod /
sems pa'ang yod bas 'gyod nas /
kun dga' bo la /
ston pas bsams bzhin du khu ba phyung na dge 'dun lhag ma'o zhes bca' ba mdzad na /
bdag cag nyal ba'i rmi lam na khu ba byung ste /
bdag cag la 'du shes kyang yod /
sems ba'ang yod pas bdag cag la lhag ma byung bar ma gyur tam /
kun dga' bos ston pa la zhus pas /
'di dag la 'du shes kyang yod /
sems pa'ang yod mod kyi /
de ni tha snyad du bya ba ma yin no / /
de nas bslab ba la gus pa'i bsngags pa brjod nas /
snga ma ni bcas pa yin la 'di ni rjes su gnang ba yin te /
bsams bzhin du khu ba phyung na rmi lam gyi ma gtogs te /
dge 'dun lhag ma'o zhes pa /
rmi lam ni mod pa dang 'dra'o sogs so / /
'dul byed nas 'byung ba ni /
dge slong zhig gis rnam par bsdos ba nas /
keng rus kyi bar la phyung ba dang /
gcig gis rtsib logs nas /
skra'i bar la phyung ba dang /
gcig gis lag pa dang /
rkang ba'i bar dang /
gcig gis rked ba nas /
byin pa'i bar la phyur ba sogs dngos gzhir gsungs pa ni /
rnam par bsdos pa la sogs pa dang sogs so / /
dge slong zhig gis lwa ba nas /
sngas kyi bar dang /
gcig gis khri nas khri'i gseb kyi bar dang /
gcig gis bum pa nas /
chol zangs kyi bar dang /
rdo ba nas /
sha mer mer po'i bar la phyung bas /
sbom po ni lwa ba dang sogs so / /
dge slong zhig gis sbu gur phyung ba dang /
nam mkha' la bskyod ba dang /
nam mkha' las phyung ba dang /
pho mtshan mnams sam btsir te dga' ba tshor ba dang /
'phags pa las btang dam /
brtsams nas slar btang yang rung sbom por gsungs pa ni /
rma 'tshir na'o / /
dge slong zhig bsod snyoms la song ba nan chung zhig 'doms gdangs nas /
tshur spyon /
'dir mdzod cig /
der 'dzub mo btsud pas 'gyod de gsol pas /
der mthe bong 'dzud na'o / /
dge slong zhig gnas nas gnas su 'chag pa na khu ba phyung nas gsol pas /
gnas nas gnas su 'pho ba la'ang ngo / /
tshul min yid byed la'ang de dang 'dra'o / /
dge slong zhig gis pho mtshan la bzung ba dang khu ba phyung nas /
yan lag gi rnam pa 'dzin pa las so / /
gcung dga' bos 'dzag snod bcangs bas de la drud de khu ba 'dzags te gsol pas /
'dzag snod la 'drud pa las ni ltung ba med do / /
dge slong zhig gis ma sring dang /
sngon gyi mdza' na mo sogs kyi mgul nas 'khyud bas khu ba phyung nas gsol bas /
sngon gyi chung mas 'khyud ba la'ang ngo / /
dge slong la bud med cig gis rkang pa @# / /
nas 'dzub mo'i bar gyis bzung bas khu ba shor nas gsol pas /
rkang ba dang sogs so / /
reg ba'i lhag ma la /
rnam 'byed nas 'byung ba ni /
ston pa mnyan yong na'o / /
drug sde'i kun tu spyod pa ni /
'dir bram ze dang khyim bdag 'ongs pa rnams la'ang chos bstan par bya /
rgol pa dag kyang tshar gcad /
rang gi grags pa'ang bsgrag par bya'o snyam nas drug sde gang rung gis rgyal byed tshal gyi sgo stong par mi 'jog pas /
'char ka nang par sngar langs nas snam sbyar dmar ser gyon te rgyal byed tshal gyi sgo na 'chag cing 'dug go /
mnyan yod kyi bram ze dang khyim bdag gi chung ma rnams ni skyed mos tshal du song nas rgyal byed tshal du 'jug pa dang /
gtsug lag khang lta ba dang /
ston ba dang gnas brtan rnams kyi zhabs la phyag 'tshal du 'gro bas de dag skyed mos tshal du byung ste gtsug lag khang lta 'dod bas rgyal byed tshal du song ngo / /
drug sdes grong khyer chen po drug gi mi rnams mi shes pa 'ga' yang med pas /
'char kas de dag 'ong pa mthong nas /
che ge mo'i ma chung ma mna' ma bu mo che ge mo'i sring mo 'ongs pa legs so / /
khyed cag ci'i phyir yun ring mo nas zla ba ltar rgyu /
btsun pa 'char ka ston pas mi khom pa brgyad ni gang zag gi tshangs par spyad ba'i dus ma lags so zhes gsungs na /
bdag cag ni khyim gyi 'du 'dzi dang ldan pas mi khom pa dgu pa lags so / /
sring mo dag khyed kyis /
dug can la sogs rgyal po yis / /
bya ba dag ni ma byas par / /
de dag nyid dang bya ba rnams / /
zhig pa nyid du gyur pa yin / /
bya ba de dag nyid kyang ni / /
yongs su rdzogs par ma gyur par / /
'jig rten dgra bo 'chi bdag de 'ong ba nyid du 'gyur ba yin / /
zhes pa ma thos sam /
btsun pa de'i slad du bdag cag skyed mos tshal du mchis te rgyal byed tshal du 'jug pa dang /
gtsug lag khang lta ba dang /
ston pa dang /
gnas brtan rnams kyi zhabs la phyag 'tshal du mchis lags so / /
khyed de'i phyir 'ongs na /
ston pas kyang /
snying po med pa'i lus las snying po blang bar bya'o zhes gsungs pas legs so / /
srid mo dag gad du 'jug /
bdag cag kun dga' ra bar 'jug cing gtsug lag khang blta'o / /
ston pas /
mkhas pa gang zhig rab tu sems dang bas / /
sangs rgyas mchod rten dag la gom 'dor na / /
'dzam bu chu po'i gser gyi srad tshad ni / /
stong phrag brgya yang de dang mnyam pa min / /
zhes gsungs pas legs so / /
khyed kyis gtsug lag khang ston ba'i dge slong 'ga' zhig btsal lam /
ci bdag cag sgron ma sug pan thogs bzhin du zhugs gzhan nas tshol lam /
btsun pa 'char ka spangs te dge slong gzhan ga la tshol| khyod kyis bstan du gsol /
des mchod ba sna tshogs thogs /
spos phor lag tu blangs nas go rim bzhin du /
sring mo dag 'di ni ston pa'i dri gtsang khang ste /
ston pa nyin lan gsum /
mtshan lan gsum sangs rgyas kyi sbyan @# / /
gyis 'jig rten la rnam par gzigs nas /
gang ni nyams /
gang ni 'phes /
gang ni gnod ba dang /
nyam nga ba dang /
mi bde bar gyur /
gang ni ngan song la gzhol zhing 'bab /
gang ni ngan song gi lam nas bslang ste mtho ris dang /
thar pa dang /
'bras bu la zhag /
gang 'dod ba'i 'dam du bying ba'i lag ba nas drang /
'phags pa'i nor dang bral ba gang 'phags pa'i nor gyi dbang byug la gzhag /
gang sangs rgyas 'byung ba don dang bcas par bya /
gang gi dge ba'i rtsa ba ma bskyed pa ni bskyed /
bskyed pa ni smin /
smin ba ni grol bar bya zhes mkhyen ba 'jug cing /
chu srin gnas kyi dug can pa / /
dus las 'da' bar 'gyur srid kyi / /
sangs rgyas gdul la byams pa ni / /
dus las 'da' bar mi 'gyur ro / /
bcom ldan 'das de bzhin gshegs pa dgra bcom pa yang dag par rdzogs pa'i sangs rgyas stobs bcu'i stobs dang ldan pa /
mi 'jigs ba bzhis bsnyengs ba mi mnga' ba /
khyu mchog rlabs po che'i gnas su dam 'cha' ba /
'khor gyi nang du seng ge'i sgra yang dag par sgrog pa de'i dri gtsang khang yin gyis /
'dir zhabs la phyag tshol cig /
'di ni kun shes ko'u di n+ya /
ston bas 'jig rten mi shes pa'i mun pa dang /
'dren pa med pa dang /
yongs su 'dren pa med pa na /
dang por ye shes kyi mig sman gyi thur mas chos kyi mig sbyangs la /
ston bas gnas brtan rnams dang /
rgyal tshab lta bu rnams dang /
yun ring po nas rab tu byung ba rnams dang /
tshangs par spyod pa mngon par spyad pa rnams dang /
snam sbyar gyi rgyal mtshan thogs pa rnams kyi mchog tu lung bstan pa /
gang gi rgyud la chos kyi 'khor lo thog mar bskor ba de'i gtsug lag khang yin gyis /
'di nga yang phyag tshol cig /
'di ni 'od srung chen po /
bram ze shing sa la chen po lta bu rmon pa dor stong du gcig gis mchog pa spangs te rab tu byung ba /
dbyig bye ba drug cu dang ldan pa /
gser gyi nas pang chung brgyad cu bdog pa /
bran gyi grong bco brgyad dang /
sbyor ba'i grong bcu drug bdog pa /
ser skya bzang mo lus gser bas lhag pa dang ldan pa mchil ma'i thal ba smin pa ltar spangs te mtshan mo'i thun tha ma la ras sbyar ma'i snam sbyar rin thang 'bum ri ba thogs te 'jig rten na dgra bcom ba gang dag bzhugs ba de dag gi phyir rab tu byung ba /
bsam gtan dang /
rnam thar dang /
ting nge 'dzin dang /
snyoms 'jug bskyed pa'i phyir nags na brten pa /
gang mthong na spos kyi glang po che dag kyang rgyags pa dang bral bar 'gyur ba /
bu mang gi mchod rten du ston par khas blangs pas dge slong gi sdom pa thob pa /
ston bas kyang 'dod pa chung zhing chog shes ba /
sbyangs pa'i yon tan smra ba rnams kyi mchog tu lung bstan pa de'i yin gyis /
'dir yang phyag tshol cig /
'di ni shAri'i bu /
mchog thob pa'i bu /
lo brgyad gnyis su dbang bo'i brda sprod pa bslabs bas rgol ba thams cad tshar bcad pa /
ston pa'i bstan pa la rab tu @# / /
byung nas shes rab dang spobs pa chen po rnams kyi mchog tu lung bstan pa /
ston pas /
de bzhin gshegs pa ma gtogs par / /
'jig rten kun gyi shes rab gang / /
shA ri'i bu yi shes rab kyi / /
bcu drug char yang mi chog go /
gal te lhar bcas 'jig rten 'di / /
shA ri'i bu dang mnyam gyur pas / /
de bzhin gshegs pa'i ye shes kyi / /
bcu drug char yang mi chog go /
zhes gsungs pa de'i yin gyis /
'dir yang phyag tshal cig /
'di ni mo'u 'gal gyi bu chen po /
mdun na 'don gyi bu /
cod pan med pa'i rgyal srid spangs te rab tu byung ba /
lha'i dbang po brgya byin gyi khang bzang rnam par rgyal byed rkang ba g.yas pa'i mthe bos lan gsum du bsgul ba /
rdzu 'phrul gyis ston pa 'jig rten gyi khams 'od zer can du nyin mtshan bdun gyis gshegs pa /
rdzu 'phrul dang mthu che ba rnams kyi mchog tu lung bstan pa de'i yin gyis /
'dir yang phyag tshol cig| 'di ni ma 'gags pa /
mi skal ba bzang po las rab tu byung ba /
ston pa'i yab kyi mched kyi sras /
gang gi ming yang dag par bsgrags pas tshong pa dag rgya mtsho chen po nas bzhon pa'i snod legs par grub cing 'ong bar 'gyur ba /
lha'i mig can rnams kyi mchog tu lung bstan pa de'i yin gyis /
'dir yang phyag tshol cig /
'di ni kun dga' bo /
yun ring po nas ston pa'i bsnyen bkur ba /
zha 'bring na nye bar spyod pa /
ston pas yang dag par bsngags pa /
tshangs pa mtshungs par spyod pa mkhas pa rnams kyis yang dag par bkur ba /
ston pa'i yab kyi mched kyi sras las rab tu byung ba /
mang du thos pa rnams kyi mchog tu lung bstan pa de'i yin gyis /
'dir yang phyag tshol cig /
'di ni mdzes dga' /
ston pa'i gcung po /
sru'i sras las rab tu byung ba /
gal te rab tu ma byung na stobs kyi 'khor los sgyur ba'i rgyal por 'gyur ba /
dbang po'i sgo bsdams pa rnams kyi mchog tu lung bstan pa de'i yin gyis /
'dir yang phyag tshol cig /
'di ni sgra gcan 'dzin /
ston pa'i sras las rab tu byung ba /
gal te rab tu ma byung na mthu dang ldan pa'i rgyal por 'gyur ba /
rab tu byung na mang bos bkur ba'i rgyal po'i rgyud gcig nas gcig tu brgyad pa rgyun 'chad pa /
bslab pa 'dod pa rnams kyi mchog tu lung bstan pa de'i yin gyis /
'dir yang phyag tshol cig /
'di ni dga' bo'i 'o / /
'di ni nye dga'i 'o / /
'di ni 'dun pa'i 'o / /
'di ni 'gro mgyogs kyi 'o / /
'di ni nag so'i 'o / /
'di ni kho'i gtsug lag khang ngo / /
'di yang lta 'dod dam /
'tshal lo / /
de dag khrid nas /
sring mo dag khye'u sus byed dam /
btung ba 'thung /
ci chu klung bzlog phyogs su 'bab /
bdag cag gis 'phags pa la gsol bar bgyi ba de 'phags pas bdag cag la stsol lam /
bdag cag la dkon pa de stsol cig /
ci dkon /
chos so / /
legs so zer nas chos bstan pas kun tu 'chags shing dral nas de dag gi yan lag dang nying lag @# / /
la nyug par brtsams pas /
bdag gir byed pa de dag ni de dang lhan cig gzhogs stegs dang /
'phyar g.yeng dang /
mtho 'tsham pa dang /
kun tu rtse ba dang /
ca co dang /
dgod pa dang /
dregs pa dang| lus sgyur bar byed do / /
bdag gir mi byed pa de dag ni phyir byung ste /
gang las chu 'byung de las 'bar / /
gad las skyob pa de las 'jigs / /
'jigs pa med las 'jigs pa skyes / /
skyabs las 'jigs pa skyes par gyur / /
ces smod cing dong ba na /
dge slong dag gis thos nas /
sring mo khyed cag su la smod /
khyed la'o / /
nged kyis ci byas /
bdag cag gi yan lag dang nyid lag khyim thab kyis kyang ma byugs pa de dag 'char kas byugs so / /
gal te bdag gi pha ma 'am /
phu nu mo dag gis thos na rgyal byed tshal ltar yang mi ster na 'ong ba lta ci smos /
sring mo dag kha dog cig /
de ni tshul khrims dang ldan ba yin mod kyi /
'dod chags shas che bas rtsom pa des nyon mongs pa sel lo / /
'phags pa dag glang bu r+wa rnon po gnyis mchis pa des bdag nyid kyi dku 'dral bar bgyid dam /
de ni mi rigs so / /
sring mo dag kha rog cig dang bzlog bar bya'o / /
zlog na legs /
mi zlog na slan chad rgyal byed tshal du mi mchi'o / /
de nas lhag ma rnams kyang gtsug lag khang nas byung ste dong ngo / /
'char ka'ang dgod bzhin du byung ba dang /
'char ka khyod kyis mi mdzes pa de lta bu byas nas da ci dgod /
kho bos chang 'thungs sam /
kun dong zos /
ci de yang byas sam /
gzhan ci byas /
bram ze dang khyim bdag gi chung ma rnams 'phya zhing dong ngo / /
'char smras pa /
lhung bzed nag po can rnams ser snas gang la'ang tshigs su bcad pa gcig tsam yang mi ston par /
gzhan ston pa la 'phya bar byed do / /
ci khyod kyis de dag bden pa la bkod ngam /
nges smras pa /
je de dag gi dbang po smin par byas na /
rim gyis bden pa'ang mthong bar 'gyur ngo| |yan lag gang gis ngo tsha ba'i yan lag des khengs par byed ces smod pa'i skabs de gsol pa dang /
byung ba 'di dang gleng gzhi 'di la dge 'dun bsdu ba mdzad de zhes sogs sngar bzhin no / /
'char ka khyod kyis mi mdzes pa de lta bu byas pa bden nam /
btsun pa mad ngo / /
ston pas /
dge sbyong gi tshul ma yin pa zhes smad nas /
de lta bas na phan yon bcu zhes sogs sngar bzhin /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
yang dge slong gang dral cing gyur pa'i sems kyis bud med kyi yul dang lhan cig lus reg bar byed dam /
lag pa nas bzung ngam /
dbung pa nas bzung ngam /
lan bu nas bzung ngam /
yan lag dang nyid lag gang yang rung ba la nom pa dang nyug pa bdag gir byed na dge 'dun lhag ma'o / /
rgyal po'i khab tu gar mkhan gyis mi mang po'i mdun du drug sde la dbyas pa'i tshe /
'di sbom dga' mos de dag la lhung bzed /
dang chos gos byin pas nyes kyis de brdeg par bya'i 'dong ngo / /
song ba dang /
gtso mo 'di yin gyis zer nas sbom dga' mo la thal mo dang /
dbyug pa dang /
rdo dang /
khu tshur gyis brdegs so / /
de lus 'bru mar gyis byugs nas khri'u'i steng du 'dug pa dge slong mas mthong nas /
ci nyes /
bdag brdegs so / /
sus /
drug sdes so / /
khyod kyis ci byas /
bdag phu nu mo chos kyi ming po de dag la ngan du rjod par mi rigs te /
sring mo la bslab cing bstan pa'ang lta ga la yod mod ces 'phya ba'i skabs de gsol pas /
dge slong ma la reg par mi bya'o / /
drug sde rnams chu bo a dzir ba ti la phar rkyal tshur rkyal byed pa na phyugs rdzi'i bud med mthong nas /
sring mo| nged kyis bsgral lo tshur shog /
de dag bsgral ba dang yan lag dang nying lag la reg go /
yang yang bsgral lo / /
khyed kyis khyim thab kyis ma reg pa la'ang reg na slar ga la mchis zhes 'phya ba de gsol pas /
bud med la yang ngo / /
grong khyer gyi mi rnams skyed mos tshal la dga' bas skyed mos tshal du song ba dang /
bud med cig chu len du song ba na 'dred nas chur 'gyel lo / /
de tshol du song ba'i mi des /
bud med chus khyer ba gzigs sam| mthong ste pha bi yin no / /
pha bi shi la thug na nyin thog thag chu la lta zhing 'khod dam zer ba de gsol bas /
chur nyam thag pa bsgral ba'i phyir ni reg par bya'o / /
gzhan dag thong zhig zer na /
mthu yod na btang bar bya'o| |gzhan zhig gis /
g.yo ba med par gyur nas bye ma la khas bub tu bzhag ste was zos pa de gsol pas /
khri'u bzhin du bsrung bar bya'o / /
dro yol du dogs na ba lang rdzi dang phyugs rdzi ngag la gtad nas zan la 'gro bar bya'o / /
ston pa o ta lar kun dga' bo dang lhan cig bsod snyoms la zhugs pa dang /
bran mo rgan mo ka tsang ka la chu 'chur khron pa'i drung du song ba dang /
kun dga' bos /
ston pa la skyems kyi chu phul cig ces smras pas des chus bum pa bkang ste 'ongs pa dang /
ston pa mthong ma thag tu bu'i 'du shes skyes te /
bu bu zhes 'khyud par brtsams pa dge slong gis zlog par brtsams pa dang /
ma zlog cig /
'di nga'i tshe rabs lnga brgya'i yum yin no / /
des 'khyud pas chags pa dang bral /
chos nyan pas bden pa mthong bas /
sems dag pas snying brtse bas bud med 'khyud pa la ltung ba med do / /
dge slong zhig gis bud med cig me dang chu dang g.yang sa dang mtshon dang gcan zan dang mi ma yin las thar par byas so / /
'gyod nas gsol pas /
snying brtsebs sdug bsngal las thar bar byas pa la ni ltung ba med do / /
'dul byed nas 'byung ba ni /
dge slong zhig bsod snyoms la song bas bud med cig 'grongs gdangs te /
tshur spyon cig /
'dir mdzod cig /
dge slong gis der bong ba dang /
bsod snyoms bcug ste btsangs 'khar bas btsogs pas 'gyod de /
gsol bas /
zas dang sa dang bong ba la sogs @# / /
pa mo'i dbang por 'dzud na sbom po'o / /
dge slong gis bud med la phrag pa dang rkang pas phul nas /
gsol pas /
rkang pa dang phrag pa la sogs pas bud med la 'phul na nyes byas so / /
dge slong zhig la bud med kyis chos nyan ba dang /
de'i stan la rkang pa la sogs pas phul bas /
de'i stan la yang ngo / /
bud med cig 'dred de brdeg 'chos pa dge slong gis bslad bas 'gyod de gsol pas /
'dred par 'gyel ba'i bud med slong ba'o / /
dge slong 'dred nas bud med kyis bslang ba dang /
phrag pas phul ba dang /
de 'dug pa'i stan la phul bas /
bud med kyis de gsum byed pa la ni ltung ba med do / /
dge slong zhig la bud med cig gis sor mos bzung ba dang /
yang gcig gis rkang pa dang byin pas bzung ba gsol pas /
bzung ba la yang ngo /
dge slong zhig la mas mgul nas 'khyud de /
gsol pas /
mas 'khyud pa la yang ngo / /
rgan zhugs shig gis bu mo ltar song ba dang de pang bar 'dug pas /
pang par bu mo 'dug pa la'ang ngo / /
dge slong zhig nam phyed na gcin gci zhing 'dug pa dang /
bud med cig kyang phyir byung ba dang mun nang du gdong thug tu phrang de /
de brdeg 'chos nas dge slong gi steng du 'gyel ba gsol pas /
bud med 'khrul pa steng du 'gyel ba la'ang ngo / /
'khrig pa smra ba'i lhag ma la /
rnam 'byed nas 'byung ba ni /
sngar yan lag la byugs pa'i gnas su /
tshogs par mi dbyung pa'i tshig smras pa dang /
sngar khyim thab kyi gnas su /
dwa dang rgyan bo ba dang nal gyi bus kyang ma smras ba smras so zhes 'don ba spo /
gzhan sngar bzhin te /
yang dge slong gang dral cing gyur pa'i sems kyis bud med kyi yul la gnas ngan len gyi tshig sdig pa can tshogs par mi dbyung ba /
'khrig pa dang ldan pa dag skyes bus na chung la ji lta ba bzhin du smras na dge 'dun lhag ma'o / /
'dul byed nas 'byung ba ni /
rdzu 'phrul dang tsho 'phrul gyi chos su smra na spo ma ba'o / /
cho 'phrul med pa'i chos su smran lhag ma'o zhes ba de bzhin /
dge slong zhig bud med kyi drung du song nas /
byin cig /
des go nas /
sta gon bgyis lags so / /
de 'gyod de gsol pas /
sru kho bo la nas /
byin cig dge slong zhig gis bsod snyoms la song ba dang /
des khyim bdag gi chung ma la /
sring mo kho bo la byin cig /
khyod la ci gsol /
kho bo la de byin cig /
mos go nas /
sta gon bgyi yis spyon /
yang gzhan zhig la /
sring mo khyod la gang mthong ba de byin cig /
bdag la cig gzigs /
khyod la gang mthong ba de byin cig /
mos go nas /
sta gon bgyis so / /
sring mo khyod kyi mdun na mo gang yin pa de byin cig /
mos go nas /
sta gon bgyi'o / /
dge slong zhig bsod snyoms la song ba dang /
khyim bdag gi chung ma la /
sring mo khyod kyi yid du 'ong ba gang yin ba de byin cig /
mos go nas /
sta gon ba gyi'o / /
khyim bdag des chung ma la /
dge slong de ci dga' ba byin cig ces @# / /
smras nas song ngo / /
dge slong de khyim der song ba dang /
bud med des /
btsun pa khyim bdag gi mchid nas /
dge slong de ci dgyes pa stsol cig ces mchi na /
khyod ci la dgyes /
sring mo bdag ni khyod la dga'o / /
mos go nas /
sta gon bgyi'o / /
yang dge slong zhig bsod snyoms la song ba dang /
des khyim bdag gi chung ma la /
sring mo kho bo la chu byin cig /
chab bcus te mchi yis bzhes shig /
khyod nyid chu yin no / /
yang| sring mo bdag la bca' ba byin cig /
tshos kyi bar du bzhes shig /
khyod nyid bca' ba'o / /
thug ba byin cig /
zan byin cig /
bsgral gyi bar du bzhes shig /
khyod nyid de dag yin no / /
de rnams kyis go nas /
sta gon bgyi'o /
dge slong zhig grong du song ba dang /
bud med cig 'grongs gdangs te 'dug nas /
'phags pa 'di bzhin mdzod cig ces zer ba la /
khyod kyi lus 'di lta bu dang skal ba mthun pas bong bu dang 'di bzhin byos shig /
dge slong ma zhig nang bar sngar khrus byas /
mig sman gyis bskus /
mgo bshad de chos gos rnying ba chags byas pa gyon nas mnyan yod du song ba dang /
dge slong zhig gis mthong nas /
khyod skyes pa la steg cing spyad pa spyod do / /
de 'gyod de /
gsol pas /
sru skyes bu 'phon ma bdag la bsod snyoms spyod dam zhes na yang ngo / /
rgan zhugs shig bu mo ltar song ba dang /
de log bar spyod pa mthong nas /
khyod kyim gnyis 'jig par ma byed cig /
des| mi thub pa na ji ltar bgyi /
mi thub na der 'gal dum chug cig /
de gsol pas /
der 'gal du ma dag chug cig ces na yang ngo / /
dge slong rang bzhin gyis gnas ngan len gyi tshig smra ba zhig gis bud med la gnas ngan len gyi tshig brjod pas 'gyod de /
gsol pas /
dge 'dun lhag ma'i nyes pa med de /
sbom pa'o / /
bsnyen bkur bsngags pa'i dge 'dun lhag ma rnam 'byed nas 'byung ba ni /
gzhan sngar dang 'dra ba la 'khrig tshig smra ba'i gnas su /
da lta bu dge slong tshul khrims dang ldan pa /
dge ba'i chos can /
tshangs par spyod pa la 'di ltar 'khrig ba dang ldan pa'i chos 'dis bsnyen bkur byas na /
sru 'di ni bsnyen bkur rnams kyi mchog yin no zhes pa dang /
khyim thab las kyang ma thos zhes spo /
yang dge slong gang dral cing gyur pa'i sems kyis bud med kyi yul gyi mdun du bdag nyid kyi lus kyi bsnyen bkur gyi phyir 'di lta ste /
da lta bu dge slong tshul khrims dang ldan pa /
dge ba'i chos can /
tshangs par spyod pa la 'di ltar 'khrig ba dang ldan pa'i chos 'dis bsnyen bkur byas na /
sru 'di ni bsnyen bkur rnams kyi mchog yin no zhes bsngags pa brjod na dge 'dun lhag ma'o / /
smyan byed pa'i dge 'dun lhag ma la rnam 'byed nas 'byung ba ni /
mnyan yod na ri dag sa 'dzin gyi bu nag po zhes bya ba zhig la /
bu mo sbyin bya yod pa rnams de'i gan du song ste /
khyod kyis khyim che ge mo shes sam /
des| shes so / /
de'i khye'u @# / /
de mkhas pa dang /
le lo med pa dang /
sgrub phod ba dang /
bu mo la bza' ba dang bgo ba mang po sbyin nus pa dang /
las chung ba yin nam zhes 'dri /
des| yin zer na ster /
min zer na mi ster ro / /
bu mo slong pa rnams kyang de'i gan du song ste /
khyod kyis khyim che ge mo shes sam /
des| shes so / /
de'i bu mo de mkhas pa dang /
le lo med pa dang /
sgrub phod pa dang /
bag yod par khyim na gnas bar nus pa yin nam zhes 'dri /
des| yin zer na slong /
min zer na mi slong ngo / /
des de ltar bstan nas legs na bsngags pa dang /
nyes na bsngags ba ma yin brjod par byed do / /
phyis de rab tu byung nas kyang de ltar byed de /
de ni byung ba yin gyi /
re zhig sangs rgyas bcom ldan 'das kyis bslab ba bca' ba ni ma mdzad do / /
ston ba mnyan yod na'o / /
drug sdes bud med la skyes pa'i tshig dang /
skyes pa la bung med kyi tshig gis chung ma nyid dam mdza' na mo nyid du smyan byas pas| mu stegs dag /
shAkya'i dge slong 'di dag ni khyim pa dang khyad bar ci yod /
dge sbyong mgo reg 'di dag la su zhig bsod snyoms sbyin bar bya bar sems zhes smod pa'i skabs de gsol pa dang /
byung ba 'di dang /
gleng gzhi 'di dang /
skabs 'di la dge 'dun bsdu ba mdzad de /
de bzhin gshegs pa ni don gyi dbang gnyis gzigs pa na dge 'dun sdud par mdzad de /
nga'i nyan thos rnams kyis kun shes par bya ba'i phyir dang /
ngas 'dul ba la bslab pa'i gzhi legs bar bcas bar 'gyur ba'o / /
ston bas drug sde la /
khyed kyis mi mdzes ba de lta bu byas pa bden nam /
btsun pa mad do / /
dge sbyong gi tshul ma yin pa zhes sogs smad nas /
de lta bas na phan yon bcu zhes sogs sngar bzhin /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
yang dge slong gang bud med la skyes pa'i tshig dang /
skyes pa la bud med kyi tshig gis chung ma nyid dam /
mdza' na mo nyid du smyan byed na /
than thang 'ga' phrang pa la'ang rung ste dge 'dun lhag ma'o / /
'dul byed nas 'byung ba ni /
khyim bdag mdza' bo gnyis kyi chung ma sbrum par gyur nas /
de gnyis phan tshun ster bar byas so / /
de nas gcig la khye'u zhig /
gcig la bu mo zhig btsas ba dang /
khyim bdag de shi bas khyim srid dams par gyur te /
khyim bdag gzhan des /
bu mo mi sbyin zer ba khye'u des thos nas /
des dge slong zhig la /
'phags pa bu mo 'di zhes bgyi bral /
khyod rang gi pha ma gnyis kyis ma btsas par bdag la byin na /
bdag kyang longs spyod dmas par gyur mod /
longs spyod da dung yang rnyed kyis kho bo ma btang zhig ces 'phrin bgyid nus sam /
des| nus so zhes song nas bsgo ba dang /
bu mo de pha ma'i gan nas bros te de'i drung du song nas 'dus so / /
de 'gyod de /
gsol pas /
byin pa las dor byas ba sprad bas ni spom po'o / /
dge slong @# / /
zhig la bud med cig gis /
khyim bdag 'di zhes bgyi ba la /
tshur spyon zhes 'phrin bgyi bar nus sam /
dge 'dun la bshos sbyor na nus so / /
des rgyu byin nas dge slong des bshos sbyar te /
khyim bdag de bos bas de gnyis phrad do / /
'gyod de /
gsol bas /
chos kyi phud po sdon du btad ste bos pas so / /
khyim bdag gi chung ma gzugs mdzes ba zhig la gyad gnas zhes bya ba'i blon po chen bo zhig gis btus te /
des de la 'phrin ba dum btang yang bud med de ma btub nas khyim bdag de shi'o / /
nyes ba cud zad kyi phyir blon bo chen po nges bdag cag la gnod ba med bar bde bar 'gyur ba'i thabs yod dam zhes smras ba dang /
yod de /
blon po des kho mo la 'phrin ba du ma btang yang kho mo ma btub bo / /
'o na khyod sbro bar gyis dang /
khyod gcig bu'i mthus skye bo 'di rnams bde bar 'gyur ro / /
mos| 'o na 'phrin ba su gtad /
dge slong ngo / /
dge slong de la /
'phags ba blon bo chen bo 'di zhes bgyi pa la kho mo'i khyim dang /
nor dang /
rdzas 'di thams cad dbul gyis tshur sbyon zhes bgyi bar nus sam /
nus so zhes de song nas de la bsgo bas de gnyis dum nas 'gyod de /
gsol bas| don gzhan dang ldan bas kyang ngo / /
khang ba'i dge 'dun lhag ma ni /
ston ba mnyan yod na'o / /
dge slong rnams la khang ba mang por gyur te /
kha cig /
'di ha cang rings so zhes de bor nas gzhan byed du 'jud do / /
'di ha cang thungs so / /
ha cang dog go /
ha cang brnyings so / /
ha cang stobs chung ngo / /
ha cang rtsig nyes so zhes bor nas gzhan byed du 'jug pas bya byed mangs te /
klog pa dang bsam gtan la gnod pas khyim ba rnams ma dad par gyur to / /
de'i tshe 'od srung chen po mnyan yod na shar gyi kun dga' ra ba ri dgas 'dzin gyi ma'i khang bzang na bzhugs pas de thos te phyi dro nang du yang dag 'jog las langs nas ston pa'i spyan sngar song ste zhabs gnyis la phyag btsal nas mtha' gcig tu 'dug ste gsol ba /
dge slong rnams la khad pa ma dbor gyur te bya byed mdas bas klog pa dang bsam gtan la gnod pas khyim pa rnams kha bgyid bar gyur na /
thugs brtse ba'i slad du dge slong rnams la khang ba dang /
khang pa'i gzhi legs par bstan du gsol /
cad mi gsung pas gnang ngo /
de nas 'od srung chen po de nyid kyi mtshan mo 'das pa dang /
tshangs pa mtshungs bar spyod pa rnams kyi sems bsrung ba'i phyir lhung bzed dang chos gos thogs te ljongs rgyur song ngo / /
de nas ston pas /
byung ba 'di dang sngar bzhin /
dge slong dag khyed cag la khang pa mang por gyur te /
kha cig ni /
'di ha cang rings so zhes bor nas gzhan du 'jug /
kha cig ni /
ha cad thungs so / /
yangs so / /
dog go /
brnyings so / /
rtsig nyes so zhes de bor nas gzhan byed du 'jug pa bden nam /
btsun ba mad do / /
ston bas 'dod pa che @# / /
ba dang chog mi shes pa smad /
'dod pa chung ba dang chog shes pa'i bsngags pa brjod nas /
de bas na phan yon bcu sogs snga bzhin /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
dge slong gis bdag gis blangs pa bdag po med pa /
bdag gi phyir khang pa rtsig tu 'jug na dge slong des khang pa tshad bzhin du byed du chug cig /
de la khang pa'i tshad ni 'di yin te /
nang srid du bde bar gshegs pa'i mtho'i mtho bcu gnyis /
zhe bdu mtho bdun no / /
gzhi blta ba'i phyir dge slong des dge slong dge bkri bar bya'o / /
khrid pa'i dge slong dag gis kyang gzhi rung ba dang /
rtsod pa med pa dang /
brtsam du rung ba blta bar bya'o / /
dge slong gis gzhi mi rung ba 'am /
rtsod pa dang bcas pa 'am /
brtsam du mi rung bar bdag gis blangs pa bdag bo med pa bdag gi phyir khang ba rtsig tu 'jud dam /
gzhi lta ba'i dge slong dag kyang mi 'khrid dam /
dge slong khrid pa dag la gzhi mi ston nam /
tshad las 'das na dge 'dun lhag ma'o / /
gtsug lag khang gi dge 'dun lhag ma ni /
ston pa ko'u shAm+bI na gdangs can gyi kun dga' ra ba na bzhugs so / /
drug sde dag gzhan kyi gtsug lag khang na gnas te /
gtsug lag khang 'di ni gyong grugs su gyur pa /
gas pa /
mtshams nya mas pa /
ngos nyams pa /
ma mo'i khyim 'dra ba yin no zhes 'phya ba dang /
dge slong rnams kyis /
khyed cag gis rdo yang sbreng mi nus la /
gzhan gyi gtsug lag khang la 'phya'o zhes smras pa dang /
de dag nga rgyal gyis khengs nas phan tshun gros byas pa /
lhung bzed nag po can dag gis bdag cag zil gyis mnan gyis tshur shog /
sngon lhung bzed nag po can dag gis ma byas pa'i gtsug lag khang zhig brtsig go /
gal te bdag cag thams cad kyis lag gi bla la zhugs na 'phya bar 'gyur gyis /
bdag cag gi nang na mkhas pa /
spyod pa gsal pa /
khab 'jug sar gtun bu 'jug nus pa de'i gan du song la spro ba bskyed par bya na /
bdag cag gi nang na 'dun pa mkhas pa /
spyod pa gsal pa /
khab gzhug sar gtun bu 'jug nus pa yin pas bsko'o snyam nas bskos so / /
'dun pas /
thabs yin gyis de ltar bya'o / /
de dag dga' nas song ngo /
'dun pas de'i thabs bsams te /
re zhig 'jig rten lha dang bcas pa ni ston pa la mngon par dad pa yin /
khyim che ge mo ni kun shes ko'u di n+ya la /
tshe ge mo ni 'od srung la /
che ge mo ni shA ri'i bu la /
che ge mo ni mo'u 'gal gyi bu la /
che ge mo ni ma 'gags pa la /
che ge mo ni rta thul la /
che ge mo ni bzang ldan sogs de dag la dad pas sbyor du gzhug mi nus kyis /
ko'u shAm+bI na bram ze phyug pa /
nor mang ba /
longs spyod che ba /
yongs zu gsung ba yangs shing rgya che ba zhig 'dug na /
de ni ser sna can /
mig phra ba /
bya rog la 'ang gtor ma mi ster ba /
yo byad kun 'dzin pa yin la /
de la dbyig dang gser mang po yod pas /
de rjes @# / /
su 'jug par byed nus na gtsug lag khang 'grub par 'gyur ro snyam du sems pas tshegs chen pos nam langs te /
snga dro ko'u shAm+b+hIr bsod snyoms la zhugs nas phye nyung shas shig khyer te /
bram ze de'i khyim du zhugs pa dang sgo bas bkag go / /
bzhin bzang bston pas kho bo cag gi spyod yul ma yin pa lnga gsungs te /
rol mo mkhan dang /
'jud mthun ma dang /
chang ma dang /
gdol pa'i gnas dang /
rgyal po'i pho brang yin na /
khyim 'di de dag gang yin /
sgo pas smras pa /
khyod mang du bkyon mod de dag gang yang ma yin gyi /
bram ze che ge mo'i khyim yin no / /
'dun pa sems khong du chud cing 'dug pa na /
khyim bdag cig gi bu byung ba der gcig gnyis 'dus pa'i dga' 'dun pa gar byed pa dang /
sgo ba yengs pa na 'dun pas zhugs te spyod lam zhi pas phyin pa bram ze des mthong nas /
btsun pa 'dun par byon pa legs so / /
gang na 'di la bzhugs shig| 'dug pa dang gtam gyi skabs ma rnyed nas /
kho bo'i phye nyung shas 'di 'tshag tu chug cig /
bram zes bu mo la /
'phags pa'i bsod snyoms kyi phye tshogs la phul cig /
des btsugs pa dang /
'dun pas phyal brtags so / /
'phags pa rtsi rtog /
srog chags so / /
yod na ci byed /
bza' bar mi bya'o / /
zos na ci nongs /
ston pas srog gcod pa kun tu bsten goms lan mang du byas pas lus zhig ste shi ba'i 'og tu ngan song ngan 'gro log par lhung pa sems can nga myal brnams su skye zhing /
gal te mi rnams dang skal pa mnyam par 'ongs na 'ang tshe thung bar 'gyur ro zhes sogs mi dge ba dang /
dge ba bcu'i las kyi lam rgyas par brjod pa dang /
bram ze de dang nas rang nyid kyis bza' ba dang bca' ba bsod pas snod bkang ste phul ba dang /
'dun pas bsams pa /
gal te blangs na shing gi snod du skol ba dang 'dra bar dang po 'di nyid tha mar 'gyur ro snyam nas /
kho bos bsod snyoms kyi phye nyung shas rnyed pa 'di nyid longs spyod par bya'i /
dad pas sbyin par bya ba blangs te dor dug la rung /
bdag cag bram ze rnams ni ngan pa rnyed nas bzang po rnyed na ngan pa spangs nas bzang po longs spyod na /
khyed la ci nongs /
kho bo cag bslab pa blangs /
khyed cag bslab pa ma blangs pas cig dgar 'jug go /
kho bo cag la ston pas rigs bzhi bka' stsal te /
chos gos dang /
bsod snyoms dang /
gnas mal gang yang rung bas chog shes pa 'phags pa'i rigs dang /
spong ba dang sgom pa la dga' ba 'phags pa'i rigs so / /
de dad nas /
'di khyod kyi khab lags kyis dus dus su gshegs shig /
khyod kyi sgo ba 'di ni gshin rje'i dbyug pa dang 'dra bas su'ang 'jug tu mi ster gyis bsgo zhig /
sgo ba bkug nas /
khyim 'di 'phags pa 'dun pa'i yin gyis ma dgag cig /
nang mi la'ang /
khyed kyis 'phags pa 'dun pa la gus par bya'o / /
'dun pas bsams pa /
@# / /
'di ni dang na 'on kyang 'dir lhung bzed nag po can 'jug na des 'di 'khrug par byed par 'gyur bas /
thabs bya'o snyam nas /
sgo ba de la /
kwa'i nang rje khyod kyis bram ze 'di kho bo la dad pa mthong ngam /
mthong ngo / /
des kho bo 'ba' zhig 'jug tu gnang gi /
lhung bzed nag po can gzhan 'jug tu ma gzhug cig /
'phags pa shin tu bag yangs su bzhung cig /
khyod nyid kyang re zhig nge'u ma chung na gzhan lta ci smos /
'dun pa dus dus su de'i khyim du song ba dang /
bram zes kyang yang yang stob pa na /
dang du mi len par chos bstan nas 'gro'o / /
re zhig na de la rdzas las byung ba'i bsod nams bya ba'i gzhi bdun gyi bsngags pa brjod pa dang /
bram zes /
bdag cag gis kyang gcig bgyi'o / /
de bzhin gyis shig /
gang bgyi /
gtsug lag khang ngo / /
bram zes bsams pa /
bdag gis 'dun pa la yang yang bstabs kyang dang du ma blangs la /
nga dang du blangs pa 'di yang dge 'dun gyi phyir ro snyam nas ngo mtshar skyes te /
bdag la kar sha pa na mchis na /
sa gzhi ma mchis so / /
khyod snying las chung ngur gyis shig /
kho bos sa bslang bar bya'o / /
de lta na legs so / /
'dun pas bsams pa /
dang por rgyal po la brten nam /
blon po la brten snyam nas /
des blon po la brten pa dang /
'phags pa bka' stsal ba ci mchis /
bram ze zhig dge 'dun gyi phyir gtsug lag khang rtsig na /
sa gzhi slong bas grogs kyis shig /
rgyal po tshogs nyung du dang dben pa na bzhugs pa'i tshe sbran gyis spyon cig /
dus la bab pa'i tshe sbran pas /
'dun pa 'ongs nas rgyal po la /
a rog khya zhes mtha' gcig tu 'dug go| blon pos /
lha 'di ni 'phags pa 'dun pa zhes bgyi ba ste /
shAkya las rab tu byung ba /
sde snod gsum dang ldan pa /
chos sgrog pa /
rig pa dang grol ba'i spobs pa dang ldan pa lags so / /
des /
byon pa legs so / /
ci'i phyir byon /
bram ze zhig gis gtsug lag khyang bgyid du stsal na /
sa gzhi rgyal po dbang bas zhu'o / /
rgyal po'i pho brang ma gtogs pa gang du bzhed par rtsigs shig /
a rog khyad zhes smras nas drug sde gzhan dag gi gan du song ste /
dga' po nye dga' bram ze che ge mo zhig gis gtsug lag khang byed du bcug nas kho bos rgyal po la sa gzhi bslangs na /
rgyal po na re /
rgyal po'i pho brang ma gtogs pa gang du 'dod par gtsug lag khang rtsigs shig zer pas sa gzhi doms shig /
bram ze la'ang /
lhas gnang gis /
ba na 'on cig /
des pa na byin to / /
de dag gis /
phyogs gang du brtsig ces glengs so / /
ko'u shAm+bI dang gdangs can gyi kun dga' ra ba'i bar na shing ljon pa zhig gi drung na bram ze zhig khye'u lnga brgya la bram ze'i gsang tshig klog pa'i khye'u de dag drug sde bsod snyoms la 'jug pa dang 'byung ba na yang yang /
kye drug sde dag bsod snyoms mchog thob bam /
snod @# / /
khengs sam zhes co 'dri bas /
de dag mi dga' bar bya zhing /
shing ljon pa de gcod du bcug ste /
der gtsug lag khang brtsigs na phyin chad co 'dri bar mi byed do zhes kar sha ba na khyer te gla mi'i srang du song nas /
gla sbyin gyis /
gtsug lag khang du las kyis shig ces gla mi bos te de dag la khye'u sus dang /
lus dang mgo bsku ba yang byin pas mgu nas /
bdag cag la sug las phog cig /
las 'byung bar 'gyur gyis re zhig sdod cig /
nyi ma nub pa dang /
gla stsol cig /
khyed cag gis las mang po ci byas pas gla 'dod /
khyed cag gis bdag cag la gyis gsungs pa gang ma bgyis /
bzhin bzang dag sta re dang gzhor dang sle bdag long zhig /
las byed du 'dong ngo / /
de dag thogs te /
mig lam chad pa dang /
shing ljon pa de'i gan du song nas /
'di chod cig /
de dag gis smras pa /
'di ni gnas kyi shing ljon pa yin pas bdag cag la mgo bo gnyis mchis sam /
mi gcod do / /
bkren pa dag sa gzhi ni rgyal po dbang bas /
kho bo cag la /
rgyal po'i pho brang ma gtogs pa gang du 'dod par gtsug lag khang rtsig tu chug ces dam pa byin pas sus khyed kyi mgo bo gcod /
chod cig /
de dag gis shing ljon pa bcad de rtsa ba nas phyung /
sa phyogs de yang shing ljon pa de phyogs gang na 'dug mi shes pa de ltar mnyam bar byas te /
'dir ni dri gtsang khang bya'o / /
'dir sgo khang bya'o / /
'dir me khang bya'o / /
'dir rung khang bya'o / /
'dir ni nye bar gnas pa'i khang pa bya'o zhes mtshan ma byas te song ngo / /
khye'u de dag res kyis shing ljon pa de'i drung du chag chag 'debs /
legs par skud /
ba lang gi lci ba sar pas nyug pas /
gcig nang par sngar lngags te song ba dang /
des shing ljon pa de ma mthong bas mkhan po'i gan du 'ongs nas /
shing ljon pa de ma mchis so / /
bram zes /
kwa'i khyod log par ma song ngam /
mtshan mo shing ljon pa gar 'gro /
khye'u gzhan zhig gad mos 'debs shing /
'dis mdangs 'bras khu'i rtsabs 'tshal bas ma mthong ngo zhes zer ro / /
bram ze des khye'u ches sgrin ba gzhan zhig btang bas des kyang ma mthong nas 'ongs te smras pa /
shing ljon pa de ye ma mches so / /
de nas thams cad 'dus te song ba dang de dag gis ma mthong ba dang /
khye'u dran pa dang ldan pa zhig na re /
phyogs 'di na mkhan po gsad tshig 'don no / /
'di na bdag sbyong na de ji ltar gyur pa ma 'tshal lo zhes zer ro / /
de dag sems khong du chud pa na /
mi zhig 'ongs nas| 'khor dang bcas pa ci'i phyir sems khong du chud /
kye nang po phyogs 'di na shing ljon pa zhig yod pa de mtshan mo gar song ma shes so / /
bram ze kho bos mig la ma chad pa na phyogs 'dir drug sde dag sta re dang /
gzhor dang /
gle ba thogs pa dag dang lhan cig 'dug pa mthong bas de dag gis ma bcad dam /
de nas drug sde dag lhags nas /
bram ze dag ci'i phyir sems khong du chud /
shing de ma mchis so / /
de dag gis bgad pa dang /
@# / /
khyed cag gis ma bkum mam /
bkren pa dag khyed cag rtag tu de'i drung du 'khod cing /
kho bo cag la bo 'dribs khyed cag mi dga' bar bya'o / /
de dag /
dge spyod rnams kyi dge sbyod gi tshul ni tshig go |bram ze'i tshul ni tshig ste /
'di ltar gnas kyi shing ljon pa'ang gcod par byed do zhes smod pa'i skabs de gsol pas /
byung ba 'di dang sogs sngar bzhin /
nga'i nyan thos rnams kyi 'dul ba la bslab pa'i gzhi 'di ltar gdon par bya ste /
dge slong gis bdag po yong bar dge 'dun gyi phyir gtsug lag khang chen po rtsig tu 'jug na gzhi blta ba'i phyir dge slong des dge slong dag bkri bar bya'o / /
khrid pa'i dge slong dag gis kyang gzhi rung ba dang /
rtsod pa med pa dang /
brtsam du rung ba blta bar bya'o / /
gal te dge slong gis mi rung pa 'am /
rtsod pa dang bcas pa 'am /
brtsam du mi rung ba bdag po yod par dge 'dun gyi phyir gtsug lag khang chen po rtsig tu 'jud dam /
gzhi blta ba'i phyir dge slong dag kyang mi 'khrid dam /
dge slong khrid pa dag la gzhi mi ston na dge 'dun lhag ma'o / /
gzhi med kyi dge 'dun lhag ma ni /
ston pa rgyal po'i khab na'o / /
de'i tshe sdig byung na rgyad kyi sna chen po la gtogs pa| nor mang ba longs spyod che ba /
yongs su gzung ba yangs shing rgya cheb /
rnam thos kyi bu'i nor dang ldan pa /
nor gyis rnam thos kyi bu la 'gran pa /
gyad rnams la cod pan med pa'i rgyal srid byed ba zhig 'dug pa des rigs mnyam pa las chung ma blangs nas dga' dgur spyod kyang bu med cing /
bu 'dod pas sogs mo'u dag la kyi skabs dang 'dra ba la /
nyi ma nyi shu rtsa gcig tub tsas ston rgya che ra byas nas ming 'dogs la na| khye'u de mal nas ma phab par bshad gci mi byed la /
yul dbus na mkhas pa spyod pa gsal ba de nor lta bu zer bas /
khye'u 'di gyad rgyal sde'i bu 'di yin la nor lta bu 'ang yin pas /
gyad bu nor zhes ming btags so /
gyad bu nor btsas pa'i nyi ma de la blon po lnga brgya la bu btsas nas khyim dang 'thun pa'i ming btags so / /
de ma ma'i bdan 'jug pan mtshan mkhan zhig gis mthong nas brtags pas /
khye'u 'di ni rkang gnyis pa'i bsod nams kyi zhing yin te /
'di la mchod pa byas na 'bas bu dang phan yon chen por 'gyur ro snyam nas /
des| khye'u 'di kho bo la yud tsam zhig byin cig /
kho bos 'di la mchod pa bya'o / /
kho mol khye'u sbyin pa'i dbang med kyi /
khyod khye'u 'dod na dmag dpon gyi gan du song zhig /
des song nas dris bas gnang ste /
des khye'u de rang gi khyim du khyer nas mchod pa cher byas te slar bskyal lo / /
de chen por gyur ba'i tshe yi ge sogs la bslab pa mthar phyin nas /
bas de'i chung ma'i 'khor rab 'bring tha ma gsum bzhag go /
dgun dang /
dbyid dang /
dbyar gyi skyed mos tshal gsum byed du bcug go /
de steng gi khang bzang gi gzhir gtogs pa na skye sa pa med par sil snyan gyis rtse ba dang dga' dgur sbyod do / /
re zhig na ne'u ljangs lnga brgya po de dag @# / /
nang bar sngar langs nas ri dags gshor du song ba dang /
de dag gis de'i nyin mo ri dags gcig gyad ma song par di'i nur mo der 'khod nas phyi de nyin par ri dags bsad de mtshan mo mig lam chad pan rang rang gi khyim du dong ngo / /
de dag sang nam langs pa dang gyad bu nor ltar song ba dang /
khyed kyis gar phyin /
ri dags gshor du'o / /
khyed cag gis der ci byas /
ri dags bsad do / /
ri dags de dag ci za /
ci 'thung /
ran dang chab 'tshal lo / /
de lta na de dag gis khyed la gnod pa ci byas nas khyed de dag gsod /
bdag cag des glo ba dga' ba nyid du 'gyur ro / /
dga' ba de ni mi bzang ste /
gzhan la gnod pas dga' bo de thod zhig /
de dag cad mi smra bar phyir byung nas /
shes ldan dag gzhon nu 'di chud ma'i 'khor spangs nas 'gro mi 'dod pas bdag cag la smod kyis /
dmag dpon la go bar byas nas 'di bdag cag dang lhan cig ri dags gshor du 'gro bar 'gyur pa'i thabs bya'o zhes gros byas nas dmag dpon gyi gan du sod ste /
gzhon nu grib mar skyes par gyur pa de dag ni nges par nyi 'og gi rgyal pos zil gyis gnon par 'gyur pas /
ci'i phyir gzhon nu grib mar skyed cing bdag cag dang lhan cig di dags gshor du mi gtong /
bdag cag dang lhan cig mchis na gdug pa dang /
rtsal che ba dang /
nyi 'og gi rgyal po dag gis zil gyis non par mi 'gyur ro / /
de lta na gzhon nu gtad gis dengs shig| dmag dpon gyis /
gzhon nu| khyod kyi ne'u ldangs dag dang lhan cig ri dags gshor du song zhig /
yab bdag gzhan gyi srog la gnod pa mi bgyid do / /
gzhon nu bdag cag rgyal rigs dag ni mtshon gyis 'tsho ba yin bas 'di rgyal rigs dang mi 'gal gyis song zhig /
de phal gus pas khas blangs te phyi de nyin par de dag dang lhan cig ri dags gshor du song ba dang /
khye'u rnams kyis de'i sems bsrung ba'i phyir 'phan khar bzhag nas /
ri dags mang po bkug ste de'i mdun na phar btang ba dang /
de dag 'chi ba'i 'jigs pas lus dams bzhin du lce phyung ste gzhon nu'i drung du lhags so / /
gzhon nus de dag mthong nas snying rje skyes te phyogs bzhir bltas pa dang /
mi zhig gis de'i sems bsrung ba'i phyir ri dags de dag gi r+wa bar dang rkang lag gi bar du mda' gnyis gsum 'phangs nas btang ba dang /
ri dags de dag khyer te song ngo / /
blon po'i bu rnams kyis /
gzhon nu ni gnas lnga la byang pa yin pas ri dags mang po bsad kyis myur du 'dong po snyam nas lhags pa dang /
ri dags gcig kyang ma sod par mthong nas /
ri dags de dag gar mchis /
shes ldan dag ri dags ga re /
ri dags dag su'i yin /
de dag ni ri dags nyid yin mod| de dag spyod pa dang shugs de lta bus brgyugs pas de dag gis kho bo nyid kyang de'u bsad do / /
mi des smras pa /
khyed kyis 'di 'phan kar bzhag pas ri dags ga la sod /
'di 'dod na ri dags gcig kyang bros par mi 'gyur ro / /
@# / /
de dag khros nas mtha' zhig tu song ste smras pa| 'dis ri dwags dag ma bsad par yal bar bor bas 'di gsad do / /
yang bsams pa /
dmag dpon gyis thos na mi rung gis /
'di mi gsang par 'di nyid du bskyur la bdag cag 'dong do zhes de la ma bltas par song ngo / /
gzhon nus bsams pa /
de dag bdag gi ni'u ldangs lhan cig rtse rtse ba yin na ri dwags tsam gyi phyir de dag gis bdag bskyur nas dong ba las na /
bdag gi pha 'das nas bdag dmag dbon du gyur ba'i tshe bdag gis sems can la nyes spyod mang po bya dgos par 'gyur ro snyam nas snying stong zhing zug rdus zug pa bzhin du khyim du song ste lag pa la 'gram pa gtad nas sems khong du chud cing 'jug ste /
de'i gan du chung mas 'ongs pa mthong ba dang dbang bo phyir slon par byed do / /
de dag gis gcig nas gcig tu brgyud te pha la smras pas /
phas da khyod ci'i phyir sems khong du chud /
yab kyis bdag rdon pa drag shul can lag pa dmar ba /
gzhan gyi srog gcod pas 'tsho ba'i las la sbyar na ci'i phyir bdag sems khong du mi chud /
bu la de bar 'dug la phyin chad ma 'gro zhig /
de nas gzhon nu de yid dga' nas /
dge ba gang yin zhes tshol zhing pha dang chung ma'i 'khor la ma bltas par ston pa drug gi gan du song ste 'od srung rdzogs byed la /
khyod kyi chos kyi tshul ni gang yin sogs mchog zung gcig gi dang 'dra'o / /
de nas gyad bu nor rang gi khyim du song nas sems khong du chud de /
kye ma 'jig rten lha dang bcas pa /
bdud dang bcas pa /
tshangs pa dang bcas pa /
dge spyod dang bram zer bcas pa'i skyed gu dang /
lha dang mir bcas pa'i nang na bdag 'khor ba las thar bar byed pa'i dge sbyong dam bram ze de lta bu su yod snyam du sems so / /
de'i tshe / /
sangs rgyas bcom ldan 'das la mi mkhyen pa dang mi gzigs pa cung zad kyang mi mda' bas /
ston pa thugs rje chen po dang ldan pa /
'jig rten la phan par zhugs pa /
srung ba gcig bu pa zhes ba nas /
dus las 'da' bar mi 'gyur ro / /
de ltar ston pas sangs rgyas kyi spyan gyis 'jig rten la rnam par gzigs pa na /
gyad bu nor rgyud smin pa /
sngon sangs rgyas la lhag par bya ba byas par gdul ba'i dus ni 'bras smin pa mtshon gyis gtol ba la sdod pa lta bu yin par gzigs nas /
ston pas 'dul lam nyan thos kyis 'dul na nyan thos kyis 'dul bar gzigs /
rdzu 'phrul gyis 'dul lam spyod lam gyis 'dul dgongs na spyod lam gyis 'dul bar gzigs /
spyod lam gyis 'dul ba de la rta thul gtong bar mdzad de /
de'i spyod lam gyis lha dang mi'i yid sdud par gyed pa'i phyir do / /
de nas ston pas rta thu la la /
khyod kyis gyad bu nor la sems shig /
des cang mi smra bas dang du blangs nas mthar gyis sdig byung du phyin te /
bad pa'i nags khrod na 'dug go /
de nas des snga dro sham thabs bgos /
lhung bzed @# / /
dang chos gos thogs te /
'gro ba dang /
ldog pa dang /
cung zad lta ba dang /
rnam par lta ba dang /
bskum pa dang /
brkyang pa dang /
snam spyang dang chos gos dang lhung bzed thogs la mdzes pas sdig byung du bsod snyoms la zhugs pa dang gyad bu nor gyis mthong nas /
'dir rab tu byung ba ji snyed cig lhags kyang /
'di'i spyod lam lta bu ni sngon chad ma mthong ngo / /
'on kyang rab tu byung pa dag grong du spyod lam 'chos la /
dgon par ci dgar spyod pa dag yod pas brtag go snyam nas mi zhig la /
kwa'i nang rje rab tu byung pa 'di'i phyi bzhin du song la /
'di grong du spyod lam zhib ltar dgon par yang yin min rtogs shig /
mi das kyang rta thul gyi phyi bzhin song ngo / /
rta thul bsod snyoms brgyus nas pad pa'i nags khrod du song ste zas kyi bya ba byas /
lag pa gnyis bsnyal /
lhung bzed dang chu tshags mtha' zhig tu bzhag /
rkang pa gnyis bkrus te shing ljon pa zhig gi drung du brang 'gro'i rgyal po nyal pa'i lus bskyil bltar dkyil krung bcas te spyod lam zhi pas 'dug go /
mi de rta thul gyi spyod lam zhi bas yid bsdus nas gyad bu nor gyi gan du song ste /
khyod kyis rab tu byung ba de spyod lam ji lta bus gong du rgyu ba gzigs pa de bas brgya stong gis lhag pa'i spyod lam gyis dgon par mchis so / /
de rta thul gyi spyod lam phun sum tshogs pa thos pas yid bsdus nas mi de la /
myur du bzhon pa bde ba zhig gtod dang de la zhon nas rab tu byung ba de ltar 'gro'o zhes de dang lhan cig bzhon pa'i sa ji srid par bzhon pas song ste /
bzhon pa las babs nas rkang pa gnyis kyis pad pa'i nags khrod du zhugs pa dang /
gyad bu nor gyis rta thul mnyam par bzhag cing spyod lam zhi bas 'dug pa mthong nas /
bdag gis 'di ting nge 'dzin las bslang ba ni tshul dang mi mthun gyis /
ting nge 'dzin las langs pa'i tshe drung du 'gro'o snyam nas mtha' zhig tu 'dug go /
de nas rta thul phyi ma bred nang du yang dag 'jog las langs pa dang /
gyad bu nor song ste de dang lhan cig yang dag par dga' ba dang mgu ba'i gtam sna tshogs byas nas rta thul la /
khyod ston pa'am nyan thos yin /
kho bo ni nyan thos ston pa'i lam du zhugs pa'o /
de gnyis la khyad par ci mchis /
ri rgyal nyungs kar gnyis la khyad par gang yod dang / /
dug can glang rjes chu la khyad par gang yod dang / /
nyi ma me khyer srin la khyad par gang yod dang / /
nam mkha' pad ma'i bu gar khyad par gang yod pa / /
sangs rgyas nyan thos byang chub khyad par de yod do / /
'di ston pa la bstod /
bdag la smod pas /
sangs rgyas dang chos kyang dam pa ma yin par mi 'gyur ro snyam nas /
bdag rab tu dbyung du gsol /
bzhin bzang khyod pha mas gnang ngam /
ma gnang ngo / /
de bzhin gshegs pa dang de'i nyan thos ni pha mas ma gnang ba rab tu mi 'byin no / /
bdag pha mas gnang ba de ltar bgyi'o zhes smras te khyim du song nas /
yang yum bdag legs par @# / /
gsungs pa'i chos 'dul ba la yang dag pa kho nar dad pas khyim nas khyim med par rab tu 'byung ngo / /
gzhon nu khyod nged kyi bu gcig pa /
sdug pa /
yid du 'ong ba yin pas shin mi 'dod bzhin du 'bral gyi /
gson bzhin du mi gtong ngo / /
yab yum gnang na legs /
mi gnang na phyin chad 'tshal ma'ang mi 'tshal zhes sogs mo'u 'gal gyi skabs dang 'dra /
de nas gyad bu nong gyis rta thul gyi gan du song nas /
bdag pa mas gnang gis rab tu dbyung ba dang bsnyen par rdzogs par mdzad du gsol /
rab tu byung ba'i yon tan lnga bshad nas rab byung bsnyen rdzogs byas te /
bu dge slong gi las ni gnyis te /
klog pa dang bsam gtan yin na gang 'dod /
mkhan po gnyis ka bgyi ste /
gdugs la klog pa dang /
dgung la bsam gtan bgyi'o / /
des nyin mo bklag pa dang kha ton byas pas sde snod gsum lhogs so / /
mtshan mo bsam gtan byas pas gong nas gong du yid la byed pa'i khyad par thob nas /
'khor ba'i 'khor lo cha lnga pa g.yo ba dang mi g.yo ba rig ste /
'du byed kyi rnam pa thams cad nyams pa dang /
ltung ba dang /
rnam par 'thor ba dang /
rnam par 'jig pa'i chos nyid kyis zil gyis mnan nas nyon mongs pa thams cad spangs pas /
skra dang kha spu bregs te gos dur smrig bgos nas rab tu byung ba tshangs par spyod pa'i mtha' bla na med pa de tshe de nyid la rang gi mngon par shes pas mngon sum du byas te /
bdag gi skye ba zang ngo / /
tshangs par spyod pa spyad do / /
bya ba byas so / /
srid pa 'di las gzhan mi shes so zhes go bar byed cing /
dgra bcom pa khams gsum la 'dod chags dang bral ba /
bong ba dang gser du mnyam pa /
nam mkha' dang lag mthil du mtshungs pa'i sems dang ldan pa /
tsan dan bzhag pa lta bu /
rig pas sgo nga'i sbubs dral bar gyur cing /
rig pa dang /
mngon par shes pa dang /
so so yang dag par rig pa thob pa /
sred pa dang 'dod pa'i rnyed pa dang bkur sti la rgyab kyis phyogs pa /
dbang po dang nye dbang dang bcas pa'i lha rnams kyis mchod pa dang /
rjed pa dang /
mngon du smra bar gyur to / /
de nas rta thul gyi lhan cig gnas pa dang /
nye gnas ljongs su dbyar gnas pa de dag dbyar zla ba gsum 'das nas rta thul gyi gan du song ste phyag btsal nas kha cig ni ji ltar thob brjod /
kha cig ni sde snod gsum gyi kha ton 'dri ba tshol lo / /
des de dag gi sde snod gsum dang /
bsam gtan gyi la mal the tshom bcad nas /
de dag gis phan tshun du /
bdag cag gis mkhan po mthong zhing /
bsnyen bkur byas zin gyi /
da ni ston pa la bsnyen bkur byed du 'dod ngo zer ba gyad bu nor gyis thos nas /
kye ma bdag kyang ston pa la blta'o snyam du rta thul gyi shan du song nas /
mkhan po bdag gis ston pa chos kyi sku'i sgo nas mthong na /
gzugs kyi sku'i sgo nas ma mthong bas blta bar 'tshal lo / /
de bzhin du gyis shig /
des dge slong @# / /
rnams dang lhan cig rgyal po'i khab tu song ba dang /
ston pa 'khor brgya phrag du ma'i mdun na chos ston pas gyang bu nor thag ring po nas gzigs te /
tshur shog /
'ongs pa legs so /
khyod dus su phyin to / /
des ston pa'i zhabs gnyis la mgo bos phyag btsal te phyogs gcig tu 'dug go / /
de'i tshe dge slong rnams gnas mal mi mthun pa kha ton pa dang spong ba pa lhan cig 'bogs pas dge ba'i phyogs chu med pa'i ud pa la bzhin du mi 'phel ba dang /
ston pas dgongs pa /
gyang bu nor 'di sangs rgyas 'od srung gi spyan sngar /
bdag bcom ldan 'das shAkya thub pa'i bstan pa la gnas mal 'bogs pa rnams kyi mchog tu kyur rtsig ces smon lam btab pas 'di gnas mal 'bogs par skor gzhug go snyam nas /
dge slong dag khyed kyis gyang bu nor ram gzhan yang chos lnga ldan gnas mal 'bogs par bsko par bya'o zhes gsungs nas /
de bskos pa'i tshe /
des chos sgrog pa rnams lhan cig /
spong ba pa rnams lhan cig gnas mal mthun par phog pas dge ba'i phyogs rnams chu nang gi pad ma bzhin du 'phel lo / /
de na mtshan mo 'dis pa de dag la gyad bu nor kyis rdzu 'phrul kyis sor mo gcig las 'od sbar te gnas mal 'bog /
mtshan mo ches 'phyi ba na 'od ba de dag la ni rdzu 'phrul gyis sor mo gnyis las 'od sbar te gnas mal 'bog go /
gyad bu nor gyi rdzu 'phrul lta 'dod nas ched du bsams te mtshan mo 'ong ba de dag la rdzu 'phrul gyis sor mo lnga char las 'od sbar te gnas mal 'bog go /
de dag 'di snyam du /
ston pa dang 'dra ba'i nyan thos chen po 'di lta bus gnas mal phog pa la glos phab ste gnyid log pa ni tshul dang mi mthun gyis /
nam gyi cha stong dang cha smad la mi nyal bar rnal 'byor la brtson par bya'o snyam nas brtson par byas pas /
ma thob pa thob cing /
thob pa las mi nyams par gyur to / /
ston pas /
da'i nyan thos gnas mal 'bogs pa rnams kyi nang na gyang bu nor 'di mchog yin no / /
ston pa'i bstan pa rgyas pa'i tshe bram ze dang khyim bdag dad pa can rnams kyi khyim du dge 'dun gyi zas bshams pa na drug sde dag zas bsod pa yod pa der song ste spyod pa la /
khyed 'ba' zhig nyin re zhing byon na ci'i phyir dge slong gnas brtan de dag mi 'byon /
drug sdes smras pa /
de dag zas 'di lta bu la mi spyod do / /
'o na ji lta bu la spyod /
bsod pa dag la'o / /
ston pas bdag cag bsod pa sbyin pa rnams kyi mchog tu lung bstan na ci'i phyir de skad gsung /
ston pas rigs bzhi gsungs na /
khyed cag chos 'dul ba la rab tu byung nas ci'i phyir byung rgyal du smra /
bzhung la slar ma 'byon cig /
de dag spobs pa med nas cang mi smra bar song ngo / /
de gcig nas gcig tu brgyud de gsol bas /
dge slong dag khyed kyis gyad bu nor ram /
gzhan yang chos lnga ldan zas la bsko bar bya'o zhes gsungs nas bskos pa nas @# / /
des dge 'dun la zas rnam pa gsum bshams te /
bsod pa dang /
'bring dang /
ngan pa'o / /
dge slong glo bur du lhags pa de dag la nyi ma dang po la zas bsod pa dag tu /
gnyis pa la 'bring du /
gsum pa la ngan par sko / /
bzhi pa la de dag rang gi spyod yul shes pas bsod snyoms la 'jug go /
gyad bu nor dang /
mdza' bo dang sa las skyes gnyis tshe rabs su khon yod pas /
de gnyis lho'i ri bo dag tu ljongs rgyu zhing rgyal po'i khab tu phyin nas /
dge 'dun gyi gnas mal 'bog par bskos pa su yin /
gyad bu nor ro / /
de gnyis kyis gyad bu nor la /
kho bo cag gnyis kyi gnas mal phog cig /
de'i tshe mal cha bzang po dag gnas brtan rnams la phog zin pas lhag ma ngan pa lus /
gtsug lag khang gi nye 'khor dag gnas brtan rnams la bskos zin pas mtha'i gnas khang ngan pa 'ba' zhig lus nas /
des de gnyis la mal cha ngan pa phog cing gnas khang mtha' zhig tu bskos so / /
de gnyis kyis /
dge 'dun gyi zas la sko ba su yin /
bdag gyad bu nor ro / /
kho bo cag gnyis kyi zas skos shig /
des nyi ma dang po la de gnyis zas bsod pa dag tu bskos pa dang /
khyim bdag dad pa dag gis /
sang bdag cag gi 'dir mgron su 'ong /
mdza' bo dang sa las skyes gnyis so / /
de dag gis bsams pa /
de gnyis ni gnas ngan len kun tu spyod pa yin pas su zhig de gnyis la gus par 'gyur /
ci yang rung ba zos shing 'gro bar gyur cig snyam nas /
de gnyis la zas ngan pa byin to / /
nyi ma gnyis pa la 'bring du bskos pa dang /
de dag gis kyang zas ngan pa byin to / /
nyi ma gsum pa la de gnyis rang bzhin gyis zas ngan par bskos so| |de nas de gnyis 'di snyam du /
kye ma sdug bsngal lo / /
mi bzad do / /
gyad bu nor gyis bsams bzhin du bdag cag gnyis len gsum gyi bar du gang zas na rdzud par 'gyur ba'i zas ngan pa yid du mi 'ong bas mtho ba tsams kyis 'di la gnod pa zhig bya'o snyam nas /
de'i tshe de gnyis kyi sring mo dge slong ma mdza' mo zhes bya ba rgyal po'i khab na dge slong ma'i dbyar khang na 'dug pa de de gnyis kyi gan du song nas phyag btsal te mtha' zhig tu 'dug pa dang /
de gnyis de la lta bar mi byed do / /
des| khyed gnyis ci'i phyir bdag la mi lta /
gyad bu nor gyis lan gsum du mtho btsams na de khyod kyis yal bar 'dor ram /
'o na bdag gis ci bgyi /
sring mo khyod ston pa'i drung du song la| 'phags pa gyad bu nor bdag dang lhan cig mi tshangs pa spyad de pham par gyur pa de ni mi mdzes shing tshul dang mthun pa ma lags so zhes smros dang /
kho bo cag gnyis kyis kyang /
bcom ldan 'das de de bzhin no / /
bde bar gshegs pa de de bzhin te /
bdag cag gnyis kyi sring mos ji skad gsol ba de kho na bzhin du bdag cag gnyis kyis 'tshal lo zhes smra bar bya'o / /
bdag gis ji ltar dge slong dag pa ltung ba mchis pa la gzhi med @# / /
par pham par 'gyur pa'i chos kyis skur ba gdab /
de skad mi zer na lta ba sogs mi byed do / /
de yud tsam zhig cang mi smra bar 'dug nas /
de lta na bdag gis de skad bgyi'o / /
gring mo kho bo cag ston pa'i spyan sngar son pa na phyi bzhin shog cig ces bsgo nas song ngo / /
de'i phyi bzhin mdza' mo yang phyin nas /
ston pa la /
gyad bu nor bdag dang lhan cig mi tshangs par spyad de pham par gyur lags so / /
de gnyis kyang| de bzhin te /
sring mos ji skad gsol ba de bzhin no / /
ston pas /
gyad bu nor khyod kyis thos sam /
thos so / /
de la khyod ji snyam du sems /
ston pas bdag la ji ltar mkhyen pa lags so / /
gyad bu nor khyod zer ba de ni dus ma yin gyi /
dran na'ang dran zhes rjod /
mi dran na'ang mi dran zhes rjod cig /
mi dran no / /
de'i tshe sgrag can zin ston pa'i gnam logs na bsil yab g.yob bas zhus ba /
de dag de skad gsol ba la gyad bu nor la rma ci 'tshal /
sgra gcan zin khyod nyid la dri yis ji ltar bzod pa bzhin du lan thob cig /
khyod la de skad zer nas rmas na khyod la na ji skad 'debs /
bdag dran na'ang dra na /
mi dran na'ang mi dran zhes gsol lo / /
mi gti mug can khyod kyis don de 'thob na /
gyad bu nor dag pa ltung ba med bas ci'i phyir de skad mi'i thog dge slong dag khyed kyis gyad bu nor ni dran ba dang ldan par zungs shig /
mdza' mo ni rang gis khas blangs bas bsnyil cig mdza' bo dang sa las skyes gnyis la /
ci zhig ji ltar gang du mthong /
khyed gnyis don ci la son bas mthong legs par glengs shig ces gsungs nas ston pa gdan las bzhengs te nang du yang dag 'jog gi slad du gshegs so / /
dge slong de dag gis legs par dris pas /
gyad bu nor la pham pa ma byung ste /
des bdag cag gnyis la lan gsum du mthob tsams pas smras par zang do / /
de gsol bas /
dge slong dag mi gti mug can de gnyis kyis ci'i phyir zang zing cung zad tsam gyi phyir shes bzhin du brdzun gyi tshig smras par gyur /
lus can brdzun du smra ba yis / /
tshes gcig las ni 'das gyur cing / /
'jig rten pha rol dral ba yis / /
'di la sdig pa mi bya med / /
lcags gong me lce 'dra ba dag /
zos par gyur pa mchog yin gyi / /
tshul 'chal yang dag mi sdom pas / /
yul 'khor bsod snyoms za ba min /
zhes dang /
lhas kyang /
'jig rten dag na 'khor ba la / /
blo ldan su zhig dga' bar byed / /
srid gsum grol ba'i nor gyis kyang / /
skur ba thob par gyur phyir ro / /
de nas ston pas /
byung ba 'di dang sogs sngar bzhin /
mdza' bo dang sa las skyes gnyis la /
mi gti mug can khyed gnyis kyis dge slong dag ba ltung ba med pa la gzhi med par pham par 'gyur ba'i chos kyis skur ba btab pa bden nam /
btsun pa mad do / /
dge slong gi tshul ma yin pa zhes sogs rnam grangs du mas smad nas /
gang zag gsum nim spangs na dmyal bar 'gro ba ste /
rang 'dod pa @# / /
bsten la sdig pa byed pa dang /
rang nyid tshul khrims 'chal zhing gzhan la tshul khrims kyi dbang du byas te smra ba dang /
rang nyid mi tshangs par spyod cing gzhan la gzhi med par mi tshangs par spyod pas skur ba 'debs pa'o / /
tshig gi nyes smras rjod byed na / /
skyes bu skyes pa'i kha nas ni / /
sta re skye zhing de yis ni / /
bdag nyid gcod par byed par 'gyur / /
zhes pa nas /
'phags pas smad pa ma yin sdig brten nas / /
bye ba brgya phrag stong dang dung phyur phrag /
sum cu drug dang lnga po ji snyed par / /
sems can dmyal ba rnams su 'gro bar 'gyur / /
de bas na phan yon bcu sogs sngar bzhin /
nga'i nyan thos rnams kyis 'dul ba la bslab pa'i gzhi 'di ltar gdon par bya ste| yang dge slong gang khros shing zhe sdang bar gyur nas /
ci nas kyang 'di tshangs par spyod pa dang dbral lo snyam nas dge slong dag pa ltung ba med pa la gzhi med par pham par gyur pa'i chos kyis skur ba las de dus gzhan zhig na dris kyang rung /
ma dris kyang rung /
rtsod pa de yang gzhi med pa yin la /
dge slong yang zhe sdang la gnas pas zhe sdang gis smras so zhe na dge 'dun lhag ma'o / /
dge slong rnams the tshom skyes nas zhus pa /
gyad bu nor gyis las ci bgyis pas phyur pa /
nor mang ba /
longs spyod che ba'i khyim du skyes shing /
rab tu byung nas dgra bcom pa mngon sum du byas /
las ci bgyis na dgra bcom thob kyang yang dag pa ma yin pas skur bar gyur /
las ci bgyis bas gnas mal 'bog pa rnams kyi mchog tu lung bstan /
sdon ri brags shig na ded dpon rgyal chen can zhes bya ba zod thogs te don mthun dang lhan cig rgya mtsho chen por 'phags so / /
rang sangs rgyas shig ded dpon de dang lhan cig ljongs rgyur 'phags nas de mtshan mo me'i khams la snyoms par zhugs so / /
de mel tshe bas mthong nas ded dpon la smras pa /
rab tu byung ba 'di brtul zhugs grub pa bdag nyid chen po lags te /
bdag gis mtshan mo zhugs kyi phung po ltar 'bar ba mthong ngo / /
ded dbon de dga' ba skyes nas de'i gan du song ste /
khyod ni bsod snyoms bzhed pa lags la /
bdag kyang bsod nams 'tshal pa lags pas bdag gi bsod snyoms gsol zhing gshegs su gsol /
des dang du blangs te mthar gyis rgya mtsho chen po'i 'gram du phyin nas /
rang sangs rgyas de la /
'phags pa /
bdag ni rgya mtsho chen por 'dug na 'phags pa 'jug gam /
des smras pa /
khyod ni pha ma la sogs pa'i don du 'jug gi /
kho bo ni khyim gyi las kyi mtha' spangs pa /
srid pa dang longs spyod la mi phyogs pa gcig bu yin pas mi 'jug go /
ded dpon gyis bsams pa /
bdag gis 'di la bsod snyoms phul na /
gos ma bskon gyis /
ras yug chen bsgon par bya'o snyam nas zas bsod pas tshim par byas te chen po la 'os pa'i ras yug chen bskon no / /
de nas rang sangs rgyas nges de la snying brtse bas steng gi nam mkha' la 'phags nas cho 'phrul bstan @# / /
to / /
so so'i skye bo ni rdzu 'phrul la myur du sems gtod pa yin pas /
ded dpon de shing ljon pa rtsa ba nas bcad pa bzhin du rang sangs rgyas de'i rkang pa'i drung du 'gyel nas /
dge ba 'dis bdag phyug pa /
nor mang ba /
longs spyod che ba'i khyim du skye bar gyur cig /
'di bas khyad par du 'phags pa'i ston pa mnyes par byed cing yon tan gyi rnam pa 'di lta bu thob par gyur cig ces smon lam btab pas de ltar gyur to / /
des dgra bcom pa thob kya yang dag pa ma yin pas skur bar gyur pa de nyon cig /
sngon ri brags shig na khyim bdag phyug po zhig gis chung ma blangs nas dga' mgur spyad kyang bu med pas /
bdag shi nas bu med pas thams cad rgyal pos dbang du byas par 'gyur ro snyam ste sems khong du chud cing 'dug pa dang /
chung mas mthong nas /
ci'i phyir sems khong du chud /
sngar ltar zer bas /
chung mas bsams pa /
bdag cag gnyis su la skal ba med kyang /
'di ni bdag la skyon 'dogs shing chung ma gzhan len par 'dod pas de skad zer zhing sems khong du chud 'dug pas /
rang nyid thar par bya'o snyam nas smras pa /
rje'i sras bdag la skal pa med pas khyod la sras mi mnga' na /
chung ma gzhan long dang khyod la bu mchis par 'gyur ro / /
bzang mo khyod kyis /
gang na chung ma gnyis yod pa de'i khyim na rtag tu 'thab cing /
rang gi las sgrub pa lhung len par yang mi 'gyur ro zhes pa ma thos sam /
bzhes dang /
bdag gis phunu mo 'am bu mo ltar bskyang ngo / /
des gzhan zhig blangs pa dang /
de'i chung ma snga ma de phrag dog gis mngal dag nas de'i mngal du sems can zhugs ba dang de dga' nas khyim thab la smras pa /
bdag la sems can zhugs kyis dgyes pa skyed cig /
bzang mo legs te khye'u skyes na kho bo shi nas khyim gyi bdag por 'gyur ro / /
rje'i sras khyod kyi bag gsar gyis mngal ma rlugs na khye'u skye bar 'gyur ro / /
de la khye'u zhig btsas nas chen por gyur pa'i tshe tshig thams cad bden par smra zhing brdzun mi smra bas bden smra zhes grags shing kha nas ud pa la sngon po'i dri 'byung ngo / /
de'i ma phrag dog gi kun nas dkris pas /
ma yar mo sun 'byin gyis /
che bzhi gyis shig /
yum yang dag pas sam /
yang dag pa ma yin pas /
bu yang dag pa ma yin pas so / /
bdag 'jig rten na bden smra zhes grags na ji ltar brdzun smra /
bu kho mos zla ba dgur lto na bsres na de tsam yang smra mi nus te /
de lta na khyod tshig tu ma smra bar khyod la phas dris pa'i tshe na khyod kyis mgo lcogs shig /
des /
ma'i tshig tshig ma yin par byar mi rung ngo snyam nas /
yum de ltan ma nongs kyis mgo lcog par bgyi'o / /
des khyim bdag gi gan du song nas /
rje'i sras khyod kyi bag gsar gyis skyes pa gzhan dang lhan cig dga' mgur spyad do / /
sdig can ma khyod kyis btsams so / /
khyod bden smra la'ang thugs mi ches sam /
yid ches te /
de 'jig rten thams cad la bden smra yin na kho bo la @# / /
ji ltar brdzun du smra /
rje'i sras de lta na de rtse zhing mchis kyis bos shig /
khyim bdag des bu bos nas pang bar bzhag ste smras pa /
khyod kyi ma yar 'dis skyes pa gzhan dang lhan cig dga' mgur spyad ba bden nam /
bud med ni ma bslabs par mkhas pa yin pas de'i kha lag pas bkag nas smras ba /
bu de khyod kyi ma dang 'dra ba yin gyis tshig tu ma smra zhig /
bden pa yod na mgo lcogs shig /
khye'u des mgo lcogs pas khye'u de'i kha nas dring ba byung zhing brdzun smra zhes grags so / /
khyim bdag des chung ma la smras pa /
khyod nyes bar spyod pa yin gyis kho bo'i khyim du ma 'dug cig /
de khyim nas bskrad nas ming bo gnyis kyi khyim du song ngo / /
sring mo khyod ci'i phyir 'dir 'ongs /
bdag khyim bdag gis bskrad do / /
ci'i phyir /
nyes par spyad zer ro / /
'o na khyod 'dir ma 'dug cig /
kho mos nyes par ma spyad de /
bden smra mas bslus pas yang dag pa ma yin pas skur te de ni bden smra ma yin gyi brdzun smra yin no / /
de ji ltar shes /
khyed gnyis yid mi ches na khyim mtshes la dris shig /
dris bas /
de ni bden smra ma yin gyi brdzun smra yin no zhes zer ro / /
de'i tshe rang sangs rgyas shig la bud med des bsod snyoms phul nas /
bden smra 'dis bdag la skur ba btab pas /
bdag 'di'i skye ba nas skye bar dgra bcom gyi bar du yang dag pa ma yin pas skur pa 'debs par gyur cig /
ming bo gnyis kyis dris pa /
sring mo khyod kyis smon lam ci btab /
'di lta bu zhig go /
de gnyis kyis dris pa /
de lta na kho bo cag gnyis kyang khyod kyi ming bo yin pas che bzhi dbyer bar bya'o / /
de'i dus kyi bden smra de ni gyad bu nor yin no / /
de'i ma yad mo de ni mdza' mo 'di yin no / /
de'i ming po gnyis po de ni mdza' po dang /
sa las skyes yin no / /
des ma yar mo la yang dag pa ma yin pas skur ba btab pas lo brgya stong mang bor dmyal bar skyes nas /
las kyi lhag mas tshe rabs lnga brgyar de la 'dis skur ba btab cing /
de gnyis kyis kyang che bzhi phye'o / /
da lta dgra bcom pa thob kyang mdza' mos skur ba btab cing /
'di gnyis kyis che bzhi phye'o / /
gnas mal 'bogs pa'i mchog tu lung bstan pa ni /
sngar 'od srung gi bstan pa la smon lam btab pas so / /
bag tsam gyi dge 'dun lhag ma ni /
ston pa rgyal po'i khab na'o / /
gyad bu nor bya rgod phung po'i ri la 'dug ste /
de dang ha cang mi ring ba na rdzing bu rdo rtsigs can zhes bya ba'i 'gram na nyin mo gnas so / /
ud pa la'i mdog mo'u 'gal gyi bu chen po la brten nas rab tu byung zhing dgra bcom thob pa'i tshe shes nas dad pa dang ldan pas ston pa dang dge slong gnas brtan rnams la yang dang yang du blta ba'i phyir 'gro zhing /
lhag par du gyad bu nor 'di dgra bcom pa rnam par thar ba brgyad la bsam gtan par gyur kyang bsam gtan gyi bde ba spangs nas dge 'dun gyi chos dang ldan pa'i zhal ta la brtson ba ni dka' ba byed pa yin no snyam ste gyad bu nor gyi ga na @# / /
du song nas phyag btsal te chos nyan pa'i phyir mdun du 'dug go /
de'i tshe mdza' bo dang sa las skyes gnyis phyag dar khrod cig rnyed cing / /
de gnyis gyad bu nor dang tshe rabs su kho na byung ste rtag tu glan ka tshol ba la brtson pa yin pas mdza' bos sa las skyes la /
phyag dar khrod 'di gang du 'khru /
rdzing bu rdo rtsigs can du'o / /
de gnyis kyis rdzing bu rdo rtsigs can du phyag dar khrod 'khrur bcug nas nyi ma la bting ba dang /
ri dwags khyu zhig byung nas chu 'thungs /
ri dwags shig gis ri dwags mo zhig gi rgyab tu brgal nas mi tshangs par spyad pa mdza' bos mthong nas sa las skyes la /
gyad bu nor ud pa la'i mdog la mi tshangs par spyod kyi /
song la dge slong rnams la brjod par bya'o / /
sa las skyes na re /
de'i tshe'ang gnas nas dbyung ba'i las byas nad yang byed du 'jug gam /
sa las skyes| de'i tshe na yang dag pa ma yin pas yin gyi /
da ni bag tsam las bsams pa yod de /
kyang bu nor dang /
ud pa la'i mdog dang /
mi tshangs par spyod pa ma mthong ngam /
brdzun du smra ba ga la yod /
de gnyis song ste dge slong rnams la smras pa /
bdag cag gnyis kyis gyad bu nor dang ud pa la'i mdog dang mi tshangs par spyod pa mthong ngo / /
ci khyed gnyis lha dang mi rnams btang zhing ngan song gsum du gnas sam /
yang skur ba 'debs sam /
bdag cag gnyis kyis ma nyes kyis /
mig gis mthong bas mig dbyung bar bya grang| ston pas /
de gnyis la /
ci zhig mthong /
ji ltar mthong /
gang du mthong /
don ci la der son pas mthong zhes rtogs shig /
brtags pas sngar bzhin zer nas /
dge slong don nyung du dag /
ci'i phyir dge slong dag dge slong dag pa ltung ba med pa la gzhan gyi cha ma yin pa dang mthun pa pham par 'gyur ba'i chos kyis skur pa 'debs zhes smod pa'i skabs de gsol pas /
byung ba 'di dang sogs sngar bzhin /
nga'i nyan thos rnams kyis 'dul ba la bslab ba'i gzhi 'di ltar gdon par bya ste /
yang dge slong gang khros shing zhe sdang bar gyur pas /
ci nas kyang 'di tshangs par spyod pa dang dbral lo snyam nas dge slong dag ba ltung ba med pa la gzhan gyi cha ma yin pa dang mthun pa pham par 'gyur ba'i chos kyis skur ba las de dus gzhan zhig na dris kyang rung /
ma dris kyang rung /
rtsod pa de yang gzhan gyi cha ma yin pa dang mthun pa yin la /
rtsod pa de gzhan gyi cha ma yin pa dang mthun pas bag tsam las bsams pa tsam gyis chos 'ga' zhig blangs par gyur la /
dge slong yang zhe sdang la gnas pas zhe sdang gis smras so zhe na dge 'dun lhag ma'o / /
dge 'dun dbyen gyi lhag ma ni /
dge tshul zhig la slob dpon gyis nan tur byas pas du zhing 'dug pa nye dags mthong nas /
ci'i phyir du /
mkhan pos nan tur bgyis so / /
bu| tshur shog khyod lhung bzed sogs gang gis kyang mi phongs par bya'o zhes zer nas gnas khang du khrid pa dang /
dge slong des /
nan tur byas nas yal bar mi @# / /
'dor gyi slar dgug go zhes pa'i skabs bzhin du bar mi dge slong mngags nas des de la smras pa dang /
mkhan po ci dgos /
nye ngags yo byad thams cad sbyar bas mi 'gro zer nas 'phya ba'i skabs de gsol bas| gzhan gyi 'khor kha 'dren na sbom po'o / /
ston pa rgyal po'i khab na'o / /
de'i tshe mu ge nyam nga ba byung ngo / /
rdzu 'phrul thob pa de dag ni shing 'dzam bu'i 'bras bu dang /
byang sgra mi snyan nas ma rmos ma btab pa'i 'bras sa lu'i 'bru dang /
rgyal chen ris bzhi dang sum cu rtsa gsum pa'i lha rnams kyi nang du song ste /
lha'i bdud rtsis lhung bzed bkang ste khyer nas rang yang longs spyod /
lhag ma dge slong dag la'ang bgo bsha' byed do / /
yul 'byor pa /
rgyas pa| bde ba /
lo legs pa /
skye bo dang mi mang pos gang ba de dag tu'ang song ste /
bca' ba dang bza' ba gtsang ba bsod pas lhung bzed bkang ste khyer nas /
rang yang za /
lhag ma dge slong dag la'ang bgo bsha' byed do / /
de nas lhas byin gyis bsams pa /
bdag gis kyang rdzu 'phrul thob na de ltar bya'o snyam nas ston pa'i drung du song ste /
bdag la rdzu 'phrul gyi lam stan du gsol /
ston pas lhas byin la sdig pa can gyi 'dod pa de lta bu byung bar thugs su chud nas /
khyod kyis lhag pa'i tshul khrims dang /
lhag pa'i sems dang /
lhag pa'i shes rab la brtson par gyis dang /
rdzu 'phrul dang gzhan yang 'byung bar 'gyur ro / /
ston pas rdzu 'phrul gyi lam mi ston bar rig nas ko'u di n+ya can song ste /
bdag la rdzu 'phrul gyi lam stan du gsol /
des ston pa'i thugs la'ang bltas /
lhas byin la sdig pa can gyi 'dod pa byung bar rig nas /
phung po lnga tshul bzhin yid la gyis dang /
rdzu 'phrul dang gzhan yang 'byung bar 'gyur ro / /
des kyang mi ston par rig nas /
rta thul dang /
bzang po dang /
rlangs pa dang /
ming chen dang /
grags pa dang /
gang bo dang /
dri med dang /
ba lang bdag dang /
lag bzang la sogs pa la zhus pas ma bstan pa dang /
de nas lhas byin 'di snyam du /
gnas brtan lnga brgya bo de dag gis sngar ston pa dang lhan cig bgros pas bdag la rdzu 'phrul gyi lam mi ston na /
bdag la rdzu 'phrul gyi lam ston nus ba su yod snyam ma pa dang /
'od srung stobs bcu ba 'di ni yun ring po nas g.yo sgyu med pa /
drang po'i rang bzhin can /
bdag gi nu po kun dga' bo'i mkhan po yin pas des bdag la rdzu 'phrul gyi lam ston no snyam nas zhus pas /
'od srung stobs bcus sam brtags par lhas byin la rdzu 'phrul gyi lam bstan to / /
de nas lhas byin gyis nam gyi cha stod dang cha smad la mi nyal bar rnal 'byor la brtson pas bsam gtan dang po la brten nas 'jig rten ba'i lam gyis rdzu 'phrul bsgrubs te gcig tu gyur nas mang por gyur /
mang por gyur nas gcig tu gyur shes pa dang /
mthong bas snang ba dang /
mi snang ba'ang nyams su myong bar byed /
rtsig pa dang /
ra ba dang /
ri la'ang lus kyis mi thogs par 'gro ste dper na @# / /
nam mkha' la bya ba bzhin no / /
sa la'ang steng du 'byung ba dang bye'u zul byed de /
chu la bya ba bzhin no / /
chu la'ang mi nub par 'gro ste /
sa la bya ba bzhin no / /
nam mkha' la'ang dkyil krung gis 'gro ste /
'dab chags bya bzhin no / /
du ba 'thul zhing 'bar bar byed de /
me'i phung po bzhin no / /
lus las chu'i rgyun 'byin te /
sprin bzhin no / /
nyi ma dang zla ba mthu dang /
rdzu 'phrul dang /
gzi brjid che ba la'ang lag pas nom nyug byed do / /
de nas lhas byin 'di snyam du /
'dzam bu'i 'bras bu la sogs pa blangs nas rang yang longs spyod cing lhag ma dge slong la bgo bsha' bya bas ci bya /
ma skyes dgra 'di rjes su 'jug par bya'o snyam nas glang po che dang /
rta dang /
dge slong du bsgyur de ma skyes dgra'i sgo nas zhugs te sge'u chung nas phyir byung zhing sge'u chung nas zhugs te sgo nas phyir 'byung ngo / /
khye'u gser gyi 'og pag can du bsgyur nas ma skyes dgra'i pang pa na 'gre ldog byed cing /
ma skyes dgra'ang de la 'khyud kha sbyor zhing de'i khar mchil ma'ang ldugs par byed pa na lhas byin rnyed bkur gyis zil gyis non pas de yang mid do / /
ma skyes dgras kyang /
'di ni lhas byin yin no snyam du shes shing /
lhas byin ni ston pa bas kyang ches rdzu 'phrul che'o snyam nas nang par dang dgongs kar shing rta lnga brgya tsam ngang lhan cig 'byung zhing bsnyen bkur byed la /
snod du bcos pa lnga brgya tsam gyi zas kyi tshom bu dag kyang 'bul lo / /
lhas byin yang dge slong lnga brgya tsam dang lhan cig zas kyi gral du bkang par byed do / /
de dge slong rnams kyis shes nas gsol pa dang /
dge slong dag| khyed lhas byin gyi rnyed bkur la dga' bar ma byed cig /
ci'i phyir zhe na /
lhas byin gyi rnyed bkur ni gsod pa dang /
zil gyis gnon par 'gyur ba'i phyir ro / /
chu shing 'bras bus gsod par byed / /
'od ma 'dam bu 'bras bus gsod / /
dre'u mo rang gi mngal gyis ltar / /
mi ngan bkur stis gsod par byed / /
byis pa ji tsam grags gyur pa / /
don med nyid du 'gyur ba yin / /
byis pa'i dkar cha gsod byed cing / /
rtse mo las kyang ltung bar 'gyur / /
de nas lhas byin rnyed bkur gyis zil gyis non nas sdig pa can gyi 'dod pa 'di lta bu byung ste /
bcom ldan 'das ni rgas 'khogs su gyur pas 'khor bzhi po la 'doms pa ngal bar 'gyur gyis /
ston pas dge slong gi dge 'dun bdag la gtad na bdag gis blang bar bya zhing ston pa'ang tshe 'di la bde zhing thugs las chung dur gnas par 'gyur ro snyam du sems bskyed ma thag tu rdzu 'phrul nyams kyang bdag nyams so snyam du mi shes so / /
de'i tshe dge slong nog can tshangs par skyes pa des mo'u 'gal gyi bu chen po chu srin byis pa gsod kyi ril 'dug pa der rdzu 'phrul gyis song nas /
'phags pa| mkhyen par mdzod cig /
lhas byin rnyed bkur gyis zil gyis non pas sdig pa can gyi 'dod pa 'di lta bu byung gis /
ston pa'i drung du bzhud nas don de rgyas par gsol na @# / /
legs so / /
de nas mo'u 'gal gyi bu chen pos cang mi smra bas dang du blangs nas /
skyes bu stobs dang ldan pas lag ngar bskums pa las rkyong ba'am /
brkyangs pa las bskum pa bzhin du ngan spong gi bu nas mi snang bar rgyal po'i khab tu gnas par 'gyur ba de lta bu'i ting nge 'dzin la zhugs nas ston pa'i drung du song ste zhus pas /
khyod kyis ches sngar lhas byin gyi sems la khyab par byas nas de'i 'og tu tshangs pa nog can gyis brjed dam /
btsun pa| de lags so / /
de'i skabs su lhas byin 'khor bzhi po ko ka li ka dang /
khan da drab bya dang /
ka ta mo ra ka ti shya dang /
rgya mtshos byin dang lhan cig 'ong ba gzigs nas /
lhas byin gti mug can de 'ong zhing nga'i mdun du bdag nyid kyis bdag nyid lung ston gyis da tshig srungs shig /
mo'u 'gal gyi bu rang gnas su song ngo / /
de nas lhas byin gyis ston pa la phyag 'tshal nas /
bcom ldan 'das ni sku bgres pas 'khor bzhi po la 'doms pa mnyel gyis bdag la gtad na bdag gis drang zhing ston pa thugs las chung ngus gnas par 'gyur ro / /
mi gti mug can /
shA ri'i bu dang mo'u 'gal gyi bu tshangs pa mtshungs par spyod pa de dag la'ang nga re zhig dge slong gi dge 'dun mi gtod na /
ro 'dra ba mchil ma za ba khyod la gtong re skan /
lhas byin 'di snyam du /
ston pas shA ri'i bu dang mo'u 'gal gyi bu gnyis kyi bsngags pa brjod cing /
bdag la /
ro 'dra ba mchil ma za ba zhes smad do snyam nas mi bzod pa skyes te /
sdod cig ces byas /
mgo lan gsum lcogs nas song ngo / /
de nas ston pas kun dga' bo la /
'od ma'i tshal na dge slong ji snyed gnas pa thams cad dpod sa'i khang par sdus shig gsung nas bsdus pa dang /
ston pa| dge slong dag| lnga po 'di dag ni 'jig rten na yod cing srid pa'i ston pa ste /
tshul khrims dang /
'tsho ba dang /
shes mthong ma dag pa dang /
brda sprod pa phun sum ma tshogs pa dang /
nyes par bshad pa'i chos 'dul ba la gnas bzhin du /
de dag dag pa dang phun sum tshogs par khas 'che ba la lhan cig 'grogs pa dag gis de ltar shes kyang /
gzhan la brjod na yid mi dga' bar 'gyur bas /
'di rang nyid shes par zad do / /
'di bdag cag la ches gos la sogs pas sems par byed pas de'i sems bsrung ngo / /
da ni de dag dag pa kho na dam 'cha' ste /
nga'i nyan thos rnams sems srung bar mi sems shing nga yang nyan thos rnams la srung ba mi re'o / /
da ni khyed la tshar bcad cing smra /
zil gyis mnan cing smra'i /
nga'i tshig gi lam la bzod par gyis shig /
de nas lhas byin gyis 'khor bzhi po la /
tshur shog /
dge sbyong go'u ta ma 'dug bzhin du dge 'dun mthun pa dbye zhing 'khor lo'ang dbye bar bya ste /
des na bdag cag shi ba'i rjes su /
dge sbyong go'u ta ma rdzu 'phrul dang mthu che ba 'dug bzhin du lhas byin dang ko ka @# / /
lig la sogs pas nyan thos kyi dge 'dun mthun pa phye'o zhes snyan pa'i grags pa 'byung bar 'gyur ro / /
lhas byin| bdag cag gis dbye bar mi nus te /
ston pa'i nyan thos mthu dang rdzu 'phrul che ba /
lha'i mig dang ldan pa /
gzhan sems shes pa de dag ni ring po'ang mthong zhing /
de dag gis bdag cag rig par byed pas /
bdag cag 'phags pa nyid kyang shes par 'gyur ba'i phyir ro / /
ko ka li ka| thabs bya'o / /
thabs gang /
gnas brtan rnams kyi drung du song ste /
thugs las chung dur mdzod cig /
bdag cag gis yo byad thams cad kyis mi brel bar bgyi'o zhes yo byad thams cad bstab par bya'o / /
gzhon pa rnams lhung bzed la sogs pa zang zing gis bsdu bar bya'o zhes dge 'dun dbye ba'i phyir brtul pa dang /
dge slong gnas brtan rnams kyis de shes nas gsol ba dang /
lhas byin dang /
gzhan yang de lta bu la bzhams te bsgo bar bya'o zhes gsungs nas /
bzhams te bsgo yang| 'di ni bden gyi /
gzhan ni brdzun pa'o zer nas gtong du ma 'dod de gsol pas /
gsol bzhi'i las kyis bsgo bar bya'o zhes gsungs nas /
byas kyang gtong du ma 'dong do / /
de'i grogs byed pa'i dge slong mi mthun par smra ba'i rjes su phyogs pa bzhi po de dag kyang dge slong rnams la /
khyed cag dge yang rung sdig kyang rung dge slong 'di la cang ma smra zhig /
'di ni chos dang 'dul ba smra ba ste /
'di 'dod cing bzod pa de la bdag cag kyang 'dod cing bzod do zer ba'i skabs de gsol pas /
bzhams bsgo dang /
gsol bzhi'i las kyis zlog cig /
bzlog kyang de nyid la zhen nas sngar bzhin du zer ba'i skabs de gsol bas /
lhas byin gyis nga'i dge 'dun mthun pa dbye bar nus te /
de'i grogs byed pa'i dge slong bzhi yod pa'i phyir ro / /
lhas byin gyis de thos nas 'khor bzhi po la smras pa /
dge sbyong go'u ta mas /
da ni dbyen nus par lung bstan gyis dbye bar bya'o zhes pa'i skabs de gsol pa dang /
byung ba 'di dang sogs sngar bzhin /
lhas byin khyod kyis dge 'dun mthun pa dbye ba'i phyir brtul cing /
dbyen byed par 'gyur ba'i rtsod pa yang dag par blangs nas rab tu bzung ste 'dug pa bden nam /
btsun pa| mang ngo / /
dge sbyong gi tshul ma yin pa zhes sogs smad nas /
de lta bas na phan yon bcu zhes sogs sngar bzhin /
nga'i nyan thos rnams kyis 'dul ba la bslab pa'i gzhi 'di ltar gdon par bya ste zhes pa nas /
lan gnyis lan gsum du yang dag par bsgo /
yang dag par bstan pa na gzhi de gtong na de lta na legs /
gal te mi gtong na dge 'dun lhag ma'o / /
rjes su phyogs pa'i dge 'dun lhag ma ni /
de nas ston pas stan de nyid la bzhugs bzhin du 'dul ba la bslab pa'i gzhi gnyis pa 'cha' bar bzhed nas /
dge 'dun gyi bya ba cung zhig yod kyis stan las ma ldang zhig /
ston pas /
ko ka li ka /
kha nad dra ba bya /
ka ta mo rak ti shya /
rgya mtshos byin khyed shes bzhin du dge slong gi dge @# / /
'dun mthun pa dbye ba'i phyir brtul bad byed cing dbyen byed par 'gyur ba'i rtsod pa yang dag par blangs nas rab tu bzung ste 'dug pa de'i grogs byed cing mi mthun par smra ba'i rjes su phyogs pa bden nam /
btsun pa mad do / /
rjod pa gsum pa'i mtha' la mi gtong na dge 'dun lhag ma'o / /
khyim sun 'byin pa'i dge 'dun lhag ma ni /
ston pa mnyan yod na'o / /
re lde ri la nab so / /
'gro mgyogs /
dmar ser can gsum bud med dang lhan cig mtho 'tsham /
kun tu rtse /
ca co 'don /
stan gcig la 'dug /
snod gcig tu za /
phor bu gcig tu myos par 'gyur ba'i btung sna tshogs 'thung /
me tog 'thog /
'thog tu 'jung /
phreng ba dag brgyud brgyud du 'jug /
me tog rna rgyan dag thogs /
thogs su 'jud /
bro rdung /
rdung du 'dud /
glu len /
len du 'jud /
rol mo'i sgra 'byin /
'byin du 'jug bro dang /
glu dang /
rol mo mkhas ba la ngo so las byung ba sbyin bar byed /
chos gos brdzes te rgyug pa sogs dge sbyong gi las ma yin pa dag byed de /
de dag gi spyod tshul des re lnga'i ri la dge slong ma 'ongs pa dag mi 'ong zhing 'ongs ba dag kyang 'gro'o / /
khyim pa rnams ma dad pas gnyug mar gnas pa la'ang bsod snyoms mi ster na glo bur ba la lta ci smos par gyur to / /
re zhig na kun dga' bo der song nas bsod snyoms la zhugs pa dang /
bsod snyoms gcig kyang ma thob nas bsams pa /
re lde'i ri 'di sngon 'byor pa dang /
re lde'i ri 'di sngon 'byor pa dang /
rgyas pa dang /
bde ba dang /
log legs pa dang /
skye bo dang mi mang bos gang la /
slongs mo pas kyang bsod snyoms rnyed sla ba yin na /
da ltar yang 'di 'byor pa dang /
rgyas pa dang /
bde ba dang /
lo legs pa dang /
skye bo dang mi mang pos gang yang bsod snyoms gcig kyang ma thob ba las na /
'dir nyan thos byis pa /
blun pa /
mi gsal ba /
mi mkhas pa 'ga' zhig gis bud med dam /
gzhon nu mdag la kun tu smras pa 'am /
nom nyug byas par ma gyur tam snyam nas /
khyim pa lnga brgya tsam 'dus pa'i dpong sar sod ste /
shes ldan dag 'dir sngon bsod snyoms rnyed na /
da lta mi rnyed pa ci yin /
gzhan rnams cad mi smra'o / /
de'i nang nas dge bsnyen chu rgyun can gyis kun dga' bo'i lag pa nas bzung ste mtha' zhig tu khrid nas /
re lde'i ri la 'di gsum gyis 'di 'dra'i spyod pa byas pas lan gyis| ston pa la zhus shig zer nas bsod snyoms phul te chos nyan no / /
kun dga' bos chos bstan nas song ste ston pa la gsol pas /
kun dga' bo khyod dge slong gnas brtan rnams dang lhan cig re lnge'i ri la song la /
'gro mgyogs dang nab so la bskrad pa'i las gyis shig /
de dag song ba dang /
dmar ser can gyis thos nas /
de dag bskrad pa'i las byas na kho bo la'ang byed kyis 'bros so snyam pa dang de dag 'ongs te de gnyis la glengs pa dang de gnyis kyis skabs phye nas glengs pas /
ltung ba mthong ngo / /
de'i phyir dge 'dun gyis khyed gnyis la bskrad pa'i 'phrin las mdzad do / /
de nas kun dga' bo dang gnas brtan rnams sgo gcig nas zhugs pa dang /
dmar ser can gtur bu khur te sgo @# / /
gzhan nas mnyan yod du song ste bshags bsdam byas nas rang bzhin du gnas pa thob bo / /
de gnyis la bskrad pa'i las byas pa dang /
sa la 'gyel ba sa la brten nas ldang ba yin pas /
bdag cag gnyis kyang mnyan yod du song ste ston pa dang dge 'dun la bzod pa gsol lo snyam nas byin pa dang /
dge slong rnams de gnyis la gtam mi 'dre'o / /
dmar ser can yang de gnyis la gtam mi 'dre nas /
dmar ser can la smras pa /
gnas brtan rnams kho bo cag gnyis la gtam mi 'dre ba rigs mod /
khyod ci'i phyir kho bo cag gnyis la gtam mi 'dre /
nged gnyis dang khyod la khyad par ci yod /
de yang bden mod /
kho bo cag gis lhung ba bshags bsdam byas te /
da ltar dge slong rang bzhin du gnas pa dag dang lhan cig gnas shing dge 'dun gyi bya ba'ang srung bas /
kho bo cag deng byin chad gnas ngan len kun du spyod pa dang lhan cig longs mi spyod do / /
de gnyis kyis /
'di na dge slong kha cig 'dun pas 'gro /
zhe sdang gis /
gti mug gis /
'jigs pas 'gro ba dag yin te /
ltung ba 'dra ba kho na las kha cig skrod / /
kha cig mi skrod do zhes 'phya ba dang /
dge slong rnams kyis de gnyis la /
su la 'phya /
bdag cag skrod pa'i dge slong la'o / /
gsol pas /
de dag 'dun pas 'gro ba sogs ma yin gyi /
khyed nyid khyim sun 'byin pa yin pas de thong /
'gro ba bzhis skur ba 'debs ba'ang thod zhes bzhams bsgo byas kyang 'di nyid bden gyi zhes sogs zer nas| gsol bas /
gsol bzhi'i las kyis zlog cig /
bzlog kyang /
'di nyi pa bden sogs zer nas gsol pas /
byung ba 'di dang sogs sngar bzhin /
rjod pa gsum pa'i mthar mi gtong na dge 'dun lhag ma'o / /
bka' blo mi bde ba'i dge 'dun lhag ma ni /
ston pa ko'u shAm+b+hI ra gdangs can gyi kun dga' ra ba na bzhugs so / /
de'i tshe 'dun pa ltung ba byung ba chos bzhin du phyir mi byed nas /
de la dge slong don 'dod pa /
phan pa 'dod pa /
bde ba 'dod pa /
bde ba la reg pa 'dod pa / /
grub pa dang bde ba 'dod pa rnams kyis /
ltung ba chos bzhin du phyir gyis zhes glengs pa dang /
su la ltung ba byung ba de phyir 'chos par 'gyur ro / /
khyod la ltung ba byung ba sus phyir 'chos par 'gyur /
su 'gyod par 'gyur ba'o / /
khyod la ltung ba byung ba la su 'gyod par 'gyur /
khyed cag dge yang rung sdug kyang rung /
bdag la ci yang ma smra zhig /
bdag kyang dge yang rung sdig kyang rung /
tshe dang ldan pa dag la cing mi smra'o / /
tshe dang ldan pa dag gis bdag la tshig gi la mthong zhig /
khyed la yang bdag gis smras pas ci zhig bya /
khyed cag rigs rus khyim sna tshogs las rab tu byung ba ste /
shing lo sna tshogs rlung gis slags pa dag gcig tu bsdus pa bzhin /
kho bo'i 'phags pas ni byang chub thugs su chud pa yin no / /
dge slong don nyung du dag 'phya ba'i skabs de gsol pas /
khyed kyis 'dun pa dang /
gzhan yang de lta bu la bzhams bsgo gyes shig /
bsgo yang /
'di nyid bden gyi sogs zer nas /
gsol pas /
gsol bzhi'i las @# / /
kyis zlog cig /
bzlog kyang mi gtong ba de gsol pas /
byung ba 'di dang sogs sngar bzhin /
rjod pa gsum pa la mi gtong na dge 'dun lhag ma'o / /
dge slong rnams the tshom skyes nas zhus pa /
'dun pa /
'di tshangs pa mtshungs bar spyod pa des pa rnams kyi mdun du ston pa nye dur ston pa la gzigs /
da ltar du ma zad 'das pa'i dus na'ang /
'dis khyim pa rnams kyi mdun du nga nye dung ston pa de nyon cig /
sngon rdo 'jog na bram ze zla grags zhes bya bas rigs mnyam pa las chung ma blangs nas de dang dga' mgur spyad pas bu btsas nas ming nyi zla zhes btags te chen por gyur pa'i tshe bram ze zla grags na nas de chung ma dang bus yal bar bor zhing ma sos pa la bu mo mdag gzhug ma zhig yod pa des /
'di yal bar bor ba ni tshul ma yin no snyam nas /
dge ba'i bsam pa dang /
rje bo la snying nye ba'i bsam pas sman pa'i gan du song nas /
khyod kyis bram ze zla grags shes sam /
shes te de ci nyes /
de na nas chung ma dang bus yal bar bor bas de'i sman ston cig /
gal te chung ma dang bus yal bar dor na g.yog sus byed /
sman ston dang bdag gis g.yog bya'o / /
sman pas sman bstan nas bu mo des bram ze zla grags kyi g.yog byas bas nad las sos so / /
bram zes bsams pha /
bdag nad de lta bus btab na chung ma dang bus yal bar bor yang srog dang ma bral ba de bu mo 'di'i mthu yin no snyam nas /
kho bos khyod la dam pa zhig sbyin gyis smros shig /
jo bo gal te khyod bdag la dgyes na khyod dang lhan cig mjal bar 'tshal lo / /
bu mo khyod la kho bo dang lhan cig phrad pas ci bya /
kho bos khyod la kar sha pa na lnga brgya sbyin zhing bran mo las gtang ngo / /
jo bo bdag shin tu ring du mchis kyang bran mo nyid lags kyis khyod bdag la dgyes na bdag khyod dang lhan cig mjal bar 'tshal lo / /
'o na khyod dus la bab cing zla mtshan dang ldan pa'i tshe kho bo'i gan du shog cig /
de yid dga' nas zla mtshan 'dzag pa'i nyi ma bgrang zhing zla mtshan dang ldan pa'i tshe bram ze'i gan du song ba dang dga' mgur spyad pas sems can zhugs so / /
jo mos rig nas rtag tu rdeg cing zas gos ngan pa ster ro / /
phyis khye'u zhig btsas pa dang /
des bsams pa /
'di bdag gi mngal du zhugs nas bdag la 'di 'dra byung gis /
'di skyes nas thams cad du med par 'gyur ro snyam nas chol zangs su bcug ste 'dor bar brtsams pa dang /
bram zes mthong nas /
de ci yin /
cad ma lags so / /
des chol zangs bltas pas khye'u zhig mthong nas smras pa /
ci'i phyir 'di 'dor /
'di mngal du zhugs nas bdag jo mos khu tshung dang thal lcag gis rdeg cing 'tshal mdang rad ba ngan pa stsal bas /
'di skyes na bdag thams cad du med par 'gyur ro / /
bu mo des ma nyes te /
kho bos nyes kyis 'di skyed cig /
bram zes bram ze mo la /
kho bo nab na khyod dang dus yal bar bor ba'i tshe bu mo 'dis sman dang nad g.yog gis gsos par kho bos shes kyis /
'di la mkho @# / /
stobs shig mi byed na kho bos 'di khyim bdag mor bzhag cing khyod 'di'i bran mor bsko'o / /
bram ze mo de skrag nas smras pa /
khyod kyis bu mo 'di la dga' dgur spyad pa dang /
khye'u 'di khyod kyi sras yin par bdag gis ma 'tshal te /
slan chad cung zad kyang mtho mi 'tsham mo / /
khye'u de chol zangs su bcug bas chol zangs pa zhes chags /
bram ze de chol zangs pa la shin tu byams shing de dang lhan cig tu za /
gang du mgron du bos par 'gro ba der yang de dang lhan cig 'gro'o / /
re zhig na bram ze de 'chi ba'i tshe bu nyi zla bkug nas smras pa /
nga shi nas khyod ni mya ngan bya ba ma yin gyi /
nu bo chol zangs ba 'di mya ngan bya bar 'gyur bas khyod kyis 'di skyods shig ces smras nas shi'o / /
re zhig na nyi zlas zan gyi dus su| chol zangs pa tshur shog /
'dir zan zo zhig ces smras pa dang /
ma na re /
khyod bran mo'i bu dang ji ltar lhan cig za /
ma bdag gis dus thams cad du nu bo 'di dang lhan cig tu zos shing 'thungs na /
da ji ltar bran mo'i bu zhes ba bya bu khyod kyi pha gtum pas de la cung zad smra bar sus nus /
'di ni bran mo'i bu yin no / /
chol zangs pas thos nas ma'i gan ngu song ste /
bdag bran mo'i bu yin nam /
'jig rten rang gi las 'bras la spyod pas su zhig su'i bran yin| bu yul gzhan du song la thos ba zungs shig /
de yul gzhan du song nas rang gi ming chol zangs ba zhes bya ba btang ste /
zla ba zhi ba zhes bsgyur nas mthar gyis mnyan yod du bram ze mdun na 'don zhig gi gan du song ste cha lugs dul ba dang /
spyod lam zhi bas gus par smras te mtha' zhig tu 'dug go /
des| 'ongs ba legs so / /
khyod ga las 'ongs /
rdo 'jog nas so / /
rdo 'jog gi skye bo rnams shes sam /
'tshal lo| |de na bram ze zla grags kyi gtam ci grag /
khye'u de du bar brtsams pa dang /
ci'i phyir du /
de bdag gi pha lags so / /
'o na ci'i phyir du /
de gum mo / /
khye'u| skyes pa ni gdon mi za bar 'chi dgos kyi /
kho bo khyod kyi pha'i chung bo grogs yin gyis bag phob cig / /
thams cad bya'o / /
mkhan po| /
rig byed klag par bgyi'o / /
bu mnyes te /
de ni bram zes bya ba yin no / /
de blo rno ba dang /
brtan pa dang /
brtson 'grus brtsams pa yin pa sa dus cung zhig gis rig byed bzhi shes pa dang /
de dga' nas bu mo rgyan thams cad kyis brgyan te de'i chung mar byin no / /
de bram ze mdun na 'don gyi mag bar gyur cing /
rig byed bzhi dang ldan pa zhes 'jig rten thams cad la grags shing khyim 'byor bar gyur to /
de ltar gyur ba tshod bas nyi zla la bshad pas /
de yid dga' nas ma la bshad bas /
ma na re /
bran mo'i bu de la su zhig bsnyen bkur byed par 'gyur /
re zhig na nyi zla longs spyod bsrabs par gyur nas /
mas smras pa /
bu nu bo'i gan du sod dang /
longs spyod kyi bgo bsha' byed par 'gyur ro / /
ma sngar de bran mo'i bu yin nad ji ltar nu bor 'gyur /
ma na re /
de lta @# / /
na'ang song la /
de las blang ba ma zlog cig /
de song ba dang /
chol zangs pas thos te bsu nas /
'ongs ba legs so / /
bdag zla bzhib zhes ming btags kyis /
bdag la chol zangs ba zhes ma 'bod cig /
nyi zla na re /
khyod zla ba zhib yin na su zhig gzhan du 'bod /
des nyi zla khyim du khrid de /
bkur sti chen po byas nas /
chung ma la /
'di kho bo'i phu bo nyi zla yin gyis /
'di la mkho ba thams cad bstab cing gus par gyis shig| nyi zla ni des shing 'grogs na bde ba yin la /
nu bo ni gtum zhing drag shul can yin pas chung ma la nyes pa cung zad tsam gyis rdeg par byed pas /
bram ze mos nyi zla la smras pa /
khed gnyis mched lags na /
khyod ni nges shing 'grogs na bde la /
gcung po 'di gtum pa'i rgyu ci yin /
sru| 'dis khyim gyi rig pa ma bklags so /
jo bo bdag la khyim gyi rig pa de stsol cig /
nyi zlas smras pa /
rig pa su la'ang sbyin bya min / /
rig dang bcas te 'chi bar 'gyur / /
rig pa rig dang gus pa dang /
nong gyis sbyin par bya ba yin / /
nor ji tsam gyis stsol /
kar sha pa na lnga brgyas so / /
des kar sha pa na lnga brgya thogs te de'i rkang pa la gtugs nas /
khyim gyi rig pa stsol cig /
sru kho bo rdzongs shig| 'gro ba'i tshe sbyin no / /
des khyim thab kyi gan du song nas /
khyod kyi gcen 'di khyim sems kyis thong zhig /
bzang mo de lta na 'di'i lam brgyags sta gon gyis shig /
kho bos don mthun btsal lo / /
des rdo 'jog tu 'gro ba'i don mthun btsal /
bram ze mos de'i lam brgyags sta gon byas nas kar sha pa na lnga brgya thogs te /
phyag btsal nas /
khyod rdzang ba'i dus 'di lags kyis /
khyim gyi rig pa de stsol cig /
sru zla ba zhi ba khyod la rdeg pa'i tshe khyod kyis rig pa 'di klag par bya'o / /
skye bo mang po gzhan dag dang /
gzhan gyi khyim du'ang shes gyur cing / /
'od srung rigs kyis shes gyur gyis / /
kha rog 'dug cig chol zangs pa / /
zhes smos la /
'di'i don ci zer na /
rdeg na don yang bshad par bya'o zhes smros shig /
sru gsang sngags kyi tshig don dang ldan pa 'di brjod pa tsam gyis don dang bcas par 'gyur gyis /
legs par zungs shig /
des yi ge de dag legs par bzung nas /
zla ba zhi ba phu bo skyel du song ba'i shul du /
sngags 'di bden brdzun sad do snyam nas bza' btung ci yang sta gon ma byas pa dang /
zla ba zhi ba byung nas /
chu khyer shog khrus bya'o / /
chab sta gon ma bgyis so / /
de lta na zas khyer shog bza' 'o / /
de yang sta gon ma bgyis so / /
de khros te /
nga'i phu bo 'dug pa'i tshangs re zhig khyod bstongs su bzhag par zad kyis /
khyod ma brdegs kyi bar du mi btub bo zhes rdeg par brtsams pa dang /
rje'i sras re zhig khyim gyi rig pa gson cig ces tshigs bcad do smras pas /
de'i don ci /
gal te rdeg na don yang bshad par bya'o / /
de ri dwags gnad du phog pa bzhin gyur nas /
mi rdeg gi don ma smra zhig zer ro / /
de'i dus kyi zla grags de ni nga yin no / /
chol zangs pa de @# / /
ni 'dun pa 'di yin te /
de'i tshe'ang 'dis khyim pa des pa dag gi mdun du nga nye dur brjod do / /
des nang la nye dur rjod pa rnams kyis tshangs pa mtshungs par spyod pa gnas brtan rnams dang /
bar ma rnams dang /
gsar bu rnams la gus pa dang /
rjes dang /
'jigs pa dang bcas pas gnas par bya'o / / / /
ma nges pa dang po ni /
ston pa mnyan yod na'o / /
'char ka mnyan yod du bsod snyoms la zhugs nas mthar gyis khyim bdag gi chung ma sped ma'i khyim du song ba dang /
sbed mas 'char ka thag ring po nas mthong ste /
'char ka'i ched du stan shom zhing /
btsun pa 'char ka tshur sbyon /
byon pa legs so / /
gdan bshams pa la bzhugs shig zer nas stan la 'dug pa dang /
des phyag btsal te /
pus mo gnyis pus mo gnyis gtad de 'dug pa la 'char kas chos bstan pa dang /
ri dwags 'dzin gyi ma sa ga khyim de'i nye 'khor na 'gro bas thos nas /
kye ma 'char ka skad kyi gdangs kyis sbed ma la sbrang bu sbrang rtsi 'byin pa dang 'dra bar chos snyan pa dag ston gyis bdag kyang chos mnyan no snyam nas song ba dang /
sbed ma 'char ka'i pus mo gnyis la pus mo gnyis gtad de chos nyan pa mthong nas /
'di ma dad pa 'ga' zhig gis mthong na 'dis 'di dang lhan cig dben pa skyabs yod par sdig pa'i las cung zhig byas sam /
byed par sems so snyam du nges par mthar thug par 'gyur bas 'di bdag gi bya ba yin no snyam nas /
ston pa'i drung du song ste zhus pas gnang nas /
byung ba 'di dang sogs sngar bzhin /
'char ka khyod kyis mi mdzes pa de lta bu byas pa bden nam /
btsun pa med do / /
dge sbyong gi tshul ma yin pa zhes sogs smad nas /
de lta bas na phan yon bcu zhes sogs sngar bzhin /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
yang dge slong gang bud med kyi yul dang lhan cig gcig pu gcig dang lhan cig dben pa skyabs yod pa /
'dod pa byar rung bar stan la 'dug par byed cing /
de la gal te dge bsnyen ma yid ches pa'i tshig dang ldan pas /
chos gsum po pham par 'gyur ba'am dge 'dun lhag ma'am lhung byed las gang yang rung bas smras par gyur la dge slong gis 'dug par khas blangs na chos gsum po pham par 'gyur ba'am dge 'dun lhag ma'am ltung byed las chos gang yang rung bas byed du gzhug cing /
dge slong de la dge bsnyen ma yid ches pa'i tshig dang ldan pas chos gang dang gang gis smras par gyur pa'i chos de dang des dge slong de byed du gzhug ste /
de ni ma nges pa'i chos so /
ma nges pa gnyis pa ni /
ston pa rgyal po'i khab na bzhugs pa'i tshe dge slong shi ri ka bsod snyoms la song ba dang /
mthar gyis khyim bdag gi chung ma gso sbyong 'phags kyi khyim du song ba dang /
gso sbyong 'phags kyis thag ring po nas mthong ste /
shi ri ka'i ched du stan shom zhing /
btsun pa shi ri ka tshur spyon /
@# / /
byon pa legs so / /
gdan bshams pa la bzhugs shig zer nas /
stan la 'dug pa dang /
des phyag btsal te pus mo gnyis la pus mo gnyis ma reg tsam du 'dug pa la shi ri kas chos bstan pa dang| dge bsnyen ma legs skyes de'i nye 'khor na 'gro bas thos nas /
kye ma 'phags pa shi ri ka skrad kyi gdangs kyis gso sbyong 'phags la sbrang bu sbrang rtsi 'byin pa dang 'dra bar chos snyan pa dag ston gyis bdag kyang chos mnyan no snyam nas song ba dang /
gso sbyong 'phags shi ri ka'i pus mo gnyis la pus mo gnyis ma reg tsam du chos nyan pa mthong nas /
'di ma dad pa 'ga' zhig gi mthong na 'dis 'di dang lhan cig dben pa skyabs yod par sdig pa'i las cung zhig byas sam /
byed par sems so snyam du nges par mthar thug par 'gyur bas 'di bdag gi bya ba yin no snyam nas /
ston pa'i drung du song ste zhus pas gnang nas /
byung ba 'di dang sogs sngar bzhin /
shi ri ka khyod kyis mi mdzes pa de lta bu byas pa bden nam /
btsun pa mad do / /
dge sbyong gi tshul ma yin pa sogs smad nas /
de lta bas na phan yon bcu sogs sngar bzhin /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
yang dge slong gang bud med kyi yul dang lhan cig gcig pu gcig dang dben pa skyabs yod pa /
'dod pa byar mi rung bar stan la 'dug par byed cing /
de la gal te dge bsnyen ma yid ches pa'i tshig dang ldan pas chos gnyis po dge 'dun lhag ma 'am ltung byed las gang yang rung bas smras par gyur la /
dge slong gis 'dug par khas blangs na chos gnyis po dge 'dun lhag ma'am ltung byed las gang yang rung bas byed du gzhug cing /
dge slong de la dge bsnyen ma yid ches pa'i tshig dang ldan pas chos gang dang gang gis smras par gyur pa'i chos de dang des dge slong de byed du gzhug ste /
de yang ma nges pa'i chos so / / / /
spang ltung la bcu tshan gsum las /
dang po la /
'chang ba'i spang ba ni /
ston pa mnyan yod na'o / /
dge slong rnams la chos gos mang po byung ste /
chos gos la la gyon te chag chag 'debs /
la las spos dang byug pa byed /
la las 'khrud /
la las bsod snyoms la 'gro /
la las zas kyi gral du /
la las ches nyan /
la las mtshan mo nyal /
de dag gyon pa dang 'bud pa na bya ba mangs pas lung nod pa dang /
klag pa dang /
kha ton dang /
rnal 'byor dang /
yid la bya ba dang /
nang gi sems kyi zhig nas gtong bar byed do / /
dge slong don nyung du dag 'phya ba'i skabs de gsol pas /
byung ba 'di dang sogs sngar bzhin /
dge slong dag khyed la chos gos mang po byung ste /
de dag gyon 'bud kyis lung nod pa sogs gtong bar byed pa bden nam /
btsun pa mad do / /
ston pas /
gso dka' ba dang| dgang dka' ba dang /
'dod pa che ba dang /
chog mi shes pa la smad /
gso sla ba dang /
dgang sla ba dang /
'dod pa chung ba dang /
chog shes pa'i bsngags pa brjod nas /
de bas na phan yon bcu sogs sngar bzhin /
nga'i nyan @# / /
thos rnams kyis 'dul ba la bslab pa'i gzhi 'di ltar gdon par bya ste /
dge slong chos gos zin pas sra ba rkyang byung na chos gos gsum bcang bar bya'o / /
de las lhag par 'chang na spang ba'i lhung byed do / /
ston pa 'od ma'i tshal na bzhugs pa'i tshe 'od srung chen po rgyal po'i khab na dgon pa'i spyil bun 'dug go /
ston pas 'od srung chen po dge 'dun la gtad pa'i tshe khyim bdag cig gi yun ring po nas| kye ma bdag gis 'od srung chen po lha dang mis mchod pa la bshos gsol te ras yug chen zhig bskon na ci ma rung snyam nas khyim bdag des ras yug chen thogs te kun dga' bo la /
'od srung chen po gang na bzhugs /
dgon pa'i spyil bu na'o / /
ji tsam na 'byon /
gso sbyong gi tshe'o / /
bdag cag khyim pa bya ba mang ba lags kyis /
kun dga' bos bdag la thugs brtse ba'i slad du 'od srung chen po la ras yug chen 'di bskon du gsol /
kun dga' bos bsams pa /
bdag gis khyim bdag las ras yug chen blangs na ni bslab pa'i gzhi ral bar 'gyur /
ma blangs na khyim bdag gi bsod nams dang 'od srung chen po'i rnyed pa'i bar chad du 'gyur na /
bdag gis blangs na gnang ba'i skabs kyang yod grang snyam nas blangs te zhus pas /
legs so /
ngas gnang ba khyod kyis shes te /
de bas na dge slong gis zhag bcu'i bar du gos lhag pa rung ba ma byas pa bcad bar rjes su gnang ngo / /
sngam ni bcas pa yin la 'di ni gnang ba yin no / /
'bral ba'i spang ba ni /
mnyan yod du dge slong rnams gding ba med par yul gzhan du song nas 'gyod de gsol bas /
ngas chos gos gsum la 'bral ltung gsungs kyi /
gding ba la ni ma yin te /
bsams bzhin du mi 'gro yi /
brjed pa la ni nyes pa med do zhes pa /
gding ba dang bral ba sogs so / /
dge slong zhig bya ba zhig gi ched du gtsug lag khang gzhan du song ba dang nam sros nas zhal ta bas /
gnas mal nos shig /
gdeng ba med do / /
khri brling ba nos shig /
mnos nas nyal bas grang nas na ba'i skabs de gsol bas /
gding ba med par mi 'gro'o / /
dge slong deng nyid ldog ba dang /
'gro ba dang /
'chag pas kyang gding ba khyer bas rgan po dang nad pa rnams nyam thag nas /
gsol bas /
nye 'khor du 'chag pa dang /
nyin mo spyod du 'gro ba dang /
deng nyid sogs so / /
dge slong der ldog pa'i bsam bas song ba na bya ba 'ga' zhig gi dbang gis nam sros nas /
de bslab pa la gus pas phyir khog pas stag ngang chom rkun gyis bcom nas /
gsol bas /
de ltar bsams zhes pa nas /
mi nyal bar ro / /
dge slong kun dga' mchin nad can dge slong med pa'i gnas sgo 'phar med pa zhig tu dbyar gnas pa dang /
des phyir song bas rkun pos snam sbyar khyer nas /
sol bas /
dge slong med pa'i gnas sgo 'phang @# / /
med par dbyar mi gnas shing /
snam sbyar med par 'gro bar mi bya'o / /
kun dga' mchin nad can na ba'i nad g.yog kun dga' bos byed pa na char ba ba ste snam sbyar gyon cing bgro bar mi spro nas /
gsol bas rda bla gos dang mthang gos kyis 'gro yi /
snam sbyar gzhag tu rung ba'i gnas ni lnga ste /
dge slong dang bcas pa'i gnas sgo 'phar dang bcas pa dang /
char 'bab pa dang /
char bab kyis dogs pa dang /
chu klung gi pha rol tu 'gro ba dang /
sra brkyang bting ba dang /
gnang ba thob pa'o / /
dge slong dag deng phyir ldog pa'i bsam pas song nas bya ba'i dbang gis rnam sros pa dang /
bslab pa la gus pas mtshan mo log pa na stug dang chom rkun gyis bcom nas /
gsol bas /
gnas su sogs so / /
ston pa mnyan yod na'o / /
dge slong rnams kyis dbyar gos mang po rnyed nas bam por spros te gnyug mar gnas pa rnams la gtang nas stod g.yogs smad g.yogs dang bcas pas ljongs rgyu ru song ba nag nyug mar gnas pa rnams chos gos de dag skems pa dang bseng ba dang gding ba dang sprug pa dang brtul ba dang sbed pas bya ba mangs te /
lung nod pa dang bsam gtan la gnod nas dge slong don nyung du dga' phya ba'i skabs de gsol bas /
byung ba 'di dang sogs /
dge slong dag khyed la chos shos mang po byung ste lung nod pa sogs la gnod pa bden nam /
btsun pa mang ngo / /
gso dka' ba sogs smad /
gso sla ba sogs kyi bsngags pa brjod nas /
de lta bas na phan yon bcu sogs /
'dul ba la nyan thos rnams kyis bslab pa'i gzhi 'di ltar bca' bar bya ste /
dge slong chos gos zin pas sra brkyang phyung na ga la te nub gcig kyang chos gos gsum las chos gos gang yang rung ba dang mtshams kyi phyi rol tu 'thal bar byed na sbrang ba'i ltung byed do / /
ston pa 'od ma'i tshal na'o / /
de'i tshe 'od srung chen po rgyal po'i khab sde can ma'i phug na gso sbyong gcig pa'i gnas kyi sdom pas dge 'dun dang 'thun par 'dug go / /
dge slong rnams gso sbyong gi tshe gso sbyong gi gnas su 'dug cing gtso cher 'od srung chen po 'ong ba la sdong do / /
des gso sbyong gi tshe chu klung dbyar bzang ldan brgal ba dang /
chu rlabs chen pos snam sbyar gsher bar gyur nas de 'tshir ba dang gding ba dang skems pas yun ring po thogs te song ba dang /
dge slong rnams kyis /
'od srung chen po / /
mkhyen par mdzod cig /
'di na bdag cag rnams gso sbyong gi gnas su 'dug nas gtso cher khyed la sdod na 'on kyang 'phyis par gyur to / /
des don 'di la yun ring du thogs te /
bdag rgas /
snam sbyar ni lcibs skyong bar rdo mi thog na /
bdag gis ji ltar bgyi zer ba'i skabs de gsol bas /
dge slong dag khyod kyis 'od srung chen po rgan po rgas pa dang /
gzhan yang de lta bu la snam sbyar dang mi 'bral ba'i gnang ba byin cig /
byin na des stod g.yogs dang smad g.yogs dang bcas pas ljongs rgyur 'gro bar bya ste 'di la 'gyod par mi @# / /
bya'o| |de'i tshe shA ri'i bus dge slong rnams la /
da ltar bdag rlung nad can lags la /
bdag gi snam sbyar lci pas skyod par rdo mi thog na /
bdag gis ji ltar bgyi zer ba'i skabs de gsol pas| dge slong dag| khyed kyis shA ri'i bu rlung nad can dang /
gzhan yang de lta bu la snam sbyar dang mi 'bral ba'i gnang ba byin cig /
snga ma ni bcas pa yin la /
'di ni gnang ba yin no / /
zla 'jog gi spang ba ni /
ston pa mnyan yod nog /
dge slong mang po gos sngon po zhig rnyed nas /
'di dang 'dra ba zhig rnyed pa'i tshe gos bya'o snyam du re bas 'jog /
ser po dang dmar po dang stug po dang bsrab mo'ang de bzhin no / /
dge slong don nyung du dag 'phya ba'i slubs de gsol bas /
byung ba 'di dag sogs /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
dge slong chos gos zin pas sra brkyang phyung nas /
dus ma yin pa'i gos zhig rnyed la 'dod na dge slong des gos de blang bar bya'o / /
slangs nas gal te ldangs na myur ba kho nar gos su byas te bcang bar bya'o / /
gal te mi ldangs la /
ldangs ba kha skong ba'i gos la re ba yod na dge slong nges gos de zla ba gcig gi mthar gzhag par bya'o / /
de las 'das par 'jog na spang ba'i ltung byed do / /
nye bar 'khor gyis /
btsun pa| khru thung la lus ring ba dang /
lus thung la khru ring bas chos gos khru tshad du bgyi 'am /
lus kyi tshad du gyis la /
lus kyang che khru yang che na khru'i tshang du gyis shig btsun pa| gang la chos gos kyi tshad mi ldangs na ji ltar bgyi /
gong lugs su gyis la chongs zhes pa /
mi yogs na ral ga dbu pa chang bya'o / /
'khrur 'jug gi spang ba ni /
byang chub sems dpa' dgal ldan na bzhugs pas /
rigs dang /
yul dang rus dang /
rus dang /
bud med la gzigs pa dag gis 'jig rten la gzigs nas glang po cher snang bar bskyur te yum gyi lhums su zhugs pa'i tshes g.yos shing snang ba rgya chen pos khyab par gyur to / /
zla ba bcu 'das nas bltams pa'i tshe'ang sa g.yos shing snang ba rgya chen pos khyab par gyur to / /
byang chub sems dpa' bltams pa de'i nyin mo mnyan yod du rgyal po rtsibs kyis 'phur tshangs byin gyi bu gsal rgyal dang /
rgyal po'i khab tu pad ma chen po'i bu gzugs can snying po dad ko'u shAm+bIr rgyal po dmag brgya ba'i bu shar pa dang /
'phags rgyal du rgyal po mu khyud mtha' yas kyi bu rab snad rnams btsas so / /
rgyal po re res kyang /
'di ni bdag gi bu'i mthu yin no snyam mod /
de lta ma yin te /
de thams cad byang chub sems dpa'i mthu yin pa'i phyir ro / /
byang chub sems dpa' bltams pa'i nyin mo shAkya gzhon nu bzang ldan la sogs pa ldab brgya'ang btsas so / /
bsnyen bkur ba 'dun byed la sogs pa lnga brgya 'ang btsas so / /
rgod ma lnga brgya las kyang rte'u bsngags m+l+dan la sogs pa lnga brgya 'brang so / /
lha rams kyis kang gter lnga rgya nye bar bstan to / /
byang chub sems dpa' de bram ze stas pa dang /
mtshan mkhan dag @# / /
gis lung bstan pa /
gzhon nu pho brang gi nang na bzhugs na 'khor los sgyur ba'i rgyal po rin po che sna bdun dang ldan par 'gyur ro / /
'di la bu dpa' ba /
brtul phod pa /
brtul phod pa /
yan lag mchog gi gzugs dang ldan pa /
pha rol gyi sde rab tu 'joms pa stong yod par 'gyur ro / /
gal te rab tu byung na yang dag par rdzogs pa'i sangs rgyas su 'gyur ro zhes lung bstan to / /
de ltar bstan pa thams cad du grags nas /
nyi 'og gi rgyal po dag 'di snyam du /
'di 'khor los sgyur ba'i rgyal por 'gyur bsad lta bsten na dus su 'bras bu ster ro snyam mo / /
rgyal po zas gtsang bsten na gzhon nu sten par 'gyur ro snyam nas /
rgyal po zas gtsang la dus dus su 'dud pas pho nya dang /
dkor sgrom dga' 'bul lo / /
rgyal po zas gtsang 'di snyam du /
bdag gi bu btsas pa na don thams cad grub pas gzhon nu'i ming don thams cad grub pa zhes gdags so snyam nas de ltar btags so / /
byang chub sems dpa' chen por 'khrungs shing /
rgan po dang /
nad pa dang /
shi pa gzigs pas thugs byung sten gas kyi nang du gshegs pa'i tshe nyi 'og gi rgyal po dag gis gzhon nu don thams cad grub pa rab tu byung ba thos nas| gos la'i rgyal po gsal rgyal ma gtogs pas 'dud ba rgyun bcad do / /
rgyal po gsal rgyal la blon po'i mchog sbed pa zhes bya ba yod la /
zas gtsang la mdun na 'don gyi bu 'char ka zhes bya ba yod de /
gsal rgyal zas gtsang gi gan du pho nya gtong ba'i tshe sped pa gnyer zhing bya ba byas nas 'char ka'i khyim du 'jug go /
zas gtsang gis gsal rgyal gyi gan du pho nya gtong ba'i tshe 'char ka gtong zhing des kyang bya ba byas nas sbed pa'i khyim du 'jug go| sbed pa la chung ma sped ma zhes bya ba /
gzugs bzang ba /
bltan sdug pa /
mdzes pa /
skyes bu dga' ba zhig yod pa dang 'char ka lhan cig kha dum par gyur to / /
de sped pas shes nas bsad dam snyam pa dang /
'di bsad na yul 'khor gnyis 'khrug pa chen por 'gyur pas bdag gis bud med kyi lus kyi phyir ci'i phyir bram ze gsang snyam nas btang snyoms su gzhag go /
'char kas /
bdag sbed pas 'phrigs so snyam nas skrag ste khyim gzhan na 'dug pa dang /
sbed pas| khyod ci'i phyir rang gi khyim spangs te gzhan na 'dug| tshur shog /
'di khyod kyi khyim yin gyis ci bder 'dug cig /
'char ka'i bsam pa la /
don gyis na 'dis bdag la rjes su gnang ngo snyam nas de nyid na 'dug go /
re zhig na sbed pa shi nas gsal rgyal gyis /
de la bu med pas nor thams cad rang gi bang bar bcug go /
sbed mas 'char ka la /
bdag gi khyim thab gson pa'i tshe khyod rtag par 'byon na /
da de shi nas bu med pas nor thams cad rgyal po'i bang bar bcug na yi ge tsam yang mi spring ngam zhes yi ge springs pa dang /
bdag der song na /
'char ka bud med kyi phyir der song de zhes kha zer bar 'gyur bas thabs shig bya'o snyam ste zas gtsang gi gan du phyin nas /
lha @# / /
gzhon nu don thams cad grub pa bltams pa'i tshe nyi 'og gi rgyal po thams cad 'dud la /
gzhon nu nags su gshegs pa'i tshe gzhan gyis skyes bkur ba chad /
gsal rgyal gyis ma chad pas 'o skol gyis yal bar bor ba mi rigs so / /
de lta na khyod nyid pho nyar song zhig /
lha /
bka' bzhin 'tshal zer nas mnyan yod du phyin de /
dang por blon po rnams lta zhing de'i 'og tu rgyal po bltas te sbed mi'i phyir rgyal po la gsol lo snyam nas des blon po rnams la smas pa /
khyed kyis kho bo sbed ma dang lhan cig bshes pa de mi shes sam /
de'i khyim thab shi nas bu med pas nor thams cad rgyal po'i bang par bcug pas kho bo rgyal po la gsol gyis grogs gyis shig /
de dag gis khas blangs so / /
de nas 'char kas rgyal po'i gan du song nas /
rgyal po la /
rgyal ba dad tshe spel ba byas te /
mtha' gcig tu 'dug nas rgyal po'i bya bdag byas te /
lha| bdag gi gnas stsol cig khyod sngon gang du zhugs /
sbed pa'i khyim du'o / /
song la de nyid du zhugs shig /
de shi'o / /
de shi'o / /
de'i khyim yang shi 'am /
de'i khyim ni ma shi mod /
de na stan tsam yang ma mchis so / /
rgyal pos blon po rnams la /
'char ka'i gnas byin cig /
de phyir phyung ba dang /
blon po rnams kyis /
lha| 'char ka la gnas ma mchis snyam mam /
don gyis na 'char kas sbed ma'i slad du lha la gsol gyis /
'di zas gtsang gi mdun na 'don yin pas 'di bzung na rgyal po zas gtsang ba bung bar 'gyur ro / /
de nas rgyal pos 'char ka la sbed ma nor dang bcas ba byin no / /
'char ka sbed ma'i khyim du song ba dang sbed mas thos nas sgo khang du 'dug ste dus pa dang 'char kas /
khyod ci'i phyir du /
bdag gi khyim thab shi na khyod kyis kyang btang ngam /
'thun par smras na shin tu yang du bas tshar gcad do snyam nas byang chub sems dpa' dka' ba sgyod pas gags 'dzin mdangs mtshom la sogs pa bud med drug khri spangs te rab tu byung bde dag gi rkang pa'i rdul tsam du'ang khyod kyis mi phod do / /
de cang mi smra ba dang /
kho bos khyod ma btang bas khyod kyi phyir 'dir 'ongs shing rgyal po las khyod nor dang bcas ba thob na khyod 'di nyid du 'dug gam /
ser skye'i gnas su 'gro /
ser skyar song na bram ze mo las srog kyang mi 'thob bo snyam nas /
'di nyid du mchis so zhes smras nas de nyid du 'dug go /
de'i tshe 'char ka la khyim gnyis yod do / /
byang chub sems dpas lo drug tu dka' ba spyad de /
dka' ba byed pa ci yang med par rig nas ci bder dbugs 'byung rdub mdzad /
zhal zas rgya chen po gsol /
grong sde 'dod du gshegs nas dga' mo dang dga' stobs ma gnyis las lan bcu drug bzlas pa'i 'o ma sbrang rtsi dang bsres pa gsol te klu'i rgyal po nag pos mngon par bstod pa na rtswa 'tshong bkra shis las rtswa gser gyi mdog lta bu bzhes nas byang chub kyi gzhir gshegs te rtswa ma 'khrugs pa'i gdan @# / /
la dkyil krung bcas /
sku drang por bsrangs nas /
ji srid zag med ma thob pa / /
de srid dkyil krung gzhig mi bya / /
de yis ji srid zag med pa / /
ma brnyes dkyil krung 'jig mi mdzad / /
ces gsungs nas /
gung thun la bdung 'byung po dung phyur phrag gsum dang bye ba phrag khrig gi 'khor dang bcas pa byams pas btul te bla na med pa'i mkhyen pa thugs su chud nas tshangs pas gsol te wA ra NA sir chos 'khor bskor nas /
lnga sde dang /
nye ba'i lnga sde dang /
grong ba'i khye'u mtho ba lnga bcu btul /
kar pa si'i tshal gseb tu gshegs nas bzang sde'i tshogs drug cu bden pa la bkod /
grong sde 'dong du dga' mo dang dga' stobs ma gnyis bden pa la bkod /
steng rgyas su ral bcan stong rab tu byung zhing bsnyen rdzogs mdzad /
g.yam go'i mchod rten du stong po de dag la cho 'phrul gsumg yis gdams nas myang 'das la bkod /
sha ba'i tshal gseb tu gzugs can snying po lha brgyad khri dang /
bram ze dang khyim bdag 'bum phrag du ma dang lhan cig bden pa la bkod /
rgyal po'i khab tu 'od ma'i tshal bzhes nas mchog zung 'khor nyis brgya lnga bcu dang bcas pa rab byung bsnyen rdzogs mdzad /
mnyan yong tu rgyal byed tshal bzhes nas rgyal po gsal rgyal gzhon nu'i dpe'i mdos btul te mnyan yod na bzhugs so / /
de nas gsal rgyal gyis zas gtsang gi gan du pho nya btang ste /
lha| dgyes pa skyed cig /
khyod kyi sras kyis bdud rtsi thugs su chud de bdud rtsis 'gro ba tshim par mdzad cing mnyan yod na rgyal byed kyi tshal mgon med zas sbyin gyi kun dga' ra ba na bzhugs so zhes springs so / /
zas gtsang gis thos nas pho nya btang ste /
bdag gis gzhon nu ring du ma mthong bas mthong 'dod do zhes gsol pa dang /
pho nya de nyid du rab tu byung ngo / /
ston pa'i chos 'dul ba ni legs par gsungs pa yin pas pho nyar btang ba thams cad de nyid du rab tu byung ngo / /
de zas gtsang gis thos nas lag pa la 'gram pa gtad de sems khong du chud pa 'char kas mthong nas /
ci'i slad du de ltar mdzad /
'di'i phyir ro / /
'char kas smras pa /
lha| bdag la bka' stsal du gsol /
khyod kyang der 'dug par 'gyur ro / /
bdag gis lha'i spyan sngar bka' mchid 'tshal te mchi'o / /
zas gtsang gis /
mngal rum zhugs pa tshun chad nas / /
bdag gis legs par khyod bsrungs te / /
nyon mongs gdugs kyis rab gdungs pas / /
rgyal po'i ljon shing sdon cing mchis / /
slob ma'i yal ga rtsa lag gis / /
da ltar khyod ni rgyas gyur pas / /
gzhan dag bde bas dga' mdzad na / /
bdag ni sdug bsngal bsten par gyur / /
gang tshe dang po khyod bsrungs tshe / /
shin tu don chen mdzad nas ni / /
nye du rjes su gzung mdzad ces / /
de tshe khyod kyis thugs dam bcas / /
de slad go 'phang zhi brnyes khyod / /
bdag dang nye du'i tshogs rnams la / /
rjes su thugs brtse nyer bzung ste / /
'byon pa'i blo gros mdzad du gsol / /
zhes bris ba khyer nas @# / /
ston pa la phul ba dang /
ston pa nyid kyis phrin yig klag pa mdzad nas /
'char kas gsol pa /
ston pa ser skya'i gnas su gshegs sam /
'ong ngo / /
'char ka sngon gyi gtsugs pa de nyid kyis gsol ba /
ston pa mi gshegs na bdag gi mthus bkri'o / /
ston pas /
gang la 'khrid byed sred pa yi / /
dra bkram gang la yod min pa / /
spyod yas gzhi med sangs rgyas de / /
gang gi gzhir ni 'khrid par byed / /
ces sogs gsungs so / /
'char kas /
bdag zas gtsang la rjod du mchi'o / /
rgyal ba'i pho nya ni de lta bu ma yin no / /
'o na ji lta bu lags /
rab tu byung ba yin no / /
bdag gis zas gtsang la slar mchi par khas blangs so / /
rab tu byung ste song zhig| ston pas sngon yab yum dang mkhan slob kyi tshig ma bcag pas /
bka' stsal ma thag tu 'char kas /
bdag rab tu 'byung ngo / /
ston pas shA ri'i bu la /
'chang ka rab tu byung zhig /
de ni 'di la yun ring por phan pa dang bde par 'gyur ro / /
nges de rab byung bsnyen rdzogs byas te /
'di ni bya ba /
'di ni bya ba ma yin no / /
khyod kyis deng phyin chad bud med dang lhan cig khyim gcig tu nyal bar mi bya'o zhes sogs kun tu spyad pa'i chos thams cad brjod do / /
'char kas ston pa'i drung du song nas /
bdag ser skyar mchi'o / /
khyod kyis tsham tshom med par pho brang du ma 'jug par sgor 'greng ste /
shAkya'i dge slong 'ongs so zhes rjod cing /
shAkya'i dge slong gzhan dag kyang yod dam zhes 'dri na /
yod do zhes rjod /
gal te /
zhugs shig zeng na 'jug par bya'o / /
gal te /
gzhon nu don grub kyang cha lugs 'di 'dra yin nam zer na /
yin no zhes rjod cig /
khyod kyis rgyal po'i pho brang du ma gnas shig /
gzhon nu don grub kyang pho brang du gnas mi 'cha' 'am zer na /
mi 'cha' 'o zhes rjod /
'on gang du gnas 'cha' zhes 'drin /
dgon pa 'am gtsug lag khang du'o zhes rjod /
gzhon nu don grub 'ong dam zhes 'dri na /
'ong ngo zhes rjod /
ji tsam nas 'ong zhes 'dri na| zhag bdun 'das nas so zhes rjod cig /
de nas 'char ka ston pa'i spyan snga nas song ngo / /
'ong ba'i tshe mnyan yod du nyim mang pos phyin kyang phyir 'gro ba'i tshe sangs rgyas dang lha'i mthus nyi ma gcig gis ser skya'i gnas su phyin te ji skad bsgo ba bzhin byas nas /
gtsug lag khang ci 'dra /
mnyan yod na gtsug lag khang mthong ba de brjod do / /
de'i tshe zas gtsang la skyed mos tshal lnga brgya yod pas /
blon po rnams la /
khyod rnams deng la skye yod dang /
n+ya gro d+ha'i kun dga' rab dang /
tshangs pa'i gnas kyi skyed mos tshal rnams su rgyal byed tshal 'dra ba'i gtsug lag khang byed du chug la /
ser skya'i gnas thams cad rdo ba dang gseg ma dang gyo mo med par gyis shig /
rgyal po rnams ni tshig gis 'grub pa yin pas de ltar byas so / /
sangs rgyas rnams la nges par bgyi ba bcu mnga' ste /
ji srid du sangs rgyas su lung bstan pa dang /
sems can gzhan gyis phyir mi ldog pa'i sems ma bskyed pa dang /
gdul @# / /
bya ma btul ba dang /
sku tshe'i lnga cha ma lus pa dang /
mtshams ma bcad pa dang /
mchog zur gcig lung ma bstan pa dang /
lha las babs pa ma bstan pa dang /
cho 'phrul chen po ma bstan pa dang /
sngon gyi las kyi rgyu ba lung ma bstan pa dang /
yab yum bden pa la ma bgod pa de sring du mya ngan las mi 'da' 'o / /
de nas ston pas zas gtsang dang shAkya 'bum phrag du ma gdul ba'i dus la bab cing yab yum bden pa la 'god pa ni de bzhin gshegs pas nges par mdzad pa yin no snyam du dgongs nas /
mo'u 'gal gyi bu| khyod song la dge slong rnams la /
de bzhin gshegs pa ser skya'i gnas su gshegs kyis /
khyed cag las de bzhin gshegs pa dang thabs gcig tu ser skya'i gnas su 'gro ba dang /
yab sras mjal ba lta bar spro ba des chos gos dag long zhig ces bsgo zhig /
des de ltar bsgo ba dang /
ston pa dul ba zhes pa nas /
thugs rje chen po dang ldan pa /
'jig rten la phan pa /
srud ba gcig pu ba zhes pa nas /
brgya phrag bcur dbang sgyur ba las khyad par du 'phags pa /
'khor nyan thos chen po lteng rgyas 'od srung la sogs pa sngon gyi ral ba can stong dang /
shA ri'i bu dang mo'u 'gal gyi bu la sogs pa dge slong gi dge 'dun mang pos mdun du bdar te ser skya'i gnas su gshegs so / /
de'i tshe zas gtsang gis nyi ma bdun pa la ser skya'i gnas thams cad rdo ba dang gseg ma dang gyo mo med par byas /
bdug pa dang phye ma dang me tog sna tshogs bkram pa dang /
rgyal mtshan dang ba dan la sogs pa mchod pa rgya chen po bshams shing /
n+ya gro d+ha'i kun dga' ra bar sa phyogs yangs par gdan thams cad zla kham du bshams te /
zas gtsang nyid kyang rgyal po'i 'byor pa dang mthu chen pos n+ya gro d+ha'i kun dga' ra ba na ston pa la sdod cing 'dug go / /
de nas ston pa mthar gyis chu klung ro hi ka'i 'gram du gshegs nas /
de bzhin gshegs pa zhabs kyis gshegs na shAkya nga rgyal can dag /
gzhon nu don grub kyis chen po ma rnyed /
sngon ser skya'i gnas nas lha 'bum phrag du mas bsu ste steng gi nam mkha' la song na /
da bla na med pa'i ye shes brnyes kyang rkang pas 'ongs so zhes ma dad par 'gyur bas bdag rdzu 'phrul gyis 'jug par bya'o snyam du dgongs nas /
dge slong dag| khyed ni rkang pas chu klung ro hi kargol zhig /
de bzhin gshegs pa '+r+dzu 'phrul kyis gshegs so / /
bka' bzhin 'tshal zhes rkang pas chu klung brgal nas n+ya gro d+ha'i kun dga' ra bar song ngo / /
ston pas rdzu 'phrul gyis nam mkha' la byon nas phyogs bzhir rdzu 'phrul dpag med bstan to / /
ston pas 'di snyam du dgongs pa /
de bzhin gshegs pas zas gtsang gi zhabs la gtugs na ni de'i spyi bo tshal ba bdun du 'gas par 'gyur ro / /
zas gtsang gis de bzhin gshegs pa'i zhabs la gtugs na ni shAkya nga rgyal can dag /
ci'i phyir yab kyis sras kyi rkang pa gnyis la gtug ces ma dad par 'gyur bas /
ci nas kyang zas gtsang gis @# / /
lus ma btud bzhin du de bzhin gshegs pa'i zhabs la phyag 'tshal bar 'gyur ba'i rdzu 'phrul mngon par 'du bya'o snyam du dgongs nas ta la bdun srid tsam gyi steng gi nam mkha' la 'phags te /
ta la drug dang /
lnga dang /
bzhi dang /
gsum dang /
gnyis dang /
gcig srid tsam du bzhugs so / /
de nas zas gtsang gis ma btud bzhin du de bzhin gshegs pa'i zhabs la phyag 'tshal nas /
shAkya rnams la go bar bya ba'i phyir /
gang tshe khyod bltams dogs rab g.yos dang / /
'dzam bu'i grib mas khyod sku ma btang dang / /
dI dang lan gsum kun gzigs mkhyen ldan pa / /
sangs rgyas khyod kyi zhabs la bdag phyag 'tshal / /
de nas rdzu 'phrul bsdus nas /
nya gro d+ha'i kun dga' bar gdan bshams pa nyid la bzhugs so / /
de nas rgyal po zas gtsang dang /
bre bo zas dang /
zas dkar dang /
bdud rtsi zas dang /
shAkya 'bum phrag du mas ston pa'i zhabs la phyag 'tshal te mtha' gcig tu 'khod do / /
de nas ston pas skye bo phal po che de'i bsam pa dang bag la nyal dang khams dang rang bzhin thugs su chud nas zas gtsang dang lhas byin ma gtogs pa zas dkar la sogs pa shAkya bdun khri bdun stong gis bden ba mthong bar 'gyur ba'i chos bstan pas kha cig gis rgyun zhugs /
phyir 'ong /
phyir mi 'ong /
kha cig rab tu byung ste dgra bcom pa thob /
'khor de las thal cher sangs rgyas la gzhol /
chos la 'bab /
dge 'dun la bab par mdzad do / /
zas gtsang ni bdag gi bu rdzu 'phrul dang mthu che'o snyam du ha cang dga' bas bden pa ma mthong /
lhas byin ni nga rgyal che bas bden pa ma mthong ngo / /
lhas byin khro bas zil gyis non pas smras pa /
bdag gis kyang 'di ltar sgyu ma shes na 'jig rten rjes su 'jug par byed la rag go /
shAkya gcugs pa dag gis de la /
lhas byin| thong zhig /
ston pa ni rdzu 'phrul che ba /
mthu che ba yin gyis /
de skad ma zer cig /
de nas cang mi smra'o / /
nyi ma gnyis pa la skyed mos tshal skye yod du /
nyi ma gsum pa la skyed mos tshal tshangs pa'i gnas su chos bstan to / /
ston pas /
zas gtsang gis bden pa mi mthong ba'i rgyu gnyis te /
sems ha cang mtho ba dang /
zhum pas so / /
zas gtsang gi sems la /
gzhon nu don grub sngon chad lha dang mis mchod na /
da mi mchod cing lhas ma mchod do snyam du ha cang zhum par thugs su chud de /
zas gtsang gdul ba'i phyir lha'i 'khor 'ba' zhig la chos bstan par dgongs nas 'jig rten pa'i thugs bskyed pa dang /
tshangs pa dang brgya byin la sogs pas /
ston pa yab gdul ba'i phyir lha 'ba' zhig la chos ston bzhed par mthong nas /
'dod pa dang gzugs na spyod pa'i lha rnams ston pa'i spyan sngar lhags so / /
ston pas rin po che sna bzhi las byas pa'i khang bzang sgo bzhi pa sprul nas gzugs kyi lha rnams g.yas dang /
'dod pa'i lha rnams g.yon phyogs su 'khod cing /
'jig rten skyong @# / /
ba bzhi sgo bzhir 'khod do / /
de nas zas gtsang gis nang par sngar langs te khang bzang gi shar sgor song ba dang /
yul 'khor srung gis smras pa /
ma 'jug par sdod cig /
ci'i phyir /
ston pa lha'i 'khor 'ba' zhig la chos ston pas 'dir mi tsam gyis mi chung ngo / /
khyod su yin /
kho bo yul 'khor srung ngo / /
de nas zas gtsang gis lho sgor song ba dang /
'phags skyes pos /
ma 'jug cig /
nub sgor song ba dang /
mig mi bzang gis /
ma 'jug cig /
byang gi sgor song ba dang /
rnam thos kyi bus /
ma 'jug par sdod cig /
ci'i phyir /
ston pa lha'i 'khor 'ba' zhig la chos ston pas 'dir mi tsam gyis mi chud do / /
khyod su yin /
kho bo ni rnam thos kyi bu yin no / /
de nas zas gtsang /
ston pa lha'i 'khor 'ba' zhig la chos ston pa mthong na snyam du 'dod pa skyes so / /
ston pas de'i sems mkhyen nas khang bzang shel gyi rang bzhin du sprul pa dang /
zas gtsang gis ston pa lha'i 'khor 'ba' zhig la chos ston pa me long gi gzugs kyi nang na 'dug pa ltar mthong nas /
su la'ang da lta bdag gi don grub lta bu'i bu med do snyam du ha cang sems mtho bar gyur to / /
de nas ston pas rdzu 'phrul bsdus nas zas gtsang la chos bstan kyang bden pa ma mthong bas /
de'i rgyu /
da ltar su la'ang bdag gi don grub lta bu'i bu med do snyam du ha cang sems mtho bar thugs su chud nas /
mo'u 'gal gyi bu chen po la /
khyod kyis zas gtsang la soms shig /
btsun pa| bka' bzhin 'tshal zhes zas gtsang gi gan du song ste phyogs bzhir rdzu 'phrul bstan nas stan la 'dug go /
zas gtsang gis /
ston pa'i nyan thos rdzu 'phrul che ba gzhan yang mchis sam| mo'u 'gal gyis /
thub pa'i nyan thos mthu che ba / /
gsum rig sems kyi rnam grangs shes / /
zag pa zad par gyur pa dang / /
dgra rnams bcom pa mang du yod / /
de nas zas gtsang /
ston pa nyag gcig tu ma zad nyan thos rnams la'ang rdzu 'phrul che ba yod do snyam nas sems rgyud snyoms par gyur to / /
de nas ston pas zas gtsang la chos bstan pas bden pa mthong nas /
spun gsum la /
ngas bden pa mthong gis rgyal srid zung zhig /
lhas nam gzigs / /
ded nyid do / /
lhas deng gzigs kyis / /
bdag cag gis ches sngar mthong ngo / /
'o na gzhon nu rnams kyi thu po gang yin /
bzang ldan no / /
zas gtsang gis bzang ldan shAkya'i rgyal por dbang bskur to / /
de nas ston pa nyan thos dang bcas pa nyin re zhing pho brang du gdugs tshod gsol ba dang /
zas gtsang gis /
ral pa can las rab tu byung ba dka' thub kyis lus mi sdug par snang ba dag mthong nas /
bdag nyid chen po 'di dag sems bzang yang lus mi bzang ngo / /
ston pa ci 'dra bar 'khor yang de 'dra bar gyur na mdzes so snyam nas shAkya rnams la smras pa /
gal te gzhon nu don grub rab tu ma byung na cir 'gyur /
lha| 'khor los sgyur ba'i rgyal bor @# / /
'gyur ro / /
khyed kyi bu dag cir 'gyur /
zham ring bar 'gyur ro / /
'o na gzhon nu don thams cad grub pas bdud rtsi thugs su chud de /
bdud rtsis 'gro ba tshim par mdzad na /
khyed kyi bu dag ci'i phyir zham ring mi byed /
lha| de dag rab tu dbyung ngam /
byung zhig /
shAkya'i rigs rgyud chad par 'gyur ro / /
khyim re nas re re rab tu byung zhig /
de'i tshe bzang ldan dang /
ma 'gags pa dang /
nam gru la sogs pa shAkya gzhon nu lnga brgya rab tu byung ngo / /
rigs mthon po las rab tu byung ba ni rnyed pa'i phyed dang nye ba yin no zhes gsungs pas de dag la rnyed pa dang bkur sti chen po byung ba dang /
ston pas /
'di dag gzhan gyi phyir rab tu byung ba yin na gzhan kho na la chags so snyam du dgongs nas /
de dag la rnyed bkur gcad bzhed de mthar gyis mnyan yod du byon nas rgyal byed tshal na bzhugs so / /
de nas 'chang ka mnyan yod du bsod snyoms la zhugs nas mthar gyis sped ma'i khyim du song pa dang| sped mas mthong nas brang brdungs te smras pa /
'char ka| ci'i phyir bdag spangs te rab tu byung /
byang chub sems dpas btsun mo grags 'dzin ma la sogs pa bud med drug khri spangs te rab tu byung ba de shin tu dka' ba yin gyi /
rdul gyi rdzab 'dra ba khyod la mi bra ba ci yod /
bdag kyang rab tu 'byung ngo / /
de ltar gyis shig /
khyim gyi bya ba bsdu bar bgyi'o / /
'char ka dus su 'ong zhing /
sbed ma| rab tu mi 'byung ngam /
da dung khyim gyi bya ba ma bsdus so / /
'char kas smras pa /
dus de tsam gyis ko sa lar byung ba'i phyim gyi bya ba yang legs par bsdus par 'gyur ro / /
'char ka| dang bsdus te /
sang rab tu 'byung ngo / /
'char ka'i bsam pa la /
sngon yang lhung bzed nag po can rnams kyis bdag zil gyis mnan na /
bdag gis dge slong ma rab tu byung na drug sngas bud med rab tu byung ngo zhes rgya cher gzil gyis gnon par 'gyur snyam du 'gyod de rgyal po'i khab tu phyin nas dbyar gnas par khas blangs te 'dug go /
sbed mas phyi de nyin par khyim gyi bya ba rnams bsdus te rgyal byed tshal du 'ongs nas dge slong rnams la dris pa /
'char ka gar mchis /
rgyal po'i khab tu song ngo / /
sbed mas dus pa dang /
ci'i phyir du /
'chang ka na re /
khyim gyi bya ba sdus shig /
kho bos rab tu dbyung ngo zer nas /
bdag gis khyim gyi bya ba bsdus te 'ongs nas /
de rgyal bo'i khab tu song bas /
da ni bdag khyim pa'ang ma lags /
rab byung yang ma lags so / /
dge slong rnams kyis de la smras pa /
'char ka spu gri'i phyir rgyal po'i khab tu song bas spu gri sar bas khyod kyi skra 'dreg par 'gyur ro / /
dge slong ma gso sbyong 'bul ba dag gis mthong nas /
sped ma ci'i phyir du /
'di ltar ro / /
g.yengs ma| dge slong su zhig bud med rab tu 'byin /
dge slong ma rnams kyis 'byin gyis tshur shog /
de dag gis de skyed dgu'i bdag mo chen mo'i gan du khrid nas /
des rab byung bsnyen rdzogs byas so / /
mnyan yod nas rgan zhugs shig gis rgyal po'i khab tu phyin pa dang /
@# / /
'char kas mthong nas /
gnas brtan /
byon pa legs so / /
des smras pa /
slob dpon / /
phyag 'tshal lo / /
'char kas /
'di ni rgan zhugs shig ste /
slob dpon yin min yang mi shes so snyam nas de gtsug lag khang du bcug ste smras pa /
khyod gang nas 'ongs /
mnyan yod nas so / /
'char kas bsams pa /
dang po kho nar sped ma'i gtam dris na 'phya bar 'gyur bas snga phyir byas te dri bo snyam nas smras pa /
bcom ldan 'das gnod ba chung ba dang /
nyam nga ba chung ba dang /
bde ba dang /
snyun mi mnga' ba dang /
stobs dang ldan par mnyan yod du dbyar gnas par zhal gyis bzhes sam /
de bzhin no / /
'khor bzhi po gnod pa chung ba dang /
nyam nga ba chung ba dang /
bde ba dang /
nad med pa dang /
stobs dang ldan par mnyan yod na gnas sam / /
gnas so / /
gnas brtan kun shes ko'u di nya dang /
'od srung chen po dang /
shA ri'i bu dang /
mo'u 'gal gyi bu dang /
gzhan yang dge slong gnas brtan dag de ltar gnas sam /
gnas so / /
rgyal po gsal rgyal dang /
bla mkhyen drang srong byin dang /
rnying ba dang /
ri dwags 'dzin gyi mas ga dang /
legs skyes dag shes sam /
shes so / /
'o na khyim bdag gi chung ma sbed ma shes sam /
shes te de ni btsun ba 'char ka'i sngon gyi chud ma yin no / /
rgan zhugs /
gtam shes so / /
de da dung yang khyod kyi khyim bdag gi chung ma yin snyam mam /
de ni rab tu byung ngo / /
sus| skyes dgu'i bdag mos so /
rgan zhugs| tshur shog /
rkang pa khrus shig ces de la rkang pa dang lag pa bsku ba mang po byin nas lhung bzed dang chos gos zung nga mthon po la bzhag ste /
gtsug lhag khang 'di ni zas dang rnyed pa dang bcas pa yin gyis 'dir mngon bar dga' bar gyis shig /
des smras pa /
bdag mchod rten la phyag 'tshal nas 'gro ba yin gyis /
gnas 'di mi 'dod do / /
'char kas de'i mdun du sgo lcags dang lde mig bzhag ste /
ston pas /
dge slong gis gtsug lag khang gnas pa dang bcas par bya'i /
mi gnas par mi bya'o zhes gsungs so smras nas /
mthar gyis mnyan yod du phyin te /
rang gi gtsug lag khang chag chag btab /
legs par byugs /
lci ba sar ba'i byug pas byugs te sgo bcad nas /
khri'i steng na phyi bkan du nyal zhing skad kyi gdangs kyis kha ton byed cing 'dug go /
dge slong ma 'dun pa 'bul ba dag gis de'i skad kyi gdangs thos nas phyag 'tshal te / /
khyod gar bzhud /
rgyal po'i khab tu'o / /
de dag dbyar khang du song nas sbed ma la /
dga' bskyed cig /
khyod kyi slob dpon 'ongs so / /
su| 'char ka'o / /
de ji ltar kho mo'i slob dpon yin /
kho mos de'i gan nas bklags sam /
g.yengs ma /
khyod kyis mi shes kyis /
dge slong ma rnams ni dge slong mang du rag las pas song la ltos shig /
sbed mas nas kyi ngar phye dang /
khrus chal dang /
'bru mar thogs te 'char ka'i gtsug lag khang du song nas sgo brdungs pa dang /
@# / /
su yin /
bdag sbed ma'o / /
khyim bdag gi chung ma sbed ma| 'ongs pa legs so / /
bdag da dung yang khyod kyi khyim bdag gi chung ma yin nam /
rab tu byung ngo / /
sus /
skye dgu'i bdag mos so /
kho bo bya ba zhig byung nas rgyal po'i khab tu song na /
khyod la brtad pa ci byung nas rab tu byung /
khyod kyi zhal nas /
khyim gyi bya ba sdus shig /
kho bos khyod rab tu dbyung ngo zhes gsung na /
bdag gis khyim bsdus te 'ongs na rgyal po'i khab tu bzhud de /
bdag 'phags mas rab tu ma byung na /
bdag khyim ba'ang ma lags /
rab tu byung ba'ang ma legs par 'gyur ro / /
sbed ma /
khyod rang nyid kyi lag ngar la sos 'debs sam /
skye dgu'i bdag mo 'am kho bos rab tu byung yang rung legs kyis nang du zhugs shig /
chos bstan par bya'o / /
des de la chos cung zad bstan nas /
bdag cag gnyis kyis skyed mos tshal dang /
mdun sa dang /
lha'i gnas ga ge mo zhig tu zas dang bca' ba dang btung ba 'di lta bu la spyad pa dran nam zhes smras pa dang /
'char ka kun tu chags shing dral lo / /
bud med mkhas pa la ma 'dres pa'i chos lnga yod de /
skyes pa chags pa shes shing chags ba dang bral ba shes pa dang /
dus shes shing zla mtshan shes pa dang /
mngal na gnas pa zhugs pa shes pa dang /
gang las mngal na gnas pa zhugs pa shes pa dang /
khye'u dang bu mo shes pa'o / /
sped mas 'char ka chags par shes nas smras pa /
phyi rol tu phyin nas 'od ngo / /
'di bshad gci byed 'dod gor ma chag snyam nas /
song zhig /
de phyir song nas shing nga dpung bcad brdzes te brgyugs pa dang /
'char ka sgral mkhas pas de'i sgra thos nas /
dge sbyong ma mgo reg mo / /
gar 'bros zhes de'i phyi bzhin brgyugs pas brla'i reg pas khu ba byung nas de chags pa dang bral te gzhi de nyid na 'dug go / /
sbed mas de phyir log cing kun nas dkris pa dang bral bar rig nas /
drung du song ste smras pa /
gal te bdag gis dang du blangs na bdag kyang dge slong mar mi rung la /
khyod kyang dge slong du mi rung bar 'gyur ro / /
srid mo /
ston pas kyang /
bdag nyid srung na gzhan srung bar byed la /
gzhan srung na bdag nyid srung bar byed do zhes legs par gsungs so / /
'phags pa| sham thabs 'di tshur gsol /
bkru bar bgyi'o / /
des de sbed ma la byin no / /
sbed mas khu ba de mthong nas /
bdag gi lus kyi phyogs 'char kas sngon ma mthong ba 'am /
ma bsnams pa 'am /
ma byugs pa ci yod na /
bdag gis dang du ma blangs pa ni ma legs so snyam du rnam par rtog pa na sped ma chag shing dral ba'i sems kyis khu ba de rang gi mngal sgor blugs so / /
las kyi rna par smin pa bsam gyis mi khyab pas pas de la sems can zhugs pa dang /
dge slong ma rnams kyis mthong nas /
khyod chos bzang pos 'char ka'i gan du 'gro bar sems kyis /
des khyod gnas skabs 'di lta bur byas par mi sems so / /
sbed mas smras pa /
dge slong de ni tshul @# / /
khrims dang ldan pa yin te /
rab tu byung nas des kho mo lag gis kyang ma byugs so / /
de dag gis smras ba /
ma byugs na'ang des khyod gnas skabs 'di lta bur byas na /
gal te byugs na des khyod gnas skabs ji lta bur byas par 'gyur zhes 'phya ba'i skabs de gsol pas /
dge slong ma de ni pham par ma gyur gyi /
sbrum ma dben par gzhag go /
dge slong ma rnams kyis yal bar mi dor ro / /
de la zan sbyin par bya'o / /
bu gzhon nu 'od srung zhes bya ba btsa' zhing nga'i bstan pa la rab tu byung nas dgra bcom pa 'thob ste /
nga'i gtam sna tshogs dang /
gtam snyan pa dang /
spobs pa dge ba can rnams kyi mchog tu 'gyur ro / /
nyes dmigs de ni dge slong ma nye du ma yin pa la gos rnying pa 'khrur 'dzud pa las gyur pa yin no snyam du dgongs nas /
byung ba 'di dang sogs sngar bzhin /
nga'i nyan thos rnams kyis 'dul ba la bslab ba'i gzhi 'di ltar gdon par bya ste /
yang dge slong gang dge slong ma nye du ma yin pa la gos rnying pa 'khrur 'dzud dam /
'tshed du 'dzud dam /
'chag tu 'dzud na spang pa'i ltung byed do / /
ston pa mnyan yod na'o / /
rigs mthon po las rab tu byung ba ni rnyed pa'i phyed dang nye ba yin no zhes gsungs pas /
shAkya'i khyim nas rab tu byung ba de dag la rnyed bkur chen po byung nas gos kyis cha ba la brtson zhing /
lhung bzed dang chos gos mang po 'chad bas ston pas chos bstan kyang bden pa ma mthong ngo / /
sangs rgyas bcom ldan 'das rnams ni gdul ba la mkhas pa bla na med pa yin pas /
dge slong dag /
nga zla ba gsum po 'di la nang du yang dag 'jog bzhed kyis nga'i spyan sngar dge slong bsod snyoms stob pa gcig dang /
'di nyid kyi gso sbyong bco lnga ba'i tshe ma gtogs pa gang gis kyang nye bar 'ong bar mi bya'o / /
dge 'dun gyis kyang /
dbyar gyi nang du de ltar 'gro na bdag cag gis ltung byed kyi ltung ba byed du gzhug go zhes khrims su bcas so / /
de'i tshe nye sde zla ba bshol ma bor bas ljongs su dbyar gnas bar khas blangs la /
ston pa ni zla ba bshol bor bas ljongs su dbyar gnas par zhal gyis bzhes so / /
de nas nye sdes dbyar gnas thon nas ston pa'i spyan sngar song ba drug sdes mthong nas /
dge 'dun gyi khrims su bya ba 'dral bar 'gyur ro zhes zer ro / /
nye sde ston pa'i gtsugs lag khang du dal bus sgo brdungs pa dang /
ston pas sgo dbye ba mdzad nas /
khyod gang las 'ongs /
dbyar gang du gnas /
bdag da ltar ljongs nas /
ljongs su dbyar gnas so / /
dgag dbye byas sam /
bgyis so / /
khyod mdzes pa 'khor mdzes pa'i rgyu gang yin /
bdag rab byung zhu ba zhig byung na /
dgon pa ba tshol cig /
bsod snyoms pa dang /
chos gos gsum pa dang /
phyag dar khrod pa dang /
shing drung pa tshol cig ces de dag gi bsngags brjod par bgyid do / /
de ltar bgyi'o zhes zer na de rab tu 'byin par bgyid do / /
bsnyen rdzogs dang /
kha ton dang /
klog pa dang /
yid la byed pa la'ang de bzhin bgyid do / /
bdag mdzes @# / /
ba 'khor mdzes pa'i rgyu de lags so / /
nye sde| khyod skye bo mang po la phan pa dang /
bde ba dang /
'jig rten la snying brtse ba dang /
lha dang mi rnams kyi don dang /
phan pa dang /
bde ba'i phyir zhugs pa legs so / /
sbyangs pa'i yon tan de dag gi bsngags pa mi brjod pa de ni nga'i bsngags pa mi brjod pa yin no / /
sbyangs pa'i yon tan de dag gi bsngags brjod pa de ni nga'i bsngags brjod pa yin te /
ngas sbyangs pa'i yon tan de dag yun ring bo nas bstod bkur bsngags pa'i phyir ro / /
nye sde| khyod dge 'dun gyi khrims mi srung ngam /
bdag gis dge 'dun gyi khrims gang lags ma 'tshal lo / /
'di dang 'di'o / /
bdag glo bur ba lags te /
don de ni gnyug mar gnas pa rnams kyis bsrung bar bgyi ba lags so / /
dge 'dun gyi khrims su bya ba bsrung bar bya'o / /
blo bur du 'ongs pas kyang de las mi 'gal ba nyid du bya'o / /
ngas glo bur ba rnams kyi kun du spyod pa'i chos bca' bar bya ste /
gnas 'di na khrims su bya ba yod dam med pa nyid dang /
ji lta bu yongs su shes par bya ba'i phyir des de dri bar bya'o / /
ha cang yun mi ring bar ro / /
de lta mod kyi /
ngas dgon pa pa sogs bcu gnyis la spang ba sbyin par bya ste /
de dag de bzhin gshegs pa blta ba'i dus ma yin pa med do / /
nye sde yi rang ste ston pa'i spyan snga nas song ba dang /
drug sde nye sde la /
skabs phye zhig /
ltung ba sde lnga la skabs phye'o /
khyod la ltung ba byung ba chos bzhin du slar gyis shig /
ltung ba ma mthong ngo / /
khyod kyis dge 'dun gyi khrims ma dral lam /
khrims gang /
skabs de rgyas bar brjod pa dang /
nye sdes smras pa /
ston pas /
de lta mod kyi /
dgon pa pa la yongs su spang ba sbyin par bya ste / /
dgon pa pa la de bzhin gshegs pa la bsnyen bkur bya ba'i phyir bltar 'gro ba'i dus ma yin pa med do zhes sogs gsungs so zhes pa /
sangs rgyas kyis gsungs pa dge 'dun la g.yo ba med do / /
shAkya rab tu byung ba de dag 'di snyam du /
'dod pa che bal smad /
chung ba la bsngags pa ni don gyis ston pas bdag cag smad pa yin gyis /
lhung bzed dang /
chos gos lhag pa rnams kun dga' bo la btang nas rgyud dag pas ston pa'i drung du 'gro snyam nas /
kun dga' po la /
lhung bzed dang /
chos gos lhag pa 'di dag bzhes shig /
ston pa la zhu yis de'i bar du sdod cig /
ston pa la zhus pas /
lhung bzed dang /
chos gos dang /
dra ba dang /
phor bu dang /
ska rags lhag pa 'bul ba na dge 'dun gyi nye bar gzhag pa'i don du blang bar bya'o / /
de ltar nye bar bzhag pa ni de dag med bdag gis ci dgar bkur ro / /
de nas ston pas shAkya rab tu byung ba de dag la chos bstan pas bden ba mthong ngo / /
dge slong rnams the tshom skyes nas zhus pa| shAkya gzhon nu lnga brgya bo dag nye sde la brten nas 'dod pa che ba las phral /
'dod pa chung ba la bkod de myang 'das la bzhag ba ngo mtshar ro / /
nga da lta skyon thams cad spangs pas de ltar mdzad pa ngo mtshar ci che /
sngon nga dug gsum @# / /
dang bcas pa'i tshe 'di dag nye sde la brten nas 'dod pa che ba dang phral /
'dod pa chung ba la bkod de mngon shes lnga la bzhag pa de nyon cig /
sngon wA ra NA si na rgyal po tshangs byin zhes bya ba rgyal srid skyong pa na de la btsun mo tshangs ldan zhes bya ba dang /
rdzing bu tshangs ldan zhes bya ba yod de /
bu med nas zhi ba dang chu lha la sogs pa la gsol ba 'debs so / /
'jig rten na gsol ba btab pas bu dang bu mo skye ba'i gtam yod kyang /
de ni mi bden te /
de ltar gyur na re re la'ang 'khor los sgyur ba'i rgyal po bzhin du bu stong stong yong ba 'gyur ro / /
gnas gsum mngon du gyur pa las ma'i mngal du bu 'jug ste /
pha ma chags shing phrad pa dang /
ma dus la bab cing zla mtshan dang ldan pa dang /
dri za nye bar gnas pa'o / /
de de ltar smon lam 'debs pa na sems can rdzogs pa'i byang chub tu smon lam btab pa /
yi dam brtan pa zhig dmyal ba nas shi 'phos nas btsun mo tshangs ldan gyi mngal du zhugs so / /
des rgyal po la /
lha| dgyes pa skyed du gsol /
bdag la sems can zhugs pa ni bdag gi dku g.yas par brten pas nges par khye'ur 'gyur ro / /
de nas btsun mo tshangs ldan gyi bsam pa la /
lhas grong khyer gyi phyogs bzhi dang dbus kyi bzhi mdor sbyin pa sbyin /
bsod nams dag byed cing brtson thams cad thar par byed par gyur cig snyam mo / /
de rgyal pos thos nas de ltar byas so / /
yang de'i bsam pa la /
bdag lha dang lhan cig skyed mos tshal dang /
dka' thub kyi nags su rtse dga' dang /
dga' mgur spyod par gyur cig snyam mo / /
rgyal pos de thos nas de bzhin du byas so / /
yang de'i bsam pa la /
bdag lha dang lhan cig grur zhugs te rdzing bu tshangs ldan du rtse dga' spyod par gyur cig snyam mo / /
de rgyal pos thos nas de ltar byas so / /
gru de nyid kyi nang du khye'u tshe rabs dran pa gzugs bzang ba zhig btsas so / /
nyi ma nyi shu rtsa gcig tu btsas ston rgya cher byas nas /
khye'u 'di chu'i nang du btsas pas na /
ming chu skyes zhes btags so / /
gzhon nu chu skyes sngon lo drug cur rgyal srid bskyangs pas dmyal bar skyes te /
da lta rgyal po'i rigs su skyes par shes nas /
bdag yang rgyal srid byas na dmyal bar skye na ma legs kyis /
bdag gis sgyu thabs cung zhig bya'o snyam ste /
bdag nyid bdag 'phye bor bstan nas 'dug go /
chu skyes btsas pa'i nyin mo blon po'i bu lnga brgya'ang btsas nas de dag mchongs pa dang dkyus mo byed pa'i tshe /
rgyal po'i bsam pa la /
chu skyes kyang 'phye bor ma gyur nad tsam mchongs pa dang /
dkyus mo byed nus par 'gyur gyi /
de 'phye bo yin yang bla'i rgyal srid la bzhag par bya'o snyam mo / /
chu skyes kyis de thos nas /
rgyal po 'di ni gcugs med par gnod pa byed pa yin kyis bdag gis lkugs pa nyid du bstan par bya'o snyam nas /
ched du bsams te lkugs pa nyid du bstan to / /
re zhig na gzhon nu lnga brgya po de dag smra nus par gyur pa'i tshe rgyal po'i bsam pa la /
chu skyes kyang ma lkugs @# / /
nad tsam smra nus par 'gyur ro / /
chu skyes kyi ming chu skyes zhes bya ba de nub cing /
lkugs 'bye zhes bya ba'i ming chags so / /
re zhig na rgyal po sems khong du chud pa blon pos mthong nas /
ci'i slad du thugs khong du chud /
bu gcig yod pa de yang lkugs 'phyer gyur na /
ji ltar sems khong du mi chud /
blon po rnams kyis de sman pa la bstan pas /
gzhon nu 'di'i dbang po gsal te /
nad kyi rnam pa cung zad kyang ma mchis pas bsdigs par gyis shig /
rgyal bos gshed ma dag bkug ste gsang nas /
ngas lkugs 'phye 'di skye bo phal po che'i mngon sum du gtang bar bya'i /
khyed kyis ma gsang cig /
lha| bka' bzhin 'tshal /
rgyal po 'khor gyi nang du song ste /
gshed ma rnams la ngas gzhon nu 'di btang gis por cig /
de nas gshed ma rnams kyis gzhon nu shing rtar bcug ste phyir khrid pa dang /
gzhon nus spar nA si 'byor ba dang rgyas pa mthong nas /
ci wA ra nA si 'di stongs pa yin nam gnas pa yin /
gshed ma rnams kyis de rgyal po la phul nas /
gzhon nus tshig 'di skad brjod de / /
de nas rgyal pos lkugs 'phye bang du bzhag ste /
gzhon nu gang chad pas gcad /
gang la ci sbyin par bya /
de cang mi smra'o / /
des yang gshed ma rnams la /
ngas gzhon nu 'di btang gis por cig /
de rnams kyis yang gzhon nu shing rtar bcug ste phyir khring ba dang /
gzhon nus mi bzhis ro zhig khyer ba mthong nas smras pa /
ci ro 'di shi ba'i ro 'am gson po'i ro yin /
yang gshed ma rnams kyis de rgyal po la phul nas /
gzhon nus tshig 'di lta bu brjod do / /
rgyal pos yang lkugs 'phye pang du bzhag ste /
gang chad pas gcad /
gang la ci sbyin dris pas /
de cang mi smra'o / /
yang rgyal pos gshegs ma rnams la /
ngas gzhon nu 'di btang gis por cig /
de rnams kyis yang gzhon nu shing rtar bcug ste phyir khrid pa dang /
gzhon nus 'bru'i phung po chen po zhig mthong nas /
'bru'i phung po 'di dang po nyid nas drungs ma zos na chen por 'gyur ro / /
de rnams kyis yang de rgyal po la phul nas /
gzhon nus tshig 'di lta bu brjod do / /
rgyal pos yang lkugs 'phye pang du bzhag ste /
sngar bzhin brjod pas cang mi smra'o / /
yang rgyal pos gshed ma rnams la /
ngas gzhon nu btang gis song la gzhon nu ngas khrod du myur du sa thams su chu gcig /
de nas gshed ma rnams kyis /
gzhin nu shing rtar bcug ste nags khrod du song nas dong brkos pa dang /
gzhon nus smras pa /
kha lo sgyur ba ci phyir khyed / /
brtad dang bcas pas dong rko byed / /
ci phyir khyed cag dong rko ba / /
dris pa nga la myur du smros / /
kha lo sgyur bas smras pa / /
rgyal po'i sras bu mi smra ba / /
lkugs 'phye btsas nas de yis ni / /
myur bar 'di ni nags khrod du / /
dong du chug ces bkas stsal to / /
de nas gzhon nu'i bsam pa la /
'di dag ni drag shul can /
lag pa dmar ba /
gzhan gyi srog gcod pas 'tsho ba yin pas /
bdag gsod do snyam du skrag nas /
gal te lhas bdag la dam nga gcig @# / /
stsol na /
bdag rkang bas grong khyer du 'jug cing tshig kyang smra'o / /
gshed ma rnams kyis rgyal po'i gan du song nas rgyas par brjod pa dang /
gal te rgyal srid 'dod na'ang gzhon nu la sbyin no / /
de nas rgyal po yid dga' nas blon po rnams la /
deng la grong khyer thams cad myur du rngo ba dang gseg ma dang gyo mo med par gyis la /
bdug sbos dang /
phye ma dang /
rgyal mtshan dang /
ba dan dang /
me tog sna tshogs khrom zhig /
rgyal po rnams ni tshig gis 'grub pas de ltar byas pa dang /
ljongs kyi mi 'bum phrag du ma'ang lkugs 'phye rkad pas grong khyer du 'jug cing tshig smra bar 'gyur ro zhes ya mtshan skyes nas 'dus so / /
gzhon nu rkang pas grong khyer du zhugs te rgyal po'i zhabs la phyag 'tshal nas smras pa /
bdag lkugs ma lags 'phye ma lags / /
glen pa ma lags blo med min / /
gsal bar bgyid pa'i tshig rnams kyis / /
smra ba bdag lags mi dbang po / /
bdag lkugs ma lags 'phye ma lags / /
glen pa ma lags blon med min / /
dbang po tshang ba gsal ba dang / /
ldan pa bdag lags mi dbang po / /
bu| khyod ci'i phyir tshig mi smra zhing rkang pas mi 'gro /
bdag gis sngon gyi tsher bas su / /
dgung lo drug cur bdag gis ni / /
mi rnams nang du rgyal tshab kyis / /
rgyal srid rigs mthun bgyid stsal pas / /
dgung lo stong phrag drug cu ru / /
sems can dmyal bar rab tu bsregs / /
sems dmyal sdug bsngal mi bzad pa / /
drag po 'jigs rung dran gyur nas / /
rgyal srid mngon par mi 'tshal zhing / /
slan chad sems dmyal mchi mi bgyi / /
yab kyis bdag ni rab 'byung bar / /
rjes su gnang ba mdzad du gsol / /
bu rgyal srid kyi phyir drang srong dag dka' thub sogs byed na /
ci'i phyir lag mthil na 'dug pa spangs nas rab tu 'byung /
kho na gcugs 'thab rtsod bgyid pa yi / /
'dod la spyod pa bdag mi 'tshal / /
kho na gcugs 'thab rtsod 'jig bgyid pa'i / /
tshangs spyod bdag gis spyad par bgyi / /
kim pa'i 'bras bu 'dra ba yi / /
'dod pa spyod pa bdag mi 'tshal / /
'bras bu bdud rtsi'i ro bdag ba'i / /
tshangs spyod bdag gis spyad par bgyi / /
bde ba nyams su myong pa de dag thams cad ni rgyal po nyid yin na ci'i phyir rgyal srid spangs te rab tu 'byung / /
gang las sdug bsngal skye 'gyur pa'i / /
bde ba de la bder mi sems / /
gang las bde ba skye 'gyur ba'i / /
sdug bsngal de la bde bar sems / /
yab kyis bdag ni dka' thub kyi / /
nags su mchib gnang bar mdzod / /
bu| 'di na gnas mal 'jam po la 'jigs pa med par nyal zhing sil snyan gyi sgra snyan pas sad pa dang /
gos 'jam po gyon /
bzA btung zhim po la spyad par bya ba yin na /
rab tu byung bas shing drung du rtswa'am lo ma bting ba la 'jigs pa dang bcas pas ri dwags gdug pa dang lhan cig nyal zhing /
wa'i skad kyis sad pa dang /
g.yang gzhi dang shing shun gyon pa dang /
rtsa ba dang 'bras bu za ba dang @# / /
chu dron rnyog pa can btung dgos na ci'i phyir rgyal srid spangs nas rab tu 'byung /
nags na shing shun rtswa gyon zhing / /
rtsa ba 'bras bu 'cha' ba dang / /
ri dags gdug pa rnams dang ni / /
lhan cig gnas pa mchog lags kyi / /
'jig rten pha rol 'jig bgyid pa'i / /
mkhas pas rgyal srid slad du ni / /
gsod dang 'ching dang rdeg pa dang / /
bgyid pa de lta ma lags kyis / /
yab kyis bdag ni dka' thub kyi / /
nags su mchi ba gnang bar mdzod / /
rgyal pos smras pa /
dang por kho bo'i the tshom gsum po 'di chong dang /
de'i 'og tu khyod rab tu 'byung ba mi dka' 'o / /
khyod kyis grong khyer wA ra NA si 'byor pa dang /
rgyas pa mthong nas /
ci 'di stongs pa yin nam /
'on te gnas pa yin zhes smras pa de ci la bsams /
lhas bdag rgyu ma mchis par khum zhig ces gsungs na /
'ga' yang /
ci'i phyir gzhon nu dgum zhes chos ldan gyi tshig mi smrabs de la bsams so / /
khyod kyis mi bzhis ro khyer ba mthong nas /
ci shi ba'i ro 'am /
gson pa'i ro yin zhes smras pa de ci la bsams /
nongs pa byas pa'i ro de ni shi ba'i ro dang /
legs pa byas pa'i ro de ni gson pa'i ro lags pas de la bsams so / /
khyod kyis 'bru'i phung po chen po zhig mthong ba na /
'bru'i phung po 'di dang po nyid nas drungs ma zos na chen por 'gyur ro zhes smras ba de ci la bsams /
zhing bdag 'bru bskyin po bgyis te zos nas las byed bde ni 'bru smin pa na bu lon pa la 'jal dgos pas de dag gis ni dang po nas drungs zos pa lags so / /
de bzhin du dge ba bcu'i las kyi lam dag gis mi nyid rnyed nas dge ba'i las mi byed pa de'i sngon gyi dge ba de rgyun 'chad cid bde 'gro las nyams nas ngan 'gro la brten par 'gyur bas de la bsams so / /
rgyal pos tshig de thos nas mchims brnangs pas smras pa /
brtul zhugs nges 'chang rang gi chos spyod cig /
bdag kyang khyod kyi glob mar khas len no / /
rgyal pos blon bo rnams la / /
gzhon nu rab tu ma byung na cir 'gyur /
rgyal bor 'gyur ro / /
khyed kyi bu dag cir 'gyur /
zham rid bar 'gyur ro / /
'o na de rab tu 'byung na khyed kyi bu dag ci'i phyir rab tu mi 'byung /
bka' bzhin 'tshab lo /
de'i tshe wA ra NA si'i nye logs na bsti gnas shig yod pa de na drang srong byams pa dang snying rje dang ldan pa zhig 'dug pa de'i drung du lkugs 'phye 'khor lnga brgya dang bcas pa rab tu byung ngo / /
drang srod des lkugs 'phye la gdams dag byin nas bskoms bas mngon shes lnga thob po / /
re zhig na drang srong de 'das nas lkugs 'phyes khye'u lnga brgya po bskyangs pas gzhon na lkugs 'phye'i ming nub nas ston pa lkugs 'phye zhes ming chags so / /
re zhig na ston pa lkugs 'phyes khye'u lnga brgya po de dag g.yang gzhi dang /
shing shun dang /
dbyu gu dang /
ril pa dang /
blugs gzar dang /
dgang gzar lhag pa 'chang zhing /
lo ma dang /
khre rgod dang /
udpa la'i rtsab la sbyor ba'i rjes su brtson pas mngon shes @# / /
lda ma thob par ri gnas /
byang chub sems dpa' rnams ni 'dul ba la mkhas pas khye'u rnams la /
da zla ba gsum 'o 'di la nang du yang dag 'jog 'dod kyis /
nga'i gan du bram ze'i khye'u rtsa ba dang 'bras bu stob pa gcig dang /
'di nyid kyi gso sbyong bco lnga pa'i tshem gtogs pa gang gis kyang nye bar 'ong bar mi bya'o / /
khye'u rnams kyis kyang dbyar gyi nang du de ma gtogs pa mkhan po'i drung du mi 'gro ba'i khrims bcas so / /
ston pa lkugs 'phyes thag ring po nas ri dags mthong ste smas pa /
ri dags tshur shog 'ongs pa legs so / /
khyod dang kho bo mtshungs te /
khyod kyang lto khengs pa'i zas kyis chog shes la /
kho bo'ang lto khengs pa'i bsod snyoms kyis chog shes so / /
de dag gi bsam pa la /
mkhan po'i brtul zhugs rdzogs te /
ri dags dang lhan cig phebs par smra'o snyam nas /
de'i drung du phyin te phyag 'tshal nas mtha' gcig tu 'dug pa dang rda ston pa cang mi smra'o / /
de dag gi bsam pa la /
mkhan po ngud 'gro rnams dang lhan cig phebs par smra'i /
mi rnams dang ma yin snyam nas song ngo / /
de nas ston pa lkugs 'phyes ri dags kyi brtul zhugs can zhig thag ring po nas 'ong ba mthong ste /
tshur shog /
'ongs ba legs so / /
khyod dang kho bo mtshungs te /
khyod kyang g.yang gzhi gcig dang /
shing shun dang /
dbyu gu la sogs pa gcig 'tshang la /
kho bo'ang de dag gcig kho na 'chang ngo / /
khyod dang kho bo bsod snyoms lto khengs pas chog shes la /
'di na kha cig g.yang gzhi la sogs pa lhag par 'chang bdag ni ma yin no / /
de nas khye'u de dag mkhan pos 'dod pa cheb smad cing chung ba bstod pa ni don gyis na mkhan bos bdag cag smad do snyam nas g.yang gzhi la sogs pa lhag po rnams chu klung zlog byed du bor te rgyud dag pas ston pa lkugs 'phye'i gan du phyin nas phyag 'tshal te mtha' gcig tu 'khod pa dang /
chos bsnyan pas de dag gis mngon shes lnga thob bo / /
de'i dus kyi ston pa lkugs 'phye de ni nga yin no / /
de'i dus kyi bram ze'i khye'u lnga brgya po de dag ni shAkya gzhon nu lnga brgya po 'di dag yin no / /
ri dags kyi brtul zhugs can de ni nye sde yin te /
de'i tshe'ang ngas 'di dag nye sde la brten nas 'dod pa che ba dang phral cing chung ba la bkod de mngon shes lnga la bzhag la /
da ltar yang ngas 'di dag nye sde la brten nas 'dod pa che ba dang phral cing chung ba la bkod de myang 'das la bzhag go /
len pa'i spang ba ni /
ston pa mnyan yod na'o / /
dge slong mas dgon par gnas pa ma bkag pa'i tshe dge slong ma rnams kyang dgon par song ste bsam gtan dang snyoms 'jug gi bde ba nyams su myong bar byed do / /
de nas ung+ba la'i mdog 'khor lnga brgya dang bcas pa nags mun pa can du dkyil krung phyed kyis bsam gtan la zhugs so / /
dge slong ma de dag phyi 'phreng mnyan yod du 'jug 'dod nas /
ud pa la'i @# / /
mdog slong zhig /
kha cig na re /
ud pa la'i mdog rdzu 'phrul che bas dang por dbyar khad du 'gro ba'i gnas yod do zer nas ma bslang bar song ngo / /
ud ba la'i mdog langs pa na| dge slong ma thams cad song 'dug nas /
de nyid du 'gog pa la snyoms par zhugs so / /
g.yon can lnga brgya tsam gyis las byas nags mun pa can du 'ongs te /
nyis brgya lnga bcus skal ba bgos /
nyis brgya lnga bcus nags nyul bas ud pa la'i mdog mthong nas /
kha cig na re /
tho yor yin no zer /
kha cig na re /
mi zhig go /
kha cig na re /
dge slong ngo / /
de na dge slong gi rgyus shes pa zhig 'dug pa de na re /
'di ni dge slong ma zhig yin te /
dge slong ni dkyil '+k+rung gis 'dug la /
dge slong ma ni dkyil krung phyed kyis so / /
de dag ngo mtshr nas dmag dpon la /
'di lta bu'i nags 'jigs su rung ba'i nang na dge slong ma gcig 'u mtshan mo gnas so de ba lta'i 'dong do zhes song ba dang /
dmag dpon gyis ud pa la'i mdog gzugs bzang ba mdzes pa mthong bas dad nas /
'di slong zhig /
zas sbyin no / /
rgyus shes pa zhig na re /
dus ma yin par mi za'o / /
'di la chang blung par bya'o / /
mi mthung ngo / /
des ram yug chen chen po la 'os pa gcig dang /
bsod snyoms kyi phud cig shing ljon pa'i yal ga la btags nas /
khyod la mi mkhyen pa ci yang mi mnga' bas bdag gis khyod la bsod snyoms dang na bza' 'di dbul lo zhes smras nas song ngo / /
ud pa la'i mdog gis nang bar sngar langs pas skye ba'i shul mthong nas bsams pa dang /
g.yon can lnga brgya nye bar 'ongs par mthong nas /
mi mdzes pa 'ga' zhig rig par ma byas sa ma snyam na 'ga' yang ma byas par mthong ngo / /
ras dang bsod snyoms bzhag pa mthong nas /
'di ni dad pas phul ba yin te /
phyin len snyoms pal bsdad na bya'am spre'us chud gson la /
dge slong ma la mi rung ba de ni dge slong rnams la rung ba yin pas /
rang nyid kyis khyer te dge 'dun la bsod snyoms kyi phud 'bul du 'gro'o snyam nas rgyal phyed tshal du song ba dang /
nye dga' rgyal byed tshal gyi sgon 'dug pas mthong nas /
sring mo ci'i phyir nang bar sdar mnyan yod kyi sgo phye ste 'ongs /
bdag mnyan yod du ma gnas kyi /
ma dang nags mun pa can du gnas so / /
nye dags smras pa /
nye dga' ni nyin mo nags mun pa can du zhugs na'ang spu dag gyen du 'greng bar 'gyur ro / /
sring mo khyer ba 'di ci yin /
chom rkun pa lnga brgya tsam der mchis nas dad pas bdag la stsal lo / /
sring mo khyod ni chom rkun pas kyang dad par bya ba yin gyi /
gal te nye dga' de dag gis mthong na lcag rgod mang pos brngabs te khur tsa bar 'gyur ro / /
'di ltar ras yug chen 'di lta bu yod pa de ni gos sar pa las snam sbyar nyis rim byas te sems las chung ngus dge ba'i phyogs la ton byed par 'gyur ro / /
'phags pa ras @# / /
yug chen 'di bzhed dam /
lha'i gnas kyi lhag ma bzhin du'o / /
bdag gis dge 'dun la bsod snyoms kyi phud phul te slar 'ong gi bar du bzhugs shig /
de'i 'og tu khyod la ras yug chen dbul lo / /
nye dags bsams pa /
lhung bzed nag po can 'ga' zhig gis 'di bslangs na de la byin par 'gyur ro snyam nas /
bdag gis bsod snyoms kyi khud len pa khrid 'ong gi bar du 'di nyid du sdod cig /
nye dga' rgyal byed tshal du song ba dang /
bsod snyoms kyi phud len pa snying las chung dur 'khod pa mthong bas /
sbyin bdag dag ni khur gyis ngal zhing sdod la /
khyed snying las chub dus 'khod na tshur shog /
bsod snyoms kyi phud long zhig /
de dag gis gzhong bu thogs te dong pa dang /
ud pa la'i mdog gis de la bsod snyoms kyi phud phul nas /
ras yug chen sprugs te nye dga' la phul bo / /
nye dags khyod sbyin pa 'dis sems kyi rgyan dang /
sems kyi yo byad dang /
rnal 'byor gyi tshogs dang /
don gyi mchog dang /
lha dang mi rnams kyi gos dag thob par gyur cig /
de nas ud pa la'i mdog ston pa'i drung du song nas phyag 'tshal te mtha' gcig tu 'dug go /
de'i chos gos lnga ngan zhing snam sbyar yang brnyings nas /
ston pas kun dga' bo la /
dge slong ma rnams kyis dbyar gyi gos rnyed pa ma grub bam /
grub bo / /
'o na ci'i khyir ud pa la'i mdog gi chos gos lnga brnyings /
btsun pa 'di ni dang ba dang ldan zhing dge ba'i bsam pa can lags te /
'dis dkon mchog gsum mam /
dge slong yid du 'thad pa lam phul ba'am /
ma btang bci yang ma mchis te /
deng yang ras yug chen rnyed nas nye dga' la byin no / /
dge slong dag dge slong ma nye du ma yin pa las gos lhag pa len nam /
len no / /
dge slong dag dge slong ma nye du ma yin pa la chos gos lnga tshang ngam ma tshang mi sems par thob tshad len gyi /
nye du las ni byin yang mi len no / /
kun dga' bo| ud pa la'i mdog la gtsug lag khang chen po nas chos gos lnga byin cig /
des byin no / /
byung ba 'di dang sogs sngar bzhin /
yang dge slong gang dge slong ma nye du ma yin pa las gos len na spang ba'i lhung byed do / /
mnyan yod na khyim bdag cig gis bdag nor dang ldan yang 'jig rten pha rol gyi lam brgyags cung zad kyang ma khyer ro snyam nas sems khong du chud pa dang /
chung mas dri sang sa rgyu mtshan bshad nas /
sangs rgyas dge 'dun dang bcas pa la bshos gsol nas ras zung re dbul lam snyam mo / /
legs kyis mdzod cig /
des ston pa can song nas chos nyan /
gsol nas /
sang gdugs tshod bsod pa drangs /
sangs rgyas la sogs pa dge 'dun re re la ras bcos bu sar pa phrugs re gsol nas /
chung ma la /
rjes su yi rang bar gyis shig /
rje'i sras kyis ni 'jig rten pha rol gyi lam @# / /
brgyags bsnams na bdag gis ma 'tshal lo / /
bzang mo bdag cag gnyis kyi longs spyod thun mong ma yin nam /
lags mod /
bdag gis kyang skye dgu'i bdag mo chen mo la sogs pa dge slong ma'i dge 'dun la bshos gsol te /
chen po la 'os pa'i gos dag phul na bdag gis kyang 'jig rten pha rol gyi lam brgyags 'tshal bar 'gyur ro / /
khyim bdag gis smras pa /
sngar byin pas phyis sbyin par byar med dam /
de bzhin gyis shig /
nges skye dgu'i bdag mo dge slong ma'i dge 'dun dang bcas pa spyan drangs /
bsod snyoms bsod pa drangs nas chen po la 'os pa'i gos dag phul ba dang skye dgu'i bdag mo'i bsam pa la /
ston pas dge slong ma rnams la chen po la 'os pa'i gos dag dgag pa mdzad pas /
blangs na ni bslab pa'i gzhi 'khrugs par 'gyur la /
ma blangs na khyim bdag gi chung ma'i bsod nams kyi bar chad dang /
dge slong ma'i dge 'dun gyi rnyed pa'i bar chad du 'gyur ro snyam mo / /
dge slong ma rnams kyang /
skye dgu'i bdag mo chen mos chen po la 'os pa'i gos dag blangs na gnang ba'i dus srid do snyam mo / /
des gos dag blangs nas yon bshad de song nas ston pa'i zhabs la phyag 'tshal te mtha' gcig tu 'dug nas skabs de rgyas par gsol ba dang /
ngas gnang ba khyod kyis shes pa legs te /
dge slong mas gos rin chen po brje ba'i phyir blang bar bya'o / /
de nas dge slong ma bcu gnyis sdes gos de dag khyer te drug sde'i gan du song nas /
'phags pa dag? /
ston pas dge slong ma rnams la chen po la 'os pa'i gos dag dgag pa mdzad de /
bdag cag gis chen po la 'os pa'i gos rnyed pa 'di dag khyed bzhes la bdag cag la ngan pa stsol cig /
sring mo dag| bdag cag la dge slong ma'i ras ma dgos pa med de /
de'i tshe yang bdag cag byis pa rmongs pa mi gsal ba mi mkhas pa dag gis khur bslangs par gyur gyis mi len no / /
dge slong ma gzhan dag gnas brtan rnams kyi drung du song nas /
'di dag bzhes la bdag cag la ngan pa dag stsol cig /
ston pa la zhu 'o zer ba'i skabs de gsol pa dad /
bslab pa la gus pa'i bsdags pa brjod nas /
dge slong ma dang lhan cig brje bar bya'o / /
mnyam pas so / /
yang na de dga' ba nyid kyis so / /
dge 'dun la gos 'bul ba dang sogs so / /
slong ba'i spang ba ni /
mnyan yod na khyim bdag cig gis chung ma la /
kho bo zong thogs te yul gzhan du 'gro'o / /
rje'i sras| gzhon pa'i gnas skabs su rol pa dang /
dges dgur spyod la /
bgres pa'i skabs su nor sgrubs mdzod cig /
bzang mo gzhon dus su tsho grang bzod pas nor bsgrub cing /
rgas nas bde ba spyad do / /
chung mas bsams pa /
bdag gis bskul bar bya ba de rang nyid byed do snyam nas /
de ltar mdzod cig /
des chung mas las tsam byin nas zong khyer te yul @# / /
gzhan du song ngo / /
de'i chung mas bsams pa /
bdag gi khyim thab tsha grang dang bkres skom gyis nyen bzhin du longs spyod dag sgrub pa ni bdag gi phyir yin pas /
bdag las med par 'dug pa ni tshul dang mi mthun no snyam nas /
ras bal nyos te dog pa bkal nas thag pa mkhas pa la ras zung bzang po 'thag tu bcug nas ras de spos sna tshogs kyis bsgos te gos kyi za ma tog tu bcug nas bzhag go /
khyim bdag des kyang don grub nas 'ongs pa dang /
des khyim bdag khrus byas nas ras zung de phul lo / /
'di ga las rnyed /
rgyas par bsnyad do / /
bzang mo| legs so / /
kho bos bsgrubs /
khyod kyis sbed na longs spyod ring po mi thogs par 'phel bar 'gyur ro / /
rje'i sras 'di ni bdag gis dka' bas bsgrubs pa lags kyis /
su la'ang ma ster cig /
khyim bdag de dad pa dang ldan pa /
dag pa'i bsam pa can yin pas /
ston pa la phyag 'tshal du 'gro ba na /
sgo bas mthong nas /
'di ras zung 'di lta bu gyon pa las na 'dis rnyed pa mang po rnyed do snyam mo / /
nye dga' rgyal byed tshal gyis go na 'dug pas mthong nas /
bdag gis 'di ma phrogs na nye dga'i ming mi gzung ngo snyam nas /
khyim bdag 'ongs pa legs so / /
yun ring mo nas zla ba bzhin du ga las 'khor /
bdag zong thogs te yul gzhan du mches so / /
rnyed pa mang po grub bam /
cung zad tsam mo / /
tshur shog /
chos bstan par bya'o / /
drug sde tshul khrims kyi gtam byas na nyan pa po rnams bdag cag lha rnams su skyes so snyam du sems la /
sbyin pa'i gtam byed na nyan pa po dag rang gi sha yang bcad cing sbyin par bya'o snyam du sems so / /
ngan song gi gtam byed na nyan pa po dag bdag cag ngan song du skyes so snyam du sems par 'gyur ba yin no / /
de la chos bstan pas dad nas /
na bza' phrugs gcig dbul lo / /
a rog khya sbyin pa 'dis khyod sems kyi rgyan dang /
sems kyi yo byad dang /
rnal 'byor gyi tshogs dang /
don gyi mchog dang /
lha rnams kyi gos dag thob par gyur cig /
gzhin bzang ston pas kyang /
sang dag 'chi 'am sus shes kyi / /
de ring nyid du brtul te bya /
'chi bdag sde chen de dang ni / /
khyed cag bshes pa ma yin no / /
zhes gsungs kyis /
ras zung bzang po gyon pa 'di nyid kho bo la byin cig /
kho bos 'di las snam sbyar nyes rim byas te sems las chung ngus dge ba'i phyogs la tron bya'o / /
'phags pa khyod 'di bzhed dam /
lha'i gnas kyi lhag ma bzhin du'o / /
bdag khyod la mi 'bul ba ni ma lags na /
'di ni mchis brang gis bdag la stsal ba lags so| |kho bos khyod gzhan la dad par byas na khyod bud med kho na'i dbang yin nam zhes nye dags de'i gos blangs nas lag pa gnyis 'dril /
bzhin sgyur ro / /
'phags pa ni 'di ci'i tha tshig /
khyod la btang ba las byung ba'i bsod @# / /
nams yod na longs spyad pa las byung ba'i bsod nams med de /
nam zhig na 'di 'dra rnyed na 'di las chos gos byed par 'gyur bas 'di chos gos kyi gdang kho na la zad par 'gyur ro| |'phags pa| bdag sgren mor mchi 'am /
khyim bdag| khyod la gos gyon pas ci zhig bya /
tshul khrims dang /
rigs dang /
spyod pa gyon pas chog mod /
gcer bu pa ngo tsha dang khrel nyams pa de dag sgren mor 'gro na mi sdug gi /
khyod lta bu ngo tsha shes pa dang khrel yod dang ldan pa la sgren mor 'gro ba mi sdug pa ci yod /
khyod dor thung mi gyon nam /
'tshal lo / /
khyim bdag rnams dor thung gyon te shing tshal thogs nas pa lang gi phyi bzhin 'gro ba yin na /
khyod kyang shing tshal thogs la ba lang gi phyi bzhin song dang /
skye bos ba lang bsu ba phyir 'gro ba zhig yin par shes par 'gyur ro zhes de'i smad g.yogs kyang blangs so / /
de shing tshal thogs te ba lang gi phyir bzhin zhugs pa dang sgo bas mthong nas /
khyod da ci kho na chen po la 'os pa'i ras zung gyon par mthong na /
de dag chom rkun pas bcom mam /
kho bo chom rkun pas ma bcom mod /
nye dags kha'i chos kyis bcom mo / /
de nas mgon med zas sbyin nang bar sngar langs te 'khor lnga brgya dang lhan cig mnyan yod nas 'gro ba sgo ba des mthong nas smras pa /
khyod kyis don 'thun mang du khrid 'ongs kyis mi choms par bag gyis shig /
kye nang rje| rgyal byed tshal dang mnyan yod kyi bar na chom rkun 'khod dam /
lam na ma yin gyi rgyal byed kyi tshal nyid na 'khod do /
kye nang rje| khyod ni phal gyi rigs nag po dang 'dra ste /
sgo 'di nas ston pa dang gnas brtan dag gshegs pa gang gis kyang khyod dkar por mdzad ma spyod do / /
ston pa dang gnas brtan rnams kyi zhabs kyi rdul ni bdag gi mgos blang ba yin na /
kha sang nyin mo khyim bdag cig ras zung gyon song ba nye dga'i kha'i chos kyis phogs nas khyim bdag de smod cing dor thung gis zhugs so / /
khyim bdag rgyal byed tshal du song ba dang /
nye dags mthong nas /
khyim bdag a rog khya /
a rog mi khyo yang rung ngo /
khyim bdag khyod kho bo la sngan chad du bar 'thul nad me kho nar 'bar ro / /
kho bo mer mi 'bar du ji ltar rung /
gzhan rab tu byung ba ni 'dod pa spang pa'i phyir yin na /
nye dga' ni 'dod pa mngon par spel ba'i phyir yin no / /
kho bos ci byas /
khyod kyis khyim bdag rgyal byed tshal ltar 'ongs ba'i ras zung phrogs nas de smod par byed do / /
nye dags smras pa /
de ni 'jig rten na /
lha ni sbyin par byed la /
yi dags ni zlog par byed do zhes zer ba yin no / /
ci des khyod la ril ba b+h+ring ga ra thogs te phul lam /
mi bzod na bslab pa 'char chug cig /
kho bos de yal bar bor ngu re 'am /
khyim bdag gis /
btsun pa 'phags pa 'di dag khyim bdag gam /
khyim bdag gi chung ma nye du ma yin pa la gos slong par @# / /
bgyid na /
khyim bdag gam de'i chung ma nye du ma yin pa las gos slong bar mi 'gyur bar 'phags pa rnams la dran par bgyi ba cung zhig bca' bar mdzad pa'i rigs so / /
cang mi gsung bas gnang ngo / /
de nas /
byung ba 'di dang sogs /
yang dge slong gang khyim bdag gam /
khyim bdag gi chung ma nye du ma yin pa'i gan du song ste gos slong na spang ba'i ltung byed do / /
ston pa mnyan yod na'o /
grong phreng ba can pa'i dge slong bzhi bcu don 'thun dang lhan cig ljongs rgyur song ba na chom rkun pas bcom nas 'di snyam du /
ston pas khyim pa nye du min pa la gos slong na spang ba'i ltung byed bcas pas 'di na bdag cag la nye du med kyis mnyan yod du song na dge slong gis ster ro snyam nas /
nyin mo tshang tshing gi nang du zhugs nas 'khod cing mtshan mo 'gebs pas rgyal byed tshal du song ba dang /
nam gyi cha stod dang cha smad la mi nyal bar rnal 'byor la brtson pa dag gis mthong nas /
gcer bu dag 'di khyed kyi 'dug gnas ma yin na ga las 'ongs /
bdag cag gcer bu ma min no / /
'o na su /
dge slong ngo / /
dge slong 'di lta bu yod dam /
chom rkun pas bcom pa na yod do / /
khyed cag gi mid ci /
grong phreng ba can pa'i dge slong bzhi bcu'o / /
'ongs pa legs so zhes la las snam sbyar /
la las mthang gos /
la las rdul gzan byin pa'i skabs de gsol pas rda bslab pa la gus pa'i bsngags pa brjod nas /
snga ma ni bcas pa yin la /
'di ni gnang ba yin te /
yang dge slong gang khyim bdag gam /
khyim bdag gi chung ma nye du ma yin pa'i gan du song ste /
gos slong na dus ma gtogs te spang ba'i ltung byed do / /
de la dus ni 'di yin te /
dge slong gos phrogs sam /
gos brlag gam /
gos tshig gam /
gos rlung gis khyer ram /
chus khyer na de la de ni dus yin no / /
slong bar rigs pa'i spang ba ni /
ston pa mnyan yod na'o / /
de'i tshe nye dga' la blo skyes pa /
'di thams cad khyim bdag mgon med zas sbyin gyis zhus nas bslab pa bsdams pas phyin chad kang nas kyang bca' ba'i rin tsam yang bslang mi nus na /
ston pas phreng bcan pa'i dge slong bzhi bcu la brten nas bslab pa'i gzhi bag yangs su mdzad pas de dag sngon du btang ste rnyed pa bsgrub po snyam nas de dag gi gan du song ba dang /
rnyang rnying 'chom pa mthong nas smras pa /
bdag gis gzhan thos la /
gzhan mthong ste /
khyed cag bsam gtan gyi bde ba myong bar sems kyi /
rnyang rnyid 'tshim zhing 'khod par ni mi sems so / /
bdag cag chom rkun pas bcom mo / /
kyem ma legs so / /
ma legs so / /
gnas brtan su'i mya ngan byed /
kho bo cag gi 'am /
min te /
khyed cag bcom pa'i ma byin bar len pa de dag sgren mo kho nar skye zhing /
sgren mo kho nar 'chi bar 'gyur bas de dag gi myang na byed do / /
khyed ci'i phyir gos mi slong /
su zhig dkon mchog @# / /
gsum btang nas kho bo cag la ster /
khyed cag ston pas mdo sde'i mtha' de dang de dag tu nges par bstod pa dang /
bkur ba dang /
bsngags pas ster ro / /
su la slong mi shes so / /
shes pa la ci'i phyir mi 'chel /
su zhig dge ba'i phyogs nyams par byas te kho bo cag gi don du gos slong /
kho bo la thabs yod do / /
khyed cag la mi gnod na kho bo cag kyang gzhon nu dag gi don du ras yug phran dang /
ras yug chen slong ngo / /
de la kho bo cag la gnod pa ci yod /
re res chos gos gsum gsum slong la rag go /
kho bo cag gis bsod snyoms rgyu ba dang gos slong ba gnyis ka mi nus kyis /
phyi rol tu zas la bos pa'i tshe bslang bar bya'o zhes nye dga' nang du zhugs te /
thabs ci byas na mnyan yod thams cad chu ba par bya snyam nas bsam pa /
dang por dbul po'i srang du 'gro zhing de'i 'og tu phyug po'i srang du 'gro /
de nas rgyal po gsal rgyal la sogs pa'i khyim du 'gro'o snyam nas so / /
sang sangs rgyas nyan thos dang bcas pa khyim bdag cig gis gdugs tshod la spyan drangs pa dang /
nye dags gzhon nu zhig phreng ba can pa'i dge slong bzhi bcu'i gan du btang ste /
chos gos bslang gis shog cig ces springs so / /
gzhon nu de der song ba dang /
de dag snyoms par zhugs pa mthong nas ting nge 'dzin las slong ma nus par nye dga'i gan du song nas /
de dag snyoms par zhugs pas sus kyang slong bar mi nus so / /
bkron pa /
khyod brtson 'grus 'dis zag pa zad pa mngon du byed dam /
nye dga' rang nyid 'gro'o zhes song nas dpong sa'i khang par sgo glegs la rting bas brdungs pa dang /
dpong sa'i khang pa thams cad 'gul bas de dag ting nge 'dzin las langs pa dang /
chos gos gsum bslang dgos na khyed cag snying las chung dus 'khod dam /
tshur shog 'dong ngo / /
so shing bor nas 'dong ngo / /
lam kar? dor cig /
de dag 'phags pa dang /
nye dags smras pa /
kho bo cag drug sde dag ni bya rog dkar po dang 'dra bas rgan rim du mi 'khod par /
bar bar du 'khod par bya'o / /
dbul po'i srang du song ste dngar kha byas nas bsdad pa dang de dag gis mthong nas nyam ba ste smras pa /
nyes pa 'ga' zhig ma byung ngam /
byung ngo / /
tsi nong sa /
khyed kyis grong phreng ba can pa'i dge slong bzhi bcu po ston pas mdo sder bsngags pa de dag thos sam /
thos so / /
de dag chom rkun pas bcom mo / /
kye mda' gzhu dang phub dang dbyug pa long zhig /
chom rkun pa 'dzin du 'dod ngo| |bcom nas yun ring du lon no / /
'on ci bgyi /
gos dag byin cig /
de dag gis gos sar pa dang rnyid pa dag byin no / /
gos de khur du drags te gzhon nu dag la gtad nas song la 'di dag gtsug lag khang du skyol cig |de bzhin du phyug po'i srang du song nas ras mug chen dang /
rgyal po gsal rgyal gyis re re la yo byad bcu gsum bcu gsum byin no / /
dge slong bzhi bcu pos /
da chog gi thong zhig /
drug sden re /
ha cang stabs ma @# / /
snga zhig /
khyed cag la dang po nyid nas /
khyed la mi gnod na kho bo cag kyang gzhon nu dag gi don du ras yug phran dang /
ras yug chen dag bslang ngo zhes ma smras sam /
de dag dbang chebs cang mi smra'o| |de nas btsun mo dbyar tshul ma dang /
phreng ldan ma dang /
mgon med zas sbyin dang /
bla mkhyen drang srong byin dang /
rnying pa dang /
sa ga dang /
legs skyes ma'i khyim du song nas kyang re rel bcu gsum byin no / /
de nas drug sde na re /
dge slong brgya gral lam 'khod na gral stongs par 'gyur gyis song la gral du 'khod cig /
mnyes te /
bdag cag kyang bsod snyoms bslangs te 'ong ngo / /
drug sde gtsug lag khang du song ste rnyang rnying dag las bzhi bcu phung por byas te bzhag go /
bzhi bcu po zas kyi bya ba byas nas 'ongs pa dang /
bos nas /
ci kho bo cag khyed kyi chos gos srung ba yin nam /
rang gi gos dag long zhig /
bzhi bcu pos phan tshun gdong du lta bar brtsams pa dang /
ci'i phyir phan tshun gdong du lta /
thams cad rnyang rnying sha stag go /
'di dag mdud pa bor dang snam sbyar yin no / /
'di dag drubs dang bla gos dang mthang gos yin no / /
gal te mi dga' na 'dong dang yang bslang ngo / /
kyi ma 'di dag kyang ma bslangs na'ang rung ngo / /
de dag gis rnyang rnying de dag khyer te dgon par song nas 'tshem zhing 'khod do / /
de'i tshe phreng ba can pa'i dge slong bzhi bcu po re res kyang yo byad bcu gsum bdun bdun rnyed do zhes grags so / /
de dag dge slong gis mthong nas smras pa /
bdag cag gis gzhan thos la gzhan mthong ste /
khyed re res kyang yo byad bcu gsum bdun bdun rnyed do zhes thos na /
khyad rnyang rnying dag 'tshem zhing 'khod do zer ba'i skabs de gsol pas /
byung ba 'di dang sogs /
dge slong dag khyed len pa'i drod mi shes pa bden nam /
btsun pa mad do / /
mi brtson pa dang /
mi sbyor ba dang /
ma brtags par spyod pa smad /
brtson pa dang /
sbyor ba dang| brtags te spyod pa'i bsngags pa brjod nas /
de lta bas na phan yon bcu sogs /
dge srong gos grogs sam /
brlag gam /
tshig gam /
rlung gis khyer ram /
chus khyer na khyim bdag gi chung ma nye du ma yin pa'i gan du song la gos bslang bar bya'o / /
gal te de la bram ze'am / /
khyim bdag dad pa can zhig gi /
dus kyi gos mang po stobs par 'dod nang ge slong des de las stod g.yogs dang smad g.yogs dang bcas pa'i mthar thug par blang bar bya'o / /
de las lhag par len na spang ba'i ltung byed do / /
dpags pa slong ba'i spang ba ni /
ston pa mnyan yod na'o / /
khyim bdag gza' mi gnyis 'dug pa'i khyi mi bdag de gzhan gyi chung ma la chags nas de la chung mas /
rje'i sras de ltar ma mdzad cig ces bzlog kyang ma nyan pas /
chung ma de yang skyes pa gzhan dang lhan cig 'khrul ba rtsom mo / /
skyes pas bud med gzhan la byin /
bud med des kyang skyes pa gzhan la byin @# / /
pas khyim rgud nas khyim bdag des bu mo mdag gzhug ma la /
'dis khyim rgud par byas so zhes khu tshur dang thal lcag gis rdeg go /
bu mo na re /
bdag gis khyim rgud pa ci las gyur shes mod /
'on kyang rje la bsngags pa min pa rjod du ji ltar rung zer ba nye dags tshor nas /
de gnyis ka la tshul khrims kyi bsngags pa dang /
tshul khrims 'chal ba'i bsngags pa min pa brjod de skyabs 'gro dang bslab pa'i gzhi la bkod do / /
khyim bdag de gtum pas bu mo de la rdeg par brtsams pa dang /
chung ma na re /
rje'i sras| bdag cag sngar las 'bras mi shes pas rdeg gi /
da dge ba'i bshes gnyen nye dga' la brten nas las 'bras shes pas su zhig su'i bran yin /
bu mo 'di la ma rdeg cig /
bzang mo| khyod zer ba ma nyes so / /
bu mo| khrus kyis la shog cig /
de khrus byas nas 'ongs pa dang /
des de la gos bskon nas /
bu mo| dga' bzhin las byos shig /
bu mos bsams pa /
khyim bdag khyo shug 'dis sngar yang yang rdeg cing zas gos ngan pa ster na /
da ni pha ma dang 'dra ste /
nye dga'i drin yin pas nye dga' cis dga' bar bya| brkus nas phul na ni sngar gyi gnas su 'jog par 'gyur snyam mo / /
de'i chung mas khyim bdag de la /
rje'i sras| nye dags bdag cag dri ma dang phral nas skyabs 'gro dang bslab pa'i gzhil bkod de chos kyis bsdus pas bdag cag gis kyang de la zang zing cung zad kyis bsnyen bkur bar bya'o / /
de bzhin bya'o / /
ci zhig bya /
ras yug chen zhig dbul lo / /
bu mo des de thos te /
nye dga' mthong ba dad phyag 'tshal nas smras pa /
bdag gis 'phags pa la dges pa spran par bgyi'o / /
khyim bdag 'di khyod la ras yug chen 'bul bar 'gyur ro / /
bdag 'dod pa can du 'dis kyang 'phrigs so snyam nas /
gal te bden na legs /
mi bden na rdeg btsog mang po byed du bcug ste sngar gyi gnas su gzhag go /
gzhud cig dang mkhyen par 'gyur ro / /
de song nas stan la 'dug pa dang /
khyim bdag chung ma dang bcas pas phyag 'tshal nas cho sa mnyan pa'i phyir mdun du 'dug go /
nye dags /
kho bo la bskon par bya ba'i ras yug chen de blta'o / /
bdag cag gis gsang ste smras pa sus bshad /
ci 'phags pas gzhan gyi sems kyang mkhyen nam /
kho bo lhung bzed du zos shing so lhags pa dang /
skra dkar por gyur na kho bo la de tsam yang mi srid dam /
des ras yug chen blangs nas phul ba dang /
lag pa 'dril /
bzhin sgyur ro / /
ci'i phyir de ltar mdzad /
khyod la 'di btang ba las byung ba'i bsod nams yod kyi /
longs spyad pa'i bsod nams med de /
'di ni mchil lham phyi ba 'am skar khung glan par rung ste /
chos gos kyi gdang la zad pa dang mthar thug par 'gyur ro / /
'o na ji ltar bgyi /
ras yug chen bzang po gzhan byin cig /
med do / /
nyos la byin cig /
@# / /
rin med do / /
dus thob la byin cig /
chung mas /
rje'i sras| bdag cag la nye dags phan btags kyis nyos la phul cig /
de nye dga' dang lhan cig tshong khang du phyin pa dang /
nye dags 'di nga rgyal bskyed na ras yug chen bzang po ster ro snyam nas /
khyim bdag| tshong ba 'di ni gcam pu zhig yin pas ras bzang po med kyis gzhan du 'dong po /
tshong pas thos nas chen po la 'os pa'i ras yug chen bstan te /
'phags pa| ras yug chen la gzigs /
'di bzang na /
rin ji tsam /
'di tsam mo / /
khyim bdag 'jal lam /
'jal lo / /
dus ji tsam na /
'di tsam na'o / /
tshong pas khyim bdag la gtad /
des nye dga' la phul ba dang /
a rog khya| khyod sbyin pa 'dis sogs /
khyim bdag de longs spyod bsrabs nas rin dus su mkhyer bar tshong pas khyim bdag de nyi ma la btags pa dang /
de chung po grogs kyis mthong nas /
ci khyod zhun mar 'thungs sam rims kyis btab /
bu lon pas bzung ngo / /
pha mes kyis bu lon yod par ma byas na /
bu lon pa ga las byung /
shAkya'i dge sbyong dag la dad pa de dag 'di ltar 'gyur te /
gang byin pa de mi len par lhag par slong ngo zhes pa'i skabs de gsol pas /
byung ba 'di dang sogs /
nye dga'| khyod gang byin pas mi mgu zhing lhag pa slong ba bden nam /
btsun pa /
mad do / /
ston pas smad nas /
de lta bas na phan yon bcu sogs /
dge slong gi phyir khyim bdag gam /
khyim bdag gi chung ma nye du ma yin pas gos kyi rin dag dpags nas /
bdag gi gos kyi rin 'di dag gis gos 'di dang /
'di lta bu zhig nyos la dge slong ming 'di zhes bya ba 'ongs pa dang de la gos rung ba dus su bskon no snyam pa las de na gal te dge slong de la sngar ma bstabs par rnam par rtog pa 'ga' zhig byung ste /
bzang po 'dod pa'i phyir khyim bdag gam /
khyim bdag gi chung ma nye du ma yin pa de'i gan du song nas 'di skad ces /
tshe dang ldan pas bdag gi phyir gos kyi rin gang dag dpags pa'i gos kyi rin de dag gis tshe dang ldan pas gos 'di dang 'di lta bu zhig nyos la bdag la gos rung ba dus su legs par bskon cig ces smras te gos grub na spang ba'i ltung byed do / /
so so nas dpags pa slong ba'i spang ba ni /
gzhan sngar dang 'dra ba las /
bdag cag so so nas ras yug chen dbul lo /
sogs dang shos kyi rin so so bdag dpags nas bdag cag gnyis kyis sogs / /
bskur ba'i spang ba ni /
ston pa rgyal po'i khab na'o / /
nye dga' la blo skyes pa /
'di thams cad mgon med zas sbyin gyis zhus nas bslag pa bsngams pas phyin chang ras yug phran sgre po su las kyang bslang mi nus kyis /
yi ge slob pa'i grogs po dbyar tshul can song nas cung zad thob srid snyam nas de'i khyim du song ba dang sgo bas bkag go /
ston pas @# / /
bdag cag gi spyod yul ma yin pa lnga gsungs na 'di gang yin /
de dag gang yang ma yin gyi /
bram ze dbyar tshul gyi khyim mo / /
kA yi nang rje| khyod song la bram ze dbyar tshul la /
nye dga' sgon sngod do zhes gyis shig /
sgo pas smras pa khyod gzugs can snying po'i snying tshoms pa mchis pa yin snyam mam /
bkren pa| sbron na spron cig /
mi spron na khyod la mtshams chen po gcad do / /
ma spran na na gnod pa byas kyi dogs nas song ste sbran pas /
nye dga' la su 'gog /
'jug tu chug cig /
nye dga' zhugs pa dang /
dbyar tshul gyis /
byon pa legs so / /
gdan la bzhugs shig /
de'i mdun du sgra yid du 'ong ba zab mos sbyin pa'i bsngags pa brjod do / /
nye dga' yid dga' nas sbyin pa'i bsngags pa brjod pa'i tshe khyim pa dad pa can rnams /
kye ma rang gi sha dag kyang bcad cing sbyin par bya'o snyam du sems pas /
nye dga' dbyar gnas pa la kar sha pa na drug cu dbul lo / /
a rog khya| sbyin pa 'dis khyod sems kyi rgyan sogs zer nas song ngo / /
ston pas /
kun dga' bo| khyod song la dge slong rnams la /
de bzhin gshegs pa ko sa lar ljongs rgyur gshags kyis khyed cag la sa de bzhin gshegs pa dang thabs gcig tu ljongs rgyur 'gro bar spro ba des chos gos kyi las kyis shig ces bsgo zhig /
mnyan yod nas 'ongs pa'i dge slong gnyis kyis de thos nas /
bdag cag kyang mnyan yod du 'gro'o / /
nye dags thos de /
bdag la brgya lam na rnyed pa byung bde'i bar chad byung ngo snyam nas dbyar tshul can song ste /
sgra dma' ba /
yid du mi 'ong ba /
zhum pas sbyin pa'i bsngags pa brjod pa dang /
dbyar tshul gyis /
khyod sngon sgra mthon po yid du 'ong ba dang /
da sgra dma' ba yid du mi 'ong bas sbyin pa'i bsngags pa rjod pa'i rgyu ci /
bdag cag brgya lam na phrad pa de'ang myur du 'bral bar 'gyur ba'i phyir ro / /
ma ga d+ha pa zur gyis go /
ko sa la pa brjod nas shes / /
bany+tsa la pa yig byed kyis / /
nub mi ma smras mi shes so / /
zhes bya ba yin pas /
dbyar tshul gyi bsam pa la /
'di ni shAkya'i rigs rgya chen po spangs te rab tu byung ba yin pas 'di bdag dang 'bral ba la myang na mi byed kyi / /
kar sha pa na drug cu 'chor ba'i mya ngan byed ngodo snyam nas /
gang d gnas pa der kar sha pa na dbul bar bgyi'o / /
a rog khya de lta na phan phun med pa dang /
kun nas nyon mongs pa med pa'i sbyin bdag sbyin zhing bsod nams byed pa yin no zhes smras nas song ngo / /
de nas ston pa dul ba /
'khor dul ba dang ldan pa /
zhes pa nas /
brgya phrag bcur dbang sgyur ba las khyad par du 'phags pa /
kun shes ko'u daM? n+ya la sogs pa dge slong gi dge 'dun mang pos bskor nas kos lar ljongs rgyur gshegs te rgyal byed tshal na bzhugs so / /
dbyar tshul gyis mnyan yod pa'i tshong pa la pa na drug cu gtad nas /
nye dga' la phul cig /
tshong pa @# / /
des| dbyar tshul gyis dad par bya ba'i dge slong de des par grags pa yin pas /
bdag gis kyang de la dga' ba cud zad bya yis gos bskon no snyam nas 'od ma'i tshal du song ste /
dge srong la dris ga /
dge sbyong gi tshul dang mthun pa'i gos ji lta bu lags /
ci dge 'dun la ras yug 'bul lam /
min te /
dbyar tshul gis nye dga' la pa na drug cu bskur ba dag gos su bskyur te mchi'o / /
dge slong de na re /
gos len cing /
gar sha pa na dug cu 'ang 'bul du 'jud pa'i gnas yod do / /
'di de dang kho na yod ba zhig go snyam nas /
gzhan zhig la dris pas kyang de ltar zer bas de dang 'di gnyis 'thun no snyam nas dbyar tshul gyi gan du song ste /
pa na 'di dag rgyas thob cig /
yid ches kyis khyer cig khyed gdag la yid ches mo ta /
bdag gis legs par bya ba byas par 'gyur ro / /
des rgyas btab pa dang /
des khyer te rgyal byed tshal du song nas /
dge slong rnams la dris pa /
nye dga'i gtsug lag khang gang yin /
'di'o / /
dar song ba dang nye dga' mi snang nas dge slong zhig la /
nye dga' gar bzhud /
nyin mo spyod par ro / /
tshong pa des /
dbyar tshul gyis de la pa na drug cu bskur ba 'di de byung na stsol cig /
khyod kyis sgron ma rab tu 'bar ba mgo bos 'dzin pa 'ga' mthong? dam rda? 'di de dang kho na yod ba zhig go snyam nas gzhan zhig gi gan du song ste de skad brjod pas / /
khyod kyis rgya ma btab bar 'ongs na yul gyi khe spogs 'jal du 'jud pa'i gnas yod do / /
'di dang de gnyis 'thun no snyam nas nye dga' la bdag gi khyim phyogs geg mon yod kyis kar sha pa na bzhed na gshegs shig ces gsungs shig ces smras nas song ngo / /
nye dga' 'ongs pa dang dge slong rnams kyis /
nye dga'| ston pas /
tshul khrims ldan pa smon pas 'grub ste /
de'ang tshul khrims rnam par dag pa'i phyir ro zhes bya ba de legs par gsungs te /
khyod dang nyin mo spyod du song bas deng nyid du kar sha pa na drug cu grub bo / /
stong nyis brgya lnga bcu re re la pa na drug cu drug cu byin pa de gang yin /
khyod gcig bu la'o / /
nye dga' la de byin pa de gang yin /
dbyar tshul gyis bskur ro / /
de ni phyi rol gyi rnyed pa khon yin na rgya ma byid dam /
sgyu ma zhugs sam /
sus brtags /
ma brtags par blangs sam /
sus blangs /
kho bo dgra bo sha stag gi nang na 'dug go /
nye dga' yid chad ci dgos /
de na re /
bdag gi khyim phyogs geg mo na yod kyis pa na bzhed na der gshegs zer ro / /
nye dga' snam sbyar blangs te gom pa bskyed nas song ba dang /
khyim bdag des mthod nas /
dge sbyong hral po gom pa 'di lta bus 'ong ba 'di ni nye dga' yin gor mchag snyam ste /
khyod nye dga' ma yin nam /
yin no / /
dbyar tshul gyis pa na drug cu bskur ba 'di lags kyis /
bzhes shig /
a rog khya| sbyin pa 'dis sogs /
ci'i phyir bdag gi ming gis yon bshad pa mdzad /
dbyar tshul gyi ming gis yon bshad pa mdzod cig /
bkren pa /
'di la 'god ba ci yod /
khyod kyis khyer 'ongs pa'i phyir ro / /
'di khyer nas srad du 'gro ba'i khyi'u zhig rnyos shig /
ma mchis so /
rgyal po'i kha ba nas thag ring po 'di srid /
@# / /
du khyer 'ongs na srang du skyel mi nus sam /
des khye'u zhig la /
kad? sha pa na khyer nas 'phags pa'i phyi bzhin song la phyi rol tu ma 'byung zhig khye'u des de khyer te de'i phyi bzhin du song nas tshong rdal dang por phyin pa dang /
des| 'phags pa kar sha pa na 'di dag 'dir 'jog tu stsol /
khyod legs par bslabs so zhes spos 'tshong gi khye'u zhig la /
'di dag re zhi gzhog ci / /
'phags pa| bdag bla mal rag las pa lags so / /
khyod nam yang rang la rag las par ma gyur cig /
des spos 'tshong gi khye'u gzhan zhig la /
pan 'di dag re zhi gzhog cig /
bdag gi bla ma phyi rol tu mchis so / /
nam yang 'jug par ma gyur cig /
des spos 'tshong gi khye'u dad pa gsar pa dang ldan bzhig yod pa de'i gan du song nas| pa na 'di dag re zhig zho gcig /
bdag ma la rag las pa lags so / /
kho bos khyod dad pa dang ldan par shes kyi /
ji ltar rtug pa la dad par ni mi shes so / /
khyod kyis dad pa mthob na shing tshal thogs te dge slong sprod par yang 'gyur ro / /
de skyengs nas /
'phags pa| gzhag tu gsol /
des de dag bzhag nas song ngo /
tshong pa de dag gis /
bdag cag las nyi ma shar nas 'ongs pa de pa na drug cu 'jal du gzhug go zhes khrims bcas nas /
khye'u de la mas /
bu ci nas kyang kar sha pa na drug cu 'jal mi dgos par gyis shig /
nye dga' mtshan mo 'gyod de /
khye'u dad pa sar pa yin pas pan de dag bsnyon par 'gyur ba'i gnas yod snyam nas /
nang bar sngar langs te khye'u zhig khrid nas tshong rdal du song ste spos 'tshong ge khye'u de la /
pa na de dag byin cig /
tshong pa'i tshogs kyis khrims bcas pas bdag tshod pa'i nang du mchis te slar 'ongs kyi bar du yud tsam zhig bzhugs shig /
bkren pa| su zhig byin pa gnyis skrangs skrangs su sdod /
ma byin bar 'gro na rgyal po gsal rgyal gyis kar sha pa na drug cu 'jal dgos pa'i gyod la bkri'o / /
de khros nas kar sha pa na'i thum po de 'phangs pa dang /
de'i rgya gogs so / /
nye dags /
rgya ma byid dam /
sgyu ma zhugs sam ba lta'o / /
ci khyod kyi brtags te gtad dam /
khyod kyis brtags nas blangs na ci'i phyir rgya gcog /
nye dags de bgor gyi bar du tshong pa'i tshogs kyis de'i khyim nas kar sha pa na drug cu'i gtad bcad pas /
de la mas /
khyod kyis las ci byas na de ltar gyur /
khye'u na re /
shAkya'i dge sbyong rnams la dad pa de dga' de ltar 'gyur te /
de dad pa'i myu gu skyes ma thag nyams so zer ba'i skabs de gsol pa dang /
byung ba 'di dang sogs /
nye dga'| khyod kyis mi mdzes pa de lta bu byas pa bden nam /
btsun pa| mad do / /
dge sbyong gi tshul min pa sogs smad nas /
de ltabs na phan yon bcu sogs sngar bzhin /
bskur ba rung ba ma yin pa sogs so / / / /
bcu tshan gnyis pa la bcu las /
srin bal gyi spang ba ni /
ston pa mnyan yod na'o / /
de'i cho dge slong dag srin bal gyi stan sar pa byed pa dang byed du 'jud pa na /
srin bal dkon zhing rin che pas /
bya ba dang byed pa mang la /
klog pa dang bsam gtan la gnod cing /
mu stegs dag /
dge sbyong 'di dag srog gcod pa ma spangs pa ste /
su zhig 'di dag la bsod @# / /
snyoms ster bar byed ces smod pa'i skabs de gsol pas /
byung ba 'di dang sogs /
dge slong dag| khyed srin bal gyi stan sar pa byed pa bden nam /
btsun pa| mad do / /
'dod pa che ba smad /
'dod pa chung ba'i bsngags ba brjod nas /
de lta bas na phan yon bcu sogs /
yang dge slong gang srin bal gyi stan sar ba byed na spang ba'i ltung byed do / /
pal nag po 'ba' zhig gi spang ba ni /
mnyan yod du dge slong dag bal nag po dkon zhing rin che bas stan byas pas bya byed mang nas 'on nyung du dag 'phya ba'i skabs de gsol pas /
byung ba 'di dang sogs /
yang dge slong gang lug bal nag po 'ba' zhig gi stan byed na spang ba'i ltung byed do / /
cha gnyis bsre ba'i spang ba ni /
de ltar bcas pa dang /
dkar bo dang 'khob bal cung zhig bcug nas bal nag po dkon pas stan byas pas sngar bzhin 'phya ba'i skabs de gsol ba dang /
byung ba 'di dang sogs /
dge slong gis stan sar pa byed na cha gnyis ni lug bal nag po 'ba' zhig las gzhug par bya /
gsum pa ni dkar po las /
bzhi pa ni 'khob bal las gzhug bar bya'o / /
gal te dge slong gis cha gnyis lug bal nag po 'ba' zhig las ma bcug gam /
gsum pa ni dkar po las /
bzhi pa ni 'khob bal las ma bcug par stan sar pa byed na spang ba'i ltung byed do / /
lo drug tu 'chang ba'i spang ba ni /
ston ba mnyan yod na'o / /
de'i tshe dge slong rnams la stan mang po byung ste /
stan 'di ni ha cang rings so / /
'di ni ha cang thungs so / /
'di ni ha cang dog go /
yangs so / /
bug rdol dang /
sha zad pa dang /
bcos dka' bo zhes bor nas gzhan byed du 'jud pas bya byed mang zhing /
lung nod pa dang bsam gtan la gnod pas don nyung du dga' phya ba'i skabs de gsol pa dang /
byung ba 'di dang sogs /
dge slong gis stan sar pa byed na mi 'dod bzhin du lo drug tu bcang bar bya'o / /
gal te dge slong gis lo drug tshun chad du stan rnying ba de spangs kyang rung /
ma spangs kyang rung /
stan sar pa gzhan byed na spang ba'i ltung byed do zhes bca' ba mdzad do / /
ston pa 'brog gnas kyi nags na bzhugs so / /
'brog gnas grang zhing rlung che bas lag gi bla lo drug tu stan gyis mi thub pa de dag grang bas las sar brgyun chad par gyur to / /
ston pas kun dga' bo la /
ci'i phyir lag gi blas las sar pa rgyun chad /
ston pas lo drug tu stan sar pa gzhan byed na spang ba'i ltung byed bcas pas lag gi bla lo drug gi bar du stan gyis mi thub pa de dag grang bas las sar pa rgyun chad par gyur to / /
lag gi blas lo drug tu stan gyis ma thub na dge 'dun la stan gyi gnang ba zhu ba'i phyir gsol pa gdab bo / /
btab nas de la dad pas mi 'gro bar dge 'dun thams cad dam /
bskos pa'i dge slong dag gtang zhing stan de rang gi mig sngar bab par bya ba 'am /
dge 'dun gyi @# / /
dbus su phyung ste /
chu dang zhang gnyis kar lhag pa nyid yin na gcad par bya'o / /
thung ba nyid dang dog pa nyid dag ni bskyed par bya'o / /
ral na btsem par bya'o / /
bug rdol du gyur tam sha zad pa dag ni sbyar bar bya'o / /
bcos dka' ba nyid yin na gsol gnyis kyi las kyis gnang ba sbyin no / /
snga ma ni bcas pa yin la 'di ni gnang ba ste /
gnang ba thob pa ma gtogs te sdang ba'i ltung byad do / /
mtho gang gi spang ba ni| ston pa mnyan yod na'o / /
ston pa sangs rgyas pa'i tshe thams cad du /
yul dbus su sangs rgyas byung ngo zhes grags so / /
byang lam na tshong pa dag gis /
yul dbus su sangs rgyas byang ste /
de la mchod pa byas na phan yon chen por 'gyur ro zhes thos nas zong thogs te mnyan yod du 'dong zhing der khe spogs kyang bsgrub /
ston pa la'ang bsnyen bkur bya'o snyam nas zong thogs te yul dbus su 'phags so / /
de dag mthar gyis mnyan yod du phyin nas zong 'khos su phab ste /
mgon med zas sbyin gyi gan du song nas /
bdag cag ston pa lta bar 'dod do / /
shes ldan dag| sangs rgyas bcom ldan 'das ni blta bar bya ba rin po che khon yin te /
u dum wA ra'i me tog ltar blta ba dang 'byang ba dkon pa yin no / /
de nas tshong pa lnga brgya po de dag khrid nas ston pa'i drung du song ste phyag btsal nas mtha' gcig tu 'dug pa dang /
de dag la chos dang ldan ba'i gtam gyis dga' bar mdzad do / /
de nas tshong pa rnams kyis ston pa la bsnyen bkur byas nas /
gnas brtan rnams kyi gtsug lag khang bltas pa dang /
de dag gi mal na gding ba dbus rdol ba mthong nas /
khyim bdag la /
ci'i phyir 'di dag gi gding ba dbus rdol /
des smras pa /
'di dag ni phal cher mtshan mo kyil krung gis 'da' bar byed do / /
de dag dad nas dge slong rnams la ra sa yug chen lnga brgya pu la lo / /
dge slong rnams kyis gding brnying pa de dag khang ba chen po'i gtsug lag khang bla ga ba med pa zhig tu bzhag go /
de'i cho khyim bdag cig gis sangs rgyas dge 'dun dang bcas pa gdugs tshod la spun drangs ba dang dge 'dun ni bzhud do / /
ston pa ni rjas las byung ba na bzhugs shing bsod snyoms bsgrubs so / /
rgyu lngas rdzas las byung ba na bzhugs shing bsod snyoms sgrub pa mdzad de /
nang du yang dag 'dzog bzhed pa dang rda lhan ma pa la chos ston pa dang /
nad pa la lta bdag gnas mal la rtog pa dang /
bslab pa 'cha' ngar bzhed ba'o / /
don 'dir ni tham gnyis bzhed pa'o / /
de nas ston pas dge 'dun rnams song nas ring po ma lon par mkhyen nas lde mig bsnams te /
kun dga' ra ba dang /
gtsug lag khang dang /
khang khyim dang /
'chag sa dang /
gol bar gshegs shing mthar gyis khang ba chen po'i gtsug lag khang der gshegs pa na /
gding ba @# / /
rnying ba rdol ba dang ral bas rdul gyi phye ma dang 'dres pa mang po sa la bkram 'dug pa gzigs nas /
e ma zhes gsung zhing smad nas /
khyim pa dad pa can dag gis pags pa dang /
sha dang /
khrag dag btsir zhing /
sbyin pa dag sbyin /
bsod nams dag byed pa de la dge slong rnams drod mi shes pa dang /
so sor mi rtog par longs spyod do snyam du dgongs nas /
gding ba rnying ba de dag legs par bsdus sprugs nas bting zhing bskams te rtsig pa la mi reg par mdzad nas gtsug lag khang du gshegs so / /
de nas dge slong rnams la /
drod ran par spyod pa la sogs pa'i bsngags pa brjod nas /
de lta bas na phan yon bcu sogs /
dge slong gis gding ba sar pa byed na /
sar pa kha dog mi sdug par bya ba'i phyir gding ba rnying pa bde bar gshegs pa'i mtho gang 'khro bas glan par bya'o / /
gal te dge slong gis sar pa kha dog mi sdug par bya ba'i phyir gding ba rnying pa bde bar gshegs pa'i mtho gang 'khor bsam glan par gding ba sar pa spyod na spang ba'i ltung byed do / /
ba la thogs pa'i spang ba ni /
ston ba mnyan yod na'o / /
drug sdes smras pa /
dga' bo nye dga'| lhung bzed nag po can 'di dag ni rkang pa spre'u'i zhag gis bskus te| 'gro na'ang 'gro bar chas pa'i rnyed pa sgrub /
'ong na'ang glo bur du 'ongs pa'i rnyed pa sgrub cing /
skye bo mang po dga' ba dang /
yid du 'ong bar yang 'gyur ro / /
yu gu cag ni khron ba'i rus sbal dang 'dra bar gar yang mi 'dod /
gang nas kyang mi 'ong bas rnyed pa 'thob pa dang /
skye bo mang po dga' ba dang yid du 'ong bar mi 'gyur gyis /
yu bu cag kyang 'dong ngo / /
gang du 'dong /
gang du don 'thun grub par ro / /
thams cad dong na bdag cag gi nye bar spyod pa'i khyim gang yin pa de dag kyang lhung bzed nag po can dag gis 'jug par 'gyur gyis /
bdag cag gis gcig bzhag ste 'dong na su gzhag /
'char ka'o / /
'char ka /
khyod 'di nyid du 'dug cig kho bo cag 'dong ngo / /
lnga pos don 'thun btsal pas bal yul du 'gro ba'i don 'thun mthong nas /
khyed gang du 'gro /
bal yul du'o| |kho bo cag kyang khyed dang lhan cig 'dong ngo / /
bal yul ni rnga mo'i rgyab dang 'dra bas der dgyes par mi 'gyur ro / /
de ltar yin yang yul mthong bar 'gyur bas 'dod do / /
de ltar na tshur sbyon bzhud do / /
de dag bal yul du phyin pa dang /
phyin pa'i nyi ma de nyid la mi dga' nas /
nang bar sngar langs te lam srang du song ba dang /
tshong pa dag gis mthong nas /
'phags @# / /
pa dag| bal yul ci 'dra /
mi dgyes par ma gyur tam /
mi dga' bar gyur to / /
bdag cag gis khyed la dang po nas /
bal yul ni rnga mo'i rgyab dang 'dra ba lags pas der dgyes par mi 'gyur ro zhes ma bgyis sam /
bzhin bzang dag| de lta na 'dod do /
bdag cag gis zod ma bsgyur mod /
bdag cag dang bshes pa'i tshod pa gzhan mchis pa de dag gis zong bsgyur zin pas de dag la gtad kyis /
bzhud cig /
de bzhin du bya'o / /
bal yul na bal dang ldong ros mod pas /
don 'thun de dag gis bal gyis shing rta bkang ste chas pa dang /
drug sde'ang 'phags so / /
re zhig na tshon pa'i shing rta'i sro shing chag nas /
gal te bcos na sgras chom rkun pa 'ong zhing de dag gis bdag cag bsad nas nor 'phrog par 'gyur bas gces pa dag khyer nas 'gro 'o snyam du yid mi dga' zhing 'khod pa dang /
drug sdes /
ci'i phyir yid mi dga' /
'di ltar snyam nas so / /
khyed kyis bal rnams btang ngam /
btang ngo / /
khyed cag la mi gnod na zhwa la sogs pa'i don du cung zhig bkur ro / /
bdag cag la 'dis ci byed /
thams cad snoms shig /
drug sdes smras pa /
dga' bo nye dga'| phyag dar khrod pa rnyed do zhes lnga char gyi lhung bzed dang chos gos gcig gis khur nas /
mi bzhis thag pa bkal te /
khur chen po bzhi drags nas khur te song ngo / /
de dag gis khur de dag khyer te 'phags pa dang /
tshong pa de dag gis mthong nas smras pa /
bdag cag gis gla mi dag khrid de 'ong snyam du bsams na /
khyed cag gis bal thams cad bsnams te byon pas /
khyed cag la gla dbul lo / /
bkren pa dag| kho bo cag khyed kyi gla mi yin nam /
'phags pa dag mad kyang ku re bgyis so / /
don 'thun de'i nang na mu stegs can zhig 'dug pa des drug sdes la /
khyed cag gang du khru 'jug /
gang du rnyed pa 'grub par 'gyur /
khyod kyi ma'i lto dral te der khur 'jig cing rnyed pa grub par 'gyur ro / /
don 'thun dang lhan cig song na mtho 'tsham pa mang du 'byung gis /
mdun du 'dong ngo zhes mdun du song ba dang /
ri brags shig na chom rkun pa gcod pa'i mi mang po 'khod pas mthong nas /
glang po che'i dmag byung ngo zhes bros so / /
de dag gi nang nas kha cig gis /
'di dag ni glang po che'i dmag ma yin gyi rnga mo dag 'ong ba yin no / /
kha cig na re /
'di dag rnga mo ma yin gyi glang dag yin no / /
kha cig na re /
glang ma yin gyi khur thogs pa dag yin no / /
thag nyer phyin pa dang /
khyed la nged thams cad skrag nas bros so / /
bkren pa dag @# / /
gal te chom rkun pa dag gis khyed cag bred nges par shes na bcings te nags khrod du khrid par 'gyur ro / /
gal te lam du song na mtho 'tsham pa mang du 'byung gis lam gol bar 'dod ngo zhes lam gol bar song ba dang /
sho gam sgug pa'i mis mthong nas /
ci'i phyir shog ma 'dra la /
bkren pa dag| kho bo cag khyed kyi tshong pa shog ma 'dral ba dag yin nam /
su yin /
'phags pa drug spre drag yin no| |bzhud cig /
dga' bo nye dga'| rgyal byed tshal gyi sgo nas zhugs na lhung bzed nag po can dag gis mtho 'tsham pa mang du 'byung gis /
sge'u chung nas 'jug par bya'o zhes de nas zhugs pa dang /
rgan zhugs shig gis mthong nas /
e ma khur tsa ba dag| ci'i phyir gong dral te 'jug /
rgan zhugs| kho bo cag khyod kyi khur tsa ba yin nam /
'o na su yin /
drug sde dag go /
byon pa legs so / /
de dag nang du zhugs nas bal gyi khur de dag bshig pa dang /
ri rab 'dra ba'i phung po chen por gnas so / /
de dag la dge slong rnams kyis /
khyed khur 'di lta bu thogs nas mtho 'tsham pa dag mi 'byung ngam /
ci kho bo cag gis bza' ba kho na'i phyir kha bsgrubs sam| mtho 'tsham pa de la kho bo cag gis kyang nyis 'byung sbyin par bya'o / /
don nyung du dag /
yan lag gang gis ngo tsha ba'i yan lag de nyid kyis khengs par byed ces smod pa'i skabs de gsol pas /
byung ba 'di dang sogs /
drug sde la /
khyed kyis mi mdzes pa de sta bu byas pa bden nam /
mad do / /
smad nas /
de lta bas na phan yon bcu sogs /
dge slong lam du zhugs pas lug bal dag rnyed la 'dod na dge slong des blang bar bya'o / /
blangs nas 'khyer ba med nad pag tshad gsum gyi mtha'i bar du bdag nyid kyis bkur bar bya'o / /
de las 'das par 'khyer na spang ba'i ltud byed do / /
drug sdes lus kyis khur 'khyer ba khyim pas mthong nas /
bdag cag rnams pham dang chung ma'i don du khur 'tshal na khyed su'i slad du khur bsnams /
ded la 'ang ston pa mchod pa dang /
dge 'dun la gsol pa dang /
nad pa'i rim gro sogs bya ba mang po yod do / /
cang mi smra ba'i skabs de gsol pas /
lus kyis khur mi bkur ro / /
de bka' stsal pa dang drug sde rnams rgyab dang /
glo dang /
rked pa dang /
mgo bos khur nas 'phya bde gsol pas /
glo dang /
rgyab dang /
rked pa dang /
mgo bo dag gis mi bkur ro / /
nye bar 'khor gyis /
dge slong mas kyang glo la sogs pas khur bkur ram /
ma 'khur cig ces pa /
'di la thun mong ma yin pa nyid du dogs par mi bya'o / /
bal rmel du 'jug pa'i spang ba ni /
ston pa mnyan yod na'o / /
de'i tshe drug snges /
bal bgo bar bya'o / /
cha du bya /
'char ka 'di na d+'+dug pa la ci'i phyir skal ba sbyin /
cha lngar bya'o / /
'char kas de thos nas smras pa /
khyed kyis der rnyed pa gang grub pa de'ang khyed kyir gyis shig /
@# / /
kho bo 'di na 'dug pas rnyed pa grub pa de'ang kho bo nyid kyir bya'o / /
nye dags bsams pa /
'dis rnyed pa mang po grub gor ma chag snyam nas /
bdag cag dus thams cad du drug sde yin na /
da ci'i phyir lnga sder bya /
cha drug tu bya'o / /
sus bgo /
'char ka mdub bas bgos shig /
'char kas drug tu byas te rang gi skal ba rang gi gnas khang du bcug go /
de dag gis /
'char ka| khyod kyis rnyed pa de khyer shog bgo'o / /
'char ka na re /
kho bos de'i bar du ka ka Ni gcig tsam yang ma rnyed do / /
khyod kyis kho bo cag bslus so / /
'char kas bsams pa /
bdag gis bal nyung du zhig rnyed pa 'di su rmel du gzhug /
gal te khyim bdag la bcol na ni /
bslab pa ma blangs pas thams cad brkus par 'gyur ro / /
bcu gnyis sde la bcol na ni bca' ba'i rin du 'jog go /
chos sbyin 'khor bcas ni mdo sde'i mtha' pa yin pas /
mdo sde'i tshig dag sems pa na dus 'gyangs par 'gyur ro / /
go'u ta ma skem mo 'khor bcas 'dul ba 'dzin pa yin pas /
'di ni ltung ba'o / /
'di ni ltung ba ma yin no zhes sems pa na dus 'gyang ngo / /
skye dgu'i bdag mo 'khor bcas spong pa pa yin pas sems rtse gcig tu 'jog pa la ba la rmel ba mi gnod kyis de la gzhol lo snyam du sems pa na skye dgu'i bdag mo 'ongs pa mthong nas /
smras pa /
tshul khrims ldan pa smon pas 'grub po zhes gsungs pa de bden te /
bdag skye dgu'i bdag mo 'ongs na ci ma rung snyam na /
khyod kyang 'dir 'ongs pas so / /
bdag gis bal chung du zhig rnyed pa de khyod kyis rmel du chug la byin cig /
bdag ston pa'i zhabs la phyag 'tshal te 'ongs nas dge slong ma gnyis gtang gis de gnyis la bskur mdzod /
des bal de dag gzar thag gis bam po gnyis su dam por bcings te sgo glegs kyi phag tu bzhag go /
des dge slong ma gnyis btang ba dang /
de gnyis song nas /
go'u ta mi'i mchid nas /
bal de dag bskur dug sol zhes mchi'o / /
sgo glegs kyi phag nas long zhig /
de gnyis gnas khang du zhugs te 'degs par brtsams pa dang /
sgul yang ma nus nas /
ci 'dir rang 'thag dag bcug gam /
ci khyed gnyis gzhon nu ma gta' gam pa yin nam /
zhes des mthe'u chung gis bteg ste gcig mgor bskur /
gcig ni rked du bskur ro / /
de gnyis na re /
mgo chag la thug go /
rked pa chag la thug go zhes zer zhing dbyar khang du song nas khur sa la bzhag ste 'gyel 'dug go /
dge slong ma rnams kyis /
khyed gnyis gta' gam pa yin nam /
de gnyis na re /
khyed cag stobs dang ldan pa des 'di theg cig /
de dag gis de gdeg par brtsams pas sgul yang ma nus nas /
ci 'dir rang 'thag gi rdo dag bcug gam /
@# / /
zhes bam po de gnyis bshig pa na phung po chen por gyur nas rta bgad kyis btab ste smras pa /
'char ka na re /
bal cung zhig zer na /
gal te mang po yod na ji ltar 'gyur /
skye dgu'i bdag mos /
nu mo dag| sgra bregs shing 'chan khung ral bu can yin na dgod du ci yod /
de ni gnas ngan len kun du spyod pa yin pas bstan pa la 'drums pa ltung bas ltung bar byed do / /
ston pas skyes bu dam pa ni gnyis te /
khur mi len pa dang /
blangs pa mthar phyin par byed pa'o zhes gsungs pas 'di khur blangs pa yin pas mthar phyin par bya dgos kyi /
ji tsam spro ba des rmel la de la byin cig /
de nas skye dgu'i bdag mo ston pa'i drung du song nas phyag 'tshal te mtha' gcig tu 'khod pa dang /
de'i lag pa gnyis btso blag mkhan gyi lag pa ltar shin tu dmar bar gyur pa la /
ci'i phyir khyod kyi lag pa shin tu dmar bar gyur /
'di na bgyi ba gzhan lags na gzhan bgyid do / /
ji ltar gyur /
'char kas bal rmel du stsal to / /
de nas byung ba 'di dang sogs /
'char ka| khyod dge slong ma nye du ma yin pa la lug gi bal rmel du 'jud pa bden nam /
btsun pa| mad do| |smad nas /
de lta bas na phan yon bcu sogs /
yang dge slong gang dge slong ma nye du ma yin pa la lug bal 'khrur 'dzud dam /
'tshed du 'dzud dam /
rmel du 'dzud na spang ba'i ltung byed do / /
gser dngul la reg pa'i spang ba ni /
ston pa rgyal po'i khab na'o / /
grong dpon gtsug na nor bus ston pa la zhus pa /
rgyal blon rnams kyi gtam la /
dge slong rnams la mngon tshan can rung zhing gser bdag gir bgyid ces kha cig zer /
mi byed ces kha cig zer na 'di gang lags /
rung zhing bdag gir byed do zhes zer ba skur ba 'debs pa'o / /
de ngo mtshar te /
bdag kyang de snyam mo zer nas song ngo / /
de nas dge 'dun bsdus te /
grong dpon 'di skad zer gyis| khyed kyis rtsa shing sogs bdag gir bya'o / /
gser bdag gir mi bya'o / /
'di ni byung ba'o / /
ston pa mnyan yod na'o /
de'i tshe drug sde dag rang gi lag gis gser dngul len cing 'jog par byed nas /
mu stegs dag /
shAkya'i dge sbyong dag ni ma log ma spangs pa ste /
rang gi lag gis gser len par byed /
len du 'jud par byed de /
'di rnams dang khyim pa la khyad par ci yod zer nas 'phya ba'i skabs de gsol pas /
byung ba 'di dang sogs /
yang dge slong gang rang gi lag gis gser dang dngul len nam /
len du 'jud na spang ba'i ltung byed do / /
ston pa mnyan yod na'o / /
tsam pa na khyim bdag cig gis dge 'dun gyi phyir gtsug lag khang snying dang mig 'phrog pa zhig byed du bcug nas /
der dge slong mang po dbyar gnas par khas blangs te dbyar thon pa dang khyim bdag la /
bdag cag ston pa dang gnas @# / /
brtan rnams kyi zhabs la phyag 'tshal du 'gro yis /
bdag cag la gos byin cig /
gos bzang po ma mchis pas tshong pa byung ba dang nyos te bzang po dbul lo / /
gos bzang po med na ngan pa byin cig /
bdag ni bzang po sbyin pa lags na ji ltar ngan pa dbul /
khyed rings na gos kyi rin kar sha pa na snoms shig /
ston bas ma gnang ngo zhes ma blangs par mnyan yod du phyin pa dang /
de dag la dge slong rnams kyis /
khyed kyis dbyar gos kyi rnyed pa ma rnyed dam /
ma rnyed do / /
khyed gang du dbyar gnas par khas blangs /
tsam par ro / /
yon bdag gang /
che ge mo'o / /
de bzang po sbyin zhes grag go /
de'i phyir ma rnyed do / /
skabs de rgyas par brjod pa dang /
ston pas /
dad pa can ni gos kyi rin 'bul la /
nga'i nyan thos rnams kyang gos kyi rin 'dod kyis gnang ngo snyam du dgongs nas| blang bar bya zhing blangs nas kyang sbyin bdag de nyid la yid gtad de bcang bar bya'o / /
zhal ta byed pa kun dga' rab pa'am /
dge ba snyen bsko bar bya'o / /
dge slong rnams chos gos kyi rin rnyed la /
sbyin bdag med nas mi len pa'i skabs de gsol ba dang /
blang bar bya zhing blangs nas kyang dge slong gi mdun du 'greng ste byin gyis brlab par bya'o / /
yul gzhan du song nas /
'di na sbyin bdag mang ngo snyam du 'gyod pa dang /
sbyin bdag de gson gyi bar du bdag po ring ba nyid yin na'ang nyams pa med do / /
khyim pa dad pa can dag gis mtha' 'khob tu gtsug lag khang byed du bcug nas der skrag pa byung bas gtsug lag khang por pa na /
ma byin par len pas bcom pa dang /
dge 'dun nam /
mchod rtan gyi dbyig dang gsar sbas te 'gro'o / /
gang gis sba ma shes nas /
kun dga' rab pa'am /
dge bsnyen gyis sba'o / /
de dag rku nas /
dge bsnyen dad pa can gyis sba'o / /
med na dge tshul gyis so / /
'char ka bsod snyoms brgyus nas phreng ldan ma can song ste chos ston pa dang /
ri dags 'dzin gyi ma sags dge 'dun gyi na ba'i sman khyer nas glu dang rol mo dang bcas te chas pa dang /
des thos nas 'di ci yin /
'di ltar ro / /
'o na bdag gis kyang dge 'dun gyi na ba'i sman sbyar bar rigs so / /
legs so / /
'char kas /
gtsug las khang du phreng ldan mas dge 'dun gyi sman sbyor bar yod pas dgos pa rnams long zhig /
dge slong rnams kyis /
'char ka| rgyal po'i pho brang du 'gro ba la nyes dmigs bcu yod par ma gsungs sam /
sman gyi phyir bslab pa las 'da' 'am /
de cang mi smra'o / /
der dge slong 'ga' yang sman slong du ma byung ba dang /
'char ka la dris bas /
ston pas rgyal po'i pho brang du 'gro ba la nyes dmigs bcu yod par gsungs pas mi 'ong ngo / /
'o na ji ltar bgyi /
tshong pa'i lag tu pa na @# / /
byin nas /
de nas dge 'dun gyis blang ngo / /
'o na de bzhin bgyi'o zer nas tshong pa zhig la pa na gtad nas /
dge slong rgyal po'i pho brang du mi 'ong gis /
de la sman ci 'dod pa byin cig ces bsgo nas| des pa na blangs te bzhag pa dang /
dge slong gis de thos te song nas /
gcig gis /
kho bo la 'khur ba dang /
'khur skam dang /
sha khu dag byin cig /
gcig gis /
kho bo la 'khur ba dang /
khrol bu dag byin cig /
gcig gis kho bo la sha khu khol bu dang 'tshogs pa byin cig /
ces smras pas /
de na re /
bdag 'khur mkhan yang ma lags /
sha g.yos mkhan yang ma lags /
dbyig 'di snoms te bzhud la gang dgos ba nyos shig /
dbyig len du ma gnang ngo| |bdag spos 'tshong ste tshong 'dus kyis 'tsho ba lags kyis bdag gi 'tsho ba 'chad do zer ba de gsol pas /
sbyin bdag la yid gtad de pa na blangs la spyad ces pa /
de byed pa la dbul pa'i phyir kar sha pa na blang ba yang ngo / /
ston pas khyim bdag lug btul te gshegs pa na /
khyim bdag lug gis bshul gyi snyun brgyags kyi zong pa na bzhes shig /
blang bar bya'o / /
sus blang mi shes nas zhus pas /
rung bar byed pas so / /
rung bar byed pa med nas gsol ba dang /
dge tshul gyis blang bar bya'o / /
dge slong gi lam brgyags ni bza' ba lnga dang /
bza' bar smos pa lnga dang /
rin po che lnga dang /
rin po cher smos pa lnga'o / /
mnyan yod du khyim bdag gcig gis dgon bar spyil bu byed du bcug ste dge slong zhig gnas so / /
de dgun lhags pas nyen nas rgud pa dang /
khyim bdag de la /
shes par gyis shig gzhan du 'gro'o / /
cung zad mi brel lam /
min te /
lhags pas skyo'o / /
bzhugs shig /
me shel sten cig /
ma gnang ngo / /
de gsol pas /
me'i don du me shel nye bar gzhag par bya'o / /
rkun po lnga brgya der phyin nas dge slong la /
lhags pas nyen na me yod dam /
med do / /
khyod me'i bya ba ji ltar byed /
me shel las so / /
ga re| 'di na'o / /
de dag gis mthong nas phrogs so / /
dge slong des khyim bdag la sngar bzhin brjod pas /
me shel ma byin nam /
byin te rkun pos phrogs so / /
de dben par gzhag mod zer ba de gsol pas /
de ma sbas par gzhag par mi bya'o sogs so / /
drug sdes /
rgya gnang ba na rin po che las byas pa'i rgya byas /
'khar ba gnang ba rin po che las byas pa sogs yo byad gang gnang ba de rin po che las byas pas / /
yo byad rjes su gnang bar rin po che bdag gir bya ba'i shan bsre bar mi bya ba nyid do / /
'od srung stobs bcu pas khyim bdag me skyes kyi tsan dan sa mchog gi lhung bzed rdzu 'phrul gyis blangs pa dang /
de gsol pas /
gser dngul baidur+yA shel las byas ba bzhi ni /
ma blangs pa blang bar mi bya /
blangs pa dor bar bya'o / /
gzhan bzhi ni /
ra gan dang sogs nas /
sa las byas pa'o / /
longs pa'i gzhir gtogs nas rin po che zhes @# / /
bya ba ni /
nor bu dang nas /
g.yas su 'khyil ba'i bar ro / /
mngon tshan can gyis spyod pa'i spang ba ni /
ston pa mnyan yod na'o / /
yul dbus su sangs rgyas byung ngo zhes grags pa'i tshe nyan thos rnams cho 'phrul byed pas de dag la mchod na phan yon chen por 'gyur ro zhes thos nas byang lam pa'i tshong pa dag lhags pa dang /
mnyan yod na rtsis mkhan zhig 'dug pa des der song nas /
ded dpon la ming dang rus nas brjod de /
'ongs pa legs so / /
khyod kyi pha ma'i ming n-i 'di zhes bya /
khyod kyi rdzas 'di snyed cig 'ongs so / /
nyi ma ming ge mo la khal 'jig go /
khe spogs ni 'di snyed cig 'grub par 'gyur ro zhes smras pa dang /
nyan thos cho 'phrul byed pa 'ga' zhig yin snyam nas /
des de la byang lam gyi nags kyi 'bras bus slong phor bkang ste byin nas la ba srin bu'i mdog lta bu zhig kyang bskon no / /
des gyon nas grogs rnams kyi gan du song ba dang /
'di ga las rnyed /
'di las so / /
de dag gis smras pa /
shAkya'i dge sbyong rnams bdag cag la rtag tu mtho 'tsham gyi /
khyod la ba 'di gyon de song la /
dge sbyong de dag gi snying gas par gyis shig /
de ltar bya'o zhes de la ba gyon nas rgyal byed tshal du song ba dang nye dags mthong nas /
gcer bu pa 'di la ba bzang po gyon te 'ongs kyis bdag gis 'di ma phrogs na nye dga' zhes bya ba'i ming mi gzung ngo snyam nas /
khyod gcer bu pa yin na /
la ba 'di lta bu gyon pas phyir babs sam /
kho bo ma babs te /
tshong pas byin no / /
ma legs so / /
khyod kyis rgas pa'i gnas skabs su tshul khrims 'chal ba kun du spyad do / /
chur shog chos bstan par bya'o / /
de la sbyin pa'i bsngags pa rgya cher brjod de /
khyod kyi ston pa ni ngan pa la mos pa yin te /
de bzang po 'dod na des khyed la gos 'bum ri ba dang /
zas ro brgya dang ldan pa dang /
khang ba brtsegs pa mig lnga brgya pa'ang gnang bar 'gyur ba zhig na ma gnang ngo / /
kho bo cag gi ston pa ni bzang po la mos pas des kho bo cag la gos 'bum ri ba sogs gnang ngo / /
khyod la ba 'di lta bu gyon te sleng mo la 'gro na /
khyim pa dad pa can dag gis /
shes pa can 'dis tshul khrims 'chal ba spyad do snyam nas slongs mo'ang mi rnyed kyis /
khyod kyi la ba 'di kho bo la byin dang /
kho bos khyod la la ba gzhan zhig sbyin no / /
kho bos la ba 'di gyon te bsod snyoms la zhugs pa na khyim pa dad pa can dag gis kho bo mthong nas /
nye dags la ba 'di ga las rnyed zer na /
shes pa can che ge mo zhig gis byin no zhes brjod pas de dag gis khyod dad pa can du shes nas khyod slong mo la zhugs pa la chang dang nu rdzis slong phor bkang ste ster bar 'gyur ro / /
nye dga'| bzhes shig /
nye dga' na re /
khyod kyi grogs dag tshul khrims 'chal ba yin bas khyod de dag @# / /
gi tshig thos nas yang mi 'phrog gam /
ci kho bo'i la ba 'di'ang de dag dbang ba yin nam /
kho bo nyid dbang ba yin gyis bzhes shig slar mi 'phrog go /
des de las de blangs te la brtsub po zhig phyin nas song ba dang /
'di ga las rnyed /
nye dga' la de phul bas 'di byin no / /
de dag gis spyos te /
shAkya'i dge sbyong rnams ni yu bu cag gson na'ang mi dga' la /
drug sde dag ji lta bar gzhan min zhing| nye dga' ji lta bar gzhan min no / /
khyod kyis gnas brtan gzhan zhig la byin na kho bo cag gis kyang yi rang bar byed na /
nye dga' la byin te /
de ni bdag cag las gzong gis kyang khrag gi phyis bu len 'dod kyi /
la ba khyer 'ong na legs /
mi 'ong na khyod kho bo cag gi nang nas dbyung ngo / /
de skrag nas nye dga' can song ba dang /
nye dags mthong nas gtsug lag khang gi sgo bcad do / /
des sgo b+jungs te /
nye dga' zhes bos kyang cang mi smra'o / /
dge slong rnams kyis de la /
nye dags khyod la ci bya /
des kho bo'i la pa khyer ro / /
khyod la ba 'dod na song la bcom ldan 'das la skyabs su sgrub shig /
de ston pa'i drung du song nas /
nye dags bdag gi la ba khyer ba de bcom ldan 'das kyis bdag la slar stsal du gsol /
ma stsal na bdag grogs rnams kyi nang nas gnas dbyung byed par 'gyur ro / /
ston pas /
kun dga' bo nye dga'i gan du song ste /
'di'i la ba phyir byin cig /
ma byin na 'di khrag tsha ba skyugs nas 'chi ba'i gnas yod do zhes gyis shig /
kun dga' bo song nas de skad brjod pa dang /
nye dga' na re /
ston pa'i bka' nyan par zad kyi /
gzhan du na gcer bu 'di khrag tsha ba skyugs nas 'chib pas /
shes pa can sha stag gis 'dzam bu'i gling 'di bu ram shing gi tshal lam /
'dam bu'i tshal lam /
'od ma'i tshal bzhin du gang la /
de dag thams cad khrag tsha ba skyugs nas dus byed kyang /
nye dga'i spu'i rtse mo tsam yang mig yo ste /
'on kyang bzhud cig sbyin no / /
de nas nye dags /
kwa ye gcer bu pa| nyon cig /
khyod kyi ston pa brdzun ma des 'jig rten bslus pas dmyal bar skyes nas de'i lce la thong gshol lnga brgyas rmed na /
khyod de bas kyang brdzun ma chen po yin pas /
khyod kyi lce la'ang thong gshol stong gis rmo bar 'gyur ro / /
gzhan yang kho bo'i lag khyod kyis spyad na /
kho bos kyang khyod kyi khab spyad snyam ma ma /
ma lags so / /
nye dags de'i la ba des 'doms kyi phyogs thams cad phyis nas bzhi bltab byas te lag pa g.yon pa'i steng du bzhag nas /
g.yas pas thal lcag gis bsnun pas rim pa thams cad rdol nas /
lag pa skyong zhig /
brkyang pa dang /
de khas bub tu 'gyel bar 'gyur ba'i shugs kyis la ba byin pa dang /
de khas bub tu 'gyel ba la rdog pas bsnun nas /
gtsug lag khang sla tsas ma @# / /
gtal bar song zhig /
ma gum na mchi ste slan chad rgyal byed tshal du mi mchi'o / /
de ni re zhig byung ba'o / /
ston pa mnyan yod na'o / /
de'i tshe drug sdes mngon tshan can gyi spyod pa bun bskyed byas pa dang /
mu stegs can dag /
shAkya'i dge sbyong rnams ni ma log ma spangs pa ste /
mngon tshan can gyi spyod pa sna tshogs byed pas khyim pa dang khyad par ci yod ces zer ba'i skabs de gsol pas /
byung ba 'di dang sogs /
khyed mngon tshan can gyi spyod pa rnam pa sna tshogs byed pa bden nam btsun pa| mad do / /
yang dge slong gang mngon tshan can gyi spyod pa rnam pa sna tshogs byed na spang pa'i ltung byed do / /
ston pa yangs pa can gyi spre'u rdzing gi 'bram na khang pa brtsegs pa'i khang bzang na bzhugs so / /
li tsa byi rnams kyis khang pa drug brtsegs bdun brtsegs su byed pa bzhin du gtsug lag khang yang byas pas yang yang rdib nas /
sbyin bdag gis bsams pa /
bdag cag rnams gson na'ang 'di ltar 'gyur na shin ji ltar 'ong snyam nas /
mkhar lan gyi rgyur mi zang pa dbul lo snyam ste phul bas mi len ba'i skabs de gsol bas /
blang bar bya'o / /
dge slong gi gtsug lag khang sum brtsegs dang /
dge slong ma'i dbyar khang nyis brtsegs bya'o / /
dge slong rnams kyis mi zad pa blangs nas mdzod du bzhag go /
sbyin bdag 'ongs nas /
mkhar lan mi byed dam /
kar sha pa na med do / /
bdag gis mi zad pa ma phul lam /
mdzod na 'dug go /
de ltar na mi zad par mi 'gyur gyis /
zad par 'gyur ro / /
ci'i phyir rab tu mi sbyor /
ma gnang ngo / /
skabs de gsol pas /
dge 'dun gyi phyir mkhar lan gyi rgyu mi zad pa sgyar bar bya'o / /
de bzhin du khyim pa dad pa can dag dkon mchog gsum gyi phyir mi zad pa 'bul nas kyang /
rab tu sbyar zhing bskyed kyis mchod pa bya'o zhes pa /
kun dga' rang pa'am /
dge bsnyen dag yod na dkon mchog gi don du bskyed par bya'o / /
de dag gis de dag nyid la byin nas bdas pas rtsod pa byung /
phyug pho las ma khugs /
dbul pos 'jal ma nus pas /
gta' nyi rir blang bar bya'o sogs so / /
nyo tsho dbyed ba'i spang ba ni /
ston pa mnyan yod na'o / /
drug sde dag nyo tshong sna tshogs byed de /
ljongs lo legs /
grong khyer pa lo nyes pa'i tshe ljongs nas grong khyer du len /
bzlog pa'i tshe grog byir nas ljongs su gtong /
rin che pa'i tshen 'tshong /
chung ba'i tshen nyo bar byed pas mu stegs can rnams /
khyim pa dang khyad par ci yod ces 'phya ba'i skabs de gsol pas /
khyung ba 'di dang sogs /
yang dge spong gang nyo tshong rnam pa sna tshogs byed na spang ba'i ltung byed do /
byang lam pa'i tshong pa dag gis gtsug lag khang bzang po dag mthong ste /
bdag cag gis dge 'dun la mchod ston bgyi'o / /
yo byad khyer shog cig /
rin dbul gyis 'bras stsol cig /
ma @# / /
gnang ngo / /
gsol bas /
dge 'dun gyi bshos kyi phyir dge 'dun gyi 'bras rin gyis nyo ba la sbyin par bya'o / /
rin tsam byin pas /
gal te de nyid kyis na 'theb dang bcas par ro / /
thams cad la byin pas zad de sbyin spung chang pas /
zad na dge 'dun kyis nyo bar bya'o / /
gal te srog chags med na rnying ba bcod par bya'o / /
drug sde rnams 'jig rten na grags te /
nyo tshong byed pa rnams 'dri'o / /
mnyan yod du khyim bdag gnyis gcig gos 'tshong /
gcig nyo ste /
rin thang gtam pa na /
nye dags bcad pa btsan no zer nas dris pas /
re re la nyo'am 'tshong zhes dris pas gsang ste /
nyo mkhan la /
nyi shu dang /
'tshong mkhan la /
bzhi bcu ri'o zhes brjod nas /
gnyis ka'i mngon sum du /
ji ltar legs pa gyis zhes brjod pa dang /
de gnyis ma 'cham par /
yid ches pa'i tshig las /
'di ri'o zhes thos so / /
su las /
nye dga' las so / /
des shes bzhin du bdag cag gnyis bslus kyis slan chad mi 'dri'o zhes pa'i skabs de gsol pas /
rin thang mi gdab bo / /
de ltar gsungs pa dang /
dge slong gos nyo bar 'dod pas /
khyim pa la ba nag cig dang /
bzhi cha dang /
brgyad cha dang /
bcu drug chas bskyed pa na de khros nas /
nged ni spegs ba yin na /
khyed de bas kyang spogs pa chen po'o zer nas 'phya ba gsol bas /
dge slong rang gis khyim ba'i nyo tshong dag tu lag gzhug par mi bya'o / /
ji ltar nyo ma shes nas /
khyim pa nyor gzhug go /
nyo 'dod cing khyim pa med na lan gsum gyi bar du tshig brjed par bya'o / /
zong la rtseg pa ni gzhan gyi don du yang mi bya ste /
dkon mchog gsum ni ma gtogs so / /
drug sde dag lhung bzed dang chos gos sogs dge sbyong gi yo byad skugs su 'jug la khyim pas mthong nas /
de ni 'tsham pa ma yin no / /
ci chang 'thungs sam /
sgog skya zos /
mi 'tsham pa ci yod zer ba de gsol pas /
'phya ba thog tu bab ste gta' gzhug par mi bya'o / /
zhal ta pas dge 'dun gyi phyir nor bskyis nas zhal ta pa shi ba dang /
khyim pa des /
dge slong de ga re /
shi'o / /
bdag gi nor bskyis so / /
song la ngos shig /
dge 'dun gyi phyir khyer gyi /
pha ma dang rang gi phyir ma lags pas khyod kyis stsol cig /
gsol pas /
dge 'dun gyi phyir khyer bar shes na byin cig /
ngas lag gi bla'i chos bca' ste /
rgan rabs rgan rabs dag la ma zhus par dge 'dun gyi don du brtson par mi bya'o sogs / /
bcu tshan gsum pa la bcu las /
lhung bzed 'chang ba'i spang ba ni /
ston pa mnyan yod na'o / /
nye dga' /
'di thams cad khyim bdag gis zhus nas bslab pa'i gzhis khyab par byas pas rnyed pa sgrung mi nus so snyam pa dang /
dga' 'dun pa dug cu skyed mos tshal du song ba mthong nas /
'di las rnyed pa ma grub na nye dga'i ming mi gzung ngo snyam nas /
lhung bzed gsal ba /
zlum pa /
longs spyad par bzod pa zhig @# / /
'chan khung du khyer te song nas /
dga' 'dun pa zhig la sbyin pa'i gtam byas pas dang nas /
ci la byon /
lhung bzed dgos so / /
lhung bzed ma mchis te rin dbul lo / /
lhung bzed bstan nas| 'dri'ang rin gyis rnyed do / /
'di'i rin ci tsam /
kar sha pa na drug cu'o / /
des phul lo / /
sbyin pa 'dis sogs nas /
lha dang mi rnams kyi nang du snod du 'gyur bar gyur cig /
de bzhin du thams cad kyis kar sha pa na drug cu drug cu sbyor du bcug nas song ngo / /
de dag 'dus pa na /
kho bos nye dga' la lhung bzed phul gyis yi rang bar gyis shig /
gzhan zhig na re /
kho bos kyang phul lo / /
de bzhin du thams cad kyis kho bos kyang phul lo / /
de dag phan tshun bltas te /
dge slong gcig la lhung bzed du dgos zhes dge slong zhig la dris pa /
dge slong gcig la lhung bzed du 'tshal /
gcig kho na dgos so / /
dge sbyong rnams ni rnyed pa 'dod pas zil gyis non no zhes smod do / /
'di ni re zhig byung ba'o / /
drug sdes lhung bzed rnyed tshad byin gyis mi rlob par 'chang nas /
don nyung du dag 'phya ba'i skabs de gsol pas /
byung ba 'di dang sogs /
dge slong gis lhung bzed lhag pa zhag bcu'i bar du bcang bar bya'o / /
de las 'das par 'chang na spang ba'i lhung byed do / /
rab tu byung ba la ltos pa'i don nyid du nges par byas pa ni spangs pa nyid yin no sogs so / /
lhung bzed tshol ba'i spang ba ni /
ston pa mnyan yod na'o / /
khyim bdag cig gis grong dang dgon par gtsug lag khang gnyis brtsigs te /
der dbyar gnas pa'i dge 'dun la ras yug re re phul lo / /
nye dags khyim bdag de dgon pa'i gtsug lag khang du ras yug khyer song ba thos nas /
dga' bo la /
'dir rnyed pa 'bul na skal ba nos shig ces bsgo nas /
dgon pa'i gtsug lag khang du song ba khyim bdag des mthong nas /
'di'i gom stabs dang sbyar na dgon par song mod kyi /
ji ltar yang rung sngon la grong du phul la /
phyis dgon par dbul snyam nas log ste /
ras yug brims pas dga' bo la ras yug byin pa dang /
yang lag pa bzed nas| phul na yang bzhed dam /
nye dga'i skal ba'o / /
ston pas rang gi lag nas byin pa'i bsngags pa brjod pas /
rang gis dbul lo zer nas song ngo / /
nye dags /
de ring du thogs pas grong mthar ma song grang snyam nas song ste /
dga' bo la dris pas /
ji ltar gyur pa smras pa dang /
de dgon par brgyugs te phyin pas brims tshar nas gnyig ma thob par yi mug pa de gsol pas /
sngon chu phar 'gram tshur 'gram gnyis na gcig na dge 'dun gyi rnyed pa /
gcig na bsod snyoms kyi rnyed pa yod pas der khyi gan d+he'i sgra shes pa zhig gis gtsug lag khang du phyin nas lhung bzed kyi lhag ma zos te /
yang ci dgang 'gro'o / /
dus @# / /
gcig na bsod snyoms pa la glo bur ba'i rnyed pa byung nas sngar gan d+he brdungs pa dang khyi des chu brgal nas phyin pa na phyogs gcig gi gan d+he'i sgra byung nas log pas /
chu'i rgyun gyis yun ring du khyer ba sa gnyi gam thob ste /
de'i dus kyi khyi de ni nye dga' yin no / /
de ltar cags par gyur pas sdug bsngal bar 'gyur gyis /
ha cang chags par mi bya'o / /
mnyan yod du mu ge mi bzad pa slongs mo mi rnyed pa zhig byung ba na khyim bdag cig gi sgog skya'i dbang tshod sngon mang du skye ba zhig la dge slong mas bslangs pas /
sgog skya ma 'don par tshod sngon ci bder sbyod cig /
der sbom dga' mo sa phyin nas /
tshod sngon dang sgog skya lhan cig bton no / /
bdag po des ldum ra gzhan la btsongs ba na /
des kyang khye'u zhig gnyer la bzhag nas /
tshod sngon ci bder mdzod cig /
sbom dga' mo der 'ongs nas sgog skya dang tshod sngon lhan cig bton pa dad khye'u sa bsrungs pas khye'u brdegs so / /
des pha la smras pas phas gab nas bsdad de /
sang de bzhin byed pa dang khyim bdag des spom dga' mo brdegs pas de'i mig phubs skrangs shing dbyar khang du song pa dang /
spom dga' mo sgog skya la chags bas brdegs pa la gzigs /
sngon yang rkun so zhig gis rgyal po'i pho brang phug nas ba rkus pas bu ga sgor dngul phor lus te brjed nas /
len du phyin pas bzung nas sdug bsngal lo / /
des na ha cang chags par mi bya'o / /
dge slong nad pa zhig la lhung bzed bzang po zhig yod pas de la chags nas /
kho bo'i lhung bzed 'on cig /
nges ma byin pa dang dan sems skyes te /
lhung bzed la chags bas shi nas lhung bzed de nyid du sbrul du skyes so / /
dge slong rnams kyis de'i ro bsregs te yo byad rgan pa'i mthar spungs pa dang ston pas /
dge slong sus kyang de'i lhung bzed kyi snod mad khye zhig ces gsungs nas ston bas de'i lhung bzed kha phye ba dang /
sbrul zhig mgo'i gdengs ka cher byas te 'dug pa dang /
gti mug can khyod lhung bzed long la song zhig /
de nags gseb tu song ba dang /
de'i zhe sdang gi me 'bar bas nags la me 'bar nas tshig ste /
dge slong la ngan sems skyes pas dmyal bar skyes so / /
ston pas /
srid pa la skrag par gyis shig /
yo byad la chags bas sems can gcig gi lus gsum gnas gsum du bsregs pas yid 'byung bar bya'o zhes pa /
yo byad la ha cad chags par mi bya'o / /
gang la zhen ba de bcad bar mi bya'o / /
mnyan yod na spos 'tshong gi khye'u zhig gis lhung bzed gsal ba /
dbyings legs ba /
longs spyad par pa zod pa zhig rnyed nas bsod snyoms pa zhig la /
bdag gis lhung bzed bzang po zhig rnyed kyis bzhed na snoms shis / /
bdag la lhung bzed yod do / /
gzhan lhung bzed 'tshal ba mchis na de @# / /
gtang tu gsol /
gtang bar bya'o / /
de rgyal byed tshal du song nas lhung bzed 'khrub na dge slong rnams la /
srang ga ge mon spos 'tshong gi khye'u zhig gis lhung bzed bzang po zhig rnyed kyis 'dod na song zhig /
de dang thag mi ring ba na nye dga' 'dug pas thos nas /
de 'ga' zhig gis thos nas brgyugs na mi rung gis smad par bya'o snyam nas de la smras pa /
khyod dad pas byin pa zos nas lhung bzed dang chos gos kyi gtam las gzhan pa'i gtam med dam /
des bsams pa /
'dod pa can 'dis kyang bdag smad na gzhan gyis thos na rgya cher smod par 'gyur ro snyam nas cang mi smra bar 'dug go /
nye dags de bkar nas /
khyod kyi mkhan po dang kho bo bshes pas khyod smad kyis ma gshe zhig /
gal te bdag yang smra na khyod kyis bdag smad par mdzod cig /
kho bo yang nye bar ma zhi btsam du zad kyi /
ci lhung bzed ma yin nam /
snga ma nyid kyang smra bar mi bya ba lags kyis 'tshal to / /
de lha mod kyis re zhig smros shig /
srang che ge mo na spos 'tshong gi khye'u zhig gis ltung bzed bzang po zhig rnyed nas /
de na re /
lhung bzed 'tshal ba yod na de thong zer ro / /
nye dags snam sbyar gyon nas 'gros bskyed de song ba dang spos 'tshong gi khye'u des de thag ring po nas mthong ste /
dge sbyong hral po 'gros 'di lta bus 'ong ba 'dis bdag gi lhung bzed 'phrog tu 'o nga ngo snyam nas lhung bzed 'jong tshe'i 'og tu bcug ste bzhag pa dang de nye dags mthong nas /
ci lhung bzed 'di rnal gyi bu yin nam /
ci'i phyir sbed ces lag pa brkyang ste lhung bzed blangs nas /
a rog khya /
sbyin pa 'dis khyod sems kyi rgyan dang zhes sogs brjod pa dang de rin med par mi dbul lo / /
ci khyod drang srong gi snod 'tshong ngam /
gal te skyes bu sa snod kyis / /
gser gyi snod ni thob 'gyur na / /
de yis mya ngan ci phyir bya / /
bslus pa med par kho bos mthong / /
khyod mang du gsung mod| rin med par mi dbul lo / /
khyod lhung bzed la chags pas yi dags wa ba can du skye dgos so / /
de'i tshe khyim bdag cig phyogs der 'ongs nas /
'phags pa phyag 'tshal lo / /
khyod kyi phyag skam po 'dis ci bya /
bdag la nye dags bka' stsal pa ci ma bsgrubs /
lhung bzed 'di nyos te gyin cig /
khyim bdag des spos 'tshong gi khye'u de la /
lhung bzed 'di'i rin ji tsam /
'di tsam mo / /
kho bos khyod la sbyin no / /
des lhung bzed de khyim bdag de la byin nas /
khyim bdag des kyang nye dga' la phul lo / /
nye dags| a rog khya sogs /
khyim bdag de song ba dang nye dags spos 'tshong gi khye'u de la /
bkren pa khyod nye dags lhung bzed kyi rin sbyor du 'jug mi nus snyam mam /
'phags pa ci zhig sbyor yod /
khyed kyis lhung bzed thob /
kho bos rin thob kyis bzhud cig /
das lhung bzed khyer te gtsug lag khang du song nas dge slong rnams la bstan te /
@# / /
ltos shig /
kho bo'i lhung bzed ci 'dra /
gzhon nu zhig gis /
ci lhung bzed gzhan med dam /
yod do / /
'o na lhung bzed yod bzhin du gzhan btsal du rung ngam /
dgra bo rnams kyi gre bar rkang pas mnan nas rung ngo / /
gnas brtan la dgra bo yod dam /
khyod kho bo'i lhung bzed gnyis pa'ang mi bzed pas dgra bo'i thu bo yin no / /
don nyung du dag 'phyab na gsol bas /
byung ba 'di dang sogs /
dge slong dag de lta bas na dge slong gis lhung bzed yod bzhin du lhung bzed gzhan btsal bar mi bya'o zhes gsungs nas /
bsod snyoms ba zhig gi lhung bzed rdol nas mnyan yod du bsod snyoms la zhugs pa dang phye rnyed nas lhung bzed kyi snod kyis mnos /
'bras chan gsher ba rnyed nas lhung bzed kyis mnos pas zags nas phye gsher bas lhung bzed kyi snod ma rung bas de sbrang bu dag gis bskor ba dang khye'u dang bu mo rnams /
'phags pas 'khor mang pa'i las byas pas sbrang bu dag gis bskor cing bzhud do / /
mgon med zas sbyin gyis de mthong nas /
ci'i phyir 'phags pa la mtho 'tsham /
khyim bdag gis dge slong de la /
bstan pa mdzes pa la ci cal col byed /
'di la cal col ci yod /
khyod kyis kho bo rol mo mkhan la sogs pa'i khyim du zhugs par mthong ngam /
'o na ci'i phyir byis pa dag gis bskor /
kho po'i lhung bzed zag go /
ci'i phyir gzhan mi 'tshol /
mgan do / /
khyod kyi lhung bzed 'di 'dra ba yod pa yin nam zer ba'i skabs de gsol pas /
lhung bzed rdol ba des glan par bya'o zhes sogs gsungs /
bsod snyoms pa zhig gis rdza'i lhung bzed la gnas shor te gyo du ma lngar gyur to / /
des sbu gu phug ste skud pas brgyus nas bsod snyoms la 'gro'o / /
de 'khrud pa na bshig nas 'khrud cing brgyud pas snga dro zad nas /
khyod kyi dge ba'i phyogs bcings pa 'grol ba 'di kho na yin nam /
ston pas lhung bzed chag pa la lhan pa sra ba lnga po dag gis glan par bya'o zhes bca' ba mdzad do zer ba'i skabs de gsol pas /
bslab pa la gus pa'i bsnags pa brjod nas /
lhung bzed lhan pa lnga med pa spyad bzod pa yod bzhin du 'tshol na spang pa'o zhes pa /
lhan pa bzhi man chad nas sogs dang /
'di ni dge 'dun la spang do nas /
byi dor yang dang por bya'o /
'thag tu 'jug pa'i spang ba ni /
ston pa mnyan yod na'o / /
nye dgas bsams pa 'di thams cad khyim bdag gis bslab pa'i gzhis bsdams pas /
phyin chad ras yug phran sbom po gcig gi rin yang bslang bar mi nus kyis| song ste blta'o snyam nas bsod snyoms la zhugs pa dang /
skyed mos tshal zhig na yug sa mo lnga brgya tsam dog pa 'khal ba mthong nas /
sring mo dag a rog khya /
de dag cang mi smra ba dang /
srid mo dag skye bo mang po @# / /
mi 'dod pa'i 'chi ba de 'ong bas khyed cag de'i tshe tshig smrar ni dang po nyid nas mi nus par 'gyur ro / /
de na gzhon nu ma bsod nams 'dod pa zhig 'dug pa des stan las langs te nye dga'i stan bting ba dang /
de la 'dug nas /
sring mo 'di sang la dad pas langs te snyan bting bas rigs mthon por skye ba'i las bsags so / /
khyed kyis skye ba phyi ma'i lam brgyags khyer ba yod dam /
ma mchis so / /
sring mo dag ma legs so /
su la thugs ngan mdzad /
khyed cag la ste /
khyed cag pha rol nas bcom bzhin du 'dir 'ongs la /
'di nas gcom bzhin du pha rol tu 'gro bas so / /
thabs ci mchis /
gal te khyod kyis shAkya'i rigs las rab tu phyung ba /
sde snod gsum dang ldan pa /
chos sgrog pa /
rig pa dang grol ba'i spobs pa dang ldan pa de dag la ras yug chen bskon na 'jig rten pha rol gyi lam brgyags mang po khyer bar 'gyur ro / /
bdag cag gis dge slong nga lta bu ga las rnyed /
khyod kyis kho bo de lta bu yin par mi shes sam /
bdag cag la ras yug chen gyi 'byor pa ga la mchis /
sring mo dag khyed kyis /
bsod nams chung yang brnyas mi bya / /
de ni bdag la mi 'ong min / /
chu yi thigs pa 'dzag pa yis / /
snod chen gang bar 'gyur ba bzhin / /
brtan pa rnams kyi bsod nams ni / /
cung zad cung zad bsags na rdzogs / /
zhes bya ba de mi shes sam /
re zhig dog ba srang gcig sbyin nus sam /
jo thog go /
gzhan zhig gis srang phyed /
gzhan zhig gis bzhi cha /
de bzhin du thams cad kyis shas shas kyis dbul bar khas blangs so / /
srang mo dag dog pa phra mo dag byin cig /
bdag cag thams cad sbom po 'khal ga lags so / /
bdag cag gi nang na bde gnas ma zhig ni phra mo 'khal lo / /
de bos shig /
bos pa dang /
nye dags de la /
bu mo dog pa phrar khol cig /
des phrar bkal ba dang /
de bas kyang phrar khol cig /
des de bas kyang phrar bkal ba dang /
des yang dang yang du /
de bas kyang ches phrar khol cig /
'di las phra bar ni rdo mi thog go /
'di bzhin lag bod gyis la byin cig /
zin nas phul bas /
a rog khya zer nas dog pa de dag khyer te dge slong rnams la bstan nas /
kho bo'i dog pa ci 'dra /
dog pa bzang ngo / /
ras yug chen 'thag pa'i thag pa 'gal bcal ba mchis sam /
ci khyed kyis nye dga' zil gyis gnon nam /
rab tu ma byung na rang nyid 'thag par 'gyur ro / /
bdag cag gis gnas pa rta nag la zil gyis gnon / /
rab ga ge mon thag pa spyi gcer khyo shug mchis ba des dog pa 'di lta bu la chen po la 'os pa'i ras yug chen 'grub par 'gyur ro / /
bu dag a rog khya /
don gyis khyed kyis kho bo'i ras yug chen 'thag tu bcug go zhes dog pa khyer nas thag pa'i khyim du song ba dang /
des thag pa de thag ring po nas mthong ste smras pa /
mkhas pa ring nas rab snang ba / /
gangs dang ldan pa'i ri bo bzhin / /
mi mkhas rab tu @# / /
mi snang ba /
mun pa'i nang du mda' 'bangs bzhin / /
khyod gyi grags pas mnyan yod thams cad khyab pa ni khyod kyis rnyed pa legs par rnyed pa yin no / /
dog pa 'di ci 'dra ltos shig /
dog pa bzang ste /
dog ba 'di la thag pa bdag lags na chen po la 'o sa ba'i ras yug chen du 'gyur ro / /
bzhin bzang thogs shig /
bdag la thags gla su sa stsol /
khyod rtag par thags glas mi ngoms sam / /
'jig rten pha rol du 'gro ba'i lam brgyags kyang bkur bar gyis shig /
chung man re /
rje'i sras 'dis thag ring bo nas bdag cag gi bsngags pa brjod kyis 'di'i ras yug chen thogs shig /
dog pa 'di phra bdar che ba lags kyis yun 'di tsam na spyon cig /
de a rog khya zhes smras nas song ngo /
dus de tsam nas des de la ras yug chen de phul lo / /
nye dags de khyer te dge slong rnams la bstan nas /
kho bo'i ras yug chen ci 'dra ltos /
ras yug chen bzang ngo / /
'di 'dra gnyis yod na snam sbyar nyis rim byas te dge ba'i phyogs la snying las chung dus tron bgyid par 'gyur ro / /
khyed kyi snying lam na nye dags de mi nus snyam mam /
de mnyan yod du nub sgo nas bsod snyoms la zhugs pa dang yugs mo lnga brgya las sngar bzhin dog pa rnyed nas /
tha ga spyi gcer la 'thag tu bcug pas /
'phags pa ras yug chen snga ma de 'thag pa na bdag gis bu lon blangs pa de dag kyang da dung ma 'khor ro / /
des chung ma'i gdong du bltas pa dang /
chung ma na re /
gal te 'di 'tshal yang bdag mi 'tshal lo / /
nye dags spyos te /
kwa ye thag pa sbyi gcer nyon cig /
kho bos gal te khyod ras yug chen 'di 'thag tu ma bcug na sbyi gcer gyi mgo 'dis mna' 'dor ro / /
tha ga ba des kyang spyos te /
kwa ye dge sbyong mgo reg nyon cig /
kho bo khyod kyi ras yug chen 'thag na mgo 'dis mna' 'dor ro / /
de nas nye dga' gsal rgyal gyi blon po che ba can song bas /
ci la byon /
dog pa cung zhig rnyed pa 'dis ras yug 'thag tu chug cig /
bdag gis nye dga' la ras yug chen nyid dbul lo / /
de yang bkur na 'di 'thag tu chug /
che bas mi zhig la /
kye nang rje thag pa'i sna bo'i gan du song la /
nye dga'i ras yug chen 'di thogs la phul cig ces gyis shig /
nye dags smras pa /
'di thag pa'i sna bo 'thag tu ma gzhug par /
thag pa spyi gcer 'thag tu chug cig |che bas mi de la /
de ltar gyis shig /
mi des dog pa khyer nas de skang bsgo ba na /
des dog pa de ngo shes nas /
bdag gi res 'khor lo / /
mi de song nas che ba la smras pa /
spyi gcer pa na re /
bdag gi res 'khor zer ro / /
che bas smras pa /
spyi gcer pa'i gan du song la /
res gzhan byed du mi gzhug go zhes gyis shig /
mi de song nas de skad bsgo ba na /
spyi gcer na re /
che ba mnyan yod du dbang byed na /
kho bo mnyan yod du mi gnas bar zad mod /
@# / /
kho bo skal ba ma yin pa'i las mi byed do / /
che bas /
thag pa'i sna po'i gan du song la /
'di thogs gyis shig /
nye dags smras pa /
spyi gcer 'thag tu chug cig /
che pas mi de la /
spyi gcer gyi gan du song la /
skom zong sbyin gyis ras yug chen thogs shig gyis shig /
de 'phags pa dang /
nye dga' na re /
bkren pa khyed su zhig gis rgyal po'i mir bzhag /
lcag rgod kyis brdabs te /
sa dad shing skyed du gzhug par bya ba yin no / /
spyi gcer gyi gan du song nas /
che ba'i zhal nas /
ras yug chen thogs shig zer zhes mi nus sam mi 'thag go zer na /
thor to nas zung la khu tshur gyis gtogs la thags mi mthun pa dril cig /
de'i chung ma du na lan bu nas bzung ste drang zhing /
khyed gnyis kyis che ba'i ngag bcag pas rkyal po gsal rgyal la kar sha ba na lnga brgya gzhal dgos pa'i gyod la bkri'o zhes rjod cig /
des de ltar byas te khrid pa dang /
chung ma na re /
bdag cag gnyis btson rar bcug na bdag cag la thar bar byed ba med pas btson rar 'chi dgos kyis ras yug chen thogs shig /
spyi gcer gyis mi de la /
kho bo rgyal po'i pho brang du ma bkri bar /
dog pa zhog la bzhud dang / /
ras yug chen btag cing khyod la'ang sug mang po dbul lo / /
btags zin pa dang nye dga' la phul nas /
skom zong stsol cig /
bkren pa kho bo khyed kyi skom zod 'bul ba yin nam /
dug ci'i phyir mi skud /
de 'phya ba'i skabs de gsol ba dang /
byung ba 'di dang sogs /
nye dga' khyod kyis mi mdzes pa de lta bu byas ba bden nam /
mad do / /
yang dge slong gang rang gis bslangs ba'i dog bas thag pa nya du ma yin pa la gos 'thag tu 'jud na /
gos grub na spad ba'i lhung byed do / /
'thag pa bskyed pa'i spang ba ni /
ston pa mnyan yod na'o / /
khyim bdag bza' mi gnyis skyes pa de bud med gzhan la chags sogs sngar dang 'dra /
chung man re /
nye dga' zang zing cung zad kyis bsdu'o / /
de bzhin bya'o / /
bdag gis dog pa 'jam po bkal te /
dog pa de tha ga pa la 'thag tu bcug nas ras yug bskon par bya'o / /
khyim bdag des dog pa de thag pa la byin nas khyod kyis dog pa 'di khas ngas yug chen thogs shig /
nye dga' la dbul bar bya'o / /
de ltar bya'o / /
de bu mos thos nas nye dga' la spran pas /
sngar bzhin te /
thugs mches na bzhud la ltos shig /
mkhyen par 'gyur ro / /
de der song ste thag pa la /
'di su'i yin /
nye dga'i 'o / /
khyod kyis nye dga' shes sam /
mi shes so / /
de kho bo yin no / /
srid du 'di tsam zhig /
zhing du 'di tsam zhig skyed cig /
dog ba su sa stsol /
de nyid kyis so / /
nye dags phreng ldan ma'i sar phyin te chos bstan nas /
deng spyan drangs sam /
bsod snyoms mdzad /
bsod snyoms bgyid do / /
des de la hwags kyi la thu dag gis lhud bzed bkang ste phul lo / /
nye dags de dag @# / /
blangs te thag pa'i gan du song nas /
lag pa gnyis zed cig /
des lag pa gnyis bzed pa dang /
des de la la thu gcig byin nas /
dang por zo zhig /
das zos pa dang /
ro ci 'dra /
bda'o / /
khyod kyis sngon la thu 'di 'dra zos sam /
ma 'tshal lo / /
thu bzed cig /
bzed pa dang /
de'i thu bar la thu thams cad blugs te /
kho bo'i ras yug 'di legs par thogs shig /
phyis kyang la thu cung zad nye bar bsgrub par bya'i /
zheng 'di tsam du skyed cig /
dog pa zad na sus stsol /
de nyid kyis so / /
des ras yug chen de 'thag pa na dog pa zad nas khyim bdag de'i gan du song ba dang /
de'i chung ma med par khyim bdag de 'dug pa la /
dog pa zad kyis byin cig /
des byin no / /
yang zad nas de'i khyim du song ba dang /
khyim bdag med par de'i chung ma 'dug pa la /
dog pa zad kyis byin cig /
des byin no / /
yang zad nas de'i khyim du song ba dang /
khyim bdag bza' mi gnyis ka 'dug nas /
dog pa zad kyis byin cig /
chung ma na re /
ci ras yug chen de bskyed dam /
khyim bdag gis chung ma la /
khyod kyis kyang dog pa byin nam /
byin no / /
khyim bdag gis / /
ci ras yug chen de bskyed dam /
tha ga pa na re /
nye dags zheng dang srid du 'di tsam skyed cig zer nas bskyed do / /
chung mas ras yug chen de ci 'dra ba blta'o snyam nas der song ba dang /
chen po la 'os pa'i ras yug chen mthong nas /
de'i mig khrag gis gang ste| kho mos ras yug chen 'di nye dga' la mi sbyin no zer nas song ngo / /
nye dga' der dus su 'ongs nas /
kye thag pa rung ngam /
bdag gi ni rung na khyod kyi ni mi rung ste /
khyim bdag gi chung ma 'ongs nas 'di skad zer ro / /
kye thag pa| khyod la kho bos cung zad byas pa shes sam /
shes te /
bdag da dung yang khyod kyi la thu za'o / /
kho bo khyim der 'ongs pa'i tshe na khyod kyis ras yug chen po 'di khyer shog cig /
bzhud cig /
bdag gis kyang kha tshar bkal te mchi'o / /
nye dga' de'i khyim du song ste sgo'i thad kar 'dug pa dang /
khyim bdag gi chung ma des rkang pa la phyag 'tshal te /
kha sgor lta zhing ma mdun du 'dug go /
thag pa des kyang ras yug chen khyer te song ba dang /
chung ma des de thag ring po nas mthong ste lag brdas ma 'ong zhes byas pa dang /
tha ga pa des phyogs bzhir bltas nas ltos bzung pas mgo smad de nang du zhugs nas ras yug chen de khyim bdag gi chung ma'i bang du bzhag pa dang /
nye dags tsham tshom med par blangs te /
a rog khya sogs brjod /
chung man re /
khyim bdag gis rang gi sug pa nas dbul gyis slar stsol cig /
nye dags smas pa /
kho bos rung bar bya'i / /
de'i 'og tu khyim bdag gi chung ma'i bang du bzhag pa dang /
nye dags gi rgyal mtshan bskon du gzhug go zhes smras nas langs te song ngo / /
thag pas /
bdag la gla byin cig /
kho mo'i ras yug chen 'phrog tu bcug nas gla gzhan yang 'dod dam /
nye dga' la dos shig /
de nye dga'i gan @# / /
du song nas /
bdag la gla stsol cig /
khyim bdag gi chung ma la dos shig /
de kha zer zhing gang la ras yug chen byin pa de nyid la gla dos shig zer ro / /
song dang ster bar 'gyur ro / /
des de'i gan du song nas /
gla byin cig /
de na re /
kwa ye khyod 'dug mi phod dam /
mi 'dug na kho mos khyod kyi mgrin bar chol zangs btags te mnyan yod thams cad bskor bar bya'o / /
thag pa de yang nye dga'i gan du song nas /
khyim bdag gi chung ma 'di skad zer gyis bdag la gla byin cig /
nye dags smras pa /
kho bo'i ras yug chen 'thag tu bcug tshad kyi gla kho bos bcal na kho bo'i lhung bzed dang chos gos kyang med par 'gyur ro / /
gzhan yang /
tshur shog rtsis bya'o / /
khyod kyis kho bo las bag phye'i rin dang /
zhun mar dang /
hwags la sogs pa zi tsam khyer bdag khod cig ces rtsis byas pa dang /
ches lhag pa khyer nas /
thag pa de yud tsam zhig nyi ma la btags te btang ngo| |de 'phya ba'i skabs de gsol ba dang /
byung ba 'di dang sogs /
nye dga'| khyod kyis mi mdzes pa de lta bu byas pa bden nam /
mad do / /
dge slong gi phyir khyim bdag gam khyim bdag gi chung ma nye du ma yin pas tha ga pa nye du ma yin pa la gos 'thag tu bcug pa las /
de na gal te dge slong de la sngar ma bstabs par rnam par rtog pa 'ga' zhig byung nas thag pa nye du ma yin pa'i gan du song ste 'di skad ces /
tshe dang ldan pa thag pa shes par gyis shig /
gos 'di kho bo'i phyir 'thag gis /
tshe dang ldan pa thag pas gos 'di zhing che ba dang /
khrun ring ba dang /
thar gyis zhag pa dang /
thag ra na bzang bar legs par gyis shig /
tshe dang ldan pa thag pa 'di ltar kho bos gla rngan 'di lta ste /
bza' ba'am /
bza' pa tsam mam /
bza' rgyu cung zad sbyin no zhes smras nas /
de la gal te dge slong des gos bsgrub pa'i phyir zla rngan 'di lta ste /
bza' ba'am /
bza' ba tsam mam /
bza' rgyu cung zad cig byin cing gos grub na spang ba'i ltung byed do / /
'phrog pa'i spang ba ni /
ston pa mnyan yod na'o / /
dga' bo la lhan cig gnas pa chos zhes bya ba /
ngo tsha shes pa /
'gyod pa dang ldan pa /
bsdams pa| bslab pa 'dod pa zhig yod pa des de gnas ngan len kun du spyod par mi shes pa de srid du de dang lhan cig gnas so / /
de gnas ngan len kun du spyod par shes pa'i tshe dge slong rang bzhin du gnas pa rnams dang lhan cig gnas te /
ston pa'i bkas dus gsum du phyag 'tshal du 'gro ba 'ba' zhig byed do / /
de nas ston pas /
kun dga' bo| song la /
de bzhin gshegs pa kos lar ljongs rgyur gshegs kyis /
khyed cag las de bzhin gshegs pa dang thabs gcig tu ko sa lar ljongs rgyu bar spro ba des chos gos kyi las kyis shig ces bsgo zhig /
des de skad bsgo pa dang /
dga' bos thos nas nye dga' la @# / /
smras pa /
de skad zer na /
bdag cag 'di nyid du 'dug na ni sgo 'phar brgya dag 'das te ci nas kyang lto dgang dgos so / /
ci ste ston pa dang thabs gcig tu 'gron ni sangs rgyas gshegs pa la phan yon bco brgyad yod par gsungs pas srog chags brgya stong du ma ston pa dang thabs gcig tu 'gro bas /
chu'ang rnyog ma can btung dgos la /
shing ljon pa'i drung du'ang go mi thob pas bdag cag gis dge slong rab tu bshos pa 'ga' zhig khrid de dkon mchog gsum gyi bsngags pa brjod cing mdun du dong na bde bar rgyu zhing /
rnyed pa mang po'ang 'grub par 'gyur ro / /
nye dga' na re /
re zhig gser snod spangs te rdza'i snod kyis bsod snyoms rgyu 'am /
khyod kyi lhan cig gnas pa chos lta bu su la yod /
des kho bo mthong bar yang mi 'dod do / /
slob dpon gyis bsdu ba bzhi gang rung gis bsdus sam /
ma bsdus so / /
des na khyod kyi gnas skabs de ltar gyur to / /
chos kyi snam sbyar brnyings shing ras yug chen zhig rnyed nas /
mkhan po la zhus te snam sbyar btsem mo snyam nas dga' bo'i gan du 'phags pa dang /
bsod snyoms pa zhig gis mthong nas /
gar 'gro /
kho bo'i snam sbyar brnyings shing ras yug chen 'di rnyed pas mkhan po la zhus te snam sbyar btsem mo / /
bsod snyoms pa na re /
khyod sar pa 'tshem na snam sbyar rnying ba 'di kho bo la byin cig /
de bzhin du bya'o / /
de dga' bo'i gan du song nas zhus pas /
nye dags /
slob dpon| 'di ni de'i dus lags so / /
dga' bos /
chos| kho bo la snam sbyar zhig yod pa de khyod la sbyin na /
mkhan po mi 'tshal te /
bdag gi ras yug chen 'di las snam sbyar drubs te bcang bar bgyi'o / /
nye dga' na re /
kho bos gzhan du thos la gzhan du mthong ste /
kho bos khyod ngo tsha shes pa /
bslab pa 'dod par shes kyi /
mkhan po'i chos ldan gyi tshig gcog par mi shes so / /
de dbang che bas /
cang mi smra bar 'dug pa dang /
dga' bos de la snam sbyar byin no / /
des de blangs nas /
mkhan po ras yug chen 'di bzhes shig /
chos kho bos brje ba'i phyir snam sbyar byin nam /
ras yug chen yang khyod nyid khyer cig /
des bdag la yo byad don med pa 'dis ci bya /
ras 'di dge 'dun la dbul zhing snam sbyar rnying ba 'di'ang bsod snyoms bde la sbyin no snyam nas de ltar byas so / /
phyi de nyin par snam sbyar gyon nas mkhan po la phyag 'tshal du 'ongs pa dang dga' bos tshes kho bo cag ston pa'i mdun du 'gro'o / /
mkhan po ston pas sangs rgyas gshegs pa la phan yon bco brgyad yod par gsungs pa de dag mkhan po la nyes dmigs su 'gyur ram /
bdag ni ston pa dang thabs gcig @# / /
tu mchi'o /
dga' bos /
ngan pa ci kho bos khyod la bzang pos snam sbyar byin snyam mam /
kho bo dang lhan cig mi 'gron snam sbyar 'on cig /
snam sbyar phrogs pa gla'i gnas ngan len kun du spyod pa dang lhan cig 'gror mi rung ngo snyam nas de la snam sbyar phyir byin no / /
de nas ston pa dul ba /
'khor dul ba dang ldan pa nas /
brgya phrag bcur dbang sgyur ba las khyad par du 'phags pa 'khor nyan thos chen po rnams kyis mdun du bdar te kos lar gshegs pa na /
ston pas g.yas phyogs su glang po che'i lta stangs kyis gzigs pa'i tshe chos la snam sbyar med par gzigs nas /
kun dga' bo chos kyis rnyed pa ma grub bam /
grub bo / /
rgyu ci /
'dis so / /
dge slong dag dge slong la gos byin nas 'phrog par byed dam /
bgyid do / /
byung ba 'di dang sogs /
yang dge slong gang dge slong la gos byin nas de'i 'og tu khros 'khrugs rngam par gyur te /
yim rang nas 'phrog gam 'phrog tu 'jud cing /
de la 'di skad ces /
dge slong khyod la gos mi sbyin gyis phyir byin cig ces zer nas /
dge slong des lhag ma yod pa phyir sbyin par byas shing btang na spang ba'i ltung byed do / /
zhag bdun na 'bral ba'i spang pa ni /
mnyan yod kyi ri brags shig na zhes bya ba nas /
la las chos gos byin pa'i bar /
chun po spa bkod pa'i phyir tsham dam bya'o zhes pa'i skabs dang 'dra la /
skabs de gsol bas /
dgon pa pas chos gos gsum las gang yang rung ba khyim gzhan du gzhag par bya'o /
bzhag nas de nyid du nyal ba dang /
ci'i phyir gzims /
kho bo cag gis chos gos 'dir bzhag go /
ci khyed kyi chos gos rku snyam mam /
thugs mi ches na snoms la bzhud zer ba'i skabs de gsol bas /
der nyal bar mi bya'o / /
de dag snga bar 'ongs ded skya reng 'char bar byed pa dang /
bud med sgren mor nyal bdag gis /
ci'i phyir mtshan mo nyid la 'dir 'byon /
kho bo cag gi chos gos bzhag go /
thugs mi ches na snoms shig /
de gsol bas /
der skya reng 'char bar mi bya'o / /
de dag snga bar song nas bang rim du skya reng 'char bar byed pa dang /
chom rkun pa dang stag la sogs pas bcom pa de gsol bas /
gtsug lag khang nyid du skya reng 'char bar bya'o / /
dge slong rnams dge 'dun dang /
mchod rten dang /
gang zag gi phyir mtshams kyi phyi rol tu 'gro dgos pa na /
bdag cag gis khyim gzhan du chos gos bzhag go zhes mi 'gro ba'i skabs de gsol bas /
dgon pa pas zhag drug gi mtha' tshun chad du chos gos de dang mtshams kyi phyi rol du 'bral bar bya'o / /
drug sdes bsams bzhin du zhag bdun du 'bral bar byed nas gsol bas /
byung ba 'di dang sogs /
ngas dge slong dgon pa pas zhig drug gi mtha' tshun chad du chos gos de dang mtshams kyi phyi rol tu 'bral bar bya'o zhes gsungs na /
khyed cag bsams bzhin du zhag bdun du mtshams kyi phyi rol tu 'bral bar byed pa bden nam /
mad do / /
dge slong rab du mang po dag gnas dgon pa dgogs pa dang bcas par grags pa /
'jigs pa dad bcas par grags pa /
'jigs pa tha dad pas 'jigs su rung @# / /
ba dang bcas par grags pa dag tu dbyar phyi mar gyur la dge slong dgon pa 'dod na /
chos gos gsum las chos gos gang yang rung ba khyim gzhan du bzhag par bya'o / /
dge slong dgon pa la mtshams kyi phyi rol tu 'gro dgos pa de lta bu'i rkyen zhig byung na dge slong dgon pa des zhag drug gi mtha' tshun chad du chos gos de dang mtshams kyi phyi rol tu 'bral bar bya'o / /
de las 'das par 'bral na spang ba'i ltung byed do / /
dbyar gyi ras chen gyi spang ba ni /
ston pas dbyar gyi gos ras chen bcang bar bya'o zhes gsungs pa dang /
dge slong dbyar snga mar khas len pas kyang /
rang gi dus yin no zhes tshol bar byed cing 'chang bar byed /
phyi mar khas len bas kyang de ltar byed nas myur du tshol ba dang /
ring du 'chang bas don dang bya ba mang ba de gsol pas /
byung ba 'di dang sogs /
dge slong gis sog rnams kyi zla ba gcig lus pa na dbyar gyi gos ras chen btsal bar bya'o / /
dbyar zad nas 'og tu zla ba phyed kyi bar du bcang bar bya'o / /
gal te dge slong gis sog rnams kyi zla ba gcig lus pa'i sngon rol tu dbyar gyi gos ras chen tshol bar byed dam /
dbyar zad nas 'og tu zla ba phyed las 'das par 'chad na spang ba'i ltung byed do / /
brtad ba las byung ba'i spang ba ni /
ston pa mnyan yod na'o / /
ri brags zhig na khyim bdag dad pa can zhig gis gtsug lag khang phun sum tshogs pa zhig byas te /
dge slong drug cu la chos gos dang bsod snyoms stobs so / /
de shi nas de'i bu la /
bzhin bzang phas dge slong drug cu la mkho ba stob na| khyod kyis kyang nus sam /
'phags bdag /
la la brgya /
la la ni stong /
la la ni 'bum la bsnyen bkur byed /
la las ni rang nyid kyang gso dka' bas bdag gis rngo mi thog go /
de nas dge slong rnams gzhan du song la /
rgan zhugs gnyis gtsug lag khang de nyid du 'khod nas bsod snyoms kyis 'tsho'o / /
byang lam nas tshong pa lhags nas gtsug lag khang de mthong ste nang du zhugs pa dang stong par mthong nas /
yongs su bskor ba na rgan zhugs gnyis mthong ste /
dge slong gar stong /
de gnyis kyis bshad do / /
ded dpon na re /
bdag cag gis gtsug lag khang byed du bcug nas kyang bsnyen bkur bya'o snyam na /
byas zin pa 'dir mkho ba bstab kyi /
ci spro ba phrul cig ces ras yug chen bting pa dang /
de dag gis ci 'byor pa phul bas rnyed pa mang po byung ngo / /
de nas ded dpon gyis de gnyis la /
'di ni dge slong drug cu'i zla ba gsum gyi bsod snyoms lags so / /
'di ni brgyad ston dang /
bcu bzhi ston dang /
nya ston gyi bsod snyoms lags so / /
'di ni na ba'i rkyen dang /
sman gyi yo byad lags so / /
'di ni rnyed pa lags so / /
'di ni chos gos kyi zod lags kyis dge slong bzang po dag spyan drongs shig /
bdag cag dbyar 'das nas 'dir 'ongs te /
dge slong brgya la mkho ba bstab par bgyi'o zhes smras nas song ngo / /
de nas gzhon pas rnyed pa sbas nas /
rgan pas mnyan yod du dge slong sbron du song ba dang /
nye dga' rgyal byed tshal gyi sgo na 'dug pas mthong nas /
gnas brtan zhig 'ongs pa 'di bsu @# / /
snyam nas /
gnas brtan| byon pa legs so / /
de na re /
slob dpon phyag 'tshal lo / /
nye dags 'di ni rgan zhugs shig ste /
mkhan slob kyang mi shes so snyam nas /
rgan zhugs ga las 'ongs /
ri brags kyi gtsug lag khang nas so / /
de gtsug lag khang yin nam /
phongs pa yin /
sngon phongs pa yin la /
da lta gtsug lag khang ngo / /
ji ltar gyur /
rgyas par brjod pa dang /
khyod dge slong rkur 'ongs mod /
lags so / /
'di na chos kyi rje mngon sum du chos ston cing rgyal po gsal rgyal la sogs pas bsnyen bkur byed pas chos dang zang zing gi longs spyod phun sum tshogs pa yin pas /
dge slong rnams kyis khyod dge slong rku ru 'ongs par shes na khyod la gnas dbyung gi las byed par 'gyur gyis gzhan la ma zer cig /
kho bo cag mi drug la 'khor bcu bcu yod pas khyod la snying brtsebs 'ong ngo / /
bdag ston pa'i zhabs la phyag 'tshal du 'gro'o / /
nye dags lhung bzed nag po can 'ga' zhig gis 'di mthong zhing thos nas dang por 'gro bar gyur na mi rung ngo snyam nas /
chos rnams yid kyis 'dren byed cing / /
yid gtso yid kyi 'gros can yin / /
zhes gsungs kyi /
'di nyid nas ston pa'i zhabs la phyag tshol cig ces de'i mnya' bas bzung ste| rgan zhugs sangs rgyas la phyag 'tshal lo / /
chos la /
dge 'dun la phyag 'tshal lo /
zhes 'dud du bcug go /
skom 'thung ngu mchi'o / /
des phur bu bkang ste blud nas song zhig ces ring du bskyal lo / /
drug sde'i kun spyod ni gang cung zad thos pa de phye ma red tshogs nas phan tshun rjod pa yin pas /
nye dags skabs de brjod pa dang /
de nyid du dbyar gnas par bya'am /
mi bya ste dbyar gyi nang du de dag zos te /
'dir 'ongs nas dbyar phyi mkhas blang ngo / /
de dag deng song ba dang rgan zhugs kyis mthong nas /
'ongs pa legs so zhes de dag gi gnas mal phog go /
de dag gis /
bdag cag don gang gi phyir lhags pa de brtag go snyam nas /
rgan zhugs rnyed pa ci yod blta'i 'o na cig /
de gnyis drang po'i rang bzhin can yin pas thams cad bstan nas /
'di ni dge slong drug cu'i zla ba gsum gyi bsod snyoms so zhes sogs brjod pa dang /
rgan zhugs ser sna can yin pas zas bsod pa sbyin mi nus la /
lto 'dun can zhig la bcol na dge 'dun la nyi ma re re zhing bca' ba rnam pa bco brgyad dang /
tshod ma snum bag can mang po dang /
legs par sbyar ba'i btung pa'ang 'brim par 'gyur ro zhes lto 'dun can zhig la bcol nas de ltar byas pas zad pa dang /
dge skos kyis rgan pa'i mtha' logs su 'dug ste /
dge 'dun gyi gdugs gcig kho na'i spyi bungs shig mchis so / /
bdag cag bslab pa blangs pa yin pas brgyad ston sogs mi byed kyi /
de yang bza' bo zhes zos /
phung po lnga ji srid 'tsho bde srid du bdag cag nad pa yin pas /
na pa'i slan de yang bza' bo zhes zos nas /
khur ya gcig ni 'dug par dka' ba yin gyis /
gos kyi rnyed pa 'di yang bgos la khur ro snyam pas bde bar 'dod do zhes de yang bgos pa dang /
dge skos kyis @# / /
da ni gdugs gcig gi spyi bungs las ma mchis so / /
de dag gis /
rgan zhugs khyed gnyis na re /
dge slong drug cu'i zla ba gsum gyi bsod snyoms yod zer na dbyar du zad do / /
de gnyis kyis smras pa /
de dag gis bca' ba bco brgyad la sogs pa sha stag zims shig ces smras sam /
'di smod kyis gnas dbyung gyis shig /
kha cig gis /
myur du bzod pa ma gsol na ltag pa'i spu 'byi yis bzod pa gsol cig /
de gnyis kyis bzod pa gsol ba dang /
'di gnyis drang po'i rang bzhin can yin pas bzod pa bya'o zer nas song ste /
mnyan yod du dbyar phyi ma khas blangs nas 'dug go /
dbyar 'das pa dang tshong pa dag 'ongs pa na dge slong ma mthong bar /
yongs su bskor ba na de gnyis mthong nas /
dge slong dag gar dong /
'di na dge slong rnams mi 'khod do /
bdag cag gis dge slong drug cu'i zla ba gsum gyi bsod snyoms ma phul lam /
de gnyis na re /
dge slong rnams lhags nas de dag gis dbyar gyi nang nyid du thams cad zos nas song ngo / /
khyed gnyis kyis dge slong gang khrid 'ongs /
drug sde'o / /
khyed gnyis rgya mtsho chen por song nas mching bu khyer 'ongs so / /
dad pa'i myu gu skyes ma thag tu bskams su zhes smod pa'i skabs de gsol pas /
byung ba 'di dang sogs /
khyed kyis dbyar gyi rnyed pa dbyar gyi nang du bgos pa bden nam /
mad do / /
dge slong rnams kyis dbyar gyi rnyed pa dbyar gyi nang du bgo bar mi bya'o / /
dge slong rnams kyis dbyar gyi rnyed pa dbyar gyi nad du bgo bar byed na 'gal tshabs can du 'gyur ro / /
ston pa mnyan yod na'o / /
skye dgu'i bdag mo 'khor spong ba ma dang ldan pa yin la /
chos sbyin ma 'khor mdo sde'i mtha' pa dang ldan pa yin te /
de gnyis dbyar khang gcig tu gnas nas /
chos sbyin gyis rang gi 'khor la /
nu mo dag ston pas dge slong ma rnams la rab byung bsnyen rdzogs gnang ba de thams cad skye dgu'i bdag mo chen mo la brten pa yin la /
ston pas kyang /
gzhan gyi sems srung ba'i gang zag ni bsod nams mang du skyed do zhes gsungs kyis /
re zhig mi rtag pa yid la bya bsgoms shig ces 'doms shing de dag kyang mi rtag pa sgom mo / /
skye dgu'i bdag mo'ang rang gi 'khor la /
nu mo dag ston pas bskal pa grangs med gsum gyi dka' ba brgya stong du mas pha rol tu phyin pa drug yongs su rdzogs par mdzad de /
bla na med pa'i mkhyen pa thugs su chud pa de thams cad la phan pa'i rgyu yin la /
ston pas kyang /
gzhan gyi sems srung ba'i gang zag ni bsod nams mang du skyed do zhes gsungs kyis /
re zhig mi rtag pa nyid dang ldan pa'i mdo sde kha ton gyis shig ces 'doms shing /
de dag kyang mi rtag pa nyid dang ldan pa'i mdo sde kha ton du byed do / /
de dag phan tshun sems rjes su srung pas dge ba'i phyogs mi 'phel lo / /
chos sbyin mas dge bsnyen sa ga la de ltar gyur na khyod kyis dbyar khang byed du 'jug nus sam /
bdag la kar sha pa na mchis te /
sa gzhi rgyal po dbang bas rgyal po @# / /
la gsol pa mdzod dang /
der dbyar khang bgyid du stsal lo / /
chos sbyin ma btsun mo phreng ldan ma'i gan du song ba dang /
byon pa legs so / /
don ci la byon /
don de bsnyad pas /
bdag gis zhu'o / /
des rgyal po la zhus pas /
gnas 'di nyid bzhed na'ang 'dir bzhugs /
nga'i pho brang gzhan du bya'o / /
mi bzhed na gang dgyes par mdzod cig /
des chos sbyin la smras so / /
gsal rgyal la ral gri mthu can dang /
rgyal rigs bzang po ba zhes bya ba'i khrom gnyis yod pa las /
ral gri mthu can gyi khrom dmag gi gnas su song ba dang /
de dag gi chung ma rnams skyes pa gzhan dang dga' dgur spyod par byed pas /
phyogs de dben par gyur nas /
chos sbyin gyis /
phyogs 'dir dbyar khang byed du chug cig /
sa gas der dbyar khang byed du bcug nas dge slong ma rnams der gnas so / /
ral gri mthu can gyi khrom de dmag gi gnas nas phyir 'ongs te /
de dag gis chung ma rnams bkug cing brdegs pa dang /
srang dag na de dag du ba'i sgra skad chen po byung ngo / /
dge slong ma rnams kyis smras pa /
bdag cag char gyis 'jigs pas dang /
la kha'i 'og tu zhugs so / /
chos sbyin gyis de dag kha cig la dge ba'i rtsa ba yod cing /
bdag nyid la rag las par mthong nas /
nu mo dag| gdul ba la ltos pas thams cad bzod par bya'o / /
chos sbyin gyis phyogs gcig tu gyo mo sar pa bzhag nas /
khyed cag la sder lhag yod pa de thams cad gyo mo 'dir chu gcig ces byas nas /
byis pa dag byung na 'bru mar byin nas gcig gis gcig mgo skud du bcug ste /
rang gi lag gis bca' ba byin /
bu mo byung ba la ni bdag nyid kyis 'bru mar gyis mgo bskus nas rang gi lag gis bca' ba byin no / /
de dag khyer te khyim du song ba dang /
ma dag gis dris pa /
sus byin /
chos sbyin gyis so de dag dad par gyur te /
bdag cag gi khyim thab dmag la sod pa'i tshe 'phags ma chos sbyin la bsnyen bkur bya'o snyam mo / /
re zhig na de'i khyim thab dmag la song ba'i tshe /
chos sbyin gyis de dag gdul ba'i dus shes nas gtsug lag khang gyi dor byas /
chu dang /
dri dang /
bdug spos la sogs pa bzhag nas dge slong ma skad snyan pa dag bskos te bsdad pa dang /
bud med de dag kyang chos sbyin gyi drung du lhags pa la chu la sogs pa byin nas tshigs su bcad pa'i skad kyis mchod rten la phyag 'tshal te dge slong ma'i dge 'dun gyi gong du gdan bshams pa la 'dug go /
bud med de dag gis de'i rkang pa la phyag 'tshal nas mdun du 'dug pa dang /
chos sbyin mas de dag gi bsam pa dang bag la nyal dang khams shes nas chos bstan pas rgyun du zhugs pa thob ste /
bdag cag dkon mchog gsum la skyabs su mchi yis /
dge bsnyen mar gzung du gsol /
@# / /
de dag dang nas rang rang gi khyim du song ste khyim byi dor byas /
spyod lam zhi bas 'khod do / /
de dag gi khyim thab dmag gi gnas nas 'ong ba na /
bdag cag gi chung ma su zhig dang dga' dgur spyod snyam mo / /
de dag gis khyim thab 'ongs pa na bshes pa'i tshig gis bsu nas bsku mnye dang /
dril khyi byas /
khrus byas nas zas byin no / /
de dag gis /
spyod lam 'di lta bu ni sngon ma byung ngo snyam nas| bzang mo dag| khyed kyi spyod lam 'di lta bu sngon ma byung na /
ci las gyur /
smras pa /
rje'i sras dag| 'phags mchos sbyin gyis slan chad nyon mongs pa de lta bu 'byung ba ra mi 'gyur ba'i chos bstan pas so| |de dag gis bsams pa /
chos sbyin ni ma dul ba 'dul bar mdzad pa yin te /
bdag cag gis 'di dag gsad pa dang /
bcing ba dang /
rdeg pas 'dul bar ma nus pa de chos sbyin gyis chos bstan pas btul bas des bdag cag la phan btags kyis /
bdag cag gis kyang chos sbyin la bsnyen bkur bya'o snyam mo / /
de dag gdul ba'i dus shes nas chos bstan pas de dag gis kyang rgyun zhugs thob bo / /
de dag dad nas smras pa /
'phags ma| bdag cag gis da ni srog chags grog sbur yang mi gsod na /
bdag cag ni mtshon chas 'tsho ba lags pas ji ltar bgyi /
chos sbyin gyis smras pa /
gzhu rgyud med pa dang /
mda' mde'u med pa dang /
shing gi ral gri thogs shig /
de dag gis de ltar byas so / /
de dag gis bden pa mthong nas rgyan po rtse ba dang /
chang dang /
bud med gzhan dang 'grogs pa spangs pas phyug cing longs spyod che la glang po che dang rta dag ma spyad pas tsho zhing sha khrag rgyas par gyur to / /
de'i tshe ri brags pa zhig log nas der dmag btang ba rnams bcom ste /
blon pos rgyal po la smras pa /
ri brags pa'i dpung skyes shing lha'i dpung nyams pas lha nyid der ma gshegs na srung dka' bar 'gyur ro / /
rgyal pos dril bsgrags te /
nga'i yul na mtshon chas 'tsho ba thams cad 'gro bar bya'o zhes rgyal po dpung tshogs bzhi dang bcas pa chas so / /
ral gri mthu can gyi khrom ni mdun du 'grol /
rgyal rigs bzang po pa'i khrom ni phyi nas 'ong ba yin pas /
rgyal pos mdun du 'gro ba rnams tsho zhing glang po che dang rta rnams kyang sha khrag rgyas par mthong la /
phyi nas 'ong ba rnams rdzud par mthong nas blon po rnams la dris pa /
bdi dag la dbang thang mnyam par ma byin nam /
byin no / /
de dag pos nas /
khyed cag la dbang thang mnyam par ma byin nam /
lha| mnyam par stsal lo| /
'o na ral gri mtha can gyi khrom 'di 'byor pa dang /
rgyal rigs bzang po pa'i khrom khyed rgud pa ci yin /
lha| bdag cag kyang gzhu rgyud med pa dang /
mda' mde'u med pa dang /
shing gi ral gri thogs shing /
@# / /
mtshon cha btsongs nas zos na 'byor par 'gyur ro / /
gzhan yang 'di dag gi rta dang glang po che ma spyad la /
bdag cag gi rta dang glang po che spyad pas so / /
rgyal pos de dag la /
khyed de ltar gyur pa bden nam /
mad do / /
ci khyed cag nga der khrid nas ri brags su gsad par 'dod dam /
de dag gis smras pa /
ci mtshon chas g.yul sprod dam /
mis g.yul sprod /
rgyal po khros nas /
mtshon chas g.yul mi sprod na khyed cag nyid song la ri brags pa de phob cig ces smras nas rgyal po de nas phyir log go /
de dag gis chos sbyin gyi gan du song nas /
'phags ma| bdag cag rgyal pos dmag la bskos na ji ltar bgyi /
chos sbyin gyis smras pa /
khyed rnams song zhig /
nyes dmigs me 'byung gi /
gang du brang 'debs pa der rgyud chags gsum pa thon cig /
ri brags pa bskor ba'i nyi ma de la /
mtshan thog thag chos shod /
tshangs pa dang /
brgya byin dang /
'jig rten skyong ba bzhi dang /
gnod sbyin gyi sde dpon chen po nyi shu rtsa brgyad dang /
gnod sbyin gyi sde dpon chen po lngas rtsen dang /
klu dga' bo dang /
nye dga'i ming smos la yon bshad pa gyis shig /
de dag gis de bzhin du byas pa dang / /
rgyal po chen po rnam thos kyi bus yon bshad pa de thos nas /
su yin bsams pa dang /
chos kyi spun dag gnas /
ma yin par bskos pa mthong nas lnga sa rtsen la smras pa /
nga'i chos kyi spun 'di dag gnas ma yin par bskos kyis /
song la ri grags pa de phob la 'di dag la byin nas sems can 'ga' la'ang mi gnod par gyis shig /
des de la mnyan nas /
ri'i rtse mo lta bu'i glang po che dang /
rnga mo lta bu'i rta dang /
gzhal med khang lta bu'i shing rta dang /
gnod sbyin lta bu'i mi sprul pas ri brags pas mthong nas skrag ste ral gri mgul du btags nas byung ba dang dpya dang bcas pa bdas te rgyal po la phul bas dga' nas /
khyed cag nyid khyer cig /
de dag gis chos sbyin la phul ba dang /
de smras pa /
lha rnams kyi nang na'ang lha dbul po yod kyis /
dkon mchog gsum la mchod pa gyis shig /
des khyed cag gi yun ring po'i don du 'gyur ro / /
de dag gis sangs rgyas dge 'dun dang bcas pa zla ba gsum du spyan drangs nas snga dro mchod pa byed /
phyi dro chos nyan no / /
dus gzhan zhig na ri brags pa gzhan zhig log nas rgyal po sa rgyal rigs bzang po pa'i khro ma la /
khyed kyis ri brags pa de phob cig /
lha| bdag cag rgud la ral gri mthu can pa 'byor lags na /
de dag la bka' stsol cig /
bdag cag res gzhan la mchi'o / /
rgyal pos ral gri mthu can pa la bsgo bas /
bdag cag gi res khor ro / /
song zhig res gzhan la mi btang @# / /
ngo| |de dag gis bsam pa /
sngar ni lngas rtsen gyi mthus ri thags pa phab kyi /
da de nyid du 'chi dgos bas 'phags pa dag zla ba gsum du yo byad thams cad kyis spyan drangs pa rnams la chos gos dag phul te 'gro'o snyam nas chos gos thogs te dge slong rnams la smras pa /
bdag cag rgyal pos dmag la btang ste /
de nyid du 'gum pa'i gnas kyang yod pas chos gos 'di dag bzhes su gsol /
ston pas dbyar gyi nang du chos gos bgo ba bkag pas mi len no / /
bzhes te zhog la dgag dbye mdzad nas bgos shig ces de dag gi gnas khang du bcug ste song ngo / /
de dag song ba khyim bdag mgon med zas sbyin gyis mthong nas /
gar 'gro /
dmag la'o / /
res ma 'khor ram /
khor ro / /
'o na ci'i phyir 'gro /
lha'i zhal nas /
song zhig /
res gzhan la mi gtong ngo zer ro / /
kho bos zhu yis yud tsam zhig sdod cig /
des rgyal po'i gan du song nas /
ral gri mthu can gyi khro ma gang du gtang /
ri brags pa 'bebs su'o / /
gzhu rgyud med pa dang /
mda' mde'u med pa dang / /
shing gi ral gri thogs pas ri brags pa mi phebs par mi mkhyen nam /
de dag ni sangs rgyas kyi sras sha stag yin pas srog chags grog sbur yang dgum pa'i rngo mi thog go /
de'i tshe'ang lngas rtsen gyi mthus ri grags pa phab bo / /
de dag der btang na nyes dmigs 'byung zhing /
lha la'ang ma legs par 'gyur ro / /
de dag sangs rgyas kyi sras yin nam /
lha| de lags te /
'phags mchos sbyin la brten nas rgyun zhugs thob bo / /
'o na deng phyin chad de dag la mi bsgo bar 'phags skyes po la bsgo bar bya'o / /
de nas ral gri mthu can pa phyir log pa dang dge slong rnams kyis dgag dbye byas nas /
dgag dbye byas kyis /
chos gos dag byin cig /
sngar phul ba de dag bzhes shig /
dge slong rnams song nas sgo phye ba dang /
sa phyogs de snum zhing mngar bas chos gos la sril dag gis chugs te rdul du brlags pa'i skabs de gsol pas /
gos sbed pa'i dge slong bske bar bya'o zhes gsung nas /
de lta bas na snga ma ni bcas pa yin la /
'di ni gnang ba yin no / /
nga'i nyan thos rnams kyis 'dul ba la bslab pa'i gzhi 'di ltar gdon par bya ste /
dge slong gis ston zla tha chung nyar zhag bcus ma tshang ba tshun chad du brtad pa las byung ba'i gos shig rnyed la 'dod na blang bar bya'o / /
blangs nas gos byin pa'i dus kyi bar du bcang bar bya'o / /
de las 'das par 'chang na spang ba'i ltung byed do / /
bsngos bsgyur gyi spang ba ni /
ston pa shAkya'i grong rdal wa tshongs can na @# / /
bzhugs so / /
khyim bdag cig gis gtsug lag khang brtsigs nas sgra gcan zin la gang zag gir phul lo / /
sgra gcan zin ljongs rgyur song ba dang khyim bdag des thos nas gtsug lag khang de dge 'dun la phul lo / /
sgra gcan zin gyis ljongs brgyus nas 'ongs pa'i tshe /
gtsug lag khang de dge 'dun la phul lo zhes thos nas /
ston pa'i drung du song ste /
bdag gi gtsug lag khang dge 'dun la phul na ji ltar bgyi /
khyod song la khyim bdag de la /
kho bo'i lus sam dag la smod par mi byed dam zhes smros shig /
des ston pa'i bka' mnyan nas khyim bdag de la /
khyod kho bo'i lus sam ngag la smod par mi byed dam /
bdag khyod kyi sku'am gsung la cung zad kyang mi smod do / /
de ston pa la gsol pas dge 'dun thams cad dbod sa'i khang bar bsdus nas /
dge slong dag gang gis gang zag gcig la byin nas gzhan zhig la sbyin pa ni chos dang ldan ba'i sbyin pa min zhing /
chos dang ldan pa'i len pa min la /
longs spyod du rung ba ma yin no /
gzhan gnyis sam /
mang po 'am /
dge 'dun la sbyin pa'ang chos dang ldan pa'i sbyin pa min zhes sogs gsungs nas /
de lta bas na snga ma ni sbyin pa yin la /
phyi ma ni ma yin no / /
rgyal po ni sa gzhi la dbang /
bdag po ni gnas mal la dbang /
dge slong ni lhung bzed dang chos gos la dbang ngo /
sbyin pa po dang sbyin bdag ni rang gi sbyin bar bya ba'i chos 'du bya bar rung gi /
gzhan la sbyin du mi rung ngo / /
dge slong dag sgra gcan zin la gtsug lag khang de phyir byin cig de dag gis de la gtsug la khang de phyir byin no / /
'di ni re zhig byung ba yin gyi /
bslang pa'i gzhi 'cha' bar ni mi mdzad do / /
ston ba mnyan yod na'o /
bsod snyoms pa zhig gis khyim bdag cig skyabs 'gro dang bslab pa'i gzhi la bkod nas /
phyis rdzas las byung ba'i bsod nams bya ba'i gzhi bdun gyi rang bsngags pa brjod pas /
bdag gis kyang gcig bya'o / /
gyis shig /
gang bgyi /
dge slong gi dge 'dun la mchod ston gsol cig /
de bzhin bgyi'o / /
na bza' dbul ba cung zad yod dam /
bdag longs spyod srab mod ras zung gcig dbul lo / /
'phags pas bdag gi ming gis sang ston pa 'khor bcas gdugs tshod la spyan drang du gsol /
des tshogs pa'i dus su gsol pa dang /
dge slong rnams na re /
yon yod dam med /
de longs spyod srab bas ras zung gcig 'bul lo / /
nye dags thos nas /
ras de chen po la 'os pa zhig 'byung bas de ma phrogs na nye dga'i ming mi gzung ngo snyam nas /
de'i phyi de nyin par khyim bdag de'i khyim du song nas /
khyim bdag ci byed mchod ston sbyor ro / /
gos sbyin pa cung zad yod dam /
ras zung gcig dbul lo / /
ras yug de ci 'dra ba lta'o / /
des bstan pa dang bzang bar mthong nas /
khyod la btang ba'i bsod nams yod kyi /
longs spyad pa'i bsod @# / /
nams ni med do / /
ston bas /
zas kyi rnyed pa ni bu sa la'i 'dab mas kyang bgo par bya /
gos kyi rnyed pa ni mar me'i snying por rung bas kyang bgo bar bya'o zhes gsungs na /
mi 'gyed na longs spyod par mi 'gyur ro / /
'o na ji ltar bya /
shAkya'i rigs las rab tu byung ba /
sde snod gsum pa /
chos sgrog pa /
rig pa ngang grol bar smra ba'i spobs ba can la ras 'di bskon na btang ba dang longs spyad pa'i bsod nams su 'gyur ro / /
des smras pa /
de lta bu su yin /
kho bo yin no / /
des de la phul ba dang /
nye dags smras pa /
sbyin pa sbyin yang mi shes sam /
sangs rgyas la sogs pa mchod ston gsol pa'i tshe /
rgan pa'i mtha' logs su rjes su yi rang du chug la bdag la byin cig /
des de ltar byas nas nye dga' la byin no / /
dge slong rnams kyis dge skos la smras pa /
nye dga' las ras zung de long zhig /
dge skos kyis nye dga' la /
ras zung de 'on cig /
cig tsug lag khang du khyer te sbyin nam /
min te /
'di dge 'dun la phul ba yin no / /
nye dags smras pa /
khyod rang gi lhung bzed dang chos gos dge 'dun la phul cig /
'di kho bo la byin pa yin no / /
ston pas yon bshad nas gshegs pa'i tshe bsod snyoms ba des /
khyim bdag khyod gyis gzhan du 'brug bsgrags la /
gzhan du char phab bo / /
nye dga' de skad zer bas bdag gis de bzhin du bgyis so / /
bsod snyoms pa de gtsug lag khang du song nas 'phya ba'i skabs de gsol pa dang /
nye dga' khyod dge 'dun la bsngos pa'i rnyed pa shes bzhin du gang zag la sdor 'jug pa bden nam /
mad do / /
yang dge slong gang dge 'dun la bsngos pa'i rnyed pa shes bzhin du gang zag bdag la sgyur du 'jug na spang ba'i ltung byed do zhes pa nas /
g.yar bor sbyin du rung ngo /
zhes pa'i bar gsungs so / /
mtshams kyi phyi rol tu song ste zhes pa nas /
brkus pa nyid yin no zhes pa'i bar bram ze'i bu mo'i zhus pa las 'byung ngo / /
khyim bdag cig gis gtsug lag khang yo byad dang ldan pa zhig dge 'dun la phul lo / /
re zhig na yon bdag de rgyal po'i pho brang du bzung ba dang /
de thos nas dge slong rnams kyis gtsug lag khang de bor te thos pas dkon mchog gsum gyi dkor rnams rkun pos brkus so / /
khyim bdag de thongs pa na dge slong rnams kyis de'i drung du song ba dang /
khyed rnams ci ste bros /
'di'i don no / /
bdag bzung yang nye du rnams ma bzung bas des yo byad mi sbyor ram /
cang mi smra ba'i skabs de gsol pas /
gya tshom du gtsug lag khang dor bar mi bya'o zhes pa nas /
gnyug mar gnas na sbyin par bya'o zhes pa'i bar gsungs / /
mnyan yod du khyim bdag cig gis yo byad thams cad dang ldan pa'i gtsug lag khang zhig brtsigs nas /
dge slong 'khor mang po dang ldan pa zhig la phul lo / /
dge slong des der 'khor drug cu dang bcas pa dbyar gnas so / /
@# / /
dbyar gnas thon nas de dag phyogs phyogs su 'gro ba na /
'dir khyim bdag gis mgron du bos kyis 'khod cig /
mkhan po| 'gro'o / /
'o na zas zo la song zhig /
zas dang yo byad gzhan du khyer te bza'o / /
de ltar gyis shig /
de rnams kyis zas dang yo byad thams cad khyer bas gtsug lag khang de yo byad kyis brel bar gyur nas /
khyim bdag gi gan du song ste /
yo byad zad do / /
der mang du phul na ci'i phyir zag rgyas bar bsnyad pa dang /
der bzhugs pa'i phyir phul na ci'i phyir gzhan du gnas shing gzhan du spyod ces 'phya ba'i skabs de gsol pas /
gnas gzhan gyi rdzas gnas gzhan du mi sbyin no zhes sogs gsungs so / /
bram ze dang khyim bdag dad pa can rnams kyis dge slong mchod rten la phyag 'tshal du 'gro ba la gdugs dang rgyal mtshan la sogs pa bskur sar ma 'phrod nas zhus pas /
bzhi po ma gtogs pa gzhan la bsngos pa gzhan la sgyur du rung la /
byang chub chen po dang /
chos kyi 'khor lo dang /
cho 'phrul chen po dang /
lha las babs pa rnams kyi de dag las gzhan pa ni ma gtogs so / /
sog 'jog gi spang ba ni /
ston pa 'od ma'i tshal na'o / /
pi lin da'i lhan cig gnas pa dang nye gnas rnams sman lag nyar blangs pa byin len byas nas zas kyi phye ma dang 'dres pa rang gi rgyud kyis myags pa rnam par dbyer mi mngon pa dus dang dus min bar za ba la dge slong don nyung du dag 'phya ba'i skabs de gsol pas /
byung ba 'di dang sogs te /
pi lin da'i bu'i lhan cig gnas pa dang nye gnas rnams la /
de ltar byas pa bden nam /
mad do / /
gsod dka' ba dang /
dgad dka' ba dang /
'dod pa che ba dang /
chog mi shes pa smad /
gso sla ba dang /
dgang sla ba dang /
'dod pa chung ba dang /
chog shes pa dang /
drod rig pa'i bsngags pa brjod nas /
ston pas dge slong na ba rnams la phan pa so sor bsten par bya ba'i sman gang dag bka' stsal ba 'di lta ste /
zhun mar dang /
'bru mar dang /
sbrang rtsi dang /
bu ram gyi dbu ba de dag las dge slong na bas 'dod na rang gis zhag bdun par byin gyis brlabs te /
sog 'jog gi yongs su longs spyod pas yongs su longs spyad par bya'o / /
de las 'das par yongs su longs spyod par byed na spang ba'i ltung byed do / / / /
ltung byed 'ba' zhig pa la bcu tshan dgu las dang po ni /
sdom la /
brdzun skyon dge slong phra ma dang / /
skyo sngogs byed dang ston pa dang / /
'don dang gnas ngan len dang chos / /
bshes ngor byed dang khyad du gsod / /
brdzun smra ba'i ltung byed ni /
ston pa 'od ma'i tshal na'o /
sgra gcan zin rgyal po'i khab na chu dron gyi kun dga' ra ba na 'dug pa la bram ze dang khyim bdag dad ba can dag 'ongs nas ston pa gang na bzhugs zhes dris pas /
ston pa 'od ma'i tshal na bzhugs na /
bya rgod @# / /
phung po la bzhugs zer /
de na bzhugs na /
'od ma'i tshal na bzhugs zer /
pib pa la'i phug na bzhugs na /
sde can ma'i phug na bzhugs zer /
de na bzhugs na pib pa la'i phug na bzhugs zer nas /
de dag gis ston pa btsal yang ma rnyed pas lus ngal ba dang dub bas sgra gcan zin gyi gan du song ba dang /
sgra gcan zin gyis de dag la smras pa /
ston pa mthong ngam /
ma mthong ngo / /
des dgod pa dang dang| de dag gis smras pa /
bdag cag la bsams bzhin du mtho ma btsams sam /
de yin no / /
de dag smod pa'i skabs de gsol ba dang /
de nas ston pas chu dron gyi kun dga' ra bar byon nas zhabs bsil te chu snod du chu'i lhag ma nyung du zhig bzhag nas /
sgra gcan zin la bka' stsal pa /
ngas chu snod du chu'i lhag ma nyung du zhig bzhag pa khyod kyis mthong ngam /
btsun pa| mthong ngo / /
de bzhin dung ni mi gti mug can la la shes bzhin du brdzun smra zhing ngo tsha med pa /
'dzem pa med pa /
'gyod pa med pa de'i dge sbyong gi tshul chung bar smra'o / /
de nas chu'i lhag ma nyung du de sa la pho nas /
ngas chu'i lhag ma nyung du sa la pho ba mthong ngam /
mthong ngo / /
de bzhin du nga ni mi gti mug can la la shes bzhin du brdzun smra ba de'i dge sbyong gi tshul pho bar smra'o / /
de nas chu snod des la bzur nas /
ngas chu snod sa la bzur ba khyod kyis mthong ngam /
mthong ngo / /
de bzhin du nga ni mi gti mug can shes bzhin du brdzun smra ba de'i dge sbyong gi tshul bzur bar smra'o / /
de nas chu snod de sa la kha phub nas /
ngas chu snod sa la kha phub pa mthong ngam /
mthong ngo / /
de bzhin du nga ni mi gti mug can shes bzhin du brdzun du smra ba de'i dge sbyong gi tshul kha phub par smra'o /
dper na rgyal po'i glang po che dregs pa ma tang ka nas byung ba snas las byed pas mi bya ba ci yang med pa bzhin du /
shes bzhin du brdzun smra bas sdig pa'i las mi bya ba cung zad kyang med do / /
lus can brdzun du smra ba yis / /
chos gcig las ni 'das gyur cing / /
'jig rten pha rol bral pa yis / /
'di la sdig pa mi bya med / /
lcags gong me lce 'dra ba dag /
zos par gyur pa mchog yin gyi / /
tshul 'chal yang dag mi sngom pas / /
yul 'khor bsod snyoms za ba yin / /
zhes sogs rgya cher gsungs nas /
yang| sangs rgyas bstan pa dran byed na / /
lus kyi las dang ngag pas dang / /
yid kyi las la mang du ni / /
so sor rtogs shig sgra gcan zin / /
'di ni dge sbyong las yin te / /
'di la slobs shig sgra gcan zin / /
'di la khyod ni slob byed na / /
dge bar 'gyur zhing sdig med yin / /
zhes gsungs te /
'di ni byung ba yin gyi bslab pa bcas pa ni med do / /
ston pa mnyan yod na'o / /
mnyan yod na dge slong lag brgyud ces bya ba shin du smra pa dang /
gzhan @# / /
gyi smra ba'i rjes su brtson pa zhig gnas so / /
de nas bram ze'i khye'u gsang tshig 'dod pa zhig yul dbus nas lho lam du song ngo zhes bya ba nas /
kha cig slob ma nyid du byed cing /
mthar gyis mnyan yod du phyin pa na /
bram ze 'khor shin tu mang ba zhig gis /
lho lam nas bram ze rgol ba zhig 'ong ngo zhes thos nas rang gi 'khor rnams la /
rig pa'i gnas de dang de la dris la tshar bcad nus na legs /
ma nus na dge slong rnams kyi nang du gtang bar bya ste /
dge slong rnams kyis tshar bcad na /
lho lam nas rgol ba zhig 'ongs la de mnyan yod pas tshar bcad do zhes grags pa 'byung la /
dge slong rnams tshar bcad na bram ze mchog tu 'gyur ro / /
lho lam nas 'ongs ba'i bram ze des nangs bar sngar langs te gos kyis glod kris nas rtsa'i sgron ma thogs te mnyan yod du zhugs pa dang /
mnyan yod pa'i bram ze'i khye'u rnams kyis smras pa /
ci'i phyir gos kyis glo dkris /
kho bos thos pa bzung ba glo mi rdol ba'i phyir ro / /
de lta na zangs ma'i glegs pus dkri bar rigs so / /
ci'i phyir rtsa'i sgron ma thogs /
mi shes pa'i mun pa can gyi nang du shes pa'i sgron mas 'jug ba'o /
des de dag tshar bcad pa dang /
ci rang phyogs kho na 'joms sam /
des smras pa /
kho bo la gzhan phyogs su yod dge slong dag yod do / /
de dag gang na yod /
rgyal byed tshal na'o / /
de dag gi smra ba'i khyu mchog gang yin /
thams cad kyang mkhas pa lags mod /
'on kyang de dag gi smra ba'i khyu mchog ni /
dge sbyod lag brgyud yin no / /
de gang na 'dug /
rgyal byed tshal na'o / /
de gtam 'dreb na lag brgyud kyang der phyin nas /
lag brgyud bstan pas des mthong nas /
'di la slob dpon gyi mtshan yod pas 'di ni smra ba'i khyu mchog yin no zhes de'i gan du song nas /
kye dge slong bdag gis bla ma las yi ge cung zad blangs pa zhig yod de /
khyod dang lhan cig gtam bya bar 'dod do / /
bram ze legs te /
kho bo la'ang rgol ba'i bstan bcos rnon por bya snyam pa'i blo skyes na /
khyod kyang 'dir 'ongs pas de bzhin du bya'o / /
nyi ma gang la bya /
sang bya'o / /
phyogs gang du /
skyed mos tshal ga ge mod zhig tu 'o zhes smras nas song ngo / /
de nas bram ze de /
kho 'di skad zer na bdag 'di skad zer ro snyam du sems pas mtshan 'das so / /
lag brgyud kyi bsam pa la /
bdag gis bram ze de tshar bcad kyang sgo 'phar brgya 'das te lto dgang dgos la /
bram zes tshar bcad na ni bdag gi grags pa'i phreng ba med par 'gyur ro snyam nas ma song ngo / /
bram zes skyed mos tshal du bsgugs kyang ma 'ongs pas /
mnyan yod du zhugs pa dang /
lag brgyud kyang rtsod pa'i dus yol nas mnyan yod du bsod snyoms la zhugs pa bram ze des mthong nas smras pa / /
@# / /
khyod skyed mos tshal der ma 'ongs so / /
kho bo skyed mos tshal gang du bos nas ma 'ongs /
sang skyed mos tshal ga ge mo zhig tu'o zhes ma smras sam /
bram ze kho bos ye brjed do / /
de'i bsam pa la /
bdag ni mtshan thog thag phyogs dang gzhan gyi phyogs sems pas nam nangs na 'di ni /
kho bos ye brjed do zhes zer ba las na /
yang na blun po zhig go /
yang na shes pa mi 'khrug pa zhig go snyam nas smras pa /
dge slong sang bya'o / /
de ltar bya'o / /
bram ze de phyi de nyin par skyed mos tshal der 'ongs nas yun ring du bsgugs kyang de ma 'ongs pas mnyan yod du zhugs pa dang /
lag brgyud kyang bsod snyoms la 'ongs pa mthong nas /
dge slong khyod skyed mos tshal der ma 'ongs so / /
lag brgyud kyis smras pa / /
ci kho bo'i bya ba de kho nar zad dam /
kho bos ston pa la bsnyen bkur ba dang /
thos pa gzung ba dang| tshogs klog tu gzhug pa dang /
khyim pa rnams la'ang chos bstan dgos so / /
bram zes smras pa /
khyod ched du bsams nas mtho mi 'tsham mam /
de yin no / /
mu stegs can rnams /
dge slong dag brdzun smra'o zhes 'phya ba'i skabs de gsol pa dang /
byung ba 'di dang sogs te /
shes bzhin du brdzun smra na ltung byed do / /
drug sde rnams gang dang gang dgos par dkon mchog dang mkhan po la mna' 'dor bas| khyim pa rnams /
bdag cag khyim pa lags kyang khyim pa la mna' mi 'dor na /
rab tu byung ba mna' 'dor bar 'tsham pa ma yin no zhes 'phya ba'i skabs de gsol pas /
rab tu byung ba ni bden pa'i bsam pa can yin pas mna' dor bar mi bya'o / /
skyon nas smra ba'i ltung byed ni /
ston pa mnyan yod na'o / /
drug sdes dge slong rnams la /
zhar ba dang /
theng po dang /
smad 'chal sogs skyon nas smras bas /
de dag spa gong sems zhum nas klog pa dang /
bsam gtan gtong zhing sdug bsngal dang yid mi bde bar gnas pas dge slong don nyung du dag 'phya ba'i skabs de gsol pas /
byung ba 'di dang sogs te /
drug sde la /
khyed kyis dge slong rnams la de ltar smras ba bden nam /
mad do| |ston pas /
dge sbyong gi tshul ma yin pa sogs /
de ni rab tu byung bas bya ba ma yin no zhes smad do / /
sngon ri brags shig na khyim bdag cig gis chung ma blangs nas de dang dga' dgur spyad pas bu mo zhig byung ngo / /
de zhing pa yin pas rang nyid kyis zhing rmed ba na /
pha ma shi ba'i bu zhig dgon pa nas shing khur thogs te /
de dang nye bar shing khur bzhag ngal gso nas smras pa /
ci'i phyir rang gis zhing rmed /
kho bo la bu dang nu po 'ang med do / /
zhang po kho bos rmo'i khyod re zhig ngal so zhig ces des zhing rmos pa dang /
khyim bdag des zan khyer 'ongs nas /
tsha bo| tshur shog /
zan bza' 'o / /
de gnyis kyis zan zos nas bu des smras pa /
khyod kyi @# / /
khyim mi shes kyis dgods ka bsur shog cig ces zer nas des zhing rmos /
zhing tshigs la glang gnyis zar bcug ste dgongs ka rtswa khur zhig thogs nas ri brags der phyin pa dang /
khyim bdag des bsu nas nang du khrid do / /
bu des glang brags su btags /
rtswa bkram pa dang /
khyim bdag de mgu nas /
tsha bo| dga' bzhin du las gyis shig dang bu mo 'di chung mar sbyin no / /
de'i glang gcig zhing la bros pa bzlog kyang ma bzlogs nas shing tshal zhig 'phangs pas r+wa chag nas /
ru chag ces btags /
yang zhing la shor nas zor ba 'phangs pas de'i 'jug ma chad nas /
chag rdum zhes ming btags so / /
phyis pu des khyim bdag la /
zhang po| khas blangs pa bzhin gyis shig /
des chung ma la /
bag rdzongs sta gon gyis shig bu mo bag mar gtang bar bya'o / /
chung ma na re /
su la byin /
bu 'di la'o / /
na le sham dkar po bzhin du ji ltar byung gtol med pa 'di la bu mo sbyin re skan /
des bsams ba /
khyod la bu mo mi sbyin no zhes smras na deng nyid du 'gro bas bdag sdug bsngal bar 'gyur ro snyam nas /
de la brgyad pa byas so / /
bu des khyim bdag la yang s+m+r+sa pa /
zhang po| khas blangs pa bzhin gyis shig /
des smras pa /
nye du'i 'khor rgya chen po la zan sbyar dgos kyis sa lu dag sgrubs shig des sa lu bsgrubs nas /
zhang po| bag ma rdzongs shig des smras pa| de la bur ma yang dgos pas sgrubs shig de bsgrubs nas /
dpag ma rdzongs shig des smras pa /
'khur ba 'ang dgos pas gro sgrubs shig de bsgrubs nas /
dbag ma rdzongs shig des smras pa /
sa lu snga ma rnams zad pas yang sa lu sgrubs shig des rgyong bar rig nas /
skye bo phal po che'i nang du /
zhang po| bag ma rdzongs shig lto gol ba khyod la bu mo sbyin re skan /
des bsams pa /
bdag gis kar sha pa na'ang ma thob /
bu mo'ang ma thob bas /
'di la gnod ba zhig byas te 'gro'o snyam nas /
glang de dag zhing rmos /
lcag gis bzhus te shing skam la btags nas song ngo /
chos nyid kyis 'jig rten chags? nas ring po ma lon pa'i tshe dud 'gros kyang smra shes bas /
glang de dag gis smras pa /
kye khyod kho pho cag gi pha ma 'dra bar bdag cag rtag tu bde bas skyong bar byed na /
da ci'i phyir 'di ltar byed /
kho bo cag gis nyes pa ci byas /
khyed cag gis nyes pa ma byas mod /
khyed cag gi bdag pos nyes pa byas so / /
ci byas /
bu mo sbyin par khas blangs nas ma byin no / /
'o na rgyal po'i pho brang du ci'i phyir mi 'gro / /
che bzhi med do / /
kho bo cag gis che bzhi bya'o / /
ci mi'i skad du smra 'am /
min gyi bden pa gsol bar bya ste /
kho bo cag zhag bdun du brags su btags /
rtswa dang chu ma byin zhing /
nyi ma bdun pa la rtswa dang chu phun @# / /
sum tshogs pa la btang ste /
de'i tshe khyod kyis rgyal po'i mdun du /
nga bden na glang 'di dag rtswa'ang mi za /
chu'ang mi mthung bar gyur cig nyes bden tshig rjod cig /
rgyal po yid ches kyi bar du kho bo cag gis rtswa'ang mi za chu'ang mi mthung ngo / /
de nas bu des rgyal po'i pho brang du song ste /
lha| khyim bdag che ge mos bdag la bu mo ster bar khas blangs nas ma byin no / /
rgyal pos smras pa /
khyod la che bzhi yod dam /
mchis so / /
ci mi yod dam mi ma yin yong /
glang dag yod do / /
ci mi'i skad du smra'am /
min te /
bden pa gsol lo / /
'o na de ltar gyis shig /
des glang de dag brags su btags pa dang /
chag rdum gyis smas pa /
nub phyogs nas nyi ma shar ram /
gang gis na bdag mi gtong /
gzhan des smras pa /
min gyi che bzhi bya bar khas blangs pas so / /
chag rdum gyis smras pa /
kho bo ni btang na rdo ba'ang bza' na /
rtswa lta ci smos /
khyim bdag gi bu de bdag cag gi pha ma dang 'dra'i de ltar ma byed cig /
de bdag cag gi pha ma dang 'dra bar 'dug pa bden mod kyi /
'on kyang /
de kho bo la chag rdum zhes 'bod pas kho bo ni de ltar mi 'do do / /
bu des glang de dag gi gan du song nas /
glang khyed cag rung dam /
de dag gis smras pa /
kho bo cag ni rung na /
khyod mi rung ngo / /
ci nyes /
chag rdum na re /
kho bo ni btang na rdo ba'ang bza' na /
rtswa lta ci smos zer /
ro| |'o nang 'bros sam /
ma 'bros par chag rdum gyi sna phug dang /
'di rtswa zan kho bo cag gi dras 'di'i sna gyen du blangs te kha gyen du gzung gi /
de'i tshe khyod kyis kyang /
'di dag /
'jig rten skyod pa lnga pa nyi ma'ang che bzhir yod ces nyi ma ston par byed do zhes smros shig /
des de'i sna bug pa dang /
des smras pa /
kho bo la mtho 'tsham pa la ltos shig /
gzhan dag gis smras pa /
'di khyod la rgyan 'dogs kyis kha rog 'dug cig /
de nas nyi ma bdun pa la rgyal po dang blon po rnams tshogs nas glang de rnams rtswa phun sum tshogs pa'i phyogs su btang na chag rdum gyis rtswa'i /
bam blang bar brtsams pa dang /
glang de dag gi r+wa dag gis de'i sna blangs te nyi ma la lta zhing bzud bas /
rgyal pos smras pa /
ci'i phyir glang de dag nyi ma la lta /
de na blon po zhig gis smras pa /
'di dag don gyis lta la gsol te /
bdag cag 'ba' zhig che bzhi min gyi 'jig rten skyong ba lnga pa nyi ma 'di'ang che bzhi lags so zhes mchi'o / /
rgyal po ngo mtshar nas /
mi ma yin pa dag gis che bzhi phye yis 'di la bu mo byin cig /
bu des khyim bdag de pham par byas nas de la bu mo byin no / /
re zhig dung 'gro'i skyon nas brjod na'ang gsod par sems na mi rnams lta ci smos /
de bas na dge slong la skyon nas smra bar mi bya'o / /
yang sngon ri brags shig na khyim bdag shing rta spyod pa zhig @# / /
la ba dga' byed dang sa ri zhes bya ba gnyis yod pa la be'u khra bo dang nye khra gnyis 'brangs so / /
dga' byed kyi be'u ni ru 'drel dang /
sa ri'i be'u ni khu yu yin pas /
dga' /
byed ru 'drel dang /
sa ri khu yu zhes btags so / /
de gnyis glang chen por gyur pa na shing rta spyod pa dag tshogs te /
bdag cag su'i glang bzad zer ba na gcig na re /
kho bo'i glang bzang ngo shing rta spyod pa de na re kho bo'i glang bzang zer ro / /
ji ltar shes /
des smras pa /
lam dma' ba nas shing rtar khal 'di tsam bzhag ste kar sha pa na lnga brgya skugs su btsugs la glang gnyis bda' bar bya'o / /
de dag gis de ltar byas nas shing rta spyod pa des /
dga' byed ru 'drel song zhig /
sa ri khu yu song zhig ces bdas pas glang de gnyis 'gror ma 'dod pa la khab kyis btsags pas gzhan dag na re /
khyod pham gyis glang ma gsod bar skugs gzhol cig zer nas kar sha pa na lnga brgya 'jal du bcug go /
des glang gnyis lcag mang pos bzhus /
nyi ma la shing skam la btags so / /
'jig rten chags nas ring po ma lon pa na dud 'gros kyang mi'i skad du smra shes pas /
de gnyis kyis smras pa /
nyes pa ci byas /
khyed gnyis shes bzhin du sgyu byas nas kho bo kar sha pa na lnga brgya'i skugs 'jal du bcug go /
de gnyis kyis smras pa /
khyed rang gi lces skugs 'jal du bcug go / /
ji ltar bcug /
bdag cag gnyis kyi mid dga' byed dang sa ri zhes bya na /
khyod ci'i phyir kho bo cag gnyis la ru 'drel dang khu yu zhes ming mi snyan pa rjod /
'on kyang da lam ches dma' ba nas shing rtar khal nyis 'gyur zhog la /
kar sha pa na de nyis 'gyur skugs su tshugs la de dag nyis dos shig /
ci khyed gnyis yang skugs 'jal du gzhug gam /
deng gnyis la ming mi snyan pa ma rjod dang /
khyod skugs len du gzhug go /
yang glad nga bzang la ma 'cham par skugs nyis 'gyur du btsud nas /
shing rta spyod pa des dga' byed song zhig /
sa ri song zhig ces bdas pa dang /
de gnyis kyis khal de myur bar thang la bskyal bas kar sha pa na stong thob po / /
lhas kyang /
gang tshe khal ni ches lci zhing / /
gang tshe lam yang ches dma' ba / /
de tshe de gnyis khal khyer zhing / /
de tshe shing rta 'dren par byed / /
yid du 'ong ba brjod byas na / /
shin tu lci ba'i khal khyer zhing / /
de yang rnyed dang ldan gyur la / /
de gnyis kyang ni yid dgar gyur / /
de bas yid 'ong brjod bya zhing / /
yid du mi 'ong nam yang min / /
yid du 'ong brjod byed na / /
dge bar 'gyur zhing sdig med yin / /
re zhig dud 'gro'ang skyon nas brjod pas byams brgyun gcod na /
mi rnams lta ci smos /
de bas na mi'i skyon nas smra bar mi bya'o / /
mi'i skyon nas smra na ltung byed do / /
phra ma byed pa'i ltung byed ni /
ston pa mnyan yod na'o / /
drug sdes dge slong @# / /
rnams la phra ma byas nas spa gong zhing zhum pas klog pa dang bsam gtan gtong zhing /
yun ring po nas bsags pa'i gtsugs pa'ang rgyun gcod pa la 'phya ba'i skabs de gsol pa dang / /
byung ba 'di dang sogs /
drug sdel /
khyed dge slong rnams la phra ma byed pa bden nam /
mad do / /
dge spyong gi tshul ma yin pa sogs /
de ni rab tu byung bas bya ba ma yin no zhes rnam par smad do / /
sdon nags tshal zhig na seng ge mo sbrum ma zhig 'dug pa des ba lang gi tshogs chen po zhig gi phyi bzhin du song nas ba be'u 'brangs nas ring po ma lon pa zhig bsang te rang gi tshang du song ngo / /
be'u de'ang ma'i num 'thung 'dod pas| de'i phyi bzhin song ba dang /
seng ge mos bsams pa /
be'u 'di'ang gsad par bya'o snyam nas /
yang bsams pa /
'di nga'i bu'i chung grogs su 'gyur ro snyam nas bzhag de la phru gu pho zhig byung ba dang /
rang gi phru gu dang be'u de gnyis ka la num bsnun pas chen por gyur te /
dus gzhan zhig na seng ge mo den nas /
'chi ba'i tshe smras pa /
bu gnyis nu ma gcig la nu pa'i spun yin la /
phra ma can gnong pa byed pas 'jig rten gang bar spyod kyis /
kho mo 'das pa'i 'og tu khyed gnyis kyis 'ga' yang mnyan par mi bya'o zhes smras nas shi'o / /
seng ge de ri dags bzang po'i sha khrag spyad pas chen por gyur /
khyu mchog de'ang seng ges bsrungs pa'i rtswa chu la spyad pas chen por gyur to / /
seng ge de la wa rgan po zhig lhag ma za zhing rjes su 'brang nas /
seng ge'i drung du ga can gzan phra mo gzhan gyis nye mi phod pas seng ges ri dags bsad nas zos pa'i sha khrag lhag ma was zos pas pags pa dang sha khrag rgyas par gyur to / /
seng ge de myur bar sha zos nas tshad du song ste khyu mchog de dang lhan cig rtse ba na lhag ma gzhan gyis zos nas was ma thob bo / /
wa des bsams pa /
seng ge de gang du 'gro blta'o snyam nas de'i phyi bzhin du song ba dang /
khyu mchog dang rtse ba mthong nas /
khyu mchog 'di bdag gi lto'i dgra yin gyis /
'di gnyis dbye 'o snyam nas khyu mchog de'i mdun du rna ba phab ste 'dug pa dang /
khyu mchog gis smras pa /
zhang po| rlung tsha ba mi ldang ngam /
was smras pa /
rlung rab tu 'bar ba dag ldang do / /
ci nyes seng ge na re /
kho bo'i sha tshogs khyu mchog de dgar sor /
sha gzhan ma rnyed na khyu mchog 'di bza' po zhes zer ro / /
zhang po| kho bo cag gnyis la mas kha chems bzhag gis de skad ma zer cig /
was smras pa /
khyod phan pa'i tshig mi nyan na chud zos par 'gyur ro / /
khyu mchog gis smras pa /
ge rim ji ltar 'od /
ser ge 'di tshang nas gyung nas bya rmyang gyed cing gla la nas phyogs bzhir bltas /
skad thang gsum pyung ste khyod kyi mdun du 'ong na gsod par shes par gyis shig /
de nas wa des seng ge'i mdun du rna ba phab nas 'dug pa dang /
@# / /
seng ges smras pa /
zhang po| rlung tsha ba mi ldang ngam /
lngang ngo / /
ci nyes /
khyu mchog 'di na re /
kho bo'i rtsa'i seng ge de gar song /
'di'i mas kho bo'i ma bsad kyis 'di'i lto nges par dral bar bya'o zhes zer ro / /
zhang po| kho bo cag gnyis la mas 'chi khar kha chems de lta bu bzhag gis de skad m+zer cig /
phan pa'i tshig mi nyan na chud zos par 'gyur ro / /
go rim ji ltar 'ong /
khyu mchog 'di lhas nas byung ste bya rmyang byas 'bu sgra 'byin zhing /
phrug phrig dang /
rngam pa byas te 'ong na gsod par shes par gyis shig /
de gnyis rang bzhin gyis rtag tu de ltar byed mod /
lan 'ga' yang mtshan mar ma bzung ngo / /
dbyen gyis mtshan mar bzung nas /
phan tshun gsod par shes te /
seng ge khyu mchog gi byad la snger mo btab /
khyu mchog gi r+was seng ge'i lto dral nas gnyis ka shi ba dang /
lhas smras pa /
bzang po dag la lta ba'i mis / /
skye bo ngan pa bsten mi bya / /
seng ge khyu mchog mdza' ba la / /
wa yis tha dad phye la ltos / /
dud 'gro 'ang phra mas gsod par sems na mi rnams lha ci smos /
de bas na dge slong la phra ma mi bya'o / /
byed na ltung byed do / /
sdon nags tshal zhig na seng ge mo phru gu dang bcas pa zhig dang /
stag mo phru gu dang bcas pa zhig 'dug ste /
seng ge mo spyod yul du song ba dang de'i phru gu 'khyam pa stag mos mthong nas /
'di gsad do snyam pa las /
'di bdag gi bu'i chud grogs su 'gyur ro snyam nas de la nu ma bsnun no / /
seng ge mos phyir 'ongs pa na phru gu mi snang bas btsal ba dang /
stag mos nu ma bsnun par mthong ngo / /
stag mo skrag nas bros pa dang /
seng ge mos smras pa /
ma 'bros shig /
lhan cig gnas par bya ste /
khyod kyis kho mo'i bu la mkho ba bstabs pas /
khyod sbyod yul du 'gro ba na kho mos khyod kyi bu la mkho ba bstab par bya'o / /
de gnyis kyis lhan cig 'khod nas| seng ge'i phru gu la mche bzang dang /
stag phrug la dpung bzang zhes ming btags nas chen por gyur pa dang /
ma gnyis na nas 'chi ba'i tshe /
sngar bzhin kha chems bzhag go /
seng ges ri dags bzang po bsad nas sha khrag la longs spyad de myur du tshang ngu 'gro la /
stag gis tshegs chen pos ri dags bsad nas sha khrag longs spyad de yun ring pos phyir 'od do / /
dus gzhan zhig na stag gis lhag ma sras pa de zos nas myur du phyir 'ongs pa dang /
seng ges smras pa /
khyod sngon chad yun ring la da res myur ba ci yin / /
stag gis smras pa /
lhag ma spas pa de zos na phyir 'od sa so / /
khyod lhag ma sped dam| sbed do / /
kho bo ni ri dags bzang po bsad de sha zos khrag 'thungs nas ltos pa med par 'gro'o / /
khyod ni stobs dang ldan pa yin la /
kho bos de ltar byed mi nus so / /
'o na bdag cag gnyis lhan @# / /
cig 'gro'o / /
de gnyis lhan cig dong ba dang /
seng ge'i lhag ma za ba'i wa des lhag ma ma thob pas /
stag 'di bdag gi lto'i dgra yin gyis 'di gnyis dbye'o snyam nas /
de seng ge'i mdun du rna ba phab ste 'dug pa dang /
zhang po /
rlung tsha ba mi lnga dang ma /
ldang ngo / /
ci nyes /
stag 'di na re /
seng ge 'dis bdag lhag ma zar bcug pas gsad do zhes zer ro / /
kho bo cag gnyis la ma gnyis kyis 'chi khar kha chems de skad bzhag gis khyod de skad ma zen cig /
phan pa'i chig mi nyan na khyod chud zos par 'ong ngo / /
zhang po go rim ji ltar 'ong /
stag 'di tshang nas byung ste bya rmyang byas /
gla la zhing phyogs bzhir bltas nas skad la na gsum phyung ste khyod kyi mdun du 'ong na gsod par shes par gyis shig /
de nas stag la'ang de bzhin du smras so / /
de gnyis rang bzhin gyis rtag tu de ltar byed mod /
lan 'ga' yang mtshan mar ma bzung ngo / /
phra mas mtshan mar bzung nas phan tshun mthong bas gsong bar shes te /
seng ges /
bdag stobs dang ldan pa yin pas brtag go snyam nas smras pa /
chu zheng phun sum tshogs pa dang / /
rtsal dang shugs dang ldan ba yi / /
mche ba bzang la rgol byed pa / /
dpung bzang de ni rigs pa min / /
stag gis kyang smras pa /
chu zheng phun sum tshogs pa dang / /
rtsal dang shugs dang ldan pa yi / /
dpung bzang la ni rgol khyed pa / /
mche bzang de ni rigs pa min / /
seng ge bs+m+ra pa /
khyed la sus smras /
wa 'dis so / /
stag gis smras pa /
khyod la sus smras /
wa 'dis so / /
seng ges bsams la /
'dis bdag cag 'byed do snyam ste /
wa de thal mos bs+mun nas bsad do / /
lhas smras pa /
wa skyes grong pa brdzun du smra byed pa / /
mdza' bshes 'byed par byed pas bskyes to re / /
khra ma smra ba de ni bsad gyur nas / /
bde 'as mdza' bshes dga' bar byed la ltos / /
dud 'gro 'ang phra mas gsod par sems na /
mi rnams lta ci smos /
phra ma byed na ltung byed do / /
skyo sngogs byed pa'i ltung byed ni / /
sten pa mnyan yod na'o / /
drug sdes dge 'dun 'thun pas chos bzhin du rtsod pa sbyangs par shes bzhin du /
rtsod pa 'di ni shad kyis ma byang /
legs bar shad kyis ma byang gyis /
slar shad kyis sbyad par bya'o zhes sogs las kyi skyo sdogs byas nas /
yang yang rtsod par gyur pas bya byed mang bar gyur nas klog pa dang bsam gtan gtong ba la dbye slong don nyud du dag 'phya ba'i skabs de gsol pas /
byung ba 'di dang sogs /
drug sde la /
khyed kyis dge 'dun 'thun pas chos bzhin du rtsod pa sbyangs par shes bzhin du yang las kyi skyo sdogs byed pa bden nam /
mad do / /
dge sbyong gi tshul ma yin pa sogs /
de ni rab tu byung bas bya ba ma yin no zhes @# / /
rnam par smad do / /
las kyi skyo sdogs byed na ltung byed do / /
chos ston pa'i ltung byed ni /
ston pa mnyan yod na'o / /
'char kas sha mtshan gyi rig pa shes te /
mnyan yod du bsod snyoms la phyin te chos bstan nas mna' ma la /
khyod kyi sgyug mo ci 'dra /
ri pod ma mangs phog pa 'dra'o / /
de la gtum pa'i mtshan nu ma dang /
'doms dang /
rked ba'i par na sha rmen dang /
mdzer bu dang /
rme ba dmar po dang /
spu 'khyil ba yod pa'i nyes pa yin no / /
sgyug mo la /
mna' ma ci 'dra /
de'i skyon se ba ngar gyis bdar 'tshul te /
le lo can /
sgrub mi phod pa lags so / /
de la nu ma dang /
'doms dang /
rked pa'i bar na sha rmen la sogs pa yod pa'i nyes pa'o / /
yang song ste chos bstan nas /
sgyug mo la dris pa /
khyod kyi mna' ma ci 'dra /
bu mo 'am /
nu mo 'dra'o / /
de la des pa'i mtshan nu ma dang /
'doms dang /
rked pa'i par nad dpal be'u dang /
bum pa gang ba dang /
bkra shis dang /
g.yung drung dag yod pa'i yon tan yin no / /
de'i mna' ma la dris pa /
khyod kyi sgyug mo ci 'dra /
ma'am phu nu mo 'dra'o / /
de la des pa'i mtshan nu ma dang 'doms dang /
rked pa'i bar na dpal be'u la sogs pa yod pa'i yon tan yin no / /
de nas bud med de dag phan tshun bsku mnye dang /
dril phyi dang /
khrus byed pa na gcig la gcig gsang gnas kyi mtshan ma brtags pas /
'char kas bstan pa bzhin du mtshan ma bzad ngan dag mthong ngo / /
de dag 'thab mo byung ba'i tshe /
khyod kyang kho mo dang lhan cig smra 'am /
khyod skyes ba gzhan dang lhan cig 'di ltar byed do / /
sdig pa zhi'o / /
'o na khyod kyi 'od mas na mtsha na dag yod pa skyes pa gzhan gyis ji ltar shes /
'o na khyod kyang kho mo dang lhan cig smra 'am /
khyod skyes pa gzhan dang lhan cig 'di ltar byed do / /
sdig pa bzhi'o /
'o na khyod kyi 'doms kyi bar na mtshan dan pa yod pa skyes pa gzhan gyis ji ltar shes /
de dag bzod pa gsol nas gcig gis gcig la dris pa /
khyod la sus smras /
'char kas so / /
khyod la'ang sus smras /
'cha ra kas so / /
'char kas bsams bzhin du bdag cag 'thab tu bcug go zhes smod cing /
de dag the tsom za nas /
dge slong gnas brtan dag bsod snyams la phyin pa na /
'phags pa dag| 'char ka ji lta bu lags /
de ni dge slong tshul khrims dang ldan pa yin no / /
de tshul khrims dang ldan na des bud med kyi gsang ba'i phyogs kyi sha rmen yod pa ji ltar shes /
sring mo dag| nges sha mtshan brtag pa'i rig pa shes pas so / /
ji tsam shes pa thams cad bstan par bgyi'am zhes smod pa'i skabs de gsol pas /
nyes dmigs de bud med la chos bstan pa las gyur pa yin gyis /
des na @# / /
bud med la chos bstan par mi bya'o / /
dge slong dag bsod snyoms la zhugs pa na bud med dag gis smras pa /
chos bstan du gsol /
ston pas ma gnang ngo / /
gal te chos mi ston na bdag cag kyang bsod snyoms mi dbul lo zhes zer ba'i skabs de gsol pas /
tshig lngas chos brtan no / /
dge slong bsod snyoms la zhugs pa na /
bud med kyis chos stan du gsol /
srid mo dag| gzugs mi rtag pa'o /
tsher ba dang /
'du shes dang /
'du byed rnams dang /
rnam par shes pa mi rtag pa'o / /
da dung ston cig /
ma gnang ngo / /
legs kyi bdag cag kyang bsod snyoms cung zad cig dbul lo / /
de gsol pas| tshig drug bstan no / /
dge slong bsod snyoms la zhugs pa dang /
chos stan du gsol /
mig nas yid kyi bar mi rtag go / /
da dung ston cig /
ston bsam gnang ngo / /
legs kyi bdag cag kyang bsod snyoms cung zad cig dbul lo / /
de gsol pas /
skyes pa bzhag ste ji tsam 'dod par chos bstan par bya'o / /
yang bsod snyoms la zhugs pa na /
bud med dag gis /
chos stan du gsol /
skyes pa 'ga' zhig khrid de shog /
skyes pas ci bgyi /
ston pas /
skyes pa bzhag nas chos ji tsam 'dod pa bstan par gnang ngo / /
legs te /
bdag cag kyang spas pa dang /
bsrungs par 'gyur la 'phags pa dag kyang mi bsnyengs par 'gyur ro / /
de dag gis skyes pa khrid nas ji tsam 'dod par chos bstan nas song ngo / /
drug sdes bud med dag la /
'khod cig chos bstan par bya'o / /
skyes pa 'ga' zhig khrid 'ong gi bar du re zhig bzhugs shig /
khyi dang /
spre'u dang /
be'u dang /
khye'u 'dug pa 'di las gzhan pa'i skyes pa ci dgos zhes chos bstan nas song ngo / /
phyis gnas brtan dag gis bsod snyoms la zhugs pa na /
bud med dag gis /
chos stan du gsol /
skyes pa khrid shog cig |khyi la sogs pa 'di dag bdog go /
khyed la skyes pa 'di lta bu dang sus chos ston /
drug sdes so / /
de'i phyir de dag gi gnas skabs de 'dra'o zhes zer ba'i skabs de gsol pas /
rigs pa'i skyes pa bzhag ste ji tsam 'dod par chos bstan par bya'o / /
bud med la tshig lnga la ma drug gis chos bstan par bya'o zhes gsungs pa na drug sde dag /
tshig lngar rung ba de la drug kyang rung la /
drug rung bde la bdun pa yang rung ste /
bdun pas kun dong zos sam /
chang 'thungs zer ba'i skabs de gsol bas /
byung ba 'di dang sogs /
drug sde la /
ngas bud med la tshig lnga'am drug gis chos bstan par bya'o zhes bstan no /
bsams bzhin du tshig bdun pa la 'jug pa bden nam /
mad do / /
dge sbyong gi tshul min pa sogs /
de ni rab tu byung bas bya ba ma yin no zhes rnam par smad do / /
bud med kyi yul la tshig lnga 'am drug la sogs pa'i chos ston na rigs pa'i @# / /
skyes ba ma gtogs te ltung byed do / /
'don pa'i ltung byed ni /
ston pa mnyan yod na'o / /
drug sde dag bsnyen par ma rdzogs pa dang tshig gis chos 'don pa'i sgra mthon po /
dper na bram ze gsang tshig 'don pa lta bu dang /
rtsis mkhan rtsis kyi gnas na smra ba lta bu gag par gyur pa ston pas gsan nas /
kun dga' bo la /
'di ci yin /
drug sde dag bsnyen par ma rdzogs pa dang tshig gis chos 'don par bgyid do / /
byung ba 'di dang sogs /
gang zag bsnyen par ma rdzogs pa dang tshig gis chos 'don na ltung byed do / /
gnas ngan len rjod pa'i ltung byed ni /
ston ba mnyan yod na'o / /
dge glong dge 'dun lhag ma'i ltung ba 'byin pa dang /
lam gol bar rgas pas /
sde snod 'dzin pa rnams las thos nas spo mgu spyod pas dge 'dun la chu 'brim pa phram ze dang khyim bdag dang ba can dag gis mthong nas /
rin po che rtog pa rnams brtags nas rin po che sdud de /
gnas brtan 'di dag kyang dge 'dun la chu 'brim pa'i bsod nams sog la /
drug sde tshon po 'di dag za zhing 'khod do / /
de drug sdes thos nas /
ci 'di dag bzang po'i chos kyis dge 'dun la chu 'brim snyam mam /
lag pas bya ba ma yin pa byas pa'i chad las yin no / /
gnas brtan dag kyang de 'dran bar ma dang gsar bu dag ci 'dra bar 'gyur zhes smod do /
spo ba byed pa dag lci ba 'jam bos mchod rten la byug pa byed pa na /
drug sdes de dag gi lhan cig gnas pa dang nye gnas la /
khyed kyi mkhan slob gar song /
bsod nams byed du song gis khyed kyang de lta bu'i bsod nams gyis shig /
de dag bzang po'i chos lin snyam ma ma /
lag pas bya ba ma yin pa byas pa'i chad las so / /
spo ba byas zin nas dge tshul dag la /
'di dang 'di kyis shig /
khyed rang ci'i phyir mi byed /
kho kho cag gis byar mi rung ngo / /
'di lta bu byar rung na 'di ci'i phyir byar mi rung /
de lta bu'ang yod kyi /
kho bo cag gis phyir bcos byas zin no / /
khyed la sus smras /
drug sdes so / /
dge slong don nyung du dag /
ci'i phyir bsnyen par ma rdzogs pa la gnas ngan len gyi ltung brjod par byed ces smod pa'i skabs de gsol bas /
byung ba 'di dang sogs /
drug sde la /
khyed bsnyen par ma rdzogs pa la gnas ngan len gyi ltung brjod par byed pa bden nam /
mang do / /
smad nas /
gang zag bsnyen pang ma rdzogs pa la gnas ngan len gyi ltung brjed na ltung byed do / /
mnyan yod na dge slong 'phral ba dang /
dge slong ma gsal ma zhes bya ba skye bo phal bo chem dad par rig par 'gyur ba de ltar khyim rnams su spyod par byed pa'i skabs de gsol ba dang khyed kyis dge slong 'phral ba dang /
dge slong ma gsal ma khyim rnams su so sor go bar byed pa'i dge slong bsko bar bya'o zhes sogs gsungs nas /
bskos pa des khyim @# / /
rnams su go bar byed du song ba dang /
'phral bas thos nas de de'i gan du song ste /
khyod khyim rnams su kho bo sun 'byin du 'gro 'am /
dge 'dun gyi chos ldan gyi bka' bsgrub bo / /
kho bos de dang de byar rung na khyod kyi lto dral te /
rgyu mas rgyal byed tshal dkri ba dang /
mgo rgyal byed tshal gyi sgor 'bru mar gyi snod bzhin du dbyang la gdags bar mi rung ba ci yod ces bsdigs pas skrag nas /
dge slong rnams kyi gan du song ste /
'phral ba 'di bzhin zer gyis bdag khyim rnams su go bar byed par mi spro'o / /
de gsol pas /
mi gti mug can des gang zag gsod nus kyi dge 'dun ni mi nus pas /
dge 'dun gyis go bar bya ba'i phyir du gsol pa 'ba' zhig gi las bya'o / /
las byas nas so sor rig pa dang ma rig pa'i khyim thams cad du go bar byas bas de gnyis bsod snyoms kyis phongs nas /
rig ba'i khyim du go bar bya'i / /
ma rig pa'i khyim du go bar mi bya'o / /
de lta bas na dge 'dun gyis gnang ba ma gtogs so /
mi chos bla ma smra ba'i ltung byed ni /
brdzun smra ba'i pha ma ba dang phal cher 'dra ba la /
bdag cag gis sngar ni nye du rnams la gcig gis gcig gi yang dag ba ma yin pa'i yon tan bsgrags la /
da ni yang dag ba'i yon tan bsgrags go snyam nas /
bden par smras pas bsod snyoms bsod pa thob nas lus rgyas par gyur to / /
gzhan thams cad sdar dang 'dra ba la| khyed cag bsnyen bar ma rdzogs pa la mi chos bla ma bden pa rjod du rung ngam /
rung yang srid /
mi rung yang srid /
bdag cag gis smras so / /
don nyung du dag smod ba'i skabs de gsol bas /
byung ba 'di dang sogs /
chu klung yid 'od ldan gyi 'gram na gnas pa'i dge slong rnams la /
khyed kyis bsnyen par ma rdzogs pa la mi chos bla ma bden par smras ba bden nam /
mad do /
bsnyen par ma rdzogs pa la mi chos bla ma bden brjod na ltung byed do / /
rgyal po'i khab na khyim bdag rab tu bzang po zhes bya ba phyug cing longs spyod che ba zhig gis rigs mnyam pa las chung ma blangs te dga' dgur spyad pas sems can zhi gzhugs so / /
ston pa bsod snyoms la zhugs pa dang khyim bdag des /
bdag gi mchis brang la sems can zhig zhugs na khye'u dang bu mo gang btsa' zhes zhus pas /
bu phor btsa' zhing rigs gsal bar byed /
lha dang mi'i dpal nyams su myod ste nga'i bstan pa la rab tu byung nas dgra bcom pa thob par 'gyur ro zhes lung bstan to / /
des bza' ba dang bca' ba bsod pas ltung bzed bkang ste phul lo / /
de'i nye logs nag cer bu pa zhig 'dug pa des /
bdag la bslang ba'i khyim gcig yod pa de go'u ta mas kha drangs kyis song la blta'o snyam nas /
dge sbyong go'u ta ma 'ongs sam /
byon no / /
ci lung bstan /
'di ltar bstan to / /
de rtsis la mkhas pas /
rdo rgyus dkar po blangs nas brtsis @# / /
bas thams cad bden par mthong nas /
de kho na bzhin du smras na chas dad bar 'gyur gyi /
cung bad bsngags la cung zang smad do snyam nas bzhin bsgyur bas /
ci yin /
cung zad bden /
cung zad brdzun no / /
bu phor btsa' ba dang /
rigs gsal bar byed pa ni bden te /
gsal bzhi me'i ming min bas /
btsas ma thag tu khyod kyi khyim mes 'tshig go / /
lha dang mi'i dpal myong ba ni mi bden te /
mis lha'i dpal myong ba su yod /
rab tu 'byung ba ni bden te /
de bza' rgyu med nas rab tu 'byung bar 'gyur ro / /
dag bcom 'thob pa ni mi bden te /
go'u ta ma la 'ang dgra bcom pa med na de'i nyan thos la lta ci smos /
rab tu bzang mi dga' nas /
da ji ltar bsgrub /
bdag bslab pa blangs pas khyod nyid shes so / /
dor bar bya'o snyam nas sman ma yin pa byin pas /
srid pa tha ma ba yin pas sman du gyur to / /
dkum nyes pas g.yas dang g.yon du bros shing mas dus pas /
khyim mtshes 'ongs nas /
ci'i phyir du /
bu btsa' bo zhes smras pas song ngo / /
des dgon par khrid nas shi shi rab rtsal nas sbas te khyim du khyer nas /
kho bo'i chung ma shi'o zhes du zhing dur khrod du khyer ro / /
gcer bu ba dga' ste /
go'u ta mas lung bstan pa de shi nas dur khrod du khyer ro / /
shing rtsab med pa la yan lag ga las 'byung zhes zer ro / /
ston pas mi mkhyen pa med pas 'dzum pa mdzad pas 'od zer ba kye ste las gnyis mdzad nas zhal du nung po / /
de'i rgyu zhus bas /
ston pa dur khrod du gshegs kyis chos gos long zhig /
lha mi brgya stod dang bcas te bsil ba'i tshal du gshegs ba dang /
bram ze'i /
bye'u zhig na re /
go'u ta mas 'di ltar lung bstan pa brdzun du ma gyur grang /
rgyal rigs kyi khye'us /
zla ba skar ma'i tshogs bcas sa la ltung yang srid / /
sa 'di ri dang nags bcas mkha' la 'gro yang srid / /
rgya mtsho chen po'i chu ni bskams bar 'gyur srid kyi / /
drang srong chen po brdzun gsung 'gyur ba srid pa min / /
de ltar na dur khrod du ltar 'dong ngo / /
de gnyis phyin pa dang /
rgyal rigs kyi khye'u des ston pa mthong nas dad pa'i tshigs su bcad ba smra zhing /
rgyal bos kyang de thos nas /
ston pa don med par der mi gshegs kyis ltar 'gro'o snyam nas 'khor dang bcas pa 'ongs so / /
ston pa gdan la bzhugs nas 'dzum pa mdzad pa gcer bu pas mthong nas /
khyim bdag la| skal chad de ma shi'o / /
ji ltar bya /
khyod nyid shes so / /
des shing gcer nas me sbar te ba sregs pa dang /
gzhan thams cad tshig nas lto'i nye 'khor mtshig go /
de nas lto'i nye 'khor de brtol ba dang /
padma'i snying po las gzhon nu gzugs bzang la /
blta na sdug pa zhig byung ngo / /
skye bo rnams ngo mtshar zhing /
gcer bu pa'i nga rgyal nyams so / /
ston pas /
khyim bdag @# / /
gzhon nu long zhig /
gcer bu ba la bltas bas /
tshig par mi 'gyur ram /
ma blangs so / /
'tsho byed la /
gzhon nu long zhig /
des the tsom med par me nang du zhugs nas blangs so / /
'tsho byed| mes ma gnod dam /
bdag rgyal bo'i pho brang du skyes kyang /
tsan dan sa mchog ltar bsil ba 'di lta bu sngar ma myong lags so / /
khyim bdag| gzhon nu long zhig /
gcer bu pa'i gdong du bltas pas /
skal chad 'di mes ma tshig pas khyod kyi khyim 'tshig cing khyod kyang srog dang 'bral lo / /
des ma blangs pa dang gzugs can snying po la /
gzhon nu long zhig /
blangs nas /
ming cir gdags /
me skyes so| |de nas ston pas skye bo'i tshogs la chos bshad pas phal cher gyis 'bras bu bzhi la sogs pa thob bo / /
me skyes ma ma brgyad la gtad nas bskyed bsrings pa dang /
de'i zhang po yul gzhan du song bas /
lung bstan pa dang ma shi ba thos nas khyim mtshes la /
lung bstan pa brdzun du ma song dam dris bas /
ji ltar gyur pa bsnyad ba dang des khyim bdag rab tu bzang po la /
da'i sring mo bsad /
khye'u yang spangs 'dug pas /
nga blangs na legs /
mi len na gnyen du mi rtsi ba'i dril bsgrab / /
rgyal po la zhu'o / /
de skrag ste rgyal po'i gan du song nas /
gzhon nu bdag la zhu'o / /
nga la ston pas gtad ba yin pas lton pa la zhus shig /
ston pas kun dga' bo btang nas rgyal po la bsgos pas /
rgyal bo na re /
'di ngas bskyed pa yin bas nyin re la dus gsum gsum dung blta ba'i phyir 'ong na sbyin no / /
de ltar 'tshal lo / /
rgyal bo sa gzhon nu rgyan thams cad kyis brgyan cing glang po che la bskyon nas btang ngo / /
'jig rten na pha ma shi ba'i bar du bu'i ming mi sgrog la /
de'i tshe pha shi nas me skyes khyim bdag tu gyur pa dang /
gsum la skyabs su song zhing /
ma bsad pa'i sar gtsug lag khang brtsigs te yo byad phun sum tshogs pa phul bas /
dku mnye'i tshal zhes grags so / /
de'i zho shas 'tshob yul gzhan du song ba dag gis de thos nas /
tsan dan sa mchog gi lhung bzed rin po ches gang ba zhig de la skyes su bskur to| |des shing ring po'i rtse mo la btags nas /
'di skas dang ya gad dang lcags kyus mi blang gis /
dge sbyong ngam /
bam ze rdzu 'phrul cheb zhig gis ci bder khyer cig ces dril bsgrags bas /
mu stegs kyis mthong nas /
khyod dge sbyong la dang bas des len no zer ro / /
gnas brtan gyis dris pas de bshad pa dang /
ston pa sa yon tan bcab ste sba bar bya'o zhes gsungs pas ltung bzed tsam gyi ched du bdag nyid bstan nam zhes zer ro / /
'od srung stobs bcu pas mthong nas dris bas /
bshad pa dang /
bdag thog ma med pa'i dus nas bsags pa'i nyon mongs pa spangs shing por ba dang /
mu stegs byed rdzu 'phrul sgrun bar chad kyis de'i mid m+ku gar bya'o snyas ste /
lag pa @# / /
glang po che'i sna lta bus blangs nas khyer song ngo / /
dge slong dag gis /
'di ga las rnyed /
'di las so / /
lhung bzed tsam gyi ched du khyim pa'i mdun du rdzu 'phrul bstan du rung dam /
rung yang bla /
mi rung yang bla ste byas zin no zhes pa'i skabs de gsol bas /
khyim pa'i mdun du rdzu 'phrul bstan par mi bya'o / /
de'i tshe me skyes kyis lha'i dpal nyams su myong la /
rgyal po'i khab dang tsam pa'i bar gyi shog ma gyi gnas shig na shog ma pa zhig shib gnod sbyin du skyes nas de'i rmi lam du /
gnas 'dir gnod sbyin kyi gzugs shig gyis la /
de'i sker dril bu thogs shing / /
su shog ma mi 'jal bar 'gro na dril bu sgra 'byin bar byed do zhes bstan pa bzhin byed do / /
tsam pan bram ze gza' mi gnyis kyi chud mas ras bal nyos nas bkal te 'thag tu bcug nas /
'di tshong 'dus su khyer la kar sha pan stong ster na byin /
ma yin na /
tshol bdus ma yin no zhes sgrogs shig /
bram zes tshong 'dus su phyin nas nyo ba ma byung ba dang /
tshong 'dus ma yin no zhes bsgrags nas /
gdugs kyi yu bar bcug ste rgyal po'i khab tu phyin pa dang /
dril bu sgra 'byin pas bkug nas btsal bas 'ga' yang ma rnyed do / /
lan gsum du btsal yang ma rnyed par /
lhas ni byin gyis brlabs na /
shog ma mi len gyis ston cig /
ras de bstan pas lha'i byin rlabs 'di 'dra 'o zhes zer nas ras ya gcig lha la bstan to / /
mi len no zer nas mi 'phrog gam /
min gyi lha la bstan par zad de long la song zhig /
des song ste bstan pas nyo ba su yang ma byung bas /
tshong 'dus min no zhes bsgrags pa dang /
me skyes kyis de thos nas| ci'i phyir /
'di'i phyir ro / /
bl+ha'i khyer shog /
bltas nas /
ma spyad pa 'dis lnga brgya ri /
spyad pa 'dis nyis brgya lnga bcu ri'o / /
khyad med do / /
mngon sum du bstan kyis zer nas /
ma spyad pa de na ma mkha' la pong ba lding /
spyad pa de nam mkha' la por bas lhung /
ma spyad pa chor ma'i steng du bor ba mi thogs /
spyad ba tsher ma'i steng du bor bas thogs so / /
khyed mthu che ba zhig yin gyis rin ji tsam bzhed pas snoms shig /
khyed mgron po yin pas mchod pa'i phyir stong sbyin no / /
me skyes kyis ma spyad pa des khus ngas byas /
spyad pa de khye'u zhig la byin no / /
des khrus ras bskams pa d+lung gis khyer nas gzugs can snying bo'i bang du l+nyung ba dang /
'di ga las 'ongs /
blon po na re /
nga la nu bzhin dun bza'i char babs bas rin po che'i char yang 'bab po / /
rgyal pos /
me skyes la lha mi'i dpal myong bar lung bstan gyis de bos shig /
bos nas byin pas cung zad bgad nas /
'di ltar ro / /
ci lha mi'i dpal myong ngam /
myong ngo / /
da spyan mi 'dren nam /
'dren no / /
rgyal bo der song ba dang /
bud med kyi 'khor phyi pa mthong nas dbang po phyir slon par byed do / /
ci'i phyir 'di ltar @# / /
bgyid /
mna' ma'o / /
ma lags te phyi pa'i 'khor ro / /
de bzhin du bar ma la 'ang ngo / /
bar sgo nas rdzing chus gang ba la nya rgyu ba lta bu'i 'khrul 'khor mthong nas lha ma 'bud pa na /
ci'i phyir /
chu 'bog pa'o / /
chab ma lags te /
rin po che'i sa gzhi yin la /
nyin 'khrul 'khor ro / /
thugs mches nas sor gdub bsgyur bas rko la la zer nas song ba dang yid ches te rin po che'i khri la bsdad pa dang /
mna' mas phyag 'tshal bas mchim byung /
ci'i phyir du /
min te shing dung mnam pas / /
de ltar lha mi'i dpal la spyod cing 'dug pa na rgyal bo'i bya ba nyams nas ma skyes dgras spron du btang pas /
khyod kyis zhag gcig tsam rgyal srid byed mi nus sam /
bdag gis dgung ba dun du 'tshal lo / /
me skye pan re /
de lags te /
me tog kha phye 'dzum /
nor bu'o / /
'bar mi 'bar /
bya skad 'byin mi 'byin las shes so / /
ma skyes dgras nor bu zhig brkus nas khye'u zhig la gtad pas /
de rang gnas su song nas brdegs pa dang /
ci la rdeg /
nga rkun ma yin na 'di debs kyang rkun chen no / /
ma lags te rang gnas su song ba lags /
gzhon nu cing gos pa sno mas shig /
de skyengs nas /
pha shi ba dang dbang ngo snyam mo / /
ma skyes dgras pha srog dang phral /
rang rgyal bor song ba'i tshe na /
me skyes| khyod dang nga spran yin pas bgo'o / /
de skrag nas /
khyod mnga' na ba go ci 'tshal der gshegs su gsol /
legs zer nas brjes bas lha'i longs spyod de mi snang bar gyur nas me skyes can du song /
de ltar lan bdun du gyur pas rkun po btad nas 'dzegs ba dang sgra byung nas me skyes kyis /
'dug par gyur cig ces bsams bas de nyid ni 'khod do / /
ma skyes dgras /
thod zhig zer bas /
'gro bar gyur cig ces bsams bas song ngo / /
de nas /
'dis brdad bsad bas gsod des snyam nas longs spyod rnams sbyin par btang /
ston pa'i drung du phyin /
tshur shog gis bsnyen par rdzogs nas dgra bcom pa thob po / /
de'i rgyu zhus pas /
sangs rgyas rnam gzigs kyi tshe tho brad rtsa lag can na rgyal po mnyen ldan zhes bya ba rgyal srid byed do / /
khyim bdag nyes med ces bya bas ston pa la zla ba gsum du bsnyen bkur ba zhus pas gnad ngo / /
de'i rjes su rgyal pos ston pa la zla ba gsum du bsnyen bkur bzhus pas /
nyes med kyis spyan drangs zin no / /
ston pas gnang na nyes med 'drang bar bgyi'o / /
de ltar bya'o / /
rgyal bos nyes med pos nas /
ngas dang por gsol nas /
khyod phyis gsol na gnod pa med dam /
bdag gis spyan drangs zin pas sngon la gsol lo / /
'on gang bzang pas sngon la gsol lo / /
bgyi'o / /
de nas sang nyes med kyis gdugs tshod bsod bas tshim par byas /
de'i rjes la rgyal pos drangs pas mnyam pas 'pham rgyal med pas rgyal po yid khong du chud pa dang /
blon bos dres /
@# / /
pas bshad nas /
lha| shing 'tshong pa dgag dang /
bkag nas de la shing 'tshong pa med pa dang /
spos kyi shing gis gdugs tshod g.yos /
'bru mar dri zhim pos brlan ba'i ras kyis bag chos btsos pas dri zhim pos grong khyer thams cad khyab pa rgyal pos dris pas /
'di ltar ro / /
da'ang byed do / /
lha| khyim bdag 'di ni bum mchis pas shi ma thag nor khyed mnga' bar 'gyur gyis /
shing 'tshong ba gnang mdzod cig /
gnang ba dang nyes mad kyis thos nas /
rgyal po ma dang lhan cig sreg kyang chog pa'i shing yod do zhes brjod do / /
rgyal po yid khong du chud pa dang blon pos /
de ltar ma mdzad /
lha'i grong khyer dang 'dra ba'i gzhal yas khang bkod pa bshams nas ston pa spyan drangs te /
ston pa'i steng du glang po che'i gtso bos rtsibs brgya dang ldan pa'i gdugs bzung /
dge slong gzhan gyi steng nas glang po che gzhan gyis gdugs bzung /
ston pa'i spyan sngar gtsun mo dam pas bsil yab g.yob /
dge slong gzhan la btsun mo gzhan gyis g.yob bo / /
de nyes med kyis rtog can dang rang gis brtags pas shes nas /
gzhan nus te glang po che dang btsun mo mi 'byor snyam du mya ngan byed pa dang brgya byin gyis de shes nas /
ci'i phyir mya ngan byed /
mya ngan sel mi nus pas mi brjod do / /
nus so / /
brjod pas las thams cad grogs la btang ngo / /
des sdang bas ches khyad par du 'phags pa'i grong khyer dang zhal zas bshams /
ston pa'i dbu'i steng du glang po che sa srung gis rtsibs brgyad pa ldan pa'i gdugs 'dzin du bcug /
dge slong gzhan rnams la lha'i glang po che gzhan gyis gdugs 'dzin du bcug /
ston ba'i spyan sngar brgya byin gying tsun mo bde sogs mas bsil yab g.yob /
gzhan la lha'i btsun mo gzhan gyis g.yo btu bcug go /
rgyal pos lta ru btang ba thams cad ya mtshan nas de nyid du bsdad pa dang /
rgyal po song ste sgor bsdad pas /
ston bas| khyod kyis rgyal po bden pa mthong ba la tshig rtsub smras kyis /
rgyal po sgon 'dug gis song la bzod pa gsol cig /
des bzod ba gsol nas /
lha| nang du gshegs nas nyid kyi phyag nas brim bar mdzod cig /
de nang du song nas bltas pas lha'i 'byor pa mthong bas ngo mtshar te /
khyod gcig pus gdugs tshod gsol bar rigs kyi /
kho bo ma yin no zhes zer ro / /
nyes med kyis ston pa la phyag 'tshal nas /
dge pa 'dis 'dag phyug cing longs spyod che bar skye zhing /
chos tshul 'di lta bu thob nas 'di lta bu'i ston pa ma nyes par byed par gyur cig ces smon lam btab pas da lta phyug par skyes pa sogs yin la /
rgyal po la tshig rtsub spras pas tshe rabs lnga brgyar ma dang lhan cig bsregs shing da lta'ang bsregs so / /
ston pas cho 'phrul chen po bstan nas mu stegs can rnams sma bab pa dang /
lha dang mi rnams dga' bas bsnyen bkur mang po byung nas dge cad @# / /
ba'i phyir du sum cu rtsa gsum du gshegs te /
shing yongs 'dus brtob dang ko bi da ra ka dang nye bar tshul du zhugs so / /
der yum dang lha rnams lo chos 'chad do / /
mo'u dgal gyi bu mnyan yod du tshul du zhugs so / /
de nas 'khor bzhis mo'u dgal gyi bu la /
ston pa gang du tshul du zhugs gsan nam / /
sum cu rtsa gsum du'o / /
de nas zla ba gsum 'das pa dang 'khor rnam bzhis 'ongs nas /
bdag cag gis ston pa ma mthong nas yun ring du song bas shin tu skom gyis /
khyad bzhud la ston pa la snyun zhus la /
bdag cag lta bar 'tshal na bdag cag la ni der 'ong ba'i rdzu 'phrul med /
lha la 'dir 'ong ba'i rdzu 'phrul mchis so zhes zhus shig /
de nas mo'u dgal gyi bu rdzu 'phrul gyis song nas /
ston pa la 'di na'ang lha mang po la chos ston pa 'dzam bu'i gling bzhin no / /
ston pas bsam pa mkhyen nas /
rang gi 'du byed pa ni ma yin gyi| nam 'ong bar bsams pa'i tshe 'ong /
'gro ba'i tshe 'gro'o zhes gsungs /
des /
lha'i 'khor 'di dag shes nas dad pa dang /
'phags pa dgyes pa'i tshul khrims dang ldan pas 'dir skyes so / /
ston pas /
de bzhin no zhes bsngags nas /
brgya byin dang lha gzhan dag gis kyang de bzhin du gsol to / /
de nas lha rnams song ba dang mo'u dgal gyi bus zhus pas /
khyod song la /
zhag bdun nas grong khyer pa ka sha'i a pa ra dzi'i nags shing u dum wa ra'i drung du gshegs so zhes bsgo zhig /
des 'ongs te 'khor bzhi la bsgos pas /
grong khyer da bas sa phyogs der mchod pa'i bkod pa bshams so / /
ston pas sum cu rtsa gsum pa'i lha la ches bstan nas /
rim gyis mtshe ma nas 'og min gyi bar du byon te de rnams la chos bstan nas /
rim gyis sum cu rtsa gsum du babs pa dang /
brgya byin gyis /
'dzam bu gling du gshegs pa sam /
'bab bo / /
rdzu 'phrul lam zhabs kyis gshegs /
rkang pas so / /
des las thams cad pa la bsgo nas gser dar baiDUr+ya dang shel gsum gyi skas bzos so / /
ston pas dbus nas baiDUr+ya'i skas la /
g.yas gser gyi skas la tshangs pa rnga yab thogs nas gzugs kyi lha dang lhan cig 'bab g.yon shel gyi skas la brgya byin rtsibs brgya ba'i gdugs thogs nas 'dod pa na spyod pa'i lha dang lhan cig 'bab bo / /
ston pas /
rkang pas babs na mu stegs rnams kyis /
rdzu 'phrul nyams so zhes zer du 'od /
rdzu 'phrul gyis babs na lhas skas sprul pa dgos med du 'gyur bas phyed rdzu 'phrul gyis /
phyed skas la babs nas byon pa dang /
dpag tshad bcu gnyis man chad mi'i dri ma nam pa lhas ma bzod par tsan dan gor shi sha'i drir sprul mi'i skyes pas lha mo rnams mi mthong /
bud med rnams kyis lha pho rnams mi mthong bar byin gyis brlabs nas babs so / /
de'i tshe rab 'byor shing drung zhig na 'dugs pas de rnams mthong snye /
lha rnams kyang ston pa bor nas rang gi gnas @# / /
su 'phro /
mi 'di dag thams cad lo brgya na 'chi /
ston pa 'ang mya ngan las 'da' bas thams cad mi rtag go snyam du bsgoms pas bden pa mthong ngo / /
de'i tshe dge slong ma ud pa la'i mdog gis /
dge slong ma'i gzugs kyis phyin na ston pa'i spyan snga da mi gtong ngo snyam nas 'khor los sgyur ba'i rgyal por sprul te song ba dang 'khor rnams ya mtshan du gyur te mig tshugs su lha zhing rtog pa sna tshogs su gyur nas go phye'o / /
'char kas /
'di 'khor los sgyur ba min te /
ud pa la'i mdog go /
ci'i phyir /
ud pa la'i dri las so / /
des rdzu 'phrul bsdus nas phyag 'tshal te 'dug pa dang /
da'i drung du ma sdod /
dge slong mas ston pa'i spyan sngar rdzu 'phrul bstan par mi bya'o / /
de'i 'khor los sgyur ba'i rdzu 'phrul mthong bas kha cig mir chags pa skyes /
kha cig lhar chags pa skyes pa dang /
ston pas de bzlog pa'i phyir du chos bshad pas 'bras bu bzhi dang /
so so'i byang chub tu sems bskyed nas /
sa rnams gcig gis thob pa dang /
lha rnams su yang 'gro ba dang / /
yang na ting 'dzin thob pa bas / /
rgyun du zhugs pa'i 'bras bu mchog /
ces gsungs so / /
dge slong rnams kyis /
'char kas ud pa la'i mdog dri las rtogs pa'i rgyu zhus pas /
sngon 'khor mo 'jig na ded dpon zhig gi chung ma sems can dang ldan no / /
ded dpon rgya mtshor 'jug par chas pan chung man re /
nga'ang khrid zer /
khyod kyi g.yog sus byed /
'dug cig /
'khor rnams na re /
bdag cag gis g.yog bya'i khrid cig zer nas khrid pa dang /
rgya mtshor chu srin gyis gru bshig nas dus las 'das /
chung mas shing leb cig la 'jus pas ka she ru'i gling du phyin to / /
de na bya'i rgyal po gshog bzang gnas so / /
de'i chung mar byas te /
ded dpon gyi bu gzugs bzang ba zhig skyes so / /
de'i 'og tu 'dab chags kyi bu 'dab gshog bzang ba zhig btsas te /
'dab bzang shi nas de bya'i rgyal por bcug go /
mas| khyod pha'i tshab tu rgyal por bcug na /
phu bo 'di 'ang 'khor mo 'jig tu rgyal por chug cig /
de ltar bya'o zer nas 'khor mo 'jig gi rgyal po tshangs byin spar mos btab ste rgya mtshor bong nas phu bo rgyan gyis brgyan pa khri la bzhag ste /
'di la gnod pa cung zad byas na ngas 'di ltar bya'o zhes bsgo'o / /
de rnams kyis skrag ste gsangs pas 'jig rten pa rnams kyis tshangs byin yin par shes so / /
des bya'i rgyal po la /
da dus dus su ltos shig /
de ltar bya'o / /
de'i tshe rgyal po tshangs byin gyi ba lang mo be'u byung ba mngal sgor thogs pas rgyal bos btsun mo rnams la /
bden tshig rjod cig ces zer nas /
brjod kyang ma thon par sgra chen po grag pa ba lang rdzi mo zhig gis thos nas /
des ma bdag la khyo gcig pur zad kyi skyes pa gnyis pa med pa'i bden pas ba lang mo zug rdu @# / /
dang bral bar gyur cig ces brjod pas be'u byung /
mjug ma thogs nas mos bgad de /
'di tsam yang mi bzod do / /
de ci yin dris pas /
khye'u chung du zhig pang du blangs pas des gcin gcis pa mtshan mar song bas dga' ba tshor ba des mjug ma thogs so zhes smras pa dang /
mjug ma'ang byung ngo / /
de rgyal po la smras pas /
'di 'dra ba'i tshul khrims can la bu mo'ang tshul khrims de 'drar 'gyur ro snyam nas /
khyod la bu mo yod dam /
sho shum ba zhes bya ba mchis so / /
su la byin /
su la'ang ma byin no / /
nga la phul cig zer /
des bag mar blangs nas /
'di btsun mo'i 'khor du bzhag na tshul khrims ngan par 'gyur ro snyam du 'dab bzang la /
'di nyin bar ka she ru'i gling du khrid la mtshan mo khrid de shog cig /
des de bzhin du byas so / /
ka she ru'i gling na me tog dri mi ri zhes bya ba dri zhim ba zhig yod pa des phreng bar brgyus te rgyal po la bskur ro / /
'khor mo 'jig na bram ze zhig nags gseb tu shing thu ru song ba mi 'am ci mo zhig gis bzung ste brag phug tu bcug nas deng nga dga' dgur spyod cing /
mi 'am ci mo gzhan du 'gro ba'i tshe de'i sgo rdo leb chen pos 'gebs so / /
phyis de la bram ze'i bu zhig btsas te /
'gros myur bas myur 'gror btags so / /
phas de'i gan du 'khor mo 'jig gi yon tan 'ba' zhig brjod pa dang /
pha'i yul de yin na ci'i phyir mi '+r+gos /
khyod kyi mas 'di ltar byas pas so / /
pha| bdag gis sgod bye'o zhes zer nas rim gyis rdo la bslabs te lobs pa dang /
mas 'bras bu khyer 'ongs pa bor nas /
thag ring po nas 'bras bu len dgos pa'i thabs byas pas song ba dang /
de gnyis kyis bros so / /
de'i ma du ba grogs mos mthong ste /
bu mi yin pas de mi'i nang na bde yis mya ngan ma byed cig /
bdag gis nor ma byin no / /
ci ster ngas sbyin no / /
pi wang zhig bskur nas /
'dis 'tsho bar gyis /
rgyud yang thog ma la ma reg cig /
des de la pi wad byin nas de skad bsgo'o / /
phas| bram ze zhig la klog tu bcug pa dang /
de la khye'u zla pos /
pi wang long zhig /
des blangs pas /
rgyud lhag ma la me reg ba ci yin /
nyes dmigs 'ong ngo / /
ci 'ong re gcig /
reg pas thams cad mchod brgal gar byed do / /
de dag nang du song ba dang mkhan pos dris nas /
des kyang nan gyi len du bcug pa dang /
mtshor brgal te rdza spyad thams cad bcag pas khros nas bskrad do / /
tshong pa lnga brgya rgya mtshor chas pa de rnams kyis myur 'gro khrid nas rgya mtshor pi wang len cing glu blangs pa dang /
rgyud lhag ma la mi reg pa ci yin /
nyes dmigs 'ong ngo / /
ci 'ong reg cig /
reg pa dang gru bub nas tshong pa rnams shi /
des shing leb cig la 'jus pas ka she rur phyin pa dang sho shum pa mthong nas lhan cig nyal lo / /
des gtam bsnyad nas /
nga'ang 'khor @# / /
mo 'jig tu khrid cig /
bya'o zhes smras nas /
des rdo la rim gyis bslabs nas lobs pa dang /
der myur 'gro dang lhan cig 'dab bzang la zhon nas /
jo bo| mig ma 'byed cig /
byung te re /
der skye bo'i ca co'i sgra thos pa dang /
nga phyin gyis blta'o snyam nas mig phye ba dang mig 'thon no / /
long bskyed mos tshal du bzhag nas mo btsun mo'i nang du song ngo / /
de nas rgyal po btsun mo dang bcas ba skyed mos tshal du song ba dang long bas me tog dri mi ri'i dri tshor nas glu blangs pa /
rlung gis su ni bskyod pas na / /
dri mi ri yi dri mnam mo| /
gang na sho shum pa gnas pa / /
ka she ru yi gling dag go /
rgyal pos thos nas /
tshol cig /
btsal nas dris de sngar gyi glu blangs pas /
sho shum pa khyod kyis mthong na de'i lus la mtshan ci yod /
swa stig ni brlal yod / /
de yi ru mar 'khyil ba ste / /
dri mi ri yi me tog rnams / /
brgyud pa khyod kyi phyir yin no / /
rgyal pos| 'di yang ngan par spyod do snyam ste /
long ba dang sho shum pa bong bu la bskyon nas bskrang do / /
des 'khyam bzhin du lha khang stong pa zhig tu phyin pa dang /
rkun po lnga ba rgyas grong 'joms su phyin pas grong pas tshor nas de rnams bcom ste dpon pos lha khang der bros so / /
ri brags pas de bskor nas /
'di na su /
long bas /
'gron po'o / /
mi rgod de phyir phyung zhig /
mi rgod kyi dpon des sho shu ma pa la /
long ba 'dis ci bya /
'di bskrad la bdag cag gnyis dga' dgur spyad do / /
legs so zer nas long ba rtsig pa'i kha nas bor bas grong mis de'i mgo bo bcad nas song ngo / /
mi rgod kyi dpon dang de gnyis chu bo kar do'i bar du phyin pa dang brgal du gru med nas /
'di la rgol ba la khyod rgyan dang bcas pa brgal mi nus kyis /
sngon la rgyan bskyal la de nas khyod brgal bar bya'o zhes zer nas gos dang rgyan rnams des khur te song ba dang /
chu'i dbus su phyin pa dang mo 'gyod nas /
nga mi slu 'am zhes smras pas /
des| mi shes khyod kyis bshes rnying bsad / /
skyes bu de ni don med do / /
de bas khyod la yid brtan dka' / /
bdag kyang khyod kyis mi bsad dam / /
zhes zer nas bros so / /
de sgren mor nags gseb na 'dug pa dang /
wa rgan po zhig gis sha zhig khyer nas chu 'gram na 'dug pa dang /
nya zhig rgyags ches nas chu la 'phar bas skam la lhung ba na /
was sha bzhag ste de la brgyugs pa dang /
nya de chur sod /
sha de 'ol bas khyer ro / /
sho shum pas mthong nas| sha du ma de ni 'ol bas phrogs / /
nya ni chu bo'i nang du bros / /
gnyi ga las ni bral bar gyur / /
was ni mya ngan ci zhig bya / /
des bltas pas mo mthong nas /
khyod su yin /
sho shum pa'o / /
de khros nas /
khyo ni khyod kyis bsad pa na / /
byi po de ni bros pas na / /
gnyi ga las ni bral bar gyur / /
sbyar ma mya ngan ci phyir byed / /
mos /
da khyo rnyed na de ltar mi bya'o zhes smras pa dang /
des spyo ba'i tshigs bcad smras nas /
de ni der zad na /
ngas @# / /
khyod sngon gyi gnas su bzhag na ci sbyin /
nyin re zhing sha sbyin no / /
de bya'i /
khyod chu klung du zhugs la lkog ma man chad chur chug /
kha shar du ltos la sdod cig zer nas /
was rgyal po'i pho brang dang nye bar song ste /
sho shum ba dge zhing dka' thub spyod kyis myur du bos shig /
rgyal po de wa'i skad la mkhas pas /
de bkug nas sngar gyi gnas su bzhag /
des kyang nyi ma re re zhing wa la sha du ma byin no / /
dus cung zhig nas sha dum ma byin pa dang /
byin na dge'o / /
ma byin na sngar gyi gnas su gzhag go /
de skrag nas sha ma chad par byin no / /
de'i dus kyi sho shum pa ni ud pa la'i mdog yin la /
myur 'gro ni 'char ka'o / /
skur ba 'debs pa'i ltung phyed ni /
ston pa 'od ma'i tshal na bzhugs pa'i tshe gyang bu nor gnas mal dang zas la bskos pas chos dang ldan pa'i zhal ta byed de /
yo byad thams cad dkon mchog gsum la phul bas chos gos gsum dan zhing snam sbyar ba rnying sa nas /
dge slong rnams kyis smras pa /
dge 'dun gyis ras yug chen zhig rnyed na gyad bu nor la sbyin no zhes bgros nas /
dge 'dun gyis kyang ras yug chen rnyeng pa'i skabs de gsol pas /
gsol ba'i las byas nas phyin na mi g.yo bar 'gyur ro / /
las byas nas byin pa dang /
mdza' bo dang sa las skyes gyad bu nor dang tsher bas nas 'brel ba'i 'khon yod pas de gnyis dge 'dun gyi mdun na /
dge 'dun gyi rnyed ba rnyed do co gcig gang zag la bsdos na dge 'dun gyi rnyed pa grub par ga la 'gyur zhes smod do / /
khyed gnyis der ma 'dus sam /
'dus so / /
'o na ci'i phyir smod /
nged gnyis dur yang mi gnang dam zhes zer ba'i skabs de gsol bas /
byung ba 'di dang sogs /
mdza' po dang sa las skyes gnyis la /
khyed kyis de ltar smras pa bden nam /
mad do / /
bshes ngor byas te dge 'dun gyi rnyed pa gang zag la sngo bar byed do zhes zer na ltung byed do / /
khyad du gsod pa'i ltung byed ni /
ston pa mnyan yod na 'o / /
ston pas zla ba phyed phyed cing so so thar pa'i mdo gdon par bya'o zhes gsungs nas /
dge slong rnams zla ba phyed phyed cing so so thar pa'i mdo 'don pa na /
drug sde dag /
pham pa bzhi po 'don pa na cang mi smra bar 'khod do / /
dge 'dun lhag ma 'do nang na /
tshe dang ldan pa dag gzhi nges pa dang /
gang zag nges par shes la yod bzhin du ci'i phyir bdag cag gi sma sos pa dag 'dral bar byed /
gang gis dge slong rnams 'gyod cing yid la gcags pa dang /
gnod par 'gyur ba'i bslab pa'i gzhi phran tshegs 'di dag ston pas ci bya zhes zer ro / /
de bzhin du ma nges pa nas /
rtsod pa zhi byed kyi chos 'don pa'i tshe na'ang zer nas /
dge slong dag gis smras pa /
khyed kyi phyir bdag cag zla ba phyed phyid cing so so thar pa'i mdo 'don pa min gyi /
ston pa'i bkas 'don no / /
khyed cag sdug bsngal dang yid mi bde skyes na ci'i phyir lhag par spyod zer @# / /
nas 'phya ba'i skabs de gsol pas /
byung ba 'di dang sogs /
drug sde la /
khyed cag gis de ltar smras pa bden nam /
mad do / /
bslab pa khyad du gsod na ltung byed do / / / /
bcu tshan gnyis pa la sdom ni /
sa bon 'phya ba bsgo ba dang / /
khri dang gding dang skrod pa dang / /
phyis mnon 'byung ba 'debs pa dang / /
rim pa gnyis su rtsig pa'o / /
sa bon dang skye ba gcod pa'i ltung byed ni /
ston pa mnyan yod na'o / /
sngon shing mkhan rgan zhugs shig gis shing ljon pa bcad nas gtsug lag khang byed do / /
de nas shing ljon pa de la gnas pa'i lha des mtshan mo ston pa'i spyan sngar 'ongs pa dang /
de'i kha dog gi mthus rgyal phyed tshal thams cad snang ba chen pos khyab par gyur to / /
btsun pa| shing mkhan rgan zhugs des bdag gi gnas shing ljon pa de bkum nas gtsug lag khang bgyid du bcug na /
dgun gyi dgung ni ring /
dgun smad kyi dus kyi tshes brgyad kyi bar la 'od ma 'gas pa'i bser ma ldang zhing bdag gi bu dang phrug gu dag ni chung na ji ltar bgyi /
ston pas lha gzhan zhig la /
khyod kyi gnas su lha 'di la gnas byin cig /
des rang gi gnas su lha de'i gnas byin no / /
de nas sang dge 'dun gyi gong du gdan bshams pa la bzhugs te /
dge slong rnams la ji ltar gyur pa gsungs nas /
nyes dmigs de ni shing ljon pa bcad pa las gyur pa yin pas shing ljon pa gcad par mi bya'o / /
ston pa 'brog gnas na bzhugs pa'i tshe dge slong dag shing med pas mkhar lan btang ba na ston pas kun dga' bo la /
ci'i phyir dge slong lag gi blas mkhar lan btang bar gyur /
shing ljon pa gcad par mi bya'o zhes gsungs pas so / /
ngas dge slong lag gi bla'i kun du spyod pa'i chos bca' bar bya ste /
lag gi blas mchod rten ngang dge 'dun gyi don du shing ljon pa gcad par bya'o zhes pa nas /
mi gtong na gcad par mi bya'o zhes bya ba'i bar gsungs te /
de ni re zhig byung ba'o / /
phyis drug sde dag rang gi lag gis shing ljon pa gcod cing rtswa sngon po rngal me tog 'thog nas /
mu stegs can rnams /
dge sbyong 'di dag khyim pa dang bye brag ci yod zer nas 'phya ba'i skabs de gsol pas /
byung ba 'di dang sogs /
sa bon dang 'byung po'i gnas gcod na ltung byed do / /
dge slong dag yul be'u zhes bya bar ljongs rgyur song ba chom rkun pas mthong nas /
'di dag gsad do / /
dge slong gi rgyus shes ba zhig gis mthong nas snying rje skyes te / /
rtswa ma brdas pa la bcings nas rdzas phrogs la 'dod dang de nyid rang 'chi'o / /
legs so zer nas de ltar byas te song ngo / /
rgyal po 'char po ri dwags la song bas mthong nas /
pha bi ci yin /
gcer bu yin nam /
dge slong gi rgyus shes pa zhig na re logs gcig gnag /
gcig dkar bas dge slong ngo / /
ci'i phyir 'di ltar 'dug /
rkun pos bcom mo / /
ci'i phyir bcad nas mi 'gro /
bslab @# / /
ba bcas so / /
des bgrol te re re la chos gos gsum gsum bskon nas btang ngo / /
de dag gtsug lag khang du phyin ba dang /
bdag cag gis rgyal po'i mdun du ltung ba smras so zhes pa de gsol pas /
rgyal po 'jig rten gyi gtso bo yin pas legs par smras kyi ltung ba med do zhes pa /
phongs pa'i tshe rtswa ku sha la sogs pas bcings pa des mi thar na bcad na'ong / /
khyim pa dad pa can gyis shing tog 'bul ba na dge slong rnams mi len nas /
sangs rgyas 'jig rten du byon nas bdag cag lag pa stong par 'gro 'am zhes zer nas /
gsol pas /
blang bar bya zhing /
blangs nas rung bar byas te bza' bar bya'o / /
rung ba du yod ma shes par zhus pas /
mes reg pa nas rnyis pa'i bar dang /
yang lnga ste /
phyung ba nas bcad pa'i bar bzhi dang /
sa bon gyi chos med pa dang lnga'o / /
'phags pa nam grus sran ma la the tshom zos nas ma zol pa de gsol pas| dge slong dag| sa bon gyi rigs mi tshos pa zhes bya ba yod pas de'i phyir rlangs pas brlan te bza' bar rjes su gnang gis 'di la 'gyod par mi bya'o zhes pa /
'di la rlangs pa ni me ma yin ba ma yin no / /
shing tog re re nas rung ba byas pas yun ring thogs nas gsol pas /
'bras bu dag mes rung bar bya ba la spyi'i tshogs ni gtso bor bya ba yang dag pa'i grangs nyid do / /
spre'u zhig gis ston pa'i lhung bzed blangs te shing khar song nas sbrang rtsis bkang ste phul ba srog chags yod pas ma bzhes pa dang /
des dben par song ste srog chags rnams bsal nas phul bas ma bzhes pa dang /
spre'u des phyogs gcig tu song ste sbrang rtsi de chu grang mos gtor nas phul ba dang /
ston pas de bzhes te /
rung bar byas pa'i phyir ro zhes pa /
zhag bdun pa dang sogs so / /
'phya ba'i ltung byed ni /
ston pa 'od ma'i tshal na'o / /
gyad bu nor dge 'dun gyi gnas mal dang zas la bskos pa'i tshe /
mdza' bo dang sa las skyes gnyis nye dga' dang lhan cig 'du 'dzi'i gtam gyis 'khod pa na gyad bu nor phyogs der 'ongs pa dang nye dga' la smras pa /
khyod kyang dge 'dun gyis gnas mal dang zas la bskos na khyod kyang kho bo cag la gyad bu nor bzhin du mtho 'tsham par 'gyur ro / /
de gnyis la smras pa /
khyed gnyis dge 'dun 'thun pas dge slong gnas mal dang zas la bskos pa shes bzhin du dor 'phya'am /
kho bo cag gnyis ngur yang mi dbang ngam /
dge slong don nyung du dag 'phya ba'i skabs de gsol bas /
de gnyis sam /
gzhan yang ngor 'phya ba de ngor 'phya ba'i grangs su chug cig /
de gnyis ngor 'phya ba'i grangs su bcug pa dang /
de gnyis nye dga' dang lhan cig gtam zer ba'i phyogs der gyad bu nor 'ongs pa dang /
de gnyis kyis smras pa /
nye dga'| khyod kyang dge 'dun gyis gnas mal dang zas la bskos na kho bo cag la kha cig bzhin du mtho 'tsham par 'gyur ro / /
khyed gnyis dge 'dun 'thun pas dge slong gnas @# / /
mal dang zas la bskos par shes bzhin du de la gzhogs 'phyas byed dam /
ci kho bo cag gnyis kyis 'ga' zhig gi ming dus nas smos sam /
nye dags smras pa /
ming dus nas ma smos par gzhogs 'phyas byed du rung na nye dags kyang 'jig rten thams cad la gzhog sab phyas byed bar 'gyur ro / /
dge slong don nyung du dga' phya ba'i skabs de gsol pa dang /
de gnyis sam /
gzhan yang de lta bu de gzhogs 'phyas byed pa'i grangs su gzhug go /
de gnyis gzhogs 'phyas byed pa'i grangs su bcug kyang gyang bu nor la dor 'phya ba dang gzhogs 'phyas byed nas /
dge slong don nyung du dag 'phya ba'i skabs de gsol ba dang /
byung ba 'di dang sogs /
'phya 'am gzhogs 'phyas byed na ltung byed do / /
sngar bshad pa'i sprul las tshe 'phos pa'i dge slong de btso blag gi las byed ma na nye dga' 'ongs nas /
kho bos bya'o zhes zer te /
gsar pa rnams grib ma la bskams /
rnying pa rnams nyi ma la bskams /
gsher ba rnams grib ma la bzhag pa dang /
gnas brtan de ltar ma mdzad cig ces yang yang bzlog kyang ma nyan pa dang /
de kun nas dkris te nye dga'i steng du ba rgyugs pas bros so / /
shA ri'i bu der 'ongs nas /
ci byed /
ci byas kyang sdod du ma btub bo / /
nye dags /
n+ya gro d+ha'i shing gis rdeg par brtsams na'ang sdod du ma btub pa dang /
shA ri'i bus bzung bas des n+ya gro d+ha'i shing la so btab pa na 'dab ma lhags so / /
de gsol pas| de lta bur khro bar mi bya'o / /
dus gzhan zhig na nye dga' la dge skos bab nas des de'i drung du song ste / /
las 'di lta bu gyis shig ces bsgo ba dang /
de mthong ma thag tu kun nas dkris pa'i skabs de gsol ba dang /
zhe sdang bar gyur pa de rang gis las su bsko bar mi bya'o / /
brgyud pas ni bsko bar bya'o / /
dge slong des kyang brtson 'grus drag pos bsgoms pas dgra bcom pa thob bo / /
dge slong rnams kyis de'i rgyu zhus pas /
'di sngon sangs rgyas 'od srung gi bstan pa la rab tu byung ba'i dge slong byams ba zhes bya bar gyur pa na dge slong rnams kyis /
byams pa la gnas pa zhes rab tu bgad pa dang /
des de dag la bkab nas /
yang 'dug tu ma btub pa dang khros te /
da ni byams pa la gnas kyi khyed cag ni gdug pa'o zhes tshig rtsub bo smras pas tshe rabs lnga brgyar sbrul gdug par skyes shing da lta'ang 'di lta bu'i gdug par gyur to / /
bsgo ba rna la gzon pa'i ltung byed ni /
ston pa ko'u shAm+bI na'o / /
de'i tshe 'dun pa ltung ba phyir bcos mi byed nas / /
dge slong don 'dod pa / /
phan pa 'dod pa rnams kyis de la /
tshe dang ldan pa| ltung ba chos bzhin du phyir gyis shig /
des smas pa /
su la ltung ba byung ba de phyir byed par 'gyur ro / /
khyod la ltung ba byung ba gzhan su zhig phyir byed par 'gyur /
su 'gyod par gyur pa'o / /
khyod la ltung ba byung ba la gzhan su 'gyod /
khyed cag la ltung ba byung na'ang kho bo'i mdun du ma 'chags @# / /
par gzhan gyi mdun du shogs shig /
khyed cag ni rigs rus khyim sna tshogs las rab tu byung ba yin te /
shing lo sna tshogs rlung gis gcig tu bsdus pa bzhin /
kho bo'i 'phags pas ni byang chub thugs su chud do zhes /
bsgob rnal gzon pa de gsol pas /
'dun pa 'am /
gzhan yang de lta bu de /
bsgro ba rnal gzon pa'i grangs su chug cig /
bcug pa dang /
bdag la nyes pa byung ba de bdag gis tshig smras pas nyes te /
skyes bu mkhas dang ldan pa yis / /
ngag rnam bzhi po bsrung bya ste / /
nags kyi nang du gong ma sreg /
sgra 'byin pas ni zin la ltos / /
zhes zer ba bden no snyam nas /
dge slong rnams kyis smras pa na cang mi smra bar bsgo ba rnal gzon pa de gsol pas /
de cang mi smra bas bsgo ba rnal gzon pa'i grangs su chu gcig /
bcug kyang bsgo ba rnal gzon nas /
gsol pas /
byung ba 'di dang sogs /
bsgos rnal gzon na ltud byed do / /
dge slong rnams kyis zhus pa /
'dun pa tshangs pa mtshungs par spyod pa rnams kyi ngag ma nyan pas bsgob rnal gzon pa'i grangs su bcug pa la gzigs /
da ltar dum zad /
'das pa'i dus na'ang dge ba'i bshes gnyen gyi ngag ma nyan pas sdug bsngal bar gyur pa de nyon cig /
sngon rdzing zhig na rus sbal gcig dang /
ngang ba gnyis 'dug pa las /
lo bcu gnyis su than pa byung nas rdzing de bskams pa dang /
'jig rten chags nas ring po ma lon pa na dud 'gros kyang smra shes pas /
ngang ba gnyis kyis rus sbal la /
kho bo cag gnyis rdzing gzhan du 'gro'o / /
grogs po gnyis kho bo'ang khrid cig /
ji ltar 'khrid /
rus sbal gyis smras pa /
kho bos shing gi dbus su khas bzung gis khyed gnyis kyis rtse mo gnyis nas zung la deng zhig /
ngang ba gnyis na re /
khyod smra 'dod pa yin pas tshig srung mi nus kyis khyod khyer te mi 'gro'o / /
tshig bsrung bar bya'o / /
ngang ba gnyis kyis rus sbal de khyer nas nam mkha' la song ba dang /
ri brags shig tu byis pa rnams kyis mthong nas /
shes ldan dag ltos shig ngang ba gnyis kyis rus spal gcig khyer song ngo zer ba na rus sbal des kyang dang du blangs so / /
de nas ri brags gzhan zhig tu song ba dang /
yang byis pa rnams kyis mthong nas sngar bzhin smras pa dang /
dang ba gnyis kyis kho bo khyer ba min gyi /
nga rang 'gro'o zhes smras pas shing shor nas sa la lhung bas byis pas bzung nas sdug bsngal bar byas pa dang /
lhas /
mdza' bshes phan par 'dod rnams kyis / /
smras pa gang zhig mi 'dzin pa / /
rus sbal gyis ni shing btang bas / /
de ni lhung zhing lus bar gyur / /
de'i dus kyi ngang ba rgan pa ni nga yin no / /
gcig ni kun dga' bo'o / /
rus sbal ni 'dun pa'o / /
rgyal byed tshal gyi sgor khyim pa rnams 'thabs te /
'dun pa dbang du gtsugs nas rgyal po'i pho brang du che bzhi phye bas gcig chad pas bcad nas @# / /
'phya ba de gsol pas /
gang du che bzhi nyid bya dgos par 'gyur ba'i gnas der bsten par mi bya'o / /
gnas mal gyi ltung byed ni /
ston pa mnyan yod na'o / /
khyim bdag cig gis ston pa dge 'dun dang bcas pa gdugs tshod la spyan drangs pa dang dge slong gi dge 'dun ni zhugs so / /
ston pa rdzas las byung ba na bzhugs nas bsod snyoms bsgrubs so / /
ston pa ni rgyu lngas rdzas las byung ba na bzhugs shing bsod snyoms sgrub ste /
nang du yang dag 'jog dang /
lha la chos ston pa dang /
nad pa lta ba dang /
gnas mal rtog pa dang /
bslab pa 'cha' bzhed pa'o / /
'dir ni phyi ma gnyis kyi don no / /
dge slong rnams song nas ring po ma lon pa na lde mig bsnams nas gcug lag khang gzigs pas /
khang ba chen po'i gtsug lag khang zhig nag nas mal mang po blag ba med par bzhag cing /
dus ma yin pa'i sprin chen po'ang 'dus pa gzigs nas /
e ma zhes gsung zhing smad de /
bram ze dang khyim bdag dad pa can rnams kyi pags pa dang sha khrag btsir zhing byin pa la drod mi shes par spyod do snyam du dgongs nas /
dus ma yin pa'i sbrin chen po de dgag pa mdzod pas de steng gi nam mkha' la chu lon lta bur 'dug go / /
de nas gnas mal de dag skyabs yod par brubs nas /
dbyar gyi na bza' ras chen bsnams te sku bsil bar bzhed nas bang rim na bzhugs so / /
de nas dus ma yin pa'i sprin chen po dgag pa'i rdzu 'phrul de slar bsdus pas 'brug grag cing gshong dang thang mnyam par gyur to / /
sku dang zhabs bsil nas gtsug lag khang du gshegs pa na bsod snyoms kyi sku skal 'dren pa'i dge slong la /
bsod snyoms bsod dam /
dge 'dun tshim mam zhes so sor kun dga' bar mdzad pas /
des kyang /
zas bsod cing dge 'dun tshim par bgyis so / /
de nas zhal zas kyi bya ba mdzad /
phyi rol tu zhabs bsil /
nang du yang dag 'jog las bzhengs te gdan bshams pa la bzhugs nas /
gnas mal dod mi shes par spyod pa'i nyes dmigs gsungs te /
gnas mal bsdus sam sdud du ma bcug par 'dor na ltung byed do / /
dge slong mang po don 'thun dang lhan cig ljongs rgyur song nas ri brags shig tu phyin pa dang gnas btsal ba na /
de'i gtsug lag khang nag nas pa'i mi zhig na re /
'phags pa dag gtsug lag khang du mi gnas sam /
kho bo cag don 'thun la rag las pa yin pas gtsug lag khang du gnas na don 'thun khyis kho bo cag bor te 'gro bar 'gyur ro / /
des smras pa /
gtsug lag khang du gzims shig /
don 'thun cha ba'i tshe bdag gis skad gtang ngo / /
de dag gis gtsug lag khang du gnas mal bshams nas nyal ba dang /
don mthun chas te glang tha ma bkal zin pa dang mi de gnyid sad nas /
don 'thun chas kyis myur du spyon cig /
de dag lag pa bsnyal ba dang /
so shing dor ba dang /
gnas mal gtong pa'i bar du thal nas /
phyi @# / /
bzhin dong ba na chom rkun pas bcom ste /
mthar gyis gtsug lag khang du phyin pa dang /
'ongs pa legs so / /
bde bar brgyus sam /
bde bar brgyus re skan /
ci nyes /
chom rkun pas bcom mo| |de gsol bas /
dge slong 'khod pa la gzhol bar bya'o / /
mnyan yod na khyim bdag 'khon yod pa gnyis 'dug pa las /
gcig ni dad pa can /
gcig ni ma dad pa'o / /
dad pa can de'i bsam pa la /
'khon spel bas ci bya rab tu 'byung ngo snyam nas /
rgyal byed tshal du rab tu byung ngo / /
ma dad pa des /
de gar song /
rab tu byung ngo / /
gang du /
shAkya'i dge slong rnams kyi nang du'o / /
ci de mi 'jigs pa'i grong khyer yin nam /
der yang song la gnod pa bya'o / /
'jig rten ni mdza' bshes dang /
dgra bo dang /
tha mal pa yin pas /
gzhan zhig de'i gan du song nas /
khyod la khyim bdag de gshe'o / /
des mkhan bo la zhus nas rgyal po'i khab tu song ba dang /
khyim bdag de yang rgyal byed tshal du song nas dge slong la dris ba /
khyim bdag 'di zhes bya ba rab tu byung ngam /
byung ngo / /
de gar song /
rgyal po'i khab tu'o / /
der yang song la gnod ba bya'o snyam du rgyal po'i khab tu song ba dang| dge slong de ri brags kyi gtsug lag khang zhig tu zhugs pa des mthong ste /
dge slong dag gis bdag la gnod pa byed par 'gyur ro snyam nas ma song ngo / /
dge slong de sad snga bar langs te gnas mal gtad pas| gar 'gro /
rgyal po'i khab tu'o / /
lam 'di ni dogs pa dang bcas pa yin pas lam gzhan 'di nas song zhig /
lam de nas song ba dang /
khyim bdag des kyang phyi bzhin song ba dge slong des mthong nas de la /
bzhin bzang 'khon zhi bar gyur cig /
da zhi bar bya'o zhes shin tu brdungs /
lhung bzed bcag /
chos gos dral /
ma shi tsam zhig byas nas btang ba dang /
dbugs de'u chad pa las phyir log nas gtsug lag khang der phyin pa dang /
dge slong rnams kyis mthong nas /
ci'i phyir 'di ltar gyur /
rgyas par brjod nas /
khyed kyis lam bstan bas nyes so zer ba'i skabs de gsol bas /
snga ma ni bcas pa yin la /
'di ni rjes su gnang ba ste de 'dra ba'i rkyen ma gtogs so zhes pa /
nyam nga ba dang 'phrad pa la yang mi 'byung ngo / /
khri gcig la gnyis mchis na gang gis brub /
gnyi ga cig car spyod spyod pa la ni phyis langs pas byab dang ldan pa min no sogs / /
drug sde nad pa ltar dong ban de nyid du 'du 'dzi'i gtam gyis yun ring du 'khod nas /
nad g.yog gis /
khyed deng zhig /
nad pa'i bya ba nyams par 'gyur ro / /
de dag gis smras pa /
de yang gyis la gnas mal yang ltos dang /
de ltar na nad pa shi ba'i yo byad drug thob par 'gyur ro / /
gzhan yang kho bo cag gis blta bar bya'o / /
nad g.yog song ba dang drug sde'ang song nas /
rlung dang char bas nad pa'i gnas mal ma rung bar gyur pa'i skabs de gsol pas /
lnga po 'di dag la bcol bar mi bya @# / /
snye| ngo tsha med pa dang /
nad dang bcas pa dang /
rgas pa dang /
nad pa dang /
bsnyen par ma rdzogs pa thams cad la'o / /
khyim bdag cig gis ston pa dge 'dun dang bcas pa bshos la spyan drangs pa na /
gzhon nu zhig dge ba'i phyogs la shin tu brtson nas bsams pa /
deng bsod snyoms la 'jug mi dgos pas gdugs tshod la ma bab kyi bar du dge ba'i phyogs la tro na bya'o snyam nas stan khyer te phyi rol du song ba dang /
dge slong rnams snga tshogs su gtsug lag khang gi sgo bcad de song ngo / /
des kyang dus la 'ongs pa na sgo bcad pa mthong nas /
bdag zan bcad pa ni bla'i /
ltung ba dang bcas ba ni mi rung ngo snyam nas zan bcad de lus la mdangs yod kyi bar du dge ba'i phyogs la tron byas nas /
lus la ma dang sa yal ba'i tshe glos phab nas nyal ba dang /
de la dge slong rnams kyis /
zan gzhan gyi yin zhes te lto'ang gzhan gyi yin snyam mam /
dge ba'i phyogs la tron kyang byed mi nus pa de tsam du za 'am /
sus zos /
khyod kyis ma zos sam /
ma zos so / /
ci'i byir /
skabs de brjod nas /
gsol pas /
gal te 'ongs pa na khyim gzhan du mgron du bos shing sgo bcad par gyur na rtsig drung ngam shing ljon pa'i drung du stan bzhag ste 'jug par bya'o / /
khyim pa dad pa can dag gis dge slong rnams khyim gzhan du bos pa na dang du mi len nas /
de dag gis smras pa /
sangs rgyas 'jig rten du ma byung ba'i tshe mu stegs can dag sbyin gnas lags mod /
da ni khyed cag sbyin gnas lags te /
khyed cag dang du mi bzhes na bdag cag dge ba'i lam brgyags med par 'jig rten pha rol tu 'gro 'am /
de gsol pas /
dang du blang bar bya'o / /
de dag stan g.yar po byed pa na dge slong rnams mi ster nas /
der stan dag g.yar por sbyin no / /
zan zos nas stan khyer dong ba na khyim pas khyed cag bzhud cig bdag cag gis bskyal lo zer yang mi 'jog pa dang /
bdag cag gis bskyal lo zer na bzhag ste 'dod par bya'o / /
khyim pa rnams rkyen byung bas stan mi skyel ba dang /
blang bar bya'o / /
sus blang ma shes nas /
de dag gis ma bskyal na gnas par byed pa dag gis blang bar bya'o sogs / /
yon bdag gis stan g.yar bas mi ster nas /
yon bdag gis rang gi don du stan dag g.yar por byed na sbyin par bya'o / /
de dag gis de nyid du bor nas song ba dang rkun pos brkus nas /
de dag srung ba'i dge slong yang gzhag par bya'o / /
dge slong gis de dag gi nang du zhugs pa dang /
ci khyed yang bzhed dam /
mi 'dod de stan srung ngo / /
thugs ma ches na snoms la bzhud cig /
des nang du mi 'jug par phyogs gcig tu 'dug par bya'o sogs / /
de dag gis chad dang /
snum dang /
bshang gcis ma rung bar gyur pa na 'dor bar byed nas /
ma rung ba dag byi dor bya'o / /
khyim pa stan la 'dug nas bor te seng ba sus kyang ma brubs pas ma rung bar gyur nas /
khyim pa 'dug 'dug pa'i @# / /
stan ma brtul ba mthong na brtul bar bya ba nyid yin no / /
rgan pa dang nad pas mthong yang grub ma nus pas /
gal te rgas pa dang na ba yin na dge skos kyis so / /
dge slong na bar gyur pa la su 'ang mi lta nas /
thams cad kyis nad pa blta bar bya'o / /
gnas brtan dag 'greng bzhin du nad pa lta bas nad pa nyam dbar gyur nas /
'dug ste'o / /
rang rang gi stan khyer nas dong bas /
ma dad pa dag /
rol mo ltar 'dod dam zer nas /
der stan thogs te 'gro bar mi bya'o / /
mkhan slob 'chag tu song ba na slob ma rnams dge ba mi 'phel nas /
mkhan bo 'am slob dpon dge ba'i phyogs la 'gro na /
gal te gzhan gyis dge ba'i phyogs mi 'phel na phyi bzhin 'gro bar bya'o / /
mkhan slob stan khyer nas 'gro /
slob ma lag ba brkyang nas 'gro bas /
de'i phyir rang gis stan bkur bar bya'o / /
slob mas phar khyer ba tshur khyer te mi 'od nas /
de khyer te 'ong bar bya'o / /
de dag gis ches sngar stan khyer te song ba dang mkhan slob rkyen byung bas mi 'gro nas /
'gro ba ma zhus par mi bkur ro / /
chos nyan sar rlung dang char byung nas gnas mal dor te dong bas ma rung bar gyur nas /
bla gab med par chos nyan pa na rlung dang char byung na brtul bar bya'o / /
rgan pa'i mthar gnas mal bzang po bshams pa na de dag gis ma theg nas /
rgan po rnams kyi lci ba nyid kyi phyir rang gis mi nus na gzhon nu rnams dang lhan cig brje bar bya'o / /
drubs nas tshom gcig tu byas pas chud zos nas /
'thun pa dad 'thun par gzhag par bya'o / /
khyim bdag cig la gtsug lag khang dgon pa dang grong mtha' pa gnyis yod pa las /
grong mtha' pa ni gnas mal mang /
dgon pa pa ni gnas mal nyung ngo / /
dgon pa'i gtsug lag khang du dus ston byung nas greng mtha' pa la g.yar bas ma ster nas /
gtsug lag khang gzhan du gdan cha dang rdzas brnyan na bkur bar bya'o zhes sogs / /
nags nang gi gtsug lag khang zhig 'dug pa la me shor nas /
mes grong dang grong khyer nas gtsug lag khang gi bar tshig pa la thug pa na dge slong rnams kyis rang rang gi chos gos dang lhung bzed phyung /
dge 'dun gyi gnas mal tshig go khyim bdag 'ongs te /
mtshig gam /
ci 'dam tshig go /
dge 'dun gyi gnas mal ga re /
tshig go /
mtshig pa de 'dra 'o / /
dge 'dun gyi gnas mal tsam 'byin ma phod zer ba dang /
me shor tam chu byung na dge 'dun gyi 'ang gdon par bya'o / /
dge 'dun gyi sngon la phyung bas gang zag gi tshig par gyur pa de gsol pas /
gang zag phongs par 'gyur gyi dge 'dun phongs par mi 'gyur bas /
rang gi lhung bzed dang chos gos thon zin na 'o / /
phyung ste bzhag pa rnams rkun pos brkus nas /
srung ma gzhag go /
mthu chen po bzhag pas /
bton zin pa bsrung ba'i phyir dge slod chen po mi nus pa gzhag par bya'o / /
me dad chu mi @# / /
bzod par 'jug par byed nas /
mi bzod pa nyid du 'jug par mi bya'o /
gding nga'i ltung byed ni /
ston pa mnyan yod na'o / /
lho lam nas dge slong rgan gzhon gnyis ston pa la phyag 'tshal tu 'ongs nas /
rgan shos gtsug lag khang gnas mal dang bcas pa zhig tu bskos /
gzhon shos gtsug lag khang gnas mal med pa zhig tu bskos pa dang /
de sgrub phod pa yin pas rtsa mang po blangs nas pus mo nub tsam gyi gding ba bshams so / /
rgan pas gzhon pa'i gtsug lag khang ltar song ba dang /
gding ba bzang po bshams pa mthong ste /
sad gnas mal gtod na 'gro ba 'phyis par 'gyur snyam nas gnas mal de nyid gtad de /
de gnyis gtsug lag khang der gnas nas nang bar sngar langs te dong ngo / /
phyogs de snum zhing dngar ba yin pas rtswa bting ba la sril chags nas de'i phyi nang thams cad sril gyis khyab bo / /
de'i tshe khyim bdag cig gis dge 'dun bsod snyoms la spyan drangs /
ston pa bslab pa 'cha' bar bzhed nas ma byon par lde mig bsnams nas gtsug lag khang rnams gzigs pas gtsug lag khang de sril gyis khyab par gzigs nas /
yon bdag gis pags pa dang sha khrag btsir nas byin pa la drod mi shes par mi rigs par spyod do snyam ste /
rdzu 'phrul gyis sril phyogs gcig /
sa dag phyogs gcig tu 'gyur bar mdzad nas /
'khor lo dang bkra shis dang g.yung drung gi lcags kyu dang ldan pa'i phyag dra bas 'brel ba /
bsod nams brgya phrag du mas bsgrubs pa gnyis kyis sril de dag bsil ba'i phyogs su bzhag go /
de nas gtsug lag khang de chag chag btab ste phyag bdar mdzad nas nyal nyil rnams bor te bzhugs so / /
bsod snyoms kyi sku skal phul bas bri ba mdzad nas /
dge 'dun gyi gtsug lag khang du rtsa dang lo ma'i gding ba btid nas ma bsdus par song na ltung byed do / /
dge slong rab tu mang po don 'thun dang lhan cig ljongs rgyur song ba na ri brags shig tu phyin nas /
kho bo cag la gnas khang g.yor cig /
dam tshig gis g.yar te /
bdag gi bsod snyoms gsol na'o / /
kho bo cag don 'thun la rag bas don 'thun sdod na bza'o / /
'di na khri 'am khri'u yod dam /
ma mchis so / /
de dag gis /
byim pa dang dge tshul gyis rtswa mang po blangs te /
pus mo nub tsam gyi gding ba bshams so / /
don 'thun snga bar song bas dge slong rnams kyis kyang gding ba ma por bar dong ngo / /
khyim bdag gis /
bsod snyoms dbul lo snyam nas song ba dang /
de na ma ma langs bar song ba mthong nas /
khyim bdag chud ma dang bcas pas gding ba 'dor ba la snga dro ril song ngo / /
yang dge slong mang po don 'thun dang lhan cig ljongs rgyur dong ban /
ri brags der gyin nas /
gnas khang g.yor cig /
ran gyi gding ba mi 'ding na g.yar ro / /
khri dang khri'u yod dam /
ma mchis so / /
'o na sa sgre bo la ji ltar nyal /
dge slong sdams 'di ltar bgyis so / /
de dag sa sgre bo la nyal @# / /
nas mthar gyis mnyan yod du phyin pa dang /
'ongs pa legs so / /
bde bar brgyas sam /
ji ltar bde /
sa sgre bo la mtshan thog thag 'gre ldog byas so / /
gzhan zhig na re /
der kho bo cag gis rtswa'i gding ba la nyal lo / /
khyed kyis gding bde gar bor /
de nyid du bor ro / /
de'i phyir khyim bdag gi smad do zhes pa'i skabs de gsol bas /
khyim gzhan du gding ba byas pa dor bar bya'o / /
yang dge slong mang po don 'thun dang lhan cig ljongs rgyur song ban ri brags shig tu phyin nas khyim bdag la /
gnas g.yor cig /
bdag gis glo bur du lhags pa rnams kyi don du thag ring po nas rtswa mang po blangs kyis 'dir gzims shig /
de dag der nyal nas nam ma nangs par khyim bdag la ma dris par gding ba bor te song ngo / /
khyim bdag gis de bor ba mthong nas /
phyogs gtsang mar bor na blang ngo snyam pa las mi gtsang bar bor ba mthong nas ma blangs so / /
yang dge slong gzhan dag phyin nas /
gnas g.yor cig /
bzhugs su gsol /
'di na khri'i ma khri'u yod dam /
ma mchis so / /
sa sgre bo la ji ltar nyal /
bdag gis gding ba bshams pas khyed kyi grogs bos 'di ltar bgyis so / /
de dags sgre bo la nyal nas mnyan yod du phyin pa sogs sdar dang 'dra /
khyed kyis gding ba gar bor /
phyir dor ro / /
de'i phyir khyim bdag smod do zhes pa'i skabs de gsol bas /
khyim gzhan du gding ba byas pa khyim bdag la dris te dor bar bya'o / /
dge slong mang po don 'thun dang lhan cig ljongs rgyur dong ba na khron pa'i drung zhig tu mtshan mo rtswa'i gding ba la 'dug go / /
de'i nye logs na bram ze zhig kyang 'dug go /
de dag snga bar langs te song ba dang /
don 'thun phyir 'od ba dag der nyal bram ze de'ang nyal lo / /
don 'thun gyi gseb na gcer bu bzhig nyal ba dang /
kho bo ci zhig gis zin /
gcig na re /
chang gi tshigs ma mang du zos bas khyod 'dod pa'i rnam rtog gis zin to / /
des bltas ba dang sril dag mthong nas| 'di la sus nyal /
bram ze de na re /
dge slong gis nyal lo / /
dge sbyong dag 'jig rten na rang nyid mkhas par bgrad na /
dgon bar gding ba 'dor ba'ang mi shes so zer ba de gsol bas /
dgon par yang rtswa'i gding ba dor bar bya'o / /
dge slong mang po ljongs rgyur song ba na dgon pa'i gnas shig tu bsdad nas don 'thun nam ma langs ba la 'phags /
dge slong dag gis gding ba dor bas don 'thun thal nas phyi bzhin song ba chom rkun pas bcom mo| |mthar gyis mnyan yod du phyin pa na /
'ongs ba legs so / /
bde bar brgyus sam /
ji ltar bde bar brgyus /
chom rkun pas bcom mo / /
ji ltar gyur /
skabs de brjod nas gsol pa dang /
yang na glongs te 'gro bar bya'o / /
dge slong dag tshon gyi las byed pa na dngar ru ru rtsa bkram gos bskams nas ma dor bas sril byung nas /
gos dag bskam pa'i phyir rtsa bting ba yang dor bar bya ba nyid do / /
gzhan tshon rtsi'i las byed @# / /
par 'dod nas /
mdor cig kho bos kyang gos bskam mo / /
de mi ster ba dang /
sbyin par bya'o / /
de dag gis gos bskams nas /
kho bo cag gis ma bting ngo zhes ma dor bas /
slong ba la dor bar khas len na sbyin no /
dge slong 'chag sar 'chag pa nas rtsub pas rkang mthil tsha nas /
'chags dag tu rkang mthil gnyis la rtswa dag gding bar bya'o / /
der sril byung nas /
de dag kyang dor bar bya ba nyid do / /
de dag nyi ma re re zhing 'dor bar byed nas /
gtong na dor bar bya ba bya ba ma yin pa nyid dum gyur ba ngor bar bya'o sogs / /
'chag sar rtswa'i chun po bzhag pas sril byung nas /
'cha' sa dag tu rtsa'i chun po dag thag pas bcings te shing ljon pa la dpyangs shing gzhag bar bya'o / /
lcib sa la bzhag pas sril byung nas /
lci ba gyo mor gzhag par bya'o / /
skrod ba'i ltung byed ni /
ston pa mnyan yod na'o / /
'char gas gsar bu dag la /
ljongs rgyur 'dod dang /
der bdag cag gis rgol ba dag kyang tshar gcad /
rang gi grags pa'ang bsgrag /
rnyed pa'ang bsgrub cing khyed kyang lhung bzed dang chos gos kyis mi brel bar bya'o / /
de dag gis mkhan slob la zhus pas /
de gnas ngan len kun nu spyod pa yin gyis khyed la mtho 'tsham par 'gyur ro / /
'char ka bdag cag gi pha ma dang 'dra'o zhes /
de'i tshig tshig ma yin par byas nas song ba dang /
'tshams las 'das pa'i tshe 'char kas smras pa /
ci'i phyir gnas ma bcas par ljongs rgyur 'gro /
gnas chos shig ces gnas 'char bcug ste /
la la la gtur bu /
la la la lhung bzed /
la lal bar bur dang /
la la la ril ba spyi blugs gtang /
de lag ba gnyis brkyang /
rdul gzan las gzhan med par 'jig rten la mtho 'tsham zhing 'gro ba na /
ri brags kyi khron pa zhig gi drung du ngal so ba na ri brags kyi gtsug lag khang der gan d+he byung bas /
gan d+he byung gis bzhud do / /
lhung bzed nag po can /
las med ba dag gis las kyi gan d+he brdungs nas kho bo cag la las bcol nang la bar 'gyur ro / /
rnyed pa'i gan d+he ma lags sam /
yin na mtshams su phyin pas 'thob bo / /
slob dpon grags pa bsod nams tshe bas 'thob kyi bdag cag la sus stsol /
dong la kho bo'i yang mnos shig /
phyin pas gnas mal 'god de /
gnas mal mnos shig /
bdag cag las ches rgan pa'ang yod do / /
su| 'char ka'o / /
de'i yang mnos shig / /
de dag gis gnas mal mnos so / /
'char ka de na /
ri brags 'di su'i yin /
gtsug lag khang 'di su'i yin zhes sogs 'du 'dzi'i gtam gyis 'dug go /
de dag gis 'char ka'i mal bshams /
rkang pa'i chu dang rkang pa bsku ba dag lhan cig bzhag nas /
gcig la gcig zhus te me khang du nyal lo / /
'char ka gtam gyi zla med pa dang 'ongs te /
gzhon nu dag ces bos bas /
dge slong dag gis /
'dam bu thi bas po'i gseb tu zhugs pa bzhin du ci 'bod /
kho bo'i gzhon nu dag go / /
de dag gis thos nas /
slob dpon @# / /
ma 'bor par 'u nir gzims shig /
khyed kyis su la zhus /
slob dpon yun ring du thogs nas gcig la gcig zhus so / /
'char kas smras pa /
khyed gtsug lag khang nas phyir byung la /
mgus pa la gnas sbyin ba la gnas chos shig zer nas phyir bskrad do / /
de dag mtshan thog thag bla gab med bar lhags pas nyen nas nang bar sngar langs te /
slob dpon| phyag 'tshal lo / /
bdag cag mchi'o / /
gar 'dod /
mnyan yod du'o / /
sdod dang kho bos na ba rnams kyi nad g.yog bya'o / /
bdag cag min ba'ang na 'ar byas bas nad g.yog byas re skan zhes mnyan yod du song ba dang /
'ongs ba legs so / /
bde bar brgyus sam /
ji ltar bde bar brgyus /
'char kas mtshan thog thag lhags ras mtho btsams so zhes 'phya ba de gsol pas /
byung ba 'di dang sogs /
dge 'dun gyi gtsug lag khang nas dge slong dag skrod dam skrod du 'jug na ltung byed do / /
gtsug lag khang zhig na dge slong nad pa zhig bdug nas /
char chen po 'bab pas gtsug lag khang ni rdi ba par 'gyur gyis phyir byung zhig /
kho 'o rang 'byung mi nus so / /
dge slong rnams bskrad pa'i lhung ba byung dogs nas ma phyung ba dang /
char bab lte gtsug lag khang rdib nas de shi ba de gsol pas /
bslab pa la gus ba'i bsngags pa brjod nas sda ma ni bcas ba yin la /
'di ni gnang ba ste /
gal te de la gnod pa dang sogs so / /
phyis gnon byed pa'i ltung byed ni /
ston pa mnyan yod na'o / /
'char kas gsar ba dag la zhes pa nas /
gcig la gcig zhus te nyal lo'i bar sda ma dang 'dra /
kho bo khyod dang lhan cig bya ba cung zad yod kyis sgo phye zhig /
de dag gi sgom phye dang /
des sgo glegs la rdog bas brdabs nas me khad thams cad 'gul lo / /
'di stobs dang ldan pa yin pas gtsug lag khang rdib na mi rung ngo snyam nas sgo phye ba dang /
de nang du zhugs nas de dag dbus su bsgyel te kha cig la gru mos bsnun /
kha cig la pus mos bsnun pa dang /
slob dpon snad do / /
snad do / /
su la gnod pa da 'gro bar 'gyur ro / /
'di stobs dang ldan pa yin pas bsrad na mi rung ngo zhes phyir byung nas mtshan thog thag lhags pas nyen no / /
nang bar sngar langs pa sogs 'dra| 'phya bde gsol pas /
byung ba 'di dang sogs /
dge 'dun gyi gtsug lag khang gi gnas su dge slong zhugs pa nyid du shes bzhin du phyis gnon byed na lhung byed do / /
yang 'char kas gsar bu dag la zhes pa nas /
'u ning gzims shig gi bar 'dra /
bdag cag deng kha zas ngan pa 'tshal bas kha ton rdo mi thog gis bsam gtan bgyid do / /
ston pas /
mi klog pa la shes rab med do zhes ma gsungs sam /
tshur shog kha ton gyis shig ces mtshan thog thag kha ton byed du bcug go / /
nang bar sdar langs pa sogs 'dra /
dge slong la mtho 'tsham na ltung byed do / /
yang gzhan 'dra ba la /
bdag cag bsod ba 'tshal bas kha ton bgyi'o / /
bsam gtan med na shes rab med @# / /
do zhes ma gsungs sam /
bsam gtan gyis shig zer nas spong khang du bcug /
dkyil krung 'char bcug nas mtshan thog thag bsrel lo / /
nang bar sngar langs pa sogs 'dra| |yang gzhan 'dra ba la /
bdag cag grang dus lags bas me khang du nyal lo / /
khyed cag la khrag nad dam 'khris nad byung na yun de srid du khyed kyi nad g.yog byed ga la nus zhes blag pa med par bton te chu grang mos btab nas mtshan thog thag bsil yab kyis g.yab so / /
nang bar sngar langs pa sogs 'dra / /
yang gzhan 'dra ba la /
bdag cag dro ba'i dus lags pas spong khang du nyal lo / /
khyed cag la rlung dang bad kan gyi nad byung na de srid du nad g.yog byed ga la nus zhes de dag nang du bcug nas skar khung bcad me sbar nas sgo bcad /
lwa ba ji snyed yod pas dkris te steng nas mnan no / /
nang bar sngar langs pa sogs 'dra / /
'char ga gnas ngan len kun du spyod par shes pa'i tshe de dang lhan cig ljongs rgyur spro ba med nas de gcig pu ljongs rgyur song ba na gtsug lag khang du phyin to / /
de na bshad gci'i skyabs med pas gyo mor bshad gci 'dor ro / /
dge slong rnams kyis /
'di gnas ngan len kun du spyod pa 'o zer nas sus kyang mkhos su ma lab pa dang /
'di dag mi dga' bar bya'o snyam nas gyo mo de dag rkang ba'i mthe bos bzung ste phyi rol du bor ro / /
dge slong rnams kyis mtshan mo gyo mo ma rnyed par wa khar bshad gci byas so / /
nang bar khyim pa lhags pa dang /
gnas ngan len kun du spyod pa 'di dag gis gtsug lag khang bshad gcis ma rung bar byas pa la ltos zhes zer ba de gsol pas /
dge slong la mtho 'tsham par byed na ltung byed do / /
yang 'char ka gcig pus gtsug lag khang du phyin pa na sus kyang mkhos su ma phab pa dang /
bkru sman gyi ril bu zos nas me khang du nyal bas 'khrus so / /
nad pa blta'o zhes gnas brtan dag lhags nas /
rung ngam /
ma rung ngo / /
yud tsam zhig 'khong nas 'dong bar brtsams pa dang /
dngul bzhugs shig /
de dag gis yung tsam zhig 'khod nas 'dong bar brtsams pa dang /
da dung bzhugs shig /
bsams bzhin du mtho mi 'tsham mam /
khyed mi dga' bar bya'o zhes pa'i skabs de gsol pas /
mtho 'tsham na ltung byed do / /
yang 'char ka gcig pu gtsug lag khang phyed zin pa zhig tu phyin pa dang sus kyang mkhes su ma phab pa dang /
de'i yon bdag gi gan du song ste /
ci'i phyir gtsug lag khang gzims par mi byed / /
ston pas / /
myur bar dge la 'jug bya zhing / /
sdig las sems kyang bzlog par bya / /
bsod nams bul bar byas gyur na / /
yid ni sdig la @# / /
dka' bar 'gyur / /
zhes ma gsungs sam /
pa na mchis te gla mi med do / /
dge slong gis mkhar lan bya'o zhes gsungs kyi zer nas gan d+he brdungs te nyin rangs so phag skyed du bcug bas de dag gis smras pa /
gtsug lag khang 'di sngar rnal 'byor dang 'thun la /
da ni mkhar lan dang 'thun pas 'dong ngo zer nas mnyan yod du dong ba dang /
'ongs pa legs so / /
khyed mthong bar dga'i 'ong bar ni mi dga' 'o / /
gtsug lag khang de rnal 'byor dang 'thun pa yin na /
ci'i phyir de bor nas 'dir 'ongs /
da ni mkhar lan dang 'thun no / /
ji ltar byung /
'char ka 'ongs nas mkhar lan phyung ngo / /
de gsol pas /
mtho 'tsham na ltud byed do| |yang gzhan 'dra ba la /
kha ton pa gnas pa'i sar phyin nas /
nyin rangs so phag skyed du bcug bas /
sngar kha ton dang 'thun la /
da mkhar lan dang 'thun pas 'dong ngo zer nas mnyan yod du phyin pa sogs 'dra'o / /
yang 'char ka gcig pu ri brags kyi gtsug lag khang 'jigs pa dang bcas pa zhig tu phyin pa dang sus kyang mkhos sum phab pas sgo khang du nyal lo / /
kho bo sgo gcod kyis khyod phyogs 'dir 'dug cig /
khyod rang gi gnas khang gi sgo chod cig zer nas sgo gcod dum bcug pa dang 'jigs nas mtshan thog thag tron byed pas nyam thag pa de gsol pas sngar bzhin no / /
yang 'char ka gcig pu gtsug lag khang 'jigs pa med pa zhig tu phyin pas sus kyang mkhos su ma phabs dang /
dge slong rnams mtshan mo bshad gci byed pa la phyir 'gro'o / /
'char kas sgo gcad nas sgo khang du nyal lo / /
mtshan mo bshad gci byed 'dod nas /
'char ka /
kho bo bshad gci byed kyis phyogs 'di nyid du nyol cig /
khyed rang gnas khang gi glo phug la dor zhig /
de dag gis khyams dang rjing drung du bshad gci byas pas nang bar khyim pa dag lhags ba na /
'di dag gis gtsug lag khang thams cad ma rung ber byas so zer ba'i skabs de gsol pas /
de thams cad ltung byed do / /
rtsa ba 'byung ba la 'dug pa'i ltung byed ni /
nye dags gsar bu dag la zhes sogs 'dra ba la /
gzhan 'gro ba med nas dge slong bsod snyoms pa zhig la byas pa dang /
des 'gro bar khas blangs so / /
grogs pos /
khyod la'ang des mtho 'tsham par 'gyur ro / /
kho bo lo lon pas de lag nas bca' ba dang lung nod pa la mi ltos pas ci byar yod zer nas de'i tshig tshig ma yin par byas te song ngo / /
mtshams 'das pa dang nye dags smras pa /
gtur bu 'di khyer cig /
ci khyod kyis dkon mchog gsum ma mthong ngam /
yo byad don med pa 'dis ci bya /
khyod mi 'khyer ba yus na /
khyod kho bo bas mkhas pa yin snyam mam /
ci'i phyir de skad zer /
mkhas pa min yang rigs pa tsam smra'o| |'di mi dga' bar bya'o snyam nas /
ri brags shig tu phyin pa dang khron pa'i drung dung la so ba sogs 'dra /
bsod snyoms pa| zhes bos pa dang /
khyod kyi mal khang thog tu bshams kyis de na rkang pa bkru ba'i chu dang /
bsku ba'ang bzhag @# / /
gis der nyol cig /
bsod snyoms pa| 'tham pa cung zhig yod kyis sgo phye zhig /
kho bo chad kyis sang 'tham mo / /
kho bo khyod dang mtshan rangs 'tham par bya'o / /
kho bo chad kyis sgo mi dbye'o / /
steng du song nas| bsod snyoms pa| zhes bos pa dang /
nye dga' ci zar /
nye dga' sgral mkhas pas /
de'i dpral ba'i thad kar khri rkang gtad de shugs drag pos mnan pa dang bsod snyoms pa de'i dpral bar phog ste zhom mo / /
bsod snyoms pas smras pa /
kho bo snad do / /
kho bo snad do / /
bsod snyoms brda ci zer /
de skug nas cad mi smra'o / /
sang sda bar langs pa sogs 'dra /
mnyan yod du phyin pa dang /
bde bar brgyus sam /
ji ltar bde bar brgyus /
nye dags dpral ba bcom mo / /
ji ltar bcom /
skabs de brjod nas gsol pa dang /
dge 'dun gyi gtsug lag khang gi steng gi nam mkha' la thog bor bar khri'am khri'u rtsa ba 'byung ba la shes bzhin du lcid kyis phab ste 'dug gam nyal na ltung byed do / /
srog chags dang bcas pa la spyod pa'i ltud byed ni /
ston pa go'u shAm+bI na'o / /
'dun pa shes bzhin du srog chags dang bcas pa'i chus rtswa dang lci ba dang sa la 'debs par byed nas /
'dun pa khyod de ltar ma byed cig /
ci kho bo la 'ga' zhig gis bgrangs te gtad dam /
shar kyi rgya mtsho chen por dong na ci nyes /
'bab chu dang rgya mtsho dang lteng ga dag tu song na ci nyes /
dge slong don nyung du gdab bya ba'i skabs de gsol pas /
byung ba 'di dang sogs /
shes bzhin du srog chags dang bcas pa'i chus rtswa 'am lci ba'ams la 'debs sam 'debs su 'jug na ltud byed do / /
gtsug lag khang gi ltung byed ni /
ston pa ko'u shAm+bI na'o / /
drug sde dag gzhan gyis byas pa'i gcug lag khang na gnas shing zhes pa nas /
kar sha pa na mchis na grogs ma mchis so'i bar khang chen gyi skabs dang 'dra ba la /
kho bos grogs bya'i kho bo dge 'dun gyis lag gi blar skor chug cig /
khyim bdag des dge 'dun la zhus pas /
de'i tshe shA ri'i bu dge 'dun gyi gnas brtan byed pas bsams pa /
drug sde las su ma bskos rna'ang dge 'dun la mtho 'tsham na /
lag gi blar bskos na rgya cher mtho 'tsham mo snyam nas 'dun pa la smras pa /
kho bos rgyal byed tshal brtsigs pa dang /
skul byed chen pos ga dangs can gyi kun dga' rab rtsig pa'i tshe'ang sus kyang lag gi blar ma bskos pas /
khyod kyang 'dod na ma bskos par gyis shig /
des| lhung bzed nag po can dag bdag cag mthong bar yang mi dga' na lag gi blar sgor lta ci smos snyam ste bram ze de la kar sha pa na blad sa nas /
so phag mkhan gyi gan du song ste /
bzhin bzang /
nyi ma gcig khon la gtsug lag khang sum brtsegs 'tshigs pa'i so phag sbyin nus sa ma /
kar sha pa na stsol dang dbul bar bya'o / /
phya mkhan gyi gan du song nas /
nyin gcig khon la gtsug lag khang sum brtsegs rtsig nus sam /
kar sha pa na stsol cig log ste bgyi'o / /
shing mkhan gyi gan du song nas /
nyin gcig kho na la gtsug lag khang sum brtsegs kyi shing 'jog nus sam /
kar sha pa na stsol cig log ste bgyi'o / /
zhal mkhan gyi gan du song nas /
nyin @# / /
gcig kho na la gtsug lag khang sum brtsegs kyi zhal ba bsku nus sam /
kar sha pa na stsol cig log ste bgyi'o / /
ri mo mkhan gyi gan du song nas /
nyin gcig kho na la gtsug lag khang sum brtsegs kyi ri mo bri bar nus sam /
kar sha pa na stsol cig log ste bri bar bgyi'o / /
de dag la kar sha pa na dag byin no / /
des bla mi mang po bku gnas nyi ma gcig kho na la gtsug lag khang sum brtsegs sgo'i sbubs dang gtan pa'i gnas dang skar khung dang chu khud med par sbyang 'dra bar brtsigs so / /
bram ze'i gan du song nas /
gtsug lag khang zin gyis dge 'dun la phul cig /
de ring zas sta gon ma bgyis pas sang dbul lo / /
ston pas deng nyid du rdib par 'gyur bar mkhyen nas /
deng nyid du longs ma spyad na bram ze de khrag tsha ba skyugs nas 'chi bar 'gyur ro snyam du dgongs te /
kun dga' bo la /
song la dge slong rnams la ngas dge ba mi spyoms pa dang /
sdig pa bshags par bya'o zhes gsungs mod kyi /
dge slong snyoms 'jug thob pa rnams der thun dang po 'da' bar gyis shig /
de bzhin du byas so / /
de nas gung thun la ston pas 'jig rten pa'i thugs bskyed nas brgya byin dang tshangs pa la sogs pa'i lha rnams la chos bstan to / /
ston pa'ang gung thun 'das nas gshegs so| |mtshan mo'i thun tha ma la char chen po bab nas sbyad bzhin du gang ste rdib bo / /
sad bram zes bza' ba dang bca' ba bsod pas shing rta bkang ste 'ongs nas /
bdag gi gtsug lag khang gang yin /
drug sde dang 'khon pa zhig na re /
khyod kyi gtsug lag khang rda mo 'gyel ba dang 'dra ba 'di yin gyis sgo skyes kyis dpral ba mi bcom par bag gyis la zhugs shig /
bdag gis nor 'di snyed cig btang na gtsug lag khang de ma spyad par rdib bo zhes brgyal nas sa la 'gyel lo / /
ston pas /
kun dga' bo /
khyod song la /
lha dang mi mang bos de bzhin gshegs pa la bsdos nas gtsug lag khang byas pa de dag de bzhin gshegs pas ma spyad par zhig go /
khyod kyi gtsug lag khang 'di ni mtshan mo'i thun dang po la gnas brtan dag gis spyad| gung thun la ston pa dang brgya byin dang tshangs pa la sogs pas spyad pas khyod kyis rnyed pa legs par rnyed ngo zhes gyis shig /
des song ste de ltar smras bas /
bram zes smras pa /
kun dga' bo /
spyad dam /
spyad do / /
'o na gdugs re re zhing yang gtsug lag khang bgyid bar spro'o / /
bdag gi dge ba'i bshes gnyen de dag gar mchis /
drug sdes thos nas myur bar lhags pa dang /
ras yug chen re bskon nas yo byad thams cad kyis bstabs so / /
drug sdes /
kho bo cag gis bram ze de'i nor de snyed chud zos kyang des ras yug chen re bskon nas yo byad thams cad kyis bstabs pa de ltar bram ze de dang par bya'o zer ba la /
dge slong don nyung du dag /
ngo tsha ba'i gnas kyis rlom par byed do zhes pa'i skabs de gsol pas /
byung ba 'di dag sogs /
dge slong gis gtsug lag khang chen po zhig rtsig tu 'jug na sgo'i sbubs dang /
gtan pa dang /
snang ba'i gnas ji tsam pa'i 'du shes kyis sa brtag pa nas bzung ste pha gu'i rim pa 'jim pa dang bcas pa gnyis sam gsum brtsig par bya'o @# / /
de las lhag par brtsig na ltung byed do / /
dge slong rnams kyis zhus pa /
shA ri'i bus 'dun pa lag gi blar bsgo ba bzlog pa la gzigs shig /
da ltar du ma zad sdon yang 'dis de bya'i rgyal por dbang bskur ba bzlog pa de nyon cig /
sngon gangs kyi ser kan bya'i tshogs mang po 'khod pa'i bya'i rgyal po shi nas /
'ug pa rgan po zhig bya'i rgyal por dbang bskur ba'i phyir /
ne tso rgan po zhig 'dug pa la dris pa dang /
bya rnams 'ug pa dbang bskur du / /
bdag ni mos pa ma yin te / /
ma khros pa yi bzhin la ltos / /
khro sa na ji ltar byed par 'gyur / /
de dag gis dbang ma bskur bar ne tso de nyid bya'i rgyal por dbang bskur to / /
de'i dus kyi ne tso ni shA ri'i du /
'ug pa ni 'dun pa'o / / / /
bcu tshan gsum pa'i sdom ni /
ma bskos nyim nub pa dang / /
zas dang chos gos gnyis dag dang / /
don 'thun gnyis dang dben pa gnyis / /
dge slong ma yis sbyor bcug pa'o / /
ma bskos par ston pa'i ltung byed ni /
ston pa mnyan yod na'o / /
dge slong ma nyan thos chen mo gnas brtan ma mang po dge slong ma'i dbyar khang rgyal po'i kun dga' ra bar dbyar gnas nas skye dgu'i bdag mo ston pa'i drung du chos nyan nas song ba dang /
dge slong dag /
nga rgas pas 'khor rnam bzhi la ston pa ngal bar 'gyur gyis dge slong gnas brtan rnams kyis res kyis dge slong ma la ston cig /
dga' byed ni res bab kyang mi ston no / /
skye dgu'i bdag mo ston pa la chos nyan nas song ba dang /
kun dga' bo /
dge slong rnams dge slong ma la res kyis chos mi ston nam /
phal cher ni ston la /
dga' byed ni mi ston no / /
dga' byed la bka' stsal pa /
khyod kyis dge slong ma la chos ston cig /
nga 'am khyod kyis dge slong ma la chos bstan du rung ba'i phyir ro / /
de nas dga' byed bsod snyoms byas /
phye ma reng nang du yang dag 'jog las langs nas snam sbyar thogs te /
phyi bzhin 'brang ba'i dge slong dang bcas pa dbyar khang du song ba dge slong ma rnams kyis bsu nas stan la 'dug ste /
srid mo dag /
rnam par sel 'dris shig /
chos dang ldan pa'i gtam bya'o / /
kun shes pas /
shes so zhes rjod cig /
mi shes pas /
mi shes so zhas rjod cig ces smras pa dang /
legs so / /
de bzhin du bgyi'o / /
srid mo dag| khyed kyis nang gi skye mched mig la /
'di ni bdag gi'o / /
'di ni bdag gi bdag go zhes yang dag par rjes su mthong ngam /
ma mthong ngo / /
de bzhin du rna ba sogs la rgyas par spyar nas song ngo / /
de nas skyed gu'i bdag mo ston pa la chos nyan nas song ba dang /
dge slong dag rda dga' byed kyis dge slong ma la chos bstan pas rnam grol ma thob kyang /
'chi ba'i dus na 'jig rten 'dir 'ong ba'i kun sbyor gcig ma spangs par yang dag par rjes su mthong ba la ltos /
phyir mi 'ong du lung bstan to / /
de nas dga' byed la lan gnyis su /
khyod kyis dge slong ma la chos ston cig ces sngar bzhin gsungs /
des kyang de bzhin du chos bstan pas dgra bcom par 'gyur bar lung bstan pa ste /
'di ni re zhig byung ba'o / /
drug sdes dge slong ma la ston pa'i res bab pa na chos bstan pa'i rjes la lhan cig @# / /
mtho 'tsham pa dang /
rtse ba dang /
ca co dang /
gzhogs stegs dang /
'phyar g.yeng byed nas /
bdag gir byed pa dag lhan cig de ltar byed la /
bdag gir mi byed bdag 'chags dang sgo khang na 'dug nas /
gnas ngan len kun tu spyod pa 'di lta bu bdag cag la ston par byed do zer ba de gsol pa dang /
drug sde dge slong ma'i ston par ma bsko zhig ces gsungs pa dang /
de dag gcig gis gcig bskos nas bstan pas nyes dmigs de nyid du gyur te /
ma bskos par dge slong ma la bstan par mi bya'o / /
mtshams kyi phyir rol tu song ste gcig gis gcig bskos nas bstan pas nyes dmigs de nyid du gyur te /
mtshams kyi phyi rol tu ston pa mi bsko'o / /
drug sdes mtshams nang du nad pa'i 'dun pa blangs /
gzhan rnams brel bar byas te bskos pa dang /
de ltar mi bya bar tshes bco lnga la dge 'dun thams cad 'thun pa la bsko bar bya'o / /
mkhas rmongs su'ang rung ba bskos pa dang /
pham par gyur pa ma byung ga mngo sde dang 'dul ba dang ma mo 'dzin pa /
lo nyi shu las mi nyung ba /
grong khyer pa'i skang smra ba /
dge slong ma la lus nye bar gzhol ba nyid phyir bcos pa byas pa dge slong ma'i ston par bsko bar bya'o / /
de ltar byas kyang drug sde ma bskos par ston pa dang| dge slong rnams 'phya ba de gsol pas /
byung ba 'di dang sogs /
ma bskos par dge slong ma la ston na ltung byed do / /
ston pa mnyan yod na'o / /
bram ze zhig gis chung ma blangs nas pu byung do cog shi'o / /
yang chung ma la sems can zhugs pas de lag pa la 'gram pa gtad de sems khong du chung cing 'dug pa dang /
bud med rgan mo zhig gis mthong nas /
ci'i phyir /
de bshad pa dang /
nam btsa' ba'i tshe kho mo sbron cig /
sbran pa dang /
khye'u khrus byas /
ras dkar pos dkris /
de'i kha zhun mar gyis bkang ste bu mo zhig gi lag tu byin nas /
khye'u 'di lam po che'i bzhi mdor zung la /
dge sbyong ngam bram ze byung ba la /
khye'u 'di 'phags pa'i zhabs la phyag 'tshal lo gyis shig /
nyi ma nub pa na gson na khyer shog /
shi na dor cig /
bu mo de grims pa yin pas lam po che'i bzhi mdor song nas de skad byas pa dang /
yun ring du 'tsho bar gyur cig /
tshe ring du skyong bar gyur cig /
pha ma gnyis kyi yid la bsams pa rdzogs par gyur cig /
bu mo des khye'u de rgyal byed tshal gyi lam gar khyer ba dang ston pa byon nas /
khye'u 'di ston pa'i zhabs la phyag 'tshal lo / /
ston pas /
yun ring du 'tsho bar gyur cig /
tshe ring bar gyur cig /
pha ma'i chos dang ldan pa'i bsam pa rdzogs par gyur cig /
nyi ma nub pa dang gson par mthong nas khyim du khyer 'ongs pa dang /
'di lam po cher bzung bas lam chen pa zhes ming btags so / /
de chen bor gyur te /
bram ze'i rig byed lan lag dang bcas pa la mkhas bar gyur te bram ze'i khye'u lnga brgya tsam la gsang tshig klog go /
yang de'i chung ma la sems can zhugs nas de btsa' ba'i tshe bud med rgan mo de pos nas sngar bzhin byas te song ba dang /
bu mo de le lo can yin pas khye'u de lam phran du khyer tshe sngar bzhin byas pas sos nas ming lam phran @# / /
bzhes btags so / /
de chen por gyur nas yi ge bslabs pas /
sid brjod na d+haM brjed /
d+haM brjod na sid brjed pas slob dpon des bram ze la smras pa /
kho bo bram ze'i khye'u mang bo klog tu gzhug dgos pas lam phran pa la glog mi nus so / /
bram zes bsams pa /
bram ze thams cad yig 'bru la mkhas pa ma yin te /
'di rig byed kyi bram zer 'gyur ro snyam nas /
rig byed klog mkhan la gtad de /
oM bzung bas b+hu brjed /
b+hu bzung bas oM brjed pas klog mkhan gyis bram ze la smras pa /
kho bo bram ze'i khye'u mang bo klog du gzhug dgos pas lam phran pa la klog mi rus so / /
des bsams pa /
rig byed mi shes kyang bram zer 'gyur ro snyam mo / /
de bul ba /
mchog tu bul ba /
chung ba /
mchog tu chud ba yin pas lam chung ba zhes bya bar gyur to / /
de pha mgron la gang 'gro sar 'khrid do / /
bram ze de 'chi khar lam chen ba la /
kho bo 'angs nas khyod mya ngan bya mi dgos kyi /
lam chung ba la mkho ba stobs shig zer nas shi'o / /
lam cheng pa mnyan yod dang rgyal byed tshal gyi bar na shing ljon ba zhig gi drung na bram ze'i khye'u lnga brgya tsam la gsang tshig klog go /
shA ri'i bu ngang mo'u dgal gyi bu gnyis kyis gdul bya'i bya ba byas te go sa lar ljongs brgyus nas mnyan yod du phyin pa na skye bo phal po ched gnyes ltar song ba lam chen pos mthong nas /
gar 'dod /
mchog zung gcig ltar 'dod do / /
de gnyis rigs mchog spangs nas dge sbyong go'u ta ma las rab tu byung ba yin pas de gnyis mthong bas ci bya /
bram ze'i khye'u dad pa can zhig na re| de skad ma gsung zhig /
de gnyis ni bdag nyid chen po lags pas de gnyis la chos gsan na mkhan po'ang dad par 'gyur ro / /
lam chen pas bsams pa /
brtag par bya ste /
bram ze'i khye'u dag mi glog pa'i tshe bdag kyang 'gro'o snyam nas /
bram ze'i khye'u rnams yam shing thur song ba na de song ba dang /
dge slong zhig rgyal byed tshal gyi sgon shing ljon pa'i drung na 'chag pa mthong nas de la /
kye dge slong| sangs rgyas kyi bka' cung zhig smros shig /
des de la dge mi dge'i las lam rgya cher bstan to / /
bram zes smras pa /
kho bo'ang bya ba nyams la khyod kyang dge ba'i phyogs nyams na ma legs kyis kho bo 'gro'i phyis kyang 'od do / /
yang phyis bram ze'i khye'u rnams mi slog pa na phyin pas sdar gyi dge slong dang phrad nas nges rten 'brel lugs 'byung lugs bzlog gi chos bshad pas ngang nas /
bdag rab tu 'byung ste /
bdag grags pa can yin pas 'dir rab tu mi 'byung gis ljongs su bzhud do / /
des de ljongs su khrid de rab tu phyung bsnyen par rdzogs nas /
dge slong gi las ni bsam gtan dang klog pa yin na /
khyod gang 'dod /
gnyi ga'ang bgyi ste /
gdugs la ni klag /
dkung la ni bsam gtan no / /
des nyin mo klog pa dang kha ton byas pas /
sde snod gsum pa /
chos sgrog pa /
rig pa dang grol ba'i spobs pa can du gyur /
mtshan mo bsam gtan byas pas dgra bcom pa thob bo / /
lam chen pa rab tu byung bas lam chung ba'i longs spyod pa spabs nas tshegs chen pos 'tsho'o / /
lam chen pa| bdag gis thob par bya ba thob kyi mnyan yod du song la ston pa @# / /
la bsnyen bkur bya'o snyam nas 'khor lnga brgya dang bcas pa song ba na skye bo'i tshogs rnams kyang song /
'di dag 'gro na'ang ci'i phyir mi 'gro snyam nas lam chung ba'ang seng ba dang lam chen pas mthong nas /
lam pa| 'tsho'am /
'tsho'o / /
ji ltar 'tsho /
tshegs chen pos so / /
rab tu mi 'byung dam /
bdag mchog tu bul ba lags na /
ston pa'i bstan pa la rab tu 'byung bar 'gyur ram /
de la dge ba'i rtsa ba cung zad yod dam bltas na yod par mthong /
su la rag las bltas na bdag la rag las par mthong nas /
lam pa| thub pa'i bstan pa la rigs rus thos pa gces pa min gyi sgrub pa gces pa yin pas 'dod na rab tu byung zhig /
'phags pa| rab tu 'byung ngo / /
des de rab tu phyung /
bsnyen par rdzogs nas /
lus ngag yid kyis sdig pa mi bya zhing / /
'jig rten kun la yongs 'dzin 'dod bral ba / /
dran dang ldan zhing shes bzhin can gyis ni / /
gnod ldan sdug bsngal gang yin bsnyen mi bya / /
zhes pa 'di zla ba gsum du mi lobs par /
ba lang rdzi dang phyugs rdzis thos nas lobs pa dang /
de dag gi gan du song nas de dag gis kyang bstan to / /
dge slong rnams dbyar gnas thon nas kha ton dang dri ba don du gnyer bar byed do / /
de'i tshe lam chen pa'i slob ma bul ba rnams drug sde la brten pas lam chung ba'ang drug sde la brten pa na nye dags lam chung ba la /
mkhan po la kha ton zhus shig /
lam chung ba song nas /
mkhan po| bdag la kha ton stsol cig /
lam chen pas bsams pa /
'di rang gi blos gsol lam gzhan gyis btang snyam pa na gzhan gyis btang bar shes /
smad pas 'dul lam bstod pas 'dul na smad pas 'dul bar shes nas rgyal byed tshal gyi phyi rol tu bskrad de /
khyod mchog tu bul ba yin na rab tu byung ste ci bya /
'di nyid na bdug cig /
des| da ni bdag dge spyod yang ma yin /
zam ze'ang ma yin no snyam nas dus pa dang /
de nas ston pa thugs rje chen pos bskul te der byon nas /
lam pa| khyod ci'i phyir rgyal byed tshal kyi phyi rol tu du /
bdag mkhan pos rgya cher smad do / /
byis pas bstod pa gang yin dang / /
mkhas pas smod pa gang yin pa / /
'dir ni mkhas smod mchog yin gyi / /
byis pas bstod pa ma yin no / /
bu| khyod kyi mkhan pos ni bskal ba grangs med gsum du dka' ba du mas phar byin drug rdzogs te gsung rab 'di bsgrubs pa ma yin gyi /
ngas ni de ltar yin na /
khyod de bzhin gshegs pa las klog nus sam /
bdag mchog tu bul ba lags so / /
ston pas gsungs pa /
gang gis byis pa byis nyid rig /
de la des na de mkhas yin / /
byis ba mkhas par rlom byed pa / /
de 'dir shin tu byis pa yin / /
ston pas chog re re nas klog tu 'jug pa ni gnas ma yin pas /
kun dga' bo| khyod kyis lam ba klog tu chug cig /
des bcug pas ma nus nas /
btsun pa| bdag gis ston pa la bsnyen bkur dang /
thos pa gzung pa dang /
tshogs kyang klog tu 'jug pa dang /
khyim pa rnams la chos bstan par bgyi 'tshal pas lam pa klog tu 'jug pa'i rdo mi thog go /
ston pas de la /
rdul spang ngo / /
dri ma spang @# / /
ngo zhes bya ba'i tshig gnyis stsal pas ma zin nas /
'di'i las spyad bar bya'o snyam du dgongs te /
dge 'dun gyi mchil lham dbyi bar nus sam /
rdo thog go /
song la dge slong rnams kyi mchim lham dang /
lham sgro gu can yang phyis shig /
des phyi bar brtsams pa dang /
dge slong rnams kyis de la mi steng nas /
'di'i las sbyang ba'i phyir du 'phyir chu gcig /
tshig gnyis kyi kha ton yang slobs shig /
des kha ton gnyis po lobs so /
lam pas bsams pa /
ston pas /
rdul spang ngo / /
dri ma spang ngo zhes pa de nang gi rdul la dgongs sam phyi'i rdul la dgongs snyam pa na /
sngon ma thos ba'i tshigs bcad gsum po 'di blo la snang ste /
rdul 'dir 'dod chags de ni sa rdul min / /
rdul ni 'dod chags ming ste rdul gyi min / /
mkhas pa dag gis rdul de rnam spangs pa / /
de dag bde gshegs bstan la bag yod 'gyur / /
zhe sdang dang gti mug la 'ang 'gre bo / /
des 'bad de bsgoms pas dgra bcom pa thob po /
lam pa dkyil krung gis 'dug pa lam chen pas mthong nas / /
dgra bcom pa dag ni ma bsams par shes pa dang mthong ba mi 'jug pas /
lag pa gnyis kyis lam pa bzung nas /
re zhig kha ton gyis dang /
de'i 'og tu bsam gtan par 'gyur ro / /
lam pas glang po che'i sna 'dra ba'i lag pa brkyad pa dang /
lam chen pas rkyab tu bltas pas mthong ste /
khyod kyis yon tan tshogs de lta bu thob bam /
thob bo / /
thams cad du lam chung ba rab tu phyung ngo zhes grags pa dang /
'tsho byed kyis /
ston pa rgyal po'i khab tu byon na lam pa ma gtogs pa gdugs tshod la spyan drang ngo snyam mo / /
mu stegs can rnams /
go'u ta ma'i chos zab cing rtogs dka' zer na /
lam chung ba'ang rab tu byung na ji ltar zab ces smod par byed do| |ston pas /
nyan thos chen po ri rab dang 'dra ba la skye bo phal po che'i tshogs smra'i /
'di'i yon tan bsgrag go snyam du dgongs nas /
kun dga' bo| sod la lam pa la /
dge slong ma la ston cig ces bsgo zhig /
des bsgo ba dang /
gnas brtan dag bzhag nas bdag la bsgo ba ni bdag gi yon tan bsgrag par bzhed do snyam ste /
bka' bzhin 'tshal lo / /
dge slong ma gso sbyong 'bul ba gnyis rgyal byed tshal du 'ongs nas /
bdag cag gi ston pa su bskos /
lam pa'o / /
lam chen pa yin nam /
min gyi lam pa'o /
de gnyis kyis smras pa /
ji ltar bud med kyi yul la brnyas pa la ltos /
des zla ba gsum du tshigs bcad gcig kyang ma lobs la /
dge slong ma rnams ni sde snod gnyis pa dang /
gsum pa dang /
chos sgrog pa /
rig pa dang grol ba'i spobs pa can yin na /
des dge slong ma la ji ltar ston /
ji ltar byed pa lta'i 'dod do zer nas lam pa'i gan du song ste phyag 'tshal nas /
btsun pa lam pa| dgongs su gsol /
rgyal po'i kun dga' ra ba'i dge slong ma'i dge 'dun 'thun pa rgyal byed tshal gyi dge slong gi dge 'dun 'thun pa'i zhabs la phyag 'tshal lo / /
gnod pa nyung ngam /
nyan nga 'chung dam /
skyod pa yang ngam /
'tsho'am /
stobs dang ldan nam /
bde @# / /
'am| kha na ma tho ba ma mchis sam /
bdab la reg bar gnas sam zhes snyun gsol lo / /
zla ba phyed phyed cing gdams ngag dang /
rjes su bstan pa gsol lo / /
'dun pa dang gso sbyong bgyi bar gsol pa 'debs so / /
gsol pa'ang mkhyen par gsol lo / /
thabs yin no / /
de gnyis kyis smras pa /
thabs yin no zhes bya ba tsam yang shes pa lta zhes de gnyis dbyar khang du zhugs pa dang dge slong ma rnams kyis mthong nas| ston pa su 'byon /
lam pa'o / /
lam chen pa 'am /
min te lam chung ba'o / /
phu nu mo dag| bud med kyi yul la brnyas pa la ltos /
ston pas zil gyis mnan pa ltar ya mtshan tsan dgu bcu rtsa drug gis kyang bud med kyi yul zil gyis ma mnan to / /
bcu gnyis sde na re /
bdag cag gis ci nas kyang phyin chad thos pa nyung du su'ang dge slong ma la ston par mi 'gyur ba de ltar bu zan mo'i bu de mi dga' bar bya'o zhes /
drug gis ni yal ga khru bcu gnyis pa las seng ge'i khri shoms shig /
drug gis mnyan yod du zhugs la lam po che dang srang dang bzhi mdo dang sum mdo dag tu skye bo phal po che la /
sang bdag cag la nyan thos chen po zhig chos ston par 'gyur gyis /
khyed cag las der bden pa ma mthong ba des yun ring por 'khor bar 'khyam dgos so zhes sgrogs shig zer nas de ltar byas pas srog chags 'bum phrag du ma dag kha cig ni ltad mo /
kha cig ni dge ba'i rtsa bas bskul nas der 'dus so / /
de nas sad lam pas bsod snyoms bya la /
nang du yang dag 'jog las khang pa rnas phyi bzhin 'brang ba'i dge slong zhig dang lhan cig dbyar khang du song ngo / /
de skye bo phal po ches mthong nas /
dge slong ma'i ston pa snga ma 'am phyi ma gang yin /
ci phyi bzhin '+zad ba'i dge slong dge slong ma la ston no zhes thos sam /
snga ma yin no / /
'dis zla ba gsum du tshigs bcad gcig kyang ma lobs na dge slong ma la ji ltar ston /
dge sbyong ma sbre byi mo 'di dag gis bdag cag brid kyi tshur shog 'dod do / /
blta'i re zhig sdod cig /
de nas lam pa 'khor de'i nang du song ba dang khri de mthong nas /
ci dad pas sam mtho 'tsham pas yin bltas pa na mtho 'tsham par shes nas glang po che'i sna lta bu'i lag pa brkyang ste khri mnan nas la las mthong la las ma mthong bar khri la 'dug go /
de nas ting nge 'dzin la mnyam par bzhag ste /
phyogs bzhi'i nam mkha' la 'phags nas spyod lam bzhi byed pa dang /
me'i khams la snyoms par zhugs pa dang /
'od zer 'gyed pa dang /
stod nas me 'bar /
smad nas chu 'brub pa la sogs pa'i rdzu 'phrul sna tshogs bstan te de bsdus nas khri la 'dug ste /
srid mo dag| kho bos zla ba gsum du tshigs bcad gcig bzung ba de nyid nyin mtshan bdun gyi bar du tshig gzhan dang yi ge gzhan gyis 'byed par spro'o / /
lus zhes pa lus kyi nyes spyod gsum dang /
dag ces pa dag gi nyes spyod bzhi /
yid ces pa yid kyi nyes spyod gsum mi bya ba ste /
sdig pa mi bya ste zhes pas sdig pa tha mas @# / /
cad mi bya bar bstan to / /
'jig rten dag na zhes pas nyer len gyi phung po lnga /
yongs 'dzin zhes pas 'dod chags dang zhe sdang dang gti mug gi yongs 'dzin gsum bstan ces tshigs bcad phyer kyi don yang ma phye ba tsam gyis khri nyis stong gis bden pa mthong nas 'bras bu bzhi mngon du byas /
so so'i byang chub tu sems bskyed do / /
de nas lam pas 'ongs pa dang /
dge slong dag rgyal byed tshal gyi sgo khang na 'chag pa dag gis mthong nas /
lam pas ded skye bo phal po che ma dang par byas gor ma chag na /
mngon sum du mi dga' ba rjod pa ni sdug bsngal ba yin pas phyi bzhin 'brang ba'i dge sbyong la dri'o zhes /
de la dris pa /
lam pas skye bo ji snyed ma dad par byas /
des smras pa| sus ma dad par byas /
ston pas wA ra NA sir chos kyi 'khor lo bskor ces thos pa de lam pas deng bskor ro / /
ji ltar bskor /
tshigs bcad phyed kyi don ma phye ba tsam gyis srog chags khri nyis stong gis bden pa mthong nas 'bras bu bzhi mngon du byas /
so so'i byang chub tu sems bskyed nas dkon mchog gsum la dad par byas so / /
de nas ston pas /
lam pa 'di nga'i nyan thos sems sgyur ba la mkhas pa rnams kyi mchog yin no zhes lung bstan to / /
snga ma ni bcas pa yin la /
'di ni gnang ba ste /
chos bla ma'i mthu dang ldan pa ma gtogs pa ma bskos par dge slong ma la chos ston na ltung byed do / /
dge slong rnams kyis zhus pa /
bcu gnyis sdes lam pa la gnod pa bya'o snyam pa las phan pa nyid bgyis pa la gzigs /
da ltar du ma zang sngon yang gnod pa bya'o snyam pa las pan pa byas pa nyon cig /
sngon ri brags shig na bram ze zhig gis chung ma blangs nas dga' dgur spyad pas bu bcu gnyis byung ste /
de dag khyim 'bubs su bcug go /
re zhig na de'i chung ma shi /
bram ze de 'ang rgas nas mya ngan gyis mig long ngo / /
de'i mna' ma bcu gnyis po de khyim thab phyi rol tu song ba'i tshe skyes pa gzhan dang 'grogs pas /
de sgra la mkhas pas skyes pa gzhan gyi snra thos nas mna' ma rnams bsdigs pa dang /
de dag gis de la 'bras chan rtsub po dang rtsabs bskol ba byin no / /
des bu rnams la smras pa /
'di dag gis kho bo la 'bras chan rtsub po dang rtsabs bskol ba byin no / /
de dag gis chung ma la /
ci'i phyir de ltar byed /
de dag na re /
yab kyi bsod nams zad pas snod du 'bras 'thug po che stsal na 'bras chan rtsub po dang /
zho stsal na rtsabs bskol bar 'gyur ro / /
ci'i phyir de ltar 'gyur /
thugs mi ches na mngon sur /
du bgyi'o / /
de dag gis rdza mkhan la /
rdze'u kha gcig la nang gnyis yod pa nus sam /
nus so zhes rdze'u kha gcig la nang gnyis yod pa byas nas /
de dag gis rdze'u'i nang gcig tu 'bras rtsub po blugs /
nang gcig tu 'bras 'thug po che blugs /
rdze'u cig shos kyi nang gcig tu zho blugs /
nang gci ba tu rtsabs mo blugs te /
g.yos byas nas khyim thab la smras pa /
rje'i sras| dang por yab la gsol lam /
khyed cag gsol /
yab la gsol cig /
'bras chan rtsub po dang rtsabs @# / /
gyos po la byin /
'bras 'thug bo che'i chan dang zho khyim thab la byin no / /
bu rnams gyis smras pa /
yab kyi bsod nams zad de /
mngon sum du rje'u gcig gi nang du btsos pa la /
yab kyi zhal du 'bras chan rtsub po dang rtsabs /
bdag cag gi khar 'bras 'thug po che'i chan dang zho mchis pas bud med kyis ma nongs so / /
kho bos lag pa bcal ba brgya dag gis longs spyod bsgrubs na ci'i phyir bsod nams zad snyam nas /
de dag gis ma tshor bar lkog tu tshang mang du song ste lag noms byas pas /
rdze'u kha gcig la nang gnyis yod pa dag rnyed nas de dag sbas te /
bu rnams 'ongs pa na /
bu dag| kho bo'i bsod nams zad pa la ltos zhes rje'u de dag bstan nas /
bu rnams gzhan gyi khyim dag na / /
rdze'u gcig la ni kha gcig yod / /
bdag cag skal ba med rnams kyi / /
rdze'u nang gnyis la'ang kha gcig yong / /
de dag gis chung ma de dag shin tu brdegs pa dang /
de nas chung ma rnams kyis /
'di gsang do snyam nas /
sbrul khas bsdigs pa zhig 'ongs pa la /
sbrul yod dam /
shi ba 'am gson po /
shi ba'o / /
des bsams pa /
'di dag la sbrul shi bas ci bya /
bram ze 'di gsod 'dod do snyam nas /
sbrul khros pa'i dug ni mgo bo dang mjug ma gnyis su 'pho bas / /
des sbrul nag po khros par byas te mgo mdug bcad nas rked pa'i cha de dag la byin no / /
de dag gis /
yab| pho sha'i khu sha gsol lam /
des bsams pa /
'di dag gis bdag la ci'i phyir pho sha'i khu ba ldung /
dug byin nas gsod 'dod do snyam nas bsams pa /
shi'ang bla'i btung ngo snyam nas 'thungs pa dang /
de'i rlangs pas ling thog byid nas mig gis mthong ngo / /
snon du gzhug pa'i thabs bya'o snyam nas /
sa la 'gyel te /
kho bo shi la thug go byas pas /
de dag gis myur du shi na snyam nas /
yab| yang gsol dang sos par 'gyur ro / /
des yang 'thungs pa dang /
de'i rlangs pas ling thog byid de /
snga mkho bzhin du gsal bar mthong nas cang mi smra 'o / /
mna' ma rnams kyis sngar bzhin bag med pa byas pa dang /
de dbyug pa thogs te /
kho bos mi mthong snyam mam /
sngar bzhin gsal bar mthong gis phyin chad bag yod par spyod cig /
de'i dus kyi bram ze ni lam pa /
mna' ma bcu gnyis ni bcu gnyis sde'o / /
de'i tshe'ang gnod pa bya'o snyam pa las phan pa byas so / /
ston pas gdams ngag nyung dus lam pa grol pa la gzigs /
da ltar du ma zad sngon yang gdams ngag nyung dus dbang phyug gi bdag po la bzhag pa nyon cig /
sngon ri brags shig na khyim bdag cig la bu byung nas /
chung ma la /
bzang moH bdag cag la bu lon 'phrog pa byung gis /
kho bo zong thogs te rgya mtshor 'jug go /
de bzhin @# / /
du mdzod cig /
chung ma 'di la kar sha ba na mang po gtad na skyes pa gzhan dang 'gyur ba sten par 'gyur ro snyam nas kar sha ba na cung zad cig byin /
de'i chung grogs tshong dpon zhig la kar sha pa na mang po gtams nas /
kho bo'i chung ma zas gos nyams na byin cig zer nas rgya mtshor zhugs pa dang shi'o / /
bu de chung mas nye du dang lag mthus bskyed nas cher skyes pa dang /
ma /
bdag gi pha'i las gang yin /
des| bshad na rgya mtshor song dogs nas /
'di nyid na tshong byed pa'o / /
kar sha pa na byin cig bdag gis kyang tshong bya'o / /
khyod kyang nye du dang lag mthus bskyed kyi /
kho mo la kar sha pa nag la yod /
tshong dpon 'di khyod kyi pha'i chung grogs yin gyis 'di las pa na long la las gyis shig /
de tshong dpon gyi gan du song ba dang /
tshong dpon de yang /
mi zhig gis lan gsum du tshong la dor byas pas de la nan tur byed cing 'dug pa na /
de'i khyim nas bu mo mngag gzhug mas phyag dar gyi steng du byi ba'i ro zhig bzhag ste /
dor bar brtsams pa dang /
tshong dpon gyis mi de la smras pa /
gang nus pa yin na gyi ro 'dis kyang bdag nyid 'dzin par nus so / /
khye'u des de thos nas 'di bdag nyid chen po yin pas byung rgyal du mi smra'o snyam ste byi ro khyer nas tshong 'dus su song ngo / /
tshong khang de na byi la zhig btags 'dug pa la byi ro de bstan pas /
des mchong bar brtsams pa dang /
tshong pa de na re /
byi ba'i ro de byi la 'di la byin cig /
rin dgos so / /
des de la sran ma dag gis snyim pa bgrang nas byin no / /
bdag gis 'di 'chos na gzhi 'chad par 'gyur snyam ste /
sran ma brngos nas /
chu grang mos ril ba bkang ste shing thun ngal so ba'i phyogs su bsdad pa dang /
shing thun dag lhags pa la /
shing khur zhog la yud tsam zhig ngal so zhig /
de dag gis shing khur bzhag pa dang /
des de dag la sran ma nyud zad re byin nas chu grang mo'ang 'thung du bcug go /
shing thun rnams kyis smas pa /
khyod gar 'gro /
shing 'thu ru 'gro'o / /
kho bo cag sngar dong na'ang da 'khor ba yin na /
khyod song na nam 'khor bar 'gyur zhes de dag gis de la shing re re byin no / /
shing re re bo des de'i shing khur longs nas btsongs te sran ma nyos nas brdos te /
chu grang mos bum pa bkang nas yang phyogs der bsdad pa dang shing thun pa lhags pa la sran ma dang chu byin pas /
shing thun pa rnams na re /
khyod sran ma dang chu thogs la 'dir sdod cig /
kho bo cag gis gong shing khyer te 'ong ngo / /
des nyi ma re re zhing de bzhin du byas nas /
khyed cag shing khur tshong 'dus su ma 'khyer bar kho bo'i khyim du zhog cig /
rin bsngoms te sbyin no| |de dag gis shing khur de'i khyim du bzhag go /
dus gcig na nyi ma bdun du yul ngan byung ste des shing btsongs pas khe spogs mang po grub bo / /
des bsams pa /
shing 'tshong pa ni tha chad yin te /
tsan dan gyis @# / /
'tsho na'ang shing gis 'tsho bar zad pas bza' bca' btsong ngo snyam nas btsongs pas khe spogs mang po grub bo / /
de bzhin du spos dang /
dbyig btsongs pas dbyig 'tshong pa thams cad zil gyis /
mnan pas /
ming byi dbyig pa zhes bya bar gyur to / /
de'i tshe dbyig 'tshong pa dag na re /
mi glang po che'i gnya' bar zhon nas rta'i rgyab tu zhon /
de nas rkang dag gis 'gro ba bzhin du byi dbyig pa 'di 'ang pha mes rgya mtshor gru bo che spyod pa las /
da lta dbyig 'tshong ngo zhes zer ba byi dbyig pas thos nas ma la dris pas /
'dis 'ga' zhig las thos kyi /
bdag gis brdzun smra ba tshul min no snyam nas /
bden no / /
bdag kyang rgya mtsho chen por 'jug go /
bu 'di nyid du 'dug cig /
yang yang zhus pas gnang ba dang /
byi dbyig pas tshong pa'i tshogs la /
khyed cag sho gam dang /
la gcan dang /
gru btsas med par rgya mtshor 'jug par spro ba des rgya mtshor 'gro ba'i zong sta gon gyis shig ces dril bsgrags so / /
de nas tshong pa lnga brgyas sta gon byas nas dge mtshan dang bkra shis dang dge bar 'gyur ba byas te /
khal ba mang po la khal bkal nas rgya mtshor 'phags so / /
de la mi lnga yod de /
bza' btung sbyor ba sdung par byed pa dang /
rtsod pa zhi bar byed pa tshar gcod pa dang /
gru 'chos pa byi dor ba dang /
rlung yor thogs pa dang /
rgyu skar la lta ba ste lnga'o / /
mthar gyis rgya mtsho'i 'gram du phyin pa dang chod pa de dag gis rgya mcho chen po mthong nas skrag ste gru bo cher 'jug mi spro nas /
ded dpon gyis /
rlung yor thogs pa la /
rgya mtsho'i bsngags pa ji lta ba bzhin du sgrogs shig des /
'dzam bu gling pa'i tshong pa shes ldan dag nyon cig /
rgya mtsho chen po 'din nor bu dang /
bai DUr+ya dang /
man shel dang /
byi ru dang /
dngul dang /
sa le sbram dang /
rdo'i snying po dang /
spug dang /
dmar po dang /
g.yas su 'khyil bdag yong gyis sul mal sogs pa legs par bde bas tshim par bya ba dang /
dge sbyong dang bram ze la yon dbul par 'dod pa des rgya mtsho chen por zhugs shig /
'jig rten na 'byor pa 'dod pa mang bas phal cher zhugs nas grus mi bzod pad gyur pa dang /
rgya mtsho'i bsngags pa ma yin brjod cig /
nges| kwa ye shes ldan dag nyon cig /
rgya mtsho chen po na nya chen dang /
nya chen mid dang /
nya chen mid mid dang /
chu rlabs dang /
rba rlong dang /
chu srin kum+bir dang /
chu srin byis ba gsod dang /
chu'i ri la thug pa dang /
rlung nag po dang /
chom rkun pa nor 'phrog pa dag gis khyed cag srog dang 'bral bar 'gyur gyis /
bdag dang /
pham dang /
gnyen 'dod pa de ma 'jug cig /
'jig rten na sngar ma mang bas phal cher phyir byung ba dang /
de nas grus bzod nas /
nyeg thag dgrol te /
gru bo che rlung yor chen po thogs pas legs par bzung ba /
rlung gi @# / /
stobs kyis bskyod pa sprin chen po bzhin du song ste /
rjes su 'thun pa'i rlung gis phul nas rin po che'i gling du phyin pa dang /
rlung yor chen po thogs bas /
shes ldan dag| nyon cig /
'di na nor bu 'ching bu rin po che 'dra bdag yod pas /
brtags shing brtags shing phyis 'gyod par mi 'gyur bar rin po che long zhig /
'di na srin mo khrung khrung gzhon nu ma zhes bya ba yod pa des skyes ba rnams ma rung bar byed pas bsnyen par mi bya'o / /
myos par 'gyur ba'i 'bras bu dag yod pas /
de zos na zhag bdun myos par 'gyur bas mi bza'o / /
'dir zhag bdun las 'das bar 'khod na mi ma yin gyis mi bzod pas gru bo che rlung gis 'khyer ba sa de la ma thug par bya'o / /
tshong pa rnams kyis bag yod bas rin po che legs par brtags shing gru bo che bkang nas 'thun pa'i rlung gis bdas te 'dzam bu gling du phyin to / /
de ltar lan bdun du grub nas /
mas| khyim phub cig /
bu lon bcad nas dbub bo / /
pha dang mes bo nas bu lon med na /
bu lon pa gang nas byung /
ma kho bo nyid shes so zhes rin po che sna bzhi las byas ba'i byi ba bzhi byed du bcug /
sbrog ma gser gyis bkang ste byi ba bzhi po phyogs bzhir bzhag nas tshong dpon gyi gan du song ba dang /
de byi dbyig ba'i bsngags brjod cing 'dug ste /
des rtswa dang bod ba la sogs pa blangs pa thams cad gsed du 'gyur te /
bsod nams dang dbang che bar grags pa la ltos zer ro / /
de sgo na 'dug pa sgo bas brjod pa dang /
nang du thod zhig /
des nang du zhugs nas /
tshod dpon 'di ni gzhi lags /
'di ni khe sbogs lags kyis bzhes shig /
ngas ci'ang byin pa mi dran no / /
des dran par byas pa dang /
khyod su'i bu yin /
che ge mo'i bu 'o / /
'o na de nga'i chud grogs yin pas /
de sang lab na bcol ba yod kyi zer nas /
gser gyi dil ba chus bkang ba'i mchod yon gyis bsu ste /
de la bu mo rgyan gyis brgyan pa chung mar byin no / /
de'i dus kyi tshong dpon ni nga'o / /
byi dbyig pa ni lam pa yin te /
de'i tshe gdams ngag cung zhig gis dbang phyug gi bdag bo la bzhag la /
da lta gdams ngag cung zad byin pas myang 'das la bzhag go /
lam pa bul ba'i rgyu zhus pas /
'di 'od srung gi bstan pa la dge slong sde snod gsum par gyur te /
chos kyi ser snas chos tshig gcig tsam yang ma bstan to / /
yang ri brags shig na phag 'tshong zhig 'dug ste /
chu klung gi phar tshur du dus ston byung ste /
phag 'tshong des bsams pa /
phag dag bsad na sha de snyed nyo mi mi'ong bas /
gson por khyer nas 'phral la bsad cing btsod ngo snyam ste /
phag mang po sbrel nas grur btsud pa dang /
de dag gis bskyod pas gru rdib nas phag 'tshong yang chus khyer ba na de'i phar 'gram na rang rgyal lnga brgya tsam 'khor pa'i gcig gis de @# / /
drangs te /
bye ma brngal ba'i steng du khas bub tu bzhag pas sos te dran pa rnyed nas langs pa dang /
mi'i rkang rjes mthong nas de'i rjes su song ba dang /
rad sangs rgyas lnga brgya mthod nas de dag la lo ma dang 'bras bu dang so shing gis bsnyen bkur bas de dag gis lhung bzed kyi lhag ma byin no / /
rang sangs rgyas de dag skyil krung bcas te bsam gtan byed ba na /
de yang mtha' gcig tu 'dug nas skyil krud bcas te bsam gtan byas pas 'du shes med pa'i snyoms 'jug bskyed nas 'du shes med pa'i lhar skyes so / /
chos kyi ser sna dang /
phag bsad pa dang /
'du shes med pa'i lha nas skyes pas bul ba yin no / /
de bas na gdams ngag med pa la nyes dmigs 'di dang gzhan dag kyang yod pas gdams ngag med par bsgom bar mi bya'o / /
de nas ston pa mnyan yod nas rgyal po'i khab tu gshegs so / /
de 'tsho byed kyis thos nas /
ston pa'i spyan sngar song ste /
sang bdag gi sdum par bsod snyoms gsol bar ci gnang /
ston pa ni bsnyen par dka' ba dang /
bzod par dka' ba yin bas ma nus par /
kun dga' bo la /
lam pa ma gtogs so zhes zhus so / /
kun dga' bos kyang lam ba la de go bar byas so /
sang spyan drangs nas gdan la bzhugs pa na /
kun dga' bo lam pa'i byug ris zhog cig /
'tsho byed gser gyi ril ba thogs te gan pa'i mthar 'dug pa dang ston pas chab ma bzhes so / /
ci'i slad du /
dge 'dun ma tshogs so /
su| lam pa'o / /
de bdag gis g.yar ma drangs so / /
khyod kyis sangs rgyas la sogs pa dge slong gi dge 'dun sbyan ma drangs sam /
spyan drangs lags so / /
ci lam pa dge 'dun las phyi rol tu gyur pa yin nam /
ma lags so / /
song la bos shig /
bos la gus par mi bya'o snyam nas 'bod du btang bas /
mngags bas /
lam pa zhes pos pa dang /
lam pas stod nyis brgya lnga bcur sprul nas thams cad kyis /
ang zhes lan btab bo / /
mi de 'ongs te 'tsho byed la smras pa /
bdag gis phyin nas /
lam pa| zhes bos pa na 'od ma'i tshal na sngar dge slong gang zhing 'khod pa bzhin du dge slong dag gis gang zhing 'khod nas /
ang zhes zer na gang 'bod /
'tsho byed kyis ston pa la gsol pa dang /
sod la /
lam pa yang dag pa gang yin bde shog gyis shig /
de song nas| lam pa yang dag pa de gshegs su gsol /
lam pas rdzu 'phrul bsdus nas song ste rang gi byug ris su 'dug go /
'tsho byed kyis sangs rgyas la sogs pa dge slong gi dge 'dun la zas brims nas /
lam pa la ma phul par brims so / /
ston pas /
nyan thos chen po ri rab dang 'dra ba la brnyas kyis 'di'i yon tan bsgag go snyam nas /
kun dga' bo lhung bzed len pa lam byin no / /
ston pa'i lhung bzed ma blangs par gnas brtan dag gi @# / /
lhung bzed mi len pas /
lam pas rang gi yon tan bsgrag par shes nas /
stan phyed las 'phags te /
lag pa glang po che'i sna lta bu brkyang nas ston pa'i lhung bzed blangs pa dang 'tsho byed kyis mthong ste /
rdzu 'phrul ston pa 'di su yin snyam nas lhung bzed kyi rjes bzhin song ba dang lam pa yin par mthong ste /
de brgyal nas sa la 'gyel ba dang /
chus btab pas dran pa sos nas lam pa'i rkang pa gnyis la gtugs te bzod par gsol lo / /
lam pas /
'tsho byed| bzod do / /
dge slong rnams kyis zhus pa /
'tsho byed kyis lam pa'i yon tan ma shes kyi bar du ma gus la /
shes nas rkang pa gnyis la gtugs te bzod pa gsol pa la gzigs /
da ltar du ma zad de /
sngon byang lam nas ded dpon zhig gis rta lnga brgya bdas nas yul dbus su phyin to / /
de'i rgod ma'i mngal du rta cang shes shig zhugs pa phyin chad rta de dag skad mi 'byin pas ded dpon gyi bsam pa la /
rta rnams la nad 'ga' zhig byung ngam ci yin snyam mo / /
de nas rgod ma de la rte'u pho zhig byung nas rta de dag sna sgra mi 'byin pas ded dpon gyis /
rte'u skal chad 'di byung pas nyis te rta la nad byung ngo snyam nas /
rgod ma de rtag tu zhon zhing /
rtswa dang chag kyang mi sbyin no / /
de rim gyis mchod gyur zhes bya ba'i gnas su phyin pa dang dbyar la bab nas /
da song na rta'i mig pa 'drul bas dbyar 'di nyid du 'dug go snyam ste de nyid du 'dug go /
de na gnas pa'i bzo bo dag gis de la rang rang gi bzos bsnyen bkur byas so / /
de 'gro ba'i tshe bzo bo dag la bgo bsha' byas so / /
rdza mkhan zhig kyang de'i gan du song ba dang| ded dpon des mthong nas /
khyod ha cang 'phyis pas nga'i pa na thams cad byin zin to / /
rte'u de la bkra mi shis pa'i blo skyes pas /
rte'u 'di 'dod na khyer cig /
ma nongs te 'dis rdza ma cog go /
rte'u des rdza mkhan gyi rkang pa gnyis la bldags pa dang /
rte'u de la chags nas rang gi khyim du khrid do / /
chung mas smras pa /
rje'i sras| khyod kyis de las cung zad thob bam /
rte'u 'di thob bo / /
'dis rdza ma gcog go byas pas /
rte'u des de'i rkang pa gnyis la bldags pa dang /
de yang chags so / /
rte'u de rdza so btang ba dang ma btang ba dag gi nang du 'gro ba na 'ga' yang mi gcog pa dang /
rdza mkhan gyis chung ma la smras pa /
rte'u bzang po zhig ste shes bzhin du 'gro'o / /
rdza mkhan de sa len du song ba dang rte'u de yang phyi bzhin 'brangs te 'ong ngo / /
des sas sgro pa bkang ba dang /
rte'u des rgyab bzed nas sa bkal te 'ongs pa dang /
des chung ma la smras pa /
rte'u 'di bzang po zhig ste /
kho bos phyin chad sa 'khud dgos par mi 'gyur ro / /
kho bos sa dgal bar bya'i khyod kyis 'dir phog cig zer nas phub ma dang sran phub byin no / /
de'i tshe wA rA NA si na rgyal po tshangs byin zhes bya ba @# / /
rgyal srid byed pa na de'i rta cang shes shi nas nyi 'og gi rgyal po rnams kyis thos pa dang /
rgyal po tshangs byin la /
yang na rgyu dpya bcol /
yang na phyi rol tu ma 'byung zhig /
de ltar mi byed na mnya' ba nas btags te bkyi'o zhes springs pas /
rgyal po tshangs byin dpya 'jal bar yang mi byed /
phyi rol tu yang mi 'gro'o / /
ded dpon de'ang wA ra NA sir phyin pa rgyal pos thos nas blon po rnams la smras pa /
rta cang shes tshol cig /
ded dpon gyi gan du song nas rta de dag mthong ba na /
gcig la gcig smras pa /
rta 'di dag cang shes kyis btul ba sha stag yin na /
'di na rta cang shes ni mi snang ngo / /
de dag gis rgod ma de mthong nas /
rgod ma 'di las rta cang shes byung na de mi snang ngo / /
ded dpon la /
khyod kyis rta 'ga' zhig btsongs pa 'am /
gzhan la phyin pa yod dam /
ma btsongs mod /
mchod gyur gyi gnas su rte'u zhig bkra mi shes so snyam nas rdza mkhan zhig la byin no / /
de dag gis gcig la gcig smras pa /
ded dpon 'di ni blun po zhig ste /
snying po bor nas snyigs ma dag ded de 'dir 'ongs so / /
de dag gis rgyal po la zhus te mchod gyur du phyin nas rdza mkhan la /
khyod la rte'u 'dis ci bya /
kho bo sa 'gel lo / /
kho bo cag gis bong bu sbyin gyis /
kho bo cag la 'di byin cig /
kho bo la 'di nyid mkho 'o / /
glang bzhi dang ldan pa'i shing rta sbyin no / /
'di nyid mkho'o / /
de dag gis smras pa /
gros kyis shig /
bdag cag sang 'od ngo zer nas song ngo / /
'jig rten chags nas ring po ma lon pa'i tshe dud 'gros kyang smra shes pas /
rte'u des rdza mkhan ba smras pa /
de dag ci 'dod /
khyod 'dod do / /
ci'i phyir mi spyin /
khyod kyi snying lam na kho bo ji srid 'tsho'i bar du khyod kyi sa khal byed cing phub ma dang sran phub za snyam mam /
kho bos rgyal po rgyal rigs spyi bor dbang bskur ba bskur zhing| gser gyi snod nas bza' bca' zil mngar gyis gcin pa dag bza' bar bya dgos so / /
de dag /
rte'u zer na de dag la /
rta cang shes rjod pa ngo tsha 'am zhes rjod cig /
rin gyi phyir byin cig zer na /
yang na gser 'bum byin cig /
yang na 'di'i brla g.yas pas gser ji tsam 'dren nus pa byin cig ces rjod cig /
nang par blon po byung ba la de ltar byas pas /
de dag gis bsams pa /
glen pa 'dis 'di rta cang shes yin min ci shes /
rta 'di nyid kyis smras so snyam nas /
rta cang shes sam rte'u yin yang rung gi rin gyi phyir byin cig /
yang na gser 'bum byin cig /
yang na 'di'i brla g.yas pas ji tsam 'dren nus pa'i gser byin cig gser 'bum byin nas rta de khrid de rta bres kyi dang por btags nas rtswa dang chag byin pa dang mi za'o / /
rgyal pos smras pa /
'di mi na 'am /
nab ma lags te 'di nyid la dri'o zhes 'dul sbyong bas smras pa /
mgyogs 'gro gang tshe @# / /
ran chas chu med pa'i / /
rdza mkhan bres na mgo bskams rus pags tsam / /
rang sos gtubs pa'i rtswa dag za ba soms / /
de tshe mang pos khyo la bsams ma gyur / /
'di na mgyogs pa stong gi thog 'dren cing / /
rgyal pos phyibs ran mchog dag nyer bstabs pa / /
ci phyir mi za dris pa bdag la smros / /
rtas smras pa /
'dir khyod kho bo'i yon tan de nyid shes / /
kho bo ji bzhin khyod kyis ma rig min / /
mkhas pas brnyas nas steng mi rgyu zhing / /
kho bo 'dir ni myur du shi yang bla / /
skye bo ngan pas yun ring brnyas gyur kyang / /
gal te yon tan khyod ldan de brnyas min / /
skye bo mdzangs pas skad cig brnyas gyur na / /
zhing gal te yon tan de brnyas yin / /
'dul skyong bas rgyal bo sa smras pa /
'di bro 'tshal ba ma lags kyi /
rim pa ma bgyis pas ran dang chas mi za'o / /
rim pa ji ltar bya /
dbag tshad phyed dang gsum tshun chad mdzes par bgyi /
rgyal po dpung tshogs dang bcas pas bsu bar bgyi /
de bzhag pa'i phyogs de zangs ma'i glegs bus g.yog par bgyi /
sras thu bos gdugs srog shing brgyad gzung bar bgyi /
sras mo thu mos gser gyi rnga yab kyis sbrang ma bskyab par bgyi /
btsun mo dam pas gser gyi snod nas zil mngar gyis gcin pa'i bzang chas kyis bstab par bgyi /
blon po dam pas gser gyi chol zangs su rtug pa bor bar bgyi'o / /
rgyal pos smras pa /
ci 'di rgyal po yin nam /
dus thams cad du bgyi mi 'tshal te /
dgung bdun gyi bar du'o / /
de nas bka' nyan par 'gyur ro / /
'das ba gang lags pa de mi bgyid kyang lhag ma de mdzad du gsol /
de nas rgyal bos zangs ma'i glegs bus dkri ba man chad byas /
rgyal po skyed mos tshal du 'gro ba la cang shes phul bas des rgyab smad nas rgyal po na re /
'di na 'am /
min te rgyal bo chibs dka' snyam pa'o / /
rgyal pos zhon te song ba dang chu byung nas de la mi 'gro ba dang /
'di mi 'jigs sam /
min te /
chab kyis rgyal po bsher na mi rung snyam pa'o / /
de'i rnga ma gser gyi sbubs su bcug pa dang chu la brgal te / /
skyed mos tshal du phyin pa dang nyi 'og gi rgyal bos thos nas grong khyer gyi sgo dag bzung ngo / /
de thos nas cang shes la zhon pa dang /
wA ra NA si dang skyed mos tshal gyi bar na rdzing du tshangs ldan zhes bya ba ud pa la dang ku mu das gang ba zhig gis chod nas cang shes kyis bsams pa /
rgyal po gnod pa dang nyam nga bar gyur na mi rung ngo snyam nas pad ma'i 'dab ma dag gi steng du rkang pa bzhag ste sge'u chung nas wA ra NA sir zhugs so / /
rgyal po dga' nas /
'di la ci sbyin /
rgyal srid kyi phyed sbyin no / /
'di dud 'gro yin pas 'di la rgyal srid kyi phyed kyis ci bya ste /
'di la brten nas zhag bdun du sbyin pa dag sbyin @# / /
bsod nams dag bya zhing /
dus ma yin par ku mu da'i dus ston bya'o zhes byas pas /
ded dpon des mi la dris pa /
ci'i phyir dus ston min bar ku mu da'i dus ston byung /
rgyal pos mchod gyur gyi gnas nas rdza mkhan zhig las gser 'bum gyis rta cang shes nyos pa des rgyal bo'i srog bton pas de la brten nas byas so / /
ded dpon gyi bsam pa la rte'u de rta cang shes su gyur pa yin nam blta'o snyam nas song ba dang /
cang shes kyis smras pa /
kwa ye nang rje khyod kyi rta lnga brgyas ci thob /
gser 'dum mo / /
kho bo gcig pus kyang rdza mkhan de la gser 'bum byin no / /
de brgyal nas sa la 'gyel ba dang /
chus btab pas sos nas rta cang shes kyi rkang pa gnyis la gtugs te bzod pa gsol to / /
de'i dus kyi ded dpon ni 'tsho byed do / /
rta cang shes ni lam pa'o / /
dge slong rnams kyis zhus pa /
lam pas las ci bgyis bas ston pas sems sgyur ba la mkhas pa'i mchog tu lung bstan /
smon lam gyi dbang gis te /
'di sangs rgyas 'od srung gi bstan pa la rab tu byung ba na /
'di'i mkhan bo de sems sgyur ba la mkhas pa'i mchog tu lung bstan to / /
'dis tshe ji srid par tshangs par spyad kyang yon tan gyi tshogs ma thob par /
'chi ba'i tshe /
bdag gis tshe ji srid par tshangs par spyad pa'i dge ba 'dis sangs rgyas shAkya thub pa'i bstan pa la rab tu byung nas nyon mongs pa thams cad spangs te dgra bcom pa thob cing /
sems sgyur ba la mkhas pa'i mchog tu lung ston par gyur cig ces smon lam btab bas so / /
nyi ma nub kyi bar du ston ba'i ltung byed ni /
dga' byed kyis dge slong ma la chos ston du phyin pas /
ud pa la'i mdog 'khor lnga brgya dang bcas ba phyag 'tshal te 'dug go /
des bud med kyi lus ni shes rab chung ngo snyam nas mdor bsdus te gsungs pa dang /
ud ba la'i mdog shes rab che bas /
gong nas gong du dri ba byed cing /
lan btab pas nyi ma nub nas /
de dag langs te song ba dang /
mnyan yod kyi sgo bcad nas sgo ba la /
sgo phye zhig /
lde mig rgyal po'i pho brang du khyer ro / /
de dag gis mnyan yod dang thag ha cang mi ring ba'i kun dga' rab zhig tu shing ljon pa rgan rim bzhin du bskos nas 'dug pa dang /
a ye a ye zhes sgra 'thon pos byung ba g.yon can lnga brgya tsam gyis thos te btsun mo'i 'khor du shes nas gzhom par 'dod pa de ud pa la'i mdog gis shes nas /
'phags skyes po'i dpung sprul te rnga pa Ta ha brdungs pa dang bros so / /
ud ba la'i mdog gis dge slong ma rnams la smras pa /
'di ltar gyur gyis khad kyis dal bu dal bus lag brdas skos shig /
nang bar sngar langs te song ba dang khyim pa rnams /
shAkya'i bu rnams kyi chos 'dre ba dang /
lhag par 'dre zhing tshangs par spyod pa bzang ngo zer ro / /
dge slong don nyung du dag 'phya nas gsol pas /
byung ba 'di dang sogs /
@# / /
nyi ma nub kyi bar du chos ston na ltung byed do / /
ud pa la'i mdog gis dge slong ma lnga brgya g.yon can gyi 'jigs pa las bskyabs pa la gzigs /
da ltar du m+zad des sngon yang don 'thun mang po seng ge'i 'jigs pa las bskyabs pa nyon cig /
sngon ri brags shig na khyim bdag cig gis chung ma la /
kho bo zong thogs nas yul gzhan du 'gro'o / /
rje'i sras bdag kyang mchi 'o / /
lam du khyod kyi g.yog sus byed 'dir 'dug cig /
de ngu ba dang /
zho shas 'tsho bdag gis /
jo bo 'di ci'i phyir dur bcug /
'di'i phyir ro / /
ci'i phyir mi 'khrid /
'di'i g.yog sus byed /
bdag cag gis bgyi 'o / /
don 'thun rnams dgon pa zhig tu mtshan mo btab pa dad /
don 'thun de dag lam gyis dub pas nyal nas chung ma des me la tshe byed pa na seng ge 'ongs nas /
des mgal dum thogs te bsdigs bas bros so / /
lhas gang phyir bya ba thams cad la / /
skyes pa 'ba' zhig mkhas pa min / /
de dad de la bud med kyang / /
zin la mkhas pa nyid du 'gyur /
de'i dus kyi khyim bdag gi chung ma ni ud pa la'i mdog yin la /
don 'thun pa lnga brgya ni dge slong ma lnga brgya po 'di yin no / /
zas cung zad tsam gyi phyir ston pa'i ltung byed ni /
ston pa mnyan yod na'o / /
dga' byed skye dgu'i bdag mo can song ste /
de la don dang /
tshig dang /
yi ge zab pas chos bstan to / /
bud med ni shes rab 'chal ba'i phyir mgo ste dri ma nus so / /
de nas skye dgu'i bdag mos ston pa la de zhus te /
ston pas sbyin pa ni mi 'jigs pa'i rgyur gsungs na /
ston pas gnang na dge slong ma rnams kyis dge slong la kun dga' bar 'gyur pa dag bgyi'o / /
gnang gi de ltar gyis shig /
ji ltar bya ba ma shes nas /
bca' ba lnga dang /
bza' ba lnga dang /
lhung bzed dang /
chos gos dang /
dra ba dang /
phor bu sog kyis bya'o /
dge slong ma zhig gis 'o thug khyer te rgyal byed tshal du song ba dang /
nye dga' sgo na 'dug pas mthong nas /
khyer te 'ongs pa 'di ci yin /
'o thug go /
su la ldud /
dga' byed la 'o / /
nye dags kyang 'o thug rnyed na rtag par dge slong ma la ston par 'gyur ro / /
de bzhin du kha cig gis zho dang /
kha cig gis hwags kyi la du khyer 'ongs pa dang /
dga' byed bzang po'i chos kyis dge slong ma la ston gyi /
zas cung zad tsam gyi phyir ston par mi sems so / /
dge slong don nyung du dag 'phya ba'i skabs de gsol pas /
byung ba 'di dang sogs /
zas cung zad tsam gyi phyir dge slong ma la sten no zhes smra na lhung byed do / /
gos sbyin pa'i ltung byed ni /
ston pa mnyan yod na 'o / /
tshong dpon zhig rgas nas nor zad de chung ma la / /
kho bos nor sgrub mi nus pas rab tu 'byung ngo / /
bdag kyang rab tu 'byung ngo / /
des de skye dgu'i bdag mo chen mo'i drung du khrid nas /
'di rab @# / /
tu dbyung du gsol /
des de rab tu phyung zhing bsnyen par rdzogs so / /
des tshong dpon la /
bud med ni sred pa /
spyad pa lags pas dus dus su spyon cig /
de'ang rgyal byed tshal du dge slong zhig gi gan du rab tu byung ngo / /
tshong dpon rab tu byung ngo zhes de grags shing bsod nams che bas des chos gos dang bsod snyoms dang rnyed pa mang po grub po / /
de dus gcig na snam sbyar dmar ser gyon te dbyar khang du song ba dang /
dge slong ma des phyag 'tshal nas snam sbyar de la yang yang rtog go /
sring mo| snam sbyar 'di 'dod dam /
lha'i gnas kyi lhag ma bzhin du'o / /
des de la byin no / /
ston pas /
kos lar ljongs rgyur gshegs kyis chos gos kyi las gyis shig gsungs nas dge slong dang bcas pa ko sa lar gshegs te 'khor la gzigs pas dge slong de snam sbyar med par gzigs nas kun dga' bo la /
dge slong dbyar gnas bdag gis chos gos kyi rnyed pa ma grub bam /
grub bo /
'o na ci'i phyir dge slong 'di snam sbyar med bar ljongs rgyur 'gro /
skabs de rgyas par gsol ba dang /
dge slong dag dge slong ma nye du ma yin pa la gos sbyin nam /
stsol lo / /
dge slong ma nye du ma yin pa ni /
'di'i chos gos gsum tshang ngam mtshang snyam du mi sems par thob tshad len gyi /
nye du ma ni byin yang mi len no / /
byung ba 'di dang sogs /
dge slong ma nye du ma yin pa la gos sbyin na ltung byed do / /
gos byed pa'i ltung byed ni /
ston pa mnyan yod na 'o / /
sbed ma'i chos gos lnga ngan cing brnyings nas ras yug chen zhig rnyed de /
'di sus 'tshem snyam du sems khong du chud pa dang /
dge slong ma rnams kyis /
ci'i phyir sems khong du chud /
kho mo'i snam sbyar sus 'drub mi shes so| |sped ma khyod gser gyi snod kyis slongs mo la rgyu 'am /
'char ka mkhas so / /
des mi 'drub bo / /
de la sngar bcol lam /
ma bcol lo / /
ci'i phyir chu'i sgra kho na la lham 'bud dam /
chol zhig /
sbed ma 'char ka'i gan du song ba dang 'char gas ras yug chen mthong ba dang /
gang la ras yug chen 'di 'dra'i snam sbyar yod na snying las chung dus dge ba la tron byed par 'gyur ro / /
bdag ras mi 'bul ba ma lags te /
bdag gi chos gos lnga brnyings pas tshems te stsol cig /
'char kas bsams pa /
'di btsems na bcu gnyis sde'ang 'chol la /
ma btsems na tshigs pa'i g.yar tshus kyang mi ster bas /
shing snod du bskol ba bzhin du dang po gang yin pa de nyid tha mar 'gyur pa de ltar btsem mo snyam nas /
zhog la song zhig /
drug sdes mthong nas /
ras 'di su'i yin /
sbed ma'i 'o / /
'o na 'khod de ci rung da btsem mo zer nas drubs /
'char kas tshon sna lnga'i skud pa khyer te 'chag tu song nas snam sbyar de la tshon sna lnga ba'i skud pas bdag nyid sbed ma'i mgul nas 'khyud pa zhig skud ris su btsems te chos gos kyi gdang la bzhag go /
sbed ma 'ongs pa dang /
snam sbyar bltab bzhin du sbed ma'i phrag pa la @# / /
bkal te /
'di tshon gyis ma bcal bar du mang bye zhig /
ltung ba dang bcas par gyur ta re? /
de dbyar khang du song ba dang /
dge slong ma rnams na re / /
char kas snam sbyar ji ltar btsams blta'i 'on cig /
'char ka na re /
tshon gyis ma bcal bar du ma dbye zhig /
ltung bar gyur ta re zer ro / /
de la ltung ba ci yod ces de'i rgyab logs su 'dug ste snam sbyar hur ces phrogs nas bltas pas ri mo mthong ste rta bgad byas pas skye dgu'i bdag mos thos nas /
ci dgod /
de dag gis smras pa /
'char kas mi mdzes pa byas pa la gzigs /
drug sdes bstan ba 'jig par byed do zhes pa'i skabs de gsol bas /
byung ba 'di dang sogs /
dge slong ma nye du ma yin pa'i gos byed na ltung byed do / /
lam du 'gro ba'i ltung byed ni /
ston pa mnyan yod na'o / /
drug sdes /
lhung bzed nag bo can 'di dag rkang pa spre'u'i zhag gis sogs sngar dang 'dra /
bcu gnyis sde can song nas /
sring mo dag| khyed cag bltas kyis kho bo cag ljongs rgyur 'dong ngo / /
de dag dus pa dang /
dur ci yod /
khyed ljongs rgyur bzhud na bdag cag la rgyal byed tshal stongs par 'gyur ro / /
ston pa 'khor bcas bzhugs na khyed bdag cag la de skad zer ram /
de dag bdag cag mthong bar yang mi dga' na /
chos ston bar ga la 'gyur /
nye dga' na re /
sring mo dag 'o na lhan cig 'dong ngo / /
sbom dga' mos smras pa /
dge slong ma dge slong dang lhan cig 'gror rung ngam /
legs par rung /
shin tu rung ngo / /
sus bkag /
lam brgyags mang po sta gon gyis shis /
sta gon byas pa dang /
drug sde dag dbyar khang du song ba la /
zhal tshus gsol cig /
de dag gis dbyar tshus byas pas lam brgyags thams cad zad nas /
srid mo dag lam brgyags ji tsam sta gon byas pa lta'i 'on cig /
khyed kyis gsol pa de dag lags so / /
lam brgyags de tsam gyis ljongs rgyug la nus /
lam du lhag par bkres par 'gyur gyis lam brgyags mang po sta gon gyis shig /
lam brgyags mang po sta gon byas nas ljongs rgyu nga 'phags so / /
bsod snyoms pa zhig kyang de dag dang lhan cig ljongs rgyur 'phags pa la dge slong rnams kyis /
'di dag gis mtho 'tsham par 'gyur gyis ma 'gro zhig /
kho bo la thal bas mi gnod do zer nas song ngo / /
de dag mtshams kyi phyi rol tu son pa'i tshe /
dga' bo nye dga' bdag cag gis yun ci srid du gzhan gyi spyod lam gyis 'khod par byas /
tshur shog /
rang rang gi spyod lam gyis 'khod bar bya'o zhes dang por dga' bo 'dug nas /
de'i 'og tu dga' mo /
de nas dga' bo'i lhan cig gnas pa /
de nas dga' mo'i lhan cig gnas pa /
de bzhin du nye dga' dang gtsug dga' mo la sogs pa'ang spel mar bkod de dong ngo / /
bram ze zhig na re /
'di ni dge sbyong ngo / /
'di de'i chung ma /
'di de'i bu /
'di de'i mna' ma /
'di de'i tsha @# / /
ngo| 'di de'i tsha bo'i chung ma yin par shes so / /
nye dags thos nas /
bkren pa khyod kyi gnya' ba rdog pas mnan nas 'di kho bo'i chung ma la sogs pa yin no / /
bsod snyoms pa des /
bdag shi ba ni bla'i /
'di dag dang 'grogs pa ni de lta ma yin no zhes phyir log pa dang /
bde bar brgyus sam /
ji ltar bde bar brgyus /
drug sdes bstan pa 'jig par byed do zer ba'i skabs de gsol pa dang /
byung ba 'di dang sogs /
dge slong ma'i don 'thun dang lhan cig 'thams nas 'gron lam du 'jug na ltung byed do / /
ston pa mnyan yod na'o / /
dge slong ma mang po rgyal po'i khab tu dbyar gnas nas /
ston pa la phyag 'tshal ba'i don 'thun btsal ba dang dge slong dang bcas pa'i don 'thun mthong ste /
dge slong med pa'i don 'thun btsal lo zer nas btsal yang ma rnyed pa dang /
don 'thun 'di nyid dang mgo snang tsam gyis 'dong ngo zer nas song bas chom rkun pas bcom nas mnyan yod du phyin pa dang /
bde bar brgyus sam /
ci'i phyir bde bar brgyus /
chom rkun pas bcom mo / /
ston pas bdag cag btang ba ltar ya mtshan can dgu bcu rtsa drug gis kyang ma btang ngo zer ba de gsol pas /
de lta bas na dus ma gtogs so / /
dge slong dag don 'thun dang lhan cig ljongs rgyur dong ba na bsod snyoms kyis phongs nas gsol pas /
lam brgyags bkur bar bya'o zhes pa nas /
gcig gis gcig gi byin len mang ngo zhes pha'i bar gsungs / /
dge slong dag ljongs rgyu zhing song ba dang na nas dge slong mas bor te song ba dang /
gsol pas grogs tshangs pa mtshungs par spyod pa na ba yal ngar mi dor ro / /
dge slong mas rkang pa logs nas bzung /
dge slong gis mgo logs nas bzung bas dge slong ma 'dod chags skyes nas /
dge slong gis rkang pa logs nas /
dge slong mas mgo logs nas bzung bas so / /
grong du phyin nas thams cad sdod pa na bsod snyoms kyis phongs nas /
grong du phyin pa nyid yin na song yang nyes pa med do sogs / /
dge slong ma dang lhan cig grur 'jug pa'i ltung byed ni /
drug sdes sngar bzhin bcu gnyis sde la /
lhan cig 'dong ngo / /
ma bkag gam /
skam gyi lam la bkag pas gru la 'dong ngo / /
rung ngam /
rung gis lam brgyags mang po sta gon gyis shig /
sta gon byas pas drug sdes dbyar tshus byas pas zad nas /
mang po sta gon gyis shig /
byas nas bsod snyoms pa zhig kyang bkag kyang mnyan par song ngo / /
de dag mtshams kyi phyi rol tu son pa'i tshe sogs nas /
drug sdes bstan pa 'jig par byed do zer ba de gsol pas /
dge slong ma'i don 'thun dang lhan cig 'thams nas gru gcig tu 'jug cing gyen du 'gro 'am thur du 'gron ltung byed do / /
ston pa mnyan yod na'o / /
khyim bdag cig gis chu klung gnas can gyi pha rol thib can gyi kun dga' ra bar gtsug lag khang brtsigs nas /
gnyis ka'i dge 'dun spyan drangs so / /
dge slong ma zhi gang geb @# / /
la brtson pas /
gdugs tshod la bab kyi bar du dge ba la tron bya'o snyam ste de srid du dge ba la tron byas nas chu 'gram du song ba dang dge slong grur zhugs nas /
gru bas /
'phags ma grur zhugs shig /
je song zhig dang /
gru gzhan pa kang ba na 'gro'o / /
yang yang de ltar zer ba dang ma song bas gru pas chu'i pha rol tu gru phur ba la btags nas skye bo'i tshogs kyi nang na 'dug go /
dge slong ma des bos kyang tshig kyang mi ster bas de na sdod sdod nas gdugs tshod yol te dbyar khang du song nas mdangs ma yal gyi bar du dge ba la tron byas nas nyal lo / /
dge slong ma rnams kyis mthong nas /
zas gzhan gyi yin na /
lto yang gzhan gyi yin snyam mam /
ci byas /
glos phab ste nyal dgos pa'i zas zos so / /
sus /
khyod kyis so / /
kho mos ma zos so / /
'o na ci yin /
rgyas par brjod ba de gsol bas /
tha dkar pha rol tu 'go ba ma gtogs so / /
gcig pu 'dug pa'i ltung byed ni /
ston pa mnyan yod na 'o / /
'char ka mnyan yod du bsod snyoms la zhugs te mthar gyis sbed ma'i khyim du song ngo / /
sbed mas /
stan la bzhugs shi ga /
'char ka kha nang du bltas te 'dug /
sbed ma kha phyir bltas te 'dug nas chos bstan te sngon gyi gtam ngag bya bar brtsams pa dang /
bsod snyoms pa zhig der 'ongs ba sbed mas mthong nas /
ma 'od gi brda byas so / /
khyod kho bo 'dug bzhin du skyes ba gzhan la brda byed dam /
bdag skyes ba gzhan dang brda mi bgyid de /
bsod snyoms ba zhig mchis nas /
bsod snyoms phul na 'phags pa'i bka' mchid spangs par 'gyur snyam nas de la /
song zhig gi brda bgyis so / /
sped ma khyod kyi snying lam na kho bos khyod la bden bzhi'i gtam byas snyam mam /
bsod snyoms byin cig /
des bza' bca' bsod pas lhung bzed bkang nas byin no / /
'char kas zas kyi bya ba byas nas gtsug lag khang du song ba dang /
bsod snyoms pa na re /
don gyis na bdag gis khyod kyi bsod snyoms zos so / /
shes te des dang por khyod bos snyam mam /
nges| khyod song zhig ces lag brda byas nas kho bos de'i 'og tu khyod 'bod du bcug go /
ci byin /
bza' bca' bsod pas lhung bzed bkang ste byin no / /
de'i tshe 'char ka de nyid na 'dug gam /
'dug go /
khyod bud med dang lhan cig stan gcig la 'dug tu rung ngam /
rung yang sring mi rung yang srid bsdang do / /
kho bo'i bsod snyoms za zhing mi bzod na kho bo la brten nas bslab pa 'char chug cig /
ci de kho bos mal bar bor du re'am zer ba de gsol pas /
byung ba 'di dang sogs /
bud med kyi yul dang lhan cig gcig pu gcig dang dpen ba skyabs yod pa na stan la 'dug na ltung byed do / /
gcig pu 'greng ba'i ltung byed ni /
ston pa mnyan yod na 'o / /
sped ma rab tu byung nas dge skos byed pa na dge slong ma rnams bsod snyoms la song nas phyag bdar byed cing 'dug go /
'char ka bsod snyoms la @# / /
zhugs nas dbyar khang du song ba dang sped mas phyag 'tshal nas phyags ma khyegs gcig tu bzhag ste 'greng ngo / /
'char kas chos bstan nas sngar bzhin du gtam rjod pa dang /
dge slong ma rgan mo nad ma zhig 'dug pas thos nas /
'di gnyis ci'i phyir bag mar blangs pa tshun chad kyang gcig la gcig rjod snyam mo / /
sped mas /
da bzhung cig /
phyag bdar ma zin na smod par 'gyur ro / /
de song nas phyag bdar phya bar brtsams pa dang dge slong ma rnams lhags nas /
khyod kyis ci byas na dbyar khang phyag dar dang bcas /
sbed mas smras pa /
khyed dong ba tshun chad nas kho mos la ma 'dug go nad ma den re /
bden te /
'char ka dang lhan cig 'greng nas bag mar blangs pa tshun chad rjod do / /
de brgyud de gsol pas /
byung ba 'di dang sogs /
dge slong ma dang zhes sogs so / /
dge slong mas sbyor du bcug pa za ba'i ltung byed ni /
ston ba mnyan yod na 'o / /
'od srung chen po mnyan yod kyi kun dga' ra ba na ri dags 'dzin gyi ma'i khang bzang na 'dug go /
de nas ston pa'i spyan sngar phyag 'tshal ba dang / /
snyon pas /
khyod rgas te nga'i smad g.yogs sha na'i gos phyag dar khod ni lci'am /
dge 'dun gyi gtsug lag khang du shog la gang zag gis mgron du bos pa bdag gir gyis shig /
gos mtshon gyis dras ba dag kyang kha dog ngan par gyis la chongs shig /
des cang mi smra pas nyan no / /
mnyan yod na khyim bdag cig 'dug pa de yun ring po nas /
kye ma bdag gis 'od srung chen po lha dang mis mchod pa khyim du spyan drangs te bshos gsol na ci ma rung snyam du smon te /
des| ston pas 'od srung chen po dge 'dun la gtad pa thos nas /
de dang bzhi gdugs tshod la spyan drangs so / /
des kyad snga bar song ste khyim bdag de la chos bstan nas 'dug pa dang /
sbom dga' mo khyim der 'ongs nas /
mtshan bzang /
a rog khya /
bsod snyoms byin cig /
deng 'od srung chen po spyan drangs nas zhal zas sta gon bgyid pas brel gyis bzhung cig sbom dga' mo na re /
de ni mu stegs can las rab tu byung ba /
bul ba mchog tu bul ba yin la /
kho mo shAkya'i rigs las rab tu byung ba sde snod gsum pa yin na /
de la zan sbyor /
kho mo la bsod snyoms mi ster mod /
'od srung gis de thos nas mgul bsal ba'i sgra phyung ba la /
de dbyig gi gdangs can yin pas khyim thams cad khyab ste /
mos thos nas /
klu'i ming can 'di nyid na bzhugs so / /
khyim bdag gis| sngar ni mu stegs kyi rigs can bu la ba zer zhing /
da ni klu'i ming can zer ro zhes bar gyis gzhi la babs pa'i sgra thig thig zer ba thos nas /
sbom dga' mos shing da dpung chad brdzes te bros pa dang /
dge sbyong ma mgo reg? mo| ma 'bros par sdod cig khyod kho bo'i khyim du 'jug par mi bya'o / /
sbom dga' mon re /
khyod kyi khyim rtug khung dang /
btson rar gyur cig /
khyod kyi khyim du gdol pa 'jug par gyur cig /
kho mo rgyal po las btsun @# / /
mo'i spang ba thos pas reg na lag pa gcod du gzhug go /
des smras pa /
dge slong ma gnas brtan mo dag gis rgyal po las btsun mo'i 'khor gyi spang ba thob kyi /
gnas ngan len kyan du spyod pa khyod kyis ni ma thob bo / /
de nas khyim bdag de gyir log ste 'od srung chen po la bza' ba dang bca' ba ka tsang zhing bsod pas tshim par byas nas chos nyan no / /
'od srung gis de la chos bstan nas ston pa'i spyan sngar song ste /
ston pas bdag deng kho na dge 'dun la gtad na bdag deng kho na mu stegs can las rab tu byung ba mchog tu bul ba dang /
klu'i ming can zhes bgyi bar yang gyur te /
bdag ni yun ring po nas dgon pa pa /
bsod snyoms pa /
phyag dar khod pa lags shing /
de dag gi bsngags brjod do / /
'od srung khyod kyis don gyi dbang du zhig mthod nas de dag gi bsngags pa rjod /
gnyis te /
tshe 'di la bde bar gnas pa dang /
phyi ma'i skye bo la snang ba bgyis par 'gyur pa'i slad du'o| |'od srung| legs so / /
sbyangs pa'i yon tan de dag gi bsngags pa ma yin pa rdzod pa de ni nga'i bsngags pa ma yin pa rjo pa yin la /
sbyangs pa'i yon tan de dag gi bsngags pa rjod pa de ni nga'i ba sngags pa rjod pa yin te /
ngas yun ring po nas sbyangs pa'i yon tan de dag bstod cing bkur la bsngags pa'i phyir ro / /
'di ni byung ba'o / /
ston pa mnyan yod na'o / /
mu ge byung nas khyim bdag dad pa can gyis ga nas brtan gnas brtan dag gi bsod snyoms sbyar ro / /
drug sdes bsod snyoms la zhugs nas bcu gnyis sde'i gan du song ba dang /
zhal tshus gsol cig /
sus sbyin /
bdag cag gis so / /
sang sus sbyin /
bdag cag gis so / /
srid mo dag| de tsam gyis kho bo cag 'tsho bar mi 'gyur gyis /
khyim bdag gis gnas brtan la bsod snyoms sbyar ba de khyed kyis kho bo cag gi phyir sbyor du bcug na kho bo cag 'tsho bar nus so / /
sbom dga' mon re /
rung ngam /
kho bo cag ltogs te 'chi 'am legs par rung ngo / /
sus bkag /
de nas sbom dka' mo bsod snyoms la zhugs nas /
kun shes ko'u 'di n+ya'i bsod snyoms sbyor ba'i khyim der song ste / /
su'i bsod snyoms sbyor /
ko'u di n+yI 'o / /
khyod kyis shAkya'i rigs las rab tu byung ba sde snod gsum dang ldan pa /
chos sgrog pa /
rig pa dang grol ba'i spobs pa can la bsod snyoms drangs na bsod nams che'o / /
de su yin /
dga' bo'o / /
de bgyi'o zer nas /
ko'u di n+ya'i bsod snyoms de dga' bo la sbyar ro / /
de bzhin du drug sde thams cad la byas pas /
lhung bzed snod khas btags pa'i bsod snyoms rnyed nas /
'di ga las rnyed /
'di sbyor du bcug pa'i sring mo dag nad med par gyur cig /
rung ngam /
rung yang sring mi rung yang srid de kho bo cag ltogs te 'chi bar bya 'am zer bde gsol bas /
byung ba 'di dang sogs /
shes bzhin du dge slong mas sbyor du bcug pa'i zas za na ltung byed do / /
mnyan yod na khyim bdag cig gis dgon par zhing rmos nas sa bon btab @# / /
ste| der spyil bu byas nas zod thogs te yul gzhan du song ngo / /
bsod snyoms pa zhig gis spyil bu de mthong nas /
dben pa yin no snyam ste de nyid du 'dug go /
mi'i dris bya dang ri dags mi 'ong zhing ltas dus su char phab pas zhing de phun sum tshogs par gyur to / /
khyim bdag de don grub nas 'ongs pa dang lo tog phun sum tshogs par gyur pa mthong nas /
bdag gis 'dir rib ma'ang ma byas /
srung ma'ang ma bzhag na lo tog phun sum tshogs pa'i rgyu ci yin snyam nas spyil bu der song ba dang /
dge slong zhig skyil krung gis 'dug pa mthong nas /
'di'i mthus lo tog phun sum tshogs pa yin no snyam ste /
'phags pa spyil bu 'di na bzhugs sam /
yin no / /
zhing 'di bdag gi lags kyis lo tog dang 'bras bu ci bder longs spyad du gsol /
sang bdag gi sdum par bsod snyoms gsol par ci gnang /
kho bo bsod snyoms pa yin pas bsod snyoms la rgyu'o zhes dang du ma blangs so / /
de khyim du song ste chung ma la /
bang ba sta gon gyis shig /
zhing de legs so / /
'di bdag la ku de zer ro snyam nas /
der rib ma'ang ma byas /
srung ma'ang ma bzhag na bdag la ku rai'o / /
ci khyod la ku re byed snyam mam yid ches par kyis shig /
zhing de'i drung du spyil bu byas pa der dge slong bsod snyoms pa zhig 'dug pa de'i mthus lo legs so / /
'o na de ci'i phyir bsod snyoms la spyan ma drangs /
des dang du ma blangs so / /
de dag ni zhabs la phyag 'tshal nas spyan drang ba lags so / /
de song ste de'i rkang pa gnyis la mgo bos phyag 'tshal te /
sang bdag gi sdum bar bsod snyoms gsol par ci gnang /
kho bo bsod snyoms 'ga' zhig la rgyu'o / /
khyod kyis bdag gi sdum par bsod snyoms mi gsol du mi rung ngo / /
des dang du blangs so / /
sbom dga' mo khyim de ra zhugs nas /
bsod snyoms byin cig /
khyim bdag gi chung mas smras pa /
bsod snyoms pa zhig spyan drangs pa de mchis te zan bcad na mi rung bas bdag brel gyis re zhig bzhud cig /
bsod snyoms pa de khrid de 'ongs na sbyin nam /
sbyin no / /
phyi bzhin 'brang ma dang khang skyong la'ang sbyin nam /
sbyin no / /
bsod snyoms pa des 'ongs pa dang sbom dga' mos mthong nas /
sdum pa ga ge mor spyan drangs sam /
drangs so / /
bdag gis khyim der khyod kyi bsngags pa brjod do / /
sring mo kho bos khyod la| kho bo'i bsngags pa rjod cig byas sam /
ma gsungs so / /
'di ni dge slong mas sbyor du bcug pa'i zas yin no snyam nas phyir log pa dang /
bdag gis khyod kyi gdung ngam mtshan mi shes pas bsngags pa brjod re skam sring mo khyod kyi tshig snga ma bden na phyi ma brdzun la /
phyi ma bden na na snga ma brdzun la /
phyi ma bde na na snga ma brdzun no zhes de phyir log ste spyil bu de nyid du song nas lus mdangs ma yal gyi bar du dge ba la tron byas pa sogs 'dra /
de gsol pas /
@# / /
sngar khyim du bos pa ma gtogs so / / / /
bcu tshan bzhi pa la sdom ni /
yang yang dang ni 'dug gnas gcig /
phye dang bca' dang stob pa dang /
'dus dang dus min sog 'jog dang / /
kha nas mid dang bsod pa nyid / /
yang yang za ba'i ltung byed ni / /
dge slong rnams khyim pas mgron gzhan du 'bod pa na dang du mi len nas /
de dag /
sangs rgyas 'jig rten du ma byung ba'i tshe sogs zer nas gsol pas /
khyim gzhan du yang zan la bos pa dang du blang bar bya'o / /
khyim bdag cig gis sangs rgyas dge 'dun dang bcas pa khyim gzhan du gdugs tshod la spyan drangs pa na /
gzhon nu zhig dge ba'i phyogs la shin tu brtson nas /
des bsams pa| bdag bsod snyoms la 'gro mi dgos pas gdugs tshod la bab kyi bar du dge ba la tron bya'o snyam nas stan khyer te phyi rol tu song ba dang /
dge slong rnams snga tshogs su gtsug lag khang gi sgo bcad de song ngo / /
des dus shes par byas te 'ongs pa dang /
gtsug lag khang sgo bcad pa mthong nas /
des| bdag zan bcad pa bla'i /
ltung ba dang bcas pa mi rung ngo snyam nas /
zan bcad de lus la mdangs yong kyi bar du dge ba la tron byas /
mdangs yal ba dang nyal lo / /
dge slong rnams kyis /
zan gzhan gyi yin na lto 'ang gzhan gyi yin snyam mam /
ci 'dug /
dge ba la tron byed mi nus pa tsam du zos so / /
ma zos so / /
de gsol bas /
dus shes par byas te 'jug par bya'i /
snga tshogs su mi bya'o nas /
zan gcad par mi bya'o /
khyim pa rnams /
'phags pa rnams skom pa snams te gshegs kyi bar du re zhig gzhes shig zer yang dge slong rnams mi spod nas /
gsol pas /
skom gyi phyir gsol ba 'debs na bsdad par bya'o / /
ston pa rgyal po'i khab na'o / /
shA ri'i bu dang mo'u dgal gyi bu gnyis dus dus su dmyal ba dang /
dud 'gro dang /
yi dags dang /
lha dang /
mi rgyur phyin nas 'ongs te 'khor bzhi la /
sems can dmyal ba'i gcod pa dang /
gtub pa dang /
gshegs pa la sogs pa'i sdug bsngal dang /
dud 'gro'i gcig la gcig za la sogs pa'i sdug bsngal dang /
yi dags kyi bkres skom la sogs pa'i sdug bsngal dang /
lha'i 'chi 'pho dang ltung ba la sogs pa'i sdug bsngal dang /
mi'i tshol ba dang chags pa la sogs pa'i sdug bsngal rnams brjod pas /
la la'i lhan cig gnas pa dang nye gnas tshangs spyod la mi dga' ba dag kyang de gnyis la 'doms pa bcol nas de gnyis kyis gdams pas tshangs spyod la dga' bar gyur te /
de gnyis 'khor bzhi pos kun du bskor ro / /
ston pas kun dga' bo la de'i rgyu dris pas /
rgyas par zhus so / /
thams cad du sha' ri'i bu dang mo'u dgal gyi bu lta bu mi 'byung bas sgo khang du 'khor ba'i 'khor lo cha lnga pa bri'o / /
ji ltar bri ma shes nas /
ngan song gsum dang /
lha dang /
mi'i 'gro ba bri'o / /
gang du bri ma shes nas /
mthar ngan song gsum dang /
@# / /
mi'i gnas su gling bzhi dang /
dbus su dug gsum dang /
rdzus te skye ba'i sems can zo chun rgyud mo'i tshul gyis 'chi 'pho ba dang skye ba bri /
khor yug tu rten 'brel yan lag bcu gnyis zi zhing /
thams cad mi rtag pas bzung bar bri'o / /
steng du sangs rgyas kyi sku gzugs mya ngan las 'das pa'i dkyil 'khor dkar po ston pa bri'o / /
brtsam par bya zhing dbyung bar bya / /
zhes pa'i tshigs bcad gnyis kyang bri'o / /
de bris pa dang /
khyim pa rnams lhags nas /
bris pa'i da ci lags dis bsam shes nas /
de ston pa'i dge slong bsko'o / /
bye brag med par bskos pas /
nus pa bsgo'o / /
rgyal po'i khab tu khyim bdag bza' mi gnyis la bu byung nas /
bzang mo bdag cag gi nor 'phrog pa byung gis kho bo zong thogs te rgya mtshor 'jug go /
rje'i sras de ltar mdzod cig /
de rgya mtshor song ba dang shi nas chung mas mu de nye du dang lag mthus bskyed de /
yi ge bslabs pas gtam rgyud la shin tu mkhas par gyur to / /
de ne'u ldangs dang lhan cig 'od ma'i tshal du song bas sgo khang na srid pa'i 'khor lo bris pa mthong nas /
'di ci lags /
'gro ba lnga'o / /
las ci bgyis pas dmyal bar ltung /
mi dge ba bcu cher spyad pas dmyal bar skye'o / /
las ci bgyis pas du 'gror 'gyur /
mi dge ba bcu chung du spyad pas so / /
ci bgyis pas yi dags su 'gyur /
ser sna kun du spyad pas so / /
las ci bgyis pas lhar skyes nas bde ba myong /
dge ba bcu cher spyad pas so / /
las ci bgyis pas mir skyes nas bde ba chung ngu myong /
dge ba bcu chung ngu spyad pas so / /
'phags pa bdag ngan song gsum mi 'tshal /
lha dang mi 'tshal bas /
lhar skye ba'i thabs mchis sam /
yod de /
rab tu byung la tshangs par spyod cig /
yun ji srid du /
ji srid 'tsho'i bar du'o / /
de rdo mi thog gi /
gzhan mchis sam /
yod de /
lnga pa tshangs spyod do / /
yun ji srid du /
ji srid 'tsho'i bar du'o / /
de'ang rdo mi thog gi /
gzhan ci mchis /
yod de /
sangs rgyas dge 'dun dang bcas pa la gdugs tshod gsol cig /
de la kar sha pa na du 'tshal /
lnga brgya'o / /
de rdo thog go zer nas /
ma la /
yum ngan bu lhar skye bar 'dod dam /
bu| kho mo sems can thams cad lha rnams su skye bar 'dod na /
khyod lta ci smos / /
yum kar sha pa na lnga brgya stsol cig /
bu| khyod kyang nye du dang lag mthus bskyed na /
kho mo la kar sha pan lnga brgya ga la yod /
yum gla rngan bgyi'o / /
gzhon pas mi nus so / /
rdo thog go zer nas gla mi'i srang du song ste bsdad bas de sus kyang ma khrid do / /
nyi ma nub nas khyim du 'ongs ba dang /
mas las byas sam /
yum sus kyang ma khrid do / /
bu| gla mi dag ni skra yegs shing gos dri ma can gyan nas gla mi'i srang du song ste sdod @# / /
gyis de ltar gyis shig /
des phyi de nyin par de ltar byas pa dang /
tshong dpon zhig khyim rtsig pa'i gla mi gzhan khrid de /
khye'u de ma khrid do / /
yab| bdag gis kyang las bgyi'o / /
bu| gzhon pas mi nus so / /
bdag gis deng las bgyi'i mnyes na gla rngan stsol cig /
des khrid de las byed du bcug pa dang /
gla mi gzhan g.yos las byed pa na khye'u de myur par las byed nas /
khyod ci'i phyir g.yos las mi byed| kho bo sngon nyes par sbyang pas dbul po'i khyim du skyes shing da ltar gla rngan gyis las byed na /
da lta g.yo byas na 'gro ba ji drar 'gyur /
khyod gsar bu yin pas thams cad kyi tha mar lus par 'gyur pa'i gnas yod do / /
khye'u de gtam rgyud la mkhas pa yin pas bla mi de dag la gtam rgyud smra zhing myur par song ba dang /
de dag kyang gtam rgyud ma thos kyis dogs nas de'i phyi bzhin du ltags te de'i nyin mo bla mi de dag gis las nyis 'gyur du byas pa khyim bdag gis mthong nas lag dbon la /
khyod kyis gla mi gzhan ngag kyang bkug gam /
ma bkug go /
'o na ci'i phyir de ring las mang du zin /
khye'u 'dis 'di ltar byas pas so / /
des khye'u la gla nyis 'gyur du byin pa dang /
gdugs gnyis kyi gla rngan cig car stsal lam /
min te /
khyod la dga' bas bya dga' sbyin no / /
khyod bdag la dgyes na las tshar gyi bar du gla rngan khyod kyi phyag tu bzhag tu gsol /
de ltar gyis shig| des las zin pa dang glang na brtsis pas kar sha ba na snga brgyar mchog nas khye'u sa dus pa dang /
bu| ci'i phyir du /
khyod kho bos ma bring dam /
min te /
bdag ltar skye ba'i phyir du sangs rgyas dge 'dun dang bcas pa lag dugs tshod gsol ba la kar sha pa na lnga brgya dgos nam tshang bas gzhan du las bgyi 'tshal bar 'gyur ro / /
khyim bdag de dad pa can zhig yin pas /
kho bos kha bsgang bar bya'o / /
yab| bdag lha rnams kyi nang du mi skye snyam mo| |khyod ston pa la dad dam /
dad do / /
song la ston pa la zhus shig /
zhus pas /
long zhig /
lhar skye'o / /
de blangs nas ma'i gan du song ste /
yum| kar sha ba na 'di dag gis zhal zas sta gon mdzod cig dang sangs rgyas dge 'dun dang bcas pa la gdugs tshod gsol lo / /
bu| kho mo la snod spyad dang gnas mal med gyis tshong dpon de nyid la gyis shig /
des de la byas pas /
de dang ba can yin pas /
legs kyi spyan drongs shig /
des spyan drangs pas gnang nas sangs rgyas dge 'dun dang bcas pa gshegs so / /
drug sdes /
su'i khyim du spyan drangs /
bu che ge mo'i 'o / /
de bla mi yin pas ci spyin /
khyim du 'gro ba'i khyim du dong la bza' 'o zer nas der gdan chung zos te song ngo / /
khye'us bza' bca' bsod pa rang gi lag gis brims pa na /
drug sde gus pas mi za ba mthong nas /
ston pa'i sbyan sngar song ste /
'di na 'phags pa kha cig mi 'tshal na /
bdag lhar skye bar mi @# / /
'gyur ram /
gnas mal gyi longs spyod kyis kyang lhar skye na /
zas kyis lta ci smos /
de nas khye'u de la chos bstan nas gshegs so / /
tshong pa lnga brgya rgya mtsho chen po nas lhags nye rgyal po'i khab tu dus ston byung bas za ma 'tshong pa ma rnyed nas /
tshong pa dge slong gi rgyus shes pa zhig na re /
sangs rgyas dge 'dun dang bcas pa gdugs tshod gsol ba'i khyim de na nges par bza' btung lhag yod kyis rin gyis btsal lo| |de dag khyim bdag de'i khyim du sangs rgyas dge 'dun dang bcas pas gdugs tshod gsol pa thos nas der dong ste smras pa /
bdag cag ltogs par gyur na /
khyod kyi khyim du sangs rgyas dge 'dun dang bcas pa bdugs tshod gsol pa'i bza' btung lhag ma yod na rin gyi phyir byin cig /
des khye'u la dris pas /
rin gyi phyir mi sbyin gyi sbyin pa'i phyir sbyin pas sbyon cig /
khye'u des de dag bza' btung gis tshim par byas so / /
tshong pa de dag gis khyim bdag de la bsngags pa brjod pas /
kho bo'i zas ma yin gyi khye'u 'di'i zas so / /
'di su'i bu yin /
che ge mo'i 'o / /
ded dpon na re /
'on 'di bdag gi chung grogs kyi bu'o / /
kha cig na re /
bdag gi zhad po'o /
kha cig na re /
tsha bo'o /
ded dpon na re /
mang pos ra cig dbyung bar nus kyi /
gcig gis mang po dbyung mi nus so zhes gzhi btang ste rin po che bzhag nas /
khyed gang gis ci yongs su btang ba de gzhi 'di'i steng du zhog cig| la las re re /
la las gnyis /
la las mang po bzhag ste rin po che'i phung por gyur nas ded dpon gyis khye'u la /
long zhig /
rin mi 'dod do / /
khyod la rin sbyin ba ma yin te /
rin po che gcig gis kyang zas 'di lta bu brgya snyed 'grub pas dga' ba'i dbang gis yin no / /
bdag lha rnams kyi nang du mi skye 'am snyam mo / /
zhus shig /
zhus pas /
de ni me tog yin gyis long zhig /
'bras bu gzhan 'byung ngo / /
des rin po che de dag blangs so / /
de'i tshe rgyal po'i khab kyi tshong dpon bu med pa zhig shi nas tshong pa rnams 'dus shing /
bdag cag gis tshong dpon du su dbang bskur /
bsod nams che ba'o / /
ji ltar shes bar bya /
sa bon kha dog sna tshogs rdza so ma btang ba'i nang du blug cing /
kha dog gcig pa sha stag zin pa de dbang bskur ro zer nas byas pas gzhan rnams kyis kha dog sna tshogs zin /
khye'u des sa bon kha dog gcig pa sha stag zin pas /
gla mi tshong dpon du ji ltar dbang bskur zhes lan gsum gyi bar du byas pas khye'u des zin nas /
mi ma yin gyis che bzhi phye yis 'di nyid dbang bskur ro zhes de tshong dpon du dbang bskur to / /
sngar gyi tshong dpon des kyang bu mo rgyan thams cad kyis brgyan pa byin nas de'i khyim nor mang zhing longs spyod dag gis 'phral la mtho bas /
de'i ming 'phral la mtho zhes btags so / /
des| bdag gi dpal 'byor phun sum tshogs pa thams cad ston ba la brten nas byung ngo snyam nas ston @# / /
pa'i spyan sngar song ste /
chos nyan nas gdugs tshod la spyan drangs /
gdugs tshod bsod pas tshim par byas nas /
chos nyan pas de khyo shug gnyis kyis bden pa mthong ste /
re zhig byung ba'o / /
ston pa yangs pa can gyi spre'u rdzing gi 'gram khang ba brtsegs pa'i khang bzang na bzhugs pa'i tshe khyim bdag dag shul can gyis sangs rgyas dge 'dun dang bcas pa bsod snyoms la spyan drangs /
drug sdes khyim du 'gro ba'i khyim dag tu song nas /
zhal tshus gsol cig /
mgron du bos so / /
a mra'i 'khur ba gsol cig /
zos so / /
grogs bsod snyoms pa de /
stan gcig pa'o zer zhing mi za nas /
snoms la bzhud cig /
des lhung bzed chung du bkang ste song ba dang /
dge 'dun ni zhugs /
ston pa ni bslab pa 'cha' bar bzhed nas rdzas las byung ba na bzhugs so / /
khyim bdag gis bza' ba dang bca' ba bsod pa rang gi lag gis brims pa dang /
bsod snyoms pa des bsams pa /
'dis| a mra'i 'khur ba zos so zhes rig par 'gyur gyis 'dis bdag la glan ka ma rnyed pa'i sngar bdag gis brjod do snyam nas /
khyim bdag bdag 'ba' zhig ma yin gyi| drug sdes kyang a mra'i 'khur ba zas so / /
ci'i phyir de skad zer zhes spyos nas smras pa /
ci kho bo la a mra'i 'khur ba med snyam mam zhes a mra'i khur ba'i sprog ma kha phye'o / /
ston pa'i sku skal drangs pa dang /
zas bsod dam /
dge 'dun tshim par byas sam /
zas bsod cing dge 'dun tshim mod /
khyim bdag gis dge 'dun spyos so / /
don gang la /
'di la'o / /
byung ba 'di dang sogs /
yang yang za na ltung byed do / /
dge slong na ba zhig gis sman pa la bstan pas /
zhal tshus gsol cig /
ma gnang ngo / /
ston pa thugs rje can lags pas de nyid rkyen du mdzad nas gnang bar 'gyur ro / /
gsol pas /
na ba'i dus ma gtogs so /
dge slong mchod rten dang dge 'dun gyi las byas pa dag bkres nas nyal zhing dge ba la tron byed bar ma nus pa na khyim pa dag lhags nas /
bstan pa la gcig tu brtson par bgyi ba lags na ci'i phyir gzims /
bkres so / /
zhal tshus gsol cig| bslab pa bcas so / /
gsol pas /
las kyi dus ma gtogs so /
dge slong lam du zhugs nas bkres pas nyal ba dang sngar bzhin zer ba gsol pas /
lam gyi dus ma gtogs so /
ston pa yangs pa can nas mnyan yod du byon pa dang /
mnyan yod na khyim bdag cig yod pa tshes brgyad dang bcu bzhi la bsnyen gnas byed cing /
dge 'dun bkrabs pa'i zas ma zos gyi bar du mi za ba zhig yod do / /
khyim bdag gzhan zhig gis sangs rgyas dge 'dun dang bcas pa spyan drangs nas gshegs so / /
khyim bdag des dge 'dun spyan 'dren du btang ba dang /
gtsug lag khang na dge 'dun mi snang bas phyir log pa na /
gzhan du spyan drangs pa de @# / /
nas spyan drongs shig /
de song nas spyan drangs pas /
kho bo cag gis zan zos zin no / /
mi des khyim bdag la smras pa /
dge slong dag gi zhal nas /
zan zos zin zer ro / /
ka ye nang rje song la /
gdugs tshod gsol da /
nga ras yug chen dbul lo gyis shig /
de ltar byas pas /
kho bo cag gis spangs so / /
des khyim bdag de zan bcad do / /
de'i khyim mtshes dag /
dge sbyong 'di dag gos byin yang longs spyod du mi btub ba las khyim bdag gi zan bcad do zhes smod ba de gsol bas /
gos sbyin pa'i dus ma gtogs so / /
de rnams la bslab pa la gus pa'i bsngags pa brjod nas /
snga ma ni bcas pa yin la /
'di ni gnang ba yin te /
yang yang za na dus ma gtogs te ltung byed do / /
bshams pa ni zhes pa nas /
mi rung ba la bos pa yang ngo'i bar zhu ba las so / /
de'i phyir ma yin par dge 'dun lang ngo zhes pa ni legs 'ongs kyi phyir dge 'dun mgron du bos pa na legs 'ongs kyis gzhan la khas ma blangs pas so / /
ston pas /
lnga ni sems bskyed pas 'grub bo zhes gsungs pa dang /
dge slong gzhan du mgron du bos pa des /
de las gzhan du'ang mgron du bos sam /
de las lhag par yang rung ste /
gcig tu ni bdag nyid /
gnyis su ni bdag gi sems gtad nas gzhan btang ba'o / /
de'i tshe mu ge'i dus la bab nas bsod snyoms kyis phongs pa dang /
ston pas /
mu ge byung na mgon du bos pa ji snyed byung ba dag pa dag gir bya'o nas /
rung ngo / /
gnas brta nang gis gzhan btang ba dang /
khyod ma bos kyi /
gnas brtan che ge mo spyan drangs so / /
de gsol pas /
bdag nyid song ste sbyin len byas nas /
sbyin pa po sogs /
'dug gnas su za ba'i ltung byed ni /
ston pa mnyan yod na'o / /
ri brags shig na khyim bdag cig 'dug pa des phyogs bzhi'i dge 'dun dang bram ze rnams kyi don du 'dug gnas byed du bcug ste /
der 'dug pa la bsod snyoms stob bo / /
ston pas cho 'phrul chen lo bstan nas mu stegs can tshar bcad pa'i tshe mu stegs can rnams mtha' 'khob na gnas so / /
de'i tshe gcer bu bdrug cu ri brags der lhags nas bsod snyoms stob bo / /
mnyan yod nas khyim bdag cig ri brags der song ba dang /
yon bdag des de rnams la zan byin nas /
zhing dang sa bon bzang ngam /
grogs po sa bon bzang nas /
zhing ni gcer bu ba ngo tsha dang khrel bor ba sha stag go /
grogs pe| zhing bzang po gzhan yod dam /
yod do / /
su| ston pa'i nyan thos dag go /
de dag 'dir byon na bdag gis bsod snyoms dbul lo / /
de tshong zin nas rgyal byed tshal du phyin pa dang /
nye dga' sgo na 'dug pas mthong nas| khyim bdag ci la 'ongs ri brags ga ge mo na khyim bdag che ge mo zhig mchis pa de dge slong dag mthong bar 'tshal lo / /
nye dags gzhan la brjod kyis dogs nas /
khyod kyi snying lam na kho bo cag zan dang gos @# / /
sus sbyin snyam pa las gzhan bsam gtan dang klog pa mi sems snyam mam /
des| 'dod pa can 'dis kyang bdag smad na gzhan gyis lta ci smos snyam nas ci'ang mi smra'o / /
nye dags drug sde'i gan du song nas /
bdag cag gis yun ji srid kyis phongs pa spang bar bya /
khyod kyis cung zad thos sam /
thos te /
ri brags ga ge mon khyim bdag che ge mos 'dug gnas byas nas de na 'dug pa la chos gos dang bsod snyoms stob kyis 'dod do / /
ci thams cad 'dod dam /
nye dga' na re /
drug kho na 'dong do zhes song ba dang /
gcer bu pa de dag gis srung ma gcig bzhag nas gzhan du song ngo / /
drug sdes ri brags der byin pa na /
khyim bdag gis /
khyed su yin /
ston pa'i nyan thos dag go /
ma nongs te bdag kyang ston pa'i nyan thos dag mthong 'dod na khyed kyang byon no / /
bdag gis 'dug gnas bgyis pa der bzhugs dang /
bsod snyoms bstab so gnas mal yod dam /
ma mchis so / /
kho bo cag sa lam la mi 'cha'o / /
des| gnas mal btsal nas bskur ro / /
gcer bu pa de na re /
'di khyed kyi gtsug lag khang min gyis ma 'jug cig /
de skad ma zer cig /
'dug na 'dug ta bad /
mi 'dug na 'tshams chen po gcad do / /
des bsams pa /
'di dag ni mi drug yod la /
bdag gcig bu yin pas gnod pa byas na mi rung ngo snyam nas bros so / /
drug sde nyi ma re re zhing de'i khyim du song ste za'o / /
dus gzhan zhig na khyim bdag de bya ba gzhan zhig la song ste /
bdag ma 'khor gye bar la sngar bzhin gsol cig / /
de ltar bya'o / /
nyi ma re re zhing der song nas za ba na /
bdag cag yun ji srid du gzhan spyod kyis 'khod /
rang spyod bstan par bya'o zer nas /
bud med 'di'i mig dang rna ba sogs mdzas pa la ltos shig /
bud med de ngo tsha nas gnas khang du zhugs so / /
de 'khor nas /
sbyin gnas la sngar bzhin gsol lam /
'di 'dra'i sbyin gnas mi 'dod de 'ga' las kyang mthos pa'i tshig thos so / /
des bsams pa /
bud med ni skyes pa la sems pa yin pas gcer bu la dka'i /
ston pa'i nyan thos chos gos legs par bgos pa la mi dga' 'o snyam nas /
khyod gcer bu sgren mo la dga'i /
nyan thos chos gos gyon pa lag la dga' /
thugs mi ches na mngon sum du bgyi'o / /
khyim bdag des sngar bzhin 'gro ba skad byas nas khyim du bsdad do / /
drug sde la de'i chung mas zas bri mas pa dang /
sngar bzhin zer nas /
khyim bdag des 'khur pa gcig phri ba dang /
drug sde na re /
spyod yul tshig go mul lto bal sbyin rgyu'ang med do / /
phyi de nyin par 'khur pa gnyis pa phri ba dang /
lhung bzed kyi gzhi dor rgyu'ang med do zer ro / /
rim gyis 'bras chan rtsub po dang /
rtsabs mo bskol ba byin pas /
spyod yul tshig go /
yang smras pa /
bdag cag sgo 'phar brgya nyid 'das kyang lto khengs pa sgrub dka' na /
'dir grib ma bsil bas 'bras chan rtsub po dang rtsa bas @# / /
bskol ba mi 'dod dam /
gcer bu ba de'ang 'khor nas grogs dag la /
bdag cag gi spyod yul phrogs kyis phyir khu gcig /
khyod 'dug gnas bor nas gar song /
dge sbyong gis bskrang do / /
ji snyed lhags /
mi drug go /
bdag cag drug cu yod na shin tu brdegs te skrod mi nus sa ma 'dong ngo / /
bdag cag gis /
shes pa can /
rem zhes brjod pa na drug sde re re la kho bo bcu bcu ru ba ste shin tu brdeg par bya'o / /
je khyim bdag la dri'o zhes song nas khyim bdag khyod kyi 'dug gnas sul phul /
su la'ang ma phul te de na 'dug pa la bsod snyoms stob bo / /
khyim bdag ni dbus na gnas pa yin no zer nas 'dug gnas su song ste /
kye dge sbyong phyir byung zhig /
mi 'byung na 'tshams gcad do / /
drug sdes kyang sngar bzhin brjod do /
gcer bu bas /
shes ba can| rem zhes brjod nas drug sde re re la bcu bcu rub ste brdegs pa dang /
drug sdes /
tshangs pa mtshungs par spyod pa dag gis smad na mi rung gis mig dang rna ba srungs shig ces smras nas /
sgre byi dag| phod yang dag na 'dir snun cig ces rku ba tshos bstan nas rdeg tu bcug go /
gcer bu pa dag ngal nas rdeg mi nus pa'i tshe| drug sdes /
shin tu re ma zhig zer nas /
re res lag ngar brkyang bas kyang gcer bu ba lnga lngas la brdabs /
lag rang bskums pas kyang lnga lnga sa la brdabs nas /
dga' bo nye dga' pham ba byung na mi rung gis rtsa ba'i ltung ba srungs shig zer nas /
thal lcag dang khu tshur dang rdog pa dang lcug mas shin tu gtal cing /
gcer bu pa dag brdegs bzhin du nang nas phyi rol tu 'dzings te byung ba dang khyim pas mthong nas /
dge sbyong g.yul 'gyed pa'i char 'bab pa la ltos /
drug sde /
spyod yul chig cing me ma dag ma zhi yis 'dong ngo zer nas mnyan yod du song ngo / /
lho nas rgyang pan ba'i rgol ba 'char ka zhes bya ba mnyan yod du 'ongs nas rtsod pa'i phyir du kun shes ko'u di n+ya'i drung du song ste /
kye dge slong kho bos bla ma las yi ge nyung shas shig blangs te /
kho bo khyod dang lhan cig gtam gtan la dbab par 'dod do / /
kho bo khyod dang 'gyed par mi 'dod kyis song zhig /
de nas des rta thul dang bzang ldan dang rlangs pa dang ming chen sogs la smras pas kyang /
kho bo khyod dang 'gyed par mi 'dod kyis song zhig /
des shA ri'i bu'i gan du phyin nas sngar bzhin smras pa dang /
de la dge ba cung zad yod cing bdag nyid la rag par mthong la| de'ang rtsod pas 'dul ba dang zhag bdun nas 'dul bar mthong nas /
bram ze tshur shog de ltar bya'o zhes nyi ma dang po nas bdun pa'i bar du 'gyed pa lhag ma dang bcas par btang ngo / /
thams cad du /
'char ka zhes bya ba dang shA ri'i bu nyi ma bdun gyi bar du brtsad na phan tshun tshar mchod do zhes grags nas skye bo 'bum phrag du ma 'dus pa dang shA ri'i bus rgyad pa na bde pham par byas nas de rab tu phyung bsnyen par rdzogs par byas te dgra @# / /
bcom pa thob bo / /
de nas 'khor de rnams /
shA ri'i bus rgol ba tshar bcad do zhes ya mtshan skyes ba dang de dag gi bsam pa shes nas chos bstan pas srog chags 'bum phreg du mas bden pa mthong zhing 'bras bu bzhi thob bo / /
shA ri'i bus rgyang pan pa snga dro tshar bcad nas phyi dro drug sde sleb ste dge slong rnams kyis shA ri'i bu'i bsngags pa brjod pa dang /
shA ri'i bu tshogs can gnyis pa /
chos kyi dmag dpon /
chos kyi 'khor lo rjes su bskor bas rgol ba gcig tshar bcad pa ngo mtshar ci che /
gal te shA ri'i bus tshar ma bcad na'ang ston pa klad na ba zhugs pas de ngo mtshar mi che'i /
kho bo cag mi drug gis gcer bu pa drug cu tshar bcad pa ngo mtshar che'o / /
rigs pa gang gis /
dbyug pa'i rigs pas lus la chos bshad pas so / /
shi'am ma shi /
de'i tshen ma shi la dag tol med do / /
dge slong don tung du dag /
ngo tsha ba'i yan lag des rlom par byed do zhes ba de gsol pas /
byung ba 'di dang sogs /
'dug gnas gcig tu zhag lon pa'i dge slong gis bsod snyoms gcig bza' par bya'o / /
de las lhag par za na ltung byed do / /
de nas khyim bdag de thong thogs te ri brags de nyid du phyin nas /
khyim bdag de'i tshod khang du zhugs pa dang /
des gcer bu la zas bri mas nas /
grogs po| zhing dang sa bon bzang ngam /
sa bon bzang ste zhing ngann o / /
bzang po suyod /
nyan thos so / /
de dag gi ming yang ma smos shig /
ci lhags sam /
lhags so / /
gang /
drug sde'o / /
de dag gis ci byas /
'di dang 'di'o / /
khyod kyis rgya mtsho chen po nas mching bu blangs so / /
nyan thos bzang po'ang yod de /
shA ri'i bu la sogs pa khyod kyis mthong na dad par 'gyur ro / /
de dag 'dir byon na bdag gis bsod snyoms bstab bo / /
des zong bsgyur te 'ongs nas ston pa la zhus pas gnang ngo / /
de dag shA ri'i bus 'dul bar dgongs nas| shA ri'i bu| khyod kyis ri brags che ge mo'i khyim bdag che ge mo dang /
de'i skye bo'i tshogs la soms shig /
bka' bzhin 'tshal zhes shA ri'i bu 'khor lnga brgya dang bcas pa der song nas 'dug gnas der zhugs pa dang /
khyim bdag gis thos nas song ste bsod snyoms la spyan drangs te bza' bca' bsod pas tshim par byas nas /
chos stan du gsol /
khyod kyis sa phyogs yangs par stan shoms la ri brags pa rnams bos shig /
des de ltar byas pa dang shA ri'i bus de rnams kyi bsam ba shes nas chos bstan pas srog chags khri nyis stong gis bden pa mthong nas 'bras bu bzhi thob bo / /
shA ri'i bus yun ring du chos bstan pas gdugs tshod yol cing rlung gis rgyas na nas /
khyim bdag des /
bdag gi 'dug gnas su bzhugs shig bsod snyoms bstab bo / /
khyod nyid la brten nas bslab pa bcas bas 'gro'o zer nas mnyan yod du phyin pa dang /
shA ri'i bu'i lhan cig @# / /
gnas pa dang nye gnas la dge slong rnams kyis dris pa /
bde bar brgyus sam /
cung zad bde bar yang brgyus /
cung zad sdug bsngal bar yang brgyus so / /
ci bde bar brgyus /
mkhan pos gdul bya'i don 'di snyed mdzad pas so / /
ci zhig sdug bsngal bar brgyus mkhan po bsnyung bzhin du gdugs tshod bcad de ri brags de nas bzhud pas so / /
de gsol bas /
na ba ma gtogs te /
snga ma ni bcas pa yin la 'di ni gnang bste /
'dug gnas gcig tu zhag lon pa'i dge slong min pas bsod snyoms gcig bza' bar bya'o / /
lhag par za na ltung byed do / /
lhung bzed do gsum las lhag par lan pa'i ltur byed ni /
ston pa mnyan yod na'o / /
byang lam nas don 'thun dag lhags ba drug sdes mthong nas /
cung zad thob srid kyis song la /
bsod snyoms zo zer na /
lto gang bas chog go zhes rjod cig /
gos ster na blang ngo zhes gros byas nas song ste de dag la chos bstan pas /
bsod snyoms gsol cig /
chog go / /
yang yang de ltar byas so / /
de nas tshong pa rnams glang gsor song ba'i phyi bzhin 'brangs nas chos bstan pas /
bsod snyoms gsol cig /
chog go /
ded dpon na re /
'di dag yang yang /
lto gang bas chog go zhes gsung ba las na bza' med gor ma chag gis dbul lo zhes la ba srin bu'i mdog can re re bskon no / /
khyed cag yang yang /
bsod snyoms zo zer bas blta'i 'o na cig zhes drug sde'i gcig gis thab snod lta bu zhig bzed nas /
'dir lhug cig /
don 'thun dag gis bsams pa /
snod 'di re che zhig ste /
'di bgang bas 'di dag thams cad kyi lto khengs par 'gyur ro snyam nas phul bas /
re res de 'dra re bzed nas bkang bas lam brgyags thams cad zad nas /
'phags pa dag /
bdag cag gi lam brgyags cung zad de zad kyis mi 'di la pa na bskur nas gtang gis lam brgyags gzhol la bsel ba dang bcas pas gtang du gsol /
de ltar bya'o /
de dag gis mi de khrid nas nyin rangs las byed du bcug /
nyi ma yol ba dang /
nga nyos la rgyug cig zer nas phyin pas chom rkun pas bcom pa dang /
bsel ba ma btang ngam /
de nyid kyis bcom mo / /
de dag /
phan pa bya zer nas gnod pa byed do zhes kha zer ro / /
'di ni re zhig byung ba'o / /
mnyan yod na khyim bdag cig la bu mo g.yas zhar ba zhig byung ba cher skyes pa na de g.yas zhar yin pas sus kyang ma blangs so / /
khyim bdag cig gis chung ma bdun gyi bar du blangs pas rang rang gi las kyis shi'o / /
khyim bdag de yang skur ba btab pa'i las kyis /
chung ma gsod pa zhes grags so / /
des bu mo bslangs pa dang /
ci'i phyir bu mo gtang zhes mi sbyin no / /
yug sa mo bslangs pas kyang /
kho mo cag gis ci'i phyir bdag gtang zer ro / /
de yi chad nas rang gis khyim gyi so tshis byed pa na de'i chung grogs shig gis 'ongs nas /
ci'i phyir rang gis khyim gyi so chis byed /
'di ltar ro / /
g.yas zhar ma long zhig /
mi ster ro / /
de bu @# / /
mos dub pas ster ro / /
des g.yas zhar ma'i pha'i khyim du song ste /
bde legs zhes brjod pas /
ci slong /
bu mo g.yas zhar ma'o / /
de dag des skyo bas /
sbyin gyi nyi ma ming ge mo la shog cig / /
de'i chung grogs de /
bdag gis g.yas zhar ma slongs shig ces bskul ba de ni ma legs te /
de mtshan ngan yin pas grogs po bsad na mi rung ngo snyam nas de'i gan du song ste /
khyod kyis g.yas zhar ma thob bam /
thob bo / /
des rgya skyegs shing gis so shing dang / /
nub tu sngas bstan nyal ba dang / /
shin tu gnyid che zho 'thung dang / /
chung ma g.yas zhar len byed na / /
zhi ba 'ang gnas nas nyams par 'gyur / /
'gog la 'gog byed bab pa dang / /
rdol lcags ni btab pa ltar / /
khyod kyang chung ma gsod byed la / /
de yang g.yas zhar yin pas na / /
khyed gnyis gang rgyal gang 'pham blta'o / /
grogs po /
bu mo de mtshan ngan yin pas khyod shin mi rung gis de bor la /
nga'i sring mo yug sa mo long zhig /
dab dor mi nus so / /
'on kyang thabs shig bya'o / /
g.yas zhar ma'i mas kyang bag rdzongs sta gon byas so / /
drug sde khyim der song ba dang 'khur ba sreg pa mthong nas /
dus ston byed dam ci /
khyed kyi lcam mo bag mar 'gro ba la thug pas bag rdzongs sta gon bgyid do / /
kho bo cag gis cung zad mi 'thob bam / /
sus sbyin dgos /
khyed kyi lags mod /
drug sdes /
thugs na yod ba zhog cig /
'phral du ci sbyin ba lta'i 'on cig zer nas lhung bzed thams cad 'khur bas bkang /
zas thams cad bsdus te song ngo / /
khyim bdag de 'ongs pa dang chung mas /
sbyin gnas kyis zas bsnams kyis /
bzhud la khyog de la /
bag rdzongs sta gon byed kyi bar bu nyi ma nyung shas sdod cig gsungs shig /
de mi sdod kyis bag mar btang la nye du'i zan phyis sbyin par bya'o / /
de la gzhan sus kyang bu mo mi ster bas sdod kyis bzhud cig /
phyin nas de ltar byas pas /
mi sdod de /
deng sbyin na blang mi ster na dor ro / /
des grogs po'i sring mo yug sa mo de blangs so / /
g.yas zhar gyi phas /
bag ma long zhig mi len no / /
des de bzung nas rgyal po'i pho brang du gshags la bkug bas pham par byas shing /
ma'ang /
bu mo ma lom mo zer nas du ba khyim pa rnams kyis thos nas /
kye ma dge sbyong gi tshul ni tshig go zer ba'i skabs de gsol pas /
byung ba 'di dad sogs /
dge slong rab tu mang po dag khyim rnams su dong ba las gal te de dag la bram ze dang khyim bdag dang pa can dag gis bye dag dang /
'khur ba dag dus kyis sob par gyur la 'dod na dge slong de dag gis lhung bzed gang ba gnyis sam gsum blang bar bya'o / /
de las lhag par len na ltung byed do / /
spangs pa za ba'i ltung byed ni /
ston pa mnyan yod na'o / /
dge slong dag| nga ni stan gcig pa'i zas za ba na snying las chung ngur 'tsho zhing /
gnod ba dang nyam nga ba chung ba dang /
bde ba la gnas so / /
khyed kyang stan gcig pa'i zas za na de ltar 'gyur ro @# / /
zhes gsungs pas dge slong rnams stan gcig pa byed do / /
de dag za ba na mkhan slob mthong bas ldang ba byed cing /
de dag /
bdag cag gis spangs so zhes ma zos pas rid cing nyam chung ba gzigs nas kun dga' bol rmed pas de gsol ba dang /
ji tsam gyis chog pa bza' bar bya'o / /
zas kyi gnas su rga na rim du 'dug cig ces gsungs pas /
drug sde phyis 'ongs shing snga ma za zhing brel ba bslang bas /
dge slong za zhing brel ba ma slang bar gud du 'dug la zo zhig /
ji tsam gyis zas za zhing brel ba lags /
tha na lan tshwa yan chad sogs /
de ltar gsungs pa dang /
lo ma dang sran tshod dang lngam ldum dang skam tshod kyis kyang spong bar byed cing ma zos pas rid cing nyam chung bar gyur nas /
rmed cing gsol pas /
bza' ba spangs pas bca' ba spangs par 'gyur gyi /
bca' ba spangs pas bza' ba spangs par mi 'gyur ro zhes pa| rtsa ba dang sdong bu sogs /
de gsungs pa dang /
des 'bags pa'i lag pa dang lhung bzed dag gis /
bdag cag gis spangs so zhes mi za bas rid bar gyur nas /
rmed de gsol pas /
rgyu lngas zas spangs par brjod par bya ste| zas yod pa dang /
zas stob pa yod pa dang /
zas brtsams pa yod pa dang /
zas spangs pa yod pa dang /
spyod lam las nyams pas so zhes pa /
spangs pa ni gnas btang ba'o zhes pa nas /
song zhig ces bya ba yang ngo / /
nye bar 'khor gyis zhus pa /
thug pa ji lta bu spang 'tshal /
kha gzar gyen du 'greng du mi btub pas so / /
skyo ma ji lta bu spang 'tshal /
sor mo lnga mi mngon pa sogs /
mgul du btung ba la ni spangs pa med do| |ston pas /
spangs pa bza' bar mi bya'o zhes gsungs na /
drug sde spangs pa'ang za /
ma spangs pa'ang za nas don nyung du dag 'phyab de gsol pas /
byung ba 'di dang sogs /
spangs pa zos na ltung byed do / /
ston pa mnyan yod na'o / /
khyim bdag cig gis sangs rgyas dge 'dun dang bcas pa khyim gzhan du spyan drangs so / /
dge slong nad pa mang po'i nad g.yog mang pos rang nyid kyis zos nas nad pa'i skal ba mnos te 'ongs pa dang nad pas za ma nus| nad g.yog gis kyang /
bdag cag gis spangs so zhes ma zos /
kun dga' rab pa dang dge tshul yang med nas zas kun dga' ra ba'i nang du spungs te bzhag pa dang bya rog gis za ba'i sgra chen po byung ba ston pas rmed de kun dga' bos gsol pas /
ngas dge slong rnams bde ba la reg par gnas pa'i phyir dang sbyin bdag gi sbyin par bya ba'i chos la longs spyad pa'i phyir lhag por bya bar gnang ngo snyam du dgongs nas /
lhag por byas te bza' bar rjes su gnang ngo / /
lhag por ji ltar bya ba ma shes nas /
mtshams kyi phye rol dang sogs /
de dag la bslab pa la gus pa'i bsngags pa brjod nas /
snga ma ni bcas pa yin la /
'di ni gnang ba ste /
zas zos zin cing @# / /
spangs pa las lhag po ra ma byas par bca' ba 'am bza' ba 'cha' 'am za na ltung byed do / /
spangs pa la stob pa'i ltung dbyed ni /
ston pa mnyan yod na'o / /
khyim bdag bza' mi gnyis yod pa rgas /
nye du dang nor zad nas chud ma la /
nga rgyas nor zad pas rab tu 'byung ngo / /
mdzod cig /
des rgyal byed tshal du song ste dge slong zhig la /
bdag rab tu dbyung du gsol /
kho bo gsar bu yin pas rab tu 'byin du mi rung ngo / /
bdag dang po kho nar khyod kyi gnas su phyin pas khyod kyis gzhan la gtor cig /
des rang gi mkhan po spong ba pa la /
'di rab tu dbyung du gsol /
bu| ston pas /
shan pa'i gnas su btang ba ni bla'i| rab tu byung /
bsnyen par rdzogs nas 'doms par mi byed pa ni mi rung ngo zhes gsungs so / /
mkhan pos rab tu phyung dang bdag gis klag go /
des de rab tu phyung bsnyen par rdzogs par byas nas /
'di khyod kyi slob dpon yin gyis 'di la kun spyod dris shig /
des klag tu bcug pa na rgan zhugs de brjed ngas pas yang yang ltung ba 'byin nas bshags pa byed du bcug pas /
'dis yang yang 'chags su bcug gis 'di 'ang 'chags su 'jug pa'i thabs ci yod bsams pas /
sangs rgyas dge 'dun dang bcas pa khyim bdag cig gis gdugs tshod la spyan drangs so / /
sangs rgyas gdugs tshod gsol nas chos ston pa dang dge slong des /
rgan zhugs tshur shog khyim lta ru 'dong ngo zer nas song ba dang /
gdugs tshod gsol cig /
zos zin no / /
snoms la lhag por mdzad de gsol cig /
des rgan zhugs la bltas te /
'dod dam /
'tshal lo / /
byin len byas nas rgyal byed tshal du phyin pa dang /
chu 'tshag gam /
lhag por byed /
lhag por bgyi'o / /
ngas rang gi la lhag por byas /
slob dpon gyi lam byas so / /
de byung ba dang /
lhag por byas ga ma /
'tshal lo / /
zos pa dang /
slob dpon| skabs khye zhig /
phye'o / /
lhag por ma byas par zos so / /
kho bos /
lhag por byas sam zhes ma dris sam /
nga rang gi la byas so / /
kho bo ltung ba mi 'chags kyi /
khyod ltung ba dang bcas pa'i gnas yod do zhes dge slong la brjod pa de gsol pas /
byung ba 'di dang sogs /
stob na'o / /
'dus shing za ba'i ltung byed ni /
ston pa 'od ma'i tshal na bzhugs pa'i tshe lhas byin dge slong mang po dang lhan cig kun dga' ra ba'i nang na 'dus shing zab la don nyung du dag 'phya ba de gsol pas /
byung ba 'di dang sogs /
shes gtso bo nas /
dge slong rnams kyi'o / /
dge slong mang po nab sman pa'i gan du song ste /
sman ston cig /
zhal tshus gsol cig /
sus sbyin /
bdag gis so / /
thams cad la 'am /
min te bsnyun pa rnams la'o / /
'dus shing za ba bkag go / /
thugs rje can yin pas gnang ngo / /
gsol pas /
na ba'i dus ma gtogs so / /
dge slong mang pos mchod rten dang dge 'dun gyi @# / /
las byas bas bkres nas nyal ba dang khyim pa dag lhags nas /
ci'i phyir gzims /
bkres so / /
zhal tshus gsol cig sus sbyin sogs sngar dang 'dra ba la /
las kyi dus ma gtogs so / /
dge slong mang po don 'thun dang lhan cig tu song ba na ri brags shig tu phyin pa dang /
re zhig sdod cig kho bo cag bsod snyoms la 'gro'o / /
do mthun na re /
lam 'di na chom rkun yod kyis kho bo cag gis gsol lo / /
thams cad la 'am /
la las /
bzhi la /
la las /
lnga la'o / /
bkag go zer nas zan bcad pa'i skabs de gsol bas /
lam gyi dus ma gtogs so / /
yang dge slong rnams don 'thun dang lhan cig grur zhugs pa la'ang de bzhin te /
grur zhugs pa ma gtogs so / / /
ston pas /
dus ston bya'o zhes gnang ba dang 'dus pa chen por gyur nas /
khyim bdag gis /
gdugs tshod gsol cig /
thams cad la 'am /
'di tsam la 'byor bag la ma chis /
nyi shu 'am /
sum cu la'o / /
bslab pa bcas so zhes pa'i skabs de gsol pas /
'dus pa chen po'i dus ma gtogs so / /
gzugs can snying pos bden pa ma mthong ba'i tshe 'od ma'i tshal kun du 'tsho ba bdag la phul la /
bden pa mthong ba'i tshe dge 'dun la phul nas /
gzugs can snying po'i zhang po kun du 'tsho las rab tu byung ba de /
'di bdag gi zhang po lags kyis gcig pu 'gyur ba mi sten gyi bar du gzhag tu gsol /
sten na bdag gis bskrad par bgyi'o / /
kun du 'tshos dge slong nam gyi cha stod dang cha smad la mi nyal bar rnal 'byor la brtson pa mthong bas dad de /
dge slong rnams la /
gdugs tshong bgyi'o / /
gyis shig /
thams cad la 'am /
de tsam lag la 'byor /
nyi shu 'am /
nyi shu rtsa lnga la 'o / /
de bkag go zhes pa'i skabs de gsol bas /
dge sbyong gi zas kyi dus ma gtogs so / /
snga ma ni bcas pa yin la /
'di ni gnang ba ste /
'dus shing za na dus ma gtogs te ltung byed do / /
mnyan yod du sangs rgyas dge 'dun dang bcas pa gdugs tshong la sbyan drangs pa dang /
dge slong rnams gzhan la ma bsdad par sde sder chad nas 'ongs te /
brims shig bza' bo zhes zos nas song ba dang /
yang dge slong gzhan byung nas de bzhin du byas pas brel bar gyur te /
khyed lhan cig tshogs te brim mo zer bde gsol ba dang /
khyim pa brel bar mi bza'i sgo drung du bsdad la tshogs pa dang 'jug par bya'o / /
de gsungs pa dang nang pa'i nad g.yog zan len du song ba ring zhig thogs bde gsol pas /
lngas 'dug cing za bar gnang ste /
'gro bar chas pa dang sogs so / /
dus ma yin par za ba'i ltung byed ni /
ston pa mnyan yod na'o / /
mo'u dag la gyi bus nye bar 'khor la sogs pa skyes phran gzhon nu bcu bdun sde rab tu phyung bsnyen par rdzogs par byas te bsod snyoms la song ba dang /
bud med ni sred pa spyad pa yin pas de dag mthong ba dang brang brdungs te /
'di dag skyed ba dag gis skyes ma thag kha lan tshwas 'gengs ma nus pa dang /
brla brag tu khron pa bcug nas 'brang @# / /
bar ma nus pa de dag gis ci thob zer ba dang bcu bdun sde nyam nga nas /
zan chad pa ni bla'i /
tshig ngan thos pa ni de lta ma yin no snyam nas slar log ste /
lus la mdangs yod pa sogs sngar dang 'dra| grong khyer gyi sgab mo dag ni skyed mos tshal la dga' bas der bza' btung khyer nas bza' btung byed pa bcu bdun sdes mthong ste lto ba la nyug cing /
mgon po khyod kyis legs gsungs mang po dag /
rgyu dang mi rgyu'i 'jig rten 'di na spyod / /
bkres snyam lus kyi tshor ba ma mchis pa / /
thub pa de ni khyod kyis legs gsungs mchog /
ces smras pas /
gsol na bzhed dam /
'dod do / /
de dag gis bza' btung byin nas yongs spyad de /
zung du bsdebs nas 'chag cing kha ton byed pa nye dags mthong nas /
khyed kyis shin tu brtson 'grus brtsams so / /
ston pas /
sbyin bdag gis len pa po la zas sbyin pa ni gnas lnga sbyin par byed de /
tshe dang /
kha dog dang /
stobs dang| bde ba dang /
spobs pa sbyin par 'gyur ro zhes gsungs pa ni legs par gsungs pa yin te /
zas zos na spobs pa dang ldan par 'gyur re / /
zos sam /
zos so / /
rung ngam /
dus su ma rnyed na ltogs te 'chi 'am ci /
don nyung du dag 'phya nas gsol pas /
byung ba 'di dang sogs /
rang gi phyed yol nas skya reng 'char ba'i bar du ni dus ma yin no / /
sog 'jog gi ltung byed ni /
ston pa mnyan yod na'o / /
dge slong nag po ni bsod snyoms la 'jug pa na 'bras chan gsher ba rnyed na lhung bzed kyis len /
skam po rnyed na lhung bzed kyi snod kyis len cing /
gsher ba ni za /
skam po ni rdza'i nang du 'jog cing yul ngan byung ba'i tshe na za'o / /
ston pas dus dus su da dmyal ba dang /
dung 'gro dang /
yi dwags dang /
lha dang /
ljongs dang /
chu klung dang /
ri dang /
dur khrod dang /
gtsug lag khang rgyur gshegs pa las /
don 'dir ni gtsug lag khang rgyur gshegs ba na nag po'i gtsug lag khang gi 'bras skam po 'dug pa gzigs nas /
kun dga' bo| 'di su'i yin /
nag po'i lags te /
de'i kun tu spyod pa ni 'di lta bu'o zhes gsol bas /
byung ba 'di dang sogs /
sog 'jog byas pa zan ltung byed do /
a mra zhim po logs shig tu brims shig gsungs pa dang /
drug sdes a mra zhim po rang res blangs te byin len byas nas zos so / /
dge slong gis /
a mra zad dam zhes dris pas /
brim du ga la yod /
drug sdes 'di ltar byas so / /
sngar blangs nas phyis byin len byed na nyes dmigs 'di yod do snyam nas /
dge slong dag| lag nyar blangs pa mid par mi bya'o / /
ston pa yul ka shi nas ljongs rgyu zhing gshegs te grong mtshams ma bcad pa zhig tu bzhugs so / /
des ston pa rlung nad kyis bsnyung nas kun dga' bos sngar rang gi blos rim gro mang du byas kyi /
sman pa la ma dris so / /
da res 'di'o snyam nas dris pas /
gru gsum chab mar mang po btsal ba sgrol la gsol cig /
des rang nyid kyis @# / /
btsos pa phul ba dang /
mkhyen bzhin du /
'di ci yin /
bdag gi glo ba la 'di ltar gyur nas bsgral ba lags so / /
gang du btsos /
mtshams kyi nang du 'o / /
gang du bzhag /
mtshams kyi nang du'o / /
sus btsos /
bdag gis mtshams kyi nang du'o / /
mtshams kyi nad du btsos la nang du zhag lon pa dang /
nang du btsos la phyir zhag lon pa dang /
phyir btsos la nang du zhag lon pa dang /
phyir btsos la phyir zhag lon pa dang /
phyi nang gang du 'ang rung ste dge slong gis btsos pa ni longs mi spyad ces pa /
mtshams kyi nang du btsos pa sogs so / /
mnyan yod du khyim bdag cig gis dge 'dun gdugs tshod la spyan drangs te ston pa ma byon /
khyim bdag des 'bras chan mtshos pa zhig phog pa dang /
kun dga' bos /
ston ba gdangs nas yun ring po ma song bas 'dis snyung ldang srid kyis /
ma gnang yang 'di la brten nas gnang ba'i skabs yod snyam nas /
chus btab tshos par btsos te drangs so / /
dge slong thams cad kyi 'di 'dra 'am /
min te /
ma dral lags so zhes rgyas bar gsol pas /
des gnang ba khyod kyis shes pa legs te /
mtshos pa byin len byas te bcos la longs spyad do zhes gsungs pa dang /
drug sdes 'bras skam po la byin len byas te btsos nas zos pa de gsol bas /
de ltar mi bya'i /
'dir rjen pa btsos pa sogs nas| nyid kyi'o / /
mnyan yod du nam gus chab khung sar zhugs pa dang mon sran gre'u'i zha lu zhig mthong nas /
bdag gis sa bon gyi chos ma rung bar byas so snyam mo / /
phyis dge 'dun la mon sran gre'u'i bza' ba zhig grub pa dang de lhung bzed ba kab nas mi za'o / /
ci'i slad du mi gsol / /
kho bos sa bon gyi chos ma rung bar byas so / /
ci bgyis /
'di'o / /
da mi zab nang gzhan rnams kyang mi za nas gsol pas /
sa bon gyi rigs tshos dka' ba zhes bya ste| de'ang rlangs pa byung na tshos so zhes brjod nas bza' bar bya'o zhes pa /
mes rung bar byas pa ma tshos pa ma yin no / /
btsun pa /
rung pa'i sar shing 'khrungs la /
mi rung ba'i sar 'bras bu lhags na longs spyad du rung ngam /
zhag ma lon na rung ngo / /
mi rung ba'i sar shing 'khrungs la /
rung ba'i sar 'bras bu lhags na longs spyad du rung ngam /
mi rung ngo /
rung ba'i sar shing 'khrungs la /
rung ba'i sar 'bras bu lhags na longs spyad du rung ngam /
rung ngo / /
rung ba'i sa na sa bon lnga dang me yod la /
mi rung ba'i sar rung ba bgyid pa gnas te me'am mtshon nam sen mos rung bar byas na rung bar bgyis sam /
byas so / /
bzar rung 'am /
mi rung ngo / /
rung ba'i sa na dge slong mchis te /
rgyang ba'i sar sa bon lda la gsum gyis rung bar bgyis na 'tshal du rung ngam /
rung ba byas zhes bya ste /
mes rung ba byas pa ma gtogs pa bzar rung la /
mes rung bar byas pa la nyes par 'gyur ro zhes pa /
'dug pa'i 'grub pa sogs nas /
@# / /
ma yin no'i bar ro / /
btsun pa| yangs ba can du mi rung ba bcu spongs la rung khang byin gyis rlobs shig gsungs na /
'og byin gyis brlabs pas steng yang byin gyis brlabs par 'gyur ram /
steng bzhin du ngos yar brjod bar bya'o zhes pa /
nang yang ngo / /
steng gi sogs /
gzhan gnas pa sogs zhu ba nas so / /
lag nyar blangs pa dang sogs /
nyid kyi rnam bshad nas /
zhu ba las bshad zer ro / /
ston pas /
dge slong gis kha khrus shig gsungs pas /
bkru ma shes nas /
de'i phyi rol sogs so /
ji tsam gyis na kha bkrus pa zhes bgyi /
kha dang rma gnyis mtshungs te rtag tu zag pas ma 'bags par mi nus mod kyi chu mkhur ba do'am gsum gyis bshal na'o / /
dge slong zhag gis lhung bzed bkrus nas mthe bos brdabs bas sgra mi gsang nas the tshom skyes te zhus bas /
lhung bzed ni sogs / /
dge slong zhig gis lhung bzed bkrus te bu gu nas zas kyi tshigs ma mthong bas the tshom za nas gsol bas /
de la shing bus la na gsum du brus nas bkrus te the tshom mi bya'o zhes ba /
'bags pa'i phyogs de nyi tshe bkru bar bya ba nyid do / /
dge slong zhig gis lhung bzed gas pa zhig gi nang du khu ba dron mo blangs pas de'i 'phro nas snum byung ste zhag steng du byung ba dang the tshom za nas gsol pas /
steng gi zhag zhoms la 'thung zhig /
dge slong nad pa zhig rlung nad kyis btab nas phyi dro khu ba zhig 'thungs /
nub kha skom nas 'thung snyam pa dang /
lhung bzed kyi snum langs nas zhag chags pa de ma 'thungs pa dang /
lag pa dang kha bkrus te snum zhoms la 'thung zhig ces pa /
yangs pa bsal bar bya ba nyid do / /
'bru mar dang mar gyi bum pa ni mer bsregs la lci ba'i ril bu'am pa lang gi lcaM bas rung bar gyis zhes pa /
bsregs pas kyang snum med pa nyid du 'gyur ro / /
chu ba tshwa can zhig la dge slong dag the tshom skyes nas /
lan tshwa'i bya ba byed nus na byin len gyis la 'thung /
mi nus na 'thung zhig /
dus ston chen po'i tshe chu'i khor khor yug tu skye bo mang pos bkrugs pas thams cad rnyog mas gang ste gdong gi gzugs brnyan yang mi snang /
chu tshags kyang rnyog mas 'gags pas mi 'dzag pa de gsol pas /
gzugs brnyan mi snang na snod gzhan gyis chus la ke ta ka'i 'bras bus chu shin tu dang bar 'gyur ro / /
de med na za na gyis kyang ngo / /
de zhig pa dang /
de mi 'jig par bya ba'i phyir snum gyis bsku'o / /
khron pa'i nang nas chu bcus te btsags pa dang 'bras chen rul ba dang 'khur ba'i dum bu byung nas gsol pas /
nges kha zas kyi bya ba byed mi nus kyis 'or la tshogs shig /
rdzing nas chu bcus pas /
gzhan gyi sbrang rtsi'i bu ma pa'ang bkrus /
dge slong gis lhung bzed kyang bkrugs pas snum gyis chu'i steng du zhag chags /
zho'i dum bu'ang snang ba dang the tshom za nas ma bcus pas /
des kha zas kyi bya ba byed mi nus kyis chus shig /
phyi dro mi 'thung nas /
'thung zhig /
mchod rten gyi dus ston chen po'i tshe mang po 'dus nas rdzing bu'i nang du @# / /
lhung bzed mang po bkrus /
dge bsnyen dag gis kyang zho dang sbrang rtsi'i bum pa sogs bkrus pas snum gyi zhag gis chu'i steng khengs nas gsol pas /
des zas kyi bya ba byed mi nus kyis dkrugs la 'thung zhig ces pa /
'byung khungs dag tu btab pa sogs so / /
dge slong la ma du song ba dang chu med nas khyim bdag gis snod nas 'gron po mang po la chu byin pa dang dge slong dag gis ma 'thungs pa de gsol pas /
gzhan med na rtogs la la thung zhig /
bum par mi ldugs nas /
lhug cig /
phyi dro mi 'thung nas /
'thung zhig /
yang lam na rdo'i chu sgrom yod pa na'ang the tshom skyes pa dang /
rdo'i chu sgrom ni bkru bkrub yin kyis rtogs la 'thung zhig| shing sgrom dang rkyal ba la'ang de bzhin no / /
dge slong zan za ba la byin len ma byas par lhung bzed du lhung nas ma bzos pas /
byin len gyis la zo zhig /
byed mkhan med nas gsol bas /
phyogs gcig tu 'dres par gyur na de nyi tshebs la ba nyid yin no / /
de bzhin du khu ba'i nang du song ba dang /
rlung dang /
char pa'i nang du song ba la 'ang de bzhin no / /
dge 'dun gyi bkad sar bya rog gi ma chus zas la reg ste ma zos pa dang /
dge slong gi lhung bzed kyi nang gi zas la bya rog gi mchus reg ste ma zos ba de gsol bas /
khwa'i mchus reg pa nyid la ni than kor yang ngo / /
nam grus bshad sar sprang ma zhig mthong /
gyis de 'dra zhig zas kyi steng du byung bas /
bshad pa'i sbrang mas 'bags so zhes zar nas mi za ba de gsol pas /
sbrad ma ni mtho dman kun la rgyu yis than kor bor la zo zhig /
dge slong gis dge 'dun la chu brims pa dang chu rgyun ma chad pas /
sog 'jog tu 'gyur ro zhes ma blangs pa de gsol bas /
de dang 'brel ba'i rgyun gyis reg pa ni de la reg pa nyid ma yin no / /
de bzhin du 'o ma dang /
zho dang /
zho'i chu dang /
dar ba dang /
rtsabs mo dang /
tshwa la'ang 'gre'o / /
dge slong dag tshon rtsi'i las byed pan tshon rtsi'i bum pa yin snyam nas mar dang 'bru mar gyi bum pa bteg ste khyer /
ngo shes nas bor bas chag pa de gsol pas /
skas la cung zad 'dzegs pa yin na babs la bde bar zhog /
mang du 'dzegs na steng du 'dzegs la bde bar zhog /
de la nyes pa med pas zo zhes pa /
nor ba dang sogs / /
bzhag pa du 'tshal du rung /
ud pa li| gnyis te /
ngo tsha med cing bslab pa la mi mos pa dang /
yod kyang dran pa nyams pa ste gnyis kyis bzhag pa zo zhes pa /
g.yel bas sogs / /
dge slong dag ljongs rgyu zhing dong ba las de dag gi brgyags dge tshul la bskur ba dang de dag gis ma theg nas /
theg la skur cig /
dge slong gis ma bteg pa de gsol pas /
the gcig /
dge tshul gyis /
phog cig ces bskul bas ma phog pa dang /
phog cig /
dge tshul gyis ma bzung bzhin du gdeg dbab byas pas / /
ma bzung bar ma byed cig /
dge tshul chad nas /
@# / /
khyed kyis cung zad khyer cig zer ba la mkhyer ba de gsol pas /
thag gus chings la thag gu'i rtse mo nas dge tshul gyis zung la phyi bzhin 'brang du chug la khyer cig /
dge slong the tshom skyes te mi za ba dang /
zo zhig ces pa /
byin len stob par 'os pa sogs nas /
nyid yin no / /
sdom pa mnyam pa sogs dang /
mchog dang sogs gnyis zhu ba nas so / /
tshod dpon las rab tu byung ba'i dge slong gis sog 'jog byas pa'i zas de /
rung na dge slong ma la sbyin no / /
brgyud de gsol pas /
dge slong gis sog 'jog byas pa dge slong mas byin len byas nye bza' bar bya'o / /
de bzhin du bzlog pa dang /
dge slong gis kyang dge slong ma la byin len bya'o / /
dge slong mas kyang dge slong la byin len bya'o zhes pa /
skyes pa dang sogs / /
ston pas /
lo lnga sogs kyi dus ston bya'o zhes gsungs pa dang /
yon bdag rnams yul so so nas 'dus pas dge slong rnams la khyim bdag gis bza' bca' mang du byin pa dang /
cung zad zos nas lhag ma dge tshul la byin no / /
sang dge slong de dag nyid la byin len byas pa dang /
bza' ba 'di gang nas 'ongs /
khar sang khyed kyis byin pa de'o / /
de dag thams cad the tshom za nas mi len pa de gsol bas /
re ba yod bzhin du byin la re ba yod bzhin du zos na byin pa la nyes byas /
zos ba la ltung ba /
re ba yod bzhin du byin la med bzhin du zos na byin pal nyes byas /
zos pa la ltung ba med do / /
re ba med bzhin du byin la yod bzhin du zos na byin pa la nyes pa med /
zos ba la ltung ba /
gnyis ka la re ba med na nyes pa med pa /
bltos pa dang bcas pas byin pa ni btang ba nyid ma min no sogs / /
gzugs can snying pos phul ba'i zhing gi thog shas skyel ba'i shing rta chag pa'i grogs ma byas pas ma dga' nas /
'di khyed kyi yin na ci'i phyir grogs mi mdzad /
ma gnang ngo / /
gnang gi shing rta la ni sogs / /
dge slong na nas shing rtabs /
shing rta la zhon cig /
the tshom za ba dang /
nad pa zhon pa la yang ngo / /
grus thog shas skyel ba'i gru chag pa'i grogs ma bras pas sngar bzhin zer nas gsol pas /
gru'i gdod ma gtog pa 'phul ba'i grogs gyis shig /
dge slong na nas gru pas /
'dir zhugs shig /
the tshom za ba dang /
gru la ni rus skya'o / /
khur gyis bskyas pa na de chad nas /
'di phob cig /
ma phab pas /
phob cig /
yang thig cig| ma bteg pas /
theg cig /
de sgor bor bas ba rkus nas /
nang du skyos shig /
khyim pa dang dge tshul med nas /
rang gis skyos shig /
de dag ma zos bas /
nyes pa med kyis zo zhig ces pa /
shas nod pa dang sogs / /
dge 'dun gyi zangs su 'om bskol bas me ches nas lung ba na rung bar byed pa phyir song ba dang /
dang por shing dbri ba sogs dang /
'on kyang lud pa na /
bskyam pa sogs / /
dge slong 'gron pa mang po dang lhan cig @# / /
lam du zhugs pa na 'gron po rkun pos bcom /
dge tshul kyis brgyags por nas bros so / /
rkun pos dge slong gi brgyags ma khyer ba de nyid na bor 'dug pa 'gron pos mthong nas smras pa dang| dge slong gis dge tshul la /
brgyags long zhig /
de dag skrag na pa /
khyed ci'i phyir mi 'gro de de rkun pos bsad mod zer ba de gsol pas /
long la gzod dge tshul la byin cig /
de the tshom skyes nas m+zos pas /
zo zhig /
chu klung brgal ba na gsol pas /
dge tshul la /
khyod kyis khur nas brgal nus sam zhes dris la /
nus zer na legs /
mi nus zer na brgya gas dge slong gis bkur ro / /
dge tshul gyis rab sgrol nus mi nus rtogs la| mi nus na dge slong gis brgyags pha rol tu sgrol la /
de'i rjes la dge tshul sgrol cig /
gnyis ka lhan cig sgrol nus na sgrol cig /
dge slong gis gnyis ka bsgral bas the tshom za nas ma zos pas /
ze zhig ces pa /
chu klung brgal ba'i phyir ram sogs / /
dge slong gis brgyags khyer cig gsungs na khyim pa dang dge tshul med nas gsol pas /
khur tsha ba med na sogs / /
sbyin bdag kyang med na rang gis khur la khyim pa dang rjes la zo zhig| /
bo la med na skal ba gnyis su chod la khyim pa la byin te /
de nas de'i skal ba long la zo / /
rang gi skal ba de la sbyin no / /
de'ang ma grub na de bza' bar bya ba nyid do nas /
gsum pa ni ji tsam gyis chog pa'o / /
brgyags med na shing thog rang lhung ba long la gdugs tshod la bab kyi bar du khyer te /
khyim pa dang phrad na skal ba gnyis su chod la /
gcig de la byin la /
de'i skal ba bdag gis blangs la bza' /
bdag gi de la byin cig /
de'ang med na /
shing thog nas| rtsa bdag kyang do'i bar ro / /
shing thog rang lhung ba med na shing la 'jogs te btog pa 'am /
sprugs la byang phyogs kyi dus su bsngos te zo zhig /
de bzhin du rtsa ba la sogs pa la 'ang ngo zhes pa /
rang gis kyang nas /
yid la byed pa bya'o / /
dge slong zhig gis bum ba'i nang nas chu 'thungs pa dang /
bung bas zos pa de gsol pas /
bum pa'i nang nas chu ma 'thung bar lag pa snyol la kha khrus la 'thung zhig /
lam du zhugs pa na chu btud de 'thungs nas gsol pas /
'dab ma rang lhags pa tshol la de'i nang nas 'thung zhig ces pa /
lag pa bsnyal ba dang sogs / /
de'ang med na sogs /
chu snod de chu dang bcas pa sogs /
kha dag pa ji lta bu bcang ma shes nas /
de'i kha dag pa ni sogs / /
'dab ma rang lhags ma rnyed nas /
bag yod bzhin du shing la chags pa las 'thung zhig /
'di la brdas pa dang sogs /
byin len ma byas par za ba'i ltung byed ni /
ston ba mnyan yod na'o / /
dge slong nag po chen po ni /
lhung bzed dang /
chos gos dab bsod snyoms dang /
gnas mal rnams dur khrod pa yin te /
dur khod du bor ba'i rdza kha shogs nas lhung bzed byed / /
ro gos la chos gos byed /
shi ba'i zas lnga la bsod snyoms su byed /
dur khrod na gnas te /
mings byung ba na tsho zhing lus rgyas /
@# / /
zong du bsod snyom la mi 'gro /
mi ngas ma byung ba'i tshe ring cing nyam chung la bsod snyoms la 'jug go /
sgo bas de mtshan mar bzung nas mi sha za 'am snyam ste /
thams cad du nag po chen po mi /
za'o zhes sgra grags so / /
bram ze bza' mi gnyis la bu mo zhig btsas nas cher skyes pa'i tshe pha shi nas de'i ro dur khod du bsregs te /
ma smad gnyis phyogs gcig tu bsdad pa dang /
nag po chen po de'i gdong du lta ba mthong nas /
ma la /
nag po chen po 'di ni bya rog zhar ma bzhin du nges par zlog cing sdod do / /
de ston pas gsan nas /
bu mo de skye ba lnga brgyar bya ro ka mo zhar mar 'gyur ro / /
bu mo'i mas thos nas ston pa'i spyan sngar song ste /
bu mo 'di la bzod ba mdzad du gsol /
'dis sdang ba'i sems kyis ma smras so / /
ci ngas 'ga' zhig la mna' 'dor bar bya 'am /
sngad ba'i sems kyis smras nang myal bar skye bar 'gyur ro / /
bram ze'i khye'u dag gis /
nag po chen po mi sha za'o zhes thos nas bden mi bden brtag pa'i phyir du gros byas nas gcig shi ba'i cha lugs su byas /
yung dang 'bru mar kyis bskus te khyogs spyil du bzhag nas phyir bton pa dang nag po chen po bsod snyoms la zhugs pas mthong nas /
bdag dgang dka' ba 'di'i don du bsod stoms la zhugs nas ci bya /
dur khrod kyi zas bza' 'o snyam nas phyir log go /
khye'u des smras pa /
nag po chen po phyir log pas kho bo mi za 'am /
kho bo cag 'khod bzhin du ji ltar za /
de dur du bor nas mtha' gcig tu song ste tshang tshid gi nang du mgo bsrings te bsdad do / /
wa zhi gsong ba dang nag po chen pos bsams pa /
'dis zas lnga po zos na bdag gi zan 'chad ngo snyam nas myur ba myur bar song ba dang khye'u de skra ga ste /
kho bo zos so /
kho bo zos so zhes dus pas khye'u de dag dbyig pa thogs te myur bar song nas /
drang song gi rgyal mtshan thogs nas sdig pa'i las 'di lta bu spyod dam /
ci byas /
mi sha za 'o / /
sha bcad cing zab mthong ngam /
'o na ci'i slad du myur bar byon /
wa 'dis zas lnga po zos na bdag gi zan 'chad do snyam nas myur bar 'ongs so / /
zas lnga gsol lam /
mi sha gsol ni ma 'tshal kyi /
thams cad du /
'phags pa nag po mi sha gsol lo zhes grags so zhes pa de gsol bas /
nyes dmigs de byin len ma byas par za ba las byung bas byin len byas te bza' 'o / /
bsod snyoms pas bsod snyoms blangs nas gnas khang du bzhag ste phyi rol tu phyin pa dang khyim bdag cig gis de'i steng du zas bzhag go /
de nang du 'ongs pa dang mthong nas the tshom za zhing ma zos pa de gsol pas /
byin len byed pa yod na byin len gyis la zo /
byin len byed pa med na rang gis gsar pa de blangs la zo zhes pa /
gzhan dang sogs /
byin len du yod ma shes nas /
byin len ni lnga ste /
lus kyis lus dang sogs /
mngon sum du zhes pa nas /
yang ngo'i bar ro / /
dge slong za ba na lhung bzed kyi steng du lhung bzed kyi gzhi bzed bas lhung bzed kyi steng du lhung nas mi za ba de gsol bas /
de gnyis kyang byin len byas pa zhes bya /
lhung bzed bzed pas der lhung ba dang /
gzhi @# / /
bzed pas der lhung ba'ang byin len byas pa zhes bya ste /
'on kyang byin len gyi sems nye bar gzhag go /
glang po che dang spre'u dang dom cang shes rnams kyis dge slong rnams la shing thog 'bul ba na mi len nas /
gang la len pa yod pa de la stob pa'ang yod pas de dag gis bstabs pa ni byin len byas par brjod par bya'o zhes pa /
spre'u rnams kyis sogs / /
shing thog byin len byas te bza' 'o zhes gsungs pa dang /
byin len du yod ma shes nas /
lag pa bkan par byin len lnga ste /
shing thog dag sogs / /
a mra'i 'bras bu smin pa dge 'dun la brims shig gsungs pa dang /
de dag smin pa spre'us zos nas gsol pas /
gnas pas rtogs shig rtog pa na ca co chen po byung ba dge slong gis bzlog kyang ma thub pas /
de dag gnas pa dag gis cang mi smra bas so sor brtag par bya'o / /
khyim pa rnams shing thog mi snyoms par 'brim nas /
dge tshul 'brim du chug cig ces pa /
snyoms par sogs / /
a mra sus brim ma shes nas gsol bas /
rung bar byed pas brim mo / /
rung bar byed pa med na dge tshul gyis byos shig /
dge tshul med na dge slong gis lag pa brkus te byin len gyis la so sor rung pa byos shig ces gsungs pa dang /
'bras bu mang bos gang ba'i skon bu gcig gis ma theg nas gsol pas /
khyim bas kyang grogs byas la gnyis kas brim par bya /
khyim pas brims pa de ni byin len bya'o / /
dge slong gis brim ba la byin len mi dgos so zhes pa /
dge slong byin len byas pas sogs / /
des kyang mi mnyam par 'brim nas /
dge slong gis lag pa bsnyal nas byin len gyis la brims shig /
'on kyang ma snyoms nas /
brim par bya ba gces pa dang sogs /
khyim pa dad pa can dag zhun mar dang 'bru mar dang sbrang rtsi dang bu ram gyi bum pa 'bul ba dag mi len nas /
long la brims shig /
brims pas chos gos la snum shor nas /
zhun mar dang sogs / /
a mra zhim por grags pa rnams bsres te brims pas thams cad kyis ma thob nas gsol pas /
a mra zhim po rnams sogs / /
'brim mkhan gyis skal ba tha chad thob nas gsol pas /
'brim par byed pa'i ni sogs / /
de dag gis bzang po dag thob nas /
mi 'thob pa thob na sogs / /
de dag langs shing skal pa len nas /
du ma nyid yin na stan las ma 'phags pas ji tsam len nus pa'o / /
'dril ba na de dag byin len skyar ma byed du 'jug nas /
'dril ba ni sogs / /
dge slong byin len byas pas 'brim pa na khyim pa dag /
bdag cag gis kyang bri ma mo zhes zer ba na dge slong dag mi btub ste /
'brim du chug cig /
de dag dang por 'dzin cing dge slong rnams phyis 'dzin nas /
dang por dge slong gis zung zhig /
dge slong rnams dge slong gis blangs ba la'ang byin len byed du 'jug nas /
dge slong las blangs ba la byin len de nyid yin gyi /
khyim ba las blangs ba ni byin len bya'o / /
gtong ba na dang por khyim bas btang /
phyis dge slong gis @# / /
btang bas /
sog 'jog tu 'gyur to zhes 'dor bar byad nas /
dang por dge slong gis gtang la phyis khyim pas gtang zhing phyi de nyin dge 'dun la brim par bya'o zhes pa /
dge slong gis ma btang pa sogs / /
drug sde dag byin len byas ma byas gnyis ka za ba la 'phya nas gsal pas /
ma byin pa'i zas kha nas mid par byed na ltung byed do / /
dge slong dgon pa ba rnams chu dang so shing gi byin len stob pa med nas dgon pa por te /
grong mtha'i gnas mal na 'dug go /
de smed de gsol bas /
bslab pa la gus pa'i bsngags pa brjod nas /
snga ma ni bcas pa y-in la 'di gnang ba ste /
chu dang so shing ma gtogs so / /
gnas brtan dag na bas rang gis byin len byas ba bza' ma nus nas gsol pas /
nad g.yog gis lag ba bsnyal te byin len byas pa lhan cig bza'o / /
gzhon pa yin yang lhan cig bza' 'o / /
bsnyen par rdzogs pa med nas gsol pas /
nad pas sogs / /
rgan ba la gzhon pas byed pa bzhin du gzhon pa la 'di rgan pas bya'o zhes pa /
bsnyen bar ma rdzogs pas bza' bar bya'o / /
nag po chen po las ci bgyis na dgra bcom pa thob nas kyang yang dag ba ma lags pas skur par rgyur /
sngon wA ra NA sin rang sangs rgyas bla ma zhes bya ba zhig 'khor 'bum phrag du mas bskor nas dur khrod chen por phyin to / /
de na gnod sbyin gdug pa zhig mi ro myags pa za'o / /
rang sangs rgyas bla ma der phyin pa na lha'i mthus gnod spyin gdug pa de bros nas mi ro myags pa de wal sogs pas zos so / /
gnod sbyin des bsams pa /
rab byung 'di bdag gi lto'i dgrar gyur gyis 'di la bsnyen bkur ma yin pa bya'o snyam nas de'i lhung bzed du mi'i lag pa bcug ba dang wAM ra NA sir /
rab tu byung ba de mi sha za'o zhes grags so / /
rang sangs rgyas des /
gnod sbyin 'di ha cang nyams na mi rung gis 'di drang ngo snyam nas rdzu 'phrul bstan pas 'gyod nas bshags pa byas /
des de'i lhung bzed nas mi'i lag pa sa la bor nye phyag btsal nas /
yon gnas yang dag pa 'di lta bu la gnod pa byas ba'i las de'i cha dang 'thun par ma gyur cig /
mchod pa byas pa'i dge bas 'di bas lhag pa'i ston ba mnyes par byed cing yon tan gyi rnam ba de lta bu thob par gyur cig ces smon lam btab bo / /
des rang sangs rgyas la skur ba btab pas tshe rabs mang por dmyal bar skyes nas las de'i lhag mas tshe rabs lnga brgya dang da lta'ang skur ba thob la /
dur khrod na gnas pa'i bag chags kyis dur khrod par gyur la /
smon lam btab pas dgra bcom par gyur to / /
bsod pa slong ba'i ltung byed ni / /
ston pa ser skye'i gnas na mya gro d+ha'i kun dga' ra bar bzhugs so / /
de ming chen gyis thos nas sangs rgyas dge 'dun dang bcas pa gdugs tshod la spyan drangs so sangs rgyas la sogs pa gdugs tshod kyis tshim par byas nas /
chos bstan te gshegs so / /
ming chen gyis re zhig ston ba'i zham 'bring byas nas slar log ste steng gi khang bzang gi gzhir gtong ba rjes su dran ba sgom mo kho shas 'tsho @# / /
bdag gis kyang gnas mal brtul zhing kha zas bsdus so / /
drug sdes khyim du 'gro ba'i khyim du song ste /
der phyin ba dang zas dang gnas mal ma mthong bas /
shes ldan dag sangs rgyas la sogs ba spyan drangs nas snying las chung ngur 'khod cing gdugs tshod sta gon mi byed na sangs rgyas la sogs pa'i gdugs tshod gcod par byed dam /
de dag gis smras pa /
khyed cag mnal lam ci /
sangs rgyas la sogs pa gdugs tshod gsol te gshegs so / /
kho bo cag gi zan gcad dam ci /
ming chen la dri 'o zer nas dris pas /
lhag rol cung zad yod pa byin cig /
de dag gis brims pa dang /
mid chen gyis kha shin tu chen pos sangs rgyas la sogs pa sbyan drangs na /
zan 'di 'dra pas sangs rgyas la sogs pa spyan 'dren du rung na nye dags kyang /
nyi ma re re zhing sangs rgyas la sogs pa spyan 'dren par 'gyur ro / /
bkren pa 'di la ci yod song la khyim bdag che ge mo'i khyim nas zho /
che ge mo'i khyim nas 'o ma /
mar /
sha rda nya sha /
sha skam long la shog cig zer nas de dag blangs te der zos nas gtsug lag khang du song ba dang /
dge slong rnams kyis smras pa /
khyed kyis gang du zos /
de nyid du 'o / /
khyed der ma mthong ngo / /
phyis lhags so / /
khyed kyis zan ji lta bu zos /
'o ma la sogs pa'o / /
kho po cag gis de lta bu ma thob po / /
bkren pa de la ga la yod /
khyim gzhan nas blangs nye zos so / /
rung dam /
rung yang phrid /
mi dung yang srid / /
ci kho bo cag ltogs te 'chi 'am /
don nyung du dag 'phya ba de gsol pas /
byung ba 'di dang sogs /
'o ma dang zho dang sogs / /
dge slong nad pa zhig gis sman pa la sman dris pas| 'o ma gsol cig /
sus sbyin /
khyim nas slongs shig /
bslab pa bcas so / /
gnang ba'i gnas yod do / /
gsol bas /
na ba'i dus ma gtogs so / /
zho dang /
mar dang /
nya sha dang /
sha dang /
sha skam la'ang de bzhin no| |de dag la bslab pa la gus pa'i bsngags pa brjod nas /
snga ma ni bcas pa yin la 'di ni gnang ba ste sogs /
mgron du gnyer ba las ring du 'dug pa'i ltung byed kyi skabs nas /
ngan pa 'am sogs nas /
nyid yin no'i bar ro|| ||bcu tshan lnga pa la sdom ni /
srog chags bcas dang nyal sar 'dug /
'greng dang gcer bu dmag dang ni /
zhag gnyis bshams dkrug 'gro ba dang / /
rdeg dang gzas dang gnas ngan len / /
srog chags dang bcas pa'i tshul spyod pa'i ltung byed ni /
ston pa ko'u shAm+bI na'o / /
'dun pa shes bzhin du srog chags dang bcas pa'i tshul spyod nas dge slong rnams kyis /
de ltar ma byed cig ces smras bas /
kho bo la 'ga' zhig gis bgrangs te gtad dam ci| phyogs ba zhi'i rkya mtsho dang /
'bab chu dang /
mtsho dang /
lteng ka dag tu ci'i phyir mi 'gro zer nas don nyung du dag 'phya ba de gsol pas /
rang spyod pa'i don nyid la sogs / /
chu btsag par bya'o zhes gsungs pa dang /
lag pas @# / /
chu tshags 'dzin pa ngal nas gsol pas /
shing la btags te btsag go /
de la'ang ngal nas /
dbyu gu gsum bcad do / /
'dug tu ma btub nas /
phug la gzer gyis sbrel sogs gsungs pa /
dpyang tshags ba cang bar bya'o sogs / /
chu blugs pa dang phyed sa la bo nas /
dran pa bzhag ste blug go /
byam pa zhabs rten med par bzhag pas 'dril nas /
zhabs rten gzhug go /
chu blang bar brtsams pa dang chu ma chags nas| chu gnas par bya ba'i phyir chu tshags su gcal gzhug par bya'o / /
ci zhig gzhugs ma shes nas /
bye ma 'am lci ba'i'o / /
de'ang ma chags nas /
yang na sogs / /
ji 'dra bcang ma shes nas /
sa dang sogs / /
de lag pas 'dzin pa ngal nas /
de ni sogs / /
la la chu ma thon nas /
mi 'dzag na sogs / /
dge 'dun gyi chu'ang chu tshags kyis btsags pas dge 'dun phal che bskyo nas /
chu tshags mang po bcad ba'am /
yang na bum tshags sogs de ci las bya ma shes nas /
sa 'am sogs /
de dag bsdu ba'i phyir steng du bu ga chen po zhig gdod /
de nyid bs+pu ba'i phyir 'og tu gce'u gzhug /
steng nas das kyis g.yogs la gtsag cing /
ras de'ang bshal ba dang /
bkru ba dang bskam par bya 'o / /
lho lam nas dge slong gnyis ston pa la phyag 'tshal du 'ongs bas lam du chu zad nas skom ste rjid zhig gi drung du phyin nas chu brtags bsam dag par mthong nas /
gcig gis smras pa /
bskal pa 'bum phrag stong dag tu / /
gang zhig mthong bar rab dka' bas / /
bdag gis chu dga' thungs nas ni / /
de nas 'dren pa blta bar bya / /
zhes chu 'thungs nas song ngo / /
cig shos na re /
gang zhig sems can rnams la kun nas thugs rje zhing / /
sring pa kun nas chags pa gtan nas spangs gyur pa / /
de yi bstan mchog 'di la bslab pa blangs ba yis / /
srog nyid spang gi srog chags gsad par bya ba min / /
zer nas chu ma 'thungs par ji srid lus kyi mthu yod kyi bar dge spyad de /
zhi nas rgyal chen rigs bzhi'i lhar skyes so / /
lha'i bu dang bu mo ni skyes ma thag sems gsum mngon du 'gyur ba sogs sngar dang 'dra /
sngon dge slong lha'i bu rna cha gdub skor g.yo zhing dri ma med pa thogs te ston pa'i drung du song nas me tog gtor phyag byas te 'dug pas rgyal byed tshal thams cad 'od kyis khyab po / /
ston pas de la chos bstan pas bden pa mthong nas /
khyod mthus rab drag nyes pa mang ldan pa'i / /
ngan song bshul bgag bsod nams rab ldan pa'i / /
mtho ris 'gro ba phye zhing bdag gis ni / /
mya ngan 'das pa'i bshul yang thob bar gyur / /
shin tu rnam dag khyod brten bdag gis ni / /
de ring skyon bral dag pa'i mig thob cing / /
go 'phang zhi ba 'phags pa dgyes thob ste / /
sdug bsngal rgya mtsho'i pha rol brgal bar gyur / /
'gro ba lha min mi dang lhas mchod pa / /
skye dang rga dang na 'chi bral ba po / /
srid pa @# / /
stong du mthong bar rab dkon ba / /
thub pa de ring khyod mthong 'bras bu mchis / / / /
