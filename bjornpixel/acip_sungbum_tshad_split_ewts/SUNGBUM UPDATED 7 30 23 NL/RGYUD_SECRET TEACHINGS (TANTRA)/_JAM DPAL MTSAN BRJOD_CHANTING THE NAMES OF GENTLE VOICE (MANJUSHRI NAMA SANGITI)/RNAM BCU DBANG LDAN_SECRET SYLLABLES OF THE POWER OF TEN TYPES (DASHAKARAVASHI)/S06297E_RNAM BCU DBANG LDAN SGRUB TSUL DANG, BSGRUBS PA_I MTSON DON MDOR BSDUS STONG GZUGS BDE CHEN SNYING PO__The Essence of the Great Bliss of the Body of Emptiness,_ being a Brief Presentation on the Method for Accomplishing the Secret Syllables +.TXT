@# / /
rnam bcu dbang ldan sgrub tshul dang /
bsgrubs pa'i mtshon don mdor bsdus stong gzugs bde chen snying po bzhugs / /
@## / /
na mo gu ru many+dzu g+ho ShA ya /
mkhyen brtse nus pa'i dpal mnga' bla ma dang / /
dbyer med 'jam dbyangs gsung gi dbang phyug la / /
gus pas btud nas rnam dbang bsgrub tshul dang / /
bsgrubs pa'i mtshon don mdor bsdus bshad par bya / /
de yang dus 'khor bsdus rgyud khams le'i tshigs bcad lnga pa dang /
mtshan brjod chos dbyings ye shes kyi le'u rtsa 'grel nas bstan pa'i rnam bcu dbang ldan bshad pa la gnyis /
mtshon byed kyi sngags bsgrub tshul dang /
bsgrubs pa'i sngags kyi mtshon don no / /
dang po ni /
bsgrub gzhi thig le /
tsheg drag /
a yig /
a yig /
r-i yig /
u yig /
l-i yig /
ma yig /
k+Sha yig /
ha yig ste bcu g.yon du mas rim bzhin /
ha k+Sha ma l-i u r-i i aH zhes bkod nas /
sgrub pa'i tshe /
dus 'khor dang mtshan brjod kyi 'grel par tsan+d+ra pa ltar dang /
g.ya' sel du dbyangs can sgra mdo ltar bsgrubs mod kyang /
'dir ka lA pa ltar bsgrubs na /
mdo las /
l-i'i yi ge la'o / /
zhes gsugns pa ltar /
l-i lar bsgyur /
u wa'o / /
zhes gsungs pa ltar /
u war bsgyur /
r-i ra'o / /
zhes gsungs pa ltar /
r-i rar bsgyur /
i'i yi ge 'dra ba'i yi ge ma yin pa la ya ste pha rol dbyi ba'ang ma yin no / /
zhes gsungs pa ltar /
i yar bsgyur bes /
ha k+Sha ma la wa ra ya aH zhes 'byung /
de nas mdo las /
gsal byed dbyangs med pa pha rol gyi @# / /
yi ger drang bar bya'o / /
zhes gsungs pa ltar /
ha nas ya'i bar gyi gsal byed dbyangs srog tu med pa bdun po de rim pa bzhin du pha rol gyi dbyangs yig -i thung gi steng du drangs /
de nas de rnams kyi steng du man ngag gis tsheg drag zla phyed kyi rnam pa can bzhag /
de'i steng du thig le zlum po nA das mtshan pa bzhag pas h+k+Sh+m+l+w+r+ya ? zhes pa 'grub ste /
'di la nges pa skye ba la sgra'i gzhung la sbyang dgos so / /
gnyis pa la gnyis /
sngags 'di'i mtshon don bshad pa dang /
mtshon don der dus 'khor gyi rgyud don thams cad 'du tshul bshad pa'o / /
dang po ni /
phyi la sbyar na /
srog tu zhugs pa'i a yig gis nam mkha'i khams dang /
yas rlung dkyil dang /
ras med dkyil dang /
was chu dkyil dang /
las sa dkyil dang /
mas ri rab dang /
k+Shas dkar 'dod gzugs kyi lha gnas dang /
has gzugs med kyi lha gnas dang /
tsheg drag lus bsgyur ljang /
ba'i zla phyed kyis dmar /
zla ba dang /
thig dkar /
las nyi ma dang /
ser nA das stong nyid khra /
de mdor na phyI srid pa bcug gnas lugs dang bcas pa snga mtshon no / /
nang la sbyar na /
yas dpral ba rlung gi 'khor lo / /
dkar ras mgrin pa me'i 'khor lo / /
dmar /
bas snying ga chu'i 'khor nag lo / /
las lte na sa'i 'khor lo / /
mas sgal tshigs /
k+ShAs gsang gnas kyi padma /
has sgra gcan gyi rtsa dbu ma /
zla phyed kyis zla ba'i rtsa rkyang ma /
thig les nyi ma'i rtsa ro ma /
nA das bzhi ba'i gnas skabs kyi bde ba rnams mtshon zhing /
srog gi I mtshon don bshad pa ma mthong ngo / /
gzhan la sbyar na bskyed rdzogs gnyis las /
bskyed rim la sbyang pa /
srog gi as chos 'byung /
yas rlung dkyil /
ras med dkyil /
was chu dkyil /
las sa dkyil / /
mas ri rab /
k+Shas ri rab kyi steng gi padma /
ha yig zla phyed thig le gsum gyis zla nyi sgra gcan gyi gdan dang bcas pa'i rten gzhal yas khang des brten pa lha'i 'khor lo rnams mtshon no / /
rdzogs rim la sbyar na /
ya ra wa la'i yi ge bzhis dpral mgrin snying lte'i 'khor lo bzhi dang /
kHSas sgrub pa po dang phyag rgya rigs gsum gyi gsang ba'i padma mtshon pas /
lus kyi gnad du bsnun nas ldom pa nang gi thabs dang /
phyag rgya dang sbyor ba phyi'i thabs gnyis la brten nas gsang gnas kyi gtum mo gyen du 'bar te /
slar spyi gtsug nas thur du brten pa ni thig les mtshon /
gtum mo'i mes spyi bo'i khams dkar po zhu ba thur du babs te slar nor bu'i rtse nas gyen du brtsegs pa ni /
zla phyed kyis mtshon /
khams dkar dmar gyi 'du 'phrod las skyes pa'i mi 'gyur ba'i bde chen ni na das mtshon /
bde ba'i yul rang bzhin spros bral gyi stong nyid ni srog gi as mtshon par gsungs te /
ma yig gyi mtshon don gsal bar bshad pa ma mthong ngo / /
smon byed la sbyar na bsgrub gzhi'i yi ge bcus byis pa ltar 'jug pa'i dbang bdun dang /
dbang gong ma gsum ste 'jig rten pa'i dbang bcu mtshon par dngos su gsungs pa'i shugs la nA das 'jig rten las @# / /
'das pa'i dbang gong ma chen po mtshon pa yin nam snyam mo / /
gzhan yang thob bya'i 'bras bu yongs rdzogs la sbyar ba dang /
phar phyin bcu la sbyar ba dang /
sa bcu la sbyar ba dang /
shes pa bcu la sbyar ba dang /
stobs bcu la sbyar ba dang dbang bcu la sbyar ba rnams kyang shes par bya'o / /
gnyis pa ni /
de ltar rnam bcu dbang ldan gyi yi ges phyi nang gzhan gsum dang gzhi lam 'bras gsum gyi chos rnams mtshon par shes na /
mtshon don de'i nang du dus 'khor gyi rgyud don mtha' dag 'dus par shes sla yang gsal bar bshad na /
dus 'khor rtsa rgyud kyi don 'jam dpal grags pas bsdus pa la dus 'khor bsdus rgyud ces bya la /
de la le'u lnga yod pa'i 'jig rten khams le'i don phyi'i mtshon don du 'du /
nang le'i don nang gi mtshon don du 'du /
dbang le'i don smin byed kyi mtshon don du 'du /
sgrub le'i don bskyed rim gyi mtshon don du 'du /
ye le'i don rdzogs rim gyi mtshon don du 'du ba yin no / /
smras pa /
tshul 'di'i smin byed dbang dang grol byed 'khrid / /
rgyab rten lung gi bgo skal ches phra bas / /
slong mor spyod pa'i bu yis mi bdag mdzod / /
gzhan la ston pa ji bzhin dmad pa'i gnas / /
'on kyang mang thos tshul ldan zhi dul can / /
rgyal bas bsngags pa'i grogs kyis bskul ba na / /
rgyu mtshan rtsis dang sgra yi gzhung lugs la / /
cung zad sbyangs pa'i spyi brtol can des sbyar / /
'dir 'bad las byung rnam par dkar ba'i cha / /
cung zad mchis na de yi nus mthu yis / /
mkha' mnyam 'gro kun stong gzugs bde chen gyi / /
dpal la bdag nyid gcig pus 'god gyur cig /
ces pa 'di rje btsun d+harma b+ha dras gsung ngo / /
dge'o / /

