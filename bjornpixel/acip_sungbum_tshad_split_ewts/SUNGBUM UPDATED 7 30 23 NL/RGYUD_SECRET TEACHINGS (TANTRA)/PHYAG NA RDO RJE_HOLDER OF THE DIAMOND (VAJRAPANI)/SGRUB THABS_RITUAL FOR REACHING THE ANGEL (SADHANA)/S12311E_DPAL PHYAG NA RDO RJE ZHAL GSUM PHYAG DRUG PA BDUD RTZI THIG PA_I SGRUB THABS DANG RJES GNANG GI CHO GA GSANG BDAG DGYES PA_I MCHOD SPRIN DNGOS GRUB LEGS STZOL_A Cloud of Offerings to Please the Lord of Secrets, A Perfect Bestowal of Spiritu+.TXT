dpal phyag na rdo rje zhal gsum phyag drug pa bdud rtsi thig pa'i sgrub thabs dang rjes gnang gi cho ga gsang bdag dgyes pa'i mchod sprin dngos grub legs stsol zhes bya ba bzhugs so / /
na mo gu ru badzra pA Na ye /
dpal phyag na rdo rje zhal gsum phyag drug pa'i rjes gnang bya bar 'dod pas /
rten rab gnas can gyi drung du mchod pa dang maN+Dal tshom bu dgu pa /
dkar gtor cha bzhi bsham /
rang nyid spus dang gtsang sbra ldan pa'i sgo nas skyabs 'gro sems bskyed tshad med bzhi bsgom pa sngon du btang /
bdag bskyed ni /
swa b+ha wa dang shu n+ya tas bzung 'dzin gyi chos thams cad stong par sbyangs /
stong pa'i ngang las gzhal yas khang bsrung ba mtshams kyi 'khor lo me ri dang bcas pa'i dbus su paM las padma a las zla ba raM las nyi ma'i steng du hUM mthing nag las 'od zer 'phros /
'phags pa mchod /
sems can gyi don byas /
tshur 'dus /
hUM la thim hUM 'od du zhu ba las rang nyid phyag na rdo rje zhal gsum phyag drug pa phyag g.yas dang po na gser gyi rdo rje rtse lnga pa bsnams pa /
g.yon gyi dang po sdigs mdzub /
bar pa gnyis kyi mthil nyi zlas mtshan pa thal mo brdab pa'i tshul du snang ba /
phyag 'og ma gnyis kyis sbrul nag zhal du gsol ba /
g.yas dkar g.yon dmar dbus mthing zhal nas hUM hUM gi sgra sgrogs pa /
klu dang rin po ches brgyan pa /
tshangs pa dang brgya byin gyi steng du zhabs brkyang bskum du bzhugs pa /
khro la rdam pa mche ba gtsigs shing 'jigs pa'i cha lugs can gnas gsum sbyin gyis brlabs /
thugs ka'i hUM las 'od 'phros /
lcang lo can nas rang 'dra'i ye shes pa spyan drangs /
ar+g+haM sogs kyis mchod pa phul nas /
g.yas zhal dkar po nas sku'i lha tshogs dkar po dpag tu med pa byon nas de rnams kyis dbang bskur bas bdag gi lus rdo rjer byin gyis brlabs par gyur /
oM sarba ta thA ga ta a b+hi Shiny+tsa oM /
g.yon zhal dmar po nas gsung gi lha tshogs dmar po dpag tu med pa byon nas de rnams kyis dbang bskur bas bdag gi ngag rdo rjer byin gyis brlabs par gyur /
AH sarba ta thA ga ta ab+hi Shiny+tsa AH dbus zhal mthing ga nas thugs kyi lha tshogs sngon po dpag tu med pa byon nas de rnams kyis dbang bskur bas bdag gi yid rdo rjer byin gyis brlabs par gyur /
hUM sarba ta thA ga ta a b+hi Shi ny+tsa hUM /
thugs ka'i hUM gi mthar oM nI laM b+ha ra d+ha ra'i sngags kyis bskor bar bsams la brgya stong tsam bzlas par bya /
de nas mdun gyi maN+Dal tshom bu bsangs sbyangs /
phyag na rdo rje la rang 'dra'i phyag na rdo rje brgyad kyis bskor ba sngar ltar bskyed /
dgug gzhug dbang bskur rgyas gdab dkyus ltar bya zhing bsnyen pa byas la mchod bstod bya /
gtor ma cha bzhi bsngo /
de nas slob ma rnams khrus byas /
maN+Dal 'bul du bcug la gsol ba 'debs pa 'di'i rjes zlos mdzod /
slob dpon dgongs su gsol /
bdag la slob dpon gyis dpal phyag na rdo rje'i rjes su gnang ba stsal du gsol /
lan gsum /
bla mas maN+Dal tshom bu dgu phyag na rdo rje gtso 'khor dgur ngo sprad la /
sku'i rjes gnang zhu ba'i don du gsol ba 'debs pa 'di'i rjes zlos mdzod /
bla ma rdo rje 'dzin pa chen po bdag la dgongs su gsol /
dpal phyag na rdo rje'i sku'i rjes gnang bdag la stsal zhing dbang bskur du gsol /
lan gsum /
zhes @# / /
gsol ba btab pas /
bla ma phyag na rdo rje'i g.yas zhal dkar po las 'od zer dkar po'i tshogs 'phros pas slob ma rnams kyi lus la phog /
sdig pa dang sgrib pa thams cad dag /
slar yang 'od zer 'phros /
sangs rgyas dang byang chub sems dpa' sku'i lha tshogs dpag tu med pa dang bcas pa mdun gyi nam mkhar spyan drangs /
mchod /
phyogs bcu'i sangs rgyas dang byang chub sems dpa' thams cad kyis slob ma 'di rnams kyi lus rdo rjer byin gyis brlab tu gsol /
lan gsum /
de ltar gsol ba btab pas sangs rgyas dang byang chub sems dpa' thams cad kyi sku'i ngo bo oM du gyur te slob ma rnams kyi spyi bor zhugs /
oM sarba ta thA ga ta a b+hi Shiny+tsa oM /
slob ma rnams kyi spyi bor 'khod pa'i oM dkar po las bdud rtsi dkar po'i rgyun babs /
lus kyi nang thams cad gang bas lus kyi sgo nas bsags pa'i sdig sgrib thams cad byang zhing dag /
bum pa'i dbang thob /
lus lha'i sku bsgom pa la dbang ngo /
zhes brda sprad /
gsung gi rjes gnang zhu ba'i don du gsol ba 'debs pa 'di'i rjes zlos mdzod /
bla ma rdo rje 'dzin pa chen po bdag la dgongs su gsol /
dpal phyag na rdo rje'i gsung gi rjes gnang bdag la stsal zhing dbang bskur du gsol /
lan gsum /
de ltar gsol ba btab pas /
bla ma phyag na rdo rje'i g.yon zhal dmar po las 'od zer dmar po 'phros /
slob ma rnams kyi ngag la phog /
sdig sgrib dag /
yang 'od zer 'phros /
sangs rgyas dang byang chub sems dpa' gsung gi lha tshogs dpag tu med pa dang bcas pa mdun gyi nam mkhar spyan drangs /
sngar ltar mchod /
phyogs bcu na bzhugs pa'i sangs rgyas dang byang chub sems dpa' thams cad kyis /
slob ma 'di rnams kyi ngag rdo rjer byin gyis brlab tu gsol /
lan gsum /
de ltar gsol ba btab pas /
sangs rgyas dang byang chub sems dpa' thams cad kyi gsung gi ngo bo AH yig tu gyur te slob ma rnams kyi mgrin par zhugs /
AH sarba ta thA ga ta ya b+hiShiny+tsa AH slob ma rnams kyi lce rdo rje rtse lnga bar gyur te rtse lnga la nI laM b+ha ra'i sngags kyis mtshan par gyur /
bla ma'i thugs ka'i sngags zhal nas thon /
slob ma rnams kyi kham song /
a wa d+hu ti'i dbyibs brgyud gsang gnas nas thon /
bla ma'i gsang gnas nas zhugs te slar yang 'gal ma ltar 'khor bar dmigs te bla ma'i phreng ba nas bzung la /
'di'i rjes zlos mdzod /
sngags lan mang du bzla'o /
des gsang ba'i dbang thob /
gsang ba'i bdag po'i sngags bzla ba'i rjes gnang thob pa yin no / /
zhes brjod /
thugs kyi rjes gnang zhu ba'i don du gsol ba 'debs pa 'di'i rjes zlos mdzod /
bla ma rdo rje 'dzin pa chen po bdag la dgongs su gsol /
dpal phyag na rdo rje'i thugs kyi rjes gnang bdag la stsal zhing dbang bskur du gsol /
lan gsum /
de ltar gsol ba btab pas /
bla ma phyag na rdo rje'i dbus zhal mthing gnas 'od zer sngon po 'phros /
slob ma rnams kyi yid la phog /
yid kyi sdig sgrib dag /
yang 'od zer 'phros /
sangs rgyas dang byang chub sems dpa' thugs kyi lha tshogs dpag tu med pa dang bcas pa mdun gyi nam mkhar spyan drangs /
lngar ltar mchod /
phyogs bcu na bzhugs pa'i sangs rgyas dang byang chub sems dpa' thams cad kyis /
slob ma 'di rnams kyi yid rdo rjer byin gyis @# / /
brlab tu gsol /
lan gsum /
de ltar gsol ba btab pas /
sangs rgyas dang byang chub sems dpa' thams cad kyi thugs kyi ngo bo hUM du gyur te slob ma rnams kyi snying gar zhugs /
hUM sarba ta thA ga ta a b+hi Shi ny+tsa hUM /
slob ma rnams kyi thugs ka'i hUM de las 'od zer 'phros /
sems can thams cad la phog /
sdig sgrib thams cad sbyangs 'od du zhu /
yang 'od zer 'phros /
phyi rnod kyi 'jig rten la phog 'od du zhu /
'od zer tshur 'dus hUM la thim /
hUM 'od du zhu rdo rje'i lte ba hUM gis mtshan pa zhig bsam /
rdo rje las 'od zer 'phros /
'ang gi lus 'od du zhu rdo rje la thim /
hUM las 'od zer 'phros /
rdo rje 'od du zhu hUM la thim /
pad gdan zla gdan la thim /
zla gdan zhabs kyu la thim /
zhabs kyu la thim /
'a ha la thim /
ha dpung pa la dpung pa ske la ske mgo la /
mgo zla tshes la zla tshes thig le la thig le sngon po til tsam la dmigs pa gtad de mthar mi dmigs pa'i ngang la mnyam par bzhag par mdzod /
des shes rab ye shes kyi dbang thob /
rdzogs rim bsgom pa la dbang ngo / /
zhes brjod /
maN+Dal gyi rjes gnang zhu ba'i phyir du gsol ba 'debs pa 'di'i rjes zlos mdzod /
bla ma rdo rje 'dzin pa chen po bdag la dgongs su gsol /
bdag gcig pu sdug bsngal dang bral zhing bde ba'i don du zhu ba ma lags kyi /
sems can thams cad 'khor ba sdug bsngal gyi rgya mtsho chen po las sgrol ba'i don du 'phrin las bzhi'i rjes su gnang ba stsal du gsol /
zhes gsol ba gdab /
de nas bla mas slob ma rnams kyi mgor maN+Dal bzhag ste /
gsang bdag phyag na rdo rje'i 'phrin las kyi lha tshogs rnams kyis slob ma 'di rnams la byin gyis brlab tu gsol /
'phrin las bzhi'i sgo nas sems can la phan pa dpag tu med pa thogs shing sems can thams cad 'khor ba sdug bsngal gyi rgya mtsho chen po las 'dren pa'i ded dpon chen por 'gyur par byin gyis brlab tu gsol /
zhes lan gsum brjod /
de nas slar yang bla mas de ltar gsol ba btab pas /
bla ma phyag na rdo rje'i g.yas zhal dkar po las 'od zer dkar po 'phros te /
zhi byed kyi lha tshogs dkar po bsam gyis mi khyab pa spyan drangs /
slob ma rnams kyi lus la thim pas nad gdon bar chad thams cad zhi bar bsams la /
nI laM zhes sogs kyi mjug tu shan+tiM ku ru sid+d+hi a b+hiShiny+tsa oM zhes brjod /
bla ma phyag na rdo rje'i rtsa zhal gyi rgyab las 'od zer ser po 'phros /
rgyas byed kyi lha tshogs ser po bsam gyis mi khyab pa spyan drangs /
slob ma rnams kyi lus la thim pas tsha dang bsod nams rgyas par bsams la /
sngags bsham du a yur+dz+nyan puSh+TiM sid+d+hi a b+hi Shiny+tsa traM ces dang /
bla ma phyag na rdo rje'i g.yon zhal dmar po las 'od zer dmar po 'phros /
dbang byed kyi lha tshogs dmar po bsam gyis mi khyab pa spyan drangs /
slob ma rnams kyi lus la thim pas sems can thams cad chos la 'god pa'i nus pa dang ldan par bsams la /
sngags gsham du wa shaM ku ru ye a b+hi Shi ny+tsa hrIH zhes dang /
bla ma phyag na rdo rje'i dbus zhal mthing ga las 'od zer sngon po 'phros /
drag byed kyi lha tshogs bsam gyis mi khyab pa spyan drangs /
slob ma rnams kyi lus la thim pas bstan pa dang sems can la gnod pa'i dgra bgegs tshar gcod pa'i nus pa dang ldan par bsams la /
@# / /
sngags gsham du ma rA ya sid+d+hi a b+hi Shiny+tsa AH zhes brjod /
de ltar maN+Dal gyi lha dgu slob ma rnams kyi lus la thim pas rnam shes tshogs dgu dag pa'i mos pa mdzod /
ces brjod /
mjug chog spyi ltar bya'o /
zhes dpal phyag na rdo rje zhal gsum phyag drug pa bdud rtsi thig pa'i sgrub thabs dang rjes gnang gi cho ga gsang bdag dgyes pa'i mchod sprin dngos grub legs stsol zhes bya ba 'di'ang o nol thu gu shi chos rje so nyid zhabs drung gzhan phan nam mkhas bskul ngor /
dus mtha'i dge sbyong ci bde ba ngag dbang blo bzang bstan pa'i rgyal mtshan dpal bzang pos bka' gdams pa rnams kyi bsti gnas dge 'phel dga' ldan chos mdzod gling gi bla brang bkra shis bsam gtan pho brang du gsar bsgrigs bgyis pa'o / /
