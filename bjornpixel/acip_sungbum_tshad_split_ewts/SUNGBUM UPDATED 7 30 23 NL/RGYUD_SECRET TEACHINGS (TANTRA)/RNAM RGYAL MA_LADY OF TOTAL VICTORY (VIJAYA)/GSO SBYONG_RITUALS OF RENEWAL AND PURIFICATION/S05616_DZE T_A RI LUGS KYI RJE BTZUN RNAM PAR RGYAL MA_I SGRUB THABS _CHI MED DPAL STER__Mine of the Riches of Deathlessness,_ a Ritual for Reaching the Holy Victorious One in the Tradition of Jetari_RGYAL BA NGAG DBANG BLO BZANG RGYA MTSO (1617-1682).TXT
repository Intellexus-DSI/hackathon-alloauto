@# / /
rnam rgyal 'joms sogs la dgos ba'i gso sbyong gi cho ga bzhugs / /
@## / /
swasti sid+d+haM /
'dir rnam rgyal 'joms sogs gyi skabs thog mar gso sbyong blang ba'i rim pa ni /
rnal 'byor pa rnams snga bar khrus byas nas rten la kha phyogs bar langs te /
rang gi snying ga nas 'od zer 'phros pas bla ma rgyal ba sras dang bcas pa mdun gyi nam mkhar oM badzra samA dzaH zhes rdo rje bsdu ba'i phyag rgya dang bcas spyan drangs par bsam /
dngos su phyag bya zhing /
sangs rgyas thams cad 'dus pa'i sku / /
rdo rje 'dzin pa'i ngo bo nyid / /
dkon mchog gsum gyi rtsa ba ste / /
bla ma rnams la phyag 'tshal lo / /
bla ma'i sku ni rdo rje'i sku /
mdzes shing lta bas chog mi shes / /
bsam gyis mi khyab yon tan ldan / /
bla ma'i sku la x /
bla ma'i gsung ni tshangs pa'i dbyangs / /
'gag med seng ge'i sgra dang ldan / /
mu stegs log lta 'joms mdzad pa / /
bla ma'i gsung la x /
bla ma'i thugs ni nam mkha' 'dra / /
bde gsal mi rtog dang tshul ldan / /
rnam thar gsum la legs gnas pa'i / /
bla ma'i thugs la x /
bla ma sangs @# / /
rgyas bla mchos / /
de bzhin bla ma dge 'dun te / /
kun gyi mdzad pa bla ma yin / /
bla ma rnams la x /
mgon po thugs rje che ldan pa / /
thams cad mkhyen pa ston pa po / /
bsod nams yon tan rgya mtsho'i zhing / /
de bzhin gshegs la x /
dag bas 'dod chags bral bar gyur / /
dge bas ngan song las grol cing / /
gcig x don dam mchog gyur pa / /
zhi gyur chos la x /
grol nas grol ba'i lam yang ston / /
bslab pa dag la rab tu gnas / /
zhing gi dam ba yon tan ldan / /
dge 'dun la yang phyag x /
ston pa bla med sangs rgyas rin po che / /
skyob pa bla med dam chos rin po che / /
'dren pa bla med dge 'dun rin po che / /
bla med dkon mchog gsum x /
chos sku nam mkha' bzhin du dbyer med kyang / /
gzugs sku 'ja' tshon bzhin du so sor gsal / /
thabs dang shes rab mchog la mnga' brnyes ba'i / /
rigs lnga bde bar gshegs la x /
sangs rgyas rnam gzigs gtsug tor thams cad skyob / /
'khor ba 'jig dang gser thub 'od srungs dang / /
shAkya thub pa gau taM lha yi lha / /
sangs rgyas dpa' bo bdun la x /
bskal pa grangs med 'das pa'i dus kyi tshe / /
phongs gyur 'gro ba mtha' dag skyob pa'i phyir / /
smon lam khyad par can rnams btab gyur pa'i / /
bde bar gshegs ba brgyad la x /
phyogs bcu'i 'gro la mkhyen brtses rab dgongs nas / /
phyogs bcur chos kyi 'khor lo legs bskor bas / /
phyogs bcu'i 'gro kun yongs su skyob mdzad pa'i / /
phyogs bcu'i sangs rgyas rnams la x /
sngon gyi smon lam byang chub rjes spyad pas / /
mtshan tsam thos pas sgrib pa kun sel pa / /
'phrin las mnga' ba kun mkhyen 'jig rten mgon / /
sangs rgyas sum cu lnga la x /
mthun pa'i smon lam mchog tu rmad byung zhing / /
spyad pa spyed tshe na yang mched gyur la / /
bskal bzang gcig la mdzad ba mthar phyin pa'i / /
rdzogs pa'i sangs rgyas stong la + /
thabs mkhas thugs rje shAkya'i rigs su 'khrungs / /
gzhan gyis mi thub bdud kyi dpung 'joms pa / /
gsar gyi lhun po lta bur brjid pa'i sku / /
shAkya'i rgyal po khyed lag rnam dag sku mnga' mchog tu gzugs bzang ba / /
ye shes rgya mtsho gser gyi lhun po 'dra / /
grags pa 'jig rten gsum na lham me ba / /
mgon po mchog gyur khyed la x /
mtshan mchog ldan pa dri med zla ba'i zhal / /
gser mdog 'dra ba khyod la x /
rdul bral khyod 'dra srid pa gsum ma mchis / /
mnyam med mkhyen chen khyod la x /
'gro ba'i gnyen gcig ma lus rkang gnyis gtso / /
dus gsum bde gshegs kun gyi ngo bo nyid / /
gser gyi mdog car lha yi ltar gyur ba / /
dam tshig gsum bkod rgyal la x /
thugs @# / /
rje kun la snyoms pa'i bcom ldan 'das / /
mtshan tsam thos pas ngan 'gro'i sdug bsngal sel / /
dug gsum nad sel sangs rgyas sman gyi bla / /
bai DUr+ya'i yi 'od la+ /
'jig rten 'dren pa'i gtso bo tshe dpag med / /
dus min 'chi ba ma lus 'joms mdzad cing / /
mgon med sdug bsngal gyur ba rnams kyi skyabs / /
sangs rgyas tshe dpag med la x /
sku gyur ba ni thams cad la / /
mtshan mchog sum cu gnyis mnga' zhing / /
rdzogs pa'i sangs rgyas grags ldan pa / /
rgyal ba kun la+ /
rdzogs sangs gang du bltams pa dang / /
gang du byang chub la reg dang / /
zhi ba'i 'khor lo bskor ba dang / /
zag med mya ngan 'das phyag 'tshal / /
bde gshegs gang du bzhugs pa dang / /
'chag pa dang ni bzhengs pa dang / /
seng ge lta bur gzims pa yi / /
gnas de la yang+ /
steng dang 'og dang par dag dang / /
phyogs dang phyogs mtshams rnams su yang / /
skur bcas sku ni med pa yi / /
mchod rten rnams la+ /
smra bsam brjod med shes rab pha rol phyin / /
ma skyes mi 'gag nam mkha'i ngo bo nyid / /
so so rang rig ye shes spyod yul ba / /
dus gsum rgyal ba'i yum la+ /
rgyal ba'i bstan pa mkha' ltar yangs pa'i lam / /
don dam dmigs med spros pa kun las 'das / /
dbyangs kyi mtshan tsam kun mkhyen ngo bo nyid / /
dus gsum rgyal ba'i yum la+ /
dpal ldan lha mo ston ka'i zla ba'i mdog /
zhal gsum phyag brgyad rab mdzes zhi ba'i sku / /
ye shes dpag yas tshe yi mchog stsol ma / /
rnam bar rgyal ma'i zhabs la+ /
rnam rgyal 'jig rten dbang phyug gsang ba'i bdag /
mi g.yo 'dod pa'i rgyal po dbyug sngon can / /
stobs po che dang lha yi bu gnyis te / /
rnam rgyal lha tshogs rnams la x /
gang thugs gnyis su med pa'i ye shes kyi / /
rdo rje rin cen kun nas 'bar pa'i mthus / /
bdud bzhi'i stobs rnams rnam par 'joms mdzad pa / /
rdo rje rnam par 'joms la+ /
dus gsum bde bar gshegs pa chos kyi sku / /
'gro drug sems can rnams la spyan ras gzigs / /
nam mkha' lta bur khyab ba'i bcu gcig zhal / /
gzi brjid 'od dpag med la + /
thugs rje'i dbang phyug 'phags pa spyan ras gzigs / /
don yod zhags pa khro rgyal rta mgrin dpal /
rel gcig ma dang lha mo khro gnyer can / /
'phags pa lha lnga'i tshogs la /
'jam dbyangs phyag na rdo rje spyan ras gzigs / /
sa yi snying po sgrib pa rnam par sel / /
nam mkha'i snying po byams pa kun tu bzang / /
nye ba'i sras chen brgyad la / /
skyon gyis ma gos sku mdog dkar / /
rdzogs sangs rgyas kyis dbul brgyan / /
thugs rje can gyis 'gro la gzigs / /
spyan ras gzigs la + /
gzhon nu'i sku lus 'chang ba po / /
ye shes sgron mes rab brgyan cing / /
'jig rten gsum gyi mun sel ba / /
'jam dpal dbyangs la+ /
stobs po che la drag shul che / /
rig sngags rgyal po dge ba po / /
gdul dka' ma lus 'du la mdzad ba / /
rdo rje ba snams la x /
lha dang lha min cod pan gyis / /
zhabs kyi padmo @# / /
la btud cing / /
phongs pa kun las sgrol mdzad ma / /
sgrol ma yum la x /
gang la sems kyi dam pa rin cen de / /
skyes pa de yi sku la phyag 'tshal zhing / /
gang la gnod pa byas kyang bder 'brel ba / /
bde bar 'byung gnas de la skyabs su mchi / /
dgra bcom blo mchog dbang po kun dul ba / /
bstan pa'i srid du legs par brtan bzhugs nas / /
bstan pa 'dzin dang spel dang srung mdzad ba'i / /
dgra bcom gnas brtan bcu drug la phyag 'tshal / /
zab mo rten 'brel bcu gnyis lags bsgoms pas / /
rang byung rang sangs rgyas kyi ye shes ni / /
brten pa med pa'i tshul gyis thugs chung pa'i / /
'phags pa rang rgyal rnams la x /
rdzu 'phrul stobs dang mngon par shes pa'i dpal / /
nye bar thob nas thub pa'i bka' bzhin du / /
bstan pa rin cen bang mdzod legs bsrung ba'i / /
rdo rje chos skyong rnams la + /
gang sngon sbyin pa rgya mtsho'i dge bsags pas / /
tshe dang nor dang mthu yi dpal brnyes nas / /
sgrub pa po la dbyig gi char 'babs pa / /
nor khyim rnams la bstod cing phyag 'tshal lo / /
mkha' ltar khyab pa'i rgyal ba sras bcas la / /
bdag dang mkha' mnyam 'gro ba ma lus pa'i / /
lus 'di zhing rdul mnyam par rab sprul nas / /
rtag tu grub pa'i yid kyis phyag 'tshal lo / /
ji snyed su dag sogs nas /
bde bar gshegs pa thams cad bdag gis bstod / /
ces pas phyag bya / /
de nas rang gnas su 'khod de rol mo ji snyed pa 'gul dkrol bya zhing / /
me tog dam pa sogs nas /
rgyal ba kun la phyag 'tshal mchod bar bgyi / /
zhes brjod /
rol mo ba zhag ste /
'dod chags zhe sdang gti mug dbang gis na / /
sogs nas /
thams cad bdag gis byang chub phyir bsngo'o / /
zhes pas yan lag bdun pa byas la /
pus mo g.yas pa'i lhangs la btsugs nas thal me sbyar he /
don yid la dran bzhin pas /
ji ltar sngen gyi de bzhin gshegs pa dgra bcom pa yang dag par rdzogs pa'i sangs rgyas rta cang shes lta bu /
glang po chen po /
bya ba byas shing byed pa byas pa /
khur bo rab /
rang gi don rjes su thob pa /
srid par kun tu sbyor ba yongs su zad pa /
yang dag pa'i bka' /
legs par rnam par grol ba'i thugs /
legs par rnam par grol ba'i shes rab can de rnams kyis sems can thams cad kyi den gyi phyir dang /
phan bar bya ba'i phyir dang /
grol bar bya pa'i phyir dang /
nad med par bya ba'i phyir dang /
mu ge med par bya ba'i phyir dang /
byang chub kyi phyogs kyi chos rnams yongs su rdzogs par bya ba'i phyir dang /
bla na med pa yang dag par ljogs pa'i byang chub lhag bar rdzogs par bya ba'i phyir /
gso sbyong nges bar mdzad pa de bzhin du /
bdag ming 'di zhes bgyi bas kyang /
dus 'di nas bzung ste /
ji srid sang nyi ma ma shar gyi bar du gso /
sbyong nges par yang dag par blang bar bgyi'o / /
zhes pa lan gsum gyis sdom pa blangs la de'i bslab bya 'di rnams bslab snyam pas /
deng nas srog gcod mi bya zhing / /
gzhan gyi nor ni blang mi bya / /
'khrid pa'i chos kyang mi spyad cing / /
@# / /
rjun gyi chig kyang mi smra'o / /
skyon ni mang po nyar bsten pa'i / /
chang ni yongs su spang bar bya / /
khri stan chen po mi bya zhing / /
de bzhin dus ma yin pa'i zas / /
dri dang 'phreng ba dang ni rgyan / /
gar dang glu sogs spang bar bya / /
ji ltar dgra bcom rtag tu ni / /
srog gcod la sogs mi byed pa / /
de bzhin srog gcod la sogs spang / /
bla med byang chub thob par shog / /
sdug bsngal mang 'khrug 'jig rten rnams / /
srid pa'i mtsho las 'don par shog / /
ces lan gsum brjod /
gso sbyong gi tshig 'di rnams blo ngo dang bstun pa'i bcos bslad ma byed cig /
de nas /
oM a mo g+ha shrI la /
sam+b+ha ra /
b+ha ra b+ha ra /
ma hA shud+d+ha satwa /
padma bi b+hU Shi ta b+hu dza /
d+ha ra d+ha ra /
sa man+ta a wa la ki te hUM phaT /
ces tshul khrims rnam dag gi gzungs bdun nam nyer gcig bzla /
khrims kyi tshul khrims skyon med cing / /
tshul khrams rnam par dag dang ldan / /
rlom sems med pa'i tshul khrims kyis / /
tshul khrims pha rol phyin rdzogs shog / /
ces sogs kyi smon lam gdab bo / /
theg pa chen po'i gso sbyong len tshul mkhas pa'i phyag len ltar za hor gyi ban+des zur du phyung ste bkod pa'o / / / /
sarba mang+ga laM / /
