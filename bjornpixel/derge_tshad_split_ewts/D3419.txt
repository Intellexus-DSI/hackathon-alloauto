@## / /
rgya gar skad du /
shrI siM ha nA da sA d+ha naM /
bod skad du /
dpal seng ge sgra'i sgrub thabs /
dpal ldan seng ge sgra la phyag 'tshal lo / /
nad kun 'joms byed bla ma ste / /
seng ge sgra la phyag 'tshal lo / /
rnal 'byor bsgoms pa tsam gyis ni / /
sdig pa kun las grol bar 'gyur / /
dang po re zhig kha bsang ba la sogs pa byas te /
gos gtsang ma gon nas sa gzhi gtsang mar stan bde ba la nye bar 'dug ste /
rang gi snying gar zla ba la hrIHyig bsgom par bya'o / /
de'i 'od zer gyis de bzhin gshegs pa thams cad gdan drangs te /
mchod pa byas nas sdig pa bshags pa la sogs pa bya'o / /
de nas byams pa dang snying rje dang /
dga' ba dang /
btang snyoms rnams rnam par bsgoms te /
rang bzhin gyis dag pa'i sngags brjod pa sngon du 'gro bas stong pa nyid bsgom par bya'o / /
oM swa b+hA wa shud+d+haHsarba d+harmAHswa b+hA wa shud+d+ho\u0f85haM /
oM shU n+ya tA dz+nyA na badzra swa b+hA wa At+ma ko\u0f85haM zhes so / /
de nas rang gi lus sgra brnyan dang 'dra bar bltas nas raM yig dmar po yongs su gyur pa las pad+ma dmar po 'dab ma brgyad pa'i steng du A yig yongs su gyur pa las /
seng ge dkar po /
de'i steng du hrIHyig de'i 'od zer gyis de bzhin gshegs pa rnams gdan drangs shing /
bdag nyid la bcug nas 'jig rten dbang phyug seng ge sgra bsgom par bya'o / /
sku mdog dkar po spyan gsum pa /
ral pa'i cod pan gyis brgyan pa /
stag gi pags pa'i na bza' bsnams pa /
seng ge dang zla ba'i gdan la rgyal po rol pa'i stabs kyis bzhugs pa /
zla ba'i 'od lta bu bsgom par bya'o / /
phyag g.yas na sbrul dkar pos dkris pa'i rtse gsum dkar po'o / /
phyag g.yon na pad+ma langs pa'i steng na ral gri 'bar ba'o / /
g.yon na me tog dri zhim po sna tshogs pas gang ba'i pad+ma'i snod do / /
rang gi lus las de bzhin gshegs pa lnga 'phro bar blta'o / /
de nas rang gi snying ga'i sa bon gyis ye shes sems dpa' bkug cing bcug nas de bzhin gshegs pa rnams 'phro zhing bdag nyid la dbang bskur nas /
'od dpag tu med pas dbu brgyan cing /
rgyas btab par bsam par bya'o / /
de nas sngags bzlas par bya'o / /
lha rnams kyi gzungs kyis so / /
de la sngags 'di'o / /
oM AHhrIHsiM ha nA da hUM phaT swA hA /
de nas mchod pa'i phyir dri bzangs la sogs pa'i maN+Dal byas la me tog la sogs pa dbul zhing mchod par bya'o / /
yang phreng ba'i sngags bzlas par bya'o / /
na mo rat+na tra yA ya /
na ma Ar+yA ba lo ki te shwa rA ya /
bo d+hi satA ya /
ma hA satwa ya /
ma hA kA ru Ni kA ya /
tad+ya thA /
oM a ka Te /
bi ka Ti /
ni ka Te /
ka TaM ka Te /
ka ro Te /
ka ro TaM /
bId+ya swA hA /
sngags 'dis maN+Dal gyi gzugs bzung nas /
lan nyi shu rtsa gcig bzlas nas /
nad pa la byugs na 'tsho bar 'gyur ro / /
'jig rten dbang phyug seng ge sgra'i sgrub thabs rdzogs so /
[ ]
