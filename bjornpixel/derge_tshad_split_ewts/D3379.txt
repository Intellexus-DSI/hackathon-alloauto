@## / /
rgya gar skad du /
ma hA sA ha sra pra marda nI sA d+ha naM /
bod skad du /
stong chen mo rab tu 'joms ma zhes bya ba'i sgrub thabs /
'phags ma stong chen mo rab tu 'joms ma la phyag 'tshal lo / /
sngon bzhin kho nar thams cad byas la /
stong pa nyid kyi rjes su stong chen mo rab tu 'joms ma dkar mo zhal gcig ma /
phyag drug pa /
g.yas pa'i phyag gsum rnams su go rims ji lta bar ral gri dang /
mda' dang mchog sbyin pa'o / /
g.yon pa'i phyag gsum rnams su gzhu dang /
zhags pa dang dgra sta'o / /
sna tshogs pa'i cha lugs kyi na bza' dang /
rgyan dang /
dbu rgyan dang /
lang tsho la babs pa'i gzugs sgeg pa la sogs pa'i yon tan can rnam par snang mdzad kyi dbu rgyan can /
bruM gyi sa bon las byung ba'i zla ba'i gdan dang zla ba'i rgyab rten can no / /
oM bruM zhes pa'i sngags brjod par bya'o / /
'phags ma stong chen mo rab tu 'joms ma'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur cing zhus so //
[ ]
