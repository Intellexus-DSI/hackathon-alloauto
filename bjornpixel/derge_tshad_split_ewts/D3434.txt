@## / /
na ma Ar+yA a ba lo ki te shwa rA ya ba d+hi satwA ya ma hA satwA ya /
ma hA kA ru Ni kA ya /
tad+ya thA /
oM d+ha ra Ni d+ha re d+ha ra d+ha re b+ha dre su b+ha dre swA hA /
zla ba gzas bzung ba'i dus sam yang na nyi ma gzas bzung ba'i tshe ba'i rnam lngas khrus byas te brgya rtsa brgyad bzlas nas sran ma Sha khar bcug nas ji srid ma grol gyi bar de srid du bzlas par bya'o / /
'jig rten mgon po'i bris sku mdun du byas nas mar gyi mar me rab tu spar te /
tsan+dan dang sa la ma lhung ba'i ba'i lci bas maN+Dal byas nas spyod lam gtsang ma dang bcas pas sgrub pa po byang phyogs kyi sgor gnas nas rang gi zla ba dang nyi ma la blta bar mi bya'o / /
sngon du bsnyen pa khri bzlas nas / /
tshangs par spyod pas bsgrub par bya / /
ma thos pa yi bstan bcos kyang / /
rig cing longs spyod nus par 'gyur / /
thos pa rnams ni mi brjed cing / /
gzungs 'dzin stobs dang ldan par 'gyur / /
gang gis spyi bor phye ma yis / /
rab tu byin gyur rkang pa dang / /
thams cad de yi dbang du 'gyur / /
ji srid nyi ma zla ba'i bar / /
mkha' 'gro ma dang gza' dang ni / /
dgra dang nad rnams skye mi 'gyur / /
byugs pas nad rnams thams cad kyang / /
rtag tu rab tu zhi bar 'gyur / /
hrIHyig rkan las byung ba yi / /
'jig rten mgon po rnam par bsgom / /
phyag gnyis g.yas pa mchog sbyin dang / /
g.yon pa pad bsnams sku mdog dkar / /
ral pa'i nang gnas 'od dpag med / /
sna tshogs chu skyes zla ba la / /
mgon po rdo rje skyil krung bzhugs / /
mkhas pas cho ga bzhin du bsgom / /
nye bar spyod pa dang bcas pa sran ma ma Sha'i zhal gyi gzungs rdzogs so //
[ ]
