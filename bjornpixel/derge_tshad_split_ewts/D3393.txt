@## / /
rgya gar skad du /
nai rAt+ma sA d+ha naM /
bod skad du /
bdag med ma'i sgrub pa'i thabs /
bcom ldan 'das bdag med ma la phyag 'tshal lo / /
dang po'i sems can thams cad bsgral bar byed pa'i mtshan nyid kyi snying rje rnam par bsgoms la /
phyi dang nang du bcas pa stong pa nyid du dmigs la /
bar snang la zla ba'i dkyil 'khor la oM las gri gug de chang gzungs la zla ba la oM yig bsam par bya'o / /
de nas rnal 'byor ma'i 'khor lo spro ba dang /
bsdu ba bltas te /
de thams cad yongs su gyur pa las ro'i snying gar zla ba la bcom ldan 'das ma bdag med ma mdog nag mo gri gug dang thod pa dang kha T+wAM ga bsnams pa'o / /
phyag gnyis ma /
zhal gcig ma bsam par bya'o / /
spyan gsum zlum zhing dmar ba /
skra kham pa gyen du 'greng ba'o / /
mgo bo dang /
mgrin pa dang /
snying ga rnams su oM AHhUM gi yi ge snying gar zla ba la gri gug gi chang gzungs kyi zla ba la oM bltas te sngags bzlas par bya'o / /
oM a A i I /
u U /
r-i r-I /
l-i l-I /
e ai /
o au /
aM swA hA /
zhes bya ba ni bzlas pa'i sngags so / /
bdag med ma'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur ba'o
