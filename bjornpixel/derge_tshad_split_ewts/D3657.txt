@## / /
rgya gar skad du /
ku ru kul+le sA d+ha naM /
bod skad du /
ku ru kul+le'i sgrub thabs /
lha mo ku ru kul+le la phyag 'tshal lo / /
cho ga sngar bshad pa dang mthun pa las gzhan du na sa bon taM dmar po las byung ba /
sku mdog dmar po /
pad+ma dmar po dang /
zla ba'i gdan la bzhugs pa /
rgyan thams cad kyis brgyan pa /
phyag bzhi pa g.yas mi 'jigs pa /
g.yon ut+pa la dmar po bsnams pa /
yang phyag gnyis kyis ut+pa la dmar po kha bye ba lta bu'i mda' dang /
gzhu rna ba'i mthar thug par bkang ste /
bsgrub par bya ba mdun du bsams la snying gar bsnun te /
sngar bshad pa'i ut+pa la'i phyag rgyas snying ga dang /
dpral ba dang /
lkog ma dang /
spyi bor gtugs par bya'o / /
de nas bzlas brjod bya ste /
oM ku ru kul+le che ge mo ba sha mA na ya swA hA /
dbang du bya ba'i cho ga rdzogs so // //
bzlas pa'i dus su khyad par du 'od zer gyis sdig sgrib sbyangs shing gzhan dbang du byas par yang mos pas so / /
don yod grub pas rgyas gdab bo //
[ ]
