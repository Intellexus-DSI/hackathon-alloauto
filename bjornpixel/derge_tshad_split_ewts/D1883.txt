@## / /
rgya gar skad du /
pri ya sA d+ha naM nA ma /
bod skad du /
dga' ba'i sgrub pa'i thabs zhes bya ba /
dpal 'jam pa'i rdo rje la phyag 'tshal lo / /
chos dang longs spyod sprul pa yi / /
sku gsum rnam par gnas gyur pa / /
'jam dpal yang dag phyag 'tshal nas / /
de yi sgrub thabs rim bshad bya / /
dpal ldan gsang 'dus la brten nas / /
phun sum tshogs pa kun byed pa / /
bla mas ji ltar bstan pa yi / /
ye shes zhabs kyis lam bstan pas / /
shes rab thabs kyi rang bzhin gyi / /
shes sgrub ldan pa'i sems dag la / /
phal cher gsal ba'i sgra yi don / /
bdag mnyam blo ldan la phan par / /
bla ma rnyed dka' 'jig rten na / /
dal 'byor shin tu g.yo ba ste / /
snod la shes rab thabs 'di ni / /
de phyir sems kyis bya bar rigs / /
byams dang snying rje mnyam ldan pas / /
sems ni byang chub bskyed byas la / /
sangs rgyas rnams kyi rab zab pa'i / /
tshul la lhag par mos pa'i yid / /
sbyin dang khrims sogs phun sum tshogs / /
srid dang longs spyod la phyir phyogs / /
sems kyi sdug bsngal yang skyo med / /
lha rnams bstan pa byed gyur pa / /
chu dang cod pan rdo rje dang / /
bdag po ming dang slob dpon gsang / /
shes rab ye shes brtul zhugs sogs / /
bsod nams ye shes cher 'char ba'i / /
dpal ldan gsang 'dus dkyil 'khor du / /
ji ltar rigs par dbang bskur ba / /
bla ma yongs su mnyes pa yis / /
dbang bskur rdo rje sems brtan pa / /
rnal 'byor spyod nus rnal 'byor pas / /
ri bo la sogs yid 'ong bar /
gnas byas mgon po bsgrub par bya / /
bsam gtan sogs pa la brtson pa / /
mtshan mo phyed kyi lhag ma la / /
cho ga bzhin du langs byas la / /
snying zlar de nyid maM 'od ldan / /
gdong la sogs pa dag par bya / /
de nas chu bzangs sman dang ni / /
me tog ga pur tsan+dan gyis / /
bsam gtan gnas ni yang dag gnas / /
bsams pas kyang ni yid 'ong bya / /
bde ba'i stan la gnas nas ni / /
legs brtan rdo rje'i skyil mo krung / /
de ru yang na bder gnas pas / /
bsam gtan rab tu bsam par bya / /
sangs rgyas byang chub sems dpa' dang / /
kun du bla mar bcas pa yi / /
dus gsum gshegs pas yongs gang ba / /
nam mkhar mngon sum bzhin bltas la / /
sa bon ma byung gzugs sogs pas / /
de bzhin rin chen phung po yis / /
mchod sogs rtog pa spang byas nas / /
rab tu 'bad pas de rnams mchod / /
de rnams spyan sngar gnas byas la / /
pus mo btsugs te thal sbyar nas / /
dmigs pa med par byas nas ni / /
sdig pa bshags pa la sogs bya / /
gang zhig thog med srid pa'i chu klung du / /
ma lus kun rtog gis bsags rnyog pa rnams / /
thugs rje cher ldan spyan sngar de dag ni / /
cho ga bzhin du thams cad bshags par bgyi / /
rdzogs sangs rgyas dang byang chub sems dpa' dang / /
'phags pa gzhan gyis dge ba gang mdzad pa / /
de dag kun la yang dag yi rang zhing / /
byang chub tu ni yongs su bsngo bar bgyi / /
yid kyi rol pa dri med zla 'dras bsgrubs / /
snying rje dam pa mtha' yas pa yi thabs / /
rang gi yid la gnas par gyur pa yi / /
bde gshegs rnams la rtag tu skyabs su mchi / /
rtog pa ma lus pa las nges grol zhing / /
sems dpa' dam pa kun gyi phun tshogs gzhi / /
dngos po thams cad ro gcig ngo bo nyid / /
dam pa'i chos la rtag par skyabs su mchi / /
'ching ba rnams las yang dag grol 'gyur zhing / /
snying rje mchog gis bskrun pa'i dpal dang ldan / /
rab tu dga' sogs sa la rab bzhugs pa / /
brtul zhugs dbang po'i tshogs la skyabs su mchi / /
bsam dang rnam par smin pa dag gyur cing / /
sgrib pa kun gyi bag chags yang dag 'byin / /
lhag par mos pas rnam par brgyan pa yi / /
sems ni byang chub dam par bskyed par bgyi / /
bde gshegs sras bcas rnams kyi lam gcig pu / /
sbyin sogs rnam bcu dkar po'i yon tan tshul / /
rdzogs sangs rgyas bdag ma lus ngo bo'i blos / /
yang dag nyid du da ni gnas par bgyi / /
'jig rten mthar 'byin bsam pa dang / /
log par lta ba'i bsgom pa dang / /
tshul khrims brtul zhugs mchog 'dzin pa'i / /
nyes pas 'gro ba 'di bskyed pas / /
snying rje thams cad dmigs byas te / /
don dam pa ni ji lta bar / /
byang chub sems mchog bsgom par bya / /
tshigs bcad don 'di bsam bya ste / /
ngo bo nyid dang bral phyir stong pa ste / /
de phyir rgyu dang bral bas mtshan ma med / /
rtog pa rnams dang bral phyir dngos po ni / /
ma lus smon pa las ni nges par grol / /
de ltar stong pa dang ldan par / /
'gro ba 'di kun blta byas nas / /
ji srid sems ni brtan 'dod pas / /
sngags 'di nye bar brjod par bya / /
oM shU n+ya tA dz+nyA na badzra swA b+hA ba At+ma ko\u0f85haM /
stong nyid ro gcig gang sems dpa'o / /
byang chub mchog tu mi 'gyur ro / /
gnas dang gzhal yas bdag nyid de / /
rang gi sems kyis 'di ltar bya / /
sangs rgyas zhing du nam yang ni / /
ma dag pa yis 'tshang mi rgya / /
de yis dang por zhing dag phyir / /
rang sems nyi mar bsgom par bya / /
de ru hUM skyes rdo rje ni / /
kha gyes sngon po 'od 'bar ba / /
de yi dbus gnas hUM yig las / /
rdo rje phra mo rnam spro bya / /
'og dang steng dang phyogs bzhi ru / /
rdo rje ra ba gur dang ni / /
rdo rje rang bzhin sa gzhi bya / /
bsrung ba'i don du bsam par bya / /
sdug bsngal kun 'byung shes pa dang / /
'gog pa dang ni lam dang ni / /
zad dang mi skye chos dang ni / /
de bzhin rjes dang kun rdzob dang / /
sngon gyi gnas 'gro shes pa dang / /
ji ltar thos pa rnam par shes / /
chos dbyings tha dad med pa rnams / /
shes pa 'di rnams su 'gyur ro / /
'di ltar shes pa bcu gcig ni / /
legs par rdzogs pa'i rgyu yin te / /
rtsibs bcu la ni khro bo bcu / /
lte bar mchog ni bcu gcig pa / /
shar sogs phyogs ni de rnams su / /
go rims bzhin du de rnams la / /
gshin rje shes rab mthar byed bsgom / /
pad+ma bgegs ni mthar byed kyang / /
me la sogs pa'i mtshams rnams su / /
'dod sngon stobs dang mi g.yo rnams / /
steng du gtsug tor rgyal por 'gyur / /
'og tu gnod mdzes 'dren pa'o / /
lte bar rdo rje hUM mdzad dpal / /
rtag pa la sogs par yang 'gyur / /
rang gi lhag pa'i lha yang 'dir / /
rnal 'byor pa ni kha cig 'dod / /
tho ba lcags kyu dbyig pa dang / /
dbyug pa pad+ma rtse gsum dang / /
rdo rje ral gri 'khor lo dang / /
rdo rje rdo rje g.yas na 'dzin / /
phyag g.yas thams cad ral gri ste / /
g.yon na rin chen pad+ma'o / /
spyan g.yon rdo rje 'dzin par 'gyur / /
mi g.yo byis pa'i rgyan gyis brgyan / /
rtsa ba'i phyag mtshan rdo rje ste / /
g.yas nyid na ni yang dag gnas / /
gang gi g.yas na pad+ma yod / /
de yi g.yon du 'khor lo'o / /
rdo rje hUM mdzad kyi g.yon du / /
zhags pa lcags kyu'i phyag 'bar ba / /
u ma dang bcas bde byed ni / /
zhabs kyis mnan nas yang dag gnas / /
gzhan gyis mi thub dkar por 'gyur / /
pad+ma mthar byed dmar po ste / /
gtsug tor kha dog ser por 'gyur / /
lhag ma rdo rje 'dzin nag po / /
dmar dang ser dang lus dkar rnams / /
g.yas pa'i gdong ni nag po mdzes / /
dkar dang dkar min dmar ba ni / /
de rnams kyi ni g.yon du bsgrags / /
khro bo nag po rnams kyi ni / /
dbye bas kha dog shes par bya / /
nas kyi myu gu dang 'dra ba / /
g.yon pa dmar po'i rnam pa ste / /
g.yas pa dkar por 'dod pa yin / /
bden bral dang ni rlung gi mtshams / /
gang zhig phyogs su gnas pa rnams / /
thams cad mi sdug thung ba ste / /
gdong 'jigs gsus pa chen po ste / /
sma ra smin ma skra ser ba / /
gad rgyangs bzhad par byed pa'o / /
stag gi pags pas gos mdzad khro / /
sbrul gyi rgyan ni 'dzin pa'o / /
mgul dang lag pa rna ba la / /
rigs ldan dung dang 'jog po rnams / /
dmar ser mdangs ldan nor rgyas ni / /
ska rags su ni rnam par gnas / /
rkang pa dpung par dkar ba yi / /
pad+ma pad+ma chen po gnas / /
karko Ta dang mtha' yas dag /
ljang sngo se ral mgo la'o / /
mche bas cung zad mchu mnan te / /
zhal ni rnam par brgyan pa'o / /
zhi ba'i rgyan dang gos bzang ste / /
gzugs mdzes gzhan ni mtshams thung ba / /
snga ma sku ni gyen 'greng tshogs / /
gzhan ni rin chen dbu brgyan no / /
thams cad smin ma khro gnyer 'khyog /
zhal ni gnyer mas mtshan ma ste / /
sna tshogs chu skyes nyi ma la / /
g.yon brkyang zhabs kyis yang dag gnas / /
phyogs su khro bo'i rigs spro ba / /
sdang tshogs thams cad 'jigs byed pa / /
'og ma bar dang mthar bral ba / /
skye dang 'jig pa rnam par spangs / /
thams cad ye shes tsam la brten / /
chos kyi de nyid go 'phang gnas / /
'di ni shes pa ji ltar thob / /
grub nas yongs su gnas pa'o / /
'khor lor chos 'byung phyag rgya ni / /
gru gsum dkar po steng gnas pa / /
dbus gnas sna tshogs pad rdo rje / /
nang gi nam mkha'i rang bzhin du / /
rdzogs pa'i sangs rgyas 'od 'phror ldan / /
phyogs ni mtha' yas gsal blta dang / /
sna tshogs rdo rje la gnas bsgom / /
zla bar b+hUM ni yang dag 'bar / /
'khor lo rtsibs ni bcu gnyis pa / /
ma rig la sogs yan lag dag /
sa bon bcas pa de gyur nas / /
rtag pa rig mar bcas la byung / /
byang chub phyogs kyi chos rnams kyi / /
rnam dag 'khor lo bsgom par bya / /
de la sangs rgyas sangs rgyas min / /
mnyam phyir gru bzhir gnas pa'o / /
de yi rnam dag rnam bstan phyir / /
byang chub phyogs kyi chos rnams las / /
dran pa dag pa shar phyogs sgor / /
gang phyir dran pa sngon 'gro bas / /
dge la rjes su 'jug par 'gyur / /
dge dang mi dge'i chos rnams ni / /
bskyed dang mi bskyed pa yi phyir / /
rtsom dang yongs su sbyong yin te / /
so sor rtog dang bya lhur len / /
'di ni brtson 'grus rnam dag pas / /
des na lho yi sgo ru 'gyur / /
'dun pa brtson 'grus de bzhin sems /
dpyod pa zhes bya 'di dag pas / /
rdzu 'phrul rkang pa bzhi yin te / /
de bas nub phyogs sgo ru 'gyur / /
dad pa brtson 'grus dran pa nyid / /
ting 'dzin shes rab dang bcas pa / /
dbang po lnga po de dag pas / /
byang phyogs sgor ni 'di 'gyur ro / /
rtog dang dpyod dang dga' ba dang / /
bde dang ting nge 'dzin rnams ni / /
bsam gtan dang po yan lag lnga / /
gnyis pa yan lag bzhi yin te / /
rtog pa dang ni dpyod pa dang / /
nang ni rab tu dang ba dang / /
bsam gtan dang po'i yan lag mthas / /
de yis gang ni ldan gyur pa'o / /
btang snyoms dran pa dang 'brel pa / /
shes bzhin dang ni bde ba'i rten / /
de ni sems rtse gcig par ldan / /
yan lag lnga ldan gsum pa yin / /
btang snyoms dran pa yongs su dag /
bde sdug min pa'i tshor ba dang / /
sems rtse gcig dang ldan pas na / /
yan lag bzhi ldan bzhi pa yin / /
go rims ji bzhin bsam gtan ni / /
bzhi po yongs su dag pa yis / /
'di dag sgo sgor gyur pa yi / /
rta babs gzugs kyis mdzes par byas / /
dpa' 'gro nam mkha' mdzod du grags / /
dri med seng ge rnam rol pa'i / /
ting 'dzin 'di rnams rnam dag pa / /
khyams ni bskor bar gyur pa'o / /
a kA ro mu khaM zhes sogs / /
bzod dang chos dang don sngags kyi / /
gzugs rnams dag cing dag pa yis / /
mchod bzangs kyis ni lag sbrel ba'i / /
de dag khyams rten lha mo yis / /
kun nas yongs su bskor ba'o / /
sems can 'dod pa rdzogs byed pas / /
sna tshogs rin chen rgyan gyis brgyan / /
mdo dang dbyangs dang lung bstan dang / /
tshigs bcad ched brjod gleng gzhi dang / /
de lta bur byung shin tu rgyas / /
skyes pa'i rabs rnams sgra sgrogs pa / /
ston pa'i bstan pa yan lag dgu / /
phyogs bcu rab tu skor bar byed / /
'di ni rlung gis skyod pa'o / /
ba dan dril bu'i sgra sgrogs ldan / /
dran pa shes rab ting nge 'dzin / /
shin tu sbyangs dang dga' btang snyoms / /
brtson 'grus zhes pa 'di bdun pa / /
byang chub yan lag rnam dag pas / /
dra ba dra phyed nyi zla dang / /
phreng bzangs me long rnga yab mdzes / /
ji ltar gnas su bkod pa yi / /
'di rnams kyis ni mdzes byas pa'o / /
stong nyid la sogs rnam pa dang / /
gzugs can gzugs rnams lta byed pa / /
zil gyis mnan nas rab tu shes / /
de ni rnam thar dang po yin / /
nang ni gzugs med 'du shes pas / /
phyi rol gzugs la sngar bzhin du / /
mthong ba zhes pa gnyis pa ste / /
rnam par thar pa yang dag brjod / /
sdug pa'i rnam thar lus kyis ni / /
gzugs dang ldan pa nyid brjod pas / /
mngon sum byas nas rdzogs byas te / /
nam mkha' dang ni rnam shes dang / /
ci yang med pa gzhan yin te / /
'du shes med min 'du shes med / /
skye mched bdun gyi dbye ba yis / /
'gog pa'i snyoms par 'jug pa ni / /
brgyad pa nye bar brjod pa ste / /
yid ni rnam par grol ba yis / /
rnam par thar par des 'dod do / /
'di ltar rnam thar brgyad rnams ni / /
go rims ji bzhin rnam dag pas / /
'khor lo rin chen mtsho skyes dang / /
ral gri ka ba brgyad kyis brgyan / /
kun du bar chad med pa yis / /
rdo rje theg pa rab bskor bas / /
ka ba'i steng du gnas gyur pa / /
rdo rje phreng ba zlum pos bskor / /
gzugs la sogs pa phyin ci log /
rab tu zhi bas bla med pa'i / /
tshad med pa dang yang dag spangs / /
'dod pa'i yon tan lnga po 'di / /
shin tu rnam dag las grub pa / /
chos kyi dbyings kyis rnam par brgyan / /
mchod pa rnam pa lnga yis dgyes / /
cho ga ji bzhin rnam par gsol / /
'gro ba kun dang tha mi dad / /
nyes pas gang la ma gos pa / /
gnas 'di dag ni bcu dgu ru / /
sna tshogs pad+mas brgyan byas pa'o / /
rmongs dang rab rib gzhir gyur pa / /
'dam ni rnam par skems pas na / /
byang chub sems kyi myu gu dag /
smin pa'i don du yang 'di yin / /
snying rje'i rang bzhin nyi bzang po / /
bdun gyis yongs su brgyan pa'o / /
dbus kyi stan dang mdun spangs te / /
phyogs dang sgo na rnam par gnas / /
dge ba'i rtsa ba 'phel ba dang / /
nyon mongs gdung ba zhi ba'i phyir / /
shes rab bdag nyid mngon khyab pa / /
lhag ma nub mo byed pa yin / /
tshogs gnyis yang dag rdzogs 'gyur bas / /
grub par bstan pa'i don gyi phyir / /
snying rjes brlan pas yang dag gang / /
bum pa gang bas 'di brgyan byas / /
ye shes lnga yi rang bzhin gyis / /
de bzhin rin chen lnga yi gzugs / /
gzhal yas khang gi rnam pa ni / /
rang gi sems ni rnam dag pa'o / /
de dbus gdan gyi zla ba la / /
nyis 'gyur dbyangs yig bcu drug ste / /
mtshan ni sum cu rtsa gnyis tshogs / /
bskyed par nus pas bsgom par bya / /
lugs dang mthun dang mi mthun pa'i / /
phreng gnyis dag ni dgod par bya / /
dag pa'i zla ba shel 'dra bas / /
'od zer phreng ba spro bar byed / /
'di ltar gzhan yang bsgom bya ste / /
dbyangs yig bcu drug las byung ba / /
stong pa nyid kyis 'phangs pas na / /
gang phyir sems ni 'di ltar 'gyur / /
des na shes rab rang bzhin 'di / /
ri bong can du yang dag mtshon / /
shes rab yang ni gnyis med shes / /
bcu drug stong pa nyid gsungs pa / /
dkyil 'khor tshogs ni dag chen po / /
nam mkha' bzhin du dri ma med / /
gnas ngan len ni kun nas grol / /
rtog pa spangs pa'i mchog yin no / /
nyon mongs dri ma thams cad dag /
zla ba mthong ba sngon 'gro ba / /
'dir ni sangs rgyas yon tan kun / /
a la sogs pa'i gzugs kyis gnas / /
a A /
i I /
u U /
r-i r-I /
l-i l-I /
e ai /
o au /
aM AH /
'di dag bcu drug tshogs pas ni / /
byung ba nges par bstan pa yin / /
kun du bzang po'i gsal ba ru / /
ye shes zhabs ni nyid kyis su / /
der gnas cho ga bzhin du sgra / /
dbyangs yig bcu drug smra ba yis / /
ji ltar brjod pa'i dbyangs yig gis / /
bsil ba'i 'od zer rab bsgrub pa / /
'di rnams 'di ltar grub pa ni / /
skyes bu chen po'i mtshan yin no / /
sku ni byin gyis brlabs 'gyur ba / /
gang phyir 'di las 'byung bar 'gyur / /
d+ha da ya la wa bsnan bya / /
ka sogs nyis 'gyur byas pa las / /
de steng ri bong can blta ste / /
dpe byad sgrub par byed pa'o / /
byang chub sems kyi rang bzhin pas /
snying rje rtsa ba'i rang bzhin grags / /
bsod nams tshogs ni yang dag rdzogs / /
yid las byung yang rnyog pa bral / /
'jig rten rab grags grangs kyis ni / /
gzugs brnyan rab tu sbyor ba las / /
sangs rgyas yon tan kun gyi lus / /
'dir ni ka la sogs pas gsal / /
yang gsungs pa /
snying rje chags las yang dag byung / /
sems can rjes su 'dzin byed pa / /
dge ba'i chos ni yang dag rdzogs / /
nyon mongs kun la nges gnod pa / /
zla ba'i dkyil 'khor dbus su ni / /
byang chub zla ba gnyis pa'o / /
'dir yang sangs rgyas yon tan rnams / /
ka sogs gzugs kyis yang dag 'jug /
gzugs brnyan rab tu sbyor bas so / /
zhes so / /
kun gzhi rnam shes gyur ba las / /
'di ni zla ba gnyis su grags / /
me long ye shes su brjod pa / /
rnam pa dang po nyid yin no / /
nyon mongs can yid gyur pa las / /
mnyam pa nyid kyi ngo bo nyid / /
der yang hUM byung rdo rje ste / /
dmar gsal ba yi 'od can no / /
phung po lnga ni rnam dag pas / /
ye shes lnga ru bstan pa yin / /
steng du gnas pa de yi ni / /
lte bar hU~M yig zla gnyis gnas / /
brjod bya rjod byed las 'das te / /
chos nyid rab tu rtogs pas na / /
de ni rtogs par gyur pa las / /
so sor kun du rtog par bsgom / /
de las de bzhin gshegs spros pas / /
'gro ba kun la phan byas nas / /
sangs rgyas gang de 'dir bsdus pa / /
de ni bya ba nan tan no / /
byang chub spyod gang dag pa ni / /
bla med sangs rgyas ye shes so / /
de rnams dag ni rang bzhin gzugs / /
brtan pas rdo rje nyid du 'gyur / /
'di ltar yid kyis bsgom byas nas / /
rang gzugs tha dad med pa'i dngos / /
rdo rje ji ltar bstan mthong nas / /
de la bdag tu nga rgyal bya / /
de yang /
sangs rgyas kun gyi sku 'di ni / /
snang ba med cing gnas med pa / /
ma skyes ma byas dag pa ste / /
rang bzhin la sogs rnam par spangs / /
mi chod mi phyed sreg tu med / /
lhag ma med pa chos kyi sku / /
rdo rje bdag nyid yang dag 'byung / /
rdo rje sku ni bla na med / /
ces gsungs so / /
rang gi sems kyi 'phen pa yis / /
byang sems shar ba mchog yin no / /
spro dang bsdu ba dag la ni / /
brtan par byed 'dod byin gyis brlab / /
rdzogs sangs rgyas su mnyam 'gro ba / /
rgyud gzhan las kyang gsungs pa yin / /
sngags ni 'di rnams 'dir brjod pa / /
gang zhig sngags ni rig pas so / /
de la /
oM tsit+ta pra ti be d+haM ka ro mi /
oM bo d+hi tsi t+taM ut+pA da yA mi /
oM tiSh+Tha badzra /
oM par badzra /
oM saM ha ra badzra At+ma ko\u0f85haM /
oM ya thA sar+b+ba ta thA ga ta ta hrA a haM /
zhes pa'o / /
de la zla sogs yongs gyur pas / /
skad cig ye shes sbyor ba yis / /
kun du bzang bor bdag nyid ni / /
rgyal ba rnams bskyed rgyal ba yin / /
sangs rgyas kun gyi rang bzhin mgon / /
rnam thar sgo gsum gyi ni zhal / /
sngon po dkar po dmar por ldan / /
g.yas dang dbus dang g.yon rnams so / /
shes rab thabs ni bdag nyid sku / /
rdo rje ral gri nor bu pad / /
gnyis kyis shes rab la 'khyud pa / /
rdo rje skyil mo krung gis gnas / /
mi bskyod pa yis spyi bor brgyan / /
ral pa'i thor tshugs kyis brgyan pa'o / /
rgyan rnams kun gyis brgyan pa ste / /
zhi dang sgeg pa'i gzugs 'dzin pa / /
phun tshogs kun byed mgon po ste / /
mtshan mo byed pa'i 'od byed pa / /
chos dbyings shin tu rnam dag pa'i / /
rang bzhin du ni bsgom par bya / /
'dod chags chen po 'dul ba yi / /
sems can khams la kun du ni / /
snod ldan la ni bltas nas ni / /
gsang ba 'dus pa'i don bstan phyir / /
dag pa'i sgyu ma'i sgra rnams kyis / /
lus la sangs rgyas rnams bcug ste / /
bde ba rdzogs pa yang dag grub / /
thams cad sangs rgyas gcig gzugs gyur / /
spyan dang gzugs kyi rdo rje sogs / /
gzugs su sprul nas phyung ba rnams / /
de rnams rang gi rig ma la / /
ji lta ba bzhin yang dag gzhug /
de bzhin 'khor lo'i sangs rgyas rnams / /
bcug ste zhu bar gyur pa rnams / /
lha mo'i pad+mar spro byas la / /
rdo rje can gyis gnas par blta / /
de dag yongs su gyur pa sems / /
rten dang brten bcas dkyil 'khor te / /
mi bskyod gtso bo bsgom byas la / /
skye bo'i tshogs ni yang dag gzhug /
rnam snang la sogs sangs rgyas rnams / /
de bzhin rdo rje can gyis gzhug /
byang chub sems su zhu ldan pas / /
de yis skye ba dbang bskur bya / /
de nas byang chub sems kyis ni / /
'gro la 'od zer reg gyur pas / /
ston pa'i byin gyis brlabs dbang gis / /
yang dag byang chub bde thob pa / /
thams cad zhal gsum phyag drug ste / /
sa snying la sogs ngo bo nyid / /
dkyil 'khor 'khor lo can gyur pa / /
sangs rgyas kun gyi yon tan ldan / /
de phyir de rnams mnyam par ldan / /
der gnas sangs rgyas mkhas pa yis / /
sems kyis mang po gdon par bya / /
gnyug ma'i sa bon ji lta bas / /
dam pa'i mig dang rna ba sna / /
lce dang lus dang yid rnams kyis /
yongs su dag pa'i rang bzhin ni / /
de ni ye shes bzang shar ba / /
sa snying la sogs drug po yi / /
sa bon la sogs rim bzhin yin / /
k+ShiM dzrIM khaM gaM de bzhin du / /
Sh+kaM saM zhes pa yi ge'i rim / /
dzaHhU~M baM hoHde bzhin du / /
khaM raM sa bon rim 'di rnams / /
gzugs sogs rdo rje drug rnams kyis / /
gzugs sogs skye mched bdag nyid do /
laM mAM paM tAM 'di zhes bya / /
sa bon sa bon rig pas brjod / /
spyan ma la sogs bzhi po ni / /
sa la sogs pa'i rang bzhin yin / /
gzugs dang tshor ba 'du shes dang / /
'du byed dang ni rnam shes kyang / /
rtag tu rnam par dag grub pa'i / /
rtag pa la sogs par gsal lo / /
brUM AM dzrIM khaM hUM sa bon / /
'di rnams go rims ji bzhin 'gyur / /
'di ltar thams cad phyung nas ni / /
lhag pa'i lha rnams bsgrub par bya / /
de la lhag pa'i lha rnams ni / /
sangs rgyas dkyil 'khor 'khor lo can / /
sngon bzhin rnal 'byor pas bskul bas / /
rang gi kha ru gzhug par bya / /
de ni byang chub sems byas la / /
rdo rje nas ni son par blta / /
rig ma'i pad+ma'i nang song ba / /
kha dog gzugs su gyur pa'o / /
shes rab thabs kyi chags chen gyi / /
rang bzhin phyir na 'od gsal ba'o / /
de ru oM AHhU~M bsam mo / /
hoHdmar gnyis kyi dbus bcug la / /
shes rab thabs kyi rang bzhin gyi / /
me 'bar bas ni zhu bar byas / /
'od kyi tshogs su gyur pa yi / /
'od ni 'bar bas yab yum yang / /
zla ba dang 'dra zhu ba'i gzugs / /
zla ba'i dkyil 'khor dbus su ni / /
mya ngan 'das pa'i lam bzhin gnas / /
dogs med rang nyid kyis bltas la / /
byams pa snying rje'i rgyu mthun dang / /
dga' dang btang snyoms rang bzhin gyi / /
mA ma kI dang spyan mar grags / /
gos dkar sgrol ma mnyam pa ru / /
mi dmigs pa yi sbyor ba yis / /
de yi 'od zer las byung ba / /
'di rnams rang gi gnas bzhugs pas / /
bskul bas rtsol ba bsgom par bya / /
sems can khams na gnas kyi dbang phyug khyod ni rdo rje'i thugs / /
dga' ba'i yid 'ong don chen 'dod pas bdag la skyabs su gsol / /
mgon po gal te de ring bdag ni gson par mchis bzhed na / /
sems can yab chen gnyen mchog bdag la dgyes par mdzad du gsol / /
rdo rje sku khyod bka' yi 'khor lo sems can kun la phan / /
sangs rgyas don du byang chub don dam rab tu phan par gzigs / /
mgon po gal te de ring bdag ni gson par mchis bzhed na / /
'dod chags dam tshig chags pas bdag la dgyes par mdzad du gsol / /
khyod ni rdo rje'i gsung ste kun la phan zhing thugs brtse ba / /
'jig rten dag ni don dang dgongs pa mdzad la rab tu brtson / /
mgon po gal te de ring bdag ni gson par mchis bzhed na / /
dga' ba'i spyod pa kun du bzang po bdag la dgyes par mdzad du gsol / /
khyod ni rdo rje 'dod pa dam tshig mchog gi phan don che / /
yang dag rdzogs sangs rgyas kyi gdung mchog mnyam nyid thugs brtse ba / /
mgon po gal te de ring bdag ni gson par mchis bzhed na / /
yon tan rin chen mang po'i gter gyur bdag la dgyes par mdzod / /
'di rnams kyis ni bskul ba'i sems / /
zhu ba'i gzugs su bsgom par bya / /
sems can don nyams mthong bas na / /
bdag nyid phun tshogs nyams pa 'dra / /
sgyu ma lta bur mos pa yis / /
chos rnams thams cad brtag par bya / /
yongs su gyur nas sangs rgyas spros / /
zhu ba yi ge maM du bsgom / /
de yongs gyur bas ral gri ste / /
sa bon maM 'bar yu bar ni / /
bdag gi rang bzhin de ltar bsgom / /
sems brtan de nyid rig pas so / /
de las byung ba'i sangs rgyas tshogs / /
'gro la phan par blta bar bya / /
slar yang da ru zhugs gyur nas / /
'jam pa'i rdo rjer bsgom par bya / /
spro bya rgyan dang cod pan can / /
gur gum rlon pa'i 'od ldan pa / /
ral gri mda' dang chu skyes sngo / /
gzhu yis mtshan pa bzhi po dang / /
rtsa ba'i phyag gnyis kyis 'khyud pa / /
shes rab 'di zhal myang bas 'gying / /
zla bar rdo rje skyil mos gnas / /
na bza' dam pas rgyan gyis mdzes / /
g.yas dang g.yon gyi zhal dag ni / /
sngo dkar sgeg pa'i gzugs 'dzin pa / /
sangs rgyas tshogs ni ma lus spro / /
srid gsum ma ni rab tu bsgrubs / /
srid pa sdug bsngal dbang song ba / /
nyon mongs kun skyes bsal bar mdzad / /
bdag nyid bde ba dang mnyam pas / /
sdug bsngal thams cad rnam par spangs / /
rab tu rtogs pa'i snod rung ba / /
sems can kun gyi don byas te / /
snying rje chags med ngo bo yis / /
kun rdzob tu ni thabs bstan to / /
mya ngan 'das kyang tshul bzhin du / /
yang dag ma yin sgro 'dogs srid / /
so so'i skye bor bden 'gyur ba'i / /
sdug bsngal thams cad zhi bar byed / /
gang zhig 'dir ni mos byed pa / /
chos kyi dbyings kyis khyab pa'o / /
rnam par byang la zhugs pa yi / /
spang bar bya phyir 'di brjod do / /
oM d+har+m+ma d+hA tu swab+hA ba At+ma ko\u0f85haM /
chung ngu'i gnyen po'i yan lag nyid / /
chung ngu'i rgyu mthun 'bras bzang po / /
de nas mig sogs byin brlab pa / /
thams cad mkhyen pa thob phyir bya / /
zla ba'i dkyil 'khor dbus gnas pa / /
k+ShiM yig dkar dang 'khor lo las / /
phyag dang zhal dang mtshon cha nyid / /
rnam par snang mdzad rang bzhin can / /
mig tu sa yi snying bor grags / /
phyag na rdo rje rna bar son / /
zla bar dzrIM yig rdo rje las / /
byung ba mi bskyod pa 'dra'i gzugs / /
zla bar khaM dang rin chen skyes / /
sna yi nang du mkha' snying po / /
rin chen 'byung ldan dang 'dra bar / /
kha dog mtshan ma zhal rnams so / /
sgrol ma'i bdag por yang dag gnas / /
gaM dang mtsho skyes las byung ba / /
'jig rten mgon po lce la'o / /
kha dog la sogs dpag med 'dra / /
mtshan mo byed bzang gzugs steng gnas / /
yi ge Sh+kaM mchog ral gri las / /
zhal sogs don yod dang 'dra bar / /
mgo bor sgrib pa rnam sel gtso / /
'od dkar gdan la saM skyes te / /
rdo rje 'dzin pa'i gzugs 'dra ba / /
snying gar kun tu bzang por grags / /
byang chub sems dpa' bsgom par bya / /
thams cad rdo rje skyil mo krung / /
rab 'phro rin chen cod pan can / /
shes rab dam pas 'khyud zhi ba / /
zla bzang la brten 'od gsal ba / /
rang gi kha dog sa bon bsgrubs / /
spro zhing bsdu ba'i sbyor ba yis / /
rang rang skye mched bdag nyid gzugs / /
rang rang rnam par yang dag gnas / /
de bzhin mtshan rang sa bon las / /
rang gi gdan la gnas pa'i gzugs / /
gzugs sogs gzugs kyi rdo rje sogs / /
sa sogs spyan la sogs pa rnams / /
rnam snang la sogs sangs rgyas rnams / /
gzugs sogs phung po lnga po rnams / /
bsgom bya nges par mos pa yis / /
sems ni brtan pa nyid kyis ni / /
'di dag nye ba'i sgrub pa dang / /
rnam par smin pa'i 'bras bur byed / /
chos dang longs spyod sprul pa yi / /
sku yi don du 'di bsgom bya / /
snying zlar gnas ba'i hUM yig las / /
yang dag byung ba'i rdor dbus su / /
de bzhin hUM skyes rdo rje ni / /
phra mo bsgom bya hUM dang bcas / /
de yi sangs rgyas 'od zer gyis / /
sems can don byas yongs gyur nas / /
thugs kyi rdo rje dbang phyug bsgom / /
phyag na rdo rje dang 'dra mchog /
thugs rdor rang snying sa bon gyi / /
'od zer las sprul gzugs rnams kyis / /
thugs kyi rdo rjes gang khyab pa / /
phyogs gnas yang dag rdzogs sangs rgyas / /
snying ga'i sa bon 'od zer gyis / /
kun du yang dag sprul pa'o / /
gzugs sogs rdo rjer gyur pa yis / /
de rigs nang zhugs bdag nyid kyis / /
mchod byas de rnams thugs rdo rje / /
byin gyis brlab phyir gsol ba gdab / /
tshigs bcad 'di gnyis rtogs byas la / /
thams cad bde byed brjod par bya / /
dpal ldan rdo rje thugs 'chang ba / /
rdo rje mi phyed gsum bsgoms pas / /
deng bdag byin gyis brlabs nas su / /
rdo rje thugs kyis mdzad du gsol / /
phyogs bcur bzhugs pa'i sangs rgyas rnams / /
rdo rje mi phyed gsum bsgoms pas / /
deng bdag byin gyis brlabs nas su / /
rdo rje thugs kyis mdzad du gsol / /
sangs rgyas kun gyi thugs rnams kyis / /
yon tan gyis ni mnyam gyur pa / /
de yis byin gyis brlabs pa'i thugs / /
sems su brtan par rnam par blta / /
rdzogs sangs rgyas kyi thugs rdo rje'i / /
bdag po dang mnyam blta bar bya / /
thugs kyi sngags kyis byin gyis brlabs / /
rdo rje'i tshig gis brjod par bya /
oM sar+b+ba ta thA ga ta tsit+ta badzra swA b+hA wa At+ma ko\u0f85haM /
zhes pa ni sngags so / /
de steng nu ma'i dkyil du ni / /
mtshan ma'i dkyil du gsol gdab med / /
dam tshig sems dpa' dang 'dra ba / /
ye shes sems dpa' bsgom par bya / /
lkog mar AHskyes chu skyes la / /
AHlas byung ba'i pad+ma ni / /
phra mo sa bon bcas pa bsgom / /
gsung gi rdo rje bsam par bya / /
spyan ras gzigs dang de 'dra bsgom / /
mkha' gnas gsung gi rdo rje bsnams / /
yang dag mchod bya gsol ba gdab / /
de yi tshigs bcad gnyis brjod do / /
chos kyi gsung lam dpal dang ldan / /
rdo rje mi phyed gsum bsgoms pas / /
deng bdag byin gyis brlabs nas su / /
rdo rje gsung gis mdzad du gsol / /
phyogs bcur bzhugs pa'i sangs rgyas rnams / /
rdo rje mi phyed gsum bsgoms pas / /
deng bdag byin gyis brlab nas su / /
rdo rje gsung gis mdzad du gsol / /
dbyangs kyi yan lag kun phun tshogs / /
rang gi ngag ni mos par bya / /
sangs rgyas gsung dang mnyam gyur pa / /
sngags 'dis byin gyis brlab par bya / /
oM sar+b+ba ta thA ga ta wA ka badzra swa b+hA wa At+ma ko\u0f85haM /
spyi bor zla gnas oM las ni / /
byung ba'i 'khor lo rtsibs brgyad pa / /
oM dang 'khor lo pra las byung / /
sa snying dang 'dra de bltas nas / /
rdzogs pa'i sangs rgyas phyogs gnas la / /
tshigs bcad gnyis kyi sku rdor tshogs / /
byin gyis brlab phyir gsol ba gdab / /
dpal ldan rdo rje sku 'chang ba / /
rdo rje mi phyed gsum bsgoms pas / /
deng bdag byin gyis brlabs nas su / /
rdo rje skus ni mdzad du gsol / /
phyogs bcur bzhugs pa'i sangs rgyas rnams / /
rdo rje mi phyed gsum bsgoms pas / /
deng bdag byin gyis brlabs nas su / /
rdo rje skus ni mdzad du gsol / /
byin gyis brlab par sku bltas la / /
mtshan ni sum cu rtsa gnyis 'bar / /
dpe byad bzang po phun tshogs pa / /
mnyam par bya phyir brjod par bya / /
oM sar+b+ba ta thA ga ta kA ya badzra swab+hA wa At+ma ko\u0f85haM /
sa snying la sogs sku mthar thug /
mig la sogs pa rnam dag pa / /
'di ltar mdor bsdus shes par bya / /
phyag rgya bzhi yis rgyas btab pa'o / /
chung ngu'i sgrub pa'i yan lag dang / /
chung ngu'i skyes bu'i byed 'bras so / /
ji ltar chos rgyal dbang bskur ba / /
de bzhin 'dir ni dran par bya / /
ye shes sems dpa'i thugs 'od kyis / /
rdzogs pa'i sangs rgyas bskul nas ni / /
'od zer las byung rig ma rnams / /
bar med khyab pa gang rnams kyis / /
pad+ma'i phyag ni nus pa yis / /
rin chen bum pa yid 'ong ba / /
rang lus rnam dag kha dog bzang / /
byang chub sems kyis rab gang bas / /
gzugs la sogs pa'i rdo rjes kyang / /
mchod pa sngon du 'gro ba yis / /
bdag nyid 'khor los sgyur bzhin du / /
de nyid rig pas dbang bskur bya / /
spyi bor mi bskyod rdzogs sangs rgyas / /
'chad par 'gyur ba'i phyag sogs ldan / /
byang chub sems ni dam pa'i chu / /
yongs su gyur bas bsgom par bya / /
ye shes chen po'i mthur shes bya / /
chung ngu'i sgrub pa chen po dang / /
'bras bu yang ni dri med ni / /
chung ngu'i ngo bor rab tu bsgrags / /
rgyu mthun rgyu dang 'dra ba ste / /
rnam par smin pa lhag 'bras bu / /
gang gis stobs las gang skyes pa / /
'bras bu de ni skyes bur 'dod / /
dri med bral ba'i 'bras bu ste / /
gang phyir chos kun bdag po'o / /
ma lus sems can phun tshogs don / /
sna tshogs dri ma 'khru bas so / /
de bzhin shes rab mdun bltas la / /
rang snying bdag nyid mnyam byas pa / /
de ni sngar bzhin bsgoms nas ni / /
mig la sogs pa sbyang ba'o / /
slar yang 'di yi bye brag ni / /
rnam pa gzhan dag brjod par bya / /
sku sogs byin gyis brlab pa la / /
tshigs bcad brjod pa spangs pa'o / /
de ni 'bring gi bsnyen sogs dang / /
ldan par nye bar brtag par bya / /
thabs ni ye shes lnga yin kyang / /
shes rab chags pa dag gyur te / /
dpal ldan gsang 'dus rdzogs byang chub / /
sgrub par 'dod pa'i sems la ni / /
byang chub mngon du byed 'dod pas / /
btang snyoms lam la zhugs gyur pa / /
dkar dang dkar min ljang ser dang / /
dmar po ljang sngon 'od 'dra ba / /
oM hUM swA dang AHhA ra bcas / /
go rims 'dis ni byin gyis brlab / /
snying min sku yi rdo rjer grags / /
lte men rdo rje 'dzin pa'o / /
gsang min rin chen 'byung ldan no / /
gsang bar 'dod chags rdo rje'o / /
brla nas rkang pa la gtugs la / /
don yod bltas te yi ge des / /
lha mo'i kha dog dbyibs rnams ni / /
de la de rnams brtag par bya /
hUM skyes pad+ma 'dab brgyad pa / /
de ni dmar po 'od phreng ba / /
gsang yin rang gi gsang ba yang / /
rdo rjer gyur par rnam par bsam / /
yi ge AHdang oM las byung / /
de dag ze 'bru nor bu dang / /
sangs rgyas gzugs ni du ma ru / /
bdag kyang bsgom par bya ba'o / /
'dod chags chags pa'i spyan gyis blta / /
de nas de dang bde 'dod pas / /
rgyal ba'i rjes chags bya ba yi / /
lugs yin zhes ni byas pa'i sems / /
mnyam pa'i ye shes sbyor ba yis / /
'od zer zhags pas bkug nas ni / /
sngags pas dga' ba brtsam par bya / /
rang 'dra'i nang du lhung gyur bas / /
'dod chags nyes ba spangs nas ni / /
skal bzang ma dang rjes chags bya / /
sangs rgyas mchod phyir nga rgyal bya / /
sngags 'di nye bar brjod par bya'o / /
oM sar+b+ba ta thA ga ta a nu rA ga Na badzra swA b+hA wa At+ma ko\u0f85haM /
ting 'dzin rang don bsgom pa'o / /
'di ni dang po'i sbyor ba'o / /
de'i phyir dkyil 'khor rgyal po mchog / /
gzhan gyi don du bsgom par bya / /
ye shes sems dpa'i snying zla yi / /
yi ge maM gyi 'od zer gyis / /
sangs rgyas tshogs la gsol btab nas / /
rang gi sa bon nang gzhug bya / /
rang rig pad+ma'i khongs su ni / /
rdo rje nas ni gdon par bya / /
byang chub sems ni zhu gyur nas / /
rang gi 'od ni 'bar ba las / /
de dag gyur pa sa bon te / /
rang gi 'od zer 'bar ba las / /
de gyur rang gi sa bon dgod / /
rang gi dkyil 'khor bsgom par bya / /
rten dang brten pa rnam par gsal / /
gcig nyung nyi shu'i lha rnams so / /
de ru brtan par byas nas ni / /
rjes gnang thob bya rigs bdag las / /
cho ga bzhin du 'khor lo gdon / /
sgrub pa po yis sngags brjod pas / /
bden min sgro 'dogs las byung ba / /
zhe sdang rgyun ni dag pa yis / /
ma 'dris in+d+ra nI la'i 'od / /
phyag mtshan rdo rje sems dang mtshungs / /
rnam dag ye shes las grub pa / /
chos kyi dbyings kyi rang bzhin las / /
cung zad 'gro ba'i nyams tshul ldan / /
sangs rgyas stong ni spro byed pa / /
dmar dang gnag dang dkar po'i gzugs / /
g.yon dang dbus dang g.yas rnams so / /
badzra d+h+r-ika gis yang dag bskul / /
mi bskyod gtso bo gdon par bya / /
phyogs kyi sems can zhe sdang rigs / /
zhe sdang rdo rje'i rang bzhin byas / /
yid kyis de ltar rig byas nas / /
bsdus nas bdag la bstim par bya / /
gzugs phung kun gzhi rnam par shes / /
gti mug lus ni rnam dag pa / /
me long ye shes yang dag pa / /
'khor lo ral gri nor bu pad / /
rdo rje 'dzin chen rnam pa yi / /
zhal dang kha dog rjes su byed / /
slar yang yid kyis gdon par bya / /
dzi na dzika gis rtag pa'o / /
'gro ba'i gti mug bcom nas ni / /
ma lus de yi ngo bor byas / /
de bsdus nas ni blo ldan gyis / /
mdun du ri bong dkyil 'khor dgod / /
nga rgyal nyon mongs can yod tshor / /
phung po rnam par dag gyur pa / /
mnyam nyid ye shes yang dag ldan / /
'jam pa'i rdo rje lta bu'i zhal / /
rat+na d+h+r-ig gis rin chen dbang / /
'dzam bu'i chu bo'i dang mtshungs 'od / /
bdag nyid chen pos gdon par bya / /
rin chen ral gri 'khor lo pad / /
de yis ma lus 'jig rten 'di / /
gzigs nas bdag dang mnyam par mdzod / /
yang dag bsdus nas lho phyogs char / /
de ni nyi mar dgod par bya / /
'du shes phung po dag 'dod chags / /
rnam rtog shes pa dag gyur pa / /
so sor yang dag rtog par bya / /
pad+ma ral gri nor 'khor lo / /
g.yas dang g.yon gyi zhal dag ni / /
'jam pa'i cha byad dang 'dra'o / /
snang ba mtha' yas shin tu dmar / /
A ro l-ika gis gdon bar bya / /
brjod bya rjod byed las 'das pa'i / /
chos nyid rab tu ston byed pas / /
'dod chags sems can dag byas nas / /
bzlog pa las ni yang dag byung / /
'dod chags chen po la gnas pa / /
brtul zhugs can gyis yang dag bzung / /
rgyab tu pad+ma nyi dkyil du / /
der byon gnas par yang dag blta / /
phrag dog la zhugs rnam par shes / /
'du byed phung po dag pa yis / /
gcig tu ljang gu mtha' yas 'od / /
ral gri 'khor lo nor bu pad / /
pradz+nyA d+h+r-ika gis don yod grags / /
bya ba nan tan bden ba'i lam / /
sems can kun don mdzad pa'o / /
nam mkha' khyab par spro bar bya / /
phrag dog gtso bo'i phrag dog la / /
zlos pas rim gyis btul nas ni / /
bya nan ye shes dang ldan par / /
'gro ba'i rang bzhin byas nas ni / /
bsdus nas byang gi phyogs su ni / /
mtsho skyes nyi ma'i dkyil 'khor du / /
slar yang bzhugs par bsgom par bya / /
rtse gcig yid kyis gsal bar bsgom / /
kun kyang dam pa'i shes rab 'khyud / /
legs brgyan rtsa ba'i phyag gnyis kyis / /
rdo rje skyil mo krung bsgom bya / /
ral pa'i thor tshugs kyis brgyan pa'o / /
sa dang snying po thabs dang ni / /
stong ba nyid sgo'i rang bzhin can / /
rtag pa'i gzugs kyis spyan ma ni / /
mo ha ra tI zhes pas gdon / /
sems can don la brtson pa dang / /
snying rje stong pa nyid kyi sgo / /
rang gi nyes spong bsam gtan dang / /
yang dag pa yi las dang ni / /
myur bar bde ba'i byang chub dang / /
ma lus thabs ni gsum dag dang / /
'gro ba ring du song ba las / /
ji lta'i stobs kyis gzhag byas nas / /
nyes dang 'jigs pas kun nyen la / /
phan phyir de ni yang dag gnas / /
bsdus nas yid kyis blta byas te / /
me ru zhi bsgrub byed ma'o / /
byams dang smon lam yang dag ldan / /
chu khams mtshan ma med pa yis / /
rnam dag lha mo mA ma kI / /
mi bskyod rang 'od dang mtshungs pa / /
dwe Sha ra tI zhes bskul nas / /
kun nas 'od zer mi mnyam dang / /
tshogs ni sogs par rtsom pa dang / /
sems can don la rjes 'brel dang / /
sangs rgyas zhing ni rnam dag dang / /
'dir ni smon lam gsum dag dang / /
mi g.yo ba la nges bzhugs nas / /
byams sogs dam pa la bzhugs nas / /
'gro ba kun gyi don byas te / /
'gro ba de de 'od 'bar byas / /
bsdus nas bden bral du bkod pa / /
yang dag 'jigs pa 'joms byed ma'o / /
stobs kyi pha rol phyin dang me / /
dga' ba dang ni smon pa med / /
dag pa'i gos dkar mo gdon bya / /
'od dpag med pa'i btsun mor mtshungs / /
rA ga ra tI zhes bskul nas / /
sgeg pa'i nyams dang dam pa'i dga' / /
dga' ba la sogs yon tan dang / /
rang las nyon mongs bdud sogs las / /
rnam par bzlog la dgod pa ste / /
de yis 'gro la phan par byas / /
'dir ni stobs ni rnam gsum dang / /
legs pa'i blo gros la gzhag pa / /
ji ltar byas nas yang dag 'ongs / /
'od mdzes 'khrigs pa'i phreng ba can / /
rlung du rgyas pa 'phel mdzad ma / /
rnal 'byor ba yis bzhugs par bsgom / /
btang snyoms ye shes pha rol phyin / /
rlung dang rang bzhin 'od gsal ba / /
rnam dag sgrol ma gdon par bya / /
btso ma'i gser gyi 'od dang ldan / /
badzra ra tI zhes sngags kyis / /
rin chen dbang gi zhal mdzes ma / /
'gro ba'i bya kun rang gi ni / /
btang snyoms yon tan sogs kyis mdzad / /
mi rtog pa dang rnam rtog dag /
mnyam par rab tu rtogs pa dang / /
sems can don thabs phun sum tshogs / /
lkog tu gyur pa'i rjes 'jug la / /
'gro ba thams cad nges par sbyar / /
ye shes pha rol phyin yum dang / /
chos kyi sprin gyi rang bzhin gyi / /
sa la yang dag bzhugs par bya / /
de nas sna tshogs yon tan rten / /
bsgoms nas sbyor bas bsdu byas te / /
dbang ldan du ni lha mo de / /
dbang gi las ni sgrub byed bzhugs / /
thams cad rin chen cod pan mtshan / /
lang tsho sar pas 'gying bag can / /
rdo rje skyil krung rnal 'byor ldan / /
zla mdzes gdan dang de yi 'od / /
bdag 'dra'i thabs la yang dag 'khyud / /
mdzes ma dga' bar bsgom par bya / /
phyogs kyi 'gro ba'i don byas nas / /
ji lta ji ltar da ltar byung / /
'khor lo ut+pal dmar po pad / /
ut+pal ser po dang 'dra ba / /
phyag mtshan 'di rnams gtso bor 'gyur / /
lhag ma rang gi bdag por mtshungs / /
ser sna'i gnyen por gyur pa yis / /
spyan ma gnyis pa nyid yin te / /
sbyin pa'i pha rol phyin dag pa / /
'di ltar gzugs kyi rdo rje gdon / /
chos dang zang zing mi 'jigs grags / /
ji ltar nus pas sbyin pa la / /
ser sna'i dri ma las grol phyir / /
'gro ba ma lus dgod par bya / /
rab ni sngon song dga' ba'i sar / /
'gro ba'i dam pa bzhag nas ni / /
phyi yi dkyil 'khor gyi mtshams kyi / /
me yi mtshams su gzhag par bya / /
rnam dag tshul khrims las grub pa / /
mA ma kI dang mtshungs pa de / /
sgra rdo rje grags gdon par bya / /
ngan song gis 'jigs skrag byed pa / /
sdom dang shin tu sems can don / /
dam chos yongs su 'dzin pa dang / /
'dir ni tshul khrims rnam gsum la / /
tshul khrims 'chal la zhugs pa dag / /
snod ni ji ltar gzhag par bya / /
de bzhin dri med sa la bzhag /
slar ni ji ltar gshegs bltas la / /
bden bral du ni yid 'ong ma'o / /
de bzhin bzod pa rnam dag mchog /
rin chen dbang phyug shes rab mtshungs / /
sems can kun la phan ldan pa / /
dri yi rdo rje yang dag gdon / /
chos la dmigs pa phun tshogs dang / /
sems can sdug bsngal lhag gnas dang / /
gzhan gyis gnod pa la bzod la / /
'gro ba ma lus bkod byas te / /
des ni 'od byed sa la ni / /
rtag tu brten par byed pa'o / /
rlung du mdzes pa'i gzugs can te / /
byon nas gnas par blta bar bya / /
brtson 'grus phun tshogs rnam dag pa / /
gos dkar mo dang 'dra ba gzhan / /
slar yang 'od dpag med 'dzin ma / /
ro yi rdo rje yang dag 'byung / /
go cha bzhi dang rab sbyor dang / /
yongs su brtan par gyur pa yi / /
'dir yang brtson 'grus rnam gsum dang / /
sems can 'od 'phro la 'god de / /
ye shes bdud rtsi tshim byed pas / /
'gro ba thams cad tshim par byed / /
de byon nas ni dbang ldan du / /
yang dag gnas par mkhas pas bsgom / /
bsam gtan rnam dag yang dag grub / /
don yod rang 'od rjes byed ma / /
'jig rten rnam g.yeng zhi ba'i phyir / /
reg bya rdo rje yang dag gdon / /
mthong ba'i chos la gnas pa dang / /
nyes pa sel bar byed pa dang / /
khyab bdag dam pa'i bsam gtan la / /
skye bo ma lus nges sbyar te / /
kun kyang sbyang dka'i sa la ni / /
brtan par yang dag sbyar byas te / /
shar gyi sgo yi byang du ni / /
byon nas yang dag gnas par bsgom / /
shes rab pha rol phyin rnam dag /
rang bzhin zhi ba'i gzugs can ma / /
kun du bzang po'i rig ma 'dra / /
de nas chos dbyings rdo rje gdon / /
sbyar bya thos dang bsam pa dang / /
bsgom pa la yang bye brag tu / /
gti mug mun pa'i skye bo kun / /
mngon du gyur la brtan par byas / /
shar sgo'i lho yi cha la ni / /
dam pa'i lam mchog gsal byed ma / /
mtha' yas yon tan rgya mtsho ni / /
blo dang ldan pas gnas par bsgom / /
thams cad 'di la shes byas te / /
thabs dang rgyan dang cod pan dag /
'di rnams thams cad kyi yang ni / /
rtsa ba'i mtshan ma'i khyad par ni / /
mdzes pa'i me long pi wang can / /
dri yis rab gang dung dang ni / /
ye shes bdud rtsis gang ba yi / /
ro yi snod ni shin tu mdzes / /
sna tshogs kha dog gos dang ni / /
chos 'byung gi ni phyag rgya yang / /
phyag ni g.yas pa nyid kyis ni / /
phyag rgya mchog ni yin phyir 'dzin / /
sku gsung thugs kyi dbye ba yis / /
rigs kyi rim pas dgod par bya / /
gang phyir 'di skad le'u ni / /
bco brgyad pa las yang gsungs pa / /
kun kyang rdzogs pa'i sangs rgyas su / /
dkyil 'khor du ni dgod pa'i phyir / /
de rnams gzhan du thos gyur pas / /
de rnams 'byin pa yig gsum 'dod / /
ma dang phung po 'jig tshogs lta / /
shes bya'i sgrib pa zad ces bya / /
dad pa'i rang bzhin yang dag gru / /
khro bo'i tshogs ni yang dag spros / /
gdul dka' 'dul la rab brtson pa / /
thams cad du ni 'jigs pa'i gzugs / /
ya mAn+ta kr-ita ces pas khro / /
gshin rje 'joms byed spro bar bya / /
rang gi yon tan la bkod nas / /
rnam mnan rim pa bsgoms pa las / /
de ni shar phyogs sgor gnas bsam / /
nyi ma'i dkyil 'khor dbus su'o / /
le lo nyon mongs bdud dang ni / /
mthar 'jigs lta ba mi mthun phyogs / /
rnam dag brtson 'grus yang dag 'byung / /
sems can kun la phan don du / /
ma lus sdang ba'i tshogs dag chen po 'di la yang khyod kyis gus pa de ltar byos shig ces bya'o / /
yang na sku 'di zung la zhes bya ba ni khyod 'di'i lus su byos la 'di dang gnyis su med par byos shig ces pa ste /
de bas na 'di 'chad pa po yang lag na rdo rje yin par 'chad cing 'khor phun sum tshogs pa bstan pa'i dus su yang /
zhe sdang gshin rje'i dgra dang zhes rje btsun shAkya thub pa las ltos te 'khor du bstan pa yang yin la /
phyag na rdo rje dang / /
khro bo chen po 'di gnyis su med pa nyid ston pa yang yin te /
rgyud 'di'i 'chad pa po ni 'di nyid yin la /
ston pa bzang po ni bcom ldan 'das shAkya tog nyid do / /
bdud dang zhes bya ba la /
gzhan 'phrul dbang byed kyi lha nag po'i rtsa lag rnams so / /
klu dang zhes bya ba ni gang dag lha ma yin dang bdud la dga' ba'i klu'i rigs rnam pa lnga dag go / /
gnod sbyin dang zhes bya ba ni lag na rdo rje dang /
gos sngon po 'dzin pa dang /
gsang ba ba bdud kyi ris rnams so / /
lha rnams zhes bya ba ni rgyal chen ris bzhi la sogs pa gang dag gang bdud la mngon par dga' ba rnams so / /
de yang yang dag par rdzogs pa'i sangs rgyas kyis chos kyi 'khor lo ma bskor ba'i dus na ni /
lha la sogs pa phal cher gzhan la 'tshe ba ma btang zhing bdud kyi ris pa nyid du bgrang ba yin te /
de ltar ni gsang ba zla ba'i thig le las /
de nas bcom ldan 'das bde ba chen po kun du bzang pos dpal rdo rje 'chang bde ba chen pos brgyan pa'i dpal yang dag par ldan pa zhes bya ba'i ting nge 'dzin la snyoms par zhugs te bzhengs nas phyogs bcu'i mtha' yas 'byam klus pa'i 'jig rten gyi khams kun du gzigs nas ngo mtshar du gyur te /
kyi hud 'jig rten gyi khams 'di ni stongs so / /
de bzhin gshegs pa thams cad kyi phyag rgya chen po rnams dang bral bas gdug pa thams cad kyis 'di nye bar gtses te gnod sbyin dang /
srin po thams cad dang /
nang dang 'tshe ba dang /
gdon chen po dang / /
nyon mongs pa dang /
nye ba'i nyon mongs pa thams cad kyis yang dag par zos zhes dgongs pa ni zhes bya ba la sogs pa gsungs la yang de nyid las /
de nas bcom ldan 'das de bzhin gshegs pa thams cad yang 'du ba mdzad nas yang nas yang bcom ldan 'das la gzigs te /
bde ba chen po shin tu dgyes pa gnyis su med la longs spyod pa'i dpal zhes bya ba'i ting nge 'dzin la snyoms par zhugs te bskul nas /
bcom ldan 'das kyi thugs kar zhugs nas /
byang chub kyi sems chen po la yang dag par thim par gyur pa na /
khams gsum 'dir dam pa'i chos ston pa dang /
'jug par byed pa dang /
bstan pa la gnas par byed pa 'ga' yang med cing /
sangs rgyas dang /
chos dang /
dge 'dun 'jug bar byed pa yang med / /
khros pa dang / /
gtum po dang /
rngam pa chen po dang /
rab tu gdug pa chen por sems pa dang /
'dod chags dang /
zhe sdang dang /
gti mug gi mun pas bsgribs pa dang /
gtum 'khrug chen po dang /
gzhan gyi srog 'phrog pa dang /
gzhan gyi sems 'phrog pa dang /
gzhan gyi bud med kyi mtshungs pa dang /
brdzun dang phra ma dang /
tshig rtsub mo la sogs pa'i nyon mongs pa dang /
nye ba'i nyon mongs pas gzhal la gtses pa dang /
gcig gi sha gcig gis za ba dang /
thabs med pa'i las la gnas pa rnams kyis hud 'jig rten gsum po 'di brlag go zhes sngon gyi smon lam gyi stobs la gnas pa'i de bzhin gshegs ba rnams kyis gzigs so zhes gsungs te / /
de bas na sangs rgyas 'byung ba la 'jig rten dang 'jig rten las 'das pa'i bde ba ma lus pa brten pas na / /
sangs rgyas rnams ni 'byung ba bde / /
chos bstan pa bde ba yin / /
zhes tshigs su bcad do / /
da ni rab tu ma rungs pa de dag gdul ba'i thabs gzhan med pas skrag par gyis shig ces gsungs /
dkyil 'khor 'dir mi bsgom / /
lhag ma nang bdag dkyil 'khor min / /
phyag rgya bzhi yis mtshan pa dang / /
rigs kyi bdag po dbang bskur min / /
shes rab thabs kyi rang bzhin min / /
gang rnams zhal gsum phyag drug min / /
gang gis gang la phyogs bcu ru / /
'gro ba'i don ni byed pa min / /
dbang bskur gyi ni rjes thogs la / /
blo dang ldan pas mchod par bya / /
tshogs gnyis po ni 'phel phyir dang / /
ye shes snying po bskyed pa'i phyir / /
ye shes snying ga'i sa bon gyi / /
'od kyis thams cad kun nas bkug /
de la gzugs la sogs pa'i yul / /
rang gi snying gar gzhug par bya / /
de nas zhu bar gyur bsams la / /
rdo rje'i lam nas rnam par 'byung / /
lha mo'i pad+mar blta bar bya / /
de ni ba spu'i bu ga las / /
'od zer gzugs kyis de rnams dbyung / /
de rnams 'od zer sgo dbyung ba / /
rgyan ni thams cad 'dzin pa rnams / /
rtog pa las ni grol 'gyur bas / /
rdzogs sangs rgyas kyi bde rgyu yis / /
sgyu ma la sogs yang dag blta / /
'jig rten lta la mkhas pa rnams / /
nam mkhar ma lus sprul byas la / /
mchod pa 'dzin pas brel ba'i phyir / /
gzugs rdo rje sogs lha mo'i tshogs / /
nam mkha' dang ni mnyam gyur pas / /
kun nas de las byung gyur pa / /
lha rdzas spos ni yid 'ong ba / /
sna tshogs phyi yi me tog sogs / /
rang gi bde bar gshegs kyang mchod / /
mchod pa'i bdag nyid mnyam son par / /
mchod pa nyid du sems kyis bsam / /
mi brtan pa ni rab zhi nyid / /
sngags 'di brjod par bya'o / /
oM sar+b+ba ta thA ga ta pU dza badzra swA b+hA wa At+ma ko\u0f85haM /
thams cad sgra brnyan dang mnyam par / /
sgra yi tshogs ni nges bsams te / /
chos rnams rang las dbyer med pas / /
'dod pa'i lha yis bstod par bya / /
mi bskyod rdo rje ye shes che / /
rdo rje dbyings ni mkhas chen po / /
rdo rje gsum mchog dkyil 'khor gsum / /
rdo rje dbyangs la phyag 'tshal bstod / /
rnam par snang mdzad dag pa che / /
rdo rje zhi ba dga' chen po / /
rang bzhin 'od gsal mchog gi mchog /
ston pa rdo rje phyag 'tshal bstod / /
rin chen rgyal po rab tu zab / /
rdo rje nam mkha' dri med mkha' / /
rang bzhin dag pa gos pa med / /
rdo rje sku la phyag 'tshal bstod / /
rdo rje dpag med rgyal po che / /
mi rtog nam mkha' rdo rje 'dzin / /
'dod chags pha rol phyin pa brnyes / /
rdo rje gsung la phyag 'tshal bstod / /
don yod rdo rje rdzogs sangs rgyas / /
bsam pa thams cad rdzogs mdzad pa / /
rang bzhin dag pa nyid las byung / /
rdo rje sems dpa' phyag 'tshal bstod / /
nam mkha'i phyogs gnas zla ba la / /
gnas pa'i hUM skyes bsgom bya ste / /
de ni rdo rje hUM bcas so / /
de yi 'og tu 'di bsam bya / /
dung mdog gzhu dbyibs rgyal mtshan ldan / /
yaM skyes rlung gi dkyil 'khor ro / /
de dbus raM skyes dmar po ni / /
zur gsum me yi dkyil 'khor ro / /
de steng a las byung ba yi / /
pad+ma'i snod kyi dbus su ni / /
bi mu ma ra shu dang bcas / /
go ku da ha na dang lnga'o / /
sangs rgyas sa bon bum sogs kyis / /
go rims ji bzhin byin gyis brlab / /
de ru rdo rje dbab par bya'o / /
zhu gyur 'od zer rnams kyis ni / /
de nas thams cad zhu byas te / /
me ni rab tu gsal byas so / /
yi ge oM ni de ru dgod / /
ston zla'i 'od zer phung po 'dra / /
de 'od kyis bkug sangs rgyas kyi / /
bdud rtsi ma lus nang du gzhug /
blo dang ldan pas bdud rtsi bzhin / /
de ni 'od zer gyis gang lta / /
oM AHhU~M zhes bya ba yi / /
yi ge gsum gyis byin gyis brlab / /
rang gi snying zlar 'khor lo ni / /
dpa' bo'i blo yis bsgom par bya / /
bdag nyid dkyil 'khor ba rnams kyis / /
lce la rdo rje 'bar ba ste / /
yang dag hU~M hU~M nas 'bras skyes / /
rtse lnga dkar po bsgom par bya / /
rang bzhin spyi bor bsams nas ni / /
de bzhin gshegs rnams tshim par bya / /
rtog pa med pa'i sems kyis ni / /
blo dang ldan pas 'di bsam mo / /
lce yi rdo rje sbu gu yis / /
blo dang ldan pas bkug par bya / /
bdag dang dkyil 'khor pa rnams kyang / /
ye shes bdud rtsi chu des tshim / /
dkyil 'khor 'byin pa sngon 'gro ba'i / /
bdud rtsi myang ba'i cho ga ni / /
'di ni dkyil 'khor rgyal mchog gi / /
ting nge 'dzin du yongs su gnas / /
rang sems dbang du bya ba'i phyir / /
thig le'i rnal 'byor la sogs bsgom / /
ji ltar rigs par bsgom bya ste / /
las kyi rgyal mchog sgrub pa la'o / /
gcig dang du ma'i ngo bo yis / /
phyi rol dngos po yod ma yin / /
de phyir de yis 'dzin pa med / /
rnam par shes kyang yod ma yin / /
de phyir 'di dag rang yid dngos / /
bag chags kyis dkrugs rmi lam bzhin / /
'gro ba ji lta ji ltar min / /
'di dag rab tu rtogs par bya / /
'di ltar spyad byas rdzogs sangs rgyas / /
ye shes snying ga'i sa bon rnams / /
spros pas 'gro ba ma lus pa / /
des ni rdzogs sangs rgyas su byas / /
slar yang yid kyis bkug nas ni / /
rang gi snying gar gzhug par bya / /
tsa na ka gnas dbang gyur lta / /
rang sngags thig le'i gzugs can no / /
de yi nang song blta bar bya / /
bdag nyid lha yi dkyil 'khor ni / /
ye shes sems dpa'i de 'od kyis / /
thugs la sogs pa sad par bya / /
slar yang de yis thams cad ni / /
bar med rab tu gsal bar ro / /
ba spu'i khung bu las song ba / /
'od kyis sna tshogs kyang gsal lo / /
slar yang de nyid du bsams te / /
rab zhugs gsal ba'i gzugs su lta / /
rnal 'byor de ltar sems rtse gcig /
de ni ye shes bdud rtsi 'bab / /
'di ni thig le'i rnal 'byor ro / /
sngar bzhin 'od zer gyis bskul bas / /
sangs rgyas tshogs ni yang dag gzhug /
rang gi sa bon rtag las grub / /
zhu bar gyur ces bsam par bya / /
rang rig gsang ba'i sna rtse la / /
nas tsam gyi ni tshad dag ni / /
ral gri rang sa bon skyes lta / /
de dbus yungs kar dang mnyam pa'i / /
ye shes lnga yi rang bzhin phyir / /
kha dog lnga ldan bsgom par bya / /
ji skad brjod pa de'i dbus su / /
dkyil 'khor rdzogs par bsgom par bya / /
dang po smig rgyu 'dra ba ste / /
du ba lta bu gnyis pa yin / /
mkha' snang lta bu gsum pa yin / /
mar me ltar 'bar bzhi pa yin / /
sprin med nam mkha' lta bur ni / /
rtag tu snang ba lnga pa yin / /
'di ltar mtshan ma lnga rnams ni / /
sems kyis rab tu brtan gyur par / /
rnal 'byor pa yis shes par bya / /
'gro ba'i don ni rab sgrub phyir / /
sprul pa yi ni dbang gyur par / /
phan sems snying rje'i bsam pa yis / /
gzung ba la sogs ma myong bas / /
bdag nyid rig la bstan nas ni / /
sangs rgyas spro bar bya ba ste / /
mtshan ma'am 'od zer las sprul pas / /
'di ni phra mo'i rnal 'byor ro / /
sku gsung ye shes thugs rnams ni / /
bdag nyid bsgom la rab brtson pa / /
rang mtshan lte bar gnas gyur pa / /
ji lta ji ltar rang bstan la / /
oM AHmaM hUM zhes gsal bar / /
blta bya der gnas blo yis ni / /
sngags kyi bzlas pa'i cho ga bya / /
'dir ni kha cig yang dag gnas / /
rlung dang chu dang dbang chen dang / /
me yi dkyil 'khor dbus dag tu / /
sku sogs sa bon gzhan dag ni / /
gzhung lugs smra bas brjod pa'o / /
de rjes rang gi ting 'dzin gnas / /
mkhas pas rang sngags dbye ba med / /
ring min thung ba ma yin no / /
sngags ni 'di ltar gdon par bya / /
srog gi rlung gis khyab par bya / /
oM la sogs pa'i sa bon gyi / /
sku la sogs pa spro par bya / /
thams cad thugs sogs byin rlabs bzhin / /
de rnams gzugs rdo rje sogs kyis / /
der gnas mchod pa byas nas ni / /
blta bya bde mchog thob pa yis / /
rtsol ba'i rlung gis bkug nas ni / /
rang rang sa bon du gzhug bya / /
rim pa 'di ltar bya ba ni / /
so sor rim ni gsum spro ba / /
brjod pas ma lus spro bar bya / /
sngags kyi blo ni bsdus byas te / /
ye shes sa bon ye shes la / /
kun nam rtag tu spro bar bya / /
'dir ni rnal 'byor kha cig gis / /
thig le phra mor yang dag ldan / /
chung ngu sogs dbye sbyor ba yis / /
dang por ma skyes rang bzhin du / /
sku la sogs pa rnam par brtag /
rang gi sa bon byang chub brtag /
bsam gtan bzlas pa'i cho gas gnas / /
'di ni bzlas pa'i cho ga'o / /
zhum pa'i sems dang le lo dang / /
rgod pa la ni lhag mthong bya / /
'di ltar zhum pas gzung gyur nas / /
lha mo'i glu yis bskul ba ste / /
rgod pa thig le'i sbyor sogs kyis / /
de nyid bsgom pas zhi bar bya / /
dngos po rnam par dpyad pa yis / /
stong pa nyid ni yid la bya / /
bsgom pas bskyod pas ngal gyur na / /
de rnams zhi bar bya nyid la / /
'di ltar tshim pa'i cho ga bya / /
nyams stobs 'phel bar bya ba'i phyir / /
spyi bor mtho gang gis spags par / /
bdud rtsi dkyil 'khor bdud rtsir bcas / /
oM yig dkar po dang ldan lta / /
bdud rtsi 'dzag pa'i 'od dang bcas / /
de nas bdud rtsi'i rang bzhin rgyun / /
rtag tu 'dzag par byed pa ni / /
srog rtsol 'od kyis bkug bya ste / /
blo ldan gyis sku sogs la dbab / /
'di ni tshim byed cho ga'o / /
'di ltar thang cig ngal bso ste / /
bde zhen gyis ni ma dkrugs par / /
thig le la sogs sngon 'gro ba'i / /
ma zhen pa yis sngags bzlas bya / /
gang tshe 'gro bar 'dod pa dang / /
bsgom pa gtong bar 'dod pa yis / /
de tshe mchod bstod bdud rtsi myang / /
cho ga bzhin du byas nas ni / /
sku gsung thugs kyi rdo rje rnams / /
mtshan ma'i sa bon la bsdus bya / /
sprul pa'i dkyil 'khor thams cad ni / /
cho ga bzhin du rim gyis so / /
gdod nas ma skyes bsgom bya ste / /
sku gsung thugs kyi bdag nyid do / /
nam mkha' bzhin du ma gos pa / /
gnyis med ye shes rang bzhin no / /
'di ni las kyi rgyal mchog gi / /
ting nge 'dzin du yongs su bsgrags / /
slar yang smon lam gdab bya ste / /
sems can don ni nyer 'phel phyir / /
bdag gis bsod nams gang bsags dang / /
'jam pa'i rdo rje bsten pa yis / /
'jam pa'i rdo rjer bdag gyur nas / /
sems can sdug bsngal sgrol gyur cig /
sems can don thabs phun sum tshogs / /
rnam par rgyal bas legs grub shog /
sems can 'khor ba ji srid du / /
de srid 'gro la phan byed shog /
chos dang longs spyod sprul pa yis / /
sku gsum rnam par gnas pa dang / /
bdag la 'gro ba re ba dang / /
'dod pa bdag la sgrub par shog /
'jig rten khams ni thams cad na / /
skad cig gis ni thams cad du / /
gdul ba'i thabs ni rig pa yis / /
snod dang snod min bskang bar bya / /
gdul bya ma yin kha cig ni / /
khams gsum dag tu byung gyur na / /
thams cad byang chub lam la ni / /
de rnams bdag gis gzung bar bgyi / /
'di ni smon lam mo / /
lhag pa'i lha yi sbyor ba yis / /
ting nge 'dzin las langs nas ni / /
rnal 'byor yid ni chags med pas / /
snang ba'i go 'phang la gnas te / /
thams cad rang gi lha gzugs sam / /
rang gi rigs kyi rjes rim mam / /
gzugs sogs rdo rje'i ngo bo'am / /
rang rang dag par rnam par gnas / /
gnyis med ye shes rang bzhin gyis / /
rdo rje 'chang chen bdag nyid rnams / /
ji ltar thob pa'i yul rnams ni / /
dog pa med pa nye bar spyad / /
'di ni mtha' yas mchod mchog tu / /
sangs rgyas rnams kyis yang dag gsungs / /
rtag tu bar med sbyor bas na / /
byang chub 'bras bu ster bar byed / /
zas la sbyor na sngar bzhin du / /
bdud rtsi myang ba'i cho gas brten / /
'di ni phyi yi sbyin sreg gam / /
gzhan nyid kyis kyang bsgre bar bya / /
yid kyis bsam pa tsam gyis kyang / /
legs par brten pas de bzhin spyod / /
phung po'i bud shing bsregs pa yis / /
ye shes me ru bla na med / /
bdag nyid mchod pa nyid ni bya / /
gzhan nam rang gi lhag pa'i lha / /
rtag tu 'dod pa'i yon tan gyis / /
dam tshig 'di ni bde gshegs bzhed / /
sdom la gnas pas ji ltar rnyed / /
bdag nyid dam tshig ma nyams pas / /
rnyed pas nyin mo'am mtshan mo ru / /
legs par spros pas yang dag spyad / /
gang gis sems can mnyam med don / /
sangs rgyas mchod pa mchog yin te / /
gang yang lus la sogs pa'i las / /
snying rje'i bsam pas rgyal ba ste / /
sngags dang phyag rgya'i bdag nyid kyis / /
de kun de yir 'gyur ba ste / /
lhag pa'i lha yi sbyor bdag nyid / /
gang nyid thams cad du bya ste / /
'di'am gzhan du sman pa'am / /
pha yis bu la bslab ched du / /
'bras bu med la phan bsams pas / /
las kyi gnod pa rtsom par byed / /
shes rab thabs kyi cho ga dang / /
dngos kun bdag nyid rig pa yis / /
nam mkha' dang ni mnyam pa'i sems / /
gnyis med rnal 'byor min zhes 'gyur / /
don yod grub pa'i sbyor ldan pas / /
de yi 'khor lo'i dbus gnas te / /
ji ltar tshul bzhin dbang bskur ba / /
dam tshig nyams pa blang bar bya / /
rang gi ye shes thugs zla ru / /
khams skyes sna tshogs rdo rjer gnas / /
zla bar khaM yig bcas bsams nas / /
'od zer gyis ni rgyal ba bskul / /
slar yang 'di ni khyad par te / /
dbang bskur sngon du song ba yis / /
bla ma brnyas la sogs nyes pa / /
bshags dang sbyin dang mchod ston no / /
sngar gyi dbang bskur bzhin du khrus / /
rang gi 'khor lo'i bdag sbyor ldan / /
thun mtshams gsum du bsgom bya ste / /
las dang po yis mnyam mar bya / /
rang gis sprul pa'i dkyil 'khor ni / /
sngar bzhin du ni nyer bsdus te / /
ye shes 'khor lor mnyam son pas / /
shes rab snying rjer ldan pas nyal / /
nang par nyal bas ldang ba na / /
lha mo'i glu yis bskul ba ste / /
sngar bzhin bsgom pa sngon 'gro bas / /
rtag tu sngags kyi bzlas pa brtsam / /
nye ba'i sgrub pa nas brtsams te / /
ye shes cung zad thob bdag po / /
sngags kyi tshul khrims brtul zhugs ldan / /
dang po'i las dang 'dra bar bsgom / /
spro ba dang ni bsdu bar ldan / /
slar yang yang dag ye shes so / /
skad cig gis ni ye shes rdzogs / /
mtshan min rnal 'byor yang dag bsten / /
so sor dkyil 'khor la gnas pa / /
rtag tu snang bas phan pa bsgom / /
'khor lo bdag nyid gzugs kyis ni / /
mtshan ma gnyis ni thob gyur pa / /
dang po'i las can 'dir shes bya / /
de nas re re 'phel ba ni / /
lhag ma'i rnal 'byor par shes bya / /
ting 'dzin gsum ni yongs rdzogs pa / /
snga ma bzhin du las dang po'i / /
'byin pa'i dkyil 'khor sngon song ba / /
lhag ma'i mtshams la bsgom pa yi / /
ye shes dkyil 'khor 'byin pa dang / /
slar yang sprul pa'i dkyil 'khor sdud pa / /
gang tshe nyal bar 'dod gyur zhes / /
rnal 'byor ba ni gzhan dag smra / /
rdul tshon dkyil 'khor bri ba'am / /
yid kyis sprul par bya ba yang / /
sku gsung thugs ni legs mchod pa / /
cho ga bzhin du der mchod nas / /
rang 'dod lha yi rnal 'byor gyis / /
'khor lo'i dbus su yang dag gnas / /
'dod pa'i dngos po bsgrub par bya / /
de yi rgyu la sems brtan pas / /
sngar gsungs bdud rtsi 'khyil pa spro ba'i khro bo'i 'od zer nam mkhar 'bar / /
'khor lo'i bdag po shes bya cho ga yis ni rang nyid de yi rnal 'byor ldan / /
nges par chos kyi rang bzhin 'od gsal mchog nyid ces pa nyid du rig par bya / /
log 'dren bgegs ni sun phyung bcom ldan 'das kyis bdag nyid dbang ni bskur bar bya / /
mi bskyod pas dben slar yang gal te sangs rgyas de yi bdag por 'gyur / /
'khor lo'i bdag po de yi gnas zhugs dbus kyi lte ba'i cha la ldan / /
de ni bcom ldan mi bskyod ces su gsal bar gzhan gyis gzhung dag smra byed kyang / /
gsang bar yang ni 'khor lo'i bdag po gsang ba de yang 'gyur zhes 'dir smra mi rigs min / /
'dir ni dag pa'i blo can rnams kyis me long la sogs gzugs la sogs pa dag par brjod / /
rnam par shes pa de yi bdag por gyur bas dbus kyi gdan la rig par 'dod / /
spyir btang las gzhan 'dir ni gzhan dag ni / /
nyams myong gcig pa nyid de de kho nas / /
sangs rgyas sangs rgyas ma yin nyid du mnyam / /
sangs rgyas sangs rgyas min par ji ltar rten / /
zhi dang 'khrul pa'i dri ma'i rnyog pas gos pa'i yid ni dag pas dkar ba'i gzugs / /
sems can bsam pa yongs su rdzogs par byed pa'i yid kyis rgyas pa ser ba'i 'od / /
dmar po 'dod chags rnam dag kun gyi dbang gis cho ga la ni sbyor gyur pa / /
bya ba nan tan zhes bya'i ngo bor gyur pas bai DUr+ya yi kha dog 'bar / /
zhe sdang nyon mongs rnam dag kyang ni shin tu sdang ba rnams la gnag pa'i 'od / /
me long la sogs mi 'dod pas na ji ltar yang 'dir zhe sdang dag /
rdo rje can gyis me long sogs su gyur pa sngon po'i gzugs su gang gis yin / /
ci'i phyir dbus su zhe sdang rnam dag grub sku dkar po la sogs mdzes par 'gyur / /
ji ltar spyir btang la yang 'di ni nang 'dus rang gi bdag dang mi bskyod gnyis / /
de'i phyir bde bar gshegs par gcig gyur gzhan min de yi gzugs mi bsten / /
'di ltar gzhan du 'gal ba spang ba'i blo rnams ji ltar yang dag gsungs / /
tha dad ye shes kyis byas gyur pas ji ltar sgrol ma la sogs gnyis su rtogs / /
ye shes lnga yi bdag nyid rnams ni 'di rnams nges par ye shes so so ste / /
lhag par grags pa gang gis gang du myur ba ye shes de'i dag pa / /
ye shes kyis 'gyur kha dog gnas pa rtog pas gal te kha dog yin gyur na / /
dkyil 'khor bdag po 'jam dpal gsal ba nyid du nges par bdag po nyid du 'gyur / /
rdo rje can gyi lugs ni gal te 'ga' zhig yod na bde gshegs gnas la brten / /
rang rigs dbang phyug dang ni rgyal ba'i sras po 'khor lo'i bdag por gnas par bya / /
sangs rgyas sangs rgyas ma yin bdag nyid ngor mtshon gang zhig gsang ba'i 'khor dbang phyug /
mi bskyod nges par bdag por gyur na rnam par snang mdzad la sogs gnyis su 'gyur / /
dpal ldan ye shes zhabs kyi lam zhugs bla ma rjes bsten pas / /
bdag gis man ngag khyad par gang zhig cung zad thob gyur pa / /
'di ni de yi dran pa nyams par ma gyur zhes phyir dang / /
de phyir 'di ni yang dag spel ba bdag mnyam blo la phan phyir ro / /
legs par bsdu byas bde ba'i sgrub thabs byang chub lam thob pa / /
'dir ni bdag gis gang zhig mnyam pa med pa'i bsod nams grangs / /
dpal ldan gsang ba 'dus pa'i cho ga nyid kyis skyon spangs pa / /
de yis byang chub mchog gi go 'phang skye bos thob par shog /
rgyal dang rgyal ba'i sras kyis gdul bya ma yin spangs gyur pa / /
bsam gyis mi khyab rnams la phyogs bcur gnas pa'i sems can rnams / /
de yis byang chub sgrub pa'i ched du rgyal bas byin zhes pas / /
dga' ba'i sgrub thabs zhes grags 'di ni bdag gis bkod / /
dga' ba'i sgrub pa'i thabs slob dpon chen po rgyal bas byin pas mdzad pa rdzogs so // //
paN+Di ta pad+ma ka ra wa rma dang /
lo tsA ba rin chen bzang po'i 'gyur //
[ ]
