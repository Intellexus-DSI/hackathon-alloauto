@## / /
rgya gar skad du /
shrI badzra b+hai ra wa ba liM bi d+hiH /
bod skad du /
dpal rdo rje 'jigs byed kyi gtor ma'i cho ga /
dpal rdo rje 'jigs byed khros pa'i rgyal po la phyag 'tshal lo / /
gdod nas dag pa'i rang bzhin gyis / /
rdo rje 'jigs byed phyag 'tshal 'dud / /
bar chad zhi phyir gtor ma ni / /
'bad de yang dag bshad par bya / /
dpal ldan rdo rje 'jigs byed kyi / /
gtor ma byed par 'dod pa yis / /
bdud rtsi lnga la sogs pa yi / /
rdzas kyi gtor ma bsham par bya / /
sgrub po lha phyogs kha bltas la / /
skad cig tsam gyis 'jigs par bskyed / /
mdun du yaM dang raM las ni / /
rlung dang me yi dbyibs can bskyed / /
de yi steng du sgyed gsum bsam / /
de steng a las thod pa'i snod / /
nang du sha lnga bdud rtsi lnga / /
skad cig tsam gyis bsam par bya / /
steng du oM AHhUM yig rnams / /
go rims ji bzhin bsam par bya / /
'od spros sku sogs rim bkug la / /
rim pa bzhin du bstim pa dang / /
de nyid gsum ni brjod pa yis / /
gtor ma dag par bsgom par bya / /
de nas rang gi snying ga'i hUM / /
'od spros rdo rje 'jigs byed sogs / /
lha rnams spyan drangs mdun du bsam / /
hUM brjod lce ni byin gyis brlab / /
oM hrIHSh+T+r-iHwi kr-i tA na na hUM phaT /
badzra b+hai ra wa a d+hi pa ti /
i maM ba liM /
kha kha khA hi khA hi hUM phaT swA hA /
zhes pas dbul ba'i sngags brjod bya / /
de rnams gsol bar bsams nas ni / /
las kyi bye brag phrin las bcol / /
ci 'dod pa yi dngos grub blang / /
khyad par drag po bcol ba ni / /
bla ma smod par byed pa dang / /
dkon mchog gsum la gnod byed dang / /
bstan pa la gnod byed pa dang / /
sems can kun la gnod byed dang / /
sngags rgyud la gnod byed pa'i mi / /
'di rnams khyed kyis gsad du gsol / /
zhes pas phrin las bcol lo / /
de nas gnang ba byin par bsam / /
de nas yi ge brgya pa brjod / /
oM AHhUM muHsa mgron rnams ni / /
rang bzhin gnas su gshegs su gsol / /
de ltar byas pa'i phan yon ni / /
bar du gcod pa zhi ba dang / /
mi mthun phyogs rnams 'joms pa dang / /
dngos grub dam pa thob par gyur / /
gzhan yang rab tu sbyor ba na / /
nad dang dgra la sogs pa yi / /
tshar gcod rjes gzung thams cad ni / /
de ma thag tu 'grub par 'gyur / /
rdo rje 'jigs byed gtor ma yi / /
cho ga phun sum tshogs pa brtsams / /
gang yod bsod nams de yis ni / /
sems can ma lus dgra las rgyal bar shog /
slob dpon chen po la li ta badzras mdzad pa rdzogs so // //
[ ]
