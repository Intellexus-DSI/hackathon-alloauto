@## / /
rgya gar skad du /
kalpok+taM mA rI ts+yai sA d+ha naM /
bod skad du /
rtog pa nas gsungs pa'i 'od zer can gyi sgrub thabs /
'phags ma 'od zer can la phyag 'tshal lo / /
bla med bde bas zhen pa yi / /
shes rab pha rol phyin / /
phyag 'tshal rtog pa'i 'od zer can / /
sgrub thabs da lta bri bar bya / /
de la dang po re zhig rnal 'byor pas 'gro ba ma lus pa 'don par 'dod pa'i bsam pa can gyis /
oM phaT ces pa'i sngags kyis snying ga dang /
mgrin pa dang /
spyi bo rnams su khro bo'i khu tshur sbyin par bya'o / /
oM mA rI ts+yai big+h+nAM nu da sa da ya hUM phaT ces bya ba'i sngags kyis bgegs bskrad nas rang gi snying gar oM yongs su gyur pa las nyi ma'i dkyil 'khor la maM ser po bsams la /
de las byung ba'i 'od zer gyi tshogs kyis nam mkha' nas spyan drangs te /
bcom ldan 'das ma mdun du bzhugs su gsol lo / /
de yang mdog gser lta bu ser po zhal gsum pa /
phyag brgyad pa /
spyan gsum pa /
se 'bru'i me tog lta bu dmar ba ni g.yas kyi zhal lo / /
in+d+ra nI la lta bu'i zhal 'gyur ba'i phag zhal ni g.yon pa'o / /
rdo rje dang /
lcags kyu dang /
mda' dang /
khab ni g.yas kyi phyag bzhi na bsnams pa'o / /
mya ngan med kyi yal ga dang /
gzhu dang /
skud pa dang /
sdigs mdzub ni g.yon gyi phyag na'o / /
rnam par snang mdzad kyi dbu rgyan can /
sna tshogs pa'i rgyan gyis yang dag par brgyan pa /
mchod rten gyi khong na gnas pa gos dmar po'i sha 'gag dang /
stod g.yogs dang ldan pa /
dril bu g.yer kha'i dra ba'i rkang gdub can /
rgyan la sogs pa dang bzang po'i phreng ba rin po che la sogs pas dpung pa rnam par brgyan pa g.yon brkyang ba'i zhabs kyis phag bdun gyi shing rta mnan pa /
yaM las skyes pa'i rlung gi dkyil 'khor la /
haM las skyes pa'i zla ba dang /
nyi ma 'dzin pa'i gza' chen po rA hus byin gyis brlabs pa la gnas pa'i shing rta'i dbus su lha mo rnam bzhis bskor ba ste /
de la shar gyi phyogs su bat+tA li dmar po phag gi gdong pa can phyag bzhi pa'o / /
khab dang lcags kyu ni g.yas kyi phyag na'o / /
zhags pa dang mya ngan med pa'i yal ga ni g.yon pa'i phyag na'o / /
sha 'gag dmar po can no / /
de bzhin du lho phyogs su ba tA li ser mo /
mya ngan med dang khab ni g.yas kyi phyag na'o / /
rdo rje dang zhags pa ni g.yon pa'i phyag na'o / /
lang tsho sar pa la bab pa'i gzhon nu ma rgyan thams cad dang ldan pa'o / /
de bzhin du nub phyogs su ba rA li dkar mo rdo rje dang khab ni g.yas kyi phyag na'o / /
zhags pa dang mya ngan med pa ni g.yon gyi phyag na'o / /
g.yon brkyang ba'i zhabs can legs pa'i gzugs can ma'o / /
de bzhin du byang phyogs kyi cha ru bA rA hA mu khi dmar po spyan gsum phyag bzhi ma /
rdo rje dang mda' ni g.yas kyi phyag na'o / /
zhags pa dang mya ngan med pa ni g.yon gyi phyag na ste /
mdzes pa'i gzugs can ma'o / /
de ltar bsams nas mchod pa dang /
phyag 'tshal ba dang /
bstod pa dang /
sdig pa bshags pa dang /
bsod nams la rjes su yi rang ba dang /
bsngo ba dang /
gsol ba btab pa dang /
skyabs su 'gro ba dang /
byang chub tu sems bskyed pa dang /
lam bstan pa la sogs pa byas la /
byams pa dang snying rje dang /
dga' ba dang /
btang snyoms te tshangs pa'i gnas bzhi bsgom par bya'o / /
oM shU n+ya tA dz+nyA na badzra swa b+hA ba At+ma ko\u0f85haM /
zhes bya bas ting nge 'dzin dmigs par bya'o / /
de nas nyi ma'i dkyil 'khor la oM gyi sa bon yongs su gyur pa las rnam par snang mdzad seng ge'i khri la bzhugs pa dkar po ral pa'i cod pan 'chang ba /
byang chub mchog gi phyag rgya can zhi ba rgyan thams cad kyis brgyan pa'o / /
de'i thugs khar zla ba la yi ge nyi shu rtsa lngas bskor ba'i maM gi sa bon las yongs su rdzogs pa'i mya ngan med pa'i yal ga'o / /
de'i steng du zla ba la oM gyi sa bon no / /
de thams cad yongs su gyur pa las ji skad gsungs pa'i mtshan nyid can gyi 'od zer can kyi gzugs su bdag nyid skad cig gis bsam mo / /
oM mA rI ts+yai bat+tA li ba dA li ba rA li bA rA hA mu khi A kaR+Sha ya dzaHswAhA /
zhes bya ba 'dis bat+tA li shar phyogs su dgod do / /
de bzhin du oM mA rI ts+yai bat+tA li ba dA li ba rA li bA rA hA mu khi sarba duSh+TA pra naM duSh+TA naM mu khaM ban+d+ha ban+d+ha hU~M swA hA /
zhes bya bas ba dA li lho phyogs su'o / /
de bzhin du oM mA rI ts+yai bat+tA li ba dA li ba rA li bA rA hA mu khi sarba duSh+TA naM mu khaM staM b+ha ya baM swA hA /
zhes bya bas ba rA li nub phyogs su dgod do / /
de bzhin du oM mA rI ts+yai bat+tA li ba dA li ba rA li bA rA hA mu khi sarba satwA na ba sha mA na ya hoHswA hA /
zhes bya bas ni ba rA hA mu khi byang phyogs su dgod par bya'o / /
oM mA rI ts+yai mAM hU~M hU~M phaT phaT swA hA /
zhes bya ba bsgoms pa'i rjes su bzlas pa bya'o / /
de ltar dus gsum du byin gyis brlabs la lha'i rnal 'byor du gnas par bya'o / /
rtog pa las gsungs pa'i 'od zer can gyi sgrub thabs rdzogs so / /
paN+Di ta don yod rdo rje dang /
khams pa lo tsA ba ba ri dge slong gis bsgyur ba'o //
[ ]
