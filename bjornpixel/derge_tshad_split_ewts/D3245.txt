@## / /
rgya gar skad du /
dzAM gu lI sA d+ha naM /
bod skad du /
dug sel ma'i sgrub thabs /
sngar bshad pa'i cho ga'i rim pas rang nyid kyi snying ga'i dkyil 'khor dmar por yi ge dzAM gi ye shes nges par rdzogs pa las rig pa'i mtshan du gyur pa ni dug sel ma ste /
sku mdog ser mo gdengs ka bdun gyi kun nas longs spyod pa 'bar bar gyur pa'i rin po che dam pas brgyan pa /
zhal gsum spyan gsum ma /
phyag drug ma /
rol pas bskyod pa dbu la mi bskyod pa legs par bzhugs pa gzhon nu ma'i mdun nyid kyis mchog tu 'bar bar gyur pa khro ba dang bcas pa'i bzhad pa nyid dang sbrul gyi smad ka dang ldan pa /
g.yas pa'i phyag na rdo rje bsnams / /
gnyis pas ral gri gdengs par mdzad / /
gsum pa gar gyi stangs kyis 'dud / /
skrag mdzad mda' ni gsor bar mdzad / /
g.yon pa sdigs mdzub zhags pa ste / /
gnyis pa dug gi me tog can / /
gsum pa'i phyag na gzhu bsnams shing / /
smad ka la ni me tog ldan / /
pad+ma'i gdan la bzhugs pa gser gyi mdog dang ldan zhing 'od dmar po'i dkyil 'khor las 'od zer spro bar mdzad pa /
dri ma med pa'i 'ja' tshon 'bar bas nye 'khor yongs su khyab pa /
sangs rgyas rgya mtsho'i sku rnams spro bar mdzad cing rang gi phyag na zla ba dang bum pa dang ldan pas dug gis zin pa nyal ba la 'khru bar mdzad pa /
kha la yi ge dzAM gis brgyan pa ste /
sku gsum dug sel rtag par yang / /
dug gis zin la bsgom par bya / /
gang phyir de ltar bsgoms gyur pas / /
ring min byang chub sems dpa' thob / /
lag pa gnyis sbrul za ba'i rnam pas spyi bo nas 'gebs par byed pa /
gdugs ltar byas pa ni dug sel ma'i phyag rgya'o / /
sngags bzla bar bya ste /
oM na maHshar ku mA ri ye tsur ts+tsha tsA Ti tsA la ya tsu ts+tsha la ya saM g+haT+Ta ni mA t+tAM gi i Da bid+d+he a he oM dzAHswA hA /
'phags ma dug sel ma'i sgrub thabs so // //
mkhas pa a b+ha ya las dge slong tshul khrims rgyal mtshan gyis bsgyur ba'o //
[ {Da}]
