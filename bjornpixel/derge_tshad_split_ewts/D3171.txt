@## / /
rgya gar skad du /
wA gI rA Ta sA d+ha naM /
bod skad du /
gsung gi mnga' bdag gi sgrub thabs /
sngags pas re zhig thog ma nyid du sa gzhi'i cha dri zhim pos nye bar byugs pa dang /
me tog sna tshogs kyis kyang legs par bkang la /
de'i dbus su stan bde ba la legs par gnas te /
gsum la skyabs su 'gro ba'i tshigs su bcad pa brjod par bya'o / /
de'i phyi nas ni rang gi snying gar yi ge a blta bar bya'o / /
de yongs su gyur pa las zla ba'i dkyil 'khor ro / /
de'i dbus su yi ge muH rnam par bsam par bya'o / /
yi ge muHde las byung ba'i kha dog lnga dang ldan pa'i 'od zer gyi tshogs rnams rang gi ba spu'i bug rnams nas spro bar bya ste /
'od zer de dag rnams kyis kyang 'jam pa'i dbyangs kyi skus nam mkha' gang bar blta bar bya'o / /
de nas de dag rnams me tog la sogs pas mchod par bya ba'o / /
de nas de'i rjes la sdig pa bshags pa dang bsod nams la rjes su yi rang ba dang /
smon lam la sogs pa rnams bya ba'o / /
de nas tshangs pa'i gnas bzhi bsgom par bya ba'o / /
phyis de dag rnams thams cad kyang stong pa nyid du bsgoms te /
oM stong pa nyid kyi ye shes kyi rdo rje'i rang bzhin gyi bdag nyid ni nga yin no zhes sngags brjod par bya'o / /
de nas yang rang gi snying gar yi ge a blta bar bya'o / /
de yongs su smin pas zla ba'i dkyil 'khor ro / /
de'i dbus na yi ge muH'o / /
de dag yongs su gyur pa las 'jam pa'i dbyangs kyi skur bdag nyid blta bar bya ste /
seng ge la bzhugs pa / /
gser gyi mdog tu ser ba'i sku rgyan thams cad kyis brgyan pa phyag chos bshad pa'i phyag rgyas brel cing g.yon ngos na ut+pal 'dzin pa mi bskyod pas dbu brgyan cing /
g.yas phyogs na gzhon nu nor bzangs /
g.yon du ni gshin rje'i gshed blta bar bya ba yin no / /
bsgoms pas dub na sngag bzlas par bya ba ni /
oM wA gI shwa ri muHgsung gi mnga' bdag gi sgrub thabs rdzogs so // //
tshul khrims rgyal mtshan gyis bsgyur ba'o //
[ ]
