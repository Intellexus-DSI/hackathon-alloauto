@## / /
rgya gar skad du /
Ar+ya khar+sa pA Ni lo ka nA tha sA d+ha rganaM /
bod skad du /
'phags pa khar+sa pA Ni 'jig rten mgon po'i sgrub thabs /
'jig rten mgon po la phyag 'tshal lo / /
gnas dben par bde ba'i stan la sngags pa 'dug ste /
dang por tshangs pa'i gnas bzhi bsgom mo / /
de nas snying gar a las zla bar hrIHdkar po bsams pa'i 'od 'phros pas /
mdun gyi nam mkha' la bla ma dang /
sangs rgyas dang byang chub sems dpa' gsal bar dmigs par bya'o / /
yang de'i 'od las byung ba'i mchod pa'i sprin gyis mchod pa la sogs pa snga ma bzhin du bya'o / /
de'i 'og tu oM swa b+hA wa shud+d+haHsarba d+harmAHswa b+hA wa shud+d+ho\u0f85haM zhes brjod pas bdag nyid stong par bsgom mo / /
de nas sna tshogs pad+ma zla ba'i dkyil 'khor du hrIHgsal ba'i 'od 'phros pas /
'gro ba rigs lnga'i sdug bsngal thams cad sbyangs nas /
slar de nyid du 'dus pa las bdag nyid 'jig rten dbang phyug tu gyur par bsam mo / /
de yang zhal gcig phyag gnyis pa sku mdog dkar po skyed skyil gyis bzhugs pa /
dbu skra'i cod pan can dang /
snang ba mtha' yas kyi dbu rgyan can /
rgyan thams cad kyis brgyan pa /
mdzes pa'i na bza' gsol pa /
phyag g.yas pus mo la brten te brkyang pa /
g.yon pa pad+ma bsnams par bsgoms la dpral bar zla ba /
mgrin par oM /
snying gar AHhUM rnams gsal bar bya'o / /
de'i g.yas ngos su lha mo sgrol ma gzhon nu'i tshul can dang /
g.yon na khro gnyer can dang khro bo bdud rtsi 'khyil pa bsam mo / /
de ltar bsam gtan byas pa'i 'og tu bzlas pa ni oM hrIHswA hA /
'phags pa khar+sa pA Ni 'jig rten mgon po'i sgrub thabs rdzogs so //
[ ]
