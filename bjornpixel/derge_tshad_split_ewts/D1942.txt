#
]@## / /
rgya gar skad du /
badzra DA ki yo gi ni sA d+ha naM nA ma /
bod skad du /
rdo rje mkha' 'gro ma rnal 'byor ma'i sgrub thabs zhes bya ba /
dpal rdo rje sems dpa' la phyag 'tshal lo / /
sku mdog rang bzhin rnam dag bde ba la spyod can / /
rnam par rtog pa bral bas phag mo'i zhal mnga' ba / /
btud de rdo rje mkha' 'gro ma ni rab bsgrub phyir / /
lhan cig skyes pa'i ye shes bde rnyed bshad par bya / /
sngags pa shes rab snying rjer ldan / /
sa bon las ni rkyen gyis bskyed / /
myu gu rang gi lhar ldan pas / /
tshogs bsags 'bras bu rdzogs pa'i phyir / /
dkyil 'khor chang gis byugs nas kyang / /
rang byung me tog thig le dgod / /
bskus pa'i me tog sngon po dgram / /
phyag sogs bdag gis ci nus bya / /
dang po byams pa bsgom bya ste / /
gnyis pa snying rje'i rnam pa bsgom / /
gsum pa dga' ba bsgom bya ste / /
gsum gyi tha ma btang snyoms so / /
chos kun stong pa nyid dag tu / /
shes pa'i rnal 'byor rig pa'i rgyun / /
yi ge ma ru gnas pa dag /
nyi ma'i dkyil 'khor steng nyid du / /
thugs kyi yi ge bsrung ba bsam / /
pad+ma'i 'od zer bsil ba'i steng / /
sa la rdo rje sngon po ste / /
spro bsdus nga rgyal dran par bya / /
oM dwe Sha ra ti badzra At+ma ko\u0f85 haM /
gyur pas rdo rje phag mo ste / /
in+d+ra nI la'i mdog 'dra ba / /
rtsa ba phag gdong rab sngo zhing / /
de las gzhan pa dkar dang dmar / /
gri gug thod pa rtsa ba'i phyag / /
rdo rje ral gri 'khor lo pad / /
rim bzhin bkod pa'i sku mchog ni / /
g.yon bskum g.yas pa brkyang bas gnas / /
dbu dang sku ni dur khrod dang / /
klu yis mdzes shing phreng ba ldan / /
me dpung nang na gzi brjid che / /
bskyed pa gsum la rdo rje che / /
drug la byang chub sems dpa' drug /
rig pa'i dbang bskur gshin rje gshed / /
ye shes phag mos byin gyis brlab / /
mchod pa'i rnam 'phrul snying las sprul / /
mi bskyod rdo rje ye shes che / /
zhe sdang bdag po thugs dbyer med / /
mi phyed rnam rtog rab gcod pa / /
rdo rje phag mo khyod phyag 'tshal / /
'phros pas snying ga'i sa bon te / /
sbyangs pa rang yid dang ba'i lhar / /
byas nas bsdu ba dag kyang bya / /
gal te skyo na gsang sngags bzlas / /
ye shes sems dpa'i dkyil nyi ste / /
rdo rje sngags ni 'bar bar bsam / /
oM dwe Sha ra ti badzra hUM hUM hUM phaT phaT swA hA /
stong dang khri dang bye bar bzlas / /
sngags pas dngos grub thob par 'gyur / /
rab tu zhi ba'i byang chub sems / /
yi ge kha dog dbyibs kyang med / /
rnam par rtog pa kun spangs pa'i / /
skye 'jig med pa bsgom par bya / /
de la rten cing 'brel 'byung ste / /
phyag rgya bkrol la spyod lam bya / /
oM AH hUM muH / /
bdag gis rje btsun pha la rgyu rnyed pa / /
rtog bral chos sku gzugs sku snang sgrub thabs / /
phag mo rnal 'byor ma yi sgrub thabs byas / /
'di yis dge thob thams cad grol gyur shog /
rdo rje mkha' 'gro rnal 'byor ma'i sgrub thabs slob dpon mar me mdzad kyis mdzad pa rdzogs so //
[ ]
