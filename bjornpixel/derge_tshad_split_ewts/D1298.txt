@# / /
rgya gar skad du /
shrI he badzra ba lo kra ma /
bod skad du /
dpal dgyes pa'i rdo rje'i gtor ma'i rim pa /
dpal ngag gi dbang phyug la phyag 'tshal lo / /
thabs dang shes rab bdag nyid can / /
yi ge gnyis las yang dag 'byung / /
sku gsung thugs kyi dbang phyug gtso / /
te ru ka la phyag 'tshal te / /
sku gsung thugs kyi dbye ldan pa'i / /
dgyes pa'i rdo rje'i dkyil 'khor la / /
bdud rtsi gtor ma dbul ba yi / /
cho ga'i thabs kyi rim pa bshad / /
de la gtor ma'i dgos pa ni / /
dpal kye'i rdo rje'i dkyil 'khor dang /
sbyin sreg dang mchod pa dang /
sgrub pa'i dus su rnal 'byor pas phan gdags pa dang /
tshar gcad pa dang /
rigs kyi bu dag tshe ring bar 'dod pa dang /
yams dang nad med par 'dod pa dang /
mu ge zhi bar 'dod pa dang /
gnod pa zhi bar 'dod pa dang /
dpal dang grags pa 'phel bar 'dod pa dang /
dus ma yin par 'chi ba zlog par 'dod pa dang /
longs spyod dang 'byor pa 'dod pa dang /
phas kyi rgol ba bzlog par 'dod pa dang /
'jig rten dang 'jig rten las 'das pa'i dngos grub thob par 'dod pa mkhas pas gtor ma'i las la brtson par bya'o / /
de yang gang zhig ce na gzhung las /
bgegs rnams zhi bar bya ba dang /
lha rnams 'go bar bya ba dang /
dam tshig nyams pa bskang ba'i phyir / /
gtor ma'i las 'di ci nus brtsam / /
zhes 'byung ngo / /
yang kha cig las /
'byung po kun la gtor ma 'di dag gis / /
rnal 'byor pa yis mchod pa legs byas nas / /
dus kun rnyed pas bde bar 'gyur ba dang / /
lha rnams dga' zhing 'gro ba 'byor bar 'gyur / /
'byung po'i tshogs la gtor ma gcig sbyin na / /
sdang dang mngon spyod dgra yi sde 'joms shing / /
dgar dang gsad dang dgug par byed pa dang / /
zhi zhing bde dang rgyas par byed pa yin / /
zhes 'byung ngo / /
yang slob dpon kha cig gis / /
'jig rten 'jig rten las 'das pa'i / /
dngos grub chog thams cad la / /
dpal ldan rdzogs pa'i sangs rgyas kyis / /
gtor ma'i las 'di shin tu bsngags / /
zhes 'byung bas /
gtor ma'i las 'di shin tu phan yon che'o / /
de la 'dir ni sngags pas 'byung po nyi shu rtsa bzhi la gtor ma sbyin dgos te /
lha chen brgyad po 'khor dang bcas / /
klu chen brgyad dang phyogs skyong brgyad / /
'khor du gtogs pa'i brgyad po rnams / /
rang rang 'khor dang bcas rnams la / /
rgyun du 'am ni zla ba'am / /
de bzhin lo gcig rgyun 'khor ram / /
zla ba yar ngo'i tshes bcu dang / /
mar ngo yi ni tshes bcu la / /
dkyil 'khor sbyin sreg bzlas pa dang / /
de bzhin gnod byung dus dag gam / /
ji ltar 'os shing rigs pa dang / /
rang gis ji ltar rjes mthun par / /
ci 'byor pa yi yo byad kyis / /
nan tan du ni gtor ma sbyin / /
zhes 'byung ngo / /
de la gtor ma'i g.yos kyang ji ltar zhe na /
me tog bdug spos mar me byug pa dang / /
sman rnams dang ni dri dang lha bshos dang / /
tshod ma dag dang la du khur ba dang / /
zas dron dang ni drug cu par bcas dang /
phye sogs byas pa bsres nas ni / /
'bras chan 'bras kyi phyi nang 'bru bdun dang / /
zho dang 'bru mar 'o thug sogs pa bsre / /
khrag dang sha dang sran ma nya sha sogs / /
sbyar chang 'bru chang sna tshogs chan la sogs / /
btsos dang rjen dang rnying dang bcas pa rnams / /
ji bzhin bdud rtsi lnga dang bsres byas nas / /
de dag kun gyis snod rnams bkang nas su / /
bum pa chus bkang ba yi steng du gzhag /
khur ba zan du mar me steng du bltam / /
mtshan mo'i dus su de dag la yang dbul / /
zhes 'byung bas /
drag po la ni dgra bo'i gzugs brnyan steng du gzhag go / /
gtor ma kha dog las kyis bsgyur ro / /
de nas gtor ma byin gyis brlab pa'i rim pa ni /
de dang por bdag nyid lha'i sku phyag rgya chen por gsal bar bsgoms nas /
thog ma nam mkha' lta bu la / /
yaM las rlung gi dkyil 'khor yaM gyis mtshan pa /
raM las me'i dkyil 'khor raM gyis mtshan pa /
de'i steng du a las thod pa /
de'i nang du nyi ma'i steng du hUM b+h+rUM AM dzri'aM khaM dang go ku da ha na las /
lcags kyu lnga dang /
bdud rtsi lngar bskyed do / /
de'i steng du hUM las rdo rje a las zla ba la phyed nub pa'o / /
de'i steng du oM gyis ye shes kyi bdud rtsi spyan drangs /
AH sa gzi brjid bskyed /
hUM gyis ye shes kyi bdud rtsi dang /
dam tshig gi bdud rtsi gnyis su med par bya'o / /
de ltar byin gyis brlabs nas mdun du gru gsum chos 'byung nang du pad+ma sum brtsegs bsam ste /
dang po pad+ma dkar po'i dbus su dgyes pa'i rdo rje dkar po las lha brgyad oM las bskyed pas bskor /
bar du pad+ma sngon po'i dbus su dgyes pa'i rdo rje sngon po la hUM las bskyed pa'i phyogs skyong bcu sngon pos bskor /
'og tu pad+ma dmar po'i dbus su dgyes pa'i rdo rje dmar po la a las bskyed pa'i klu chen po brgyad kyis bskor ro / /
mgron spyan drang ba'i phyir rdo rje pad+ma'i phyag rgya bcings te /
oM e a ra li hoH /
hriM hriM hriM /
dzaH hUM baM hoH /
badza DA ka DA ki nI /
badzra dr-i sh+ya hoH /
badzra sa ma ya hoH /
badzra sa ma ya s+t+waM /
pheM gsum brjod pa dang bcas pa las /
snying ga'i sa bon 'od zer gyis bkug la /
oM AH hUM lha brgyad 'khor dang bcas pa dang /
phyogs skyong brgyad dang klu chen brgyad / /
bka' bzhin 'khor du gtogs pa rnams / /
dam tshig dgongs te gnas 'dir gshegs / /
gzhan yang gru gsum khongs gtogs pa'i / /
zhing skyong tshogs la 'di lta ste / /
oM shing gcig dang na dur khrod dang / /
ri bo dang ni ri sul phug /
grong dang bzhi mdo zhing dang ni / /
khyad par du ni khang stong dang / /
gdol pa'i snod dang thang dang ni / /
khyad par du ni mtsho la gnas / /
ma mo yi ni gnas rnams nas / /
nag po drag po drag chen po / /
lha sbyin mnyam du bsten pa dang / /
nag po gtsigs dang mi sdug dang / /
bka' las 'das dang log 'dren rnams / /
rgan byed me dang drag mo dang / /
brjed byed ma dang u ma dang / /
rgyal dang rnam par rgyal ba dang / /
mi thub gzhan gyis mi thub ma / /
nag mo bzang mo nag chen mo / /
nag sbom ma dang rnal 'byor ma / /
dbang mo dang ni zla ba mo / /
drag mo sdang mo 'chang ba mo / /
'phrog byed ma dang mar me mo / /
sum cu ma dang dbang mo dang / /
'jigs byed grong gnas rnal 'byor ma / /
drag mo'i gzugs dang gzugs chen mo / /
mche ba gtsigs dang thod chen ma / /
thod phreng phreng chen kha T+wAM ma / /
sbrul chen ral gri dgra sta can / /
rdo rje de bzhin gzhu chen ma / /
de bzhin chen mo mkha' 'gro lnga / /
de bzhin rdo rje dbang phyug gtso / /
las kun rjes su sgrub byed ma / /
sbyor ba'i dkyil 'khor rgyal chen mo / /
de bzhin rdo rje dbang phyug gtso / /
de bzhin gshegs pa'i sku chen te / /
rdul med rnal 'byor 'byin ba mo / /
rdo rje dbang mo'i bka' 'di yis / /
thams cad ma lus 'dir 'dus shig /
oM kak+ka D+ha na /
bab+ba n+tA na /
khakh+kha dA na sarba duSh+Ta naM ha na ha na /
g+hA ta ya /
g+hA ta ya /
he badzra maN+Dal sa ba ri wA re b+h+yo A kaR+Sha ya hUM dzaH /
zhes pas bkug la pad+ma'i gdan la bzhugs par bsams la /
de nas mchod pas mchod de / /
oM ku ru ku ru a d+hi pa ti tiSh+Tha sa ma ya hUM dzaH /
gnyis su med par bya'o / /
de nas dam tshig gi lha la thim pa'i rjes su /
lce pad+ma'i steng du hUM las rdo rjer byin gyis brlab po / /
de nas pad+ma'i lag pa kha phye ste /
gtor ma la gtad nas gtor ma 'bul ba'i sngags brjod do / /
oM AH hUMH hoH badzra b+hai ra bA ya /
badzra b+hai ra bi ya /
dzo ga dzo gi ni /
sarba lo ki ka lo kot+ta ra /
sarba DA ka DA ki nI sh+tsa b+ho /
badzra gau rI /
badzra tsau rI /
badzra bi tA lI /
badzra g+hasma rI /
badzra puk+ka sI /
badzra sa ba rI /
badzra tsaN+DalI /
badzra DoM bi nI /
a ti kaM /
sa pa ri wA re b+h+yo /
i daM ba liM /
gan+d+ha /
puSh+pa /
d+hU pa /
dI pa /
ak+Sha taM /
da da ma hi te dza /
a ka s+t+ya /
sa pa ri wA re b+ho /
i daM ba liM /
gr-ih+nan tu dzaH hUM baM hoH /
saM tri p+ta /
sarba s+t+wA ni shAn+tiM ku ru /
puSh+Tim ku ru /
rak+Sha haM ku ru /
a ba na ku ru /
gub+ho ka ro du /
kurban+d+ra hUM hUM phaT swA hA /
i daM ba liM kha kha khA hi khA hi /
b+h+yo b+h+yo b+h+yo b+h+yo /
dza dza dza dza /
badzra d+ha ro tA dz+nyA pa ya ti swA hA /
oM AH hUM hoH /
sarba de ba /
nA ga /
yak+Sha /
rAk+Sha sa /
ma nu Sha /
a ma nu Sha /
a su ra /
gan+d+ha r+b+ha /
kuM b+hi ra /
g+hi d+ha ri /
ga ru Da /
b+hU ta /
pre ta /
pi ShA tsa /
a pasma ra /
u man+ta /
sarba lo ki ka lo kot+ta ra /
badzra DA ka DA ki ni sa pa ri wA re b+h+yo / /
i maM sarba pU dza gan+d+ha /
puSh+pa /
d+hU pa /
dI paM /
nai bi d+h+yaM /
ak+Sha taM da da ma hi te tsam /
a gat+t+yA sa pa ri wA re b+h+yoH /
i daM ba liM gr-ih+nan+du /
kha dan+du /
pi ban+tu /
dzaH hUM baM hoH /
sa ma ya rak+Shan+tu /
ma ma sid+d+hi m+me pre ya ts+tshan+tu /
ya the baM /
ya theSh+TaM b+huny+dza ho / /
mA ti kra ma tha /
ma ma sarba kar+t+ya sad su khaM /
bi shud+d+ha ye sa ha ka yi ka /
b+ha ban+tu /
hUM hUM phaT /
badzra d+ha ro A dz+nyA pa ya ti /
oM in+da /
dza ma /
dza la /
jak+kha /
b+hU ta /
bah+ni /
ba u /
rak+kha /
tsan+d+ra /
sUdz+dza /
ma ta /
pa p+pa /
ta la /
pA tA la /
a Tha /
sa p+pa /
sA d+ha /
i daM ba liM b+huny+dza /
dzi g+haM /
puSh+pa /
d+hU pa /
dI paM /
mAM sa /
am+ba /
kA ts+tsha /
sA d+ha /
khan+ti /
khu Ni /
phe Ta /
gA da /
oM a kA ro mu khaM sar+b+ba d+harmA NAM Ad+ya nut+pan+na twA ta /
oM AH hUM phaT swA hA /
de nas tshigs su bcad pa 'dis yang bsngo ba ni /
oM lha chen brgyad po 'khor bcas dang / /
'jig rten skyong ba 'khor bcas dang / /
klu chen brgyad po 'khor bcas dang / /
gnod sbyin tshogs rnams ma lus dang / /
srin po'i tshogs rnams ma lus dang / /
'byung po'i tshogs rnams ma lus dang / /
yi dags tshogs rnams ma lus dang / /
sha za'i tshogs rnams ma lus dang / /
smyo byed tshogs rnams ma lus dang / /
brjed byed tshogs rnams ma lus dang / /
mkha' 'gro'i tshogs rnams ma lus dang / /
de la sogs pa'i 'byung po'i tshogs / /
ma lus tshogs bcas ji snyed rnams / /
'dir gshegs bdag la dgongs su gsol / /
mchod sbyin gtor ma 'di snoms la / /
bdag ming 'di zhes bya ba la / /
nad med tshe dang dbang phyug dang / /
dpal dang grags dang skal ba bzang / /
longs spyod rgya chen kun thob cing / /
zhi dang rgyas la sogs pa yi / /
las kyi dngos grub bdag la stsol / /
dam tshig can gyis bdag la srungs / /
dngos grub kun gyis bstod grogs mdzod / /
dus min 'chi dang nad rnams dang / /
gdon dang bgegs rnams zhi bar mdzod / /
rmi lam ngan dang mtshan ma ngan / /
bya byed ngan pa zhi bar mdzod / /
'jig rten bde zhing lo legs dang / /
'bru rnams rgyas shing 'phel bar mdzod / /
bde legs thams cad 'grub pa dang / /
yid la 'dod pa 'grub par shog /
mkha' 'gro'i tshogs rnams ma lus kun / /
de la sogs pa'i gnod sbyin tshogs / /
drag cing gtum pa'i 'byung po'i tshogs / /
ma rungs sems can ming 'di long / /
dag cing snying rje med pa yi / /
rnal 'byor ma dang ma mo dang / /
mkha' 'gro gnod sbyin sha za dang / /
lto 'phye dang ni srin po dang / /
gzhan yang sha za khrag 'thung ba'i / /
khyi dang khra dang kaM ka dang / /
'ol ba bya rgod la sogs pa'i / /
gzugs can thams cad 'dir gshegs shig /
bdag ming 'di zhes bya ba la / /
gnod par byed pa 'di zhes pa / /
chung ma nor dang srog dang ni / /
'dod pa rnams ni 'phrog par mdzod / /
rang gi yul nas 'byung ba dang / /
dgar ba dang ni bskrad par bgyis / /
bdag gi dpung ni stobs med la / /
dgra ni stobs ldan kho na ste / /
'di nyid khyod kyis bza' ba'i phyir / /
sha dang khrag dang zhag dang rkang / /
bza' ba skom dang bcas pa mdzod / /
dgra lus gsol ba dgra mdangs phrogs / /
rang gi rnal 'byor ci rigs par / /
long la zab nyid du gyis / /
thams cad tshim par bzhes su gsol / /
gang gis bdag la mi tshugs shing / /
dgra 'di thams cad choms par mdzod / /
bdag la las kyi dngos grub ni / /
rgya chen yongs su stsal nas kyang / /
nyid kyi gnas dang yul du gshegs / /
ci nus 'byor pa'i mchod pa 'di bzhes la / /
bdag gi las 'di 'bras bu mchis par mdzod / /
pus mo lha nga sa la btsugs nas ni / /
thal mo sbyar nas khyod la gsol ba ni / /
btsun mo dang ni sras dang g.yog tu bcas / /
gsan cing 'dir gshegs bdag la bka' drin skyobs / /
bdag gi bsod nams stobs dang ni / /
de bzhin gshegs pa'i byin rlabs dang / /
gsang sngags rig sngags mthu dag dang / /
chos kyi dbyings kyi stobs kyi mthus / /
sems can rnams la phan gdags pas / /
don rnams yang dag bsams pa kun / /
sems can khams ni ma lus par / /
de dag thams cad ci rigs par / /
thogs pa med par 'byung gyur cig /
sngags pa gang zhig dgra bgegs tshar gcad par 'dod pa des /
gzugs gtor ma'i steng du bzhag la /
gnod sbyin ma la sogs pa mi sdug pa'i gzugs can /
pho nya grangs med pas zos 'thungs par bsam zhing /
gtor ma bstabs shing 'di skad las bcol lo / /
oM ma lus zhing na bzhugs pa'i rgyal ba dang /
dpal chen khrag 'thung khro rgyal 'jigs byed tshogs / /
ye shes mkha' 'gro mkha' 'gro ma yi tshogs / /
dam can rgya mtsho ma lus dgongs su gsol / /
thugs rje chen pos 'gro ba'i don mdzad cing / /
gdul dka' drag po'i tshogs rnams 'dul ba'i phyir / /
sgyu ma lta bur cir yang ston mdzad pa / /
gtum chen rab rngam tshogs la phyag 'tshal lo / /
snyigs ma lnga ldan bstan pa 'jig dus 'dis / /
bdud dang mu stegs log par lta ba rnams / /
zhi ba'i las kyis 'dul bar mi 'gyur bas / /
tsham ngam drag po'i phrin las myur du mdzod / /
rgyal ba'i spyan sngar khas blangs shing / /
bstan pa bsrung bar zhal bzhes pa / /
'jigs byed chen po'i bka' bzhin du / /
shin tu gdug pa 'dul mdzad pa'i / /
tshangs pa dbang phyug chen po dang / /
lha yi dbang po 'dod pa'i lha / /
khyab 'jug tshogs kyi bdag po dang / /
b+h+r-iM gi ri ti gzhon nu dang / /
dga' byed dbang phyug 'dod lha dang / /
nyi ma zla ba gza' chen dang / /
smin drug la sogs pa khyung gi mgo /
mgyogs pa'i gshog pas gdengs ka byas / /
rdo rje sku yi dam tshig can / /
dkar po rtag pa'i dbu rgyan can / /
zhal gcig pa la phyag gnyis te / /
'khor lo dang ni dril bus brel / /
rig ma dang ni mnyam du sbyor / /
'jigs pa'i tshul gyis brkyang bskum gnas / /
phyag rgya drug gis lus la brgyan / /
dus mtha'i me chen klong dkyil na / /
hUM phaT pheM pheM 'jigs par sgrogs / /
steng gi lha tshogs bcas pa yi / /
nam mkha'i ro zhon khyod kyis ni / /
dam tshig phrin las dus la bab / /
hUM he ru ka yi bka' bzhin du / /
in+d+ra ru d+hi rak+ta dang / /
ye shes dam tshig bdud rtsi dang / /
sna tshogs gtor ma 'di long la / /
bdag cag rnal 'byor sgrub pa po / /
rdo rje slob dpon slob ma dang / /
rdo rje spun dang ming sring la / /
gnod par byed pa'i dgra bgegs ni / /
sngags rgyud ye shes sun 'byin cing / /
slob dpon smod cing spun la 'khu / /
byang chub sems spong dam tshig nyams / /
zhi ba'i las kyis mi 'dul bas / /
gdug cing sdang sems ldan pa rnams / /
rab tu drongs shig 'dir khug la / /
rdul dang thal ba bzhin du lhogs / /
mngon spyod phrin las dus la bab / /
sha dang khrag dang rus pa rol / /
rgyu ma glo snying nang grol drongs / /
sngon gyi dam las ma 'da' bar / /
bcol ba'i las rnams grub par mdzod / /
rgyal ba'i spyan sngar khas blangs shing / /
bstan pa bsrung bar zhal bzhes pa / /
'jigs byed chen po'i bka' bzhin du / /
shin tu gdug pa 'dul mdzad pa'i / /
brgya byin gshin rje chu bdag dang / /
gnod sbyin dbang bdag me yi lha / /
srin po rlung lha la sogs pa / /
srin po'i mgo can 'jigs pa'i gzugs / /
mgyogs pa'i gshog pas gdengs ka byas / /
rdo rje thugs kyi dam tshig can / /
nag po mi bskyod dbu rgyan ldan / /
zhal gcig phyag ni gnyis pa ste / /
rdo rje dang ni dril bus brel / /
rig ma dang ni mnyam du sbyor / /
'jigs pa'i tshul gyis brkyang bskum gnas / /
phyag cu drug gis lus la brgyan / /
dus mtha'i me chen klong dkyil na / /
hUM phaT pheM pheM 'jigs par sgrogs / /
bar gyi mi tshogs bcas pa yis / /
bar snang ro zhon khyod kyi ni / /
dam tshig phrin las dus la bab / /
hUM he ru ka yi bka' bzhin du / /
in+d+ra ru d+hi rak+ta dang / /
ye shes dam tshig bdud rtsi dang / /
sna tshogs gtor ma 'di long la / /
bdag cag rnal 'byor sgrub pa po / /
rdo rje slob dpon slob ma dang / /
rdo rje spun dang ming sring la / /
gnod par byed pa'i dgra bgegs ni / /
sngags rgyud ye shes sun 'byin cing / /
slob dpon slod cing spun la 'khu / /
byang chub sems spong dam tshig nyams / /
zhi ba'i las kyis mi 'dul bas / /
gdug cing sdang sems ldan pa rnams / /
rab tu drongs shig 'dir khug la / /
rdul dang thal ba bzhin du lhogs / /
mngon spyod phrin las dus la bab / /
sha dang khrag dang rus par rol / /
rgyu ma glo snying nang grol drongs / /
sngon gyi dam las ma 'da' bar / /
bcol ba'i las rnams grub par mdzod / /
rgyal ba'i spyan sngar khas blangs shing / /
bstan pa bsrung bar zhal ba zhes pa / /
'jigs byed chen po'i bka' bzhin du / /
shin tu gdug pa 'dul mdzad pa / /
stobs rgyu dung skyong mtha' yas dang / /
nor rgyas bu dang 'jog po dang / /
rigs ldan pad+ma chen po dang / /
pad+ma la sogs chu srin mgo /
mgyogs pa'i gshog pas gdengs ka byas / /
rdo rje gsung gi dam tshig can / /
dmar po gar dbang dbu rgyan ldan / /
zhal gcig pa la phyag gnyis te / /
pad+ma dang ni dril bus brel / /
rig ma dang ni mnyam du sbyor / /
'jigs pa'i tshul gyis brkyang bskum gnas / /
phyag rgya drug gis lus la brgyan / /
dus mtha'i me chen klong dkyil na / /
hUM phaT pheM pheM 'jigs par sgrogs / /
'og gi klu tshogs bcas pa yis / /
sa 'og ro zhon khyod kyi ni / /
dam tshig thugs dam dus la bab / /
hUM he ru ka yi bka' bzhin du / /
in+d+ra ru d+hi rak+ta dang / /
ye shes dam tshig bdud rtsi dang / /
sna tshogs gtor ma 'di long la / /
bdag cag rnal 'byor sgrub pa po / /
rdo rje slob dpon slob mar bcas / /
rdo rje spun dang ming sring la / /
gnod par byed pa'i dgra bgegs ni / /
sngags rgyud ye shes sun 'byin cing / /
slob dpon smod cing spun la 'khu / /
byang chub sems spong dam tshig nyams / /
zhi ba'i las kyis mi 'dul bas / /
gdug cing sdang sems ldan pa rnams / /
rab tu drongs shig 'dir khug la / /
rdul dang thal ba bzhin du lhogs / /
mngon spyod phrin las dus la bab / /
sha dang khrag dang rus par rol / /
rgyu ma glo snying nang grol drongs / /
sngon gyi dam las ma 'da' bar / /
bcol ba'i las rnams grub par mdzod / /
rgyal ba'i spyan sngar khas blangs shing / /
bstan pa bsrung bar zhal bzhes pa / /
'jigs byed chen po'i bka' bzhin du / /
shin tu gdug pa 'dul mdzad pa / /
phyi rol dur khrod 'jigs pa na / /
dpa' bo dpa' mo rnal 'byor tshogs / /
zhing skyong drag po ro langs dang / /
ma mo mkha' 'gro la sogs pa tshogs / /
sha za brjed byed srul po dang / /
nam gru log 'dren la sogs pa / /
gnod sbyin sa bdag gdug pa'i 'dre / /
la la srin po'i zhal can la / /
mi yi lus can 'jigs pa'i gzugs / /
la la stag gi mgo can la / /
mi yi lus can rngam pa'i gzugs / /
la la seng ge'i mgo can la / /
srin po'i gzugs can shin tu khro / /
la la mkha' lding mgo can la / /
klu yi lus can 'jigs pa'i gzugs / /
de bzhin bya yi mgo can dang / /
gcan gzan lus can sna tshogs rnams / /
la la khro zhing la la rngam / /
la la zhi zhing la la gtum / /
la la 'gying zhing la la lding / /
la la sha za khrag 'thung brtson / /
la la khro gtum 'jigs pa'i gzugs / /
la la rab brtson khro gnyer can / /
la la bzhad gad ha ha sgrog /
la la 'brug skad bzhin du ldir / /
la la rngam skad pheM pheM sgrogs / /
la la mkha' stong gar gyis 'gengs / /
la la rtsub cing la la gnag /
la la dkar zhing rnam par gsal / /
la la dmar zhing chags pa'i mdog /
la la sngo zhing sdang ba'i tshul / /
la la ser po dbyibs mdog rgyas / /
la la khro gnyer smin bu rtsub / /
la la smin bu gyen du 'khyil / /
skra 'khyil nam mkha'i dbyings su khyab / /
zhal gdangs mche gtsigs khrag 'thung ba'i / /
ljags dril mche ba dmar po gtsigs / /
spyan gsum sdang mig khro gnyer can / /
rus pa'i bstar phreng sbrul gyis brgyan / /
khrag zhag tshil gyi tshom bus brgyan / /
glang chen ko rlon rnam par bshal / /
stag gi pags pas sham thabs byas / /
na bza' mi yi lpags rlon gsol / /
la la rdo rje gtun shing dang / /
ral gri chu gri la sogs pa'i / /
lag na mtshon cha sna tshogs 'dzin / /
la la gar gyi phyag rgyas sbyor / /
phyi yi dkyil 'khor chen po 'dir / /
phyi rol 'byung po'i tshogs bcas rnams / /
sa steng sa ro zhon thams cad kyi / /
dam tshig phrin las dus la bab / /
hUM he ru ka yi bka' bzhin du / /
in+d+ra ru d+hi rak+ta dang / /
ye shes dam tshig bdud rtsi dang / /
sna tshogs gtor ma 'di long la / /
bdag cag rnal 'byor sgrub pa po / /
rdo rje slob dpon slob ma dang / /
rdo rje spun dang ming sring la / /
gnod par byed pa'i dgra bgegs ni / /
sngags rgyud ye shes sun 'byin cing / /
slob dpon smod cing spun la 'khu / /
byang chub sems spong dam tshig nyams / /
zhi ba'i las kyis mi 'dul bas / /
gdug pa'i sdang sems ldan pa rnams / /
rab tu drongs shig 'dir khug la / /
rdul dang thal ba bzhin du lhogs / /
mngon spyod phrin las dus la bab / /
sha dang khrag dang rus la rol / /
rgyu ma glo snying nang grol drongs / /
sngon gyi dam las ma 'da' bar / /
bcol ba'i las rnams grub par mdzod / /
de nas gsad pa'i las bzhi bya /
de nas rdo rje'i glu brjod /
de nas chos bshad de /
oM chos rnams gzugs brnyan lta bu ste / /
dag cing gsal la rnyog pa med / /
rgyu dang las las kun du 'byung / /
de bzhin nyid las nges par skyes / /
bden pa 'dis ni dkyil 'khor du / /
kun gyis dri ma med mthong shog /
sems can thams cad bde gyur cig /
gang gi lam nas 'gro ba der / /
sangs rgyas nyid dang phrad par shog /
de nas smon lam gdab pa ni / /
oM shI la tsaN+Dan le pe taM a gang+d+ya naM pra b+ha ra Na /
po taM ka ku mu mi kI ra NaM bi ha ra taM /
bud+d+ha bi sha ya /
pu na rA ga ma na ya muH /
oM badzra sa twa sa ma ya /
ma nu pA la ya /
badzra sa twa twe no pa tiSh+Tha /
dr-i D+ho me b+ha ba /
su to Sh+yo me b+ha ba /
a nu rak+to me b+ha ba /
su poSh+yo me b+ha ba /
sarba sid+d+hi m+me pra yats+tsha /
sarba ka rma su ts+tsha me /
tsi t+taM shre yaH /
ku ru hUM /
ha ha ha ha hoH b+ha ga bAn /
sarba ta thA ga ta badzra mA me muny+tsa /
badzrI b+ha ba ma hA sa ma ya sa twa AH /
de nas bkra shis brjod /
oM khyed kyis sems can don kun mdzad / /
rjes su mthun pa'i dngos grub stsol / /
sangs rgyas yul du gshegs nas kyang / /
slar yang 'byon par mdzad du gsol / /
zhes pas rang bzhin gyi mgron gshegs su gsol lo / /
dam tshig gi mgron yi ge gsum du byas nas bdag gi snying ga'i sa bon la bsdu'o / /
rnal 'byor pa yi ser sna dang / /
dbul ba'i dri ma sbyang ba dang / /
dngos grub myur du thob pa dang / /
'gro rnams bkod par 'phel phyir byas / /
dge bas 'gro kun byang chub mchog /
rin chen gling du myur 'gro shog /
dpal dgyes pa'i rdo rje'i gtor ma'i cho ga'i rim pa /
slob dpon chen po a la la badzras mdzad pa rdzogs so // //
paN+Di ta kas+tha pa ga thA ga ya d+ha ra dang /
bod kyi lo tsA ba gyi jo zla ba'i 'od zer gyis bsgyur ba'o //
