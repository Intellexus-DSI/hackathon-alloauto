@# / /
dpa' gcig ma'i sgrub thabs bzhugs // @## / /
dpal rdo rje sems dpa' la phyag 'tshal lo / /
chos dbyings ye shes lhan cig skyes / /
zhal gcig phyag gnyis g.yon brkyang sngo / /
rgyan lnga thod phreng mgo skyes ser / /
gri gug thod phyag khyod la 'dud / /
blo dman bud med rnams kyi phyir / /
mdor bsdus rgyas pa ma yin pa / /
bskyed pa dang ni rdzogs pa yis / /
dpa' mo gcig pa bri bar bya / /
dang po re zhig rnal 'byor pas /
dben pa'i gnas su sems dpa'i skyil mo krung gis gnas la /
ji skad gsungs pa'i rim pas bla ma mchod nas tshangs pa'i sgom pa byas la /
de nas oM shUn+ya tA dz+nyA na badzra swa b+hA wa At+ma ko\u0f85haM /
de rjes smon lam stobs las ni / /
chu skyes dmar po nyi dbus su / /
ma skyes mchog gi sa bon las / /
nag po zhal gcig phyag gnyis ma / /
g.yas par gri gug 'jigs chen ma / /
g.yon pa na ni pad+ma'i snod / /
g.yas pa min par kha T+wAM ga /
stag gi pags pas smad dkris pa / /
srog song steng na g.yon brkyang gnas / /
skra ser gyen 'greng phyag rgya lnga / /
thod phreng thal bas rnam brgyan la / /
de rjes ye shes sems dpa' gzhag /
skye mched drug dang sku gsung thugs / /
dbang bskur bdud rtsi mchod par bya / /
oM AH aM hUM swA hA /
bzlas pa'i sngags so / /
oM a kA ro mu khaM sarba d+ha rmA NAM /
A d+ya Nut+pan+na twA ta /
oM AH hUM phaT swA hA /
gtor ma'i sngags so / /
lha mo'i lte bar zla rgyas 'bar / /
oM yig ye shes lnga yi dngos / /
srid dang mya ngan 'das pa'i rgyu / /
de nyid 'khor ba zhes bya ste / /
de nyid mya ngan 'das pa yin / /
'khor ba yongs su shes gyur na / /
mya ngan 'das zhes de la brjod / /
ji ltar nor bu rin po che / /
ma phug pas ni sbyor bral 'gyur / /
rnam par phug pas sbyor ldan pa / /
'khor ba'i rnam pa de lta bu / /
bla ma rnams kyis gsungs par 'gyur / /
dpa' gcig ma'i sgrub pa'i thabs bskyed pa dang rdzogs par ldan pa zhes bya ba slob dpon bsod snyoms pa sgra gcan 'dzin gyis mdzad pa rdzogs so // //
rgya gar gyi mkhan po pradz+nyA in+d+ra ru tsi dang /
dge slong shAkya ye shes kyis bsgyur te gtan la phab pa'o //
