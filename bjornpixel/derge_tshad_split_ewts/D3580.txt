@## / /
rgya gar skad du /
uSh+NI Sha bi dza ya sA d+ha naM /
bod skad du /
gtsug tor rnam par rgyal ma'i sgrub thabs / /
gtsug tor rnam par rgyal ma la phyag 'tshal lo / /
'dir sngon du gsungs pa'i cho gas zla ba la b+h+rUM yig dkar po las skyes pa'i sku mdog dkar mo /
zhal gsum pa /
spyan gsum pa /
lang tsho gzhon pa /
rgyan thams cad kyis brgyan pa /
phyag brgyad dang ldan pa'i bcom ldan 'das ma bsam par bya'o / /
ser po dang nag po ni g.yas dang cig shos kyi zhal lo / /
g.yas kyi phyag bzhi rnams su sna tshogs rdo rje dang /
pad+ma la gnas pa'i sangs rgyas dang /
mda' dang mchog sbyin gyi phyag rgya rnams so / /
g.yon gyi phyag bzhi rnams su gzhu dang sdigs mdzub dang bcas pa'i zhags pa dang /
mi 'jigs pa'i phyag rgya dang /
bum pa gang ba'o / /
mchod rten gyi phug gi nang du bzhugs pa / /
rnam par snang mdzad kyis dbu brgyan par bskyed nas rang gi sa bon pad+ma la gnas pa snying gar bsam par bya'o / /
de'i rjes su spyi bo dang /
dpral ba dang /
mgrin pa dang /
lte ba dang /
rkang pa rnams su go rims ji lta ba bzhin du oM hUM trAM hrIHaM aHzhes pa'i yi ge rnams blta bar bya'o / /
de nas sngags bzlas par bya'o / /
oM b+h+rUM swA hA /
gtsug tor rnam par rgyal ma'i sgrub thabs rdzogs so //
[ ]
