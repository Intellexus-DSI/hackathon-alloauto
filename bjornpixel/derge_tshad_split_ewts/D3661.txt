@## / /
rgya gar skad du /
mA rI ts+yai de bI sA d+ha naM /
bod skad du /
lha mo 'od zer can gyi sgrub thabs /
lha mo 'od zer can la phyag 'tshal lo / /
de la dang por nyi ma'i dkyil 'khor bsams la /
de'i steng du sa bon lnga pa'i lnga pa la /
dang po'i gnyis pa rdzogs par byas la /
zla ba phyed pa dang thig les brgyan par bsam /
de las byung ba'i lha mo 'od zer can sku mdog dmar ba /
zhal drug pa /
zhal dang po dmar ba /
gnyis pa nag pa /
gsum pa ljang gu /
bzhi pa ser ba /
lnga pa dkar ba /
steng gi dbu phag gdong nag po /
a shwa ka dang /
mchod rten gyis brgyan pa /
gsus khyim che ba /
thod pa'i phreng ba can /
dbu skra dmar ser gyen du brdzes pa /
sbrul gyi zhags pa dang stag lpags kyi sham thabs can /
bgegs rnams ltung bar mdzad pa /
kha dog sna tshogs pa'i shing rta la g.yon brkyang bas bzhugs pa /
phyag g.yas pa na ral gri dang /
rdo rje dang /
gtun shing dang /
mda' dang rdo rje rtse gcig pa dang /
dgra sta bsnams pa /
g.yon pa sdigs mdzub zhags pa dang bcas pa dang /
thod pa dang a shwa ka'i yal ga dang /
tshangs pa'i mgo bo dang /
gzhu dang /
tri shU la bsnams pa'o / /
spyan gsum par bsam zhing /
mdun du shing zlum po'i dbus su lag pa gnyis sdigs mdzub bsgreng bar bsams la /
bdag nyid bcom ldan 'das ma yum 'od zer can yin no zhes pa'i nga rgyal bskyed par bya'o / /
de nas phyag rgya bcing bar bya ste /
rdo rje thal mo kha sbyar la /
gung mo gnyis gshibs la myu gur byas te /
mthe bong gnyis skyil mo krung du bsnol mdzub mo gnyis rtse mor dgug par bya'o / /
de nas bzlas pa'i sngags ni /
oM mA rI ts+yai mAM hUM hUM phaT phaT swA hA /
lha mo 'od zer can gyi sgrub thabs rdzogs so
