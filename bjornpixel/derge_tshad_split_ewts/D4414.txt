@## / /
rgya gar skad du /
tri rat+na mang+ga la gA thA /
bod skad du /
dkon mchog gsum gyi bkra shis kyi tshigs su bcad pa /
dkon mchog gsum la phyag 'tshal lo / /
rgya mtsho lta bur brgal dka' 'khor ba'i 'dam las rgal / /
bsod nams ye shes tshogs gnyis bsags dka' ma lus rdzogs /
'gro ba kun gyi gnyen gcig gyur pa de bzhin gshegs / /
bkra shis dam pa des kyang deng 'dir bde legs shog /
rang don spangs shing gzhan don rtag tu lhur len cing / /
'dod pa'i yon tan lnga la lta ba rgyang bsrings te / /
dad dang brtson 'grus lhur len grags mchog byang chub sems / /
bkra shis dam pa des kyang deng 'dir bde legs shog /
skye 'gag med cing rtog pa'i 'ching byed mtha' dag spangs / /
ma rig mun pa 'joms byed stong nyid sgron ma'i mchog /
dmigs pa sna tshogs spangs pa lam gyi bde sgrub chos / /
bkra shis dam pa des kyang deng 'dir bde legs shog / /
dkon mchog gsum gyi bkra shis kyi tshigs su bcad pa rdzogs so //
[ ]
