@## / /
rgya gar skad du /
pad+ma narte shwa ra sA d+ha naM /
bod skad du /
pad+ma gar gyi dbang phyug gi sgrub thabs /
pad+ma gar gyi dbang phyug la phyag 'tshal lo / /
sngon du gsungs pa'i cho gas stong pa nyid bsgoms te /
de nas sna tshogs pad+ma la gnas pa'i zla ba'i steng du hrIHyig dkar po rnam par bsgoms te /
de yongs su gyur pa las pad+ma gar gyi dbang phyug gi rigs rje btsun 'phags pa spyan ras gzigs dbang phyug gi bdag nyid bsgom par bya ste /
zhal gcig phyag bco brgyad pa skyil krung phyed pas bzhugs pa /
'od dpag tu med pa dang ral pa'i thor tshugs kyis brgyan pa /
phyag thams cad kyis sna tshogs pad+ma bsnams pa rnal 'byor ma'i tshogs kyis yongs su bskor ba'o / /
lho dang byang phyogs logs na gnas pa'i sgrol ma dang /
nor bzangs dang /
khro gnyer can dang /
rta mgrin rnams te /
lha'i rgyan dang gos kyis brgyan pa'o / /
de nas sngags bzlas par bya ste /
oM hrIHpad+ma narte shwa ra hUM /
nad la sogs pa nye bar zhi ba'i mthu chen po zhes pa ni pad+ma gar gyi dbang phyug gi sgrub thabs rdzogs so // //
