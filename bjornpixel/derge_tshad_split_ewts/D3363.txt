@## / /
rgya gar skad du /
big+h+nAn+ta ka sA d+ha naM /
bod skad du /
bgegs bskrad pa'i sgrub pa'i thabs /
bcom ldan 'das bgegs mthar byed la phyag 'tshal lo / /
dang po re zhig sgrub pa po bde ba'i gdan la 'dug ste /
rang gi snying gar aM dmar po las skyes pa'i nyi ma'i dkyil 'khor bsgoms la /
de'i steng du hUM sngon po rnam par bsams nas /
hUM gi 'od las skyes pa'i bgegs mthar byed dang /
bla ma dang /
sangs rgyas dang /
byang chub sems dpa' dmigs la /
me tog la sogs pas yang dag par mchod de /
phyag 'tshal ba dang gsum la skyabs su 'gro ba la sogs pa byas nas stong pa nyid bsgom par bya'o / /
oM shU n+ya tA dz+nyA na badzra swa b+hA wa At+ma ko\u0f85haM /
de nas aM dmar po las skyes pa'i nyi ma'i dkyil 'khor gyi steng du hUM ngo / /
de yongs su gyur pa las /
rdo rje hUM gis mtshan pa bsgom par bya'o / /
hUM gi 'od kyis bskul ba'i de bzhin gshegs pa thams cad bzhugs pa'i sngon du 'gro bas de thams cad yongs su gyur pa las bdag nyid bgegs dgra bsgom par bya ste /
zhal gcig phyag gnyis pa /
g.yon pa brkyang ba'i zhabs kyis gnas pa /
mdog sngo ba phyag g.yon na sdigs mdzub dang zhags pa /
g.yas pa na rdo rje 'phyar zhing 'jigs par byed pa /
skra kham pa gyen du bsgreng ba'o / /
de nas bcom ldan 'das kyi thugs kar hUM yongs su gyur pa las rdo rje hUM gis mtshan pa'o / /
de lta bur gyur pa'i bgegs dgra spro ba dang bsdu ba'i gzugs sna tshogs pad+ma'i steng du nyi ma la gnas pa bsgom par bya'o / /
dam tshig la sogs pa'i cho ga sngon du 'gro bas 'di ltar thun mtshams gnyis dang gsum dang bzhi la sogs par bsgom par bya'o / /
oM AHbig+h+nAn+ta kr-ita hUM phaT /
bgegs dgra'i sgrub pa'i thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur cing zhus so /
[ ]
