@# / /
rgya gar skad du /
rak+ta ya mA ri sA d+ha naM /
bod skad du /
gshin rje gshed dmar po'i sgrub thabs /
gshin rje gshed dmar la phyag 'tshal lo / /
bdud bzhi po ni rnam par 'joms / /
dpa' bo drag po sgrol mdzad pa / /
ya mAn+ta kar phyag 'tshal nas / /
de yi sgrub thabs bdag gis bshad / /
thog mar gnas dben par bdud rtsi lnga la sogs pa'i ril bu khar bcug nas bdag nyid ro'i thog tu bsams te 'dug la /
tshangs pa'i gnas bzhi dang ldan pas bla ma dam pa la mchod par bya'o / /
oM swa b+hA ba shud+d+ha s+sarba d+ha rmaHswa b+hA ba shud+d+ho \u0f85haM /
oM yog shud+d+haH sar+b+ba d+har+m+maH yo ga shud+d+ho nyahaM /
oM shU n+ya tA dz+nyA na badzra swa b+hA ba At+ma ko\u0f85haM /
yaM yongs su gyur pa las rlung gi dkyil 'khor kha dog sngon po yaM gis mtshan pa gzhu'i dbyibs lta bu /
de'i thog tu raM dmar po yongs su gyur pa las me'i dkyil 'khor gru gsum kha dog dmar po 'bar bas mtshan pa /
baM yongs su gyur pa las chu'i dkyil 'khor zlum po /
kha dog dkar po bum pas mtshan pa /
laM yongs su gyur pa las sa'i dkyil 'khor gru bzhi pa kha dog ser po rdo rjes mtshan pa /
suM yongs su gyur pa las ri bo mchog rab gru bzhi rin po che'i rang bzhi can lcog brgyad kyis brgyan pa /
de'i 'og tu dkyil 'khor gyi 'khor lo bsgom par bya ste /
gru bzhi pa la sgo bzhi pa / /
ka ba brgyad kyis nye bar mtshan / /
dra ba dra phyed brgyan byas shing / /
zhes so / /
de'i dbus su paM gyur pa las sna tshogs pad+ma /
de'i lte bar hUM gyur pa las sna tshogs rdo rje /
de las skyes pa'i dbyug to nyi ma'i dkyil du sa bon dang bcas pa de yongs su gyur pa las /
dpa' bo gshin rje gshed zhal gcig phyag gnyis pa sku mdog dmar po nyi ma bye ba'i 'od can /
phyag g.yon na bdud ma lus pa'i khrag gis bkang ba'i thod pa /
phyag g.yas na khams gsum rnam par 'joms pa'i dbyug to dkar po /
brgyad gnyis lon pa'i rnam pa can klu brgyad kyis nye bar brgyan pa /
mche ba gtsigs pa /
zhal cung zad gdangs pa /
khro bo'i tshul gyis bzhad pa'i ljags 'gyu ba /
nyi ma lta bu'i spyan gsum zlum pa /
zhal khro gnyer can sku sbom pa /
rtsib logs dang gsus pa che ba /
sku dang yan lag dang nying lag thung zhing 'od 'bar ba /
dbu skyes dang sma ra ser zhing 'bar ba can /
stag gi pags pa'i sham thabs bsnams pa /
brgya phyed mi mgo'i phreng ba can /
rdo rje ro langs mas yang dag par 'khyud pa /
lha mo zhal gcig phyag gnyis spyan gsum dbu skra grol ba /
phyag g.yon na gnas pa'i thod par gdug pa bdud kyi khrag 'dzin pa /
g.yas na rdo rje gri gug /
ma he'i thog tu zhabs g.yon brkyang bas gnas pa bsgom par bya'o / /
shar gyi 'dab mar gti mug gshin rje gshed badzra tsartsi ka la 'khyud pa sku mdog dkar po /
lho'i 'dab mar ser sna gshin rje gshed sku mdog ser zhing phag mo la 'khyud pa /
nub kyi 'dab mar 'dod chags gshin rje gshed sku mdog dmar po dbyangs can ma dang yang dag par ldan pa /
byang gi 'dab ma la phrag dog gshin rje gshed sku mdog ljang gu gau rI dang yang dag par ldan pa /
tsi rtsi ka nag mo /
phag mo ser mo /
dbyangs can ma dmar mo / /
gau rI ljang gu /
g.yon na thod pa /
g.yas na gri gug phyag rgya lngas rnam par brgyan pa /
dpa' bo ji ltar phyag dang zhal gyi rnam pa can /
me'i mtshams su mu men gser chab kyi bum pa tsa tu sa mas bkang ba /
bden bral du gser gyi bum pa kastu ris bkang ba /
rlung gi mtshams su byi ru'i bum pa sih+las bkang ba /
dbang ldan du dngul gyi bum pa ga bur gyis bkang ba /
kha thod pas bcad pa bsgom par bya'o / /
de nas ting nge 'dzin sems dpa' dang /
dbang bskur ba dang /
ye shes sems dpa' dgug gzhug bya ba dang /
bzlas pa'i dmigs pa gang bzhin byas te /
oM hrIHSh+T+r-iHwi kr-i tA na na hUM hUM phaT phaT swA hA /
thugs kyi snying po'o / /
oM hauM k+ShauM k+Sha yaM ka ra ya /
gr-ih+Na gr-ih+Na hUM hUM phaT phaT /
nye ba'i thugs kyi snying po'o / /
oM ma hA yak+Sha se nA d+hi pa ti ye /
ma hA durdan+ta dA maka /
nA sha ya nA sha ya /
bi dra pa ya bi dra pa yaM hUM hUM phaT phaT swA hA /
phreng ba'i sngags so / /
oM dwe Sha ra ti /
nu da nu da /
tru Ta tru Ta hUM dzaH swA hA /
rje btsun ma'i sngags so / /
oM mo hAn+ta kr-i ta hUM hUM phaT /
oM pi shu nAn+ta kr-ita hUM hUM phaT /
oM rA gAn+ta kr-ita hUM hUM phaT /
oM i R+Sh+yan+ta kr-ita hUM hUM phaT /
dpa' bo bzhi'i sngags so / /
oM mo ha ra ti hUM dzaH /
oM bi shu na ra ti hUM dzaH /
oM rA ga ra ti hUM dzaH /
oM iR+Sh+ya ra ti hUM dzaH /
dpa' mo dbang phyug ma bzhi'i sngags so / /
dang po mi mgo gsum gyi steng du pad+ma'i snod du bskal pa'i me'am /
rdo rje lta bur 'bar ba can /
de'i nang du zan dang chu bsres la /
go ku da ha na 'o ma mar dang rgya skyegs 'dres ma'i khu ba lta bu yang dag par bltas la bsil bar gyur par bsams la /
dzaHhUM baM hoH sngags 'dis dkyil 'khor gyi 'khor lo spyan drangs te /
de nas mchod yon la sogs pa phul nas /
bsil bar gyur pa'i gtor ma dbul bar bya'o // //
oM rak+ta mu ku TA ya /
rak+ta dzA TA ya /
rak+ta mu khA ya /
rak+ta sha rI rA ya /
rak+ta b+hu dzA ya /
rak+ta ka muN+Da mA lA b+ha ra NA ya /
rak+ta ra tha sa ma ru D+hA ya /
rak+ta pad+mA sa nA /
rak+ta b+ha ra Na /
b+hU Sha NA ya /
i daM ba liM /
gr-ih+Na gr-ih+Na /
ma ma big+h+nAn /
ha ra ha ra /
tsa tur+m+mA ra Na /
bi bA ra ya /
b+h+ra ma ya b+h+ra ma ya /
ts+tshin+da ts+tshin+da /
b+hin+da b+hin+da /
nA sha ya nA sha ya /
sho Sha ya sho Sha ya /
ts+tshe da ts+tshe da /
b+he da b+he da hUM hUM phaT phaT swA hA /
de nas so so la dbul bar bya ste /
oM in+d+rA ya na mo hrIH ya mA ya na maHSh+T+r-iH /
ba ru NA ya na mo wi /
ku be rA ya na maHkr-i /
I shA nA ya na maH ta /
ag+na ye na ma a /
nai r-I ta ye na mo na /
ba ya be na mo na /
tsan+d+rA ya na mo hUM /
ArkA ya na mo hUM /
brah+ma Na ye na ma phaT /
ba suM d+hA ra yai na ma phaT /
be+e ma tsi tra Ni na maHswA /
sar+b+ba b+hu te b+h+yo na mo hA /
ha ha hI hI /
hUM hUM pheM pheM swA hA /
oM mar+m+me mar+m+me bi ga te hUM /
badzra tsartsi ka /
ha ra ha ra /
b+huk+keM mA ra ya mA ra ya /
a mu kaM dzaHdzaH /
oM g+ho Ne su g+ho Ne /
badzra mA ma kI /
b+ha ra b+ha ra /
sam+b+ha ra sam+b+ha ra /
bi g+ha na dzaHdzaH /
oM marme marme /
k+Sho b+ha Ni badzra sa ra swa t+yai /
ha ra ha ra /
tha ra tha ra /
pa ra pa ra /
ka n+ya ka n+ya /
d+hu na d+hu na hUM hUM a mu kaM dzaHdzaH /
oM gaM b+hi ra /
badzra kA ra ti ke /
g+haHg+haH hUM rak+ta sho Na /
ta pra ye gau rI ye /
a mu kaM dzaHdzaHshing gcig dang dur khrod dam ri'i rtse mor byung ste /
kha lho phyogs su bltas gcer bur byas nas /
hrIHSh+T+r-iH brgya rtsa brgyad bzlas pa byas na /
de nas 'di 'grub par 'gyur la the tshom med do / /
sngags kyi cho ga gsungs te /
dben pa gcig tu 'dug ste /
rje btsun gyi thang ka bkram la /
phyogs bcu na bzhugs pa'i bla ma dang sangs rgyas dang byang chub sems dpa' rnams mngon sum du dmigs nas /
mi rus kyi smyu gus khrag chen dang /
bya rog gi khrag bsres pa bri gzhi sor bcu gnyis kyi tshad la 'khor lo rtsibs bcu gnyis kyi dbus su rlung gi sa bon de'i lta bar dgra'i ming tsheg drag dang bcas pa kha sbyar du byas te bya rog gi ske la btags nas /
gal te ma bkrol na de ru chags par mi 'gyur ro / /
de nyid du bri bar bya ba'i sa bon bcu gnyis ni phaT phaT hUM hUM na na tA kr-i biSh+T+r-iHhrIHoM /
ji ltar 'byor pa'i pU dza byas nas /
spos chen pos bdugs te /
gal te 'bab chu la rab tu bsgyur na /
de nas mi gnas par 'gyur ro / /
de ma yin pa bya rog gi sgro la lan gsum bsngags te dgra'i sgo gong du sbas na 'khor dang bcas pa de ma thag tu brlag par 'gyur ro / /
de bzhin du 'khor lo rtsibs bcu gnyis pa de nyid kyi dbus su tsha sna gsum dang /
dug dang ske tshe rnams kyis rus chen gyi smyu gus me'i sa bon dbus su tsheg drag dang bcas pa'i g+haHg+nyis kha sbyar la /
tha gnyis kyis phyi nas bskor te /
bud shing gi me la bsros na /
bu dang bu mo 'khor dang bcas pa de ma thag tu 'chi bar 'gyur ro / /
'di man ngag la 'khor lo gnyis kha sbyar bar bya'o / /
yang na mi'i rus pa sor bzhi'i tshad la lan bdun sngags bzlas nas dgra bo'i sgo ru sbas na /
de'i rigs stong par 'gyur ro / /
de bzhin du sa bon bcu gnyis pas de kho na yongs su bskor ba'i 'khor lo rtsibs bcu gnyis pa'i dbus su tsan+dan nam bo de tse'i shing ngam /
gzhan gyis mi thub pa'i sngo rigs kyi shing gi smyu gus chu'i sa bon gyi dbus su baM de gnyis kho na kha sbyar la /
tha gsum gyis phyi nas bskor te /
'o mas bkang ste brgya rtsa brgyad mngon par bzlas na /
zla ba gang ba lta bur rgyas par 'gyur ro / /
de bzhin du sa bon bcu gnyis pa de nyid kyis yongs su bskor bar 'khor lo rtsibs bcu gnyis kyi dbus su rgya skyegs kyi yi ge hUM gis bskor ba'i hoHgnyis kha sbyor nang du ming bcug ste /
yungs kar dang mar dang sbrang rtsis bkang bar gyur na /
lha dang lha ma yin dang /
mi'am ci dang /
lto 'phye chen po dang mkha' 'gro ma dang /
gnod sbyin dang srin po dang rgyal po gdug pa can la sogs pa khol po dang khol mo lta bur nye bar dbyung bar 'gyur ro / /
'khor lo bris nas ro bsregs pa'i sol bas ling+ga bris la rkang pa g.yon pa'i mthe bo ches mnan te /
sngags bzlas pas gong bu dgug pa'o / /
de bzhin du snying gar trIHdmar pos mtshan par bsgoms nas bzlas na /
rkang pa 'gugs par 'gyur ro / /
oM hrIHSh+T+rIHwi kraM tA na na tsA la ya pA da tsA la ne hUM hUM phaT phaT /
oM hrIHSh+T+r-iH wi kraM tA na na pa t+ya de pa data taM /
mA ra ya mA ra ya /
ra raM ra raM haM hUM hUM phaT phaT /
oM hrIHSh+T+r-iHwi kr-i tA na na dzi baM ba ra ta hUM hUM phaT phaT /
oM rak+ta rU pa sar+b+ba satwa /
da ma ka /
s+t+waM b+ha ya /
mo ha ya ban+dA ya /
hrIHSh+T+r-iHwi kr-i tAn na hUM hUM phaT phaT /
hrIHche ge mo bdag gi dbang du gyis shig /
hrIHtsheg drag dang bcas pa dzaHgnyis kyi bar du bcug pa ni rkang pa dgug pa'o / /
rim pa ji lta bar sngags kyi tshig rnams go bar bya'o / /
oM hrIHSh+T+r-iHwi kr-i tA na na b+hU /
a mu kaM /
g+haHg+haHhUM hUM phaT phaT swA hA /
zho dang 'o ma 'dres pa'i zan la sogs pa'i sbyin sreg gis rgyas par 'gyur ro / /
oM hrIHSh+T+r-iHwi kr-i tA na na he he hUM hUM phaT phaT /
grong gi phyogs su gtor ma btang ste /
dbus su til gyi sbyin sreg byas na /
bdud kyi gnod pa thams cad zhi bar 'gyur ro / /
rnam dag gsung ste /
dmar ba ni 'dod chags la sogs pa nyon mongs pa thams cad brlag par mdzad pa'i don to / /
'das dang ma 'ongs pa dang da ltar byung ba'i dus gsum ni spyan gsum mo / /
phyag gnyis ni dngos po dang dngos po med pa'i rtog pa 'joms pa'o / /
stong pa dang snying rje dbyer med par ldan pas na shes rab ma la 'khyud pa'o / /
klu brgyad ni rnam par shes pa brgyad rab tu ston pa'o / /
mi mgo brgya phyed kyi phreng ba ni yi ge lnga bcu dang ldan pa'o / /
g.yon pa'i thod pa ye shes kyi bdud rtsis bkang ba ni stong pa nyid kyi rang bzhin no / /
g.yas pa'i dbyug to ni phung po dang nyon mongs pa dang /
lha'i bu dang 'chi bdag gi bdud bzhi bcom zhing snying rje'i rang bzhin no / /
zhabs g.yon brkyang bas ni khams gsum rab tu ston pa'o / /
bdud bzhi khrag gi ro dang bcud len dpag tu med pa myong bas na lha mo'i g.yon gyi phyag na thod pa'o / /
g.yas kyi gri gug gi dngos po dang /
dngos po med pa'i rnam par rtog pa rab tu gcod pa'i phyir ro / /
gdug pa can 'dul ba ni khro bo'i gzugs can no / /
gsus pa 'phyang ba ni mya ngan las mi 'da' ba'o / /
dbu skra ser po gyen du brdzes pa ni /
sdug bsngal ba dang kun 'byung ba dang /
'gog pa dang /
lam gyi bden pa rab tu ston pa'o / /
sgo bzhi ni bdud bzhi skrag par mdzad pa'o / /
zur bzhi ni tshangs pa'i gnas bzhi rab tu gang ba'o / /
ka ba brgyad ni rmi lam lta bu dang dri za'i grong khyer lta bu dang /
brag ca dang sgyu ma'i bdag nyid dang /
smig rgyu dang me long gi gzugs brnyan dang /
chu'i zla ba lta bu dang /
nam mkha'i 'ja' tshon te dngos po dang dngos po med pa'i nyon mongs pa 'joms pa'i phyir ro / /
nang gi rtog pa 'joms pa ni dra ba phyed pa'o / /
rta babs bzhi ni sbyin pa dang snyan par smra ba dang /
don mthun pa dang don dpyod pa dang ldan zhing bab tu spang ba bzhi dang ldan pa'o / /
gshin rje gshed dmar sgrub pa'i thabs / /
byas pa'i bsod nams gang bsags pa / /
de yis 'gro ba ma lus kun / /
bdud bzhi las ni thar bar shog /
gshin rje gshed dmar po'i sgrub pa'i thabs slob dpon shrI bi rU pas mdzad pa rdzogs so // //
rgya gar shar phyogs kyi paN+Di ta dA na shI las rang 'gyur du mdzad pa'o //
[ ]
