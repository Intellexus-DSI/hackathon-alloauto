@## / /
rgya gar skad du /
pradz+nyA war+d+ha na bi d+hiH /
bod skad du /
shes rab 'phel ba'i cho ga /
'phags pa 'jam dpal la phyag 'tshal lo / /
sgron ma tshogs pa'i rnam pa yis / /
sprul pa'i chu skyes zla dbus son / /
haM gi yi ge zhu ba yis / /
dpa' bo nyi ma sbas pas bstan /
hUM oM /
shes rab lhag par 'phel bar byed pa'o / /
skad cig gis 'jam dbyangs kyi rnal 'byor du dmigs te /
lte ba la zla ba'i dkyil 'khor gyi steng du thig le dkar po la sgron ma tshogs pa'i rnam pa'i 'od zer rnam par bsam par bya'o / /
spyi bor haM yig dkar po yid gzhom du med pa mgo thur du 'phyang ba'i 'od zer bsgom par bya'o / /
de'i rjes su thig le'i 'od zer gyis yang dag par bskul nas haM yig zhu bar gyur te /
de la thig le 'bab cing tshim par bya'o / /
sems brtan pa'i rnal 'byor pas yun ring du mi thogs par shes rab mngon par 'phel bar 'gyur ro zhes so / /
lte ba'i steng gi phyogs su ni / /
dmar zhing gsal ba'i chos 'byung ni / /
rdo rje sngon po rtse lnga pa / /
lte ba la ni 'od zer 'bar / /
hUM yig dkar po las skyes pa'i / /
mgo bo'i mtshams nas nges 'byung ba'i / /
hUM yig dud kha las byung ba'i / /
sgra yis nam mkha' khyab par blta / /
sgra yi 'od kyi re khA'o / /
zhes pa ni shes rab 'phel ba'i cho ga rdzogs so //
[ ]
