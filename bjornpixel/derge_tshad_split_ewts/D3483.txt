@## / /
rgya gar skad du /
ma hA tA rA+e sA d+ha naM /
bod skad du /
sgrol ma chen mo'i sgrub thabs /
'phags ma sgrol ma la phyag 'tshal lo / /
dang po rang gi snying gar zla ba'i dbus su gnas pa'i tAM gi sa bon las byung ba'i 'od zer rdzogs pa las bla ma dang /
sangs rgyas dang /
byang chub sems dpa' rnams bsams te /
de rnams la yang phyi dang nang gi mchod pa rnams kyis yang dag par mchod nas /
de'i mdun du bla na med pa'i mchod pa bdun bya'o / /
de nas stong pa nyid du bsgoms te /
oM swa b+hA ba shud+d+haHsarba d+harmAHswa b+hA ba shud+d+ho\u0f85haM zhes brjod par bya'o / /
de nas zla ba la tAM las yang dag par byung ba'i ut+pa la dkar po la gnas pa'i tAM yig las byung ba'i sgrol ma sngon mo phyag gnyis pa'i g.yas pa mchog sbyin pa /
g.yon pa sdong bu dang bcas pa'i ut+pa la bsnams pa /
rgyan thams cad kyis brgyan pa /
pad+ma dang zla ba'i gdan la skyil mo krung gis bzhugs pa bsgom par bya'o / /
thal mo sbyar nas mdzub mo gnyis kyis gung mo dag mnan te /
mtheb chen dag chu skyes la reg pa ni ut+pa la kha bye ba'i phyag rgya'o / /
de nas oM tA re tut+tA re tu re swA hA zhes pa'i sngags brjod par bya'o / /
sgrol ma chen mo'i sgrub thabs rdzogs so //
[ ]
