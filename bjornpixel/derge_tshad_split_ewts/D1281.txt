@## / /
rgya gar skad du /
ba liM tat+t+wa saM gra ha /
bod skad du /
gtor ma'i de kho na nyid bsdus pa /
ye shes ldan pa la phyag 'tshal lo / /
gnas la sa la bzhugs pa yi / /
byang chub sems dpa' grags chen dang / /
grub thob rnams la phyag 'tshal te / /
gtor ma'i de nyid bshad par bya / /
bskyed rim lha yi dran pa bskyed / /
mdun du nam mkha'i dbus gnas par / /
chos 'byung e yi dbyibs 'dra la / /
pad+ma 'dab brgyad bsam pa ni / /
steng 'og dbus kyi lha yi gdan / /
ji ltar rigs par rim pa gsum / /
kha dog dbye ba so so yi / /
steng 'og phyogs skyong brgyad nyid do / /
spyi bo snying ga mgrin pa ru / /
yi ge gsum ni so sor dgod / /
de las 'od ni dkar po 'byung / /
gzugs med srid pa'i lha sogs nas / /
rgyal chen rigs bzhi'i lha rnams ni / /
'od kyis bsdus nas gcig tu byas / /
de la yi ge nyid du 'gyur / /
yi ge las ni mtshan mar ro / /
de nyid yongs su gyur pa las / /
sku yi rdo rje ngo bo nyid / /
sku mdog dkar zhing g.yas brkyang ba'i / /
g.yas na rdo rje dril bu bsnams / /
lha mo spyan dang bzhugs pa'o / /
sngar gyi thugs ka'i yi ge las / /
sngags kyi [(]ye [,]yi [)]ge phyung nas ni / /
phyogs skyong bcu dang pha ma rnams / /
bsdus te 'od kyi gong bur ro / /
de las rang gi sa bon nyid / /
mtshan mar yang dag blta ba'o / /
de nyid las ni lha yi gzugs / /
thugs kyi rdo rje sku mdog sngo / /
phyag mtshan sku yi rdo rje mtshungs / /
g.yas brkyang pad+ma'i gdan la ni / /
mA ma kI dang lhan cig bzhugs / /
thugs kyi rdo rje rab 'dra ba'o / /
sa stengs mi dang sa 'og klu / /
byol song yi dags dmyal ba rnams / /
a las 'od zer byung nas ni / /
gcig tu gyur pas chos 'byung bsam / /
sku mdog dmar po phyag bzhi pa / /
phyag mtshan badzra g+haN+Te bsnams / /
gos dkar mo dang gnyis med sbyor / /
pad+ma gar dbang bsgom pa'o / /
de ltar sems can thams cad ni / /
chos 'byung nang du rigs gsum dngos / /
bsams la bdag gi mgrin sogs nas / /
yi ge hUM sogs so so la / /
dzaH hUM baM hoH sa lcags kyu la / /
sogs pa'i lha mo bzhi po yis / /
rtag pa la sogs rigs gsum gyi / /
sangs rgyas bkug ste gzugs brnyan la / /
bstims pas chu la chu blugs bzhin / /
tha dad med de gcig tu gyur / /
rang snying sa bon 'od zer las / /
lha mo phyung ste de rnams las / /
spyi bor bum pas dbang bskur bas / /
steng gi lha rnams dkar po la / /
rtag pa yi ni dbu rgyan byas / /
dbus kyi lha la thugs phyag rgya / /
'og gi lha la gsung phyag rgya / /
de ltar rigs gsum dngos bsams la / /
rang nyid sa bon khyad par las / /
'od zer las ni lha yi tshogs / /
phyung ste zhabs bsil zhal bsil dbul / /
de 'og mchod pa rnam lngas mchod / /
steng 'og dbus su rang gi rigs / /
de'i rjes gtor ma byin brlabs la / /
in+da'i sngags kyis lha rnams mchod / /
oM in+da /
dza ma /
dza la /
dzak+kha /
b+hU ta /
ba h+ni /
ba u /
rak+Sha /
tsand /
sudz+dza /
mA da /
pap+pa /
ta la pA tA le aSh+Ta sap+pa swA hA /
i daM bi liM b+huny+dza /
dzi g+ha /
phul+la /
d+hU pa /
mAM sa /
piM ga /
am+b+ha /
sap+pa /
kadz+dza sA dA /
khan+ti /
khu Ni /
phe Ta /
gA da /
oM a kA ro mu khaM sarba d+harmA NAM /
Ad+ya nut+pan+na twAta oM AH hUM phaT swA hA /
blo dman rnams kyis go cha'i phyir / /
gtor ma'i de nyid bsdus pa 'di / /
bdag gis bsal bar byas pa 'dis / /
dge bas yid dger bder gyur cig /
slob dpon d+harmA pa kas mdzad pa rdzogs so //
