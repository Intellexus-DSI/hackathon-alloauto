@## / /
rgya gar skad du /
khar sa pA Ni sA d+ha naM /
bod skad du /
khar sa pA Ni'i sgrub pa'i thabs /
'phags pa spyan ras gzigs dbang phyug la phyag 'tshal lo / /
dang po re zhig sngags pas gdan bde ba la nye bar 'dug nas /
rang gi snying gar a las zla ba'i dkyil 'khor ro / /
de la yi ge hrIHmdog dkar ba bltas te /
de las byung bar gyur pa'i 'od kyis mdun du bla ma dang sangs rgyas dang byang chub sems dpa' rnams blta bar bya'o / /
de nas snying ga'i sa bon gyi 'od kyis yang dag par mchod de /
sdig pa bshags pa la sogs pa byas nas /
oM swa b+hA wa shud+haHsarba d+harmaHswa b+hA wa shud+d+ho\u0f85haM zhes bya bas bdag nyid stong pa nyid du dmigs par bya ste /
sngon du bstan pa'i hrIHyig las spro ba dang bsdu ba'i rim pas spyan ras gzigs kyi bdag nyid du bsgom par bya'o / /
yan lag thams cad kyi mdog dkar ba /
ral pa'i cod pan gyis brgyan pa /
'od dpag med pa dbu la 'ching ba /
rgyan thams cad kyis brgyan pa skyil krung phyed pas bzhugs pa phyag g.yas pas mchog sbyin pa g.yon pas pad+ma 'dzin pa /
pad+ma dang zla ba'i gdan la gnas pa'o / /
g.yas kyi logs na sgrol ma dang nor bzangs gnyis so / /
g.yon pa'i logs na khro gnyer can dang rta mgrin gnyis so / /
bcom ldan 'das kyi spyi bor zla ba la oM /
mgrin par A snying gar hUM /
de ltar bsgom pa go bar bya'o / /
rnal 'byor pa bsam gtan kyis ngal na bzlas pa bya'o / /
sngags 'di yin te /
oM hrIHswA hA /
khar sa pA Ni'i sgrub thabs rdzogs so // //
paN+Di ta don yod rdo rje dang /
khams pa lo tsA ba dge slong ba ris bsgyur ba'o // //
[ ]
