@## / /
rgya gar skad du /
tsun+da sA d+ha naM /
bod skad du /
tsun+de'i sgrub thabs /
'phags ma tsun+de la phyag 'tshal lo / /
lha mo tsun+de lhag par che / /
yang dag rgyal ba de btud nas / /
dngos grub myur du rab 'grub pa / /
de yi sgrub thabs mdor bsdus brjod / /
dang por re zhig sngags pas rang gi snying gar zla ba'i dbus su sa bon sde tshan gsum pa'i dang po la dang po'i lnga pas brgyan pa /
zla phyed dang thig les spras pa ston ka'i zla ba'i 'od zer gyi phreng ba can /
sangs rgyas dang byang chub sems dpa' thams cad kyis byin gyi rlabs kyis mdzes pa /
de'i 'od zer las skyes pa'i bcom ldan 'das ma dang /
bla ma dang sangs rgyas la sogs pa rnams bltas nas /
mngon par phyag byas te sngags kyis mchod par bya'o / /
oM badzra puSh+pe hUM /
oM badzra d+hU pe hUM /
oM badzra dI pe hUM /
oM badzra gan+d+he hUM /
oM badzra nai bi d+ye hUM /
de nas /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
zhes brjod par bya'o / /
de nas smon lam sngon du 'gro bas /
sngags 'dis chos thams cad stong pa nyid bdag med par bsgom par bya'o / /
oM shU n+ya tA dz+nyA na badzra swa b+hA ba At+ma ko\u0f85haM /
de nas khams gsum pa ma lus pa sa bon sgyu ma'i rnam par bsams te /
oM swa b+hA ba shud+d+haH sarba d+harmAHswa b+hA ba shud+d+ho\u0f85haM /
de nas sngon du gsungs pa'i sa bon las skyes pa'i dpal gyi lha mo tsun+de'i bdag nyid du bsgom par bya ste /
ston ka'i zla ba lta bu phyag bzhi pa /
g.yas pas mchog sbyin pa /
g.yon pa pustis mtshan pa'i pad+ma bsnams pa /
phyag gnyis kyis lhung bzed bsnams shing /
rgyan thams cad kyis brgyan pa /
pad+ma dang zla ba la gnas pa bsgom par bya'o / /
phyi nas phyag rgya bcing par bya ste /
snying ga dang /
mdzod spu dang /
mgrin pa dang /
spyi bo rnams su srung ba byas nas bzlas par bya'o / /
de la phyag rgya ni 'di yin te /
lag pa gnyis thal mo sbyar nas sdigs mdzub gnyis gung mo'i dkyil du 'khyil pa'i rnam par sbyar zhing mtheb chen gnyis logs su sbyar bar bya ste /
'di ni tsun de'i phyag rgya'o / /
sngags ni 'di yin te /
oM tsa le tsu le tsun+de swAhA /
tsun+de'i sgrub thabs rdzogs so //
[ ]
