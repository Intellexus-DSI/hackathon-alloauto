@## / /
rgya gar skad du /
pradz+nyA pA ra mi tA sA d+ha naM /
bod skad du /
shes rab kyi pha rol tu phyin ma'i sgrub thabs /
shes rab kyi pha rol tu phyin ma la phyag 'tshal lo / /
yid 'ong gnas ni 'ga' zhig tu / /
bde ba'i stan la 'dug byas nas / /
rnal 'byor byams dang snying rjer ldan / /
sngags ni lan gsum brjod par bya / /
oM shU n+ya tA dz+nyA na badzra swa b+hA ba At+ma ko\u0f85haM /
zhes pas brtan dang g.yo ba'i dngos / /
bdag gi lus kyang thams cad du / /
sems kyis stong nyid bsgom par bya / /
rmi lam rmi lam mtshungs pa ru / /
paM yig rnam pa las skyes pa'i / /
pad+ma zla ba'i gdan gnas pa'i / /
d+hIHyig ser po dgod bya ste / /
de yis bdag nyid bcom ldan ma / /
phyag gnyis shes rab pha rol phyin / /
sna tshogs gos 'chang sna tshogs rgyan / /
chos 'chad phyag rgya yang dag ldan / /
sgeg pa gcig pu'i nyams ldan zhing / /
rdo rje skyil krung yang dag gnas / /
pusti dang bcas chu skyes ni / /
g.yon gyi logs su bsnams pa'o / /
spyi bo mgrin pa snying gnas su / /
zla ba la gnas de nyid gsum / /
oM AHhUM /
AHyig hUM yig dag gi dbus / /
zla ba d+hiHyig ser po yi / /
'od zer rnam par bsgoms nas ni / /
de nas sku mdog ser mo bsgom / /
kun rdzob kyi ni rnal 'byor pas / /
shes rab shes rab bsgom par bya / /
don dam pa ni rtogs pa'i sku / /
shes rab bdag nyid chen por gsungs / /
gang gis byang chub nges thob pa'i / /
rim pa sbyor bas rgyal bar 'gyur / /
ston ka'i zla ba lta bu yi / /
dkar ba'i sems ni rnam par bsgom / /
sna tshogs g.yo dang mi g.yo ba / /
phyi nas nam mkha'i dpe dang 'dra / /
rnam rtog ma lus stong pa ste / /
rang byung stong pa gzugs kyang med / /
gzugs sgra dri dang ro dang ni / /
reg bya la sogs gzung dang 'dzin / /
rtog pas yongs su ma gos pa / /
bsam mi khyab pa'i rkyen las byung / /
yang dag rdzogs pa'i byang chub gnas / /
kun mkhyen sems kyi go 'phang ngo / /
de la bzlas pa'i sngags ni 'di'o / /
oM pradz+nye ma hA pradz+nye shru ti smr-i ti bi dzA ye d+hIHswA hA /
shes rab pha rol phyin bsgom pa'i / /
bdag byas bsod nams gang thob pa / /
de yis 'jig rten ma lus kun / /
shes rab pha rol phyin yum shog /
shes rab kyi pha rol tu phyin ma'i sgrub thabs rdzogs so //
[ ]
