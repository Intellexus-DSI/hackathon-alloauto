@## / /
rgya gar skad du /
bid+yA d+ha ra pi Ta ka pra ti ban+d+ha many+dzu g+ho Sha sA d+ha naM /
bod skad du /
rig pa 'dzin pa'i sde snod kyis bsdus pa'i 'jam pa'i dbyangs kyi sgrub pa'i thabs /
bcom ldan 'das 'jam dpal dbyangs la phyag 'tshal lo / /
sngags pas dang po bya ba ni / /
sangs rgyas la sogs rab mchod nas / /
bsod nams yongs su bsngo la sogs / /
de nas byams pa la sogs bsgom / /
snying gar zla ba'i gzugs dbus gnas / /
sngags pas thig le rnam par bsam / /
mar me'i rnam pa'i 'od kyis brgyan / /
'od zer gyi ni tshogs 'di ni / /
sa bon kha ba lta bu'i 'od / /
thig le de la 'od zer bsam / /
so sor ba spu'i bu gar byung / /
'gro kun rgyas mtho gang sogs pa'i / /
rim pa rnam par gsal bar bya / /
d+hIHdkar rnam pa'i gzugs nyid du / /
thig le nang ltos 'od zer blta / /
'di kun yongs su gyur pa las / /
a ra pa tsa na dmigs bya / /
snying gar zla ba'i dkyil 'khor ro / /
dbus su chud pa'i d+hIHyig blta / /
'od zer dag gi tshogs 'di ni / /
sna nas tshig ni byung bar blta / /
sems can 'jam dbyangs rnam byas te / /
'byung ba'i rlung gis khyab pa dang / /
phyis ni 'jug pa rlung gis ni / /
d+hIHyi rnam par yid kyis bsdu / /
oM ni dang por swA hA mthar / /
sngags ni sa bon yi ge bzla / /
ston ka'i zla ba lta bu yi / /
snying gar zla dkyil gsal ba'o / /
rig pa 'dzin pa'i sde snod kyis bsdus pa'i 'jam pa'i dbyangs kyi sgrub thabs rdzogs so / /
khams pa lo tsA ba ba ri dge slong gis bsgyur ba'o //
[ ]
