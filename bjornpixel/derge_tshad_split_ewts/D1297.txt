@# / /
rgya gar skad du /
he badzra Sho Das b+hu dza sA d+ha ni /
bod skad du /
kye'i rdo rje phyag bcu drug pa'i sgrub pa'i thabs /
'jam dpal gzhon nur gyur pa la phyag 'tshal lo / /
rdo rje mkha' 'gro la phyag 'tshal lo / /
gang zhig goms pa'i ro myong ba / /
tsam kyis dngos por 'dzin pa 'di / /
ring du spong zhing yon tan rnams / /
'od gyur he ru ka de 'dud / /
tho rangs mal nas langs la /
snying gar raM las byung ba'i nyi ma'i dkyil 'khor bltas la /
de'i 'od kyis bdag nyid dri ma med par byas nas /
oM rak+Sha rak+Sha hUM hUM hUM phaT swA hA /
zhes lan gsum brjod nas /
gnas dang /
bdag nyid dang /
rnal 'byor srung ba byas la /
bsam gtan gyi khang par zhugs nas /
stan bde ba la 'dug ste /
oM badzra re khe hri zhes bya bas maN+Dal byas la /
oM badzra mi di nI badzI b+ha ba badzra ban+d+ha hUM zhes bya bas byin gyis brlabs pa'i dkyil du /
oM AHhUM /
zhes bya ba brjod nas me tog gzhag par bya'o / /
shar du ni gi go rI na maHzhes bya bas so / /
lhor ni rtsaM tso rI na maHzhes bya bas so / /
nub tu ni baM be tA lI na maHzhes bya bas so / /
byang du ni hUM g+hasma rI na maHzhes bya bas so / /
dbang ldan du ni paM puk+ka sI na maHzhes bya bas so / /
me'i mtshams su shaM sha ba rI na maHzhes pas so //
bden bral du ni rtsaM tsaN+Da lI na maHzhes bya bas so / /
rlung mtshams su ni Di Dom+bi Ni na maHzhes bya bas so / /
oM de ba pi tsu badzra hUM hUM hUM phaT swA hA /
zhes bya bas bcom ldan 'das yang dag par mchod la /
bdag med ma la yang /
oM a A /
i I /
u U /
r-i r-I /
l-i l-I /
e ai /
o au aM swA hA /
zhes bya ba'i sngags kyis mchod do / /
yang bcom ldan 'das la /
oM aSh+Tan nA ya na maH /
oM ping+ga udz+nya ke sha brta sa ne namaH /
oM tsa tur biM sha ti ne tA ya na maH /
oM She Da sha b+hu dzA ya na maH /
oM kr-i Sh+Na dzi mU ta wa pu She na maH /
oM ka pA la mA lA a ne ka d+ha ri Ni na maH /
oM Ad+d+hA ta krU ra cit+tA ya na maH /
ar+b+han du daMSh+Ti Ne na maH /
zhes bya ba'i tshig brgyad kyis mchod par bya ste /
oM badzra pu Sh+be AHhUM /
oM badzra d+hU pe AHhUM /
oM badzra g+han+na AHhUM /
oM badzra ne bi d+ye AHhUM /
zhes bya bas byin gyis brlabs pa'i me tog la sogs pa phul la /
lan gsum gyi bar du skyabs gsum gyi tshigs su bcad pa brjod do / /
yang mchod pa byas nas phyag btsal la /
gtor ma byin nas badzra muHzhes bya bas gshegs su gsol bar bya'o / /
de'i rjes la sems can thams cad lha'i bde ba la dgod par 'dod pa'i byams pa dang /
sdug bsngal thams cad bsal bar 'dod pa'i snying rje dang /
lha'i bde ba rgyun mi 'chad par nges par 'dod pa'i dga' ba dang /
bla na med pa'i lam nye bar dgod par 'dod pa'i btang snyoms bsgom par bya'o / /
yang yid kyis chos thams cad la dmigs nas dpyad na stong pa 'od gsal ba'i ngo bor bltas la /
oM shu n+ya tA dz+nyA na badzra swa b+hA ba a konahaM /
zhes bya ba 'dis byin gyis brlab par bya'o / /
de ma thag tu raM las byung ba'i nyi ma la aM dang hUM bltas la /
de'i 'od kyis dpag tu med cing mtha' yas pa'i 'jig rten gyi khams na gnas pa'i sems can rnams yang dag par rdzogs pa'i byang chub tu bkod nas /
yi ge gnyis po de nyid du yang dag par bsdus nas zhugs par bsams pas /
yud tsam gyis yongs su rdzogs par bcom ldan 'das ma dang bcas pa'i bcom ldan 'das phyag bcu drug pa /
zhal brgyad pa /
phyag rgya lnga 'dzin pa /
zhabs bzhis gshegs pa /
bdud bzhi'i snying gar byas krung phyed pa'i gar gyis mnan pa /
mgo bo'i phreng ba 'phyang ba /
'jig pa'i dus kyi sprin sngon po'i mdog gi lus can khro ba dang bcas pa /
dbu skra dmar ser gyen du 'bar ba /
spyan nyi shu rtsa bzhi mnga' ba /
phyag bcu drug na bsnams pa'i thod pa /
g.yas kyi rnams na glang po che dang /
rta dang /
bong bu dang /
glang dang /
rnga mo dang /
mi dang /
sha ra ba dang /
byi la rnams gnas pa'o / /
g.yon pa'i brgyad na /
sa dang /
chu dang /
rlung dang /
me dang /
zla ba dang /
nyi ma dang /
gshin rje dang /
nor sbyin rnams 'dzin pa'o / /
spyi bor sna tshogs rdo rje 'dzin pa /
'khor ba'i sdug bsngal 'phrog pa /
gri gug dang thod pa bsnams pa'i bdag med mas 'khyud pa'i bdag nyid can bsgom par bya'o / /
de'i rjes snying gar nyi ma la hUM bltas la /
bdag med ma'i snying gar yang zla ba la yi ge e blta zhing spyi bor ni yi ge oM mo / /
mgrin par ni byeda'o / /
snying gar yi ge hUM bkod la /
mig la gti mug rdo rje ma /
rna ba la zhe sdang rdo rje ma /
sna la ser sna rdo rje ma /
kha la 'dod chags rdo rje ma /
lus la phrag dog rdo rje ma /
yid la bdag med ma bkod la /
snying ga'i 'od kyis sangs rgyas rnams spyan drangs nas /
oM a b+hi Shiny+tsa tu rmA sarba ta thA ga ta zhes bya bas dbang bskur bar gsol ba gdab par bya'o / /
de nas sangs rgyas rnams kyis dbang bskur bas /
me tog dang /
gur gum gye char yang dbab par bsam /
lha mo rnams kyis kyang bdag nyid la bstod pa bsgom par bya'o / /
bsgoms pas dub par gyur na yang sngags bzlas par bya ste /
oM de wa pi tsu badzra hUM hUM hUM phaT swA hA /
zhes bya'o / /
langs pa'i dus su lha mo rang gi snying ga'i sa bon gyi nang du bsgoms la /
lha'i gzugs kyis gnas par bya'o / /
bsgom pa'i dang por yang gtor ma sbyin par bya'o / /
de'i rim pa ni 'di yin te /
yi las rlung gi dkyil 'khor bsams la /
de'i steng du raM las me'i dkyil 'khor ro / /
de'i steng du a las thod pa'o / /
de'i steng du go ku da ha na /
ma ra mu su bi /
zhes bya ba'i rdzas rnams oM gyes byin gyis brlabs la bsgoms nas /
steng du yi ge hUM yongs su gyur pa las rdo rje dkar po ste /
rdo rje dang pad+ma snyoms par zhugs pa las me 'bar bas tshos shing khu bar gyur pa de'i 'od kyis /
de bzhin gshegs pa thams cad kyi gzugs mthong ba las /
de dag gi thugs kyi sa bon gyi bdud rtsi bsdus nas /
der chud par byas nas /
oM A hUM zhes pa'i sngags kyis byin gyis brlab par bya'o / /
'di lta bu ni gtor ma la sogs pa'i rdzas dag par bya ba'i cho ga'o / /
nam mkha' las chos 'byung gi nang du pad+ma 'dab ma brgyad pa'i lte ba la /
bcom ldan 'das kyi dkyil 'khor gyi 'khor lo'am /
dpa' bo gcig pu'am /
phyogs kyi 'dab ma la dbang po la sogs pa rang rang gi rig mas mgul nas 'khyud pa /
zhabs g.yon brkyang bas gnas pa /
kha dog nag po mi bskyod pa'i cod pan can /
rdo rje dang dril bu bsnams pa bltas la /
de'i steng du tshangs pa de bzhin du kha dog dkar po /
rnam par snang mdzad cod pan du 'dzin par blta bar bya'o / /
'og tu sa 'og na gnas pa'i klu la sogs pa rnams la /
kha dog dmar po snang ba mtha' yas kyi cod pan byas la blta bar bya'o / /
thams cad kyi lce pad+ma'i 'dab ma la hUM las rdo rje dkar por bsgoms la /
snying ga'i sa bon las byung ba'i go rI la sogs pa'i lha mo rnams kyis yongs su dag pa'i bdud rtsis dgang bar bya'o / /
de'i sngags ni 'di yin te /
in+da dza ma dza la dzak+Sha b+hU ta bah+ni ba yu rak+Sha tsan+da srudz+dza mA da pa p+pa tA le /
a Tha sab+ba swA hA /
aM de ba liM b+huM dza dzi g+ha phul+la d+hU pa mAM sa piM g+ha a mAs p+pa kA dzAs sA d+ha khA n+ti khu Ne phe Da gA da /
oM a kA ro mu khaM sarba d+har+m+mA NAM Ar+ya nut+pan+da tAta oM aHhUM phaT swA hA /
zhes lan gsum brjod nas /
bsang gtor sbyin par bya ste /
oM hrIbi shud+h+hAHd+harmA s+sa rbapA paM bi sho d+ha ya sarba bi kalpa na ya hUM /
zhes bya ba'i sngags 'dis so / /
yid kyis mchod pa byas la /
oM badzra muHzhes bya ba 'dis gshegs su gsol lo / /
zas kyi dus su yang de bzhin du zas kyi rdzas rnams sbyar nas /
bdag nyid kyi lce la hUM las rdo rje dkar por byas la /
snying gar bcom ldan 'das bltas la de nyid du de bzhin gshegs pa thams cad bsdus nas /
ye shes sems dpa'i thugs ka'i sa bon las byung ba'i mes /
kha zas kyi rdzas rnams sbyangs shing sbyin sreg byed do / /
chags pa'i dus su yang shes rab ma bdag med ma'i gzugs su mos pa byas nas /
de'i mgo bo la oM /
snying gar hUM /
pad+ma'i lte ba la AM bsams nas /
oM pad+ma su kha d+ha ra ma hA rA ga su khaM dat+ta tsa tur A nan+da b+ha ga bi shwa hUM hUM hUM kar+yaM ku ru Sh+wa me zhes bya ba 'dis pad+ma byin gyis brlabs la /
bdag nyid la yi ge gsum bkod la /
hUM las rdo rje bsgoms nas /
oM las de'i nor bu'o / /
oM badzra ma hA dI Sha tsa tur A nan+da da ya ka kha ga mu khe e ka rA so nA tha hUM hUM hUM ka tra~M` ku ru Sh+Ta me /
zhes bya ba 'dis rdo rje byin gyis brlabs nas /
siM siMsiM /
ha ha ha zhes bya bas chags pa brtsam par bya'o / /
bla ma'i man ngag gis skad cig ma mtshon par byas nas /
rdzogs pa dang bdud rtsi len gyis blangs la bdag nyid tshim par bya'o / /
nyal ba'i dus su lhan cig skyes pa'i rang bzhin du sna tshogs 'dis mos par byas la gnyid log par bya'o / /
byis pa rnams kyis rtogs bya'i phyir / /
ston pa mgon po zhal brgyad pa'i / /
bdag gis sgrub thabs byas pa des / /
'gro kun rdo rje 'dzin gyur cig /
dpal dgyes pa rdo rje phyag bcu drug pa'i sgrub thabs /
paN+Di ta A tsar+ya kr-iSh+Ta'i zhal snga nas mdzad pa rdzogs so // //
