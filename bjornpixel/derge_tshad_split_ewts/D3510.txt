@## / /
rgya gar skad du /
Ar+ya dzAM gu lI sA d+ha naM /
bod skad du /
'phags ma dug sel ma'i sgrub thabs /
'phags ma dug sel ma la phyag 'tshal lo / /
sngon du gsungs pa'i cho gas stong pa nyid du bsgoms pa'i rjes la chu skyes dmar po dang /
zla ba la dzAM yig ser po yongs su gyur pa las 'phags ma dug sel ma'i bdag nyid du skad cig gis bskyed par bya ste /
sku mdog ser mo zhal gsum ma /
phyag drug pa /
sngon po dang /
dkar po ni g.yas pa dang cig shos kyi zhal lo / /
ral gri dang /
rdo rje dang /
mda' rnams ni g.yas kyi phyag gsum na'o / /
sdigs mdzub dang bcas pa'i zhags pa dang /
dug gi me tog dang /
gzhu bkang ba phyag g.yon pa gsum na'o / /
gdengs ka rgyas pa'i dkyil 'khor gyi dbus la gnas pa /
sbrul dang mdzes pa'i gos dang /
rgyan gyis brgyan pa /
gzhon nu ma'i mtshan nyid 'bar ba /
mi bskyod pas dbu brgyan par bsgoms nas sngags bzlas par bya'o /
oM dzAM gu lI sarba bi Sha sha ma ni puHswahA /
'phags ma dug sel ma'i sgrub thabs rdzogs so / /
