#
]@## / /
rgya gar skad du /
tsaN+Da khaD+ga ya mA ri sA d+ha naM nA ma /
bod skad du /
ral gri gshin rje gshed gtum po'i sgrub thabs zhes bya ba /
dpal rdo rje sems dpa' la phyag 'tshal lo / /
stong pa zhi ba las ni rdo rje'i sku / /
bdud mthar mdzad pa rab tu gtum pa'i zhal / /
sems can rjes 'dzin thugs rje chen por ldan / /
ral gri che la btud de bshad par bya / /
skad cig dran pa'i lhar bskyed nas / /
dam pa dmigs la tshogs bsag bya / /
tshangs pa'i gnas bzhi sngon 'gro bas / /
stong pa dang ni 'khor lo bsgom / /
pad+ma 'od zer rnon po ste / /
raM las shugs can gyur pa'i sku / /
margad ljang gu'i mdog 'dra ba / /
sngo dang dkar po g.yas g.yon zhal / /
gri gug ral gri 'khor lo dang / /
thod pa rin chen chu skyes 'dzin / /
dpa' bo'i rgyan dang klu yis spras / /
dbu skra gyen 'greng me dpung dkyil / /
stag lpags mnabs shing g.yon brkyang ba / /
bskyed pa'i sku la 'di lta ste / /
snying gar hUM las rdo rje thugs / /
mgrin par AHlas rdo rje gsung / /
spyi bor oM las sku rdo rje / /
mthing dmar dkar zhing mtshon char ldan / /
sa snying dkar po mig la k+ShiM / /
rdo rje 'dzin sngon rna bar dziM / /
nam snying ser po sna la kha~M / /
'jig dbang dmar po lce la ga~M / /
sgrib sel ljang gu dpral bar ka~M / /
kun bzang dkar po lhen snar sa~M / /
spyan drangs mchod bstod byin rlabs bya / /
oM sarba ta thA ga ta kA ya wA ka tsit+ta badzra swa b+hA wa At+ma ko\u0f85 haM /
rdo rje sems ma la sogs kyis / /
dbang bskur spyi bo gshin rje gshed / /
sgo bzhi'i sngags kyis 'dod lha bskul / /
rang gi lus la gzhug par bya / /
mung+ga rA dzaH /
daN+Da hUM /
pad+ma ba~M /
khaD+ga hoH /
snying gar ye shes zhu ba'i rgyun / /
pa spu'i khung nas sprul pas mchod / /
oM sarba ta thA ga ta pU dza badzra swa b+hA wa At+ma ko\u0f85 haM /
hUM rdo rje las ni brtson 'grus che / /
sangs rgyas rdo rje brtul zhugs 'dzin / /
las mthar mdzad pa'i thub pa po / /
rdo rje brtson 'grus khyod phyag 'tshal / /
bdud rtsi myang ba byas nas kyang / /
spro bsdu ldan pas bzlas par bya / /
oM badzra khaD+g-i d+h+ra ka hUM hUM hUM phaT phaT swA hA /
'byung ba rim gyis thim pa la / /
yi ge gsum du sbyangs nas kyang / /
bde dang sdug bsngal mi dmigs pa'i / /
rdo rje lta bu'i ting 'dzin bsgom / /
bdag gis rnyed dang bkur sti la / /
ma bltas sems can la brtse'i phyir / /
ral gri rdo rje'i sgrub thabs byas / /
'di yis nges 'byung rnyed gyur cig /
ral gri gshin rje gshed gtum po'i sgrub thabs zhes bya ba rdzogs so //
[
