@## / /
rgya gar skad du /
d+hA ra dA na dzaM b+ha lo pa de sha /
bod skad du /
dzaM b+ha la la chu dbul ba'i man ngag /
dpal ldan dzaM b+ha la la phyag 'tshal lo / /
ming med kyi rtse mo la dzaM yig ser po bsams la /
phyag rgya la sogs pas snod la dzaM b+ha la bsgoms nas /
ming med kyi rtsa ba la chu rgyun lag pa'i bar du lhung bas /
de'i dbu la de bzhin du 'bab cing dzaM yig brgya rtsa brgyad bzlas la bsgom par bya'o / /
dzaM b+ha la la chu dbul ba'i man ngag go / /
lag pa g.yas pa la bruM dang po'i lnga pa'i sa bon yongs su gyur pa las de bzhin gshegs pa lnga bsams nas /
de la yang zla ba dang lhan cig khu bar byas te /
mdun du dzaM las byung ba'i dzaM b+ha la rab tu grags pa bskyed nas /
sngon du gsungs pa'i khu bas de'i spyi bor chu dang lhan cig brgya rtsa brgyad mdzub mo brkyang ba'i bar du'o / /
khu tshur phyed bcings pa'i lag pas chu khyor ba nas ltung bas ma lus pa'i phun sum tshogs par 'gyur ro / /
dzaM b+ha la'i man ngag go / /
rgyal ba rnam par snang mdzad zhes grags rin chen 'byung ldan dang / /
de bzhin 'od dpag med dang don yod grub pa mi bskyod grags / /
'di rnams sku mdog dkar ser dmar dang ljang gu sngon po rnams / /
byang chub mchog dang mchog sbyin bsam gtan mi 'jigs sa gnon phyag /
de bzhin gshegs pa rnams kyi sa bon ni / /
b+h+rUM AM dzrIM khaM hUM zhes so / /
zla ba lag pa g.yas gnas pa'i / /
yi ge lnga las byung ba yi / /
de bzhin gshegs pa lnga bsams nas / /
khu ba'i gzugs su rnam par bsgom / /
dzaM las byung ba'i dzaM b+ha la / /
bsams nas chu khyor gus pas dbul / /
de yi sngags ni bzlas pa yi / /
brgya rtsa brgyad ni dbul bar bya / /
dzaM b+ha la la chu dbul ba'i man ngag rdzogs so
