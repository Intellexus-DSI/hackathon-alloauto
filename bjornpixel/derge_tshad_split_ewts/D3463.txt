@## / /
rgya gar skad du /
ma hA rA dza lI la many+dzu shrI sA d+ha naM /
bod skad du /
'jam dpal rgyal po chen po rol pa'i sgrub thabs /
'phags pa 'jam dpal la phyag 'tshal lo / /
sngon ma bzhin du sdig pa bshags pa la sogs pa byas pa'i rjes su stong pa nyid du dmigs nas zla ba la gnas pa'i maM yig gi sa bon las skyes pa'i 'phags pa 'jam pa'i dbyangs sku mdog ser po zhal gcig phyag gnyis pa /
gzhon nu zur phud lnga dang ldan pa /
rgyan thams cad kyis brgyan pa /
phyag g.yon na ut+pal bsnams pa /
phyag g.yas pa rol pa'i stabs kyis seng ge'i gdan la bzhugs pa /
pad+ma dang zla ba'i gdan la bdag nyid skad cig gis bsgom par bya'o / /
de nas thal mo sbyar nas mdzub mo dag dang ming med dag gis sen mo brten pa ni ut+pa la kha 'byed pa'i phyag rgya'o / /
oM wA gI shwa ri muM zhes pa'i sngags bzlas par bya'o / /
'jam dpal rgyal po chen po rol pa'i sgrub thabs rdzogs so //
[ ]
