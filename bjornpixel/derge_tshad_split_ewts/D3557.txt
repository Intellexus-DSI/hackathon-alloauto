@## / /
rgya gar skad du /
badzra swa ra swa tI sA d+ha naM /
bod skad du /
rdo rje dbyangs can ma'i sgrub thabs /
rdo rje dbyangs can ma la phyag 'tshal lo / /
byi ru nor bu'i 'od can shin tu mdzes / /
dang por rdo rje dbyangs can ma ni zhal gsum ma / /
pad+ma ral gri gri gug 'khor lo dkar po dang / /
pi wang rin chen tshangs pa bsnams la mgos phyag 'tshal / /
yid dang mthun pa'i dben pa'i sa phyogs su stan bde ba'i steng du nye bar 'dug ste /
rang gi snying gar zla ba'i dkyil 'khor la dbyangs yig dang po las byung ba bsgom par bya'o / /
de'i steng du doHyig gi sa bon las nor bu pad+ma rA ga'i 'od dang mtshungs pa'o / /
de las byung ba'i 'od zer gyis bla ma dang /
sangs rgyas dang byang chub sems dpa' rnams yang dag par bskul te mdun du gdan drangs nas /
de nas rdo rje me tog ma la sogs pa rnams kyi sngags kyis yid kyi rang bzhin las byung ba'i mchod pa rnams kyis mchod par bya'o / /
de nas sdig pa bshags pa la sogs pa bya ste /
de nas oM swa b+hA ba shud+d+haHsarba d+harmAHswa b+hA ba shud+d+ho\u0f85haM /
zhes lan bdun brjod par bya'o / /
oM shU n+ya tA dz+nyA na badzra swa b+hA ba At+ma ko\u0f85haM /
zhes pas chos thams cad stong pa nyid du bsgom par bya'o / /
de nas mdun du pad+ma dmar po khru bdun gyi tshad rnam par bsgom par bya'o / /
de'i steng du zla ba'i dkyil 'khor cung zad dmar ba aM yig las byung ba'o / /
de'i steng du doHyig las byung ba'i chu skyes /
slar yang pad+ma'i steng du zla ba'i dkyil 'khor la de'i steng du doHyig go / /
yang de las byung ba'i 'od zer gyi sprin gyis 'gro ba drug po yang dag par bsdus nas /
sems can rnams bla na med pa yang dag par rdzogs pa'i byang chub la yang dag par bkod nas rdo rje dbyangs can ma'i rnam pas doHyig la rab tu gzhug par bya ste /
de nas rang la gzhug par bya'o / /
rang la zhugs pa tsam gyis thams cad yongs su gyur pa las zhal gsum phyag drug pa'i lha mo sna tshogs pa'i rgyan gyis brgyan pa /
skra dmar ser gyen du brdzes pa /
zla ba dmar po'i steng na zhabs g.yon brkyang gis bzhugs pa rnam par bsgom par bya'o / /
de'i zhal dang po ni dmar po /
g.yas pa ni dkar po /
g.yon pa nag po'o / /
phyag g.yas kyi dang por chu skyes kyi steng na shes rab kyi pha rol tu phyin pa'i po tis mtshan pa'o / /
gnyis pa na ral gri /
gsum pa na gri gug /
g.yon gyi phyag dang po na 'khor lo dkar po rtsibs brgyad pa /
gnyis pa na pi wang rin po che /
gsum pa na tshangs pa'i mgo'o / /
ji ltar stong pa nyid kyi ting nge 'dzin gyi mthar lha mo bskyed nas /
sa bon las de bzhin du yang bcom ldan 'das ma snying gar bsgom par bya'o / /
de nas sa bon las byung ba'i 'od zer gyis ye shes sems dpa' gdan drangs te /
mchod par bya'o / /
'jug par 'dod na de nas sngags bzlas par bya'o / /
sngags pas yid kyi ting nge 'dzin la mnyam par gzhag nas /
'bum phrag gnyis bzlas nas de nas bya ba rtsom mo / /
de la sngags ni 'di'o / /
oM pi tsu pi tsu pradz+nyA bar+d+ha ni dz+wa la dz+wa la /
me d+ha bar+d+ha ni /
d+hi ri d+hi ri bu d+hi bar+d+ha ni swA hA /
dkar po'i tshes gcig nas brtsams nas zla ba'i snang ba la legs par sbyar ba brtsam par bya'o / /
ji srid zla ba ma nub kyi bar du ste /
ji srid zla ba yongs su rdzogs pa'i nyin par nya la zla ba gang ba ji srid pa de srid du bzlas shing bsgom par bya'o / /
de nas sngar ma thos pa'i bstan bcos kyang mngon du byed par 'gyur ro / /
nyi ma re re zhing gzhung stong phrag re 'dzin par 'gyur ro / /
rgol ba thams cad 'joms par byed do / /
lha dang mi rnams dga' bar 'gyur ro / /
gshin rje gshed nag po'i rgyud las phyung ba rdo rje dbyangs can ma'i sgrub thabs rdzogs so //
[ ]
