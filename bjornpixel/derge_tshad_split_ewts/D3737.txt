@## / /
dpal rdo rje 'dzin pa la phyag 'tshal lo / /
bgegs kyi rgyal po'i sgrub thabs ni / /
lha mo skal ba bzang mo nyon / /
ma mo'i khyim dang nyams dga' bar / /
bsgom pa bzang po bya ba nyid / /
'bar ba'i bris skur dmigs nas ni / /
sngar mchod blo gros ldan pa yin / /
gar stabs 'gying bas stan gnas pa / /
sku mdog dmar po 'od zer dmar / /
zhal gcig pa la spyan gsum pa / /
ral pa'i cod pa na dag gis brgyan / /
dmar po 'bar 'khyil 'jigs pa ste / /
mche ba gtsigs pa yang dag bri / /
dgra sta gtun shing nyid dang ni / /
de bzhin du yang mda' gzhu nyid / /
kha TAM ga dang lcags kyu dang / /
khrag gis gang ba'i thod pa dang / /
rdo rje ral gri de bzhin gzhan / /
sha chen thod pa 'dzin pa dang / /
phub chung ba dang rtse gsum dang / /
'phang mdung dang ni bcu gnyis so / /
oM gaHgaHsid+d+hi sid+d+hi /
sarba ar+tha ye bra sA d+ha ya hUM hUM dz+dzaHswA hA /
dgug pa'i sngags so / /
oM AHhUM swA hA /
bzlas pa'i sngags so / /
stong phrag brgya yis 'grub 'gyur bas / /
phyi nas las ni yang dag brtsam / /
lan cig yongs bzlas thig le bya / /
sngags pa skal bzang mthong na dga' / /
rgyal po'i sgo ru ches mchod cing / /
dgra rnams thams cad 'jigs par byed / /
bgegs rnams nye bar skrod byed yin / /
'dod pa kun gyi 'bras ster bar / /
the tshom med pa nyid du 'gyur / /
de lta'i cho gas sgrub pa nyid / /
ma mo rnams ni sgrub pa'i mchog /
de dbus khro bo chen po ni / /
zhal gcig pa la phyag bzhi pa / /
zhal ni mche ba cung zad gtsigs / /
khros bcas zhal ni bzhad pa dang / /
sku mdog sngon po 'jigs chen po / /
thod pa'i phreng bas rnam par brgyan / /
yi dags zhon zhing nyi mar gnas / /
gar stabs sum cu 'jigs par mdzad / /
stag gi pags pa'i gos 'dzin cing / /
spyan gsum bzang po'i gzugs can te / /
ba dan gsum par rdo rje dang / /
thod pa dang ni mtshan mo 'dzin / /
g.yas dang g.yon gyi phyag dag na / /
de bzhin mda' dang gzhu nyid do / /
sgrub thabs 'di rgyud rdo rje mkha' 'gro las phyung ba'o
