@## / /
rgya gar skad du /
d+h+wa dza a gra ke yU ra sA d+ha naM /
bod skad du /
rgyal mtshan gyi rtse mo'i dpung rgyan gyi sgrub thabs /
rgyal mtshan gyi rtse mo'i dpung rgyan la phyag 'tshal lo / /
rgyal mtshan gyi rtse mo'i dpung rgyan nag mo zhal gsum phyag bzhi ma /
g.yas yi zhal dmar ba /
g.yon gyi zhal ljang gu ral gri dang zhags pa ni g.yas kyi phyag gnyis na'o / /
rdo rjes mtshan pa'i kha T+wAM ga dang /
'khor lo ni g.yon gyi phyag gnyis na'o / /
skra kham pa gyen du 'greng ma /
thod pa skam po lnga'i phreng bas mgo la brgyan pa /
stag gi pags pa'i sham thabs can zhal mche ba rnam par gtsigs pa /
lto ba 'phyang ba /
nyi ma'i 'od dang zla ba'i gdan la g.yon brkyang ba'i zhabs kyis gnas pa /
na bza' ser po'i sha 'gag can /
sa bon ni hUM ste mi bskyod pa'i dbu rgyan can /
'gro ba'i don du bsgom par bya'o / /
oM hUM swA hA /
bzlas pa'i sngags so / /
rgyal mtshan rtse mo'i dpung rgyan gyi sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur ba'o //
[ ]
