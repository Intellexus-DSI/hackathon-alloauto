@## / /
rgya gar skad du /
Ar+ya tA rA nu tsar+ya yak+Shi Ni ma drA sA d+ha naM /
bod skad du /
'phags ma sgrol ma'i rjes su spyod pa'i gnod sbyin mo'i sgrub thabs /
'phags ma sgrol ma la phyag 'tshal lo / /
oM dzo yak+Shi NI bi ra dze swA hA me lha'i bu mo gnod sbyin mo'i cho ga ni 'di yin te /
dur khrod kyi spang leb la bris te /
rgyan thams cad kyis brgyan pa /
gcer bu ras kyi gos bsnams pa /
mgo skyes li ba /
gzhon nu ma /
rgyan gyis mdzes pa /
shing mya ngan med pa dang bcas pa lag pa g.yon pas bzung ba /
lag pa g.yas pas ras bsnams pa /
spyan sa bon gyi grong khyer gyi 'bras bu la gzigs pa /
zhal cung zad dpangs mtho ba /
bzhad pa /
'khrig pa la sred pa /
'di 'dra ba spang leb la bris la /
dben pa'i gnas su rang gcig pur khrus byas shing bkug pas thun mtshams su mchod do / /
ba'i lci bas maN+Dal byas la /
gtsang sbra thob pas dben par zas gtsang ma za zhing thun mtshams gsum du b+ha gar sor mo bcug la de'i mdun du stong phrag brgyad bzlas na nyi ma bdun na 'byon no / /
byon nas tsan+dan dkar po dang /
me tog dri zhim pos spras pa'i mchod yon dbul lo / /
kho mos ci bgyi zhes smra bar 'gyur ro / /
de nas sgrub pa pos smras pa /
kho bo'i sring mo'am mar mdzod cig /
de nas sring mo'am mar 'gyur ro / /
bdag nyid dang bcas pa'i skye bo bcu drug gi zas gos sbyor bar 'gyur ro / /
lus kyi khur gyis dpal gyi ri po ta lar khrid par byed do / /
der 'phags pa spyan ras gzigs dbang phyug gi zhal mthong nas chos nyan cing byang chub kyi sems ma rmongs pa zhes bya ba'i ting nge 'dzin thob bo / /
gal te 'dod na slar 'dzam bu gling nas 'ongs shing de dang rol par 'gyur ro / /
gal te dang po nyi ma bdun gyis ma grub na de'i tshe bdun phrag gnyis pa la tshangs pa bsad kyang 'grub po / /
de nas slar ma grub na khro bo'i rgyal po'i sngags bzlas te /
oM badzra kro d+ha ya mAn+ta ka hUM phaT /
oM dzo yak+Shi NI bi ra dze swA hA / /
gnod sbyin mo'i sngags nang du bcug nas bzlas na 'grub bo / /
de nas gal te des kyang ma grub na skams pa'am 'chi bar 'gyur ro / /
sngon gyi bsnyen pa gong dang de ru gnas pa'am 'bum phrag gsum bzlas so / /
'phags ma sgrol ma'i rjes su spyod pa'i gnod sbyin mo'i sgrub thabs rdzogs so // //
rgya gar gyi mkhan po bai ro tsa na'i zhal snga nas kyi dang /
bod kyi lo tsA ba dar ma blo gros kyis bsgyur ba'o //
[ ]
