@## / /
rgya gar skad du /
shrI o Di yan tA re kra mA b+hi sa ma ya nA ma /
bod skad du /
dpal u rgyan gyi sgrol ma'i mngon par rtogs pa'i rim pa zhes bya ba /
'phags ma sgrol ma la phyag 'tshal lo / /
sdug bsngal srid pa'i mun pa ni / /
sel bar byed pa'i nyi 'od can / /
thugs kar snying rjes brlan pa la / /
rtag tu bdag ni phyag 'tshal lo / /
dang por re zhig rnal 'byor pa'am rnal 'byor mas /
bsam gtan gyi khang pa yid dang mthun par 'jam pa'i stan la 'dug nas /
rang gi snying gar a las byung ba'i zla ba'i dkyil 'khor la tAM yig dmar po las 'od zer gyi tshogs 'phros pas ma lus pa'i nam mkha'i 'khor khyab par bsgom par bya'o / /
de nas 'od zer gyi zhal mthong bar bya ba'i ma lus pa'i bla ma dang /
yi dam gyi lha dang /
de bzhin gshegs pa rnams bltas te /
de rnams la sems kyis mchod pa byas la /
dkon mchog gsum la skyabs su 'gro ba la sogs pa brjod de /
de nas brtan pa dang g.yo ba'i 'gro ba rang bzhin gyis stong pa'i bdag nyid dang ldan par blta'o / /
sngags brjod par bya'o / /
oM shU n+ya tA dz+nyA na badzra swa b+hA wa At+ma ko\u0f85haM /
de'i rjes su nam mkha' la pad+ma dang nyi ma la gnas pa'i hUM yig las skyes pa'i khro bo'i rdo rjes bgegs bskrad do / /
rdo rje ra ba bsgom par gnas pa'i chos 'byung gi dbus su gzhal yas khang gi nang du /
zla ba'i dbus su haM yig bltas te de nas haM yig las de bzhin gshegs pa thams cad spro bar bya ste /
bdag nyid sgrol ma'i gzugs su bsgom par bya'o /
sku mdog dmar mo zhal bzhi pa phyag brgyad pa gar byed pa /
thod pa'i phreng ba can /
rgyan thams cad kyis brgyan pa /
stag gi pags pas smad g.yogs pa / /
rnal 'byor ma'i tshogs kyi dbus na gnas pa /
spyan gsum ma /
zhal khro gnyer can /
de'i dang po'i zhal dmar po g.yas kyi gnag pa /
g.yon pa'i ljang ba /
steng du zhi ba ser po'i g.yas pa'i phyag rnams na /
Da ma ru dang /
thod pa dang /
ral gri dang /
rdo rje 'dzin pa /
g.yon pa na ut+pa la dang /
rin po che dang /
dril bu dang /
kha T+wAM ga 'dzin pa'o / /
de nas tshogs pad+ma la lha mo brgyad /
su ra ti shwa ri dang /
su ra ta son+ta ri /
su ra ta tsan+d+ra /
su ra ta ma li ni /
su ra ta b+ha k+Shi /
su ra ta ka mi ni /
su ra ta u gra /
su ra ta ut+ta ma /
dkar mo /
ljang gu /
sngon mo /
ser mo /
dkar mo /
dmar mo /
sngon mo /
ser mo /
ji ltar g.yas kyis Da ma ru dang ka pA la 'dzin pa /
g.yon pa rnams kyis dril bu dang kha T+wAM ga 'dzin pa /
khro gnyer can /
thod pa'i phreng ba can /
rgyan thams cad kyis brgyan pa /
de'i phyi rol du 'khor lo rtsibs bcu gnyis pa la shi khi b+hi ma /
shi khaN+DI /
ka rA lI /
dza Ta lI /
ra u dra /
dzo trI /
tsan+d+ri /
ma u d+hi /
bi ka ta /
uta ka ta /
ki ri Ti /
narta ki /
de dag thams cad g.yon phyed dmar ba /
g.yas phyed ljang gu /
g.yas na 'khor lo dang rdo rje 'dzin pa /
g.yon na thod pa dang /
kha T+wAM ga 'dzin pa /
zhal khro gnyer can /
rgyan thams cad kyis brgyan pa /
skra grol ba /
g.yas bskum g.yon brkyang dang /
g.yon bskum g.yas brkyang gi gar gyis g.yas pa /
dang po g.yon dang /
g.yas su 'gro ba /
gzhan yang de'i phyi rol du sgo bzhi ma /
kaM pu tsi /
puk+ka sI /
DoM bi nI /
ma taM gI /
g.yas na gri gug dang thod pa 'dzin pa /
g.yon pas mgo bo dang /
kha T+wAM ga 'dzin pa /
mche ba gtsigs pa'i zhal /
sbrul gyi rgyan gyis brgyan pa /
nyi ma'i gdan la g.yon bskum g.yas brkyang bas bdud bzhi'i steng du g.yon du bskor ba /
kha dog sna tshogs bsgom par bya'o / /
de nas gnas kyi cho ga bya ste /
de la mtshog kha /
spyi bo /
rna ba g.yon /
ltag pa /
sog phrag /
rna ba g.yas /
smin ma'i bar /
mig gnyis /
dpung pa /
mchan khung /
gnyis /
nu ma gnyis /
lte ba /
sna rtse /
kha /
thugs ka /
lte ba'i 'og /
gsang gnas /
bshang lam /
brla gnyis /
ngar gdong gnyis /
rkang pa'i rting /
rkang pa'i 'og /
rkang pa'i mthe bong /
pus mo gnyis la rim pa ji lta bar /
pu dzA o a /
go rA de mA /
kA o tri ko /
ka la kA hi /
pre gr-i sau su /
na si ma ku /
pul+lI ra ma la yaM /
dzA lan+d+ha raM /
o D+ya yan /
arbu daM /
gnas bzhi'o / /
go dA wa rI /
rA me shwa ra /
de wI ko Ti /
mA la wa /
nye ba'i gnas bzhi'o / /
kA ma rU pa /
o tre /
zhing gnyis so / /
tri sha ku ne /
ko sa laM /
nye ba'i zhing gnyis so / /
ka liM ga /
laM bA kaM /
'du ba gnyis so / /
kAny+tsi /
hi mA la yaM /
nye ba'i 'du ba gnyis so / /
pre ta pu ri /
gr-i ha de ba ta /
ma la ya gnyis so / /
sau rASh+TaM /
su war+Na dwI pa /
nye ba'i ma la ya gnyis so / /
na ga raM /
sin+d+hu /
dur khrod gnyis so / /
ma ru di shaM /
ku lu tA /
nye ba'i dur khrod gnyis so / /
mtshog kha /
thugs ka /
lte ba /
gsang gnas /
brla gnyis /
byin pa la rim pa bzhin du /
b+h+rUM b+h+rUM a hriM khaM zhes bya ba ni go cha'o / /
de rdo rje pad+ma 'khor lo'i dbus su hUM AHoM /
de ltar ye shes /
ye shes can gyis bsgom par bya'o / /
de nas dbang bskur bar bya'o / /
lha mo'i dbu la de bzhin gshegs pa lnga /
su ra ti shwa ri la sogs pa la /
dbu la rin chen 'byung ldan no / /
shi khi la sogs pa rnams la dbu la rnam par snang mdzad /
kaM bu tsi la sogs pa rnams la dbu la mi bskyod pa'o / /
de nas ar+g+haM sbyin par bya'o / /
de nas bdud rtsi myang bar bya'o / /
de la yaM raM las dkyil 'khor gnyis kyi steng du pad+ma'i snod bdud rtsi lngas bkang nas sha //
go ha a ma oM AHhUM des byin gyis brlab po / /
de nas sngags bzlas pa ni /
yi ge bcu phaT mthar sbyang swA hA mthar spangs pa'o / /
lha mo la bzlas pa byas pa thams cad la oM sngar ming gi yi ge mthar hUM phaT sngags bzlas so / /
dzaHhUM baM hoHdang ldan pa sgo'i lha mo rnams la'o / /
bsgom pa las langs nas lha mo'i gzugs su 'dzin par bsgom par bya'o / /
ji ltar nus pas mchod pa'o / /
gtor ma sbyin pa'o / /
de la gtor ma'i sngags 'di'o / /
oM a kA ro mu khaM sarba d+harmA NAM Ad+ya nut+pan+na twAta oM AHhUM phaT swA hA /
zhes bya ba rtag tu byas na grub pa thob po / /
de la the tshom ma byed cig /
bcom ldan 'das ma u rgyan gyi sgrol ma'i mngon par rtogs pa'i rim pa rdzogs so
