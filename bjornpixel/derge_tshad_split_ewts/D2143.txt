@## / /
rgya gar skad du / /
a ba ri mi ta A yu r+dz+nyA na sA d+ha na nA ma /
bod skad du /
tshe dang ye shes dpag tu med pa zhes bya ba'i sgrub thabs /
bcom ldan 'das tshe dang ye shes dpag tu med pa la phyag 'tshal lo / /
rigs drug sems can thams cad kyi / /
tshe nyams pa la gso ba'i phyir / /
bcom ldan ye shes tshe dpag med / /
sgrub thabs yang dag bshad par bya / /
dang brtson dbang thob dam tshig ldan / /
tshe nyams pa rnams gso 'dod pas / /
dben zhing nyams dga'i gnas 'dug nas / /
bsod nams tshogs kyi sngon 'gro ni / /
bla ma dkyil 'khor lha tshogs rnams / /
nam mkhar spyan drangs phyag 'tshal nas / /
mchod cing sdig pa bshags pa dang / /
tshangs pa'i gnas bzhi bsgom par bya / /
rang gi snying gar hrIHdmar las / /
ye shes me 'bar rnam smin bsregs / /
sngags kyi don la stong nyid bsgom / /
oM swa b+hA wa shud+d+haH sarba d+harmAH swa b+hA wa shud+d+ho\u0f85haM /
stong pa'i ngang las sems nyid ni / /
hrIHdmar tsheg drag thig le las / /
dbang chen zhal gcig phyag gnyis pa / /
spyan gsum khro gnyer ljags 'dril ba / /
steng zhal rta mgo ljang gul / /
drag pos rta skad rab tu mtsher / /
dbyug pa'i sdigs mdzub me ltar 'bar / /
thugs kar pad+ma rgyas pa yis / /
steng du zla ba nyi ma la / /
hrIHlas 'od zer 'phros pa yis / /
e las chos 'byung yangs pa ru / /
yaM las rlung dang raM las me / /
baM las chu dang laM las sa / /
suM las ri rab lhun po dang / /
de steng b+h+rUM las gzhal yas khang / /
gru bzhi sgo bzhi rta babs brgyan / /
'dod yon pha gu dra phyed mdzes / /
khor yug chu skyes sna tshogs dang / /
rdo rje me ri thogs pa med / /
pho brang chu skyes 'phang rim gnyis / /
'dab ma bzhi dang brgyad pa la / /
mu khyud pad mas mdzes pa dang / /
lha snam pan reg lnga dang ldan / /
'od zer sna tshogs 'phro ba las / /
a las chu shel dkyil 'khor dang / /
raM las rta bdun dag tu gyur / /
steng du pad+ma hrIHyis mtshan / /
de las 'od 'phros don gnyis byas / /
tshur 'dus hrIHla thim pa yi / /
li khri lta bu'i thig le las / /
bcom ldan tshe dpag med pa ni / /
'gying bcas 'od 'khrug skyil krung bzhugs / /
phyag gnyis pad+ma rA ga yi / /
bum pa 'chi med bdud rtsis gang / /
'gro rnams re skong dpag bsam shing / /
bum pa'i kha rgyan thugs kar 'dzin / /
yum la 'khyud cing gnyis su med / /
baM las yum mchog gos dkar mo / /
li khri lta bur 'dzum zhing sgeg /
g.yas pa pad+ma g.yon pa ni / /
bum pa yongs su 'dzin pa la / /
yab la gnyis med legs par 'khril / /
dar dang nor bu du mas brgyan / /
chu skyes brgyad dang lha snam la / /
pad+ma zla ba nyi ma'i gdan / /
mtshams bzhi'i sgo bzhi zla ba'i gdan / /
shar du rdo rje hUM gis mtshan / /
de las mi bskyod tshe dpag med / /
lho ru rin chen tAM gis mtshan / /
rin chen rigs kyi tshe dpag med / /
nub tu 'khor lo oM gyis mtshan / /
rnam par snang mdzad tshe dpag med / /
byang du ral gri a yis mtshan / /
don yod grub pa tshe dpag med / /
shar lhor maM las mA ma kI / /
lho nub tAM las lha mo sgrol / /
nub byang laM las sangs rgyas spyan / /
byang shar tAM las dam tshig sgrol / /
rigs bzhi mnyam gzhag phyag rgya las / /
shel dang bai DUr+ya gser dang ni / /
in+d+ra nI la'i bum pa 'dzin / /
yum lnga g.yas pa rang rtags dang / /
g.yon pa bum pa 'dzin pa'o / /
shar du rdo rje sems dpa' bzhi / /
lho ru rin chen sems dpa' bzhi / /
nub tu rnam snang sems dpa' bzhi / /
byang du las kyi sems dpa' bzhi / /
g.yas pa rang rtags 'dzin pa la / /
g.yon pas tshe yi bum pa 'dzin / /
thams cad dar dang nor bus brgyan / /
rdo rje skyil krung bzhugs pa'o / /
mtshams bzhi la ni mchod pa yi / /
bdug spos mar me me tog ma / /
dri chab ma dang lha mo bzhi / /
sna tshogs 'od kyis bskor ba'o / /
shar sgor dzaHlas lcags kyu dkar / /
lho sgor hUM las zhags pa ser / /
nub sgor baM las lcags sgrog dmar / /
byad sgor hoHlas dril bu ljang / /
sgo ba bzhi po de dag ni / /
'khril ldem bzhengs nas bzhugs pa'o / /
de nas thugs ka'i 'od zer gyis / /
rang bzhin gnas nas ye shes pa / /
tshig 'dis spyan ni drang bar bya / /
gdod nas rang bzhin nam mkha' ltar / /
thugs rje 'ja' tshon skur ston pa'i / /
bcom ldan gsung mchog tshe dpag med / /
rang bzhin lhun grub gzhal yas nas / /
ting 'dzin gzugs brnyan dam pa 'dir / /
'gro ba'i don phyir spyan 'dren na / /
tshe zad tshe nyams gso ba'i phyir / /
'di nyid du ni gshegs su gsol / /
rdo rje rin chen rnam snang dang / /
las kyi rigs mchog tshe dpag med / /
yum bzhi mchod pa'i lha mo dang / /
sems dpa' bcu drug sgo mar bcas / /
rang bzhin bde chen dkyil 'khor nas / /
ting 'dzin gzugs brnyan dam pa 'dir / /
tshe dang ye shes rgyas pa dang / /
thugs mchog ye shes thob bya'i phyir / /
'di nyid du ni spyan 'dren na / /
byin gyis rlob cing gshegs su gsol / /
dzaHhUM baM hoHsa dgug gzhug bya / /
sku gsung thugs ni byin gyis brlab / /
sangs rgyas kun gyis dbang bskur nas / /
rigs bdag rnams kyis dbu brgyan te / /
mnyes par gyur la mchod pa dang / /
bstod pa rgyas dang bsdus pa bya / /
de nas bying rgod rab spangs nas / /
ma yengs lha rnams gsal stong bsgom / /
de rjes bzlas pa bya ba ni / /
lha rnams thugs ka'i bum pa ru / /
hrIHhUM trAM b+h+rUM a las ni / /
rang rang sngags kyis bskor bar bsgom / /
oM hrIHb+h+rUM badzra dz+nyA na A yu She swA hA /
oM hUM b+h+rUM badzra dz+nyA na A yu She swA hA /
oM swA b+h+rUM badzra dz+nyA na A yu She swA hA /
oM oM b+h+rUM badzra dz+nyA na A yu She swA hA /
oM AHb+h+rUM badzra dz+nyA na A yu She swA hA /
de rnams yab kyi snying po'i sngags so / /
yum gyi bum par paM maM traM laM taM rnams las sngags kyis bskor /
oM b+h+rUM a pa ri mi ti A yur+dz+nyA na su bi ni sh+tsi ta te dzo rA dzA ya /
yum mchog lnga yi snying po'o / /
phyogs bzhi sems dpa' bcu drug la / /
rang gis bon rnams la ni / /
gco bo'i sngags kyis bskor bar bsams / /
dzaHhUM baM hoHa pa ri mi ta A yur+dz+nyA na su bi ni swA hA /
sgom bzhi'i snying po'i sngags so / /
de ltar bum pa'i sngags rnams la / /
dmigs te gsang sngags bzlas pa yis / /
yig 'bru rnams la bdud rtsi'i chu / /
babs pas bum pa gang bar bsam / /
bum nang ye shes bdud rtsi'i rgyun / /
rang gi gnas gsum thim pa yis / /
lus ngag yid gsum nad gdon dang / /
sdig sgrib dag nas dbang bzhi thob / /
'chi med dngos grub thob par bsam / /
de nas rang gis sngags bzlas pas / /
dkyil 'khor lha tshogs thams cad kyi / /
rang rang gsang sngags bzlas par bsgom / /
snying ga'i sa bon 'od zer las / /
lha mo dkar mo lcags kyu thogs / /
bsam gyis mi khyab shar du 'phros / /
nad gdon zhi ba'i las byas te / /
dri za'i lag nas tshe bkug nas / /
bdag bskyod lha dang bum par bstim / /
de bzhin lho yi zhags pa mos / /
tshe dang longs spyod rgyas byas nas / /
gshin rje'i lag nas tshe bkug ste / /
gong bzhin du ni bstim par bya / /
nub kyi lcags sgrog dmar mo yis / /
srid gsum ma lus dbang bsdus te / /
chu lha'i lag nas tshe bkug nas / /
bstim zhing klu gdon dag par bsam / /
byang gi dril bu dgyes mdzes mas / /
nad gdon log 'dren tshar bcad nas / /
gnod sbyin lag nas tshe bkug nas / /
gong bzhin dmigs pa gsal bas bstim / /
bum pa dag la brten nas ni / /
'chi med tshe sgrub bshad pa ni / /
rnam rgyal las bum gnyis po la / /
rdzas dang kha rgyan mgul 'chings bcas / /
phyag mtshan bris la gdags par bya / /
maN+Dal steng du legs par gzhag /
phyi ni bum pa'i rnam pa la / /
nang du gzhal yas khang du bsgom / /
gsang sngags rgyal po'i bzlas pa bya / /
gong bzhin bdud rtsis bum pa gang / /
de yis rang gzhan thams cad kyi / /
nad gdon sdig sgrib ma lus dag /
'chi med dngos grub thob par bsam / /
las bum rta mgrin gong bzhin bskyed / /
thugs ka'i sa bon sngags kyis bskor / /
oM badzra kro d+ha ha ya grI ba hu lu hu lu hUM phaT /
de yis rang gzhan bar chad bsrung / /
'chi med bdud rtsi'i khrus bya'o / /
de ltar rang don gzhan don la / /
ma yengs bskyed rim gsal ba yis / /
ting 'dzin gcig tu sngags bzlas na / /
rtags rdzogs zla drug zhal mthong 'gyur / /
de nas rgyun du nyams su len / /
khwa ta'i skad kyis ma non par / /
bdag nyid gzhan dang ngag ma 'dres / /
mdun du chu skyes stong dang ldan / /
gtso bo yab yum gsal bar bsgom / /
oM A yu She sa ra ha ka ra ri sha ra ri hUM / /
gsol ba btab la mchod bstod bya / /
bum pa dag la dmigs nas ni / /
sgrub byed sngags kyi rgyal po 'di / /
oM a ma ra Ni dzI wan+tI ye swA hA / /
gsang sngags nyi shu rtsa gcig bzlas / /
de yis bdud rtsi'i rgyun byung nas / /
rang gi spyi gtsug thim pa yis / /
nad gdon sdig sgrib thams cad dag /
bdud rtsis rang lus gang ba yin / /
'chi med tshe yi dngos grub thob / /
tshe dpag med par gyur par bsam / /
brtan pa'i yan lag lnga bzlas so / /
mdun bskyed bdag la bstim pa dang / /
de yi tshe tshad nyi zlar 'gyur / /
tshe nyams la sogs smos ci dgos / /
gsang nas sgrub pa rab tu bsngags / /
de nas gsang sgrub bshad par bya / /
dkyil 'khor gong dang 'dra ba la / /
lha tshogs thams cad li khri ltar / /
sna tshogs rin chen rgyan gyis mdzes / /
bum pa thod par bcas pa 'dzin / /
rdo rje skyil krung bzhugs pa'o / /
bcu drug lon pa sku sha rgyas / /
'jam zhing nu ma 'bur ba la / /
pad+ma rdo rje rin chen dang / /
'khor lo sna tshogs rdo rje ste / /
g.yas pa rang gi phyag mtshan 'dzin / /
g.yon pa thod pa bdud rtsis gang / /
yab la stobs shing gnyis su 'khril / /
thabs dang shes rab gnyis su med / /
yab yum 'od zer tshogs 'khrugs shing / /
snyoms 'jug zag med bde ba rgyas / /
mtshams bzhir bdud rtsi'i bum pa bzhi / /
phyogs kyi lha yi snam bu la / /
shar du rdo rje khro bo dang / /
lho ru rin chen khro bo dang / /
nub tu pad+ma'i khro bo dang / /
byang du phrin las khro bo dang / /
steng 'og rnam snang khro bo gnyis / /
phyogs bzhir khro bo gnyis gnyis ni / /
rigs kyi yum dang bcas pa la / /
g.yas bskum g.yon brkyang bzhengs pa'o / /
thams cad g.yas pa rang rtags 'dzin / /
g.yon pa tshe yi bum pa dang / /
sprul dang rin chen sna tshogs brgyan / /
me ri 'bar ba'i klong na bzhugs / /
lha mo bzhi dang sgo ba bzhi / /
bzhengs pa khro bo'i tshul du gnas / /
'bru gsum sngags kyis byin gyis brlabs / /
ye shes spyan drang gnyis med bstim / /
dbang bskur rigs kyis dbu brgyan pa / /
gtso bo lnga dang khro bo bcu'i / /
bum pa dag la dmigs nas ni / /
gsang sngags 'di ni bzlas par bya / /
oM hrIHhUM /
swA b+h+rUM AH dzaHhUM baM hoHa pa ri mi ta A yur+dz+nyA na ma hA sid+d+hi ha sa ni ri ti swA hA /
de nas rang nyid bzlas pa bya / /
bum pa legs par bcas pa la / /
lha rnams gong bzhin bskyed pa dang / /
rang dang lha rnams sngags bzlas pas / /
'chi med bdud rtsi'i bum pa gang / /
rjes su lha rnams zhu ba'i chus / /
rang gzhan thams cad khrus bya'o / /
de yis mchog dang thun mong gi /
dngos grub thams cad thob par 'gyur / /
bdud rtsi lnga yi gtor ma 'di / /
snying po sngags kyis 'bul bar bya / /
las bzhi'i sbyin sreg bya ba dang / /
longs spyod spel la thod pa mchod / /
de nas de kho na nyid sgrub / /
rang nyid mgon por gsal ba yi / /
gsang gnas chos 'byung gru gsum du / /
hrIHdang paM las me 'bar bas / /
lus kyi nad rnams thams cad khengs / /
spyi bo'i haM brgyad zhu ba las / /
bde chen bdud rtsi'i chu rgyun 'bab / /
rtsa gsum gang bas bde ba rgyas / /
drod dang bde ba'i khyad par rnams / /
steng 'og rlung gis mnan zhes bya / /
rta bdun ri bo rgyas 'dra nas / /
mthar thug lhun grub rnam gsum thob / /
bcu gsum sa rnams rdzogs par 'gyur / /
tshe dpag med pa'i sgrub pa'i thabs / /
rtsa rgyud le'u 'bum pa dang / /
bshad rgyud 'od zer dra ba la / /
brten nas grub pa'i rgyal mos mdzad / /
'chi med tshe sgrub 'di brtsams pas / /
bdag dang rigs drug sems can rnams / /
'chi med dngos grub thob gyur nas / /
tshe dpag med pa thob par shog / //
rgya gar gyi paN+Di ta zla ba bzang po dang /
bod kyi lo tsA ba glan dang ma tshul khrims kyis bsgyur ba'o //
