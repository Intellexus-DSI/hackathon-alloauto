@## / /
rgya gar skad du /
ka na ka war+Na pradz+nyA pA ra mi tA sA d+ha naM /
bod skad du /
shes rab kyi pha rol tu phyin ma gser mdog can gyi sgrub thabs /
'phags ma shes rab kyi pha rol tu phyin ma la phyag 'tshal lo / /
rang gi snying gar oM yig las byung ba'i zla ba'i dkyil 'khor la d+hIHyig rnam par bkod pa las 'od dpag tu med pa /
de las byung ba'i 'od zer gyis bla ma dang sangs rgyas dang /
byang chub sems dpa' rnams bskul zhing gang na drangs nas mdun du stan sna tshogs pa la bzhugs par bltas nas /
yid kyis phyag dang /
mchod pa dang /
sdig pa bshags pa dang /
bsod nams la rjes su yi rang ba dang /
gsum la skyabs su 'gro ba dang /
byang chub tu sems bskyed pa dang /
bsod nams yongs su bsngo ba dang /
bzod par gsol ba rnams byas te /
de nas byams pa dang /
snying rje dang /
dga' ba dang /
btang snyoms rnams bsgoms te /
de nas oM shU n+ya tA dz+nyA na badzra swa b+hA wa At+ma ko\u0f85haM zhes brjod nas stong pa nyid bsgom par bya'o / /
de nas de bzhin du skad cig gis zla ba la gnas pa'i d+hIHyig bltas la /
de yongs su gyur pa las shes rab kyi pha rol tu phyin ma ral pa'i cod pan can /
zhal gcig pa phyag bzhi pa /
phyag gnyis chos 'chad kyi phyag rgya mdzad pa /
rin po che sna tshogs pas brgyan pa /
gser mdog 'bar ba /
phyag g.yon pas shes rab kyi pha rol tu phyin pa dang ldan pa'i ut+pa la sngon po bsnams pa /
na bza' sna tshogs pa'i stod g.yogs can /
phyag g.yas pa mi 'jigs pa sbyin pa /
pad+ma dmar po dang zla ba la rdo rje skyil krung gis bzhugs pa'i bcom ldan 'das ma rnam par bsgoms te /
de nas brtan pa'i nga rgyal bya'o / /
gang bcom ldan 'das ma shes rab kyi pha rol tu phyin ma'i nga rgyal dang bcas pa'i nga rgyal can gang yin pa de bcom ldan 'das ma shes rab kyi pha rol tu phyin ma'o / /
de nas sngags dgod par bya ste /
mgrin par oM d+hIHlce la oM g+hiHrna ba dag la dziHde nas rang gi snying gar AHyig dmar po las byung ba'i pad+ma 'dab ma brgyad pa ze'u 'bru ge sar dang bcas pa bsams la yi ge rnams dgod par bya'o / /
yid kyis pad+ma'i 'dab ma dang ze'u 'bru ser po rnams la shar gyi 'dab ma la na mo /
me'i 'dab ma la b+ha ga wa t+yai /
lho'i 'dab ma la pradz+nyA pa ra mi tA yai /
bden bral du a mi ta gu NA ye /
chu bdag gi 'dab ma la b+ha ga wa ti bats+tsha lA ye /
rlung gi 'dab ma la sarba ta thA ga tA dz+nyA na pa ri pU rA ye /
lus ngan gyi 'dab ma la swa twa bats+tsha lA ye /
dbang ldan gyi 'dab ma la tad+ya thA oM d+hIHkar+Ni kA yaM /
shar du shru /
me ru ti /
lho ru smr-i /
bden bral du te /
chu bdag tu'i /
rlung du dzA /
lus ngan du ye /
dbang ldan du swA hA /
de bzhin du sngags kyi yi ge rnams bkod nas bzlas so / /
yi ge 'di rnams de bzhin du bsam par bya'o / /
thun mtshams gsum du stong phrag brgyad ji srid zla ba drug gi bar ram yang na los de thos pa 'dzin par 'gyur ro / /
gser mdog can gyi shes rab kyi pha rol tu phyin ma'i sgrub thabs rdzogs so //
[ ]
