@## / /
rgya gar skad du /
u dre tA rA+e mU la tan+t+ra sto tra nA ma /
bod skad du /
sgrol ma khro mo la rtsa ba'i sngags kyis bstod pa /
jo mo byin rlabs can la phyag 'tshal lo / /
phyag 'tshal ral pa gcig 'chang khro mo ni / /
mi ro dmar po'i steng na brkyang bskum bzhugs / /
rgyas pa'i lha mo stag dang sbrul gyis brgyan / /
shin tu khros pas gad rgyangs cher sgrogs pa / /
g.yas pas ral gri mthing gser rtse la me 'bar zhing / /
'og ma gcod byed gri gug rab tu 'phyar / /
g.yon gyi dang po ut+pal rab rgyas shing / /
'og ma thod pa skra bcas rak+tas bkang / /
ral pa'i thor cog dbu la rab tu mdzes / /
spyan gsum sa gsum gzigs pas dri med tshul / /
mgo bo'i thod phreng skam rlon spel mas mdzes / /
de lta'i gzugs ni gzhan min bdag nyid do / /
dpal ral pa gcig ma'i rtsa ba'i sngags don 'gyur du bsgyur ba'i bstod pa tshigs su bcad pa rkang pa bcu gnyis pa rdzogs so //
