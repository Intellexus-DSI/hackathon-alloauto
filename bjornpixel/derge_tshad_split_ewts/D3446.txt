@## / /
rgya gar skad du /
bA dI rA dza sA d+ha naM /
bod skad du /
ngag gi rgyal po'i sgrub thabs /
'jam dpal gzhon nur gyur pa la phyag 'tshal lo / /
dang po re zhig sngags pas dri bzangs la sogs pas nye bar byugs pa'i sa'i cha la /
sna tshogs pa'i me tog gcal du bkram nas /
de'i dbus su stan bde ba la nye bar 'dug ste /
gsum la skyabs su 'gro ba'i tshigs su bcad pa brjod la /
phyi nas rang gi snying gar a yig bltas te /
de yongs su gyur pa las zla ba'i dkyil 'khor /
de'i dbus su muHyig bsam par bya'o / /
de nas muHyig las kha dog lnga'i 'od zer gyi sprin gyi tshogs ba spu'i khung rnams nas 'thon te /
de'i 'od kyis 'jam pa'i dbyangs kyi skus nam mkha' gang bar blta'o / /
de nas de la me tog la sogs pa rnams kyis mchod par bya'o / /
de nas sdig pa bshags pa dang /
bsod nams la rjes su yi rang ba dang /
smon lam gdab pa la sogs pa bya'o / /
de nas tshad med pa'i gnas bzhi bsgom par bya'o / /
phyi nas stong pa nyid du bsgoms nas /
oM shU n+ya tA dz+nyA na badzra swa b+hA ba At+ma ko\u0f85haM /
zhes pa'i sngags brjod par bya'o / /
de nas slar yang rang gi snying gar a yig blta bar bya'o / /
de yongs su gyur pa las zla ba'i dkyil 'khor /
de'i dbus su muHyig de yongs su gyur pa las 'jam dpal dbyangs kyi skur bdag nyid bsgom par bya'o / /
seng ge'i steng na bzhugs pa sku mdog ser po gser gyi mdog lta bu /
rgyan thams cad kyis brgyan pa /
bshad pa'i phyag rgya mdzad cing phyag g.yon logs na ut+pa la bsnams pa /
mi bskyod pa'i dbu rgyan can /
g.yas na nor bzangs gzhon nu dang /
g.yon du gshin rje gshed blta bar bya'o / /
bsgoms pas ngal na sngags bzlas par bya'o / /
oM bA gI shwa ri muH /
ngag gi rgyal po'i sgrub thabs rdzogs so //
[ ]
