#
]@## / /
rgya gar skad du /
karma badzra Ni gau rI sA d+ha naM nA ma /
bod skad du /
las kyi rdo rje gau rI'i sgrub thabs zhes bya ba /
dpal rdo rje sems dpa' la phyag 'tshal lo / /
btang snyoms rnam par dag pa phyag rgya che / /
ye shes pha rol phyin ma la phyag 'tshal / /
brtson 'grus thogs pa med pas sems can don / /
'grub phyir gau rI'i sgrub thabs bshad par bya / /
khrus dang rgyan dang gos dang byug pa rnams / /
phyi nang rnam par dag pa shes par bya / /
rang gi rnal 'byor dam pa mchod nas kyang / /
bde ba'i 'khor lo bdag la gzhug par bya / /
tshad med bzhi la rnal 'byor sems gnas nas / /
chos kun snying po 'od nyid gsal bar bsgom / /
bdag rgyud sku gsung thugs kyi yi ge ni / /
ro gcig thig le'i ngo bo gyur ba las / /
chad pa nyi ma'i steng gi rdo rje nyid / /
'phros pas srung ba'i 'khor lo gsal bar bya / /
pad+ma zla ba'i steng du ru dag las / /
gyur pas ut+pal ral gri ljang mdog gi / /
dkyil nas 'phros shing 'dus nas nga rgyal bya / /
oM badzra gau ri swa b+hA wa At+ma ko\u0f85 haM /
gyur pa'i sku ni ma rgad ljang mdog ste / /
g.yas dang g.yon pa'i zhal ni dkar dang dmar / /
gri gug ral gri 'khor lo thod pa dang / /
rin chen chu skyes rnams kyis mdzes pa'i phyag /
dbu skra gyen 'greng thod pa lngas brgyan cing / /
tshangs pa brgya byin mgo bo lnga bcus dbyangs / /
klu dang margad rus pa'i rgyan 'jigs pas / /
stag lpags bsnams pa'i zhabs ni g.yas brkyang ste / /
gzi brjid me yi dkyil na cher 'bar ba'i / /
sku gsung thugs dang spyan sogs byin brlabs la / /
yi ge mtshan ma sku ni gang 'dod brtsam / /
snying ga'i sa bon 'phros pas 'khor lo bzang / /
gsol btab rig pa'i skyes bu mi bskyod pa / /
rjes su mthun pa'i lha ni spyan drangs nas / /
mchod bstod mnyes par byas nas rang la thim / /
mchod pa'i rnam grangs nam mkha' rgyas gang ba / /
b+ha ga'i rnam 'phrul dag gis ci bder mchod / /
sngags pa rdo rje dril bur ldan pa yis / /
snyan pa'i glu dang ldan pas mchod par bya / /
rdo rje las ni kun grol ba / /
phrag dog rdo rje dbyer med sku / /
thams cad rdo rje btang snyoms 'di / /
rdo rje las ma phyag 'tshal bstod / /
yi ge gsum gyis byin gyis brlabs pa'i rdzas / /
rgyal ba thams cad mchod phyir myang bar bya / /
sems can thams cad rdo rje'i skur byas nas / /
sngags kyi 'khor lo ji ltar 'dod pas bzlas / /
oM badzra ra ti hUM hUM hUM phaT phaT swA hA /
rgyal mtshan can gyi khams su 'o ma sgrub / /
thabs kyi gzugs las rtag tu dang 'gyur bas / /
rtag pa'i rgyal po gshin rje gshed nag las / /
mthong ba'i sgrub thabs bdag gis 'di byas pas / /
'gro kun spros bral zhi ba la gnas te / /
sangs rgyas ye shes mngon du rtogs par shog /
rdo rje gau rI'i sgrub thabs zhes bya ba rdzogs so //
[ ]
