#
]@## / /
rgya gar skad du /
ho ma bi d+hiH /
bod skad du /
sbyin sreg gi cho ga /
bcom ldan 'das mi 'khrugs pa la phyag 'tshal lo / /
sbyin sreg chen po'i rim pa ni / /
dkyil 'khor chen po'i dbus su ni / /
thab khung zlum po khru do bya / /
gru bzhi sgo bzhi rta babs bri / /
yang na ma bris pa yang rung / /
bud shing brtsigs te sreg rdzas bsog /
mchod dang gtor ma la sogs dgram / /
bla re bris pa'i sa phyogs su / /
bde ba'i stan la 'dug ste bsgom / /
rab tu rdzas la brab brdeg bya / /
me sbar me lha bskyed pa ni / /
raM las me lhar drang srong ni / /
bgrang phreng ril ba phyag na 'dzin / /
tshur gshegs tshur gshegs 'byung po che / /
me lha'i rgyal po drang srong mchog /
dgang blugs zhal zas bzhes slad du / /
'bar ba'i gdan la bzhugs su gsol / /
oM ag+na ye dz+wa lA ya dzaHhUM baM hoH /
gnyis su med par bstims pa la / /
oM badzra yak+Sha hUM zhes /
bsangs te mar gyi dgang blugs dbul / /
mchod bstod sreg rdzas rim par dbul / /
de nas mchod bstod me lha ni / /
gshegs pa'am 'bar ba'i rnam par ro / /
de nas pad+ma zla ba la / /
dad pa dang ni dam tshig gis / /
tshur gshegs tshur gshegs bcom ldan 'dir / /
bdag la mchod yon bzhes nas kyang / /
mchod pas bdag la dgyes par mdzod / /
oM big+ha nAn+ta kr-ita hUM phaT /
thal mo sbyar la mdzub gnyis dgyed / /
oM ta thA ga tong+b+ha bA ya swA hA /
dzaHhUM baM hoH / /
mchod dang bstod pa byas nas ni / /
mar dang gro dang sran ma dang / /
zho dang sman dang dUr wa dang / /
ku sha yam shing me tog dang / /
til dang yungs kar la sogs bsreg /
thams cad rgyun gcod sngags kyis bya / /
khyad par las su bya ba ni / /
til dang yungs kar dag la ni / /
brgya'am stong ngam khri ru bsreg /
sdig sgrib sbyong ba'i las su bstan / /
de nas mchod bstod gtor ma gtang / /
bsngo dang bzod par gsol te gshegs / /
rdzas lhag me yi lha la dbul / /
mchod bstod bzod par gsol te gshegs / /
khyod kyis sems can don kun mdzad / /
rjes su mthun pa'i dngos grub stsol / /
sangs rgyas yul du gshegs nas kyang / /
slar yang 'byon par mdzad du gsol / /
dman pa bsdu zhing a kAr bzlas / /
ji ltar grags pa'i bkra shis brjod / /
me yis sbyangs pa'i nor bu bzhin / /
rang gi spyi bo'i gtsug tu bkur / /
sbyin sreg gi cho ga dI paM ka ra shrI dz+nyA nas mdzad pa rdzogs so / /
