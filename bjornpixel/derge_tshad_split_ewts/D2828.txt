@# / /
'phags pa thugs rje chen po dang ldan pa la phyag 'tshal lo / /
shin tu snying rjes non pa'i yid / /
lus can mya ngan 'das pa las / /
bsam pa thag pas mgron gnyer ba / /
de yis pha rol bsdu bar bshad / /
nam langs mun pas sleb pa dang / /
gnyid du nye bas sad pa'i dus / /
dga' dang gdung ba skyes pa ni / /
de ni cho ga spyan ras gzigs / /
bdag gi lus gang lha yin te / /
dag ni yi ge bzhi nyid do / /
rnam par rtog dang mi rtog sems / /
snying rje che dang stong pa nyid / /
mig gnyis nyi ma 'bar ba dang / /
lce steng A kA'i phreng bas brgyan / /
lte ba me thab 'khyil pa'i dbus / /
dpal ldan 'dod pa'i lha mo'o / /
mi gang dbang du bya ba de'i / /
smin phrag gnyis dang lte ba'i dbus / /
dga' dang dad dang gdung ba nyid / /
thig le pad+mo a yi gzugs / /
byams pa yi ni a yi rgyun / /
bdag gi sprul pa la skyes reg /
rab tu mi bzad snying rje can / /
dga' ba'i lta bas rnam par bzhu / /
btang snyoms tshad med blo gros che / /
yi ge lnga brjod pad+mo 'byed / /
oM AHhrIHdzaHhUM /
'bum phrag lnga rab ma yengs dang / /
lhag bsam bar chad spangs bsnyen bsgrub / /
bde gshegs ring bsrel sku khrus sogs / /
brtse ldan rnams kyis sngags chur bcas / /
me tog dmar khus gdong bkrus la / /
lce dkyil sbrang rtsi ldan sngags brjod / /
oM AHhrIHshrI lo ka nA tha ma hA kA ru Ni ka ho / /
sa ma ya haM /
che ge mo tsit+ta ma hA pA ra d+ha tsa la tsa la pra tsa la pra la dzaH dzaHdzaH /
blo gros bzang po snying rjes myos gyur pa / /
skye bo 'di dag thabs gang phrin las kyis / /
bde bar rung na bdag cir 'gyur blo'o zhes / /
nyin mtshan rtag tu yid byed mi 'bral na / /
rnal 'byor rgyal po brtag pa 'dis / /
zhag gsum drug gam dgu nyid na / /
lcags kyus bzhus pa'i yal ga ltar / /
gdon mi za bar de dbang 'gyur / /
pha rol dbang du bya ba rdzogs so //
[ ]
