@## / /
rgya gar skad du /
Ar+ya dzAM gu lI ma hA bid+yA /
bod skad du /
'phags ma dug sel ma'i rig sngags chen mo /
sangs rgyas dang byang chub sems dpa' thams cad la phyag 'tshal lo / /
'di skad bdag gis thos pa dus gcig na /
bcom ldan 'das mnyan du yod pa na bzhugs te /
rgyal bu rgyal byed kyi tshal mgon med zas sbyin gyi kun dga' ra ba na dge slong gi dge 'dun chen po brgya phrag phyed dang bcu gsum dang thabs cig tu bzhugs te /
byang chub sems dpa' sems dpa' chen po rab tu mang po dang /
yang dpag tu med pa'i lha dang /
klu dang /
gnod sbyin dang /
dri za dang /
lha ma yin dang /
nam mkha' lding dang /
mi'am ci dang /
lto 'phye chen po dang /
mi dang mi ma yin pa rnams dang thabs cig go / /
de nyid du bcom ldan 'das kyis dge slong rnams la bka' stsal pa /
dge slong dag sngon byung pa na nga byang chub sems dpar gyur te spyad pa spyod pa na /
ri bo gangs ldan byang phyogs logs / /
spos ngad ldang ba'i ri bo ste / /
ri rgyal de yi shar phyogs na / /
gzhon nu bsod nams brgya yis mtshan / /
e na ya yi pags pa'i gos / /
sbrul gyis brgyan cing ske rags byas / /
sbrul dug reg pa'i dug can dang / /
mthong dug can gyis rna rgyan byas / /
dug gi me tog zas su za / /
dug gi khrag ni 'thung bar byed / /
de yi bdag la bos byas te / /
bu khyod tshur shog bdag la nyon / /
dug sel ma zhes bya ba yi / /
rig sngags mchog gis dug 'joms ma / /
gang zhig bdag ming tsam gyis kyang / /
de yi dug rnams thams cad 'joms / /
tad+ya thA /
oM i li mit+te ti li mit+te i li ti li mit+te dum+be li dum+bA li a gra dus+se dus+sa lI i tarke tarka ra Na merme mar+m+ma ra Ne kash+mI re kash+mI ra mu k+te ag+he ag+ha ne ag+ha na g+ha ne a g+ha na g+ha ne i lI i lI /
e ma li e i li mi lI e ak+ShA e ak+Sha /
i e shwe te shwe te tuN+De a nu rak+She swAhA /
'dir bdag gis rig sngags thams cad du dkar ba dge slong rnams la legs par phul ba'i rig pa 'di lan cig thos pas de la lo bdun du sbrul gyis 'dzin par mi 'gyur ro / /
de'i lus la dug gis gos par mi 'gyur ro / /
dge slong gang zhig rnams kyis rig sngags 'di bzung bar gyur na ji srid 'tsho'i bar du sbrul gyis 'dzin par mi 'gyur ro / /
gal te yang sbrul gyis bzung na de'i mgo ardza ka'i dog pa bzhin du tshal pa bdun du 'gas par 'gyur ro / /
yang sngags kyi tshig 'di sbrul gyi mdun du bzlas par mi bya'o / /
gang zhig gis bzlas na sbrul 'chi bar 'gyur ro / /
'di lta ste /
i la lA tsi la lA tsak+ko bak+ko ko Da ti mo ho mo hi ti ku ru DA ku ru De ti ni ku ru De ti /
pu ru DA pu ru De ti ni pu ru DA ni pu ru De ti /
phuT+Ta phuT+Ta ra he phuT+Ta phuT+Ta /
T+TeN+Ta ra he /
nA ge nA gaM ra he /
nA gaD+Ta D+TaN+Ta ra he /
sar pe sar pa ra he sar paD+Ta D+TaN+Ta ra he /
ats+tshe ats+tsha le i i la bi She /
shI te shI tA ban ta le /
pha le pha la le /
tuN+De tu tuN+De /
taN+Di taN+Di te Da ta s+phu Ta s+phu Ta s+phu Ta tu bi ShaM swA hA /
dge slong rnams kyis dug sel ma zhes bya ba'i rig sngags chen po lha dang /
lha ma yin dang /
klu dang gnod sbyin dang /
'byung po 'dus pa thams cad la gsungs pa dang /
gtam byas pa dang /
nye bar bstan pa dang /
rab tu lung bstan pa de thams cad de bzhin du mi bden pa ma lags te gzhan du ma yin no / /
de bden par 'gyur te ji lta ba de bzhin du phyin ci ma log pa'o / /
phyin ci ma log pas sangs rgyas kyi bden pa rjes su dran pa dang /
chos kyi bden pa rjes su dran pa dang dge 'dun gyi bden pa rjes su dran pa dang /
bden pa'i tshig gi bden pa rjes su dran pa dang /
bden pa 'di dang bden pa'i tshig 'dis dug rnams dug med par gyur cig /
dA tA raM gats+tsha tu /
da Sha DA raM gats+tsha tu /
ag+ni gats+tsha tu /
ku T+yaM gats+tsha tu /
dza la gats+tsha tu /
staM b+ha gats+tsha tu /
shAn+taM gats+tsha tu /
swas+t+ya ya naM gats+tsha tu /
b+hU myaM naM pa ta tu bi ShaM swA hA /
bcom ldan 'das kyis de skad ces bka' stsal pa dang /
kun dga' bo dang /
dge slong dang bcas pa'i 'khor rnams dang /
lha dang mi dang /
lha ma yin dang /
nam mkha' lding dang /
dri za dang /
mi'am ci dang /
lto 'phye chen po dang /
gnod sbyin dang /
klu dang bcas pa'i 'khor de dag thams cad yi rangs te mngon par dga'o / /
'phags ma dug sel ma'i rig sngags chen mo rdzogs so //
[ ]
