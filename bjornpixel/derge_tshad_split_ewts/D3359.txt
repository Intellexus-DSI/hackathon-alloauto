@## / /
rgya gar skad du /
badzra hUM kA ra sA d+ha naM /
bod skad du /
rdo rje hUM mdzad kyi sgrub pa'i thabs /
rdo rje hUM mdzad la phyag 'tshal lo / /
sngon du bstan pa'i cho gas stong pa nyid bsgoms pa'i rjes la /
nam mkha'i khams su raM las skyes / /
nyi ma'i dkyil 'khor 'od 'bar ba / /
bskal pa'i me ltar shin tu drag /
mdog nag 'od chen 'bar ba ste / /
de las skyes pa'i drag chen po / /
rdo rje hUM mdzad zhes bya ba / /
dgod pa brgyad kyis drag chen mo / /
khams gsum ma lus gnon pa'o / /
rdo rje dril bu sbyor ba yis / /
phyag gnyis kyis ni phyag rgya bcing / /
g.yon brkyang ba yi zhabs kyis ni / /
'jigs byed mnan cing 'jigs par byed / /
oM AHhUM gi yi ge gsum / /
snying ga mgrin pa spyi bor dgod / /
dbang bskur ba yi cho ga yis / /
thugs kyi rdo rje rgyas btab bya / /
sngags ni oM hUM hUM phaT phaT swA hA /
rdo rje hUM mdzad kyi sgrub pa'i thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur cing zhus te gtan la phab pa'o //
[ ]
