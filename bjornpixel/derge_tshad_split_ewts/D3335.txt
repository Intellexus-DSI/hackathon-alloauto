@## / /
rgya gar skad du /
pad+ma nar te shwa ra sA d+ha naM /
bod skad du /
pad+ma gar gyi dbang phyug gi sgrub pa'i thabs /
bcom ldan 'das pad+ma gar dbang la phyag 'tshal lo / /
sngon du bstan pa'i cho gas stong pa nyid bsgoms pa'i rjes su sna tshogs pad+ma'i steng du zla ba la hrIHyongs su gyur pa las pad+ma gar gyi dbang phyug ces bya ba /
'phags pa spyan ras gzigs dbang phyug sems dpa'i skyil mo krung gis gnas pa /
phyag gnyis pa /
zhal gcig pa /
yan lag thams cad dmar po lha rdzas kyi na bza'i rgyan gyis brgyan pa /
'od dpag tu med pa'i cod pan can /
g.yon phyogs su gos dkar mo la mnyam par 'khyud pa'i tshul gyis gnas pa'o / /
g.yon pa'i phyag na pad+ma dmar po bsnams pa /
gar gyi tshul gyis khab kyi phyag rgyas pad+ma kha 'byed pa ni phyag g.yas pas so / /
bdag nyid skad cig gis bskyed la /
oM kA ya bA ka tsit+ta badzra swa b+hA ba At+ma ko\u0f85haM /
zhes bya ba'i sngags brjod par bya'o / /
de nas phyogs mtshams brgyad dang /
lha mo brgyad bsam par bya ste /
de la 'dab ma brgyad pa'i pad+ma'i shar gyi 'dab ma la rnam par gzigs ma /
dkar mo pad+ma dmar po bsnams pa'o / /
lho phyogs kyi 'dab ma la sgrol ma ut+pa la ljang gu bsnams pa'o / /
nub phyogs kyi 'dab ma la dbang phyug ma ser mo ut+pa la sngon po bsnams pa'o / /
byang gi 'dab ma la khro gnyer can dkar mo pad+ma ser po bsnams pa'o / /
shar gyi mtshams kyi pad+ma'i 'dab ma la gnas ma ser mo btsod lta bu'i pad+ma bsnams pa'o / /
lho phyogs kyi mtshams kyi 'dab ma la pad+ma'i dbang phyug nam mkha'i mdog lta bu pad+ma dkar po bsnams pa'o / /
nub phyogs kyi mtshams kyi 'dab ma la sna tshogs pad+ma dkar po pad+ma nag po bsnams pa'o / /
byang phyogs kyi mtshams kyi 'dab ma la sna tshogs rdo rje ma sna tshogs kyi pad+ma bsnams pa'o / /
'di thams cad ni skyil mo krung can phyag gnyis pa /
zhal gcig pa nye bar zhi ba'o / /
ze'u 'bru'i dbus su 'dod chags chen po'i rang bzhin bcom ldan 'das 'phags pa spyan ras gzigs dbang phyug go / /
oM hrIHpad+ma narte shwa ra hUM /
zhes bya ba bzlas pa bya'o / /
pad+ma gar dbang gi sgrub pa'i thabs rdzogs pa'i sangs rgyas kyis gsungs pa rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur ba'o //
[ ]
