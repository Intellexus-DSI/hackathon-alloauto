@## / /
rgya gar skad du /
tA ra sA d+ha naM nA ma /
bod skad du /
sgrol ma'i sgrub thabs zhes bya ba /
rje btsun ma sgrol ma la phyag 'tshal lo / /
de la dang por 'di bsgrub par 'dod pa'i rnal 'byor pas /
dben pa'i gnas su stan bde ba la 'dug ste /
mchod pa'i rnam pa tshad med pa bsham zhing /
gtor ma gcig kyang bshams la /
oM AHhUM zhes byin gyis brlabs /
oM a kA ro mu khaM sar+b+ba d+harmA NAM Ad+ya nut+pan+na twAta oM AHhUM phaT swAhA /
zhes brjod la btang ngo / /
de nas rang nyid sgrol mar mos par byas la /
de'i snying gar pad+ma sna tshogs su yod pa /
dbus kyi lte ba la a las zla ba la tAM ljang gu /
de'i 'od kyis rang bzhin gyi gnas nas rdo rje'i sgrol ma mdun gyi nam mkhar spyan drangs la /
phyag 'tshal /
yon chab dbul /
de nas me tog la sogs pa lnga dbul /
sdig pa bshags /
rjes su yi rang ba dang bsngo ba bya gsum la skyabs su 'gro /
de nas bdag rje btsun ma sgrol ma dang mi 'bral bar gyur cig par bsam /
de nas slar gshegs su gsol /
sems can gyi don bya snyam pa'i byams pa /
'khor ba nas sems can rang rang gi sdug bsngal yod pa la snying rje bsgom /
de rnams sdug bsngal las thar nas sangs rgyas kyi bar la dga' ba bsgom /
de yang sems can de dag kun stong pa dang rang bzhin med par btang snyoms bsgom /
de nas oM shU n+ya tA dz+nyA na badzra swa b+hA ba At+ma ko\u0f85haM /
zhes mi rtog pa cig bsgom /
de nas rtog pa 'phro ba'am bying na stong pa mi rtog pa'i ngang las /
paM las sna tshogs pad+ma de'i lte ba la a las zla ba de'i steng du tAM ljang gu de las ut+pal /
de ltar ut+pal tAM gis mtshan pa yongs su gyur pa las bdag nyid sgrol ma sku mdog ljang gu pad+ma dang zla ba'i gdan la phyed krung gis skyil mo krung du bzhugs pa /
zhabs g.yas brkyang ba /
phyag g.yas mchog sbyin gyi phyag rgya /
g.yon ut+pal snyan gyi thad kar bzung ba /
dbu rgyan dang snyan cha dang mgul rgyan dang /
phyag gdub dang /
dpung rgyan dang /
zhabs gdub dang /
rin po ches brgyan pa /
bag tsam g.yas su 'gying ba 'od zer sngo ljang dang bcas par bsgoms la /
thugs ka'i tAM las 'od zer 'phros te ye shes kyi sgrol ma spyan drangs lam du bzhugs pa la sngar bstan pa'i mchod pa rnams yid kyis phul /
de nas bdag la gzhug /
yang tAM gi 'od kyis phyogs bcu'i sangs rgyas dang /
byang chub sems dpa' thams cad spyan drangs /
mdun gyi nam mkha' la bzhugs su gsol la /
sngar gyi mchod pa yid kyis phul la /
de rnams bdag la dbang stsol cig par bsgom /
de yang bum pa lnga bcud dang bcas pa lha mo lngas dbang bskur nas /
bum pa'i chu de mar blugs pas sgrib pa byang /
yar 'khyil bas spyi bor don yod grub pa bzhugs par bsam /
de nas mi rtog pa cung zad bsgom /
shes pa 'phro ba'am bying ba na lha'i sku rim gyis bsam /
de nas snying pad+ma 'dab ma brgyad la /
dbus kyi zla ba la oM /
shar gyi 'dab ma la tA /
lho'i 'dab ma la re /
nub kyi 'dab ma la tuta /
byang gi 'dab ma la tA /
byang shar du re /
shar lhor tu /
lho nub tu re /
nub byang du swA hA bkod la rim pas bzlas so / /
lag pa ut+pala'i phreng ba bgrang ngo / /
brgya'am stong bzlas la 'phro gcod tsam na /
ye shes pa nam mkha' la bton la /
bdag thal mo sbyar la /
bdag gi dge ba'i rtsa ba 'dis bdag mngon par rdzogs par sangs rgyas nas /
sems can thams cad kyi don byed par gyur cig /
bdag sangs rgyas ma thob bar la theg pa chen po'i chos spyod cing /
sems can gyi don byed par gyur cig ces brjod la /
gshegs su gsal lo / /
sgrol ma'i sgrub thabs d+ha byang chub sems dpa'i zhal snga nas mdzad pa rdzogs so // //
paN+Di ta ta thA ga ta rak+Shi ta dang /
bod kyi lo tsA ba rin chen grags pas bsgyur ba'o //
[
