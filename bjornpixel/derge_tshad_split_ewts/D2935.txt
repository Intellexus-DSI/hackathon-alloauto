@## / /
rgya gar skad du /
ho ma bid+hiH /
bod skad du /
sbyin sreg gi cho ga /
'phags pa 'jam dpal la phyag 'tshal lo / /
mi g.yo gtum po'i gzugs su snang / /
sdug bsngal bskyab la phyag 'tshal 'dud / /
rnal 'byor pa la phan bya'i phyir / /
sbyin sreg rim pa bshad par bya / /
bkra shis gnas su sa brtag sogs / /
phyag na rdo rjes byin brlab bya / /
thab ni zlum po khru gang tshad / /
dbus su rdo rje sngon pos mtshan / /
bud shing khru gang yam shing ni / /
mdzub gang mdog dkar lo 'dab rgyas / /
dkar gsum la sogs mchod rdzas bsags / /
dri zhim chu dang me tog bcas / /
dgang blugs tshad dbyibs rgyu rnams mthun / /
rgyan la sogs pa dgod byas nas / /
lha yi rnal 'byor ldan pa yis / /
me lha bskyed nas mchod pa dang / /
de rjes thugs ka'i dkyil 'khor mchod / /
rjes la phyogs skyong mchod par bya / /
thams cad rtsa sngags nyid kyis mchod / /
gtor ma'i mgron rnams tshim par bya / /
bdag gi sbyin sreg rim brtsams pas / /
las dang nyon mongs dag gyur nas / /
dam pa'i dam pa nyer thob cing / /
'bras bu sku gsum thob par shog /
slob dpon chen po bram ze ba ra ma tis mdzad pa 'phags pa rdo rje rnam par 'joms pa'i sbyin sreg rdzogs so // //
bal po'i paN+Di ta de ba pur+Na ma ti dang /
lo tsA ba dge slong chos kyi bzang pos bsgyur ba'o //
[ ]
