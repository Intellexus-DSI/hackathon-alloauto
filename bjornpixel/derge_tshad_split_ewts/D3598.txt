@## / /
rgya gar skad du /
badzra shr-iM khaM lA sA d+ha naM /
bod skad du /
rdo rje lcags sgrog gi sgrub thabs /
rdo rje lcags sgrog ma la phyag 'tshal lo / /
sngon du gsungs pa'i cho gas stong pa nyid du bsgoms pa'i rjes la /
sna tshogs chu skyes dang nyi ma la gnas pa'i hUM yig ljang gu las skyes pa'i sku mdog ljang gu zhal gsum pa phyag brgyad pa /
zhal dang po cung zad bzhad pa /
g.yas ser skya la spyan ser skya dang ldan pa /
g.yon pa dmar zhing khro gnyer can mche ba gtsigs pa /
g.yas kyi phyag bzhi rnams su mi 'jigs pa dang /
rdo rje dang /
rdo rje lcags sgrog dang mda' bsnams pa /
g.yon gyi phyag bzhi rnams su khrag gis gang ba'i thod pa dang /
sdigs mdzub dang /
zhags pa dang /
gzhu bsnams pa'o / /
rol pa'i stabs kyis bzhugs pa /
byi la'i pags pas stod g.yogs byas pa /
don yod grub pas dbu brgyan pa /
dbu skra ser skya gyen du 'khyil par bsams la /
oM badzra shr-i khaM le hUM phaT swA hA /
zhes pa'i sngags bzlas par bya'o / /
'di ni man ngag gi rim pa'i nang nas 'byung ba'i rdo rje lcags sgrog gi sgrub thabs rdzogs so //
[ ]
