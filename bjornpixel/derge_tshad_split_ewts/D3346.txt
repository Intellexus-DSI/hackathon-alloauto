@## / /
rgya gar skad du /
tsun+da sA d+ha naM /
bod skad du /
tsun+da'i sgrub pa'i thabs /
'phags ma tsun+da la phyag 'tshal lo / /
lha mo tsun+da phyogs skyong che / /
yang dag rgyal ba de btud nas / /
mdor bsdus myur du sgrub pa'i thabs / /
de yi mnyes thabs brjod par bya / /
dang por re zhig sngags pas rang gi snying gar zla ba'i dbus su sa bon sde tshan gsum pa'i dang po dang po'i lnga pas brgyan la /
zla phyed dang thig les brgyan pa /
zla ba las 'bab pa'i 'od zer gyi phreng ba sangs rgyas thams cad kyis byin gyis brlabs pa mdzes pa /
de nas 'od zer las yongs su rdzogs pa'i bcom ldan 'das ma dang /
bla ma dang /
rdzogs pa'i sangs rgyas la sogs pa bltas la /
mngon du phyag 'tshal la /
sngags 'dis mchod par bya'o / /
oM badzra puSh+pe hUM /
oM badzra d+hU pe hUM /
oM badzra dI pe hUM /
oM badzra gan+d+he hUM /
oM badzra nai bi d+ye hUM /
de nas /
dkon mchog gsum la skyabs su mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
zhes bya ba la sogs pa brjod par bya'o / /
de nas smon lam sngon du song bas sngags 'dis chos thams cad bdag med par bsgom par bya'o / /
oM shU n+ya tA dz+nyA na badzra swa b+hA ba At+ma ko\u0f85haM /
de nas sa bon sgyu ma lta bu'i rnam par bsams la /
khams gsum ma lus pa yang ngo / /
oM swa b+hA ba shud+d+haHsarba d+harmAHswa b+hA ba shud+d+ho\u0f85haM /
de nas sngon du bstan pa'i sa bon las yongs su rdzogs pa'i dpal lha mo tsun+da'i bdag nyid du bsgom par bya'o / /
ston ka'i zla ba lta bu phyag bzhi pa g.yas na mchog sbyin pa /
g.yon na po tis mtshan pa'i pad+ma bsnams pa /
phyag gnyis na lhung bzed bsnams shing rgyan thams cad kyis brgyan pa /
pad+ma dang zla ba'i steng na bzhugs pa bsgom par bya'o / /
phyis ni phyag rgya bcing bar bya ste /
snying ga dang /
smin mtshams dang /
mgrin pa dang /
spyi bo rnams su bsrung bar byas la bzlas pa bya'o / /
de la phyag rgya ni 'di yin te /
lag pa gnyis thal mo sbyar ba byas nas /
sdigs mdzub gnyis kyis gung mo dkyil du 'khril ba'i tshul du sbyar zhing mtheb chen gnyis logs su bcer ba ni tsun+da'i phyag rgya'o / /
sngags ni 'di yin te /
oM tsa le tsu le tsun+de swA hA /
tsun+da'i sgrub pa'i thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur cing zhus pa'o //
[ ]
