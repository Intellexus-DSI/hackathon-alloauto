@## / /
rgya gar skad du /
bid+yA d+hA rA pi Ta ka pra ti ba na d+haM many+dzu g+ho Sha sA d+ha naM /
bod skad du /
rig pa 'dzin pa'i sde snod so so nas bsdus pa'i 'jam dpal dbyangs kyi sgrub thabs /
'phags pa 'jam dpal la phyag 'tshal lo / /
sngags pas dang por bya ba ni / /
sangs rgyas la sogs mchog rnams mchod / /
bsod nams yongs su bsngo la sogs / /
de nas byams pa la sogs bsgom / /
snying gar zla ba'i dbus gnas pa'i / /
thig le sngags pas bsgom par bya / /
nyin mor byed pa'i 'od 'phro ba'i / /
thig le kha ba dang mtshungs 'od / /
thig le de las 'od zer bsam / /
ba spu so so'i khung nas 'thon / /
'gro kun mtho gang la sogs pa'i / /
rim pas rnam par gsal bar bya / /
d+hIH yig dkar po'i gzugs nyid du / /
thig le'i nang gtogs 'od zer blta / /
de kun yongs su gyur pa las / /
a ra pa tsa na ru blta / /
snying gar zla ba'i dkyil 'khor la / /
dbus su chud pa'i d+hIHyig blta / /
'od zer dag gi tshogs 'di ni / /
sna nas phyir ni 'byung bar blta / /
sems can rnams ni 'jam dbyangs dang / /
mtshungs par 'byung 'jug rlung gi blta / /
phyi nas d+hIHyi yi ge la / /
'dir ni yid kyis bsdu bar bya / /
oM yig dang po swA hA mtha' / /
sngags ni sa bon yi ge bzlas / /
snying ga'i zla ba la gnas pa / /
ston ka'i zla ba lta bu 'od / /
rig pa 'dzin pa'i sde snod so so nas bsdus pa'i 'jam dbyangs kyi sgrub thabs rdzogs so //
[ ]
