@## / /
rgya gar skad du /
swa ro da ya kA la yug pha la u ba de sha /
bod skad du /
dbyangs 'char ba'i dus sbyor gyi 'bras bu nye bar mkho ba /
A r+ya ma ny+dzu shri ye na maH /
lug gi dus sbyor shar ma thag tu / /
dgra dang 'thab pa dang dbang bskur ba dang /
'thab rtsod kyi las dang /
khams la sogs pa la spa ba dang / /
rang dang gzhan 'brel par byed pa la sogs pa'i las bya'o / /
glang gi dus sbyor shar ba dang / /
bag ma dang / /
brtag pa'i las bya'o / /
khang ba'i bya ba dang /
rang gi gnas su gzhug pa dang /
gzhon nu ma'i gos dang / /
rgyan la sogs pa bya ba dang / /
sbyin pa'i las dang / /
zhing nyo ba dang / /
zhing las bya'o / /
'khrig pa'i dus sbyor shar ba dang /
sgyu rtsal gyi las dang bzo dang rgyan la sogs pa dang /
gzhan gyi dus sbyor du bshad pa thams cad kyang bya'o / /
karkaTa'i dus sbyor la bab pa na / /
rdzing bu dang /
khron pa'i las dang /
chu bsgyur ba dang /
rgyas pa'i las dang /
grub pa'i las dang /
mthar zon pa'i las rnams bya'o / /
seng ge'i dus sbyor shar ba'i dus su /
tshong bya ba dang /
shes par bya ba'i las dang /
tshong phran dang /
he ha las dang /
mi'i bdag por dbang bskur ba'i las dang /
gzhan dang mthun par bya ba dang /
lug gi dus sbyor du bshad pa thams cad kyang bya'o / /
bu mo'i dus sbyor la sman gyi las dang /
zas sbyor dang /
bzo bya ba dang /
brtag pa dang /
g.yo ba'i las dang /
rgyas pa'i las thams cad bya'o / /
srang gi dus sbyor shar ba'i tshe /
so nam bya ba dang /
tshong dang brtag pa'i las dang /
sgyu 'phrul dang /
srang la sogs pa la gzhan pa'i las bya'o / /
sdig ba shar ba'i dus sbyor la /
'bebs pa'i las dang /
drag po'i las dang /
khrag gi las dang /
rgyal bo bsnyen bkur bya ba dang /
dbang bskur bya ba dang /
dba' bo'i mtshon cha bya ba'i las dang /
brtag pa'i bya ba rtsom par dag bya'o / /
gzhu'i dus sbyor shar dus su /
gzhan du sogs pa dang /
rgyas pa'i las dang /
bag ma'i las dang /
phyugs kyi 'dul sbyang bya ba dang /
yongs su bzung ba dang /
nad zad par byed pa la sogs pa bya'o / /
g.yo ba'i las dag bya'o / /
chu srin gyi dus sbyor la /
zhing las dang /
brtan pa brtsal ba'i las dang /
chu'i las dang /
rgyu 'grul bya ba dang /
bcings pa bkrol ba dang / /
chu brtol bar bya ba dang /
g.yog mo gzhug pa dang /
rkang pa'i las dang /
rnga mo'i las ngag bya'o / /
bum pa'i dus sbyor shar ba dang /
gru ba'i las thams cad dang /
chu sbyin pa dang /
brtan pa'i las dang /
sa bon bsdu ba'i las rnams bya'o /
rig pa rtsom pa dang /
rgyan 'dogs pa dang /
bzo'i las dang /
so nam bya ba dang /
phyugs kyi las dang /
sgyu 'phrul bya ba dang /
bza' ba dang /
bag ma dang /
chos slob pa la sogs pa mkhas pa'i las bya'o / /
'pho ba yang de dang 'dra bar shes par bya'o / /
dus sbyor brtag pa rdzogs so // //
rgya gar gyi mkhan po shrI dza ya A nan+da dang /
chag lo tsA ba dge slong chos rje dpal gyis bsgyur pa'o / /
