@## / /
rgya gar skad du /
Ar+ya many+dzu shrI sA d+ha naM /
bod skad du /
'phags pa 'jam dpal gyi sgrub thabs /
'phags pa 'jam dpal la phyag 'tshal lo / /
rnam dag 'jam dpal sgrub pa'i thabs / /
shin tu gsal zhing mdor bsdus pa / /
mi shes rab rib 'joms par byed / /
dam pa rnams phyir legs brjod bya / /
stong pa nyid kyi rjes su de bzhin du snying gar yi ge muHser po yongs su gyur pa las /
'jam dpal gzhon nur gyur pa zhal gsum phyag drug pa gur gum dmar po 'dra zhing sngon po dang /
dkar po ni g.yas dang cig shos kyi zhal lo / /
sems dpa'i skyil mo krung dang ldan pa /
ral gri dang mda' dang mchog sbyin pa ni g.yas kyi phyag gsum na'o / /
shes rab kyi pha rol tu phyin pa'i glegs bam dang /
ut+pal sngon po dang /
gzhu ni g.yon pa'i phyag gsum na'o / /
sgeg pa dang bcas shing gzhon nu'i rgyan gyis brgyan pa /
kha dog sna tshogs kyi gos dang /
me tog la sogs pas brgyan par byas shing lcang lo gsum gyis mdzes pa'o / /
de bzhin gshegs pa'i rdul phra rab las yongs su rdzogs pa'i bdag nyid bsgom par bya'o / /
oM muHzhes bya ba'i sngags bzlas par bya'o / /
'phags pa 'jam dpal gyi sgrub thabs rdzogs so / /
khams pa lo tsA ba ba ris bsgyur ba'o //
[ ]
