@## / /
rgya gar skad du /
shrI adz+nyA bi ni ba tra ga Na pa ti sA d+ha naM nA ma /
bod skad du /
dpal tshogs kyi bdag po 'jur gegs sel ba zhes bya ba'i sgrub thabs zhes bya ba /
'phags pa thugs rje chen po la phyag 'tshal lo / /
sems can kun la snyoms pa'i thugs rje yis / /
rtag tu 'dzin byed de yi sprul pa ni / /
tshogs [(]gyi [,]kyi [)]bdag la gus pas phyag 'tshal te / /
gsang ba'i sgrub thabs bdag gis bshad par bya / /
dang po tshogs bdag rten bzhengs pa / /
rta yi khru'am ras bzangs la / /
'phags pa sku mdog gangs ltar dkar / /
zhal gsum phyag drug zhabs bzhi pa / /
glang chen byi la spre'u yi zhal / /
phyag g.yas la phug rin chen dang / /
ral gri g.yon pas la du dang / /
chang gi thod pa dgra sta'o / /
zhabs g.yas brkyang ba g.yon pa bskum / /
gnyis kyis skyil krung legs par bzhugs / /
'og tu lha mo dkar mo ni / /
spre'u yi zhal du 'phags pa yi / /
gsang ba phyed tsam nub par bya / /
zhabs rten pa yi lha mo gnyis / /
yum gyi kha nas rin chen 'bab / /
bum pa zed cing sgrub pa po'i / /
dbul ba sel zhing re ba bskong / /
skar chen dag la bri bar bya / /
de yi logs bzhir gi wang gis / /
tad+ya thA /
na maHstu te ga Na ba ti /
kaT+Ta kaT+Ta /
maT+Ta maT+Ta /
raT+Ta raT+Ta /
da ha da ha /
gr-ih+Na gr-ih+Na /
pany+dza pany+dza /
na maHstu ste /
ga Na pa ti ru ru tsa na ya swA hA /
oM a b+hu tra bi na bu kha m+ny+tsa d+ha ra b+h+ra ma gats+tsha ti /
ha ha ya /
ma hU ta ti k+Shi ta nan pra ye ba ye mi /
ku ru ku ru /
tsu ru tsu ru /
mu ru mu ru /
na mo na ma swA hA /
tshar re ming dang spel ba bri / /
de rgyab gzungs ring bri bar bya / /
rab tu gnas pa de yi mdun / /
maN+Dal dkar po 'dab brgyad la / /
tsan+dan chu yis byugs pa'i steng / /
me tog dkar po sil mar bkram / /
chang dang la phug la du dang / /
'bras chan khur ba la sogs pas / /
'phags pa mchod la bdag nyid ni / /
yi dam byas la sngags 'di bzlas / /
oM gaM ga Na pa ti ma ma rat+na sid+d+hi ga ga ga ga ga ga ga ga ga Na pa ti swA hA /
zhes pa grangs kyi rtags dang sbyar / /
zla ba gcig gis nges par 'grub / /
de nas sku gzugs mchod byas la / /
dar du dril la mi yi rkang / /
dbus su bcug la tho rangs khar / /
lags pas btsugs te gtor ma sbyin / /
oM gaM ga Na pa ti rat+na sid+d+hi ga ga ga ga ga ga ga ga ga Na pa ti swA hA /
oM gaM ga Na pa ti ba liM ta khA hi khA hi /
bdun gyis sngags la dbul bar bya / /
de nas bstod la sngags 'di bya / /
oM ga Na pa ti rat+na rat+na sid+d+hi mA ma rod+d+ha rod+d+ha ga Na pa ti ga ga ga ga ga ga ga ga ga ka Ta ka Ta swA hA /
ga Na pa ti pad+ma na buSh+Ti ku ru ma Ta ma Ta swA hA /
ga Na pa ti sid+d+hi wa shaM ku ru ra Tar Ta swA hA /
ga Na pa ti rat+na bau ShaT gr-ih+Na gr-ih+Na swA hA /
brgya rtsa brgyad du bzlas pa yis / /
yid la re ba rdzogs par 'gyur / /
'khor los sgyur rgyal nyid thob nas / /
'bad pa med par nor rnyed 'gyur / /
spogs mi dgos par 'grub 'gyur te / /
de'i phyir gtor ma 'bad par bya / /
'phags pa 'jur gegs kun sel ba'i / /
sgrub thabs 'di brtsams dge ba des / /
'jig rten nor la dbang byed cing / /
bla med 'bras bu thob par shog /
'phags pa tshogs kyi bdag po'i sgrub thabs 'jur gegs sel ba zhes bya ba slob dpon chen po in+d+ra b+hU tis mdzad pa rdzogs so // //
paN+Di ta chen po dI paM ka ra shrI dz+nyA na dang lo tsA ba rgya brtson 'grus seng ges yam bu karta rir legs par bsgyur ba'o //
[ ]
