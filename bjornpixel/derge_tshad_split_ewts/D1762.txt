@## / /
rgya gar skad du /
a d+hiSh+ThA na ma hA kA la sA d+ha naM nA ma /
bod skad du /
byin gyis brlabs pa'i nag po chen po'i sgrub thabs zhes bya ba /
myur mdzad spyan ras gzigs la phyag 'tshal lo / /
zhabs gdub dang bcas bi nA ya ga mnan / /
nag po chen po stag gi sham thabs can / /
phyag drug sbrul gyi rgyan gyis rnam par brgyan / /
g.yas pa phreng ba bar ma gri gug 'dzin / /
tha ma DA ma ru ni drag tu 'khrol / /
g.yon pa thod pa dang ni mdung rtse gsum / /
de bzhin zhags pa bzung nas 'dzin par byed / /
drag po'i zhal la mche ba rnam par gtsigs / /
spyan gsum drag po dbu skra gyen du 'bar / /
dpral bar sin+d+hu ra yis legs par byugs / /
rin chen thod skam lnga yis dbu la brgyan / /
spyi bor mi bskyod pa yis rgyas btab brtan / /
khrag 'dzag mi mgo lnga bcu'i do shal can / /
sna tshogs pad+ma nyi zla'i dkyil 'khor steng / /
ye shes me dpung 'bar ba'i dbus na bzhengs / /
shing las byon nas gtor ma len par dmigs / /
oM badzra ma hA kA la k+ShiM k+She tra big+h+nAn bi na ya ka hUM hUM phaT phaT swAhA /
lan bdun brjod la gtor ma gtang /
byin gyis brlabs pa'i nag po chen po'i sgrub thabs slob dpon chen po sha ba ri pas mdzad pa rdzogs so //
