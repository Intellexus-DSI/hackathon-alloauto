@## / /
rgya gar skad du /
d+harma d+hA tu bA gI shwa ra sA d+ha naM ba sh+ya bi d+hiH /
bod skad du /
chos kyi dbyings ngag gi dbang phyug gi sgrub thabs kyis dbang du bya ba'i cho ga /
'phags pa 'jam dpal la phyag 'tshal lo / /
sngon du gsungs pa'i cho gas 'dir stong pa nyid du bsgoms pa'i rjes la pad+ma dang zla ba la gnas pa'i hoHyig dmar po yongs su gyur pa las phyag brgyad pa zhal bzhi pa /
rtsa ba'i zhal dkar dmar /
g.yas kyi gur gum ltar dmar ba /
rgyab kyi pad+ma rA ga ltar dmar ba /
g.yon gyi dmar ser ro / /
rtsa ba'i phyag gnyis kyis gzhu dang /
mda' bsnams pa /
phyi ma dag gis zhags pa dang /
lcags kyu bsnams pa /
yang phyi ma dag gis shes rab kyi pha rol tu phyin pa'i po ti dang /
ral gri bsnams pa /
de bzhin du phyi ma dag gis rdo rje dang dril bu bsnams pa'o / /
chags pa chen pos sgeg pa'i nyams 'bar ba /
sna tshogs pad+ma dang zla ba la rol pa'i stabs kyis bzhugs pa /
lha'i gos dang /
rgyan dang 'od dpag tu med pa dang /
ral pa'i cod pan gyis brgyan pa /
snying ga'i sa bon gyi 'od zer gyis sems can rnams bkug nas rang dbang med pa'i gnas la bkod de sngags bzlas par bya'o / /
oM ma hA rA ga badzra rA ga ya sarba satwa na ho /
zhes so / /
chos kyi dbyings ngag gi dbang phyug gi sgrub thabs kyis dbang du bya ba'i cho ga rdzogs so //
[ ]
