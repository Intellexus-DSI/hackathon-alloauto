@## / /
he ru ka phyag rgya gcig pa'i sgrub thabs bzhugs / @## / /
dang po snga bar langs la /
phyi nang gi sgo sbyang bar bya /
de nas maN+Dal dang mchod pa dang gtor ma bshams /
de nas bdag nyid kyis snying gar zla ba'i dkyil 'khor gyi steng du yi ge hrIH mthing gcig bsgoms la /
de las 'od zer 'phros pas bla ma dang bcas pa'i ye shes kyi lha mdun gyi nam mkha' la spyan drangs la /
gong ma'i mchod pa rnams yi ge gsum gyis byin gyis brlabs la dbul /
de nas yan lag bdun pa'i mchod pa bya /
de nas yi ge brgya pas bzod gsol byas la mi dmigs par bsgoms /
oM shU n+ya tA dz+nyA na badzra swa b+hA wa At+ma ko\u0f85haM /
zhes brjod pas stong pa nyid du bsgom /
de'i ngang las yi ge hUM gi snang ba las ra ba dang /
dra ba dang sa gzhi ste /
srung ba'i 'khor lo gzhung bzhin du bsgom /
srung ba'i 'khor lo'i nang du pad+ma dmar po 'dab ma brgyad pa gcig bsgom /
de'i lte bar nyi ma'i dkyil 'khor de'i steng du yi ge hrIHmthing gcig bsgom /
de rnams gyur pa las phyag mtshan kha T+wAM gcig tu bsgom de gnas skabs gyur pa las dpal rdo rje nye ru ka sku mdog mthing ga phyag bzhi pa zhal bzhi pa zhabs gnyis pa /
phyag g.yas na mda' rang thod pa /
g.yon na gzhu dang kha T+wAM ga bsnams pa /
dbu la mi bskyod pas brgyan pa /
thod pa skam po'i cod pan can /
thod pa rlon pa'i do shal gyis brgyan pa /
'od zer dmar smug gi nang na bzhugs pa cig bsgoms la /
de'i snying gar zla ba'i steng du sa bon hrIHyig sngon po cig bsgom /
de las 'od 'phros pas ye shes kyi dpal he ru ka mdun gyi nam mkha' la spyan drangs la thal mo sbyar nas /
phyag 'tshal 'dud cing phyag 'tshal 'dud / /
phyag 'tshal bstod de phyag 'tshal 'dud / /
gus pas khyod la bdag gsol 'debs / /
rdo rje 'dzin pa bdag sgrubs shig /
ces brjod la /
mchod pa dngos su 'byor na dbul /
ma 'byor na yid las byung ba'i mchod pas mchod /
de nas bstod de /
mche ba gtsigs shing 'jigs pa che / /
sngags kyi me tog phreng bas brgyan / /
sha chen rtag tu gsol mdzad pa'i / /
he ru ka dpal phyag 'tshal 'dud / /
de nas de nyid 'od du zhu ste /
bdag nyid la thim par bsams la /
de nas snying ga'i hrIHlas sems gtad de /
thun mtshams bcad la bsgom /
thun mtshams su /
oM A hrIHhUM zhes bzlas ting nge 'dzin gyi thun gtong ba'i dus su ye shes kyi lha yid kyis gshegs su gsol /
dam tshig gi lha ni mi dmigs par bya'o / /
thun la 'jug pa'i dus su skad cig mas lhar bskyed la /
sa bon gyi 'od zer gyis ye shes kyi lha spyan drangs la /
bstims nas snga ma ltar bsgom /
he ru ka phyag rgya gcig pa'i sgrub thabs rdzogs so //
