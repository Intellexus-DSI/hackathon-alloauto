@## / /
rgya gar skad du /
d+h+wa dzA gra ke yU rA sA d+ha naM /
bod skad du /
rgyal mtshan rtse mo'i dpung rgyan gyi sgrub thabs /
rgyal mtshan rtse mo'i dpung rgyan la phyag 'tshal lo / /
rgyal mtshan rtse mo'i dpung rgyan sku mdog nag mo /
zhal gsum pa /
phyag bzhi pa /
dmar po dang ljang gu ni g.yas dang g.yon gyi zhal lo / /
phyag g.yas pa gnyis na ral gri dang /
zhags pa'o / /
rdo rjes mtshan pa'i kha TAM ga dang /
'khor lo dag phyag g.yon pa dag na bsnams pa'o / /
dbu skra kham pa gyen du brdzes pa /
thod pa skam po lngas dbu brgyan pa /
stag gi pags pa'i sham thabs can /
zhal mche ba gtsigs shing lto 'phyang ba /
nyi ma'i gdan la zhabs g.yon brkyang gis bzhugs pa /
'od zer dang ldan pa'o / /
gos ser po'i sha 'gag can /
sa bon ni hUM yig go / /
mi bskyod pas dbu brgyan pa can no / /
rgyal mtshan rtse mo'i dpung rgyan gyi sgrub thabs rdzogs so //
[ ]
