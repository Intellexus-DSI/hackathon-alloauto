@## / /
rgya gar skad du /
ba sun+d+hA rA sA d+ha naM /
bod skad du /
lha mo nor rgyun gyi sgrub thabs /
lha mo nor gyi rgyun la phyag 'tshal lo / /
gzhan yang nor rgyun ma sgom par 'dod pas /
de la sngon bzhin du thams cad de ltar bya'o / /
'on kyang drug pa'i gsum pa'i sa bon la zla phyed dang thig les brgyan pa ste /
de nyid la rdzogs pa'i nor sbyin ma mdog ser ba 'bras kyi snye ma dang /
rin po che sna tshogs kyi char 'bab bzhin pa'i bum pa ni g.yon pa'i phyag na'o / /
g.yas pa mchog sbyin pa rgyan thams cad kyis brgyan pa /
mdza' ba'i skye 'gro rnams kyis yongs su bskor ba bsgom par bya'o / /
bdag nyid nor rgyun ma'o zhes bya'o / /
lag pa gnyis kyi khu tshur bcings te /
gung mo gnyis kyi tshigs gsum pa bcag pa ni nor rgyun ma'i phyag rgya'o / /
de nas bzlas pa bya ste /
oM shrI ba sun+d+hA nak+She tre swA hA /
nor rgyun ma'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur cing zhus pa'o // //
