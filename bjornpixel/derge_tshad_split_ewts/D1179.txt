@# / /
bla ma la phyag 'tshal lo / /
dpal ldan bzang po'i chos kyi legs par grags pa'i gsung / /
rdzogs sangs rgyas kyi sras po bde bar gshegs pa'i sku / /
'jig rten gsum spyan srid gsum sgron me gcig pu pa / /
ye shes rab tu grub la brtson pas phyag bgyi'o / /
thugs rje'i 'byung gnas de bzhin gshegs pa'i mdzad pa can / /
rnam par 'dren pa dran mkhyen bde ba'i go 'phang gnas / /
srid par gcig tu gzhan gyi don la nges par 'byung / /
sgrol dka' sgrol ba de nyid kho nar phyag bgyi'o / /
sngon gyi tshe rabs rjes su rig cing rab mchog yon tan tshogs kyis brgyan pas sku ni rab tu mdzes / /
ye shes rgyan dang lhab lhub dang ldan rgya chen brtse ldan ma 'ongs rjes su rigs dang bcas / /
sems can don dang theg gsum gcig pa'i ye shes chu yis skye bo mtha' dag ljon shing dbang bskur ba / /
shAkya'i sras po bde gshegs sku yi yon tan mnga' ba ye shes phung po de la phyag bgyi'o / /
sa dang pha rol phyin dang dge ba rab mchog bcu po thams cad kyis / /
gang zhig nye bar rgyas byas bsod nams tshogs kyi pha rol son / /
stobs bcu'i yon tan brnyes pas tshogs kyi mthar son pa / /
srid dang srid bral rgya mtsho sgrol mdzad de la phyag bgyi'o / /
de bzhin gshegs pa thams cad kyi yon tan dang bsod nams kyi tshogs dang sa dang pha rol tu phyin pas gang ba bla ma dam pa mchog gi man ngag gi dam pa'i chos kyi rnga bo che rigs pa dang rnam par bkra ba'i tshig gis brgyan pa sangs rgyas kyi myu gu byang chub sems dpa'i mtshan can grags pa bzang po dang thugs rje dang ye shes kyi bdud rtsi bsil ba can tshogs thams cad kyi pha rol tu son pa la bstod pa /
lha'i yul mthar gnas pa'i shAkya'i dge slong dge legs dpal mgon gyis gsol ba btab ste ha ri pu ny+dza'i yul gyi shAkya'i dge slong chos kyi nyi ma zhes bya bas rnam par bkra bar bkod pa mgo bo la thob po zhes /
bdag dang 'gro ba rnams la dge bar gyur cig /
bdag gi bsod nams las 'di yis / /
ma 'ongs sangs rgyas nyid gyur te / /
'khor bar sdug bsngal sems can rnams / /
mya ngan 'das la rab 'god shog / //
