@## / /
rgya gar skad du /
ha ya grI ba sA d+ha naM /
bod skad du /
rta mgrin gyi sgrub pa'i thabs /
dpal rta mgrin la phyag 'tshal lo / /
sngon du bstan pa'i cho gas sna tshogs pad+ma dang nyi ma la hUM dmar po'i ye shes las yongs su rdzogs pa'i 'phags pa rta mgrin mdog dmar ba /
zhal gsum pa /
phyag brgyad pa /
zhal so so nas spyan gsum gsum mo / /
sngon po dang dkar po ni g.yas dang cig shos kyi zhal lo / /
sbrul gyi rgyan can 'gying bag gis gnon cing gnas pa /
khro bo'i lta stangs kyis gzigs pa /
zhal dang po bzhad pa /
g.yas pa'i zhal ljags 'dril ba /
mche ba gnyis kyis ma mchu btsir ba /
g.yon pa'i zhal lo / /
stag gi pags pa'i sham thabs can no / /
rdo rje dang dbyug pa dang /
byed pa'i phyag rgya dang /
mda' 'phyar ba ni g.yas pa'i phyag bzhi na'o / /
sdigs mdzub dang rang gi nu ma bzung ba dang /
pad+ma dang gzhu 'phyar ba ni g.yon gyi phyag bzhi na'o / /
mi bskyod pas mnan pa'i dbu rgyan can bsam par bya'o zhes bya ba ni rta mchog ye shes rdo rje zhes bya ba'i ting nge 'dzin to / /
sngags kyi bzlas pa ni /
oM ha ya grI ba swA hA /
rta mgrin gyi sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur ba'o //
[ ]
