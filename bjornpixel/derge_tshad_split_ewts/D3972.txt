@## / /
rgya gar skad du /
Sha DaM a ga sha ra NaM /
bod skad du /
skyabs 'gro yan lag drug pa /
dkon mchog gsum la phyag 'tshal lo / /
skyabs 'gro yan lag drug pa bshad / /
cis 'gro dgos dang yul dus dang / /
phan yon bslab bya blang ba rnams / /
rtsa ba sdom du bshad pa yin / /
'jigs dang yon tan dran pas 'gro / /
gnas gsum bstan pa'i yul de la / /
'di nas byang chub thob par ro / /
mu stegs spyod las log pa yin / /
gsum du mi skye rten du 'gyur / /
bar chad med pas nad nyung ring / /
'byang zhing sogs pa'i phan yon no / /
skyabs gsum dang po'i bslab bya ni / /
gnod sbyin mi bsten phyag mi 'tshal / /
gnyis pa sems can thams cad la / /
'tshe ba spang zhing brtse bar bya / /
gsum pa bdag dang gzhan gyi yul / /
sdig pa can dang 'grogs pa min / /
sku gzugs tshigs su bcad pa dang / /
lhan pa ser po btab pa la / /
dad mos sgo nas brten par bdag /
zhal nas gsungs pa mtha' dag la / /
skur pa mi gdab spyi bor blang / /
gang zag dag dang ma dag la / /
dam par blta bar bya ba yin / /
lus srog phyir yang gsum mi spang / /
dus 'dir rkyen rnams ci byung yang / /
mgon skyabs gzhan du btsal ba min / /
che ba'i yon tan zas dag gis / /
rtag tu dran cing mchod pa yin / /
rgyun gyi skyabs 'gro brjod bya ba / /
dus drug rgyun gyi bskul ma yin / /
blang ba dang por shes bya ba / /
'jigs pa byung tshe bskul ma yin / /
rgyud la shes bya mang mchis kyang / /
rgyal blon yid ches ma gyur pas / /
skyabs 'gro'i cho ga bdag gis bshad / /
legs par bris shig ku mA ra / /
bsod nams 'gro ba yang la bsngo / /
skyabs 'gro yan lag drug pa /
slob dpon bi ma las mdzad pa rdzogs so //
[ ]
