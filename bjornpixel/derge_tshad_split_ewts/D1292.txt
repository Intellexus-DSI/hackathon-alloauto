@## / /
rgya gar skad du /
shrI he badzra sA d+ha na /
bod skad du /
dpal dgyes pa rdo rje'i sgrub thabs /
rdo rje sems dpa' la phyag 'tshal lo / /
kun nas dang bas rje btsun gyi / /
zhabs kyi pad+mar gus btud de / /
blo dman rnams la phan pa'i phyir / /
dgyes pa rdo rje sgrub thabs bri / /
'dir rten gyi khyad par thun mong dang /
thun mong ma yin pa'i sdom pa dang ldan pas /
gnas dur khrod la sogs par /
nam gyi brgyad cha la langs te /
khrus dang /
chu sbyin byas nas maN+Dal phul nas de nas mchod pa dang gtor ma la sogs pa bshams la /
stan nang tshangs can la rdo rje skyil mo krung gis 'dug ste /
he badzra zhes brjod pas skad cig gis rang nyid he ru ka zhal gcig phyag gnyis par bsgoms pa'i rjes la /
rang gi snying gar re pha bsgom / /
de las byung ba'i nyi dkyil 'khor / /
der ni hUM gi rnam pa nyid / /
thabs dang shes rab rang bzhin can / /
de las 'od zer 'phros pa yis / /
nam mkhar rje btsun bltas nas ni / /
rdo rje skye ba snying rje che / /
rgyan rnams thams cad 'dzin pa yi / /
lha mo brgyad po rnams kyis mchod / /
dkar mo ri dgas mtshan ma 'dzin / /
chom rkun bdud las rgyal ba'i snod / /
ro langs ma ni chu lag ma / /
g+hasma rI ni sman 'dzin cing / /
puk+ka sI ni rdo rje'i lag /
de bzhin ri khrod ma ro 'dzin / /
gdol pa mo ni cang te'u brdung / /
'di rnams kyis ni gtso bo mchod / /
'dod chags chen po rjes chags nas / /
g.yung mo sku la 'khyud pa nyid / /
de lta bu'i tshogs rten blos mngon sum lta bur dmigs la /
phyag btsal ba dang /
phyi nang gsang ba dang de kho na'i mchod pa dang /
sdig pa bshags pa dang /
bsod nams la rjes su yi rang ba dang /
skyabs su 'gro ba dang /
lam ston pa dang /
kun rdzob dang don dam gyi bdag nyid kyi sems bskyed pa dang /
dge ba'i rtsa ba bsngos la /
tshogs rten rnams la blos btang ba'am /
gshegs su gsol bar bya'o / /
de nas dang po byams pa bsgom par bya / /
gnyis par snying rje rnam bsgom zhing / /
gsum par dga' ba bsgom pa dang / /
kun gyi mthar ni btang snyoms so / /
yang ni stong pa'i byang chub ste / /
de yang spro bsdu sngon du 'gro bas /
oM shU n+ya tA dz+nyA na badzra swa b+hA ba At+ma ko\u0f85haM /
zhes brjod la /
chos thams cad sgyu ma tsam du bsgom mo / /
re phas nyi ma sngon du rnam bsgoms nas / /
nyi der hUM byung sna tshogs rdo rje ste / /
rdo rje de nyid kyi ni ra ba dang / /
gur bcings pa yang rnam par bsgom pa nyid / /
de yi nang du b+h+rUM las byung ba yis / /
phyir log 'khor lo lta bu yi / /
'khor lo rtsibs bcu rgya che zhing / /
khong stong mi g.yo 'khor bar bsgom / /
nam mkha'i khams su b+ha ga bsam / /
dbus su rnam par bsgom pa ni / /
'khor lo'i sngon du ci rigs par / /
lha rnams ji ltar 'byung ba nyid / /
'khor los dang chu ni sngon / /
ji ltar rigs par byin za dang / /
lha rnams kyi ni rlung chen dang / /
de steng b+h+rUM las 'khor lo dang / /
thig ler gyur pas gzhal yas khang / /
gru bzhi pa la sgo bzhi pa / /
pad+ma 'dab brgyad 'phar ma gcig /
ka ba brgyad kyis nye bar brgyan / /
dra ba dra phyed pa dang / /
dur khrod brgyad dang yang dag ldan / /
phyi nang rdo rje'i thig gis spras / /
lte bar ro ni rnam bsgom pa / /
chos kyi dbyings kyi rang bzhin brjod / /
'dab ma brgyad la bsam pa ni / /
tshangs pa dbang po nye dbang drag /
gshin rje dang ni nor bdag dang / /
bden bral dang ni thags bzangs ris / /
gau rI la sogs rnams kyi gdan / /
nyi mar bcas pa'i ro dgu bsam / /
A li zla ba kA li nyi / /
dgung gnyis rnal 'byor ma yis bsgom / /
dbus kyi nyi zla kha sbyar bar / /
nA da lhung bas hUM du gyur / /
hUM las gaM sogs spro bar bya / /
gaM tsaM baM g+haM paM shaM laM DaM gau rI la sogs pa'o / /
de las spros shing bsdus pa las / /
dbus kyi gtso bo'i phyag mtshan ni / /
hUM las byung ba'i rdo rje ste / /
kha dog nag po 'jigs chen po / /
rdo rje lte ba'i dbus gnas par / /
yang ni hUM gis de nyid bsgom / /
'khor rnams gri gug rde chung dang /
rus sbal sbrul ni phyogs su'o / /
seng ge dang ni dge slong dang / /
'khor lo rdo rje mtshams su'o / /
rang rang sa bon dag gis mtshan / /
yang ni spro bsdus sa bon bsdu / /
de las lnga pa gzugs brnyan rdzogs / /
hUM gi rnam par gyur bltas nas / /
zhe sdang bdag nyid rnam par bsgom / /
rdo rje skye ba nag po che / /
'dam skyes sngon mo 'dra ba'i mdog /
yang na sngon dang nyi ma'i mdog /
dad pas nges par rnam par bsgom / /
sngo dang nyi ma mtshungs pa'i mdog /
pan+du dmar po'i spyan dang ldan / /
skra ser gyen du 'khyil ba dang / /
phyag rgya lngas ni rnam par brgyan / /
'khor lo rna cha gdu bu dang / /
lag gdub dang ni ska rags nyid / /
sangs rgyas lnga ni rnam dag pa / /
'di rnams phyag rgyar rab tu grags / /
sdang mig brgyad gnyis lon pa'i tshul / /
g.yon na rdo rje thod pa dang / /
g.yon pa nas kyang kha T+wAM ga /
g.yas na rdo rje nag po nyid / /
hUM gi yi ge 'don pa'i bdag /
rnal 'byor ma brgyad yongs bskor nas / /
dur khrod du ni mgon po rol / /
dbang dkar gshin rje chom rkun ma / /
chu bdag phyogs su rol pa mo / /
lus ngan por ni g+hasma rI / /
dbang ldan du ni puk+ka sI / /
mer ni de bzhin ri khrod ma / /
bden bral gdol pa mo gzhag cing / /
rlung du g.yung mo rnam par bzhag /
dkar mo g.yas na gri gug ste / /
de bzhin g.yon na ro hi ta / /
chom rkun ma g.yas cang te'u / /
g.yon pa'i phyag na phyag pa nyid / /
ro langs ma g.yas rus sbal te / /
g.yon pa yis ni pad+ma'i snod / /
g+hasma rI ni g.yas na sbrul / /
g.yon par rnal 'byor lhung bzed nyid / /
puk+ka sI g.yas seng ge ste / /
g.yon pas dgra sta de bzhin no / /
ri khrod ma g.yas dge slong ste / /
g.yon na gsil byed de bzhin no / /
gdol pa mo g.yas 'khor lo ste / /
g.yon pas thod pa de bzhin no / /
g.yung mo g.yas na rdo rje ste / /
g.yon na sdigs mdzub de bzhin no / /
skyil krung phyed pa'i gar gyis gnas / /
dkar mo la sogs phyag gnyis brjod / /
spyan gsum skra ni gyen du ste / /
phyag rgya lnga yis rnam par brgyan / /
gau rI kha dog nag por gyur / /
chom rkun ma ni btsod dang mtshungs / /
ro langs ma ni gser btsos bzhin / /
g+hasma rI ni ma rka ta mtshungs / /
puk+ka sI ni dbang sngon mtshungs / /
ri khrod ma ni zla nor 'od / /
gtum mo nam mkha'i sngo bsangs ma / /
g.yung mo sna tshogs pa zhes brjod / /
de nas zhi ba'i yig 'bru dgod / /
mig la gti mug rdo rje ma / /
rna bar zhe sdang rdo rje ma / /
sna la ser sna ma zhes bshad / /
kha la 'dod chags rdo rje ma / /
lus la phrag dog rdo rje ma / /
yid la bdag med rnal 'byor ma / /
dbang po rnams ni dag pa'i phyir / /
'dis ni cho ga sems dpa' che / /
de nas gnas gsum byin gyis brlab / /
spyi bor sa spyod mgrin par mkha' / /
snying gar bdag med rnal 'byor ma'o / /
spro bsdu sems dpa' sum brtsegs bsdu / /
ye shes 'khor lo spyan drangs te / /
mchod bstod dgug gzhug dbang du bya / /
rigs lnga la sogs spyan drangs te / /
mchod cing gsol gdab dbang bskur bas / /
zhe sdang phyag rgya gtso bo la / /
zhe sdang phyag rgya puk+ka sI / /
gti mug phyag rgyas ri khrod ma / /
ser sna'i phyag rgyas gdol pa mo / /
'dod chags phyag rgyas g.yung mo nyid / /
yang ni dkar mo zhe sdang rgyas / /
gti mug phyag rgyas chom rkun ma / /
ser sna'i phyag rgyas ro langs ma / /
'dod chags phyag rgyas g+hasma rI / /
kha T+wAM ga dang rjes chags bya'o / /
bdag byin brlab sogs rdzogs rim bsgom / /
de nas rnal 'byor ma brgyad po / /
thugs ka'i hUM la bsdu byas la / /
de yi nang gi rgyas gdab bsgom / /
de rjes dag pa rjes dran bya / /
bzlas thabs bzhi yi rim pa yis / /
ngag gi sgrib sbyong gsang sngags bzlas / /
oM trai lo kya Ak+She pa hUM hUM hUM phaT swA hA /
zhes bya ba'i sngags kyi bzlas pa bya'o / /
gtor ma de nyid bzhi ldan btang / /
smon lam btab la spyod lam bya'o / /
rgyun du thun bzhi'i rnal 'byor bsgom / /
cho ga'i rim pa de nyid kyis / /
phyag bzhi ni bdud bzhi las rnam par rgyal ba'i rnam par dag pa ste /
gong du brjod pa'i gzugs dang sku mdog dang hUM las byung ba'o / /
phyag g.yon gyi dang po na skyes pa'i thod pa lha dang lha ma yin gyi khrag gis bkang ba /
de bzhin du g.yas kyi phyag na rdo rje dang /
phyag lhag ma gnyis kyis shes rab ma la 'khyud pa /
shes rab ma rdo rje phag mo ni bcom ldan 'das kyi gzugs can no / /
de'i sngags ni oM dz+wa la dz+wa la b+h+yo hUM hUM hUM phaT swA hA /
phyag drug pa zhal gsum pa /
g.yon dmar ba /
g.yas pa zla ba dang nyi ma lta bu /
dang po sngon po / /
gcer bu gong du gsungs pa'i sku mdog dang gzugs can no / /
phyag rnams ni pha rol tu phyin pa rnam par dag pa'o / /
phyag g.yon gyi dang po na rtse gsum pa /
g.yas kyi dang po ni rdo rje /
g.yon gyi gnyis pa na dril bu /
phyag g.yas kyi gnyis pa na gri gug /
phyag lhag ma gnyis kyis yum lu gu rgyud ma dang snyoms par 'jug pa'i tshul gyis 'khyud pa'o / /
de yang bcom ldan 'das ji lta ba bzhin du shes rab ma ste /
g.yas pa dang g.yon pa na gri gug dang thod pa bsnams pa /
khams gsum gyi bdag nyid can gyi ro mnan pa'o / /
de'i sngags ni /
oM ki Ti ki Ti badzra hUM hUM hUM phaT swA hA /
dpal ldan 'bum lnga la brten rdo rje sems dpa' yi / /
bla ma'i gsung gis gsal bar byas nas rnam spras pa'i / /
de dges 'gro ba 'di kun srid mtsho brgal gyur nas / /
bde mtha' gcig bu dgyes pa'i rdo rje nyid gyur cig /
dpal dgyes pa rdo rje'i gtso bo sems dpa' gsum gyi sgrub thabs rje nA ro pa'i zhal gyi lung sbyar ba rdzogs so //
[]
