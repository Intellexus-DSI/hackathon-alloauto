@## / /
rgya gar skad du /
nai rAt+ma sA d+ha naM /
bod skad du /
bdag med ma'i sgrub thabs /
dang por sems can thams cad sgrol ma'i mtshan nyid kyis snying rje rnam par bsgom par bya ba'o / /
phyi dang nang du byas pa stong pa nyid du yang dmigs la /
bar snang la zla ba'i dkyil 'khor la yi ge aM las gri gug go / /
de'i chad zung du zla ba la yi ge aM bsam par bya ba'o / /
de las rnal 'byor ma'i spro ba dang bsdu ba la sogs pa /
de dag thams cad yongs su gyur pa las ro'i snying gar zla ba'i dkyil 'khor la bdag med ma zhal gcig ma /
sku mdog mthing nag /
thod pa dang /
kha T+wAM bsnams pa'i phyag gnyis ma bsam par bya ste /
dmar zhing zlum pa'i spyan gsum ma /
dbu skra ser po gyen la brdzes pa'o / /
mgo dang /
mgrin pa dang /
snying ga rnams la ni oM AH hUM gi yi ge rnams so / /
snying ga'i zla ba'i gri gug gi yu ba'i zla ba la yi ge aM bltas la sngags bzlas par bya ba'o / /
oM a A i I u U r-i r-I l-i l-I e ai o au aM swA hA /
bzlas pa'i sngags so / /
bdag med ma'i sgrub thabs so // //
a b+ha ya las dge slong tshul khrims rgyal mtshan gyis bsgyur ba'o //
[ ]
