@## / /
rgya gar skad du /
bsu d+h+wa ra sA d+hanaM /
bod skad du /
nor rgyun ma'i sgrub thabs /
sngar bshad pa'i cho ga'i rim pas yi ge baM ser po yongs su gyur pa las zhal gcig phyag gnyis ma ser mo / /
gzhon nu ma lang tsho la bab pa /
rgyan dang gos kyis rnam par brgyan pa /
'bras drungs kyi snye ma'i mchog dang /
rin po che sna tshogs kyi char 'bab pa'i bum pa phyag g.yon pa na bsnams shing /
g.yas pas mchog sbyin par mdzad pa /
dga' bar gyur pa'i 'khor du mas yongs su bskor zhing sna tshogs pad+ma dang zla ba'i gdan la bzhugs pa rin chen 'byung ldan gyis dbu brgyan pa /
rang gi sa bon las snying gar skad cig gis bskyed la /
phyag rgya bcing bar bya ba ni lag pa gnyis khu tshur bcangs la gung mo gnyis rtse sprad pa'i tshigs gsum pa ni nor rgyun ma'i phyag rgya'o / /
de nas ba su d+hA ra rat+na ni d+ha na Sh+ke tre swA hA /
zhes bya ba'i sngags 'di bzlas par bya ba'o / /
nor rgyun ma'i sgrub thabs so // //
dA byang chub sems dpa'i zhal snga nas dge slong tshul khrims rgyal mtshan gyis bsgyur ba'o //
[ ]
