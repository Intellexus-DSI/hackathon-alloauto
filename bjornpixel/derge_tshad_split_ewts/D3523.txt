@## / /
rgya gar skad du /
a sho ka kAn+ta mA rI ts+yai sA d+ha naM /
bod skad du /
mya ngan med pa'i shing gi 'od zer can gyi sgrub thabs /
'phags ma 'od zer can la phyag 'tshal lo / /
de nas stong pa nyid bsgoms pa'i rjes la zla ba la maM yig ser po las byung ba'i mya ngan med pa'i shing de'i steng du maM /
de yongs su gyur pa las sku mdog ser mo zhal gcig phyag gnyis pa /
mgon po rnam par snang mdzad kyi rin po che'i dbu rgyan can /
gser lta bu'i phag pa'i rgyab tu sna tshogs pad+ma dang /
zla ba la 'gying bag dang bcas pa'i steng du bzhugs pa /
mya ngan med pa'i shing gi yal ga 'phyar ba phyag g.yon na bsnams pa /
phyag g.yas pas mchog sbyin pa /
do shal la sogs pa sku la brgyan pa /
lang tsho gzhon zhing mdzes pa 'di bzhin bsam par bya'o / /
snying ga'i maM yig gi sa bon las 'od zer 'phros pas mgo dang bcas pa'i phag gi tshogs kyis gdug pa can brlag ste /
sems can dpag tu med pa'i don sna tshogs byed pa'o / /
oM mA rI ts+yai mAM swA hA /
zhes pa ni bzlas pa'i sngags so / /
mya ngan med pa'i shing gi 'od zer can gyi sgrub thabs rdzogs so //
[ ]
