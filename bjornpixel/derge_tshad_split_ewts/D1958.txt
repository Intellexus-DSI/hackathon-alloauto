@## / /
rgya gar skad du / /
kr-iSh+Na ya mA ri ya b+hi sa ma ya kra ma /
bod skad du /
gshin rje gshed nag po'i mngon par rtogs pa'i rim pa /
bcom ldan 'das gshin rje gshed la phyag 'tshal lo / /
gus pas bla ma dang ni gshin rje gshed nag rdo rje ni / /
nyid mtshungs dang 'dus bde bas yongs gang gzhan gyi don 'jug pa / /
rdo rje ral gri 'khor lo chu skyes gri gug thod pa phyag na bsnams / /
zhal gsum pa la 'jigs pa sel mdzad de la phyag 'tshal lo / /
dus dgra nag po sgrub pa nyid / /
gang zhig 'dod nas de nyid rig /
dbang bskur la sogs thob pa dag /
de yi bsgom pa'i rim pa 'di / /
byis pas bde bar rtogs phyir dang / /
mtshungs pa rnams kyis dran phyir dang / /
gong ma byis pa'i tshig dag la / /
mgu ba bskyed phyir bri bar bya / /
sbyin dang tshul khrims la sogs ldan / /
sems can don dga' blo dang ldan / /
byams pa la sogs yon tan rdzogs / /
dad dang thos pas rnam brgyan pas / /
dang por gdong la sogs bkru ba / /
snying rje'i bdag nyid sngon du bya / /
dben pa'i gnas su brtsam bya ste /
dur khrod la sogs bde gnas la / /
'dug nas snying gar pad+ma dang / /
shin tu 'od gsal zla ba blta / /
ya yig sngon po 'od mdzes pa / /
sems can 'byor pa'i don byed blta / /
nam mkha'i khams ni kun gang ba'i / /
bla ma dang ni rdzogs sangs bsgom / /
lus kyi bkod pa byas nas ni / /
de rnams dmigs nas phyag kyang bya / /
tsArtsi kA sogs kyis mchod pa / /
byas la sdig pa bshags pa'ang bya / /
lus dang ngag dang yid kyis sdig /
bgyis dang bgyid du stsal ba dang / /
gang yang rjes su yi rang ba / /
de ni mgon la dus gsum bshags / /
rdzogs sangs rgyas dang de yi sras / /
'phags pa rnams kyis bsags pa yi / /
bsod nams kun la rjes yi rang / /
dam pa'i chos dang tshogs mchog bcas / /
rdzogs sangs rgyas la skyabs su mchi / /
yon tan rgya mtsho khyed rnams la / /
bdag gis lus ni dbul bar bgyi / /
dam pa'i chos kun ston mdzad pa'i / /
sgra yis mdzes pas khyed bzhugs gsol / /
yang dag rdzogs sangs sras bcas pa'i / /
sbyin pa la sogs ngo bo la / /
sku gsum ye shes thob bya'i phyir / /
rab tu dga' bas gnas par bgyi / /
sems can don phyir yang dag rdzogs / /
byang chub sems ni bskyed par bgyi / /
dge ba yang dag gang bsags pa / /
byang chub tu ni bsngo bar bgyi / /
dpal ldan gshin rje gshed gyur nas / /
bdag gis 'gro la phan bgyi'o zhes / /
smon lam de ltar btab nas ni / /
de nas blo yis gshegs su gsol / /
snying rjes cho ga bzhin bltas nas / /
sna tshogs stong par rnam par bsam / /
ngo bo nyid dang bral ba'i phyir / /
rgyu nyid kyi ni mtshan ma med / /
rnam par rtog pa spangs pa'i phyir / /
smon pa nyid kyang rnam par spangs / /
oM shU n+ya tA dz+nyA na badzra swa b+hA wa At+ma ko\u0f85haM /
sems can de brtan par byas nas ni / /
raM las byung ba'i nyi ma la / /
hUM las byung ba'i mdog sngon po / /
'od zer 'phro bas kun bskor ba'i / /
rdo rje kun nas rtse lnga pa / /
bsrung ba'i don du bsgom par bya / /
rdo rje sa yi dkyil 'khor dang / /
ra ba gur yang de bzhin no / /
sangs rgyas zhing ni rnam sbyang phyir / /
yang dag bsgom pa yang brtsam bya / /
de la sna tshogs pad zla bar / /
rdo rje bzang po'i lus byung ba'i / /
chos 'byung dkar po gru gsum pa'i / /
nang du sna tshogs pad rdo rje / /
gyen 'greng mkha' mnyam bsgom par bya / /
de nang du ni dkyil 'khor yang / /
b+h+rUM yig 'khor lo las byung ba'i / /
rtag pa'i yan lag las byung ba / /
gru bzhi pa la sgo bzhi pa / /
rta babs bzhi yis mdzes par brgyan / /
do shal se mo do yis mdzes / /
ba dan rtse mo sna tshogs la / /
rlung gis bskyod pa'i dril bur ldan / /
sna tshogs rdo rje rnam par mnan / /
zla ba nyi ma rgyal ba'i gdan / /
shar gyi phyogs ni dkar po che / /
lho phyogs ser po yang dag ldan / /
nub kyi cha ni dmar po ste / /
byang phyogs ma rgad lta bu'o / /
dbang ldan sngon po'i mdog 'dra ba / /
dbus kyi cha ni bsgom par bya / /
'di bzhin sna tshogs rdo rje dang / /
rtsig ngos steng g.yogs kyang bsgom bya / /
rnam pa lnga ni rnam bsgom la / /
sangs rgyas gzugs ni bsgom par bya / /
dpal ldan rdo rje 'chang nyid de / /
rnam pa lnga yin gshin rje rnams / /
'jigs byed sangs rgyas gzugs zhes grags / /
de yi dbye ba bshad par bya / /
sna tshogs gdan gyi lte ba la / /
pad+ma zla ba dbyangs yig zung / /
de nas zla ba ka sogs pa / /
Da D+ha da d+ha ya la yang / /
bsnan pa gnyis 'gyur las byung ba /
zla ba dmar po bsgom par bya / /
'di dag yongs su rdzogs pa ni / /
me long lta bu'i ye shes brjod / /
de dag gcig gyur mnyam pa nyid / /
der skyes hUM ni so sor rtog /
bya ba nan tan ldan ye shes / /
de las skyes pa'i rdo rje'o / /
nyi ma'i mdangs ldan nor bu 'dra / /
sa bon dang bcas 'od zer 'khrug /
oM badzra At+ma ko\u0f85haM /
zhes bya bas nga rgyal bya'o / /
de las skya rengs dang po'i mdog can thub pa'i tshogs kyis mdzes pa nyid mtshungs kyis 'khyud sku / /
sgeg dang khro bo'i gzugs can bde mchog gi rang bzhin dkar dang sngo dang dmar ba'i zhal / /
g.yon brkyang ba yis gnas pa 'bar ba'i ral gri rdo rje gri gug gsor mdzad cing / /
'khor lo chu skyes snod ni 'od zer 'phro ba g.yas dang g.yon pa'i phyag na bsnams / /
chos dbyings ye shes ngo bo ni / /
rdo rje 'chang gi bdag nyid gang / /
rnam pa lnga yi ngo bo nyid / /
rnal 'byor zhes ni brjod pa yin / /
'di ni rnal 'byor ro / /
'dod chags chen pos 'dul ba yi / /
'gro ba gsum la gzigs nas kyang / /
rang snying ye shes 'od 'phro bas / /
sna tshogs sangs rgyas gzugs su bya / /
dga' bde dam pa'i gzugs kyis ni / /
rang gi lus la mnyam par gzhug /
kun rtog thams cad spangs pa yi / /
longs spyod rdzogs par bdag nyid bsgom / /
de ltar sngags mchog yi ge gsum / /
dmar po hoHgnyis kyis brten pa / /
ji ltar skar mda' 'pho ba bzhin / /
byang chub sems ni de nas gzhug /
snying rje chags pa'i sems nyid kyis / /
rdo rje 'chang nyid rang yang zhu / /
tsArtsi kA sogs byams sogs pas / /
'khor lo'i gtso bo skul bar byed / /
snying rjes khros pa'i dad sgrol bzhengs / /
khams gsum kun gyi gti mug sol / /
dad sgrol rtsol med ma bzhugs bzhengs / /
bdud 'di dag las rgyal bar mdzod / /
'jig rten mgon pos stong nyid ci ste bzhugs / /
dad sgrol 'jig rten bsod nams kyis bzhengs shig /
byang chub 'dod pa'i 'jig rten mgron bos nas / /
ji ltar stong pa nyid ni sems par byed / /
bskyal nas khu ba der thim par / /
de la rjes su chags par gyur / /
de lta'i glu yi ngo nyid du / /
de la rgud pa ltar bsams nas / /
khu ba'i gzugs ni yongs gyur te / /
yaM sngon nyi ma las byung ba / /
khro bo sngon po 'phro bar bcas / /
rus pa'i rgyan gyis rnam par brgyan / /
rwa rnon 'bar zhing spu ser skya / /
rmig pas brko zhing 'jigs sbyin pa'i / /
ma he yi ni rgyab gnas pa'i / /
rdo rje sngon po 'od dang bcas / /
sa bon bcas pa de'i 'od kyis / /
ma 'ongs las dgra 'jigs byas nas / /
bdag nyid la ni yang dag zhugs / /
'jigs pa chen po'ang 'jigs byed pa / /
ma he'i rdo rje rnam bsgoms nas / /
dkyil 'khor gtso bo bsgom par bya / /
'jig rten gsum gyi bdud dkyil 'khor / /
'od zer drag po spros pas skrod / /
drag po mun 'dra gzugs drag po / /
lce 'dril ba la 'od 'byin pa / /
sma ra smin ma mgo skyes ser / /
g.yon brkyang pa yi gnas pa yis / /
gshin rje dran pa med par byed / /
rtsa ba'i zhal ni nag po ste / /
g.yas pa zla ba'i 'od 'dra ba / /
g.yon pa khrag dang 'dra bar bshad / /
rdo rje rgyan gyis rnam par brgyan / /
thung zhing gsus pa 'phyang la sbom / /
mgo bo'i phreng bas rnam par 'phyang / /
g.yas dang g.yon gyi phyag dag la / /
thod pa dang ni gri gug bsnams / /
nyid mtshungs shes rab kyis 'khyud cing / /
bde bar snyoms 'jug gzhan don 'dod / /
g.yas pa'i phyag ni lhag ma la / /
rdo rje ral gri 'bar ba bsnams / /
'khor lo chu skyes g.yon dag la / /
sbrul gyi dbang pos rgyan du byas / /
sbrul rgyan sngon po dga' bo yis / /
skra bcings shin tu 'jigs par byed / /
tak+Sha ka klu dmar po yis / /
rna cha gdub kor byas pas 'jigs / /
rigs ldan khra bo dpung rgyan te / /
dung skyong zhes bya'i klu de ni / /
ser po lag pa'i gdu bu byas / /
pad+ma dkar pos do shal byas /
karko Ta ni ljang gu ste / /
se ral kha ru byas pas mdzes / /
bdud rtsi'i mdog dang 'dra ba yi / /
nor rgyas bus ni ska rags byas / /
pad+ma'i rtsa ba ltar dkar mdog /
pad+ma chen po rkang gdub yin / /
kun kyang phaT sgra drag po sgrogs / /
lce gnyis mche ba'i phreng ba can / /
de ltar 'khor ba mya ngan 'das / /
gshin rje 'dul ba'i gzugs su shes / /
rnam par rtog pa spang ba'i phyir / /
sngags kyis yang dag byin gyis brlabs / /
oM d+harma d+hA tu swa b+hA ba At+ma ko\u0f85haM /
zhes bya ba ni rjes su rnal 'byor ro / /
rang snying sa bon 'od kyis bkug /
yang dag rdzogs sangs mkha' khyab pa / /
kun du kha nas gzhug par bya / /
bde ba myong bas snying gar bzhu / /
byas nas blo ldan khu ba de / /
rdo rje'i lam nas spro bar bya / /
nyid mtshungs pad+ma'i nang du gnas / /
sa bon ngo bo ldan byas te / /
sa bon las byung 'khor lo mchog /
sa bon kun gyi byin rlabs la / /
me stag tshogs kyis gsal gyur pa / /
blo ldan cho ga bzhin du bsgom / /
dkyil du yaM sngon las byung ba / /
bstan pa'i mtshan ldan 'khor lo can / /
shar du k+She dang 'khor los byung / /
rtag pa phyag drug dkar po'o / /
gnas na 'khor lo ral gri phyag / /
g.yon na rin chen chu skyes 'dzin / /
lha ru ma dang rin chen las / /
byung ba rin chen 'byung ldan te / /
btso ma gser gyi mdog 'dra ba / /
g.yas na rin chen ral gri bsnams / /
phyag g.yon 'khor lo chu skyes so / /
nub tu 'dod chags rdo rje can / /
me dang pad+ma las byung ba / /
pad+ma rA ga 'dra ba'i mdog /
pad+ma ral gri rin chen dang / /
'khor lo g.yas g.yon phyag na dgod / /
da dang ral gri las byung ba / /
ljang gu phrag dog gshin rje gshed / /
g.yas na ral gri 'khor lo bsnams / /
mdzes pa nor bu pad+ma g.yon / /
khro bo'i gzugs can thams cad kyang / /
zhe sdang gshin rje mtshan nyid 'dra / /
de dag rtsa ba'i phyag gnyis pa / /
gri gug dang ni thod pa bsam / /
rang gi shes rab lus dag dang / /
bde ba'i ngo bor gnyis med gyur / /
nyi ma'i dkyil 'khor mnyam par gnon / /
rtag pa zla ba'i dkyil 'khor la / /
rdo rje rtsibs kyi rtsar gnas pa / /
sems can don mdzad bsgom par bya / /
shar sgor ya dang tho ba las / /
byung ba sngon po'i gzugs can te /
g.yas na tho ba ral gri 'dzin / /
nor bu mchog dang pad+ma g.yon / /
tho ba zhe sdang gshin gshed 'dra / /
rtsi dang dbyug pa las byung lhor / /
dbyug pa gshin gshed mdog dkar po'o / /
dbyug pa ral gri pad 'khor lo / /
nub tu pad+ma gshin rje gshed / /
Ni las 'dod chags mthar byed 'dra / /
byang du ral gri gshin rje gshed / /
ra las phrag dog mthar byed mtshungs / /
chu skyes sngon po'i khyad par gyis / /
bsgyur ba lta chung la 'jigs byin / /
kun kyang sbrul gyis rnam par brgyan / /
rnam 'jigs dgod pas 'jigs byed pa / /
skra ni 'bar zhing gyen du 'greng / /
nyi ma'i dkyil 'khor la gnas pa / /
mche ba gtsigs shing 'jigs pa'i zhal / /
gri gug thod pa 'dzin par mdzad / /
sna tshogs rdo rje'i mtshams bzhi ru / /
de bzhin lha mo zla bar gnas / /
shar lhor dza dang 'khor lo las / /
lha mo rdo rje tsArtsi kA / /
skem mo dkar mo cher khro ba / /
gti mug gshin rje gshed dang mtshungs / /
lho nub mtshams su sa dang ni / /
rdo rje las byung rdo rje phag /
khro zhing phag gi gdong pa can / /
zhe sdang gshin rje gshed dang mtshungs / /
nub dang byang gi mtshams su ni / /
rab tu zhi ba'i dbyangs can ma / /
do las byung ba rab tu dmar / /
'dod chags gshin rje gshed dang mtshungs / /
byang shar mtshams su ru las ni / /
gau rI ljang gu 'jigs byed ma / /
phrag dog gshin rje gshed dang mtshungs / /
sngon po'i g.yas pa dkar po ste / /
dkar po'i g.yas pa sngon po yin / /
de dag zhal g.yon dmar po'o / /
gzhan gyi sngo dang dkar ba'o / /
mtshams bzhin Na yo ni rA las / /
dkyil 'khor mtshams su thod pa'o / /
ji ltar rang rang sngags bstan pa / /
bskyed la blo ldan gyis spro bya / /
hrIH Sh+T+riHla sogs sngags sgra yis / /
dkyil 'khor bdag po bskul bar bya / /
sprul pa dpag med spros byas la / /
sems can don ni mchog byas nas / /
rnam pa kun gyis rang lus la / /
khro bo dpa' bo gzhug par bya / /
shar du dzi ni dzika ces pas / /
rmongs pas rmongs pa mthar byed pa / /
rtsibs rtsa'i sna tshogs pad+ma dang / /
zla ba la ni de bzhin bzhag /
rat+na d+h+r-ika ces bya ba yis / /
lho rtsibs rtsa bar pad nyi la / /
phra ma zhes bya bkug nas ni / /
cho ga bzhin du gzhag par bya / /
A ro l-ika ces pa sngags kyis / /
'dod chags gshin rje 'jigs byed la / /
nub tu pad+ma nyi ma la /
cho ga yis ni rnam par bsam / /
de nyid pradz+nyA d+h+r-ika ces pas / /
phrag dog nag po 'jigs byed pa / /
byang du pad+ma 'od rno la / /
cho ga bzhin du gzhag par bya / /
mud+ga ra d+h+r-ika de nyid kyis / /
shar sgo pad+ma nyi ma la / /
tho ba mthar byed 'jigs byed pa / /
mkhas pas cho ga bzhin du bsam / /
daN+Da d+h+r-ika kyi sngags kyis ni / /
lho yi phyogs sgor gnas pa yi / /
dbyug pa gdul dka' gshin rje'i dgra / /
sna tshogs pad+ma nyi mar dgod / /
pad+ma d+h+r-ika ces bya ba 'dis / /
pad+ma gshin rje gcod byed pa / /
nub sgor pad+ma nyi ma la / /
stobs chen khro bo bsgom par bya / /
khaD+ga d+h+r-ika gi de nyid kyis / /
ral gri gshin rje zad byed pa / /
byang du pad+ma nyi ma la / /
bdud tshar gcod pa bsam par bya / /
sna tshogs rdo rje'i mtshams bzhi ru / /
'di ltar lha mo mchog bzhi bsgom / /
shar lho mtshams kyi lha mo ni / /
skem mo khro la 'od bzang ma / /
mo ha ra ti'i sngags kyis ni / /
sna tshogs pad+ma zla bar gnas / /
de yi nub tu rigs mchog ma / /
rdo rje phag mo zhes bya ba / /
dwe Sha ra ti'i sngags kyis ni / /
pad+ma zla bar mkhas pas dgod / /
de yi byang gi mtshams su ni / /
rA ga ra ti'i gsang sngags kyis / /
pad+ma zla bar dbyangs can dgod / /
de yi shar du gau rI ma / /
pad+ma zla bar badzra ra ti yis / /
phyag 'tshal bas ni 'di dag brgyan / /
dkyil 'khor phyi yi mtshams bzhi ru / /
de nyid gsum gyi thod pa ste / /
de ltar dkyil 'khor dam pa spro / /
bde ba dang bcas bstan par bya / /
'khor lo snga ma der thim par / /
mnyam par bzhag pas blta bar bya / /
'di ni shin tu rnal 'byor ro / /
nag po gshin rje 'jigs byed kyi / /
dkyil 'khor pa yi ngo bo nyid / /
lus dang mig sogs lha rnams kyis / /
mngon par byin gyis brlab par bya / /
'khor lo k+ShiM las gti mug mtshungs / /
cung zhig khro ba mig la ste / /
rdo rje mig ni mkhas pas bsgom / /
rna bar dzraM las rdo rje las / /
nag po rdo rje dang mtshungs pa / /
sna la khaM dang rin chen las / /
phra ma dang mtshungs zla ba la / /
lce la gaM dang pad+ma las / /
pad+ma ri bong can la bsam / /
'dod chags dang mtshungs kaM ral gri / /
pad+ma ri bong can bzhugs sku / /
rdo rje phrag dog gshin gshed mtshungs / /
lus zhes bya ba dpral ba la'o / /
saM dang rdo rjes lte ba'i steng / /
rdo rje 'chang 'dra rdo rje'i thugs / /
sgeg dang khro ba'i gzugs can no / /
yan lag drug la dgod pa 'di / /
mngon shes don ni sgrub phyir bshad / /
snying gar hUM dang rdo rje las / /
gshin rje 'joms pa'i thugs rdo rje / /
mdog dang mtshon char yang dag ldan / /
mgrin par AHdang pad+ma las / /
'dod chags gshin rje gshed 'dra ba / /
ngag gi rdo rje bsam par bya / /
mgo bor oM dang 'khor lo las / /
sku yi 'khor lo 'dra ba lus / /
phyag dang sku mdog mtshon chas ldan / /
rdo rje sku mchog de nyid gsum / /
bskyed la nam mkha'i dkyil 'khor gnas pa'i / /
sangs rgyas mchog la sngags kyis ni / /
byin gyis brlab pa dag kyang bya / /
oM sarba ta thA ga ta tsit+ta badzra swa b+hA wa At+ma ko\u0f85haM /
oM sarba ta thA ga ta wA ka badzra swa b+hA At+ma ko\u0f85haM /
oM sarba ta thA ga ta kA ya badzra swa b+hA wa At+ma ko\u0f85haM / /
rang snying sa bon 'od zer gyis / /
phyogs bzhugs sangs rgyas sras dang bcas / /
bkug nas mdun du blta bar bya / /
de dag las ni spros pa yi / /
zla 'dra tsArtsi kA sogs kyis / /
bzung ba'i bum pa dag gis ni / /
de dag bkra shis glu la sogs / /
dar dir dbyangs kyang yang byas la / /
bdag nyid dam ni gzhan dag kyang / /
dbang bskur ba ni bsam par bya / /
gshin rje gshed nag mgo la'o / /
bdag nyid mgo la rdo rje 'chang / /
rang snying sa bon 'od zer gyis / /
ye shes 'khor lo spyan drangs la / /
rang gi mdun du blta bar bya / /
khro bos bgegs rnams tshar bcad bsrung / /
yon chab zhabs bsil sogs phul la / /
oM mung+ga ra dzaH'i sngags kyis dgug /
oM daN+Da hUM zhes bya bas gzhug /
oM pad+ma baM zhes bya bas bcing / /
oM khaD+ga hoHzhes bya bas mnyes par bya'o / /
snying ga'i sa bon 'od kyis ni / /
sangs rgyas kun bkug zhal du gzhug / /
snying gar zhu bar byas par blta / /
rdo rje'i lam nas rjes byung nas / /
rang gi rig pa'i dbang dkyil du / /
zla ba las byung lha mo'i tshogs / /
me tog phreng ba sna tshogs sogs / /
lag pa'i snod du gzung byas pa / /
de dag sgeg dang bcas pas mchod / /
mchod pa'i glu ni yid 'phrog pa / /
bsgyur ba rnam pa sna tshogs pa / /
bde ba chen po gsal bar byed / /
a kye kye gshin rje gshed nag po / /
srin po'i gzugs can rang bzhin khyod / /
bdag gis mthong na shin tu 'jigs / /
khros pa'i rang bzhin 'di thong mdzod / /
mi dang sa 'og rgya mtshor bcas / /
khyod kyi gar gyis g.yos par mdzod / /
any+dza nag po bcag 'dra ba'i / /
khro bos ro langs bzhin gar mdzod / /
rnam pa sna tshogs gzugs sprul cing / /
mdangs gnag tshad ni thung ba la / /
bde chen ngo bos gar mdzod ces / /
rdo rje dbyangs can ma gsol 'debs / /
hrIHSh+TiHsngags dang gar gyis khyod / /
srid pa gsum gyi 'khrul pa gcod / /
snying rje khros nas gar mdzad pa / /
'gro bas mthong na ngo mtshar gyur / /
oM sarba ta thA ga ta pU dza badzra swa b+hA wa At+ma ko\u0f85haM /
sgra yi rnams thams cad ni / /
brag ca 'dra bar blta byas nas / /
dkyil 'khor pas ni gtso bo bstod / /
des kyang de dag de bzhin no / /
gshin rje gshed po rab 'jigs pa / /
gti mug rdo rje'i ngo bo khyod / /
ston pa sangs rgyas kun rang bzhin / /
rdo rje sku la phyag 'tshal bstod / /
phyung bar bsams la / /
oM badzra kI la ya badzra mung+ga ra A ko Ta ya hUM phaT ces brjod do / /
oM badzra uta kI la ya zhes bya ba'i sngags dang phur bu phyung bar bsams pas / /
phyogs skyong ba thams cad gshin rje gshed du gyur par bsams te /
de rnams la oM in+d+ra ya hrIHya mA yaSh+TiHba ru NA ya wi /
ku be+e rA ya kr-i /
I sha nA ya ta /
ag+ha ye A /
nai r+r-i tA ya na /
bA ya be ya na /
tsan+d+rA ya hUM arkA ya hUM /
prah+ma NA ya phaT /
ba su d+ha ra ye phaT /
be ma tsi trA ya swA /
sarba b+hU te b+h+yo hA /
hA hA hA hI hI hI hUM hUM hUM pheM pheM pheM swA hA /
zhes bya ba'i sngags kyis gtor ma phul nas / /
khyed kyis bdag gi smon lam thams cad grub pa'i grogs mdzod cig ces brjod la / /
sarba de bA di muHzhes brjod pas / /
'byung po thams cad slar btang bar bsam mo / /
de nas bdag gi dge ba 'dis bdag myur du 'jam dpal gshin rje gshed khro bo chen por gyur cig ces smon lam btab la /
sngar bskyed pa'i gnas la sogs pa je chung 'dus nas bdag nyid kyi bar du mi snang bar bsam pa gshegs pa chen po zhes bya ste /
oM many+dzu shrI sa ma ya / /
ma nu pA la ya /
many+dzu shrI twe no pa tiSh+Tha dr-i D+ho me b+ha ba / /
su to Sh+yo me b+ha wa /
a nu rak+to me b+ha wa /
su po Sh+yo me b+ha wa /
sarba sid+d+hi m+me pra yats+tsha /
sarba karma su tsa me tsit+taM shre yaHku ru hUM /
ha ha ha ha hoHb+ha ga wA na /
sarba ta thA ga ta /
badzra mA me muny+tsa /
badzrI b+ha wa ma hA sa ma ya satwa AHzhes bya ba bcom ldan 'das 'jam dpal gyi yi ge brgya pa brjod par bya'o / /
de ltar bsgom pa dang / /
bzlas pa'i bsnyen pa byas te /
ji lta ba bzhin pa'i las kyi cho ga byas pas ni /
zhi ba la sogs pa dngos grub bcu po gang yang rung ba 'grub par 'gyur ro / /
phal cher zla gsang nag rgyud la brten nas /
khro chen 'jam dpal gshin rje gshed po yi / /
sgrub thabs ji bzhin byas pa'i dge ba 'dis / /
'gro kun myur du gshin rje gshed gyur cig /
'jam dpal gshin rje gshed khro bo chen po'i sgrub thabs slob dpon mkhas pa chen po dpal rdo rje'i blos mdzad pa rdzogs so //
[ ]
