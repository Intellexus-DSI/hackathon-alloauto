@## / /
rgya gar skad du /
dzaM b+ha la sA d+ha naM /
bod skad du /
dzaM b+ha la'i sgrub thabs /
dzaM b+ha la la phyag 'tshal lo / /
stong pa nyid bsgoms pa'i rjes la /
nyi ma la dzaM yig las skyes pa'i dzaM b+ha la ser po zhal gsum pa phyag drug pa mi bskyod pas ral pa'i cod pan can /
phyag g.yas pa gsum na ma tu lung ga dag dang lcags kyu dang mda' bsnams pa /
g.yon gyi phyag dang pos rtsibs logs g.yon du gnas pa'i shes rab ma la 'khyud pa /
gzhan dag gis zhags pa dang bcas pa'i sre mong dang /
gzhu bkang ba'i bdag nyid du bskyed nas /
mdun du de'i sku bsams shing lhag par gnas nas de'i spyi bor rdo rje 'dzin pa chen po bsgoms la /
de la rab tu bcug cing dbang bskur nas /
rdo rje'i chu khyor ba brgya rtsa brgyad blud par bya'o / /
oM dzaM b+ha la dza len+d+ra ye swA hA /
zhes pa ni sngags so / /
bar gyi man ngag dzaM b+ha la'i sgrub thabs rdzogs so //
[ ]
