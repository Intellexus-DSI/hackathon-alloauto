# #
]@## / /
rgya gar skad du /
maN+Dal bi d+hi nA ma /
bod skad du /
maN+Dal gyi cho ga zhes bya ba /
'jam dpal smra ba'i seng ge la phyag 'tshal lo / /
bla ma mnyes par byed pa yi / /
maN+Dal cho ga bshad par bya / /
maN+Dal la ni rnam lnga ste / /
ngo bo nges tshig dbul thabs dang / /
dbye ba dang ni phan yon no / /
ngo bo dbul bar 'os pa la / /
sngags dang rdzas su bcas pa'o / /
maN ni bskyed pa'i sa bon te / /
bsod nams 'phel bas Dal zhes bya / /
dbul thabs dad gus mos pa yis / /
gong ma mnyes par byed pa'o / /
maN+Dal dbye na rnam gnyis te / /
dngos dang yid kyis bsam pa'o / /
yid ni las su rung ba ste / /
dran pa tsam gyis gsol pa'o //
dngos la rnam pa bzhir gsungs te / /
dbul ba dang ni sgrub pa dang / /
mchod pa dang ni mi mdzes pa'o / /
sa yang rung ste gzhi la ni / /
gang yang tshad dang ldan pa la / /
oM badzra yak+Sha hUM / /
zhes pa de yis byug par bya / /
rnam pa nyi shu dgram bya ste / /
haM las 'og gi ri rab bsams //
rang gi ngos kyi shar byas pa'i / /
ya las shar gyi lus 'phags bsam / /
ra las byang gi sgra mi snyan / /
la las lho yi 'dzam bu'i gling / /
sha las nub kyi ba lang spyod / /
ya las byang shar mtshams su bsam / /
gling g.yog nyi shu byed na yang / /
g.yas g.yon sngags kyang de bzhin no / /
ri las nub byang gling phran bsam / /
shaM las lho nub mtshams yin no / /
laM las lho shar gling phran bsam / /
tsa las btsun mo rin po che / /
cha las blon po rin po che / /
dza las dmag dpon rin po che / /
wa las glang po rin po che / /
tsaM las rta mchog rin po che / /
tshaM las 'khor lo rin po che / /
dzaM las nor bu rin po che / /
waM las gter chen rin po che / /
maM las nyi ma shar du bsam / /
a las zla ba nub tu'o / /
oM las stong gi ri rab po / /
gling bzhi gling phran bcas pa dang / /
rin chen bdun dang gter dang brgyad / /
ri rab nyi zlar bcas pa rnams / /
bla ma dang ni dkon mchog gsum / /
yi dam mkha' 'gro mchod pa'i 'os / /
dang pa'i stobs kyis 'bul lags kyis / /
bla ma dkon mchog bzhes su gsol / /
maN+Dal phul ba'i yon tan ni / /
maN+Dal gcig phul drug dang ldan / /
bsod nams tshogs ni bsam mi khyab / /
des na da la brtson par bya / /
gcig phul yon tan drug dang ldan / /
gling bzhi phul ba'i yon tan gyis / /
bdud bzhi ma lus zhi bar 'gyur / /
gling phran phul ba'i yon tan gyis / /
tshad med bzhi dang ldan par 'gyur / /
rin chen sna bdun phul ba yis / /
'phags pa'i nor bdun thob par 'gyur / /
gter chen phul ba'i yon tan gyis / /
mi zad longs spyod 'phel bar 'gyur / /
nyi zla phul ba'i yon tan gyis / /
lta bsgom sems la gsal bar 'gyur / /
ri rab phul ba'i yon tan gyis / /
rang 'byung ye shes thob par 'gyur / /
maN+Dal dbul ba'i cho ga rje btsun ka ma la shI las mdzad pa rdzogs so //
[
