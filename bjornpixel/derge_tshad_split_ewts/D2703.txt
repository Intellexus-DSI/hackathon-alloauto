@## / /
'jam dbyangs smra ba'i seng ge'i sgrub thabs bzhugs / /
bla ma dam pa rnams la phyag 'tshal lo / /
shes rab 'phel bar 'dod pa yis / /
spang rgyan gla ba mtshal dkar gsum / /
yung ba tsan+dan a ka ru / /
spang spos dbang lag shu dag gsum / /
gser mdog rgya skyegs shing mngar gsum / /
dpa' bo bcu gnyis bsdus nas ni / /
zhib par btags te sbrang rtsi dang / /
ba dmar 'o mas ri lu bya / /
brgya dang rtsa brgyad byas nas ni / /
ri lu rnams la hrIHdang d+hIH / /
bri ba'i snag tsha gur kum dang / /
rgya skyegs gi wang bsres pas bri / /
rin chen snod du blugs byas nas / /
pad+ma ser po 'dab brgyad dbus / /
gong gi ri lu bzhag byas nas / /
dmar ser dar gyi gur yang dbub / /
shar du kha bltas stong nyid bsgom / /
stong pa'i ngang las seng ge'i gdan / /
de steng pad+ma zla ba'i dbus / /
yi ge d+hIHdmar tsheg drag can / /
'od zer dmar po 'phro ba yi / /
de las bdag nyid 'jam dpal ni / /
sku mdog dmar po rgyan dang ldan / /
'od zer dmar po 'phro ba can / /
g.yas pa ral gri g.yon pa na / /
pu sti bsnams shing rgyan dang ldan / /
ral pa'i thor tshugs gyen du 'greng / /
de ltar bdag nyid bsams nas ni / /
thugs kar b+hUM las 'khor lo bsam / /
lte bar ral gri sor bzhi pa / /
rtsa ba'i sngags kyis bskor bar bsam / /
'od zer dmar po 'phros nas ni / /
ye shes sems dpa' spyan drang gzhug /
mdun gyi lhung bzed dbus su ni / /
yi ge hrIHlas dbyangs can ma / /
sku mdog sngon mo gzi brjid can / /
g.yas na ral gri g.yon pu ste / /
bsnams shing rgyan dang yang dag ldan / /
thugs kar ral gri sngags kyis bskor / /
'od kyis ye shes spyan drang gzhug /
mdun du sangs rgyas thams cad dang / /
byang chub sems dpa' rnams kyang bsam / /
bdag dang sems can thams cad kyi / /
blo yi mun pa bsal bar bsam / /
de ltar bsams nas dang po ni / /
bdag gi thugs kar ral gri dang / /
sa bon d+hIHdang bcas pa las / /
'od zer dmar po 'phros pa yis / /
bdag gi sna bug g.yas nas byung / /
dbyangs can ma yi g.yon du zhugs / /
thugs ka'i sngags dang hrIHla thim / /
thugs ka'i gnas nas tshur la byung / /
bdag gi thugs kar zhugs pa las / /
A li kA li'i sngags su gyur / /
khong pa'i nang dang ba spu'i gseb / /
dpag tu med pas khengs par bsam / /
bar gyi sngags kyi phreng ba las / /
'od zer dpag tu med pa 'phros / /
sangs rgyas byang chub sems dpa' dang / /
dus gsum bla ma yi dam dang / /
dpa' bo dpa' mo la sogs pa'i / /
sku gsung thugs kyi byin rlabs bsdus / /
bdag dang lha mo'i spyi bor bstim / /
bdag dang sems can thams cad kyi / /
blo yi mun pa bsal bar bsam / /
yang gcig 'phros pa'i byin rlabs kyis / /
sde snod gsum dang rgyud sde bzhi / /
dge bshes rnams kyi nus mthu dang / /
mtha' yi nor bu'i 'od zer dang / /
rtsi shing nags tshal bcud rnams bsdus / /
bdag dang lha mo'i spyi bor bstim / /
lus la ye shes bdud rtsis gang / /
des ni shes rab 'phel bar bsam / /
bzlas pa byed pa'i dus dag tu / /
mdun du ri lu la dmigs shing / /
sngags ni stong phrag bzhi ru bzlas / /
oM hrIHd+hI ma me dI pa many+dzu shrI muM /
pradz+nyA d+hA tuHhrIHswA hA /
brgya rtsas mi brjed gzungs thob 'gyur / /
stong gis sgra skad kun la mkhas / /
khri phrag gcig ni bzlas gyur na / /
nyi ma re re dag la yang / /
sh+lo ka ni lnga stong re / /
'dzin 'gyur 'di la the tshom med / /
mngon par shes pa 'char ba dang / /
gzhan gyi sems ni shes pa dang / /
yi ge'i rigs ni thams cad kyang / /
thogs pa med par shes par 'gyur / /
sgra dang bstan bcos thams cad kyang / /
bka' bzhin rtsom par nus pa yin / /
phyis ni sa yi dbang phyug 'thob / /
ri lu rgyal chen bzhir mthong na / /
shes rab 'jam pa'i rdo rje dang / /
sangs rgyas kun dang mnyam par 'gyur / /
ri lu dbyangs can mar mthong na / /
sangs rgyas zhing du 'gro bar 'gyur / /
ri lu nyi zlar mthong gyur na / /
sngon gyi skye ba dran par 'gyur / /
ri lu 'od du mthong gyur na / /
smra bzhi dag la mkhas pa dang / /
'od dang dung dang rnga sgra dang / /
rlung dang nyi ma me tog dang / /
yi ge 'dri klog mthong ba dang / /
snag tsha 'thungs dang nyams dga' dang / /
me tog 'dzugs dang zhing rmo ba / /
shes rab 'phel ba'i rtags su 'dod / /
de nas mdun gyi sangs rgyas dang / /
dbyangs can ma dang bcas pa rnams / /
'od du zhu nas ril bur thim / /
nang ma nyi shu rtsa gcig la / /
ril bu re re zos gyur na / /
shes rab 'phel bar the tshom med / /
dang por rjes gnang thob nas ni / /
skar ma rgyal la bsgrub par bya / /
gcig dang brgyad dang bco lnga la / /
bsgrubs na shes rab 'phel bar 'gyur / /
brdzun dang sha chang sgog pa dang / /
sngo ngad la sogs g.yeng ba dang / /
'khon dang zhe sdang drag po dang / /
grogs ngan mya ngan smre sngags dang / /
sems la gnod pa'i las rnams spang / /
bza' ba bdog pa thams cad kyis / /
'jam pa'i rdo rje mchod nas ni / /
rtag tu lha la gsol ba gdab / /
sems can rnams la snying rje bsgom / /
gal te las 'phro yod gyur na / /
srid pa'i 'ching ba thams cad kun / /
nyi ma gcig gis grol bar 'gyur / /
'bring gis gnyis kyis rtogs pa ste / /
nyi ma gsum du bsgrubs gyur na / /
las 'phro med kyang 'grub par 'gyur / /
gzhan gyi rtsod pa bzlog pa ni / /
dpral bar d+hIHyig dmar po bsam / /
d+hIHlas 'od zer 'phros nas ni / /
kho yi shes pa bkug nas kyang / /
srin lag bzhi la bstim nas ni / /
oM hrIHd+hIHche ge mo na na hUM phaT / /
rtsod pa kun las rgyal bar 'gyur / /
gcan gzan rgyal po seng ge'i sgra bsgrags pas / /
dur khrod wa tshogs thams cad brgyal bar 'gyur / /
nyon mongs dug rnams 'joms pa'i shes rab mchog /
bdag gis 'jam pa'i dpal la rab zhus pas / /
'gro rnams shes rab gru yis 'don par shog /
rje btsun dam pa rgya gar gyi gdams pa rdzogs so //
[ ]
