@## / /
rgya gar skad du / /
dz+nyA na satwa many+dzu shrI sa mA d+hi tsakra mA na a ba tA ra nA ma / /
bod skad du / /
'jam dpal ye shes sems dpa'i yid 'jug pa'i bsam gtan gyi 'khor lo zhes bya ba /
'jam dpal ye shes sems dpa' chen po la phyag 'tshal lo / /
ston ka'i zla ltar dkar la dri ma med pa'i sku /
rab tu sku mdzes gzhon nur bzhugs shing yid dang gnas / /
ye shes sems dpa' sangs rgyas kun gyi rang bzhin ni / /
thugs kar bzhugs shing nyi ma stong ldan 'khor lo 'khrug /
sems can khur khyer glang po de la phyag 'tshal te / /
rgyud kyi gsang sngags 'khor lo yid 'jug pa / /
glog gi phreng ba lta bus bdud tshogs zil gnon cing / /
bgegs dang log par 'dren pa tshar gcod mtshon cha che / /
rigs lnga'i dpa' bo'i 'khrul 'khor bri bar bya / /
dang po 'jam dpal ye shes sems dpa'i rnal 'byor pas / /
gnas khong yid du 'od zhing dben la bkra shis pa ltar te / /
sangs rgyas gang+gA'i klung gi bye ma dang mnyam pa la mchod bstod de / /
sngags kyi phreng ba lan bdun du brjod pa po / /
sangs rgyas gang+gA'i klung gi bye ma dang mnyam sa bon la bsdus pas / /
'og nas 'byung ba dang mthun pa yi skur gyur te / /
sngags kyi phreng ba 'di mgal me'i 'khor lo lta bur stong phrag bcu'i bzlas pa bya'o / /
oM sarba d+harmA a b+hA ba swa b+hA ba bi shud+d+ha badzra tsak+Shu /
a a aM aH pra kr-i ti pa ri shud+d+ha /
sarba d+harmA ya du ta /
sarba ta thA ga ta /
dz+nyA na kA ya /
many+dzu shrI /
shud+d+hi ta mu pa da ye ti sarba ta thA ga ta hri da ya /
ha ra ha ra /
oM hUM hrIHb+ha ga bAn /
dz+nyA na mUrti /
bA gI shwa ra /
ma hA pA tsa /
sarba d+harma /
ga ga na a ma la su pa ri shud+d+ha /
d+harma d+hA tu dz+nyA na gar+b+ha AHde dag bsnyen pa'o / /
de nas lhag pa'i ris kyi mdun du dam tshig dang chang sbyar ba'i maN+Dal gru bzhi pa bya'o / /
de nas dkyil du me tog sngon po dri zhim pa spungs te /
oM sarba d+harma a b+hA ba /
swa b+hA ba bi shud+d+ha d+harma d+hA tu dz+nyA na gar+b+ha AHzhes lan bdun bzlas pas /
'jam dpal mi bskyod pa sku mdog sngon po rig pa dang ldan pa bskyed do / /
de nas me tog ser po dri zhim pa dang ldan pa lho'i ngos su spungs te /
oM tsak+Shu a a AM a pra kr-i ti pa ri shud+d+ha /
d+harma d+hA tu dz+nyA na gar+b+ha AHzhes lan bdun bzlas pas /
'jam dpal rin chen 'byung gnas /
sku mdog ser po rig pa dang ldan pa bskyed do / /
de nas me tog dkar po dri zhim pa shar gyi ngos su spungs te /
oM sarba d+harmA ya du ta sarba ta thA ga ta dz+nyA na kA ya /
d+harma d+hA tu dz+nyA na gar+b+ha AHzhes lan bdun bzlas pas /
'jam dpal rnam par snang mdzad sku mdog dkar po rig pa dang ldan pa bskyed do / /
de nas me tog dmar po dri zhim pa nub kyi phyogs su spungs te /
oM many+dzu shrI shud+d+hi ta mu pa ta ye /
d+harma d+hA tu dz+nyA na gar+b+ha AHzhes lan bdun du bzlas pas 'jam dpal 'od dpag tu med pa sku mdog dmar po rig pa dang ldan pa bskyed do / /
de nas me tog ljang ser dri zhim pa byang gi ngos su spungs te /
oM sarba ta thA ga ta hr-i da ya /
ha ra ha ra /
d+harma d+hA tu dz+nyA na gar+b+ha AHzhes lan bdun bzlas pas 'jam dpal don yod grub pa sku mdog ljang gu rig pa dang ldan pa bskyed do / /
de dag thams cad kyang zhal gsum pa phyag bzhi pa khro zhing cung zad zhi ba / /
rin po che'i rgyan gyis spras pa'o / /
dang po ni sngo ba dang dkar ba dang dmar ba'i zhal can /
ral gri dang /
rdo rje dang /
po ti dang /
dril bu 'dzin pa'o /
gnyis pa ni dkar ba dang /
sngo ba dang /
dmar ba'i zhal can /
ral gri dang /
po ti dang 'khor lo dang /
dril bu 'dzin pa'o / /
gsum pa ni ser ba dang sngo ba dang /
dkar ba'i zhal can /
ral gri dang /
po ti dang /
rin po che dang /
dril bu 'dzin pa'o / /
bzhi pa ni dmar ba dang /
sngo ba dang /
dkar ba'i zhal can /
ral gri dang /
po ti dang /
pad+ma dang /
dril bu 'dzin pa'o / /
lnga pa ni ljang gu dang /
sngo ba dang /
dkar ba'i zhal can /
ral gri dang /
po ti dang /
sna tshogs rdo rje dang /
dril bu 'dzin pa'o / /
yum rnams ni zhal gcig phyag gnyis pa /
gcer bu skra grol zhing g.yon nas g.yas su 'khyud pa rdo rje'i dril bu dang ldan pa'o / /
de dag thams cad kyang sna tshogs pad+ma dang nyi ma'i dkyil 'khor brgyan pa la bzhugs pa ste /
rnam par snang mdzad ni zla ba'i dkyil 'khor la'o / /
de nas rab tu gnas pa dang /
dbang bskur ba dang /
byin gyis brlab pa dang /
rgyas gdab pa dag gis yongs su rdzogs par byas nas /
mchod cing mtshan yang dag par brjod pa'i bstod pa brgya phrag bcu'i bar du byas te /
de nas 'jam dpal ye shes sems dpa'i pho brang du zhugs pa ni thun mtshams kyi de nyid de nye bar bsnyen pa'i cho ga'o / /
de nas srung ba'i 'khor lo yongs su rdzogs pa'i nang du /
'jam dpal ye shes sems dpa' zhal gsum phyag bzhi pa'i rnal 'byor la gnas te /
cho ga rdzogs pa dang /
nam mkha'i bdag po 'khor lo dang bcas pa'i snying gar bzhag ste /
rigs kyi bsnyen pa ye shes sems dpa'i yang pho brang du ji srid spro'i bar du blangs shing go rims kyis khri phrag re re tshad du bya'o / /
thun mtshams su ni sngar dang mthun pa'i mtshan nyid kyi bstod pa dag kyang byas te /
de dag ni sgrub pa'o / /
de nas nam mkha'i pho brang ci 'byor pa'i mchod pas mnyes par bya ste /
tshogs kyi 'khor lo'i mchod pa chen po yang byas la /
mtshan gyi bstod pa byas te /
sangs rgyas gang+gA'i klung gi bye ma dang mnyam pa la bdag nyid kyis thabs dang shes rab yan lag mchog gi dbus su /
a thung ngu lam lus par rdzogs par bstim nas /
'dod pa'i don chen po la rol na bde ba'i ye shes zad mi shes pa'i rang rig la skad cig de nyid la rgyun mi 'chad par 'gyur ba ni /
rdo rje rin chen dbang bskur dpal / /
rin chen kun bdag dbang phyug ste / /
'jig rten dbang phyug kun gyi bdag /
rdo rje 'chang ba kun gyi rje / /
sangs rgyas kun gyi thugs che ba / /
sangs rgyas kun gyi thugs la gnas / /
sangs rgyas kun gyi sku che ba / /
sangs rgyas kun gyi gsung yang yin / /
rdo rje nyi ma snang ba che / /
rdo rje zla ba dri med 'od / /
chags bral la sogs chags pa che / /
kha dog sna tshogs 'bar ba'i 'od / /
rdo rje skyil krung rdzogs sangs rgyas / /
sangs rgyas 'gro ba'i chos 'dzin pa / /
dpal ldan sangs rgyas pad+ma skyes / /
kun mkhyen ye shes mdzod 'dzin pa / /
rgyal po sgyu 'phrul sna tshogs 'chang / /
che ba sangs rgyas rig sngags rgyal / /
rdo rje rnon po ral gri che / /
yi ge mchog ste rnam par dag /
ces bya ba ni de'i bar du byed pa'o / /
rab tu gnas pa yang 'di nyid kyis bya ste /
rdzogs pa'i sangs rgyas 'jig rten 'dren / /
mchod 'os bstod 'os phyag gi gnas / /
rtag tu ri mor bya ba'i 'os /
bkur 'os rjed par bya ba'i mchog /
phyag byar 'os pa bla ma'i rab / /
ces bya'o / /
srung ba'i 'khor lo ni nas dkar po'am ta la'i lo ma la dri zhim pa sna tshogs kyis byugs te /
gur gum gyis 'khor lo rtsibs bzhi pa mu khyud dang ldan pa bris la oM bA gI shwa ri muM nam swA hA /
dkyil du'o / /
a A /
i I /
u U /
e ai /
o au /
aM AHde'i phyi rim du'o / /
s+thi to hr-i di dz+nyAn mUrti /
ra haM bud+d+ho bud+d+hA nAM /
t+yai d+d+hA brti nAM ma ma rak+Sha swA hA /
de'i phyi rim du'o / /
oM badzra tIk+Sha duHkha ts+tshe da pradz+nyA dz+nyA na mUrta ye /
dz+nyA na kA ya bA gI shwa ra a ra pa tsa na ya te nA maHrak+Sha swA hA /
lte ba'i mu khyud la'o / /
rigs kyi dang po ni lte ba'i khor yug tu'o / /
gzhan rnams ni 'khor lo la'o / /
phreng sngags ni phyi'i mu khyud la'o / /
de la sngar bzhin bskyed de /
cho ga rdzogs par byas nas 'khor lor gyur pa de spyi gtsug tu btags na /
dus su 'chi ba'ang zlog par 'gyur te /
gzhan lta smos kyang ci dgos /
de dag ni sgrub pa chen po'o / /
bsod nams yongs rdzogs ye shes zla bzhin 'phel / /
bkra shis phun tshogs bstan pa yun ring rgyu / /
bdud dgra pha ma par byed pa bsgrub thabs 'dis / /
'jam dpal ye shes sems dpa'i zhabs grub shog /
bdag ni blo dman rab 'byed rgyud la rmongs / /
dam pa snyan brgyud la brten tshig 'ga' zhig /
bris pa 'di la blo bzang dang gyur na / /
rang gi bu bzhin khyed kyis bzod pa mdzod / /
'jam dpal ye shes sems dpa'i yid 'jug pa'i bsam gtan gyi 'khor lo zhes bya ba /
rgya gar gyi mkhan po dpal ldan gnyis su med pas mdzad pa rdzogs so // //
rnal 'byor pa bsod snyoms pa pradz+nyA shrI dz+nyA na kI rtis rang 'gyur du mdzad pa'o //
[ ]
