@ / /
sgrol ma dkon mchog gsum la bstod pa bzhugs / @## / /
sgrol ma dkon mchog gsum la bstod pa /
log rtog ma rig gnyid spangs shing / /
blo mchog shes bya kun la khyab / /
yang dag rdzogs pa'i mchog brnyes ma / /
sgrol ma sangs rgyas khyod phyag 'tshal / /
bde chen zhi ba mya ngan 'das / /
dam pa'i chos mchog yi ge bcu / /
pha rol phyin pa bcu yi tshul / /
sgrol ma dam chos khyod phyag 'tshal / /
dus gsum bde gshegs thams cad kyi / /
sku dang gsung dang thugs gsang ba / /
'dus pa'i ye shes mkha' 'gro ma / /
sgrol ma dge 'dun khyod phyag 'tshal / /
sgrol ma dkon mchog gsum la bstod pa /
rgya gar gyi mkhan po dI paM ka ra shrI dz+nyA na'i zhal snga nas dang /
bod kyi lo tsA ba nag tsho tshul khrims rgyal bas bi kra ma shI la'i gtsug lag khang du bsgyur cing zhus te gtan la phab pa //
