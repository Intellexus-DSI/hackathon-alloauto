@## / /
rgya gar skad du /
hA la hA la lo ke shwa ra sA d+ha naM /
bod skad du /
'jig rten dbang phyug hA la hA la'i sgrub thabs /
hA la hA la la phyag 'tshal lo / /
sngon ma bzhin du stong pa nyid kyi mthar thug pa bsgoms nas /
hrIHyig sa bon las skyes pa'i / /
hA la hA la brtse chen po / /
zhal gsum de bzhin spyan gsum pa / /
ral pa'i cod pan gyis brgyan cing / /
dang po'i zhal ni dkar po ste / /
g.yas pa sngon po g.yon pa dmar / /
dbu la zla ba phyed pas brgyan / /
thod pa rnams kyis zur phud byas / /
ral pa'i nang gnas rgyal ba dang / /
rgyan rnams kun gyis yang dag brgyan / /
chu skyes dkar po'i mdog dang mtshungs / /
sgeg pa'i nyams kyis shin tu mdzes / /
phyag drug zhal ni sma ra can / /
stag gi pags pa'i na bza' dgyes / /
phyag g.yas dang po mchog sbyin dang / /
gnyis pa na ni bgrang phreng bsnams / /
gsum pa mda' dang gar gyi stabs / /
g.yon pa na ni de bzhin gzhu / /
gnyis par pad+ma dkar po dang / /
gsum pa de bzhin rgyu ma 'dzin / /
brla g.yon pa'i steng du lha mo sgeg mo ste /
g.yon pa chu skyes bsnams pa phyag g.yas pas bcom ldan 'das la 'khyud pa /
gzhan na me tog gis mdzes par byas pa /
ral pa'i tshogs dang bcas pa'o / /
g.yas logs na sbrul gyis dkris pa'i rtse gsum /
g.yon logs na pad+ma la gnas pa'i me tog dri zhim po sna tshogs pas yongs su gang ba'i thod pa'o / /
pad+ma dmar po dang zla ba la rol pa'i stabs kyis bzhugs pa'i bcom ldan 'das bsgom par bya'o / /
de nas sngags bzlas par bya ste /
oM badzra d+harma hrIHzhes so / /
'jig rten dbang phyug hA la hA la'i sgrub thabs rdzogs so //
[ ]
