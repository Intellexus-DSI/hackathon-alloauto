@## / /
'chi bdag yi dwags rgyal po'i sgrub thabs bzhugs / @## / /
'chi bdag yi dwags rgyal po ni / /
'chi bdag bdud ces bya ba ste / /
'gro ba kun gyi lus kyi bdud / /
lus dang grib ma'i tshul bzhin du / /
'gro ba kun la snang ba ste / /
phung po nying mtshams sbyor ba po / /
'jigs pa de yi gzugs mthong na / /
ya ma de yi dri ngan 'byung / /
de nas rang gi srog gi bdud / /
lhag pa'i phyogs na gnas pa ste / /
gtsigs pa can la phyag 'tshal lo / /
de la 'chi bdag skyes bu'i gzugs / /
khru gang yi dwags gos la bri / /
nag po zhal gcig phyag gnyis pa / /
'jigs pa ral pa mche bzhi gtsigs / /
rgyan med rus pa'i phreng ba can / /
g.yas pa ya ma'i dbyug pa 'dzin / /
sdigs mdzub zhags pa g.yon na bsnams / /
ma he dag la gnas pa bri / /
de la rnal 'byor chen po yi / /
mdun du gnas la zhi gnas bya / /
yang na saM sa d+hi rnam gsum las / /
hUM las nag po chen po ste / /
yi ge bcu gcig brjod byas la / /
ras la bris pa bzhin du bsgom / /
oM kA la rU pa ya ma rA dza hUM phaT /
de nas bsnyen pa bya ba gsungs / /
dur khrod nags tshal song byas la / /
bzlas brjod byas pa'i tshul dag gis / /
ha ha bzhad cing 'ong bar rigs / /
mngon du gyur nas ba liM sbyin / /
de la bsnyen pa'i snying po 'di'o / /
oM kA la rU pa b+hI ma yak+Sha hUM /
ma hA ro Sha NaM /
na ra sid+d+ha ye /
sarba b+hU ta a d+hi pa ta ye /
ya ma rA dza ya hUM hUM phaT phaT swA hA /
thog ma dbus mtha' yang dag ldan / /
bcu bzhi phye ba bsnyen pa yin / /
rim pa bzhin du ma bye ba / /
nye ba'i bsnyen pa yin par shes / /
grub ste mngon du gyur pa na / /
sha chen gtor ma chen po sbyin /
oM kA la rU pa ya ma rA dza hUM i daM ba liM gr-ih+Na kha kha khA hi khA hi /
tshogs la sogs pa mngon du sbyin / /
de ltar grub na las bya ste / /
b+han+d+ha mtshan ngan bzang po btsal / /
dum bu gcig gam gnyis pa la / /
dpral ba'i ngos nas ltag par drang / /
mi thod dag pa ro ras la / /
gnod sbyin bai ba swa tA'i gzugs / /
snag tsha bya rog khrag dang ni / /
dur khrod sol ba bong bu'i chus / /
mi rkang snyu gus legs par bri / /
spyi bo'i ngos kyi phyogs dag la / /
ras la 'khor lo bri bar bya / /
rim pa skor gsum ldan pa la / /
rim pa gnyis pa dag la ni / /
rtsibs gnyis gnyis kyi tshad la bri / /
de la gsang sngags dgod pa ni / /
ma ma sha trUM a mu kaM /
'khor lo lte ba'i dbus su bri / /
shar nas brtsams nas 'di lta ste / /
trA sa ya trA sa ya /
A kaD+D+h+ya A kaD+D+h+ya /
sho Sha ya sho Sha ya /
ha na ha na /
da ha da ha /
pa tsa pa tsa /
ban+d+ha ban+d+ha /
tsU r+Na tsU r+Na /
rim pa tha ma dag la ni / /
shar nas brtsams nas 'di ltar bri / /
tsak+Sha badzra g+ho ra ba tra ma k+She tra pA la ya /
ts+tshin+d+ha ts+tshin+d+ha mi / /
b+hin+da b+hin+da /
thA kaM badzra bA d+hi /
ru d+hi ra ar+g+ha sa /
oM mA ra ya badzra ye staM b+ha ya hUM phaT /
bar du dgra yi ming rus bri / /
rgyab srubs dag la gsang sngags bri / /
skud pa sngon po nag po yis / /
thod pa de ni bsdam par bya / /
ro shing me la b+han+d+ha bsro / /
de la zhag gsum byas nas kyang / /
las kyi 'chi bdag khru gang la / /
zhal gcig mche gtsigs phyag gnyis pa / /
bdun por sa dang rnam snang dang / /
dur khrod sol ba'i rgyu dag la / /
bong bu'i chu yis gzugs byas te / /
de yi snying gar thod pa gzhug /
'khor lo la bris sngags bzlas te / /
mar tshes bcu bzhi dang brgyad la / /
dur khrod ro khang dag tu mnan / /
de ltar las ni rdzogs gyur nas / /
gang la bya ba'i dngos po de / /
rang gi bdud kyi dbang du gyur / /
'chi bdag yi dwags rgyal po de / /
ma dros mtsho yi 'bri dkyil la / /
ri nag po yi pha mtha' ste / /
spos dang ri bo'i bar dag na / /
chu dang zheng du cha mnyam mtsho / /
de 'og dpag tshad lnga brgya'i 'og / /
'chi bdag yi dwags rgyal po'i gnas / /
'gro ba'i ltag pa'i phyogs na gnas / /
de yi yum de tsa muN+DI / /
rabs chad pho mo'i thod pa la / /
ya gnyis dag gi bar du yang / /
ro ras dag la gzugs brab / /
zhal dang phyag zhabs sngon bzhin bri / /
de la 'chi bdag tsa muN+DI / /
nag mo mig gsum khro gnyer can / /
kha gdangs skra brdzes nu ma 'phyang / /
gsus chen dus 'gro'i gos gyon ma / /
g.yas na tri shUl g.yon thod pa / /
mi yi thod pa dang sbyar ba / /
mi yi rgyus pas bsdams pa yi / /
bar du 'khor lo gzhug par bya / /
de la 'chi bdag 'khor lo ni / /
snga ma bzhin du bri bar bya / /
de la ma mo'i 'khor lo ni / /
ras la 'chi bdag tshul bzhin du / /
rtsibs brgyad gnyis dang ldan pa la / /
dbus nas brtsams te de bzhin bri / /
ma ma sarba sha trUM /
lte ba'i dbus su bri bar bya / /
shar nas rim pa 'di bzhin du / /
a mu ka s+ya /
d+hu na d+hu na /
ban+d+ha ban+d+ha /
ma tha ma tha /
pra ma tha pra ma tha /
hUM dz+wa ra dza /
dza ri na bya / /
d+hi ri ge naM /
rim pa tha ma dag la ni / /
shar nas brtsams nas 'di lta ste / /
ni ga na shi baM haM yaM ri tshu sa ya /
a bi sha ya /
dzaM baM hr-i da yaM /
tshin+da ma de pa shi gaM mA ra ya nA sha ya hUM phaT /
'khor lo gnyis kyi bar du yang / /
gang la bya ba'i ming gzugs gzhug /
bla mas 'chi bdag bsams byas te / /
srog gi snying po bzlas par bya / /
gos sngon gyon pa de bzhin du / /
yum mam las mkhan dpa' bo bzhin / /
yum gyi srog snying bcu po dgod / /
oM hrIHtsa muN+DI ye hUM phaT swA hA / /
yab yum 'khor lo gang yin pa / /
gong gi thod par gzhug par bya / /
shi ba'i skra yi skud pa la / /
mi rgyus dag gi skud pas bsdams / /
mi yi rgyu mas gzungs thag byas / /
gtso dang gzungs kyis gzung byas nas / /
maN+Dal steng bzhag bzlas pa bya / /
'khor lo steng 'og las sngags la / /
gtso dang gzugs kyi 'bum phrag bzlas / /
de nas bzlas pa rdzogs nas kyang / /
dur khrod lha khang ro khang ngam / /
lha klu drag po'i gnas su mnan / /
lha la sogs pa shi bar bstan /
de yi sgrub pa'i gnas rnams kyang / /
dben pa'i gnas su byas nas ni / /
bla ma pha ma mchod pa yin / /
gang byung yang ni bsgral ba yin / /
de tshe bsgral ba ma byas na / /
de tshe rang nyid 'chi bar 'gyur / /
gsang ba gzhan la bstan mi bya / /
'chi bdag yi dags rgyal po'i sgrub thabs rdzogs so / /
[ ]
