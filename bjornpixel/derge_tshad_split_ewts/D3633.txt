@## / /
rgya gar skad du /
big+h+nAn+ta ka sA d+ha naM /
bod skad du /
bgegs mthar byed kyi sgrub thabs /
bcom ldan 'das bgegs mthar byed la phyag 'tshal lo / /
dang por re zhig sgrub pa pos stan bde ba la nye bar 'dug ste /
aM yig dmar po las skyes pa'i nyi ma'i dkyil 'khor rang gi snying gar bsgom par bya'o / /
de'i steng du hUM yig nag po bkod nas /
hUM yig las skyes pa'i 'od zer gyis bgegs mthar byed dang /
bla ma dang /
sangs rgyas dang /
byang chub sems dpa' rnams dmigs nas me tog la sogs pa rnams kyis yang dag par mchod nas phyag 'tshal te /
gsum la skyabs su 'gro ba la sogs pa byas nas /
stong pa nyid du bsgom par bya ste /
oM shU n+ya tA dz+nyA na badzra swa b+hA ba At+ma ko\u0f85haM /
zhes pas so / /
de'i rjes la aM yig dmar po las skyes pa'i nyi ma'i dkyil 'khor gyi steng du hUM yig /
de yongs su gyur pa las rdo rje hUM yig gis byin gyis brlab par bsgom par bya'o / /
hUM yig gi 'od zer gyis bskul nas de bzhin gshegs pa thams cad rab tu gzhug pa sngon du 'gro bas /
de thams cad yongs su gyur pa las /
bgegs mthar byed bsgom par bya'o / /
zhabs g.yon brkyang gis bzhugs pa'i bdag nyid zhal gcig pa /
phyag gnyis pa /
sku mdog mthing ga /
phyag g.yon pas sdigs mdzub dang /
zhags pa /
phyag g.yas pa rdo rje 'phyar ba /
'jigs par byed pa /
dbu skra dmar ser gyen du brdzes pa'o / /
de nas bcom ldan 'das kyi thugs kar nyi ma'i dkyil 'khor la hUM yig gis byin gyis brlabs pa'i rdo rje'o / /
de las byung ba'i bgegs mthar byed spro ba dang bsdu ba'i tshul gyis chu skyes 'dab ma sna tshogs kyi steng du nyi ma la gnas pa bsgom par bya'o / /
dam tshig la sogs pa'i cho ga sngon du 'gro bas so / /
'di gnyis dang gsum dang bzhi'i thun mtshams su bsgom par bya'o / /
oM AHbi g+h+nAn+ta kr-i ta hUM /
bgegs mtharabyed kyi sgrub thabs rdzogs so // //
oM in+d+ra ya hrIH /
a mA ya Sh+T+r-IH wa ru NA ya bi /
ku be+e rA ya kr-i /
I shwa rA ya ta /
ag+na ye A /
nair+r-i ta ye na /
wA ya we na /
tsan+d+rA ya hUM /
ar+k+kA ya hUM /
brah+ma NA ya phaT /
ba su d+hA rA ya phaT /
be+e ma tsi tra ye swA /
sarba b+hU te b+h+yo hA /
hI hI /
hUM hUM pheM pheM swA hA /
zhes pa ni gtor ma'i sngags so / /
gang zhig bza' ba thams cad kyi dang po gshin rje gshed la dbul lo //
[ ]
