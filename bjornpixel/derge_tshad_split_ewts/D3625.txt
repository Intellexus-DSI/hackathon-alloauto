@## / /
rgya gar skad du /
badzra dz+wa la a na lArka sA d+ha naM /
bod skad du /
rdo rje me dang nyi ma 'bar ba'i sgrub thabs /
rdo rje me dang nyi ma 'bar ba la phyag 'tshal lo / /
de nyid bzhin du stong pa nyid kyi rjes la nyi ma la hUM yig mthing ga yongs su gyur pa las /
rdo rje me dang nyi ma 'bar ba sku mdog mthing ga 'bar ba'i phreng ba 'khrigs pa'i 'od can /
zhal bzhi pa /
phyag brgyad pa /
sgeg pa dang /
dpa' ba dang /
'jigs pa dang /
snying rje'i nyams dang ldan pa'i zhabs bzhi pa /
g.yas kyi phyag bzhis rdo rje dang /
ral gri dang /
'khor lo dang /
mda' bsnams pa /
g.yon gyi phyag bzhis dril bu dang /
gzhu dang /
zhags pa dang /
kha T+wAM ga ba dan sna tshogs pa dang bcas pa bsnams pa /
dbu skra skya bo'i tshogs me 'bar ba can /
shin tu 'jigs pa sbrul chen po 'khyil bas lag gdub dang /
rked rgyan dang /
rkang gdub dang /
mgul rgyan dang /
rna rgyan dang /
cod pan du brgyan pa /
sgyu ma chen po'i 'khor lor byas pa bzhi la chung ma dang bcas pa'i khyab 'jug g.yas brkyang ba'i zhabs kyis mnan pa dbang du byed pa bsgom par bya'o / /
de nas phyag rgya bcing bar bya ste /
lag mthil rdo rje bcings pa'i sor mo 'bar ba'i snying po'i dbus su mthe bong gnyis blang bar bya'o / /
de nas sngags bzlas par bya ste /
oM badzra dz+wa lA na lArka hUM zhes so / /
rdo rje me dang nyi ma 'bar ba'i sgrub thabs rdzogs so //
[ ]
