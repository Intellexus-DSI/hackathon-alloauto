@## / /
rgya gar skad du /
rak+ta ya mA ri man+t+ra saM gra nA ma /
bod skad du /
gshin rje gshed dmar po'i sngags btu ba zhes bya ba /
'jam pa'i rdo rje la phyag 'tshal lo / /
rab tu dben par rab gtsang bas / /
mchod pa dang bcas sngags btu'o / /
bden pa tshad med pha rol phyin / /
'phags lam rnam thar phyogs rten 'brel / /
byang chub mchog rten 'khrul 'khor la / /
bden pa'i dang po ka nas bzung / /
rten 'brel mtha' mar yi ge mchog /
A li kA li'i rim pa'o / /
dang por rnam thar drug pa sbyin / /
de nas rnam thar lnga pa'o / /
de nas rnam thar bdun pa la / /
phyogs kyi brgyad pas brgyan pa'o / /
pha rol phyin pa'i gnyis pa la / /
phyogs kyi brgyad pas brgyan pa'o / /
de nas phyogs kyi bzhi pa bya / /
'phags lam gyi ni drug pa la / /
rten 'brel gyi ni dgu pa sbyin / /
rnam thar gyi ni lnga pa la / /
rten 'brel gyi ni bdun pa spyin / /
rnam thar gyi ni drug pa'o / /
yang ni de nyid sbyin par bya / /
rnam thar gyi ni lnga pa la / /
rten 'brel bdun pa sbyin par bya / /
'phags lam gyi ni drug pa la / /
rten 'brel dgu pas brgyan par bya / /
rnam thar gyi ni bdun pa la / /
rten 'brel dang pos brgyan pa'o / /
'phags lam gyi ni gsum pa dang / /
rnam thar gyi ni drug pa la / /
rten 'brel gyi ni dgu pas brgyan / /
de nas 'phags lam drug pa spyin / /
rnam thar drug pa de nas sbyin / /
yang ni de nyid sbyin par bya / /
de nas yang ni 'phags lam drug /
rnam thar gyi ni drug pa la / /
rten 'brel dgu pas brgyan pa'o / /
'phags lam gyi ni brgyad pa la / /
rten 'brel gsum pas brgyan pa'o / /
de nas rnam thar bdun pa sbyin / /
yang ni de nyid drug pa sbyin / /
de nas phyogs kyi drug pa la / /
rten 'brel gyi ni bdun pas brgyan / /
de nas rnam thar drug pa'o / /
yang ni de nyid sbyin par bya / /
de nas phyogs kyi drug pa la / /
rten 'brel gyi ni bdun pas brgyan / /
ding sang gi mkhas pa phal mo che'i ring lugs grags che ba rnams dang bstun na 'phags lam gyi brgyad pa la phyogs kyi dgu pas brgyan dgos par snang ba mkhyen ldan rnams kyis dpyad par 'tshal lo // /
rnam thar gyi ni drug pa sbyin / /
tshad med pa ni bzhi pa la / /
pha rol phyin pa'i dang pos brgyan / /
'phags lam gyi ni tha ma la / /
rten 'brel gsum pas brgyan pa'o / /
rnam thar gyi ni bdun pa la / /
phyogs kyi brgyad pas brgyan pa'o / /
de nas rnam thar lnga pa sbyin / /
yang ni de yi drug pa sbyin / /
yi ge sum cu rtsa gnyis te / /
las kyi sngags te nang rim gnyis / /
rang rang las kyis kha bsgyur bas / /
las rnams thams cad bde blag 'di la yang phyogs kyi dgu pas brgyan zer dgos pa 'dra bas snga ma bzhin phyad do //
bsgrub / /
rten 'brel gyi ni dgu pa la / /
spyi bor rnam thar lnga pas brgyan / /
de nas phyogs kyi lnga pa la / /
rnam thar bdun pas 'og nas brgyan / /
de nas phyogs kyi bcu pa spyin / /
de nas mnga' bdag bcu drug mtha' / /
de nas phyogs kyi gsum pa la / /
phar phyin lnga pas 'og nas brgyan / /
de la rnam thar bdun pa sbyin / /
rten 'brel gsum pas spyi bor brgyan / /
de nas mnga' bdag bcu drug mtha' / /
de nas phyogs kyi dang po la / /
rten 'brel gsum pas brgyan pa'o / /
bden pa yi ni dang po la / /
rnam thar bdun pas 'og nas brgyan / /
de nas rten 'brel gsum pas brgyan / /
de nas 'phags lam bzhi pa la / /
phyogs kyi brgyad pas brgyan pa'o / /
de nas 'phags lam tha ma ni / /
da lta ngag 'don dang lag len grags che ba rnams ltar na phyogs kyi dgu pa'i rjes ma gtogs rten 'brel gsum ba mi byed pa'ang mkhas pas brtag go / /
lan gnyis su ni sbyin par bya / /
rdo rje sems dpa'i sa bon ni / /
lan gnyis bar du sbyin par bya / /
de nas rnam thar gnyis pa la / /
pha rol phyin pa'i lnga pa sbyar / /
de'ang mkhas pas gnyis su'o / /
de nas phyogs kyi bzhi pa la / /
phyogs kyi dang po 'og tu brtags / /
de la phyogs kyi brgyad pas brgyan / /
de nas phyogs kyi lnga pa la / /
phyogs kyi brgyad pas brgyan par bya / /
gdug pa'i yi ge bcu bzhi ni / /
'khrul 'khor gyi ni phyi rol la'o / /
bzlas pa dang ni 'khrul 'khor la / /
sngon du sngags btu dag par bya / /
gzhan du dbang po'i dgra bo bzhin / /
mchod pa chen po byas nas ni / /
slob ma la ni rjes gnang sbyin / /
de ltar ma byas nus mthu med / /
de ltar byas na shin tu myur / /
'jam dpal gshin rje gshed dmar po'i sngags btu ba slob dpon dpal 'dzin zhabs kyis mdzad pa rdzogs so // //
paN+Di ta dA na shI la dang /
bod kyi lo tsA ba bsod nams seng ges bsgyur ba'o //
[ ]
