@ / /
rdo rje sngon po can gyi chu gtor bzhugs /
skyabs 'gro sems bskyed byas la /
bdag nyid phyag na rdo rje wal gyis bsgoms la lus ngag yid gsum byin gyis brlab par bya'o / /
de nas oM sA b+hA ba shu d+d+haHsarba d+ha rmAHswab+hA ba shu d+d+ho\u0f85haM zhes brjod pas chu gtor gyi snod de stongs par bsams la /
stong pa'i ngang las b+hUM ser po las gtor ma'i snod rin po che'i khang bu brtsegs pa / /
ri'i rgyal po ri rab kyi tshad tsam du bsams te /
de'i nang du gtor ma yi ge khaM ljang gu las kha zas ro brgya pa / /
nam mkha'i tshad dang mnyam pa bsams te / /
de'i nang du /
oM a kA ro mu khaM sarba d+ha rdA nAM /
Ad+ya nut+pan+na twAta oM AHhUM zhes 'jig rten pa'i bdud rtsir byin gyis brlabs te /
oM AH hUM gsum gyis byin gyis brlag yi shes kyi bdud rtsir byin gyis brlab pa ni /
oM du ru sU ru dz+wa la tiSh+Tha sid+d+ha lo ca na sarba ar+tha sA d+ha na ye swA hA /
zhes bya ba sangs rgyas spyan gyi lngags dang / /
nam mkha' mdzod kyi sngags kyis spel ba ni /
oM na maHsarba ta thA ga te b+h+yo /
bi shwa mu khe b+h+yaH sarba thA baM u t+ga te s+pha ra Na hi maM ga na khaM sbA hA /
zhes lan gsum brjod do / /
rang gi sa bon las 'od 'phros bas nam mkha'i khams su h+yIHlas pat+ma dpag tu med pa bsams te / /
de'i steng du yi dam lha la sogs pa 'gro drug thams cad spyan drangs la /
de rnams la yang 'od phogs pas sdig sgrib dag nas yi dam gyi lhar byas la /
bdun rnam dag byas la bgegs bskrad pa ni oM badzra pA Ni a mr-i te ku N+Da li ha na hUM phaT ces bya'o / /
oM nAM lAM ba ra d+ha ra badzra pA Ni A dz+wA pa ya ti i daM ba li gr-i h+NaM tu sa ma ya /
rak+ShaM tu mam sarba sid+d+haM me dra ya ts+tsha n+tu ma ma sarba karma sA du swA hA /
zhes pas yid dam rnams la dbul / /
mgron gzhan rnams la yar sbyin pa na /
namra s+sa rbata thA ga ta a ba lo ki ta oM saM b+ha ra saM b+ha ra hUM zhes brjod pas byin kyis rlabs kyis phan tshun zhe 'gras pa med pa dang /
'byor ba phun sum tshogs par byas nas sngags 'dis yid la ci 'dod pa dang /
mig sngar ci mdzas pa mngon par dga' ba dang /
mi skye ba'i chos la bzod pa / /
thob par 'gyur ro / /
oM ru ru s+phu ra dz+wa la ti Sh+ma si d+d+hi'itsa na sarba ar+tha sA d+ha ya swA hA /
sngags 'di gnyis lan bdun bdun du brjod do / /
de ni zang zing gi sbyin pa'o / /
chos kyi sbyin pa ni rten 'brel snying po dang / /
de nas /
chos rnams thams cad rgyu las byung / /
de rgyu de bzhin gshegs pas gsungs / /
de la 'gog pa gang yin pa / /
dge sbyong chen pos 'di skad gsungs / /
sdig pa ci yang mi bgyi ste / /
dge ba phun sum tshogs par spyad / /
rang gi sems ni yongs su dul / /
'di ni sangs rgyas bstan pa yin / /
zhes pa dang / /
de nas smon lam gdab pa ni / /
dge ba 'di yis skye bo kun / /
bsod nam ye shes tshogs bsags te / /
bsod nams ye shes las byung ba'i / /
dam pa nyid ni thob par shog /
ces pa'o / /
de nas bden pa bdar ba ni / /
sangs rgyas kyi bden pa dang /
chos kyi bden pa dang / /
gsang sngags dang / /
rig sngags dang / /
phyag rgya dang / /
ting nge 'dzin dang /
bdag gi bsam pa rnam par dag pa'i stobs kyi sems can thams cad kyi gnod pa thams cad zhi nas bar chad dang gnod pa thams cad spangs te byams pa'i sems dang ldan par gyur cig /
bdag gi dge ba'i rtsa ba 'di dag gis / /
klu rnams gnod pa myur du zhi ba dang / /
bgegs dang log 'dren 'tsho ba med pa dang / /
bdag gi las rnams thams cad 'grub par mdzod / /
de nas rdo rje sems dpa'i yi ge brgya pa brjod la /
badzra muHzhes pas so sor rang gi gnas su gshegs par bya'o / /
rdo rje gos sngon po can gyi chu gtor gyi cho ga slob dpon 'gro bzangs snying pos mdzad pa rdzogs so // //
rgya gar gyi mkhan po paN+Di ta te dza nge ba dang / /
bod kyi sgra bsgyur gyi lo tsA ba dge slong shes rab kyis zhus shing gtan la phab pa'o //
[ ]
