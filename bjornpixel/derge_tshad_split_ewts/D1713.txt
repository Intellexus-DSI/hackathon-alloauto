@## / /
rgya gar skad du /
pi thi shwa ra pU dza kra ma /
bod skad du /
zhing gi dbang phyug ma'i mchod pa'i rim pa /
bcom ldan 'das ma 'phags ma sgrol ma la phyag 'tshal lo / /
phyag na rdo rje sdigs mdzub bsnams / /
kha dog nag po khro bos mdzes / /
bong thung yan lag sbrul gyis brgyan / /
smin ma sma ra skra ser gyen / /
spyan gsum sdigs mdzub snying gar 'chang / /
bgegs mthar byed pa dang po ru / /
sang nas stan las langs byas te / /
skad cig ma yi rnal 'byor bya / /
dang po gtsug lag khang la sogs par zhugs la /
phyag byas pa'i sngags ni /
oM sarba ta thA ga ta kA ya wAka tsit+tA pra Na me na badzra ban+da naM ka ro mi zhes byas so / /
stan gyi steng du 'dug ste /
gong gi bgegs mthar byed kyi ting nge 'dzin gyis phyogs bcur se gol gtogs shing /
oM a mr-i ta kuN+Da li ha na ha na sarba big+h+nAM da ha da ha sarba pA paM hUM phaT /
ces pas bgegs bskrad do / /
oM big+h+nAM ta kr-ita sa ma ye ta m+me yats+tsha aHhUM hUM a mr-i ta kuN+Da li ni swAhA /
zhes pa'i sngags kyis lhung bzed dang /
dri dang /
bdug pa'i 'khor lo yis bya'o / /
de blugs la bdud rtsi'i bsgom pa yis byin gyis brlab po / /
bdag dang gnas dang rnal 'byor bsrung bar bya'o / /
zhing gi sgrol ma'i rnal 'byor rdzogs par bya'o / /
de nas rdo rje dril bu'i bsgom par bya ste /
de nas g.yon du dril gnas la 'di ltar bsgom mo / /
oM shU n+ya tA dz+nyA na badzra swa b+hA wa At+ma ko\u0f85haM /
zhes pas stong pa'i ngang las gru gsum pa'i maN+Dal gyi nang du sna tshogs pad+ma'i dkyil 'khor gyi dbus su hriM gi sa bon yongs su gyur pa las sku mdog dkar mo bsgom mo / /
phyag bcu zhal lnga sangs rgyas thams cad kyi phreng ba can /
dang po'i zhal dkar po /
g.yas ser po /
rgyab dmar po /
g.yon in+d+ra nI la /
steng gi nag po g.yas pa'i phyag na rdo rje /
'khor lo /
ral gri /
lcags kyu /
chos 'byung ngo / /
g.yon pa rin po che /
pad+ma /
dril bu /
zhags pa /
thams cad mkhyen pa'i ye shes kyi pusti'o / /
de las spros pas 'jig rten gyi khams kyi de bzhin gshegs pa thams cad kyi sngags kyi gzugs kyis bkug par bsams nas /
bgegs gdug pa can thams cad dang /
sdug bsngal gyi bye brag dang bcas pa gcod pa'i rdo rje ral gri'o / /
sems can sgrol ma'i mchod pa'i sngags zhal nas /
oM na mo b+ha ga ba ti sarba ta thA ga tA nAM sarba satwa a pra ti ha ta g+ho ShA nAM oM gan+d+he a /
zhes so / /
de bzhin du bcom ldan 'das ma bdag nyid kyi sngags /
oM badzra g+haN+De ra Ni ta pra ra Ni ta saM pra ra Ni ta sarba bud+d+ha k+She tra pra tsa li te pradz+nyA pA ra mi ta nA da swa b+hA ba bi shud+d+he /
badzra d+ha ra hr-i da yA san+to Sha ba hUM hUM phaT phaT swA hA /
thams cad rab tu bskul la de bzhin du de bzhin gshegs pa lnga dang /
byang chub sems dpa' dang khro bo'i rgyal po dang bcas pa sgras yang dag par bskul ba byas pas /
mchod pa'i dus su rtag tu spyan 'dren pa ste /
gang zhig gis bdug pa dang bcas pas bkrol bas so / /
dril bu 'dis spyan 'dren pa myur du bskul ba dkyil 'khor gyi nang du brtan par byed pa'o / /
cho ga 'di'i sgras de bzhin gshegs pa'i ngo bo myur du thob pa dang /
mthong ba dang dge ba dang /
thos pa gang gis sdig pa thams cad las rnam par grol ba dang /
byang chub kyi sems skye bar 'gyur ro / /
bkrol ba des sdug bsngal thams cad med pa dang /
nad dang /
de bzhin du 'jigs pa chen po brgyad dang /
gdug pa'i sprin gyi gnod pa dang /
rlung dang char ches pa dang /
chung ba yang spang bar 'gyur ro / /
bdud dang bgegs dang log 'dren dang /
de bzhin du gnod sbyin dang srin po dang mche ba can dang bcas pa de thams cad skrag nas g.yo zhing brgyal ba dang phyogs bcur 'bros par 'gyur ro / /
de bzhin gshegs pa dang /
byang chub sems dpa' dang /
lha dang rdo rje khro bo dang /
'jig rten skyong ba dang /
lha chen po rnams dang /
lto 'phye chen po dang /
'phags skyes po la sogs pa rgyal po chen po dang /
'phrog ma dang /
gza' dang /
rgyu skar la sogs pa rang bzhin gyis 'ong bar 'gyur ro / /
byin gyi rlabs rab tu byed pa'o / /
grub pa chen po'i dngos grub ster ro / /
'dod pa'i don thams cad sgrub par byed pa'o / /
tshe ring ba dang /
nad med pa dang /
mi sdug pa dang bral ba dang /
sdug pa dang bde ba chen po bla na med pa'i ye shes ster ba dang /
'gro ba thams cad sangs rgyas nyid du sgrol ba'o / /
mchod pa'i maN+Dal gyi dus dang /
rab tu gnas pa byed pa dang /
sbyin sreg gi las byed pa dang /
de bzhin du gzugs brnyan mchod pa rab tu spyod pa'i dang por 'di blangs te phyag bya'o / /
de bzhin du de nas rdo rje 'dzin par 'gyur ro / /
lag pa g.yon pa byin gyis brlab ste /
oM AH hUM trAM khaM sor mo rnams la rim par yi ge mthe'u chung gi bar du bkod la /
de nas phyag byas rdo rje khu tshur gyis gzung ba g.yas su 'dug pa'i dri 'khor lo'i dung bzung la 'dis spyan drang ba'i dus dang /
de bzhin du gshegs su gsol ba gnyis la rdo rje dril bu'i ting nge 'dzin gyis dkyil 'khor bar bya'o / /
de bzhin gshegs pa dang /
byang chub sems dpa' dang /
lha dang khro bo de bzhin du gang gi rigs kyi cho ga la /
mtshan ma gang gis mtshan pa de mngon du byas te dril bu dkrol bar bya'o / /
zhi ba la 'khor lo mngon du byas te dkrol lo / /
rgyas pa la rin po che mngon du byas la gzung ngo / /
chags pa dang /
dgug pa dang /
dbang du bya ba la pad+ma mngon du byas te myur du dkrol bar bya'o / /
drag po'i las thams cad la sna tshogs rdo rje mngon du byas te dkrol lo / /
gang gis las kyi rjes su 'jug pa de'i 'od spros te 'ong /
gnas gzhi'i gtsug lag khang dang rang gi khyim du de bzhin du bzung ba dang mchod pas /
rtag tu longs spyod chen po'i rgyu dang /
sangs rgyas thams cad kyi gsung 'di'o / /
sngags thams cad kyi gnas dran pas thams cad 'grub par byed do / /
de bzhin gshegs pa la mos pa 'dis bcom ldan 'das ma'i rdo rje dang dril bu las gang gi rjes su 'jug pa 'dzin pa'i cho ga de'i bsam gtan bsgom pa'i rim pa'o / /
rdo rje slob dpon chen po lha'i rigs lha nyi ma dpal gyi zhal gyis mdzes pa las mtshan nyid la sogs pa 'dir ma brjod do / /
g.yas su gnas pa'i rdo rje las oM shU n+ya tA dz+nyA na badzra swa b+hA ba At+ma ko\u0f85haM /
zhes stong pa'i ngang las pad+ma dang zla ba'i steng du hUM gyur pa las /
dpal rdo rje sems dpa' sku mdog dkar po zhal gcig phyag gnyis pa g.yas pa thugs kar rdo rje /
g.yon pa dril bu dkur brten pa /
skyil mo krung du bzhugs pa zhi ba'o / /
rin po che'i rgyan dang kha dog sna tshogs pa'i dar gyis dkris pa bsgom mo / /
de las 'od zer spros pas sems can thams cad de bzhin gshegs par gyur te thim pas rdo rjer gyur pa g.yas pas bzung la /
oM badzra rA dza hUM /
zhes pas mchod pas mchod do / /
yi ge brgya pa'i sngags brjod pas maN+Dal bdud rtsi lngar gtor la /
oM ma hA maN+Dal bi d+hi hUM /
de bzhin du sgrol ma'i sgrub thabs las 'byung ba bzhin byin gyis brlabs pa'i sngags kyis mchod pa la sogs pa /
bsang gtor bya ste /
oM badzra ar+g+haM swA hA /
oM badzra puSh+pe swA hA /
oM badzra d+hU pe swA hA /
oM badzra dI pe swA hA /
oM badzra gan+d+he swA hA /
oM badzra nai wi d+ye swA hA /
dril bus mchod par byas la srin lag gi sor mos rdo rje bzung ba /
oM me di nI badzrI b+ha ba hUM /
oM badzra ardza ni gri he hUM /
oM badzra su ka sa na hUM /
sngags gsum po 'dis byin gyis brlab pa /
bdag nyid mchod pa ni g.yon pa'i srin lag mthe bos dri zhim po bsnams shing /
lha mo'i 'khor lo'i sngags kyi gnas chen gyi lha rnams la mchod pa ma lus pa yid kyis byas so / /
de nas bdud rtsi lnga'i mchod pa btung ngo / /
de nas thang sku la sogs pa'i rten la mchod pa thams cad kyis mchod do / /
de nas rdo rje dril bu bzung la ye shes kyi 'khor lo spyan drang ba'i sngags brjod do / /
de bzhin du yi ge brgya pa dang dril bu'i sngags dang /
de nas sgrol ma'i 'khor lo'i sngags rnams bzlas /
de nas lha mo rang rang gi sngags kyis mchod yon la sogs pa'i mchod pa thams cad dbul lo / /
bdug pa'i dus su dril bu dkrol zhing /
de nas sgrol ma'i 'khor lo'i rtsa ba'i sngags bzlas par bya'o / /
gtor ma dang bdud rtsi lngas mchod do / /
de nas bstod pas bstod pa dang /
yan lag bdun pa dang smon lam gdab po / /
de nas yi ge brgya pa brjod la /
oM khyed kyis sems can don kun mdzad / /
rjes su mthun pa'i dngos grub stsol / /
sangs rgyas yul du gshegs nas kyang / /
slar yang 'byon par mdzad du gsol / /
zhes pas ye shes kyi 'khor lo phyir gshegs su gsol /
bsgoms pa rnams rang gi snying ga'i sa bon las nang du gshegs su gsol /
zhing gi dbang phyug ma'i mchod pa'i rim pa rdzogs so // //
paN+Di ta pa ra he ta dang /
lo tsA ba dge slong shes rab rgyal mtshan gyis bsgyur ba'o //
