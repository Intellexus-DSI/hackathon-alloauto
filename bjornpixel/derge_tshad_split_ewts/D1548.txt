@## / /
rgya gar skad du /
rak+ta badzra yo gi nI sA d+ha na /
bod skad du /
rdo rje rnal 'byor ma dmar mo'i sgrub thabs /
rdo rje rnal 'byor ma la phyag 'tshal lo / /
dang po e'i dkyil du paM las byung ba'i sna tshogs pad+ma'i lte bar / /
raM dmar po yongs su gyur ba las nyi ma'i dkyil 'khor ro / /
de'i steng du hUM yongs su gyur pa las bcom ldan 'das ma bsams la /
mchod pa byas te /
oM badzra yo gi nI hUM badzra puSh+paM pra tI ts+tsha swA hA /
de bzhin du shar gyi 'dab ma la oM DA ki nI hUM badzra puSh+paM pra tI ts+tsha swA hA /
lho'i 'dab ma la oM lA me hUM badzra puSh+paM pra tI ts+tsha swA hA /
nub kyi 'dab ma la oM khaN+Da ro hI hUM badzra puSh+paM pra tI ts+tsha swA hA /
byang gi 'dab ma la oM rU pi nI hUM badzra puSh+paM pra tI ts+tsha swA hA /
zhes bya bas mchod la /
de nas bsgom pa ni gcer bu sku mdog dmar ba 'od zer 'bar ba /
zhal gcig phyag gnyis pa /
zhal la bdud rtsi 'chang ba /
spyan gsum pa /
spyan zlum zhing dmar la 'gyur pa /
dpral ba'i mdzod spu la khro gnyer yod pa /
mche ba gtsigs pa /
ljags 'dril ba /
dbu skra grol ba /
ro'i gdan la zhabs g.yon bskum pa'i tshul du bzhugs pa /
gzhon nu ma'i cha byad dang ldan pa /
dra ba dang dra ba phyed pa dang dril bu g.yer kha'i phreng bas zhabs gdub byas shing sgra grags pa /
phyag rgya drug gis brgyan pa phyag g.yon na thod pa dang kha T+wAM ga thogs pa /
g.yas pas rdo rje gri gug 'chang ba /
drag mo'i gzugs can /
dur khrod la sogs par rnal 'byor pa snying rje dang ldan pas bsgom par bya'o / /
bsgom pas skyo na sngags kyi bzlas pa bya'o / /
oM sarba bud+d+ha DA ki nI ye badzra war+Na nI ye /
badzra bai ro tsa nI ye hUM hUM hUM phaT phaT phaT swA hA /
rtsa ba'i sngags so / /
oM sarba sid+d+hiM pra tI ts+tsha hrI hUM phaT swA hA /
snying po'o / /
oM badzra yo gI nI ye hUM phaT swA hA /
nye ba'i snying po'o / /
oM badzra DA ki nI ye heM hUM /
i daM ba liM gr-ih+Na gr-ih+Na ha ha kha kha dza dza a a hUM ma ma sid+d+hi pra tI ts+tsha swA hA /
gtor ma'i sngags so / /
tshes brgyad dang bcu'am bcu bzhi la dur khrod la sogs par nges par mchod par bya'o / /
gdams ngag chen po'i yul du gyur pa /
dpal ri khrod dbang phyug gis bstan pa rdo rje rnal 'byor ma dmar mo'i sgrub thabs rdzogs so //
