@## / /
rgya gar skad du /
badzra bi lA si ni nA ma badzra bA rA hI sA d+ha ni /
bod skad du /
rdo rje phag mo'i sgrub thabs rdo rje rnam par sgeg ma zhes bya ba /
rje btsun rdo rje rnal 'byor ma la phyag 'tshal lo / /
rgyal ba'i gsang gsum gcig tu 'dus pa'i sku can ma / /
stong nyid snying rje gcig pa'i gzugs can gzugs med ma / /
bden gnyis gcig pa'i rang bzhin 'jig rten rtog pa rnams / /
rnam spangs phag gi zhal can rdo rje lha mor 'dud / /
rnal 'byor dbang phyug sha ba ri pa'i bzhed pa dang mthun par / /
'jam dbyangs byin rlabs stong nyid ting 'dzin rdo rjes rab sbyar ba'i / /
de nyid ye shes grub pa'i tshul mthun dam pa'i man ngag bzhin / /
spro ba dam pas rdo rje phag mo'i sgrub thabs bri bar bya / /
gang zhig bdag gis slar bris pa / /
gal te nongs sam nyes med srid / /
de lta na yang yon tan ni / /
gzhan dga'i skye bos mnyan par rigs / /
de la je dang por skal ba bzang zhing blo dang ba'i sgrub pa pos yid dang rjes su mthun pa'i dben pa'i gnas su /
rab tu 'jam pa'i stan la 'dug ste /
rang gi spyi bor bla ma la sems mngon du phyogs par byas nas /
tha mal gyi nga rgyal bsal ba dang /
mchog tu gyur pa'i bsrung ba'i yang don du stong pa nyid bsgom par bya'o / /
de ltar yang gsungs pa / /
bgegs rnams sems kyi rnam 'phrul la / /
de bzhin nyid ni bsrung ba mchog /
thams cad du ni chos rnams kun / /
de bzhin nyid du rnam par dag /
ces so / /
de nas /
oM shU n+ya tA dz+nyA na badzra swa b+hA ba At+ma ko\u0f85haM zhes brjod do / /
de'i rjes su snod du blugs pa'i myos byed bzang po oM AHhUM gis byin gyis brlabs te /
g.yon pa'i lag pas cung zad gos par blangs la /
yi ge gsum mam lha mo'i sngags kyis lus la khrus bya zhing /
lag pa phan tshun mnyes nas /
bsnol ba'i rgyas spyi bo nas rkang pa'i mthe bong gi bar du byug pa'i tshul bya'o / /
de nas yan lag dgod pa bya ste /
de la rim pa ji lta bar g.yon pa'i mthe bong gi dbus su /
oM baM /
mdzub mo la haM yoM / /
gung mo la hriM moM /
ming med la hreM hriM /
mthe'u chung la hUM hUM /
sor mo thams cad kyi rtsa ba dang rtse mor phaT phaT /
ces bya ba bkod la /
de yis lus dgod pa bya ste /
de la rim pa ni 'di'o / /
lte bar oM baM /
snying gar haM yoM / /
mgrin par hriM moM / /
kha la hreM hriM /
mgo bor hUM hUM /
yan lag thams cad la phaT phaT ces bya'o / /
sdom pa'i tshul la g.yon gyi kun du spyod pa nyid de / /
de yang 'khor lo sdom par gsungs pa /
rtag tu rnal 'byor g.yon gyis spyod / /
g.yon pa'i rkang pa sngon du 'dor / /
zhes so / /
de'i phyir g.yon pa'i ming med kyis blangs pa'i chang gis sa gzhi dag pa la /
rdo rje 'chang gi snying po chos 'byung gru gsum pa /
sor gsum pa'i tshad can /
yi ge gsum brjod pa bzhin bris nas /
ka ra bI ra'i me tog dang /
shing ban+d+hu ka'i me tog la sogs pa me tog dmar pos mchod par bya'o / /
de nas mtshan nyid dang ldan pa'i thod pa dag par byas te /
bdug pas bdugs la /
de'i nang du baM gyi yi ge mngon par bris nas /
yi ge gsum gyis byin gyis brlabs pa'i rgyal ba drug pas legs par bkang ste /
chos 'byung gi steng du bzhag go / /
de'i steng du dri ma med pa'i me long gis bkab pa la /
gzhon nu ma'i pad+ma'i mtshal gyis sbags pa'i dar dmar po'i khud du shin tu dag pa'i sin+d+hu ra blugs pa /
sor mo'i rtse mos mnye bzhin pas /
me long gi ngos khyab par dal bur dgram par bya'o / /
de dag la /
rgyal ba'i snying po snying po'i 'khor lo'o / /
zhes bya bas /
'dir rgyal ba'i snying po ni sangs rgyas kyi snying po'o / /
snying po'i 'khor lo ni /
mchog tu gyur pa'i gsang ba dam pa'i 'khor lo ste /
chos kyi 'byung gnas zhes bya ba'i ming can zur gsum pa mngon par bris nas /
de'i snying por sngags kyi phreng ba gser gyi thur mas /
g.yon pa'i kun spyod pas bri bar bya'o / /
'dir ngag ni /
zla tshes thig le nA da bcas pa'i baM yig bcom ldan 'das ma'i rang bzhin ni phra ba'i ngos kyi chos 'byung gi nang du bri bar bya'o / /
de nas chos 'byung gi dbus su / /
sku gsung thugs rnam par dag pa /
drag po dang /
bde byed dang /
phyogs kyi grangs kyis phreng rim pa gsum du bcom ldan 'das ma'i sngags kyi rgyal po bri bar bya'o / /
'khor lo 'di ni bcom ldan 'das ma'i rang bzhin gnyis su med par rdzogs pa'i go 'phang bsgrod par byed pa rnam par dag pa hA yig dang a yig dag gis te /
'og gi baM yig gi steng du hA yig bri bar bya'o / /
phyi rol gyi shar la sogs par ni khyad par du gyur pa'i dga' ba 'khyil pa rnams g.yon skor du bri bar bya'o / /
de nas sgrub pa pos tshangs pa'i gnas bzhi dang /
stong pa nyid la lhag par gnas par bya'o / /
de nyid las 'chad par 'gyur ba'i mtshan nyid can gyi rdo rje phag mo'i skur skad cig gis mos par bya'o / /
de nas me long gi ngos kyi lha mo'i sngags kyi phreng ba'i 'od zer lcags kyu lta bu rnams kyis sad par byas pa'i bcom ldan 'das ma 'khor dang bcas pa 'og min gyi gnas nas /
phaiM yig gi sgra sgrogs pa dang bcas pa'i 'bar ba'i phyag rgyas spyan drangs la /
dzaHhUM baM hoHzhes bya ba'i yi ge phyag rgya so so la sbyor ba dang bcas pas /
dgug pa dang /
gzhug pa dang /
bcing ba dang yang dag par dgyes par bya'o / /
de'i rjes su sngags kyi gzugs can de nyid la /
rnam pa sna tshogs pa'i bza' ba dang bca' ba dang bldag pa dang btung ba dang myang ba la sogs pa 'dod pa'i yon tan lnga dang bcas pa rnams kyis dang /
ba la sna tshogs pa dag dang /
yang dag pa'i ma da na dang /
nyer spyod lnga rnams kyis dang /
glu dang rol mo dang gar dang bskor ba dang phyag 'tshal ba dang bstod pa ste /
mchog tu gyur pa'i mchod pa rnams kyis yang dag par mchod par bya'o / /
nyin re zhing ngam phyogs ni so so dang / /
zla ba so so'i nag phyogs tshes bcu la / /
rdo rje phag mo'i dngos grub gnyis 'dod pas / /
mchod pa'i cho ga de ltar smras rnams bya / /
zhes bya ba 'di ni rdo rje rnam par sgeg ma las phyi rol mchod pa'i cho ga'o / /
de nas 'dir rdo rje phag mo sngags kyi gzugs can mdun du yang dag par bkod la /
sgrub pa po kha nub tu mngon par phyogs pas gnas nas /
sems can thams cad la dmigs pa'i tshangs pa'i gnas pa bzhi rab tu bsgom par bya'o / /
de la rim pa bzhin du /
mas bu gcig pa ltar sems can thams cad bde ba dam pa la sbyor ba'i bsam pa yongs su brtag pa byams pa'o / /
sdug bsngal dang sdug bsngal gyi rgyu rnam par rtog pa'i rgya mtshor bying ba'i sems can thams cad gdon par 'dod pa'i rang bzhin can ni snying rje chen po'o / /
mchog tu mi 'gyur ba'i bde ba dang mi 'bral bas yongs su tshim pa'i mtshan nyid can ni dga' ba'o / /
'jig rten gyi chos brgyad kyi phyogs spangs pa'i lam nye bar sgrub pa ni btang snyoms so / /
de nas chos thams cad rten cing 'brel bar 'byung ba skye ba la sogs pa'i spros pas stong pa nyid bsgom par bya zhing /
de nas stong pa'i skad cig las ni chos kyi 'byung gnas rab dmar dbus / /
chu skyes dmar dang srog song steng du nyin byed rgyas pa'i lte ba la / /
baM dmar las byung dam tshig sems ma bcom ldan rdo rje phag mo yi / /
gzugs can nyid du rnal 'byor bdag nyid gsal bar yongs su bsgom par bya / /
sin+d+hu ra dang thun mtshams kyi / /
dmar ba dang mtshungs kha dog can / /
rab gsal 'phro ba'i 'od tshogs kyis / /
nyi ma bdun gyi 'od rnams gzhil / /
'od 'phro'i phung po gri gug ni / /
gyen du phyogs par g.yas pa yi / /
phyag gis rnam par 'dzin pas ni / /
zug rngu thams cad gcod par mdzad / /
bdud kyi khrag gis yongs gang ba'i / /
shin tu dkar ba'i ka pA la / /
g.yon pa'i phyag gis thugs kar 'dzin / /
mchog gi kha T+wAM gru mor bsten / /
rdo rje sngon po'i phreng ba yis / /
mgo bo yongs su bskor bas bgyid / /
yang ni thod skam phreng bas mdzes / /
cung zad thod bcings skra grol zhing / /
mgo bo'i phreng ba phrag par 'phyang / /
b+ha ga nas ni khrag rgyun 'bab / /
dgyes pa'i gad rgyangs lhug par sgrogs / /
steng du phyogs pa'i phag zhal g.yas / /
yid tsam khros pa rtsa ba'i zhal / /
mchog tu mdzes shing spyan drug ldan / /
kun dga' dang bcas rjes chags pas / /
sna tshogs gar gyi ro yis rol / /
'khor lo rna cha mgul rgyan dang / /
gdu bu dang ni ska rags nyid / /
phyag rgya lnga yis rnam par brgyan / /
skyil krung phyed pa'i gar gyis bzhugs / /
gcer mo phyogs kyi gos can ma / /
bcu drug lang tsho'i nyams ldan ma / /
rab 'bar me yi dbus gnas bsam / /
de yi sprul pa'i 'khor lo'i dbus / /
chos 'byung la gnas pad+ma dang / /
ro yi snying gar baM yig las / /
sngon du smras pa'i lha mo bskyed / /
de'i yang lte bar sa bon ni / /
baM gyi yi ge blta bar bya / /
de las lcags kyu'i rnam pa can gyi 'od zer gyi tshogs spros pas /
'og min la sogs pa nas bcom ldan 'das ma dpa' bo dang dpa' mo'i dbang phyug ma rnams kyis yongs su bskor ba /
'bar ba'i phyag rgya dpral bar bskor zhing /
mig bstod de /
pheM gyi sgra sgrogs pa dang bcas pas spyan drang bar bya'o / /
mnyam pa'i thal mo las byung ba'i / /
gung mo brtan par rab sbyar te / /
mthe bong mdud cing sor mo gzhan / /
'bar ba ltar byas 'bar ba'i rgya / /
zhes bya ba'i tshul gyis so / /
mngon du phyogs par nam mkha'i mthil du bzhugs par bltas la /
lhag par mos pas yang dag par mchod par bya'o / /
de la rim pa ni 'di yin te /
mchog gyur yan lag brgyad ldan chu / /
ga pur tsan+dan dris bsgos pa / /
rje btsun lha mo'i spyan sngar dbul / /
'di bzhes bdag la bka' drin stsol / /
oM AH hrIH shrI badzra wA pA h+yai pra ba ra satwA ra ar+g+haM pra tIts+tsha swA hA /
mchog gyur yan lag brgyad ldan chu / /
ga pur tsan+dan dris bsgos pa / /
rje btsun lha mo'i zhabs su dbul / /
'di bzhes bdag la bka' drin stsol / /
oM AH hIH shrI badzra wA rA h+yai pA d+yaM pra tIts+tsha swA hA /
mchog gyur yan lag brgyad ldan chu / /
ga pur tsan+dan dris bsgos pa / /
rje btsun lha mo'i zhal du dbul / /
'di bzhes bdag la bka' drin stsol / /
oM AH hrIH shrI badzra wA rA h+yai any+tsa ma naM pra tIts+tsha swA hA /
mchog gyur yan lag brgyad ldan chu / /
ga pur tsan+dan dris bsgos pa / /
rje btsun lha mo'i sku la dbul / /
'di bzhes bdag la bka' drin stsol / /
oM AH hrIH shrI badzra wA rA h+yai pro k+Sha naM pra tIts+tsha swA hA /
lha dang mi las phul byung ba'i / /
me tog chu skyes thang skyes 'di / /
rje btsun lha mo'i tshogs la dbul / /
bzhes nas bdag la bka' drin stsol / /
oM AHbadzra puSh+pe hUM swA hA /
lha dang mi las phul byung ba'i / /
sbyar dang rang byung bdug spos 'di / /
rje btsun lha mo'i tshogs la dbul / /
bzhes nas bdag la bka' drin stsol / /
oM AHbadzra d+hU pe hUM swA hA /
lha dang mi las phul byung ba'i / /
rin chen sgron ma'i snang gsal 'di / /
rje btsun lha mo'i tshogs la dbul / /
bzhes nas bdag la bka' drin stsol / /
oM AH badzra A lo ke hUM swA hA /
lha dang mi las phul byung ba'i / /
kun nas bsil byed dri mchog 'di / /
rje btsun lha mo'i tshogs la dbul / /
bzhes nas bdag la bka' drin stsol / /
oM AH badzra gan+d+he hUM swA hA /
lha dang mi las phul byung ba'i / /
kha dog dri dang ro ldan zas / /
rje btsun lha mo'i tshogs la dbul / /
bzhes nas bdag la bka' drin stsol / /
oM AHbadzra nai bi d+ya hUM swA hA /
gzhan yang sngon du bshad pa'i mchod pa rnams kyis kyang yongs su mchod nas /
bstod pa bya ste /
chos dbyings bdag med rnam par dag pa'i phyir / /
ci dgar nyal ba'i ro la zhabs bsten cing / /
kun gzhi bral ba'i snying gang gar byed pas / /
shin tu rnam par dag pa'i ngo bor mtshon / /
shes rab gzi ldan rnam par dag pa yi / /
ye shes nyi ma'i dkyil 'khor dang ldan par / /
chos dbyings rang bzhin 'gro ba gcig pa'i sku / /
shin tu rnam dag rdo rje phag mor 'dud / /
dam pa'i don gyis rtsa zhal dus gsum pa / /
gzigs pa rnam par dag pas spyan gsum pa / /
kun rdzob rang bzhin phag zhal ro mnyam pa'i / /
bden don nyid kyis gsum spyan rab mnga' ba'o / /
kun+da gyen du bzhengs las 'di yi ni / /
dbu skyes yan lag khyab par rab grol ba / /
mthon mthing stong pa nyid dag bcings dang grol / /
rnam par spangs las phyed bcings lhag ma grol / /
kun rtog rmongs pa gcod dang nyi ma'i rtsa / /
rno ba nyid phyir g.yas par gri gug ste / /
chags pa zla ba'i rtsa dang byang sems kyi / /
rang bzhin khrag bcas thod pa g.yon na'o / /
d+hU tI'i lam bzang kha steng byang chub sems / /
gyen du mdzes pa nyid kyis T+wAM ga ste / /
kha T+wAM ga zhes sbyar ba'i bdag nyid mar / /
rgyal mtshan 'phyang bas mtshon pa de la 'dud / /
kun don sgrub byed gar gyis rol ba'i zhabs / /
sgrib pa kun bral gcer bur 'gying bag bcas / /
rgyal ba lnga dag phyag rgyar yang dag ldan / /
bde chen rgyal ba'i yum la gus phyag 'tshal / /
zhes pas bstod cing /
spros pa la dga' na kho bos sbyar ba'i rdo rje rnam par sgeg ma zhes bya bas kyang ngo / /
de nas bdun rnam dag bya ba ni /
khams gsum sku gcig bcom ldan ma / /
lhan cig skyes dga'i bde ba'i khyim / /
rdo rje phag mo'i dpa' bo che / /
sangs rgyas la ni bdag skyabs mchi / /
phyag rgya sngags dang 'khor lo dang / /
ston mdzad chos la skyabs su mchi / /
'khor lo la gnas mkha' 'gro'i tshogs / /
lha tshogs dge 'dun la skyabs mchi / /
thog ma med pa'i 'khor ba ru / /
skye ba brgyud par rnam 'khyams pas / /
sdig pa'i las rnams gang bgyis dang / /
bgyid stsal rjes su yi rang ba / /
de dag thams cad bshags par bgyi / /
slan cad nam yang mi bgyid do / /
skye bo kun gyi bsod nams dang / /
de bzhin 'jig rten lha rnams dang / /
bse ru spyod pa'i sangs rgyas dang / /
nyan thos rnams dang rgyal ba'i sras / /
skyob pa sangs rgyas thams cad kyi / /
bsod nams kun la rjes yi rang / /
gang yang phyogs bcur bzhugs pa yi / /
'dren pa kun mkhyen thams cad la / /
'gro ba'i ma rig mun bsal phyir / /
chos kyi sgron ma spar bar bskul / /
gang zhig mya ngan 'da' ston pa'i / /
'gro ba'i mgon rnams 'gro phan phyir / /
dpag med bskal ba'i mthar bzhugs par / /
thal mo sbyar nas bdag gsol 'debs / /
ji ltar 'phags pa rgyal sras dang / /
yang dag rdzogs sangs rgyas rnams kyis / /
lus pa med pa'i dge ba rnams / /
bla na med par bsngos de bzhin / /
rjes su yi rang dang bcas pa'i / /
dge ba'i rtsa ba ji snyed pa / /
bla med rdzogs pa'i byang chub tu / /
bdag gis yongs su bsngo bar bgyi / /
zhes bya bas so / /
de nas dzaHhUM baM hoHzhes bya bas dgug pa dang /
gzhug pa dang /
bcing pa dang /
yongs su dgyes pa nyid kyis ro mnyam par blta'o / /
slar yang 'od zer gyi lcags kyus bskul ba'i spyan ma la sogs pa'i rig ma rnams dang snyoms par 'jug pa'i rnam par snang mdzad la sogs pa'i de bzhin gshegs pa rnams la / /
bdag la mngon par dbang bskur du gsol zhes gsol ba btab pas /
de bzhin gshegs pa rnams kyis /
ji ltar bltams pa tsam gyis ni / /
de bzhin gshegs pa kun bkrus pa / /
dag pa lha yi chu 'dis ni / /
bdag gis de bzhin khrus bgyi'o / /
oM AHsarba ta thA ga tA b+hi She ka ta sa ma ya shri ye hUM zhes dbang bskur ba las /
rnam par snang mdzad rigs kyi cod pan du bya'o / /
de nas sngar bshad pa ltar yang dag par mchod pa la sogs pa bya'o / /
de nas phag gi zhal la mngon du phyogs pa nyid du /
kha dog dkar po'i dga' ba 'khyil pa g.yon skor du rdza mkhan gyi 'khor lo ltar myur du 'khor bas mi g.yo ba snyam byed pa la yid rtse gcig tu gtad de mnyam par gzhag go / /
de nyid la bsgom pa gsal ba las / /
lte ba'i chos 'byung gi snying po la gnas pa'i chos kyi 'byung gnas zur gsum pa dmar po /
sin+d+hu ra'i dkyil 'khor ltar bkod pa dag kyang /
sngon ma bzhin du myur du 'khor ba la yid rtse gcig tu mnyam par gzhag go / /
de nas srin po'i lam bsdams pa las thur sel dbang du byas te /
gyen du song ba'i rlung gi mthus steng gi dga' ba 'khyil pa lhag par 'khor ba la yid rtse gcig tu bya ste /
gang gsungs pa /
nyin re zhing ngam thun bzhir rab 'bad nas / /
sa rlog byed pa'i zhal bsgom gang yin pa / /
khyab 'jug 'phrog byed dbyig gi snying pos kyang / /
rgyal bar dka' ba'i 'ching ba las rgyal 'gyur / /
gang zhig 'khor lo dang bcas phag gi zhal ni sgom byed pa / /
de la bud med rnams dang sna tshogs rig pa gos dang ni / /
bza' btung nor 'bru sa gzhi dang ni khang bzang dang / /
lha rdzas mal stan dag dang grub pa rnams kyang 'byung bar 'gyur / /
zhes bya ba yin no / /
de nas sngags pa 'khor lo dang bcas pa'i bcom ldan 'das ma'i sngags snying gar bkod nas /
smra ba gzhan spangs te bzlas bar bya'o / /
sngags ni /
oM oM oM sarba bud+d+ha DA ki nI ye /
badzra bar+N+Na nI ye /
badzra bai ro tsa nI ye /
hUM hUM hUM phaT phaT phaT swA hA zhes bya ba'o / /
'dir man ngag ni /
zhal nas rab 'thon pad+mar ni / /
zhugs pa d+hU tI'i lam brgyud de / /
slar yang zhal nas pad+mar 'jug /
zhes bya bzlas pa'i mtshan nyid do / /
zhes bya ba yin no / /
'dir phan yon du 'gyur ba ni /
gang gsungs pa /
sngags pas mchog gi rig sngags bzlas pa las / /
dngos grub chen po brgyad dang gzhan yang ni / /
mngon par shes pa lnga dang phra ba sogs / /
yon tan brgyad rnams ma lus thob par 'gyur / /
yid bzhin nor bu dpag bsam shing dang bum pa bzang / /
dpal ldan 'dod pa 'jo ba'i ba yang rab bsngags pa / /
de rnams bsgrubs pas 'dir ni nor tsam sbyin 'gyur zhing / /
sngags rgyal 'dis ni nor bcas bde ba ster bar 'gyur / /
de nas tshogs kyi 'khor los cho ga bzhin du yang dag par mchod cing /
bdun rnam par dag pa la sogs pa yang ngo / /
de nas gtor ma sbyin par 'dod na /
pad+ma'i snod la sogs par sna tshogs pa'i bza' ba dang btung ba la sogs pas bkang la /
mdun du yang dag par bshams te /
yaM yig las rlung gi dkyil 'khor /
de'i steng du raM yig las byung ba'i me'i dkyil 'khor /
AH yig dkar po las byung ba'i mi mgo'i sgyed pu la brten pa'i pad+ma'i snod rnam par bsams nas /
der ji snyed pa'i bza' ba la sogs pa rnams /
oM trAM A khaM hUM /
lAM mAM pAM tAM bAM rnams yongs su gyur pa'i bdud rtsi lnga'i rang bzhin du bltas la /
rlung gis bskyod pa'i mes gdungs te yongs su 'dres pa'i dam tshig gi rdzas sa bon bcus byin gyis brlangs pa dang bcas pa nyi ma 'char kha'i kha dog lta bur blta zhing /
hUM yig las byung ba'i bdud rtsi 'byung ba'i kha T+wAM ga mgo thur du blta bas steng du gnas pa /
'og gi rlangs pa dang lhan cig 'dres shing zhu ba 'dres pas grub pa'i bcud lta bu dngul chu'i mdog can bsil ba'i rang bzhin du gyur par bsam mo / /
de'i steng du A li yongs su gyur pa las /
oM AHhUM gi yi ge gsum bltas nas /
de'i 'od kyis phyogs bcu'i dpa' bo dang dpa' mo'i dbang phyug ma rnams kyi bdud rtsi bkug nas /
yi ge gsum la yang dag par gzhug cing /
oM yig la sogs pa'ang rim par bsams nas /
yi ge gsum pa nyid kyis byin gyis brlab par bya'o / /
de nas 'bar ba'i phyag rgyas /
bcom ldan 'das ma mdun du spyan drangs la /
mchod yon la sogs pas yang dag par mchod de /
rdo rje'i thal mo gyen du phye bar pad+ma'i snod gnas par bltas nas /
gtor ma bdag gir mdzad par bsam zhing /
'di bklag par bya ste /
lha mo tshad ma dam tshig tshad ma dang / /
de gsung tshig kyang tshad ma'i mchog yin pa'i / /
bden pa de yis lha mo 'di dag rnams / /
bdag la rjes su 'dzin pa'i rgyur gyur cing / /
snod de nyid g.yon phyogs su bskor ba dang bcas pas /
oM badzrA ral+li hoH dzaH hUM baM hoHbadzra bA rA hA+e sa ma ya s+t+waM /
dr-i sh+ya hoHzhes lan gsum la sogs par brjod pas so / /
hUM dkar las byung rdo rje dkar po'i ljags kyi ni / /
'od kyis rig pas bcom ldan 'das ma tshim par blta / /
de nas tAm+bu la sogs phul nas yang dag mchod bya zhing / /
mngon par bstod nas 'dod pa'i dngos grub stsol bar bya / /
srid pa dang mnyam zhi ba'i tshogs bcom kun du rtag pa 'joms / /
khyod ni dngos po mtha' dag mkha' ltar gzigs pa yang dag mnga' / /
mgon po shin tu lci ba'i thugs rje'i chu rgyas sems la ni / /
mdzod cig mdzod cig lha mo shin tu rjes brtser mdzod / /
de nas dur khrod brgyad na yang dag par gnas pa rnams la /
oM kha kha /
khA hi khA hi /
sarba yak+Sha /
rAk+Shas /
b+hU ta /
pre ta /
pi shA tson+ma n+d+hA pasmA ra /
Da kA /
DA ki n+yA da ya /
i maM ba liM gr-ih+Nan+tu /
sa ma yaM rak+Shan+tu /
ma ma sarba sid+d+b+hi m+me pra yats+tshan+tu /
ya thai baM /
ya theSh+TaM /
b+huny+dza tha /
pi pa tha /
dzi g+h+ra tha mA ti kra ma tha /
ma ma sarba kArta yA /
sat+su khaM bi brid+ha ye /
sa hA yi ka b+ha wan+tu hUM hUM phaT phaT swA hA /
zhes bya ba lan gnyis su mngon par brjod pas tshim par bsam zhing /
tAm+bu la la sogs pa phul nas /
yang dag par mchod cing bstod de /
ts+tsho ma ka'i phyag rgyas reg nas /
lhag pa dang man pa la sogs pa'i sgrib par mi 'gyur ba'i phyir /
dngos grub kyi don du /
oM badzra bA rA hI sa ma ya /
ma nu pA la ya /
badzra bA rA hI twe no pa tiSh+Tha /
dr-i D+h+ro me b+ha ba /
su toSh+yo me b+ha ba /
su poSh+yo me b+ha ba /
a nu rak+to me b+ha ba /
sarba sid+d+ha m+me pra yats+tsha /
sarba karma su tsa me /
tsit+taM shre yaHku ru hUM /
ha ha ha ha hoH /
b+ha ga ba ti sarba ta thA ga ta badzra mA me muny+tsa bA rA h+yai b+ha ba ma hA sa ma ya satwa AHzhes bklag par bya'o / /
rnam pa lnga bskor ba'i pad+ma'i phyag rgyas yongs su mnyes par bya zhing /
nye bar bsdu ba'i sbyor bas 'khyud pa'i tshul sngon du 'gro ba'i g.yon pa'i ming med dang mthe bong gi se gol gyi sgra dang /
badzra muHzhes bya bas 'khor lo bdag nyid la yongs su gzhug cing /
smon lam byas nas /
lha mo'i gzugs kyis gnas par bya'o / /
cho ga de nyid kyis mdun dang bdag nyid kyi ye shes sems dpa' gshegs su gsol ba yang ngo / /
bcom ldan 'das ma'i rtsa ba'i sngags nyid kyis gtor ma sbyin pa'ang man ngag yin par rab tu grags so / /
gtor ma'i cho ga ste /
rdo rje rnam par sgeg ma las bskyed pa'i rim pa bstan pa'o / /
da ni bla ma'i man ngag gi rim pas yang dag pa'i nges pa rtogs par bya ba ni /
lhan cig skyes pa'i gzugs can gyi lha mo ste /
de ni kha dog sogs pa'i mtshan ma dang bral ba /
ngag gi yul mtha' dag las 'das pa /
dbang po'i gzhu dang /
dri za'i grong khyer dang /
nam mkha'i ri mo bkra ba dang /
rin po che las byung ba'i kha dog lnga pa'i 'od zer gyi tshogs lta bu'i bdag nyid can /
sgom pa po'i sems kyi dbang tsam las /
ka pA la dkar po dang /
ro ser po dang /
gri gug nag po dang /
ba dan ljang gu la sogs pa sna tshogs par bkra ba /
rnal 'byor ma'i dra ba'i dbus na gnas pa /
de bzhin gshegs pa lnga'i bdag nyid can /
ban+d+hu ka'i me tog dmar po dang mtshungs pa'i bcom ldan 'das ma /
dri ma med pa'i nam mkha'i yul du sprul pa mngon sum du 'gyur ba zhes bya ba yin no / /
de dang 'dra ba nyid kyi phyir /
sgrub pa po'i sprul pa'i 'khor lor bzhugs pa'i rdo rje phag mo /
pad+ma'i snying por gnas pa'i chos 'byung dmar po'i dbus su /
nyin mo'i dbang phyug gi dkyil 'khor la /
A li dkar po g.yon skor dang k+Sha spangs pa'i kA li dmar po g.yas skor te /
kha nang du blta bas bzhengs pa'i yi ge zhe dgu rlung bzhi bcu rtsa dgu dag pa'i rang bzhin can gyi dbus su /
tsaN+Da lI'i rang bzhin aM yig dang /
don grub kyi rang bzhin thur sel u yig dang lhan cig ro mnyam pa thob pas thun mong ma yin pa'i khyad par du gyur pa can gyi lhan cig skyes pa /
sku gsum gyi ngo bo /
'gro ba thams cad kyi rang bzhin du khyab pa /
dpag tu med pa'i bde ba'i rgyun spro ba can /
rlung gis ma bskyod pa'i mar me 'bar ba lta bu /
zla tshes thig le nA da dang bcas pa'i baM yig gi gzugs su gnas par ro / /
'di nyid la bar ma chad par mngon du phyogs pa goms par byas na /
rlung 'gags nas 'dus ma byas pa'i go 'phang du 'gyur te /
de bas na zlas dbyes sam /
zla dbye dang bral bas 'di nyid la brtan par byas la /
rlung gi rgyu ba gnyis bkag pas /
A li kA li dang bcas par d+hU tIr gzhug par bya zhing /
de nas thur sel gyis dal bur bskul bas /
nA da'i rtse mo las gtum mo'i rang bzhin gyi re khA phra mo'i d+hU tI'i lam du bzhengs par 'gyur te /
rnal 'byor dbang phyug sha ba ri'i zhal snga nas /
srin po'i kha ni bsdams pa las / /
'od zer yang dag sbar bar bya / /
'og gi 'khor lo'i aM yig gi / /
phag mo de ni bzhengs par 'gyur / /
zhes so / /
re khA de yang shes rab kyi pha rol tu phyin ma d+hU tI'i rang bzhin nyid kyi phyir pad+ma'i snal ma ltar phra ba'o / /
de yang ye shes kyi rang bzhin 'dod chags kyi mes bskul bas /
glog gi zhags pa lta bu'i 'od kyi ngo bos /
chos dang /
longs spyod dang /
bde ba chen po'i 'khor lo bsregs te /
slar yang thur sel gyis bskul bas stong phrag bdun cu rtsa gnyis kyi mthar thug pa'i rtsa thams cad yongs su gang ste /
lhag par yang bde ba chen po'i 'khor lor son pas /
haM yig gdungs te /
bug pa dang bcas pa'i mar gyi bum pa bzhu ba'i mar gyi rgyun bzhin du /
haM yig las bar chad pa med par 'dzag pa'i bdud rtsi'i rgyun gyis bcom ldan 'das ma la khrus te /
'khor lo'i rim pas /
nor bu'i rtsa ba dang dbus dang rtse mo'i mthar thug par son pas /
rnam pa sna tshogs pa'i skad cig la sogs pa'i rim gyis /
dngos po dang dngos po med pa'i rnam par rtog pa spangs pa /
shes pa dang shes bya'i ris med pa /
gzhon nu ma'i bde ba ltar /
rang nyid kyis nyams su myong ba'i ngo bo tsam brjod pa ngag gi yul las 'das pa /
de kho na nyid kyi thu ros gang ba /
rtsa'i 'khor lo thams cad du dbugs 'gog pa nyid kyis /
rnam par mi rtog par shar ba'i rnal 'byor /
lhan cig skyes pa'i bde ba chen po yang dag par 'byung ba /
zung du 'jug pa'i ye shes kyi sku can /
rnam pa dang rnam pa med pa dang rgyu dang bral ba /
phyag rgya chen mo'i ngo bo nyid ni bA rA hI ste /
nag po spyod pa'i zhabs kyis gsungs pa /
bA yig gis ni brjod du med / /
rA yig rnam pa dang bral ba / /
rgyu med phyir na hI yig ste / /
bA rA hI yi sgra ru grags / /
zhes so / /
lak+Sh+pu'i zhabs kyis kyang gsungs pa /
'gying bcas rdo rje nor bu'i khyim phug rtser / /
skyil krung bcings las pad+ma'i mdzod du ni / /
ji srid sdug po'i ror srid thig ler zla / /
'byung 'gyur de srid thub dbang go 'phang 'thob / /
slob dpon klu sgrub kyis spyan drangs pa'i sa ra ha pa'i glu las kyang /
ji srid gang du yid la yang bya'i rang bzhin rnam rtog rab tu 'byung bar nges de srid / /
gang du dga' bar byed pas snying la bde ba byed de'ang yang dag rtog pa tsam / /
de rjes gang la chags bral nyid de gnyis po gang dag srid pa'i rgyu / /
gang du'ang yul la rnam par mi rtog sems las mya ngan 'das pa gzhan med do / /
zhes so / /
de bas na 'di ltar don dam pa nyid la mngon du phyogs pas /
dngos po thams cad la bde ba yang dag par spro zhing /
snang ba nub pa nyid dang /
snang ba tsam gyi ngo bos bde ba chen po la ji tsam nus pa de srid du mnyam par gzhag go / /
de nas ni /
ci dgar langs la dngos po thams cad bde ba chen po las byung ba'i / /
rnal 'byor ma'i 'khor lo nyid du phyogs par bltas nas ni / /
rang rig bde chen de yi ngo bor phyir zhing rab tu mchod / /
myur du bsod nams ye shes tshogs gnyis nye bar rdzogs don du'o / /
tshogs gnyis nye bar bsags pa yis dang bsgoms pa yis ni khyad par las / /
srid gsum bdag las byung zhing srog chags rnams ni bdag gi ngo bo nyid / /
'gro ba 'di kun bdag las gzhan min rnal 'byor ma'i 'khor la nga'o / /
de ltar mnyam par gzhag dang rjes kyi rnal 'byor yang dag par / /
rnal 'byor pa gang bar ma chad du bsgom pa goms byas na / /
mtshams med lnga sogs sdig pa mngon byas skal ba dman pas kyang / /
phyag rgya chen po'i dngos grub dus ring min par yid ches byung / /
'dir 'ga' zhig gi bsam pa 'byung ba /
'pho ba'i bde ba dang /
sman chen po la sogs pas thig le ring pa'i bde ba ni /
byis pa rnams kyi'ang yin na /
ji ltar bde ba chen po ni las kyi yan lag ma sogs las 'char bar 'gyur te /
de ni skad cig gis 'gyur ba nyid kyis sdug bsngal ba yin la /
bde ba chen po la ni srid pa gsum gyi 'gyur ba'i bde ba ji srid pas bye ba'i char yang bskrun du med pa las so snyam pa yin no / /
de ni bden mod kyi /
'on kyang 'dir bla ma dam pa'i man ngag gis /
gnyid kyi sbyor ba la brten pa ste /
'dir rlung dang rnam par shes pa dang dbang po 'gog pa'i sbyor bas bsam gtan du bya ba'i dgongs pa'i skad las gnyid de /
gcig tu 'chi ba zhes bya bar yang brjod do / /
bde ba gang gis 'chi ba 'dir / /
de yi bde ba bsam gtan brjod / /
ces so / /
'chi ba gzhan ni brdzun gyi tshig nyid kyi phyir / /
dpal bde mchog tu'ang gsungs pa /
'chi ba zhes bya rnam rtog 'dis / /
mkha' spyod go 'phang 'dren par byed / /
ces so / /
bsam gtan de nyid kyi thig le 'gyur ba med par byas pa la bde ba chen po 'char bar 'gyur ro zhes bya bar grub bo / /
yul dang dbang po dang rnam par shes pa la gnyid kyi sbyor bas bde ba chen po bza' bzhin pa ni bstod pa la sogs pa yang de'i ngo bor mnyam pas b+hu su ku pa ste /
'di ni b+hu su ku pas rtogs / /
nyal nas gnas bzhin pa nyid kyis / /
gzhan gang thams cad 'grub par blta / /
zhes so / /
rnal 'byor 'di yis grub pa la ni sa phyogs 'byung ba chen po rnams / /
rim par thim las me long la ni sna tshogs gzugs bzhin nam mkha' la / /
shes byar ltos med snang tsam ye shes sgyu ma'i 'khor lor mkhas pas rtogs / /
ye shes de yang mtshan ma lnga rnams kyis mtshon de nyid la ni mnyam par gzhag /
rtse gcig bsam gtan las ni du ba'i rnam pa dang po'o / /
smig rgyur snang ba gnyis pa yang ste mkha' snang rnam pa gsum pa'o / /
sgron ma 'bar ba bzhi pa yin te dri ma med pa'i nam mkha' ltar / /
rtag tu snang ba rnam par mi rtog 'od gsal lnga pa zhes bya'o / /
de ltar mtshan ma'i rim pa thob las phyag rgya chen po'i dngos grub mchog /
som nyi med par 'grub la zhum pa spangs te rtse gcig brtul bar bya / /
'dzag pa'i bde ba sbyin pa'i rang bzhin gyi lhan cig skyes pa ni rgyu'i gtum mo ste /
de nyid mi 'gyur ba'i bde ba'i ngo bo nyid du bya ba'i phyir /
nor bu las slar gyen du gshegs pa'i sbyor ba ni /
rnal 'byor de nyid la brten pa yis te /
mnyam pa'i snod du sgron ma ni / /
chu yi dbus su rab gtams pa / /
bum pa'i khyim du zhugs pa na / /
chu ni gyen du 'dzeg la ltos / /
zhes bya ba'i dpe nyid las so / /
yang na 'khor la so sor bum pa can gyi sbyor bas thig le haM yig la ro mnyam pa yang ste /
thams cad rnam par mi rtog pa nyid du bya bas kyang ngo / /
de nas dngos grub kyi phyir yongs su bskyang bar bya ba'i dam tshig shes par bya ba ni /
srog chags thams cad la brtse ba mi 'dor ba dang /
tshul khrims bzang zhing skyon med pa rnams la mngon spyod mi bya'o / /
rnyed bkur gyi rgyus bdag nyid sgrogs pa dang /
nyams pa dang /
nga rgyal dang /
khro ba dang /
sred pa dang /
rmongs pa la sogs pa spang bar bya'o / /
rtag tu g.yon gyi spyod pa nyid dang /
lha dang sngags tha dad par mi blta'o / /
rang bzhin gyis yongs su dag pa shes pa dang /
'jig rten gyi dor bya ba bsrung zhing /
nyes pa'ang spang ba dang /
dka' thub kyis bdag nyid gdung bar mi bya ba dang /
bud med rnams khyad par phyag rgya dang gzungs ma rnams la nam du yang ma dad par mi bya'o / /
rmugs pa dang rgod pa la sogs dang /
rtsa ba'i ltung ba spang ba dang /
gzhan gyi don la bag yod pa dang /
nad pa'i rim gror bya ba la brtson pa dang /
rang gi khyed kyis gzhan gdung bar mi bya'o / /
dngos grub kyi khyed du the tshom spangs nas dpa' bo seng ge lta bur spyad par bya'o / /
rdo rje rnam par sgeg ma las rdzogs pa'i rim pa'i gdams pa'o / /
rdo rje phag mo'i sgrub thabs rnam dag rdo rje 'dzin pa'i dgongs pa bzhin / /
sa skyong che dang bshes gnyen 'ga' yis rab tu btud cing bskul ba las / /
srog chags phung pos kun dga'i dga' ba bla med myur du rtogs pa'i phyir / /
bdag gis bgyis las bsod nams thob des 'gro rnams phag mo nyid gyur cig /
dpal rdo rje phag mo'i sgrub thabs rdo rje rnam par sgeg ma zhes bya ba /
paN+Di ta chen po shrI ban rat+na'i zhabs kyis mdzad pa'o / /
paN+Di ta chen po de nyid dang /
stag tshang lo tsA ba 'jam dpal ye shes kyis bsgyur ba las /
phyis paN+Di ta chen po de nyid kyi bka' drin gyis 'tsho ba'i dge slong rdo rje 'dzin pa rgya mtsho'i sdes /
mi bcos su mi rung ba rnams bcos shing don la rton pa nyid du gtan la phab ba'o //
