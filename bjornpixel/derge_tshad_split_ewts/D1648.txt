@## / /
sgyu 'phrul chen mo'i sgrub thabs bzhugs / @## / /
rdo rje mkha' 'gro ma la phyag 'tshal lo / /
dang por sngags pa bdag nyid kyi / /
zhal gdong dag par byas pas na / /
de ni 'jig rten pa yi lugs / /
don dam rnal 'byor 'di lta ste / /
snying gar zla ba'i dkyil 'khor la / /
nag po hUM ni bsam par bya / /
'od zer rnam lngas khyab par spros / /
'jig rten khams ni gsal byas nas / /
slar 'dus zhal ni dag par bya / /
de nas bsgom pa'i sa gzhi ni / /
bdud rtsi lngas ni gtor bar bya / /
de steng bde ba'i stan la 'dug /
snying gar zla dkyil hUM ni bsam / /
de las 'od zer rab 'phros nas / /
rang bzhin dkyil 'khor spyan drangs nas / /
mdun gyi nam mkhar bsam par bya / /
rang gi snying ga'i hUM las ni / /
mkha' 'gro ma bzhi rab spros la / /
phyi nang mchod bstod la sogs bya / /
de nas sdig pa bshags par bya / /
lus ngag yid gsum las byas sdig /
rang gi byas sogs sdig pa kun / /
rang bzhin dkyil 'khor dag pa bshags / /
sangs rgyas la sogs bsod nams la / /
rjes su yi rang ba byas nas / /
rjes su yi rang bsod nams 'dis / /
sems can thams cad don du bsngo / /
dkon mchog gsum la skyabs su mchi / /
byang chub sems ni rnam gnyis kyis / /
rang gi lus ngag yid gsum 'dis / /
sangs rgyas la sogs rnams la dbul / /
yan lag bdun mchod byas nas su / /
rang gi lus ngag yid gsum la / /
rang bzhin yi ge gsum 'di bsam / /
yi ge gsum ni 'di lta ste / /
he dang ru ni ka dang gsum / /
he zhes chos rnams rgyu med pa / /
ha zhes chos rnams skye 'gag med / /
e zhes chos rnams smra brjod bral / /
ru zhes chos rnams brag ca 'dra / /
ra zhes yang dag bde chen lus / /
u zhes chos rnams mi rtog brten / /
kA zhes chos rnams gnas med pa'o / /
ka zhes chos rnams bde dang ldan / /
a las chos rnams skye med bstan / /
rang gi lus ngag yid gsum gyi / /
rang bzhin yi ge gsum po 'di / /
nan tan gyis ni de ltar bsgom / /
oM shU n+ya tA dz+nyA na badzra swa b+ha ba At+ma ko\u0f85haM /
stong nyid sems ni brtan byas nas / /
de nyid nyi ma'i dkyil 'khor gyur / /
de steng hUM nag bsam bya ste / /
de gyur rdo rjer bsgom par bya / /
rdo rje bum par hUM nag bsam / /
de las 'od zer rdo rje 'phros / /
gru bzhi rdo rje brtsig byas te / /
steng du rdo rje gzeb bsams nas / /
'og ni rdo rje sa gzhi ste / /
rdo rje ra ba'i phyi rol du / /
laM gyur sa gzhi gru bzhi ste / /
rdo rje rtse gsum gyis ni mtshan / /
sa yi dkyil 'khor phyi rol du / /
baM gyur chu yi dkyil 'khor zlum / /
de dbus bum pa dag tu bsam / /
chu yi dkyil 'khor phyi rol du / /
yaM gyur rlung dkyil gzhu lta bur / /
g.yas g.yon ba dan mtshan par bya / /
yang na de yi phyi rol du / /
raM gyur me dkyil gru gsum bsam / /
rdo rje ra ba'i nang du ni / /
phyogs bzhi mtshams bzhi dag la ni / /
dur khrod brgyad ni bsam par bya / /
paM gyur pad+ma dmar po bsam / /
pad+ma'i ze 'bru'i steng du ni / /
nyi ma'i dkyil 'khor bsam par bya / /
dbus su mthing nag hUM ni bsam / /
hUM las 'od zer rab spros pas / /
phyogs bcu'i bde gshegs rnams bkug nas / /
hUM la thim nas zhu bar gyur / /
pad+ma'i 'dab ma bzhi la ni / /
lha mo bzhi ni bskyed par bya / /
tshad med bzhi yi rang bzhin las / /
rdo rje mkha' 'gro la sogs bzhis / /
'di bzhi'i rdo rje glu yis ni / /
mnyam nyid la gnas bskul bar bya / /
dpal rdo rje glu'i dam pa'i srid pa shin tu sgrub byed pa / /
kye ma gnyen mchog rdo rje'i 'od kyis pad+ma rab phye shig /
a la la la la ho / /
bde ba chen po rab tu dgyes pa'i gar mdzod cig /
nyi ma'i 'od kyis pad+ma'i kha rab phye ba bzhin / /
a la la la la ho / /
bde ba chen po rab tu dgyes pa'i gar mdzod cig /
rdo rje'i glu ni blangs nas su / /
gong bu de nyid hUM du gyur / /
de las 'od zer rab spros pas / /
phyogs bcu'i bde gshegs kun bkug nas / /
hUM nyid la ni thim par bsam / /
snying rje'i stobs kyis rdo rjer gyur / /
sku mdog mthing nag zhal bzhi pa / /
phyag bzhi dag gis rab tu mdzes / /
dbus zhal sku ni mthing nag ste / /
g.yas kyi zhal ser g.yon zhal ljang / /
lhag ma'i zhal ni dkar po'o / /
g.yas gnyis ka pA la dang mda' / /
g.yon gnyis kha T+wAM gzhu ni 'dzin / /
nyi ma'i dkyil 'khor gdan la bzhugs / /
zhal bzhi spyan ni gsum gsum ste / /
mi mgo gsar pa'i do shal la / /
rgyu ma rlon pa'i thag pas brgyus / /
thod skem phreng bas dbu la brgyan / /
rus chen rgyan dang yang dag ldan / /
dga' bzhad zhal gdangs mche ba gtsigs / /
dbu skra dmar ser gyen du 'bar / /
de nas gnas drug byin gyis brlab / /
dpral ba'i mtshams su tsi ser bsam / /
mig gnyis la ni oM dkar po / /
rna ba gnyis la A dmar bsam / /
sna gnyis la ni khe dkar po / /
mgrin par AHd+mar bsam par bya / /
snying gar re dmar bsam par bya / /
gnas drug yang dag byin brlabs nas / /
yab yum sku ni dus gcig rdzogs / /
stong nyid la ni shin tu 'khyud / /
gnyis med sku las 'od zer 'phros / /
'jig rten khams gsal byas nas ni / /
rdo rje 'dzin pas dbu ni brgyan / /
sku gsung thugs ni byin gyis brlabs / /
chos dbyings ye shes rnam dag gi /
de yi ngo bo bdag nyid ni / /
shar gyi pad+ma'i 'dab ma la / /
rdo rje mkha' 'gro ma ni bsam / /
sku mdog mthing nag zhal bzhi ma / /
g.yas ser g.yon ljang gu yi zhal / /
lhag pa'i zhal ni dkar po ste / /
g.yon gnyis kha T+wAM dril bu la / /
g.yas gnyis ka pA la rdo rje / /
sa khams me long rang bzhin no / /
mdog ser rin chen mkha' 'gro ma / /
lho yi pad 'dab bsam par bya / /
g.yas nag g.yon ni ljang gu'i zhal / /
lhag pa'i zhal ni dkar po'o / /
g.yon gnyis ba dan ce spyang ste / /
g.yas gnyis rtse gsum rin chen 'dzin / /
chu khams mnyam nyid rang bzhin no / /
mdog dkar pad+ma mkha' 'gro ma / /
nub kyi pad 'dab bsam par bya / /
g.yas ser g.yon ni ljang ba'i zhal / /
lhag pa'i zhal ni nag po ste / /
g.yon gnyis gzhu dang ka pA la / /
g.yas gnyis mda' dang sna tshogs pad / /
me khams so sor rtog rang bzhin / /
ljang mdog sna tshogs mkha' 'gro ma / /
byang gi pad 'dab bsam par bya / /
g.yas ser g.yon ni sngo ba'i zhal / /
lhag pa'i zhal ni dkar po'o / /
g.yon gnyis zhags pa ka pA la 'dzin / /
g.yas gnyis ral gri cang te'u 'dzin / /
rlung khams nan tan rang bzhin no / /
rdo rje mkha' 'gro la sogs bzhi / /
nyi ma'i gdan la rab tu gnas / /
ka pA la sogs rgyan rnams ni / /
gtso bo'i rgyan dang mthun par bshad / /
spyan ni gtso bo nyid dang mthun / /
cung zad zhal gdangs mche gtsigs la / /
dbu skra dmar ser gyen du 'bar / /
thams cad kyi ni sku rnams la / /
me dpung 'bar ba'i 'od zer 'phros / /
snying rje'i stobs kyi rdo rje ma / /
lha mo 'di bzhis mdzes bskor bsgom / /
ji ltar rdzogs pa'i rim pa ni / /
slob dpon dag la dri bar bya / /
spyi bor rlung gi dkyil 'khor bsam / /
snying gar sa yi dkyil 'khor ro / /
lte bar chu yi dkyil 'khor bsam / /
gsang bar me yi dkyil 'khor te / /
ma ning gis ni bsgom par bya / /
oM AHhUM /
rnal 'byor pa ni ngal bso'i phyir / /
sngags kyi 'dzab ni bzlas par bya / /
oM AHhrIHhUM phaT /
ting nge 'dzin las langs nas ni / /
'khor ba dang ni myang na 'das / /
gnyis su med par bsgom par bya / /
rgya gar gyi mkhan po sku med rdo rjes mdzad pa sgyu 'phrul chen mo'i sgrub thabs rdzogs so // //
