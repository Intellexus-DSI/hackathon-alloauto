@## / /
rgya gar skad du /
Ar+ya ma hA mA yu rI sA d+ha naM /
bod skad du /
'phags ma rma bya chen mo'i sgrub thabs /
'phags ma rma bya chen mo la phyag 'tshal lo / /
sngon gyi de kho na bzhin du byas la /
stong pa nyid bsgoms pa'i rjes su sna tshogs kyi pad+ma dang zla ba la maM yig ljang gu yongs su gyur pa las 'phags ma rma bya chen mo mdog ljang gu zhal gsum ma /
phyag drug ma /
zhal so so la spyan gsum gsum mo / /
nag po dang dkar po ni g.yas dang cig shos kyi zhal lo / /
g.yas pa'i phyag gsum rnams su go rims bzhin du rma bya'i gzhug sgro dang /
mda' dang /
mchog sbyin pa'o / /
de bzhin du g.yon pa'i phyag gsum rnams su rin po che'i rnga yab dang /
gzhu dang /
'jong bar bkan nas gnas pa la bum pa'o / /
sna tshogs kyi rgyan dang gos 'chang ba /
sgeg cing lang tsho la bab pa'i cha lugs can /
zla ba'i gdan dang zla ba'i rgyab rten can /
skyil krung phyed ma can /
don yod grub pas dbu rgyan byas pa /
skad cig gis bdag nyid yongs su rdzogs par byas la /
de'i spyi bo dang /
mgrin pa dang /
snying ga dang /
lte ba dang /
zla ba la gnas pa ji lta ba'i go rims bzhin du oM AHmAM hUM zhes bya ba'i yi ge bzhi bsgoms la spro bar bya'o / /
de nas skyon sngags bzlas par bya'o / /
'di lta ste oM ma hA mA yu rI bid+yA rA dz+nyI hUM hUM phaT phaT ces bya'o / /
'phags ma rma bya chen mo'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur ba'o //
[ ]
