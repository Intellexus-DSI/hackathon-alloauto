@## / /
rgya gar skad du /
shu klA pradz+nyA pA ra mi tA sA d+ha naM /
bod skad du /
shes rab kyi pha rol tu phyin ma dkar mo'i sgrub thabs /
'phags ma shes rab kyi pha rol tu phyin ma la phyag 'tshal lo / /
gang zhig bsgoms pa tsam gyis ni / /
shes rab pha rol phyin 'byung zhing / /
kun gyi byang chub rnam 'dzin pa / /
de nas yang dag bshad par bya / /
zhal gcig phyag ni gnyis pa ste / /
sku mdog dkar mo yid 'ong ma / /
dbu skra phyed phyed 'khyil pa can / /
chu skyes dkar la yang dag gnas / /
phyag g.yas na ni pad+ma dang / /
g.yon na shes rab pha rol phyin / /
mdog dkar rnam par bsgom par bya / /
rdo rje skyil krung gis bzhugs pa'i / /
rgyan rnams thams cad yongs su rdzogs / /
lte ba'i dkyil 'khor la bsgom bya / /
oM yig ye shes las byung ba / /
mchog tu dga' bar byed pa mo / /
dam tshig sems dpa' rdzogs byas la / /
ye shes sems dpa' bsgom par bya / /
rnal 'byor zla drug goms pa yis / /
shes rab pha rol phyin mar 'gyur / /
mtshan mo bdun gyi rnal 'byor gyis / /
bstan bcos kun la 'jigs pa med / /
bzlas pa 'bum du sbyor ba yis / /
nyin re nyin re tshigs bcad brgya / /
'bad pa med par rab tu rtsom / /
gzhung yang brgya ni 'dzin par byed / /
'di rnams sngags kyi tshig tu 'gyur / /
oM pi tsu pi tsu pradz+nyA war+d+ha ni dz+wa la dz+wa la me d+ha war+d+ha ni d+hi ri d+hi ri bu d+hi war+d+ha ni swA hA /
bya rog gi sgra mi grag par sngags 'dis lan bdun rang sgyur la mngon par bsngags nas ji srid zla ba drug gi bar du 'thungs na shes rab chen por 'gyur ro / /
oM praM swA hA /
sngags 'dis kyang ngo / /
'di la mi bskyod pa'i rgyas gdab po zhes so / /
shes rab kyi pha rol tu phyin ma dkar mo'i sgrub thabs rdzogs so //
[ ]
