@## / /
rgya gar skad du / /
shrI badzra yo gi nI sA d+ha na /
bod skad du /
dpal rdo rje rnal 'byor ma'i sgrub thabs /
rdo rje rnal 'byor ma la phyag 'tshal lo / /
stong nyid snying rje'i bdag nyid can / /
khams gsum pa yi ngo bo nyid / /
bskal pa me ltar 'bar ba'i 'od / /
rdo rje rnal 'byor ma la 'dud / /
bla ma brgyud pa'i rim pa yis / /
rtogs pa gcig gi spyod yul de / /
rdo rje rnal 'byor ma'i sgrub thabs / /
mdor bsdus bdag gis bshad par bya / /
zhal gnyis ma dang don grub ma / /
dbu bcad la sogs chos drug rnams / /
bsdus phyir yang dag don gsal ba'i / /
dmar chung ma yi sgrub thabs bri / /
dbang bskur yang dag don thob nas / /
gnyug ma'i don rnams ma lus bya / /
bla ma sangs rgyas dkon mchog la / /
dang ba'i yid kyis skyabs song nas / /
sems can don rab dga' ba la / /
byang chub tu ni sems kyang bzung / /
rang bzhin phun sum tshogs pa'i gnas / /
bar chad bsal la dben pa ru / /
khong tshangs can gyi stan bting la / /
yab la bltas te gnas par bya / /
sngags pas tho rangs re zhig langs / /
me yi bu dang chu skyes dang / /
A li kA li Nir bcas dang / /
hrIr bcas bcom ldan bskyed par bya / /
de nas skad cig rang lhar gnas / /
dbyangs yig gsal byed ka shas brgyan / /
yig btus rgyal po 'di yin pas / /
logs su 'thor ba bsdus pa med / /
de dag sgyu gzugs rang bzhin las / /
ka pA la yi chang la ni / /
nam mkha' lding gis bkab gyur te / /
oM dang hUM gis rab sbyangs nas / /
rtsa ba'i sngags kyis yum la mchod / /
baM haM hriM hreM hUM phaT /
zla gam bdud rtsis gtso la mchod / /
g.yon pas g.yas la rdo rje'i khrus / /
rab tu byas te dag byas nas / /
g.yas kyis g.yon la de bzhin mchod / /
pad+ma'i phyag rgyas rang la bsdu / /
de rjes lte ba snying ga dang / /
mgrin pa smin mtshams spyi gtsug dang / /
lte ba la sogs gnas drug tu / /
baM haM hriM hreM hUM phaT /
mthing dang dkar dang dmar ba dang / /
nag dang ser dang ljang ba rnams / /
go rims bzhin du rab tu dgod / /
de nas /
oM suM b+ha ni suM b+ha hUM /
oM gr-ih+Na gr-ih+Na hUM /
gr-ih+NA pa pa gr-ih+NA pa ya hUMH A na ya hoH b+ha ga bAn badzra rA dza hUM phaT /
ces so / /
sngo dang ljang dang dmar ba dang / /
ser ba dag gi khro bo dgod / /
sa bon dag las 'od 'phros nas / /
dam pa rnams ni spyan drangs te / /
bdun gyis bstod nas rang la bsdu / /
tshangs pa'i gnas bzhi sngon song nas / /
oM swa b+hA ba bi shud+d+haH sar+b+bad+har+m+mAH swa b+hA ba bi shud+d+ho\u0f85haM /
oM yo ga shud+d+haH sar+b+ba d+har+m+mA yo ga shud+d+ho\u0f85haM /
oM badzra shud+d+haH sar+b+ba d+har+m+mA badzra shud+d+ho\u0f85 haM /
zhes pa dag pa rnam gsum bsam / /
me yi bu dang hUM gyur pas / /
nyi ma sna tshogs rdo rje dang / /
rdo rje'i gur dang ra bar bsam / /
de nas me bu chu skyes dang / /
A li kA li khri las gdan / /
rdzogs pa nyid du bskyed par bya / /
hrIH dmar 'od gsal 'phro 'du las / /
gri gug de nyid re res mtshan / /
skad cig tsam gyis lte dkyil du / /
rdo rje rnal 'byor ma nyid bsam / /
gcer bu'i cha byad skra grol ma / /
g.yon pa khro mo spyan gsum pa / /
mche ba zur gsum gtsigs mdzad cing / /
dbu la rus pa'i thor tshugs brgyan / /
thod pa lnga yi dbu rgyan can / /
g.yas na phag gdong rna ltag gyen / /
sku mdog me tog sin+d+hu ra / /
g.yas na gri gug g.yon pa na / /
thod pa khrag gis bkang ba bsnams / /
kha T+wAM thod pa sum brtsegs can / /
g.yon gyi gru mo rab brten nas / /
gsang ba'i gnas su bzung ba'o / /
thod can khrag 'dzag do shal can / /
g.yon brkyang g.yas ni bskum pa yis / /
gung mo byin pa la reg pa'o / /
gcer bu mtshan ma rang bzhin gnas / /
nu 'bur rgyas pa phun sum tshogs / /
rus pa'i dbu rgyan snyan cha dang / /
mgul chu do shal phyag gdub dang / /
se mo do dang zhabs gdub dang / /
dpung rgyan sku chings stod g.yogs can / /
g.yas su 'gying zhing g.yon du ldem / /
'gying bag can la mthu byin ldan / /
gzi brjid che la 'od 'bar ba / /
me ris bskor zhing 'du 'phror ldan / /
stong gsum kun snyoms thugs rjer ldan / /
rngam zhing srin po'i zhal ni bsdams / /
de ltar yongs su gnas par bya'o / /
bla ma'i gdams ngag las kyis ni / /
rim pa rgyas par rtogs par bya / /
dzaHhUM baM hoHsa dgug gzhug dang / /
oM dang AH dang hUM gsum gyis / /
gnas gsum pa ni 'thor bsdu dang / /
de nas gnas drug sngar bzhin du / /
go cha'i lha mo'i sku rdzogs nas / /
snying gar sa bon rab tu brgyan / /
de nas spyan drangs mchod bstod de / /
yang gshegs sku brjid byon pa las / /
dbang bskur tshig gis rab mnyan te / /
mkha' 'gro bzhi yis dbang bskur bas / /
ye shes sems dpa' mnyes byas nas / /
dbu la mi bskyod rtags kyis mdzes / /
sa bon 'phro 'dus khar zhugs nas / /
gnas nyid du ni rnam par thim / /
de sprul bcu drug spros pa yis / /
nyid la nyid kyis rnam par mchod / /
rkang pa brgyad pas yongs bstod de / /
rang nyid bdud rtsi myang bar bya'o / /
rlung gi sa bon me yi bu / /
kaM dang a yi 'phro 'du las / /
rlung dang gru gsum dza ril las / /
thod pa pad+mas rab mdzes hUM / /
b+h+rUM dang aM dang dzaM dang khaM / /
na dang da dang ha dang go / /
sku las de rnams rgyas par bskyed / /
hUM gi 'phro 'du rlung bskyod nas / /
me sbar sku gsung thugs kyis sbyang / /
rdo rje sbu gus rab tu myang / /
lte bar chos 'byung kha sbyor la / /
rdza ma mkhan gyi 'khor lo bzhin / /
kha dog dmar po 'od zer ldan / /
grub pa'i sngags kyis yongs bskor nas / /
don kun grub byed 'khor lo bsgom / /
srin po'i zhal ni cung zad bsdams / /
phag gdong gyen du nye bar blta / /
g.yung drung 'khyil pa myur du 'khor / /
snying nang sa bon grub bcas la / /
bskor zhing 'khor lo rab tu bskyod / /
dang po bskyed tshul rab rdzogs te / /
e nas baM la rnam par bsdu / /
thig le nA dar cung zad bsdams / /
dgongs pa chos nyid dag tu bskyal / /
de longs spyod lam ci rigs pas / /
nga rgyal nyid kyis rnam par spyad / /
de nas sngags rnams rnam par bshad / /
oM sar+b+ba bud+d+ha DA ki nI ye / /
badzra war+N+Na nI ye badzra bai ro tsa nI ye hUM hUM hUM /
phaT phaT phaT swA hA /
oM DA ki nI ye huM hUM phaT phaT /
oM lA ma ye huM hUM phaT phaT /
oM khaN+Da ro he huM hUM phaT phaT /
oM rU pi NI ye huM hUM phaT phaT swA hA /
oM kA kA s+ye huM hUM phaT phaT /
oM U lu kA s+ye huM hUM phaT phaT /
oM shwa nA s+ye huM hUM phaT phaT /
oM sU ka rA s+ye huM hUM phaT phaT /
oM ya ma dA ti ye huM hUM phaT phaT /
oM ya ma dU tI ye huM hUM phaT phaT /
oM ya ma daSh+T+wi NI ye huM hUM phaT phaT /
oM ya ma ma thA nI ye huM hUM phaT phaT /
oM na mo b+ha ga wa te wI re shA ya huM hUM phaT phaT /
oM ma hA kAlpAg+nisan+ni b+hA ya huM hUM phaT phaT /
oM dza Ta ma ku Tot+ka TA ya huM hUM phaT /
oM daM Sh+T+wA ka rA lo gra b+hI Sha Na mu khA ya huM hUM phaT /
oM sa ha sra b+hu dza b+hA su rA ya huM hUM phaT /
oM pa ra shu pA sho d+ya shU la kha T+wAM ga d+ha ri Ne huM hUM phaT /
oM byA b+h+ra dzi nA m+ba ra d+ha ra ya huM hUM phaT /
oM ma hA d+hu m+ThA na d+ha ka ra wa pu ShA ya huM hUM phaT /
oM baM huM hUM phaT swA hA /
oM haM yoM huM hUM phaT swA hA /
oM hriM maM huM hUM phaT swA hA /
oM hreM hriM huM hUM phaT swA hA / /
oM huM hUM huM hUM phaT swA hA /
oM phaT phaT huM hUM phaT swA hA /
gzhan yang rab tu bshad par bya / /
rdo rje can gyi mchod pa ni / /
tshes bcu'i dus kyi khyad par du / /
mchod pa lnga dang yang dag ldan / /
bza' ston de bzhin btung ba dang / /
bu ram shing dang rgun 'brum dang / /
'bras la sogs pa ji snyed pas / /
btung ba bzang po ji snyed pas / /
phyi dang gsang bar bcas pa mchod / /
snod ni dri med sbyangs pa ru / /
gur gum la sogs sbyar bar bya / /
btung ba bzang dang ldan pa la / /
sin+d+hu ra yi phye ma btsags / /
gser gyi smyu gu'i sbyor ba yis / /
blo dang ldan pas e dbyibs bris / /
dbus su sngags kyi rgyal po ni / /
rim pa de bzhin bri bar bya / /
g.yung drung 'khyil pa'i phyag rgya ni / /
dge ba 'khor lo'i logs la dgod / /
me tog rnam pa sna tshogs nyid / /
chu las skyes dang thang las skyes / /
mar me tsA ru dam tshig che / /
de bzhin gzhon nu ma yis mchod / /
mchod pa'i khyad par 'di dag gis / /
nye ba nyid du byas pa yin / /
skra grol gcer bur byas nas su / /
o D+ya na phyogs su kha bltas nas / /
shin tu gsang bar bya ba nyid / /
mchod pa'i dus su mnyam par gzhag /
ma gsang bgegs kyis bar chod pas / /
dngos grub de bzhin nyams par 'gyur / /
dam tshig nyams par gyur pa la / /
nad rnams sna tshogs 'byung bar 'gyur / /
srog ni gtong bar 'gyur ba'am / /
'chi ba'i dus la bab kyang bla'i / /
gal te dngos grub mchog 'dod na / /
dam tshig rtag tu bsrung bar bya / /
khams gsum brtan dang g.yo ba yi / /
'gro ba thams cad g.yon nas 'byung / /
g.yon pa sngon du bskyed pa ste / /
rnal 'byor rtag tu g.yon pas spyad / /
mchod pa lag pa g.yon pa ste / /
bza' btung g.yon pas spyad pa nyid / /
rigs lnga la ni kun spyod pa / /
rigs gcig tu ni nges par brtag /
bza' ston de bzhin btung ba dang / /
sme gtsang ngo tsha rnam par spang / /
rtog pa kun las rnam par grol / /
nyes pa kun las rnam par grol / /
rnal 'byor ma yi da ba sdom / /
dpa' bo seng ge bzhin du spyod / /
sngags ni rnal 'byor ma rang bzhin / /
rnal 'byor ma ni sngags kyi gzugs / /
gal te go 'phang mchog 'dod na / /
de dag tha dad par mi bya / /
mi yis gang dang gang bsgom pa / /
yid dang yang dag ldan 'gyur nas / /
des na de yi bdag nyid 'gyur / /
sna tshogs nor bu ji bzhin no / /
bsnyen par gyur pa'i nye ba'i rtags / /
g.yung drung bcas pa'i rje btsun ma / /
zhal nyid mthong bar gyur pa dang / /
chang ni khol bar gyur pa dang / /
rmi lam dag tu zhal mthong dang / /
'bum tsho gsum dang gnyis dang ni / /
gcig gi bar du nye bar bsnyen / /
zla ba gcig dang zla ba phyed / /
de bzhin zhag bdun dag tu ni / /
rab dang 'bring dang tha ma yis / /
mtshan ma grangs dang dus la bsnyen / /
mchog dang bar ma dman rnams kyi / /
go rims bzhin du shes par bya / /
zhi rgyas dbang drag phrin las dang / /
rdo rje nang dme bzlog pa dang / /
sri'u gso dang tshogs 'khor dang / /
las kyi bya ba kha skong rnams / /
gzhan yang bla ma'i thugs la rag /
sems dang rjes mthun rnal 'byor gyis / /
gang zhig shin tu mnyam gzhag na / /
shes rab bsod nams dman pa yang / /
de ni grub 'gyur the tshom med / /
bla ma sangs rgyas bla ma chos / /
de bzhin bla ma dge 'dun te / /
bla ma dpal ldan rdo rje 'chang / /
mdor na bla na med pa yi / /
sangs rgyas 'bras bu 'dod pa yis / /
de phyir bla ma'i bsnyen bkur bya / /
dpal dang ldan pas rab tu bsngags pa yis / /
o D+ya na mkha' 'gro las brgyud sgrub thabs 'di / /
blo ldan rnams kyis 'di bsgrubs nas / /
rje btsun ma yi zhal mthong shog /
rdo rje rnal 'byor ma'i gsang chen zhal nas rna bar mkha' 'gro mas /
nA gArdzu na la brgyud /
des tri sa ra ha la brgyud /
des ka ro pa la brgyud / /
des yi ger bkod pa'o / /
des ni ru ba la brgyud /
des ma jo g.yung mo la brgyud do / /
des rje btsun la brgyud /
des bdag la brgyud pa lags so / /
rnal 'byor ma zhal gnyis ma chung ngu zhes kyang bya /
don bsdus kyi dmar chung ma zhes kyang bya ba tri sa ra has mdzad pa rdzogs so / /
[]
