@## / /
rgya gar skad du /
lU yi pA dA b+hi sa ma ya brti sam+ba ro d+ya nA ma /
bod skad du /
lU yi pa'i mngon par rtogs pa'i 'grel pa sdom pa 'byung ba zhes bya ba /
dpal ldan lU yi pa la phyag 'tshal lo / /
bA rA rlung dang me dag gis / /
bde ba chen po'i 'khor lo haM / /
gang gis zhu byed bA rA hi / /
de la 'khor ba gnas par 'dud / /
'di mnga'i ston pa 'gro ba dag dang gnyis med bdag /
shes rab ma yi khams ldan bde ba chen po'i bdag /
shes rab thugs rje dbyer med nam mkha' lta bu'i bdag /
de nyid sgrub thabs de sgom byed pa bdag gis bshad / /
dang por ri spyil la sogs par / /
lho phyogs kha bstan rnal 'byor pa / /
skra grol ro la 'dug nas ni / /
bdud rtsi lnga po khar bcug la / /
shrI he ru ka zhes yig don / /
bsam zhing sdom pa'i tshul du bsgyur / /
A li kA li'i 'od zer gyis / /
bgegs bsregs tshangs pa'i gnas bzhi bsgom / /
gzugs la rgyal ba rnam snang mdzad / /
tshor ba rdo rje nyi mar bsgom / /
'du shes pad+ma gar dbang phyug /
rdo rje rgyal po 'du byed la / /
rnam shes phung po rdo rje can / /
thams cad stong nyid he ru ka'o / /
rim par dpral ba lte ba mgrin / /
rkang pa snying dang spyi bor ro / /
gti mug rdo rje mig dag la / /
zhe sdang dag byed snyan gnyis la / /
sna la ser sna gsod byed ma / /
kha la 'dod chags rdo rje ste / /
phrag dog rdo rje lus dpral la / /
byang chub sems dpa' dbang phyug sbyin / /
skye mched rnams kyi rang snying la'o / /
sa yi khams ni ltung byed ma / /
chu yi khams ni gsod byed ma / /
me yi khams ni 'gugs byed ma / /
rlung khams gar gyi dbang phyug ma / /
nam mkha'i rang bzhin pad 'bar ma / /
'di rnams rim pas lte ba snying / /
mgrin pa dpral ba gsang gnas su / /
yang na gzugs la sogs pa rnams / /
gzugs brnyan la sogs bzhin du bsam / /
de nas g.yon pa'i mtheb mdzub kyis / /
se gol gtogs pa sngon btang nas / /
sum+b+ha la sogs sngags bzhi po / /
rtse gcig rnal 'byor brjod pa yis / /
nag po ljang gu dmar po ser / /
shar la sogs pa'i phyogs su dgod / /
sa 'og tshangs pa'i gnas bar du / /
khyab pa'i lus chen 'bar ba rnams / /
sum+b+ha la sogs 'od zer gyi / /
ra ba bzhi po de bzhin bsam / /
hUM byung nges mtshan rdo rje yi / /
sna tshogs rdo rje'i rang bzhin sa / /
'og khyab rdo rje'i 'od rnams kyis / /
rdo rje rtse lngar gyur pa yi / /
ra ba rnams steng mda' dra ba / /
de yi 'og tu rdo rje'i gur / /
de 'og rdo rje bla re yang / /
rang rang sngags kyis bsam par bya / /
khwa gdong ma la sogs pa bzhi / /
gsang sngags bzhi las byung ba dang / /
gnyis gnyis phyogs 'od las byung ba / /
gshin rje brtan ma la sogs bzhi / /
zhal gcig phyag gnyis de rnams brgyad / /
lte ba man chad phur pa'i gzugs / /
de rnams g.yon na phur bu ni / /
de dang de yi ngang tshul can / /
g.yas pa'i lag pa rnams na ni / /
rdo rje'i tho ba chen po 'dzin / /
'phros te song bas phyogs bcu na / /
gnas pa'i bgegs rnams rab bkug nas / /
hUM ring brjod 'byung phyogs brgyad kyi / /
khron par de rnams rab bcug nas / /
gdab pa'i sngags kyis phur bus gdab / /
brdung ba'i sngags kyis brdung bya ste / /
gdab dang brdung pa dag gis ni / /
de bzhin nyid du ro gcig 'gyur / /
bgegs kyi lhag ma rnams bskrad nas / /
ra ba la thim lha mo rnams / /
chu la chu ni 'bab pa bzhin / /
mtshams kyi bcings pa'i phyir byung ba / /
rdo rje pad+ma 'khor lo yi / /
ra ba rnams kyang bsam par bya / /
gsang sngags rnams ni 'di lta ste / /
oM sum+b+ha ni sum+b+ha hUM hUM phaT /
oM gr-ih+Na gr-ih+Na hUM hUM phaT /
oM gr-ih+NA pa ya gr-ih+NA pa ya hUM hUM phaT /
oM A na ya hoH b+ha ga wA na /
badzra rA dza hUM hUM phaT /
oM g+ha g+ha g+hA ta ya g+hA ta ya sarba duSh+TA na hUM phaT /
kI la ya kI la ya sarba pA paM hUM phaT /
hUM hUM hUM badzra kI la badzra d+ha ra Adz+nyA pa ya ti sarba bi g+h+TAM kA ya wA ka tsit+ta badzra kI la ya hUM phaT /
oM badzra mud+ga ra badzra kI la ya A ko Ta ya hUM phaT /
de nas snying gar a las zla ba'i dkyil 'khor te /
de yi steng du hUM yig 'od zer dang ldan bsam byas nas / /
de yi 'od kyis bkug nas mdun du dkyil 'khor la / /
phyag 'tshal la sogs bdun dang bdag nyid dbul bar bya / /
he ru ka zhes spyi bo mgrin pa snying ga ru / /
rim pas bltas te stong pa nyid bsgom gsang sngags brjod / /
oM swa b+hA ba shud+d+haHsarba d+harmAHswa b+hA ba shud+d+ho\u0f85haM /
sngon gyi smon lam dbang gis rang sems oM sogs gyur / /
de las 'od dang 'khor lo'i 'phro dang 'du ba bsam / /
de nas rang sems de yang rab tu snang ba tsam / /
de yang gsang sngags brjod cing stong pa nyid du bsgom / /
oM shU n+ya tA dz+nyA na badzra swa b+hA ba At+ma ko\u0f85haM /
stong pa'i ngang las langs te yaM yig las byung ba / /
de la rlung gi 'khor lo rnam par bsgom bya ste / /
sngo skya gzhu yi dbyibs can mtha' ma ba dan mtshan / /
de yi steng du raM yig las byung me'i dkyil 'khor / /
rtse mo bdun ldan dmar po gru gsum raM gyis mtshan / /
de steng baM yig las byung chu yi dkyil 'khor te / /
dkar po shin tu zlum po bum pas mtshan pa'o / /
de steng laM yig las byung sa yi dkyil 'khor te / /
ser po gru gsum rdo rjes mtshan pa'o / /
de steng suM yig las byung ri rab lhun po ste / /
lcog brgyad ldan pa gling la sogs pas bskor ba dang / /
grwa bzhi ngos bzhi rin chen bzhi yi rang bzhin can / /
de steng pad+ma'i steng du hUM byung sna tshogs rdor / /
de steng paM yig las byung sna tshogs pad+ma ste / /
'dab ma brgyad pa ge sar lte ba dang ldan pa'o / /
de steng A li kA li las byung nyi zla'o / /
zhes bya ba rnal 'byor ro / /
de la hUM yig rdo rje 'dzin pa'i rang bzhin can / /
rang gi 'od zer 'phros pas 'khor lo lnga po yis / /
'gro ba'i 'khor lo'i rang bzhin byas nas rnal 'byor mar / /
bcas pa'i 'khor lo slar yang bsdus te bsgom par bya / /
zhes bya ba rjes su rnal 'byor ro / /
hUM la sogs pa las bskyed nyi ma'i 'khor lor gnas / /
he ru ka dpal nam mkha' bzhin du rang bzhin med / /
rtag pa'i dbang phyug chad pa'i u ma de wa la / /
brkyang bskum g.yas g.yon gnas pa zhal kun spyan gsum ldan / /
'khor lo dur khrod dang ldan gzhal yas khang gi nang / /
mthing nag ljang gu dmar po ser po'i kha dog can / /
zhal bzhi dbu la rdo rje phreng ldan phyag bcu gnyis / /
rdo rje dril bu gnyis bcas phyag gis yum la 'khyud / /
gti mug dag phyir glang po'i pags pa phyag gnyis bsnams / /
g.yas pa rim pas DA ma ru dang dgra sta gri gug rtse gsum 'dzin / /
g.yon pas kha T+wAM ga dang thod pa zhags pa tshangs pa'i mgo bo bsnams / /
dbu la zla ba phyed pa thod pa'i phreng ba sna tshogs rdo rje can / /
mche ba rab tu gtsigs shing zhal 'gyur ral pa'i thor tshugs dag dang ldan / /
blo ldan bsam gtan sbyor bas nyams kun dang ldan pa / /
nyon mongs dri ma dag phyir stag gi pags pa bsnams / /
A li la sogs lnga bcu rnam par dag pa yis / /
mi mgo rlon pa lnga bcu'i do shal dang ldan pa / /
mgul rgyan snyan rgyan gdub kor spyi gtsug nor bu dang / /
tshangs skud dang ldan thal bas byugs pa du ba'i mdog /
phag mo mgon po'i mdun gnas nyi ma lta bur ni / /
mdog dmar thod pa skam po'i phreng ba'i do shal can / /
zhal gcig ma dang spyan gsum phyag gnyis dang ldan ma / /
gcer bu bde ba'i ngang tshul skra grol rab dgyes ma / /
thod pa'i dum bu las byas ske rags dang ldan ma / /
g.yon pa bdud khrag bkang ba'i thod pa bsnams pa ste / /
g.yas pa rdo rje sdigs mdzub kyis / /
phyogs bcu'i gdug pa rnams 'joms byed / /
bskal pa'i me ltar gzi brjid che / /
khrag la dgyes shing khrag 'dzag ma / /
brla gnyis la ni rab tu 'khyud / /
bde chen snying rje'i bdag nyid can / /
mkha' 'gro ma dang lA ma dang / /
khaN+Da ro he gzugs can ma / /
pad+ma'i phyogs kyi 'dab mar dgod / /
de rnams dngos grub thams cad bsgrub / /
nag mo ljang gu dmar mo ser / /
zhal gcig phyag ni bzhi pa rnams / /
g.yon pa thod pa kha T+wAM ga /
DA ma ru dang gri gug g.yas / /
spyan gsum pa la skra grol ba / /
gcer bu brkyang bskum gnas pa rnams / /
phyogs mtshams rnams su bum steng du / /
byang chub sems sogs snod rnams so / /
dang por thugs 'khor rtsibs brgyad pa / /
mthing nag rdo rje phreng bas bskor / /
de shar pUl+lI ra mA lar / /
rab gtum khaN+Da ka pA lar / /
de byang dzA lan+d+ha ra ru / /
ma hA kang+ka gtum mig can / /
nub kyi o Di ya na ru / /
kang+ka la dang 'od ldan ma / /
lho phyogs arbu da ru ni / /
sna chen mche ba rnam par gtsigs / /
me mtshams go dA a ba rIr / /
su ra bai ri dpa' blo can / /
bden bral rA me shwa ra ru / /
'od dpag med dang mi thung ma / /
de bI ko Ta rlung mtshams su / /
lang ka dbang phyug rdo rje 'od / /
dbang ldan mtshams su mA la bar / /
rdo rje'i sku dang shing grib ma / /
gsung gi 'khor lo dmar po ste / /
pad+ma dmar po'i phreng bas bskor / /
shar ngos rtsibs kyi kA ma rUr / /
ang+ku ri dang ai ra ba / /
byang du o Tar 'jigs byed che / /
de dang rdo rje'i ral pa can / /
nub kyi tri sha ku ne ru / /
dpa' bo che dang rlung shugs ma / /
lho yi ko sa la ru ni / /
rdo rje hUM mdzad chang 'thung ma'o / /
me yi mtshams kyi ka ling gar / /
sh+ya ma de bi rab tu bzang / /
bden bral mtshams su lam+pA kar / /
rdor bzang shin tu bzang mo'o / /
rlung gi mtshams kyi kAny+tsi ru / /
'jigs byed che dang rta rna ma / /
de bzhin dbang ldan hi mA lar / /
mig mi bzang dang khag na'o / /
sku yi 'khor lo dkar po ste / /
'khor lo'i phreng ba dkar pos bskor / /
shar rtsibs pre ta pu ri ru / /
stobs chen 'khor lo'i shugs can ma / /
byang gi gr-i ha de ba tAr / /
rin chen rdo rje dum skyes ma / /
nub kyi rtsibs la sau rASh+Tar / /
rta mgrin dang ni Shau N+Di nI / /
lho ru war+Na dI pa ru / /
'khor lo'i go cha nam mkha'i snying / /
me yi mtshams kyi na ga rar / /
he ru ka dpal su bI ri / /
lho nub sin+d+hur pad+ma gar / /
dbang phyug dang ni stobs chen mo / /
rlung mtshams ma rur rnam snang mdzad / /
dpa' mo 'khor los sgyur ma'o / /
dbang ldan mtshams kyi ku lu tAr / /
rdo rje sems dpa' brtson chen mo / /
dpa' bo rnams ni zhal gcig phyag bzhi pa / /
brkyang bskum rdo rje dril bu bsnams pas 'khyud / /
g.yas dang g.yon na Da ma ru dang kha T+wAM ga /
dpa' bo ral pa'i cod pan spyan gsum ldan / /
rab gtum la sogs lha mo rnams / /
zhal gcig phyag ni gnyis pa ste / /
thod pa bsnams pa'i phyag gis 'khyud / /
gdug pa 'jigs byed gri gug bsnams / /
gnyis med sbyor bas snyoms par 'jug /
dpa' bo dpa' mo 'khor lo bzhin / /
khwa 'ug khyi phag gdong can ma / /
mkha' 'gro sogs bzhin phyogs bzhi ru / /
mtshams su gshin rje brtan ma sogs / /
gzugs gnyis ldan pa lha mo brgyad / /
de rnams zhal gcig phyag bzhi pa / /
brkyang bskum ro yi gdan la gnas / /
g.yon na thod pa kha T+wAM ga /
Da ma ru dang gri gug g.yas / /
thams cad spyan gsum drag mo ste / /
skra grol gcer bu de rnams so / /
mgul rgyan gdu bu dpung rgyan dang / /
rna rgyan dang ni tshangs skud dang / /
thams cad phyag rgya lnga dang ldan / /
dpral bar rdo rje'i phreng bas dkris / /
thod pa'i phreng bas mgrin par brgyan / /
ske rags sil sil sgra sgrogs pa'o / /
shar dang dbang ldan dbu byas te / /
thams cad phyogs dang mtshams rnams su / /
dur khrod rnal 'byor ma dgod la / /
g.yon dang g.yas su bskor bar bya / /
shar gyi dur khrod gtum drag na / /
shi ri Sha yi sdong chen dang / /
brgya byin rab brtan la bcibs pa / /
gser mdog rdo rje thod pa bsnams / /
nor rgyas klu yi rgyal po yang / /
mdog dkar ut+pal sngon pos mtshan / /
thal mo sbyar bar byas pa yis / /
'dud cing mgon po'i mdun na gnas / /
byang du tshang tshing a shwat+Thar / /
lus ngan mi la zhon pa ste / /
ne'u le rin chen skyugs pa dang / /
thod pa 'chang ba sku mdog ser / /
klu yi dbang phyug tak+Sha ka /
ban+d+ra ka yi me tog ltar / /
gdengs ka dpal gyi be'us mtshan / /
mgos btud thal mo sbyar ba'o / /
nub tu 'bar bas khyab pa ru / /
a sho ka yi sdong chen la / /
dkar po gdengs bdun ba ru Na / /
chu srin la gnas thod zhags 'dzin / /
lto 'phye'i dbang phyug karko Ta / /
dUr ba sngon po lta bu'i mdog /
ri mo gsum ni mgrin par gnas / /
'dud nas spyi bor thal mo sbyar / /
lho ru 'jigs rung la a mrar / /
gshin rje ma he zhon pa ste / /
nag po mig dmar lus sbom po / /
drag po be con thod pa 'dzin / /
gdengs ldan dbang phyug pad+ma zhes / /
ston pa yi ni bka' sdod cing / /
dkar po thal mo sbyar byas pa / /
dbu la thig le mang pos mtshan / /
ha ha dgod pa dbang ldan du / /
n+ya gro d+ha yi sdong chen po / /
dbang phyug rtse gsum thod pa thogs / /
dkar po glang zhon stag sham can / /
pad+ma chen po klu yi rgyal / /
zla ba'i 'od dang mnyam pa'i mdog /
gdengs ka la ni rtse gsum mtshan / /
mgo la thal mo sbyar bas gnas / /
me mtshams dpal nags ka raM dzar / /
me lha bong thung ra skyes bcibs / /
sku mdog dmar po thod pa 'dzin / /
phreng ba spyi blugs bcas pa bsnams / /
mtha' yas rma bya'i mgrin pa bzhin / /
mgo la pad+mas mtshan pa ste / /
spyi bor thal mo sbyar gyur nas / /
'dud cing mgon po'i zhabs drung gnas / /
bden bral mun pa mi bzad par / /
srin po gcer bu sngon po'i mdog /
ro gnas ral gri thod pa 'dzin / /
mi mgo'i phreng ba'i cod pan can / /
klu rgyal dung mdog rigs ldan ni / /
gdengs ka zla ba phyed pas mtshan / /
spyi bor thal mo sbyar byas te / /
la ta dza Da'i shing la gnas / /
rlung mtshams a rdzun yi shing / /
rlung lha du mdog sha ba bcibs / /
ba dan ser po thod pa 'chang / /
ca co sgrogs par gnas pa'o / /
dung skyong ser po thig les mtshan / /
thal sbyar gus dang bcas pa'o / /
brgyad po klu rgyal sprin la gnas / /
dkar po rgyan gyis brgyan pa'o / /
brgya byin la sogs phyogs bdag brgyad / /
yum dang bcas pa phyag bzhi pa / /
gnyis kyis thal mo sbyar ba ste / /
lhag ma dag gis phyag mtshan bsnams / /
sprin rnams rgyal bzang dpal stug dang / /
de bzhin char dang shin tu mthug /
myur du dbyangs ldan gtum pa dang / /
char pa rnying pa tsab krol lo / /
de brgyad dur khrod brgyad rnams na / /
gnas pa'i sprin ni 'jigs byed ldan / /
glog dang 'brug ni sgra rab sgrogs / /
gang yang rung ba'i char rgyun 'bebs / /
rang rang phyogs bdag gzhom pa'i gdong / /
srin po rnams ni rang bzhin 'khrug /
mi rnams kyi ni sha za zhing / /
khrag 'thung zhing rnams la gnas pa / /
'di rnams shing sdong brgyad pa yi / /
ngos dang ngos kyi phyogs kun du / /
nye bar bzang po'i shing rnams gnas / /
me tog 'bras bu phun sum tshogs / /
seng ge ce spyang khyi sgra sgrogs / /
stag dang wa dang phag rnams dang / /
byi la rkyang dang bri ka sbrul / /
khwa dang 'ug pa la sogs bya / /
gsal shing bskyon dang mdung gis phug /
keng rus phyed mgo rus pa rnams / /
thab tu tshig dang phyed tshig pa / /
sha za dang ni ro sgrub byed / /
grub thob gtor ma ster ba dang / /
rnal 'byor ma tshogs mchod pa dang / /
gri gug thod pa kha T+wAM ga /
rde'u chung kha zas dpag med snod / /
mchod rten dkar po'i ri la gnas / /
grub chen brgyad kyis brgyan pa'o / /
rnam shes brgyad kyi dag pa yang / /
ston pa 'di yi dur khrod rnams / /
de nas byang chub phyogs rnams dang / /
sku yi 'khor lo'i phyogs bshad bya / /
gnas sogs rim pa'i sbyor ba yis / /
sa bcu rnam par dag pa'o / /
pU dzA o a go rA de mA /
kA o tri ko ka la ke hi /
pre gri sau su na si ma ku zhes bya ba'o / /
snying la mkha' 'gro lus rjes dran / /
tshor dran mgo bor lA ma ste / /
chos dran mgrin par dum skyes ma / /
lte bar sems dran gzugs can ma'o / /
mgo bo pul+lI ra mA lar / /
'dun pa'i rdzu 'phrul rab gtum mo / /
spyi gtsug grong khyer dzA lan+d+ha ra / /
brtson 'grus rdzu 'phrul gtum pa'i mig /
dbu rgyan g.yas pa'i rna ba la / /
dpyod pa'i rdzu 'phrul 'od ldan ma / /
mgo yi rgyab kyi arbu dAr / /
sems kyi rdzu 'phrul sna chen mo / /
gnas de sa rab dga' ba'o / /
go dA ba rI g.yon pa'i rnar / /
dad pa'i dbang po dpa' blo ma / /
rA me shwa rI smin mtshams su / /
brtson 'grus dbang po mi thung ma / /
de bI ko Tar mig dag la / /
lang+ka'i dbang phyug dran dbang po / /
mA la bar ni sdong sgrib ma / /
ting 'dzin dbang po dri med pa / /
phrag pa dag ste nye ba'i gnas / /
mkha' spyod thugs kyi 'khor lo'o / /
ai ra ba ti kA ma rUr / /
shes rab dbang po mchan khung gnyis / /
nu ma gnyis la dad pa'i stobs / /
'jigs byed chen mo o tre ru / /
zhing dang sa gsum 'od byed ma / /
brtson 'grus stobs ni rlung shugs ma / /
lte ba tri sha ku ne ru / /
dran pa'i stobs ni chang 'thung ma / /
ko sa lar ni sna rtse ste / /
sa 'od 'phro ba nye ba'i zhing / /
ting nge 'dzin stobs kha ru ni / /
sh+yA ma de bi ka ling+kar / /
shin tu bzang mo lam+bA kar / /
mgrin par shes rab stobs dang ni / /
sa sbyang dka' ba tshan+do ha / /
byang chub yan lag ting nge 'dzin / /
rta rna kAny+tsi snying gar gnas / /
hi mA la ya mdoms su ni / /
brtson 'grus yang dag kha ga na / /
mngon gyur nye ba'i tshan+do ha / /
gsung gi 'khor lo longs spyod pa / /
dga' ba pre ta pur rtags la / /
'khor lo'i shugs can bshang lam du / /
kr-i ka do bar shin tu sbyangs / /
khaN+Da ro hA ring du song / /
sa ste 'du ba can gyi gnas / /
brla gnyis chos rab rnam par 'byed / /
sau rASh+Ta ShauN+Di nI / /
byin gnyis 'khor lo'i go cha ma / /
su war+N+Na dwI par dran yang dag /
mi g.yo'i sa ste nyer 'du can / /
btang snyoms byang chub yan lag ni / /
sor mo dpa' mo na gar / /
sin+d+hu rkang pa'i bol dag la'o / /
yang dag lta ba stobs chen mo / /
dur khrod legs pa'i blo gros sa / /
'khor los sgyur ma yang dag rtog /
mthe bong ma ru brtson chen mo / /
pus mo ku lu tA yang dag /
nye ba'i dur khrod chos kyi sprin / /
sku yi sa 'og gnas spyod pa'o / /
las mtha' khA gdong kha la gnas / /
'tsho ba 'ug gdong rna bug g.yon / /
rtsol ba khyi gdong rna bug g.yas / /
dran pa phag gdong bshang lam du / /
shrI he ru ka'i ting nge 'dzin / /
gshin rje brtan ma rna ba g.yas / /
dge chos skyed par byed pa'o / /
skyes pa'i dge ba srung byed pa / /
gshin rje pho nya rna ba g.yon / /
mi dge thams cad spong byed pa / /
mig g.yas gshin rje mche ba ma / /
mi dge ma skyes mi skyed pa / /
gshin rje 'joms ma mig g.yon la / /
rkang 'og gnas pa'i rlung 'khor lo / /
b+hai raM pa ni gzhu yi dbyibs / /
sum mdo'i phyogs su gnas pa ni / /
gru gsum me yang de bzhin no / /
zlum po'i rnam pa'i tshul can gyi / /
chu yi 'khor lo gsum par gnas / /
snying gar sa yi 'khor lo gnas / /
gru bzhi pa ni kun phyogs su / /
sgal tshigs dbyu gu'i tshul du ni / /
de bzhin ri rgyal lhun po ste / /
de yi spyi gtsug dkyil du yang / /
pad 'dab sum cu rtsa gnyis pa / /
dbyangs yig gsal yig yang dag gang / /
byang chub phyogs chos sum cu gnyis / /
pad+ma'i dbus na yod pa gang / /
zla ba'i dkyil 'khor de la brjod / /
mgo bo'i dbus na yod pa gang / /
de la klad pa zhes brjod de / /
de yi dbus su haM yig ste / /
byang chub phyogs chos sum cu bdun / /
thig le'i tshul te rang sgra sgrogs / /
'jig rten kun gyi rtsa ba ste / /
brtan dang g.yo ba'i rang bzhin gyis / /
gnas pa sa bon tshul gyis ni / /
gsal dang mi gsal tshul gyis te / /
'dzag pa bdud rtsi'i tshul nyid kyis / /
rnam par gnas te nyid mtshan mo / /
ting 'dzin ye shes las byung ba'i / /
sangs rgyas nyid ni mdor bsdus nas / /
sangs rgyas sbyar ba yod min na / /
rnal 'byor sangs rgyas mi 'gyur ro / /
de phyir bden dang mi bden yang / /
gang gang shin tu goms gyur pa / /
goms pa'i stobs ni rdzogs pa na / /
de gsal mi rtog blo 'bras bu / /
bsam pa gang dang gang gis ni / /
mi rnams yid ni yang dag sbyor / /
de dang de yi ngo bor 'gyur / /
sna tshogs nor bu ji bzhin no / /
sku gsung thugs kyi dbye bas ni / /
yi ge gsum gyi ngo bo las / /
mtho ris mi yul sa 'og gi /
skad cig gcig gis sku gcig 'gyur / /
skad cig tsam gyis rnal 'byor bdag /
skad cig phyag rgya'i rnam pa can / /
skad cig dkyil 'khor 'khor lor bcas / /
skad cig gis ni gsang sngags gdon / /
dbang bskur sku gsung thugs rgyas gdab / /
oM AH hUM sarba bI ra yo ga nI kA ya wA ka tsit+ta badzra swa b+hA wa At+ma ko\u0f85haM /
oM badzra shud+d+haH sarba d+harmA badzra shud+d+ho\u0f85haM /
de nas go cha gnyis shes nas / /
ye shes 'khor lo rnam par bsgom / /
sngags dang phyag rgya'i sbyor shes pas / /
dam tshig 'khor lo la myur gzhug /
oM ha rdo rje sems dpa' dkar / /
go cha gnyis kyang snying ga ru / /
rnam par snang mdzad na ma hi / /
mgo la ser po rnam par bsgom / /
swA hA hu pad gar dbang phyug /
spyi gtsug tu ni dmar po bsgom / /
bau ShaT ha ni phrag dag la / /
dpal he ru ka nag po gnyis / /
rdo rje nyi ma hUM hUM ho / /
mig gnyis la ni dmar po bsam / /
ljang gu tshigs pa thams cad la / /
phaT haM mtshan ma rta mchog go / /
dpa' bo rnams la 'di kho na'i / /
yan lag drug po yongs su bsgom / /
oM baM rdo rje phag mo sta / /
lta bar dmar po bsam par bya / /
snying gar haM oM ya mi ni / /
hriM moM kha ru rmongs byed ma / /
hreM hriM dpral bar skyed byed ma / /
hUM hUM skrag byed spyi gtsug tu / /
phaT phaT lus tshigs thams cad la / /
mtshon cha gtum mo 'di dag mdog /
sngon mo dkar mo ser mo ljang / /
du mdog dpa' mo rnams la yang / /
lag pa'i mchod pa'i cho gas kyang / /
'khor lo 'di nyid lag par mchod / /
rkang g.yas g.yon gyis mnan nas ni / /
g.yon mig cung dma' gyen du blta / /
lag gnyis mthe brtse thur bltas te / /
yang dag mnan nas sdigs mdzub gnyis / /
lu gu rgyud kyis rnam par bcings / /
gung mo gnyis ni sprad byas te / /
lhag ma brkyang nas mgo steng du / /
g.yon dang g.yas su bskor bar bya / /
phyag rgya dra ba zhes pa 'dis / /
phaiM yig brjod pa dang bcas pas / /
snying gar nyi gnas ting 'dzin sems / /
hUM yig 'od zer gyis bkug pa / /
ye shes 'khor lo pi wang sogs / /
mchod nas bdag la gzhug par bya / /
oM yo ga shud+d+haHsarba d+harmA yo ga shud+d+ho\u0f85haM /
gsang sngags brjod cing pad kor gyis / /
'khyud pa'i stangs kyis mnyes par bya / /
ye shes dus mnyam byon pa yis / /
spyan sogs Da ma ru dang ni / /
bdud rtsi'i thod pa thogs nas su / /
ji ltar bltams pa tsam gyis kyang / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bya'o / /
oM sarba ta thA ga ta a b+hi She ka ta sa ma ya shri ye hUM /
brjod cing bdud rtsi snod thogs kyis / /
dbang bskur bas ni dgyes par bsam / /
bdud rtsi'i lhag ma las byung ba'i / /
rgyal bas de rjes rgyas gdab bya / /
bde mchog spyi gtsug mi bskyod pa / /
phag mo'i rnam par snang mdzad do / /
mkha' 'gro ma sogs rin chen 'byung / /
thugs 'khor gnas pa'i mi bskyod pa / /
gsung gi 'khor lo 'od dpag med / /
sku yi 'khor lo rnam snang mdzad / /
dam tshig tu ni don yod grub / /
bdud rtsi ro mas drangs gsol nas / /
rab dgyes rkang pa brgyad pas bstod / /
ye shes lnga dang sku gsung nyid / /
gzugs brnyan bzhin du lhag par mos / /
de nas rang gi ston pa mchod / /
de la gsang sngags 'di lta ste / /
oM shrI badzra he he ru ru kaM hUM hUM phaT / /
DA ki nI dzA la sam+ba raM swA hA /
snying po'i sngags so / /
oM hrIH ha ha hUM hUM phaT /
nye ba'i snying po'i sngags so / /
oM badzra bai ro tsa nI ye hUM hUM phaT swA hA /
lha mo'i snying po'i sngags so / /
oM sarba bud+d+ha DA ki nI ye badzra war+N+Na ni ye hUM hUM phaT swA hA /
lha mo'i nye ba'i snying po'o / /
oM ka ra ka ra khaN+Da kA pa la pra tsaN+De hUM hUM phaT /
oM ku ru ku ru ma hA kaM ka la tsaN+Da ak+Shi ye hUM hUM phaT /
oM ban+d+ha ban+d+h+ya kaM ka la pra b+ha ba tI ye hUM hUM phaT /
oM trA sa ya trA sa ya bi ka Ta daMSh+T+ra Ni ma hA na se hUM hUM phaT /
oM k+Sho b+ha ya k+Sho b+ha ya su ra bai ri Na bI ra ma ti ye hUM hUM phaT /
oM hrauM hrauM a mi tA b+ha kharba rA ye hUM hUM phaT /
oM hraHhraHbadzra pra b+ha ba laM ke shwa rI ye hUM hUM phaT /
oM pheM pheM badzra kA ya dru mats+tsha ya hUM hUM phaT /
oM phaT phaT aM ku ri ka ai ra wa tI ye hUM hUM phaT /
oM da ha da ha badzra dzA Ti la ma hA b+hai ra bI ye hUM hUM phaT /
oM pa tsa pa tsa ma hA bI re bA yu be+e ge hUM hUM phaT /
oM b+hak+Sha b+hak+Sha ba sa ru d+hi rAn+t+ra ma lA ba la m+bi ni badzra hUM ka ra su ra b+hak+Shu ye hUM hUM phaT /
oM gr-ih+Na gr-ih+Na sap+ta pA tA la ga ta b+hu dzaM gaM sarbam+bA ta r+dz+dza ya tar+dz+dza ya su b+ha dre sh+yA ma de wI ye hUM hUM phaT /
oM A kaD+D+h+ya A gaD+D+h+ya badzra b+ha dra su b+ha dre hUM hUM phaT /
oM hriM hriM ma hA b+hai ra ba ha ya ka r+Ne hUM hUM phaT /
oM dz+nauM dz+nauM bi rU pA k+Sha kha gA na ne hUM hUM phaT /
oM k+Sh+maM k+Sh+maM ma hA ba la tsakra be+e ge hUM hUM phaT /
oM hAM hAM rat+na badzra khaN+Da ro he hUM hUM phaT /
oM hIM hIM ha ya grI ba shauN+DI nI ye hUM hUM phaT /
oM hUM hUM A kA sha gar+b+ha tsakra bar+m+mi Ni ye hUM hUM phaT /
oM ki li ki li shrI he ru ka su bI ri hUM hUM phaT /
oM si li si li pad+ma na r+t+te shwa ra ma hA ba le hUM hUM phaT /
oM hi li hi li bai ro tsa kra wa r+t+ti ni ye hUM hUM phaT /
oM d+hi li d+hi li badzra satwa ma hA bI ra ye hUM hUM phaT /
oM kA ka s+ye hUM hUM phaT /
oM u lu kA s+ye hUM hUM phaT /
oM shwa nA s+ye hUM hUM phaT /
oM shu ka rA s+ye hUM hUM phaT /
oM ya ma da d+hI ye hUM hUM phaT /
oM ya ma dU tI ye hUM hUM phaT /
oM ya ma daM Sh+Ti Ni ye hUM hUM phaT /
oM ya ma ma tha nI ye hUM hUM phaT /
oM DA ki nI ye hUM hUM phaT /
oM lA mA ye hUM hUM phaT /
oM khaN+Da ro he hUM hUM phaT /
oM rU pi NI ye hUM hUM phaT /
oM bo d+hi tsit+ta badzra ye hUM hUM phaT /
oM na mo b+ha ga wa te wI re shA ya hUM hUM phaT /
oM ma hA kalpAg+ni san+ni b+hA ya hUM hUM phaT /
oM dzA Ta mu ku Tot+ka TA ya hUM hUM phaT /
oM daMSh+TA ka rA lo gra b+hi Sha Na mu khA ya hUM hUM phaT /
oM sa ha sra b+hu dza b+ha su rA ya hUM hUM phaT /
oM pa ra shu pA sho d+yA ta shU la kha T+wAM ga d+ha ri Ne ye hUM hUM phaT /
oM byA g+h+ra dzi nAM ba ra d+ha rA ya hUM hUM phaT /
oM ma hA d+hu m+b+rA n+d+ha ka ra wa pu ShA ya hUM hUM phaT /
de dag ni mchod pa'i sngags so / /
khaN+Da ka pA so sen mor / /
skra spu ma hA kang+ka la / /
pags dang dri mar kang+ka la / /
sha la mche ba rnam par gtsigs / /
su ra bai ri rgyus pa la / /
'od dpag med pa rus pa la'o / /
mchin pa la ni rdo rje 'od / /
snying la rdo rje'i sku gnas te / /
mig dag la ni ang+ku ri / /
rdo rje'i ral ldan mkhris pa la / /
dpa' bo chen po glo bar bzhugs / /
rgyu mar rdo rje hUM mdzad do / /
rab tu bzang mo gnye ma la / /
rdo rje bzang mo grod par gnas / /
'jigs byed chen po bshang ba la'o / /
smin mtshams la ni mig mi bzang / /
bad kan la ni stobs po che / /
rnag rnams rin chen rdo rje'o / /
dpa' bo rta mgrin khrag la'o / /
rdul la nam mkha'i snying po gnas / /
tshil la dpal ldan he ru ka /
mchi ma pad+ma gar dbang phyug /
mchil ma la ni rnam snang mdzad / /
snabs la rdo rje sems dpa' ste / /
de ltar dpa' bo lus la bzhugs / /
phreng ba'i sngags sogs dpa' bo ni / /
tshangs skud la sogs brtag pa'o / /
dpa' bo nyi shu rtsa bzhi yis / /
lus kyi khams la rnam par brtag /
go cha'i dpa' bo drug gis kyang / /
phyag rgya drug gis lus mdzes te / /
phag mo'i phreng ba'i sngags kyis su / /
mgul rgyan phyag rgya'i dag pa'o / /
mgon po'i snying po'i sngags kyis kyang / /
mgo bo'i phreng ba brgya yi phyed / /
gsang sngags yi ge bdun gyis ni / /
rna cha yis ni rna ba mdzes / /
sarba bud+d+hI sngags sogs kyis / /
pags pa'i sham thabs dag pa'o / /
go cha'i lha mo drug gis ni / /
ske rags rgyan gyi dag pa'o / /
'khor lo lnga gnas lha mo yi / /
sngags kyis btung ba'i thod pa'o / /
bai ro tsa na'i sngags kyis kyang / /
thod pas dbu la rnam par brgyan / /
kha T+wAM ga ni lha yi sku / /
'khor lo sdom pa'i bdag nyid ni / /
chos kyi dbyings kyi rang bzhin phyir / /
shes rab Da ma ru yi sgra / /
dmigs pa'i rang bzhin nyid kyi phyir / /
rdo rje 'dzin pa nyin mor brjod / /
de yi dngos med rang bzhin phyir / /
rnal 'byor ma ni mtshan mor bshad / /
ji ltar bar do'i sems 'byung ba / /
shes pa tsam de nam mkha' bzhin / /
mngon shes lnga ldan de bzhin tshul / /
rdo rje 'dzin pa mtshan dpes spras / /
stong nyid chos kyi sprul pa ni / /
phag mo zhes byar rab tu bstan / /
shrI yig gnyis med ye shes te / /
he zhes rgyu sogs stong pa nyid / /
ru yig rnam rtog tshogs dang bral / /
ka zhes gang du'ang mi gnas so / /
ngag yul min pa bA yi sgra / /
rA yig rnam pa rnams spangs pa / /
hI yig rgyu yi mi dmigs pa / /
phag mo'i sgrar ni grags pa'o / /
byang chub phyogs kyi rab sbyor gyis / /
thams cad shes pa nyid rab bstan / /
sa dang gnas sogs sbyor ba yis / /
'gro ba'i bla ma lam shes nyid / /
go cha la sogs rnam dag mthas / /
rnam pa kun mkhyen nyid kyang ngo / /
go cha gnyis kyi sbyor ba yis / /
de ltar bdag nyid go bgos nas / /
sum+b+ha sogs kyis srung byas te / /
rnal 'byor ldan pas spyod par bya / /
rtag tu sems can thams cad la / /
sdom pa nyid du blta bar bya / /
rkang pa brgyad kyis rab bstod de / /
'jigs pa thams cad rnam spangs nas / /
rnal 'byor blo chen rnam par spyod / /
khams gsum dang ni dbyer med bdag /
rigs lnga dag tu kun spyod pa / /
de rnams ro gcig nyid phyir ro / /
rnam par mi rtog bdag nyid sems / /
'dod pa'i yon tan lnga longs spyod / /
dogs pa thams cad rnam spangs te / /
rnal 'byor seng ge bzhin du spyod / /
ces bya ba ni shin tu rnal 'byor te gsum pa'o / /
A li kA li 'od zer lnga dang ldan pa ni / /
yang dag bkod cing 'khor lo gsum ni spros nas de / /
sna yi bu ga g.yas pa'i rlung dang bcas nas su / /
byung nas 'jig rten thams cad 'khor lo gsum gyur te / /
de nas sna bug g.yon pa'i rlung gi shugs las ni / /
rab tu zhugs nas lte bar zla ba'i dkyil 'khor te / /
de yi steng du skad cig hUM yig bsam byas nas / /
de dag yongs su gyur nas srid pa'i dbang phyug ni / /
mdog dkar zhal gcig phyag gnyis rdo rje dril bu bsnams / /
rten med 'ja' tshon ri mo bzhin du blta bar bya / /
rdo rje phag mo sku mdog dmar mo dang bcas pa / /
sgyu ma'i dga' ba de sgras 'gro ba ma lus bkug /
srid dang dur khrod srung ba sku gsung thugs dang ni / /
bde ba chen po yab yum lte bar gnas pa dang / /
bde bas zhu ba las khyung dkar dmar hUM U ha / /
mgo dang zla tshes thig le nA da rab tu thim / /
nA da tsam yang spangs nas su / /
bsam gyis mi khyab rtog pa'ang spang // /
de las gzungs ni phyag rgya che / /
des ni rim pas thob par 'gyur / /
zhes bya ba rnal 'byor chen po ste bzhi pa'o / /
de nas myur bar yid kyis dkyil 'khor mos nas ni / /
nA da dkar dmar mdog ldan rang gi lte bar bsgom / /
de nas yi ge gsum pa yang dag rjod byed cing / /
nA da las ni 'thon nas 'gro ba'i don byas te / /
de nas 'khor lo'i lha rnams rlung dang bcas nas su / /
slar yang phyi nas nang du zhugs nas de bzhin yang / /
bla ma dam pa'i gdams pas yang dang yang du ste / /
skyo bar gyur na rdo rje'i bzlas pa rab tu bya / /
snying po nye ba'i snying po'i sngags / /
nA da 'khor lo'i lha tshogs kyi / /
spro dang bsdu ba dag gis ni / /
de bzhin blo ldan dam tshig bzlas / /
chos rnams mnyam nyid nga rgyal gyis / /
phreng sngags rang gi khar zhugs te / /
rdo rje'i lam nas b+ha gar zhugs / /
dbu mar zhugs nas kha ru thon / /
lha mo las byung kha ru zhugs / /
bskor sbyor 'do la'i bzlas pa'o / /
rang lus 'khor lo'i bdag nyid rab tu bsam byas nas / /
yi ge gsum gyis byin brlabs gtor ma phul nas su / /
'bar ba sogs kyis bza' ba'i zas ni dag par bya / /
chos la mnyam nyid nga rgyal ldan pas sngags brjod cing / /
oM sa ma ya shung+ng+haHsarba d+harmAHsa ma ya shud+d+ho\u0f85haM /
oM a mr-i to da ka hUM hUM Tha Tha traM aM khaM hUM hUM gis rdo rje dkar po'i rang bzhin ljags byas nas / /
yi ge gsum gyis nA da dgyes par mdzad cing gsol / /
nyin phyed skad cig dkyil 'khor mos / /
cho ga sngar bzhin byas nas spyad / /
mtshan phyed na yang de bzhin bya / /
rang smra A li kA lir rtogs / /
spyon spyon dpa' bo chen po kye / /
dag pa'i tshig ni ston pa po / /
stong nyid ye shes kho na 'di / /
chags dang 'jig dang gnas pa'o / /
A li la sogs kA yi bar / /
hUM hUM phaT dang yang dag sbyor / /
oM swA sogs pa'i sngags brjod de / /
'od gsal mngon du phyogs nas su / /
nyal bya thun mtshams thams cad du / /
tha mar yi ge brgya pa brjod / /
khyim nas khyim gzhan 'gro ba bzhin / /
sems nyid dub pa'i ngal so tsam / /
'chi ba de nyid kho nar med / /
'jig rten rnam rtog yin phyir ro / /
'phro ba'i tshe na rnal 'byor de / /
dpa' bo rnal 'byor ma rnams kyis / /
sna tshogs mchod pa lag thogs te / /
'od gsal gnas su 'khrid par byed / /
phan yon no / /
ya~M dang ra~M las byung ba'i rlung dang me bsams te /
mgo gsum thab la a las byung ba'i pad snod du / /
zan sogs sngags kyis byin brlabs sgron ma lnga dang ni / /
bdud rtsi lngar mos rlung g.yos mes zhu dmar ba'i mdog /
oM trAM aM khaM hUM laM mAM paM tAM baM /
hUM byung bdud rtsi'i rang bzhin thur bstan kha T+wAM gas / /
dkrugs pas de yang zhu nas kha ba lta bur bsam / /
A li kA li las byung yi ge gsum las 'thon / /
'khor lo gsum gyis sngar bzhin skye bo'i don byas nas / /
rgya mtsho la sogs gnas nas bdud rtsi bkug byas te / /
snyoms par zhugs pas zhu nas 'khor lo gsum gyi lha / /
rim pa bzhin du yi ge gsum la rab tu zhugs / /
oM sogs rim thim yi ge gsum gyis byin gyis brlab / /
'bar ba'i phyag rgya phaiM sngags kyi / /
mdun du 'khor lo spyan drangs nas / /
ar+g+haM sogs kyis mchod nas su / /
A li kA li yongs gyur te / /
g.yon dang g.yas pa'i lag pa gnyis / /
zla ba nyi ma'i rang bzhin gyur / /
de yi nang du hUM yig ni / /
sngags 'di brjod cing bsgom par bya / /
oM a n+yo n+yA nu ga tA sarba d+harmAHpa ra spa ra a nu pra baSh+Ti sarba d+harmAHat+ya n+tA nu pra baSh+Ti sarbad+harmA hUM /
zla ba la sogs yongs gyur pas / /
lag gnyis rdo rje thal mo la / /
bdud rtsi'i thod pa bzhag nas sam / /
yang na lag par bsgoms nas ni / /
lha mo rnams ni tshad ma dam tshig tshad ma dang / /
de gsung tshig rnams kyang ni mchog tu tshad ma ste / /
bden pa 'di dag gis ni lha mo 'di rnams kyis / /
bdag la rjes su 'dzin pa'i rgyur ni 'gyur bar shog /
ces brjod mchod par bya ba sogs / /
dbyer med dmigs shing bdud rtsi'i snod / /
shar phyogs la sogs g.yon du ste / /
mtshams su g.yas kyis bskor bya ste / /
oM ka ra la sogs sngags brjod cing / /
hUM byung dkar po'i ljags byas pa'i / /
'khor lo gsum gyi lha rnams la / /
rnal 'byor ldan pas gtor ma sbyin / /
oM ka ra ka ra /
ku ru ku ru /
b+han+d+ha ban+d+ha /
trA sa ya trA sa ya /
k+Sho b+ha ya k+Sho b+ha ya /
hrauM hrauM /
hraH hraH /
pheM pheM /
phaT phaT /
da ha da ha /
pa tsa pa tsa / /
b+ha k+Sha b+hak+Sha /
ba sa ru d+hi rA n+t+ra mA lA ba lA m+bi ne /
gr-i h+Na gr-ih+Na /
sap+ta pA tA la ga ta b+hu dzaM gaM sarba m+bA /
tardza ya ta rdza ya /
A kaD+D+h+ya A kaD+D+h+ya /
hriM hriM /
dz+nauM dz+nauM /
k+Sh+mAM k+Sh+mAM /
hAM hAM /
hUM hUM /
ki li ki li /
si li si li / /
hi li hi li /
d+hi li d+hi li /
hUM hUM /
phaT phaT /
badzra a ral+li sogs kyis / /
rnam pa du mar de bzhag la / /
oM badzra a ral+li hoH / /
dzaH hUM baM hoH /
badzra DA ki nI sa ma ya s+t+waM dr-i sh+ya hoH / /
pi wang sogs kyis mchod byin nas / /
zhal bsil la sogs byas nas su / /
srid dang zhi ba mnyam par sbyor gyur kun rtog rlabs bcom pa / /
nam mkha'i rang bzhin dngos po mtha' dag de nyid kho nar gzigs / /
shin tu phul byung thugs rje'i chu rgyas sems kyi chu bo'i mgon / /
lha mo rnams kyis bdag la shin tu brtse bar mdzad mdzod cig /
ces bstod mngon par 'dod don gsol / /
phyogs bdag sogs gtor de bzhin du / /
oM kha la sogs sngags brjod cing / /
gnyis sam gsum gyis bstab par bya / /
oM kha kha khA hi khA hi sarba yak+Sha rak+Sha sa b+hU ta pre ta pi shA tson+ma dA pasma ra DA ka DA ki n+yA da ya i maM ba liM gr-i h+Na n+tu /
sa ma ya rak+Shan+tu ma ma sarba sid+d+hi praM yats+tsha n+tu /
ya thai baM ya theSh+Ti /
b+huny+dza tha pi ba tha dzi g+h+ra tha mA ti kra ma thA /
ma ma sarba kA rta ya sa ta su khaM bi br-id d+ha ye sa hA yi ka b+ha ban+tu hUM hUM phaT phaT swA hA /
gtor ma gsol nas de rnams ni / /
bde ba chen po ldan par bsam / /
pi wang ma sogs rnams kyis mchod / /
go la la sogs dbul ba dang / /
rkang pa brgyad pa'i sngags kyis bstod / /
de nas 'dod don gsol ba gdab / /
ts+tsho ma'i lag pas se gol gtogs / /
chad lhag bskang bar bya ba'i phyir / /
gsang sngags yi ge brgya pa brjod / /
dril bu dkrol ba sngon btang nas / /
pad kor phyag rgyas dgyes par bya / /
oM yo ga la sogs sngags brjod cing / /
nam mkha' lta bu'i dngos po nyid / /
mngon par 'khyud pa'i stangs byas nas / /
srin lag mthe bong se gol gtogs / /
oM badzra muHzhes byas nas su / /
rang la 'khor lo gzhug par bya / /
gtor ma'i de kho na nyid do / /
snga dro yang dag langs la sa phyogs gtsang ma ru /
sum+b+ha la sogs gsang sngags brjod cing rnal 'byor pas / /
bdud rtsi lnga la sogs pas dkyil 'khor byugs nas su / /
pU dza la sogs gnas sogs brjod cing rim pa yis / /
oM pI Tha u pa pI Tha /
k+She tra u pa k+She tra /
tshan+do ha u pa tshan+do ha /
me lA pA ka u pa me lA pA ka /
sh+ma shA nA u pa sh+ma shA na /
de nas skad cig 'byung bzhi ri rab pad+ma la /
hUM gzhag de yi 'od zer gyis ni rab bkug pa / /
de la ye shes 'khor lo rjes su bcug nas su / /
de nyid yongs su gyur nas dkyil 'khor rdzogs par blta / /
snying ga'i sa bon las byung pi wang ma sogs kyis mchod dang / /
rin chen bdun po phul nas dag par byas pa yis / /
g.yon pas mngon du yi ge gsum gyis me tog dbul / /
de nas lha dang lha mo'i snying po la sogs kyis / /
de yi 'khor lo rang rang cho ga rab brjod nas / /
mtshams su g.yas su bskor zhing phyogs rnams g.yon du bskor / /
de nas lag par gnas pa'i de bzhin gshegs sogs la / /
oM ha la sogs sngags kyis me tog phul nas ni / /
rkang pa brgyad pa'i sngags kyis g.yon pa'i me tog ni / /
'khor lor dor nas mgo la thal mo sbyar nas des / /
rang la g.yon pa'i 'khor lo rab tu gzhug par bya / /
rkang pa brgyad pas bstod nas sdig pa bshags sogs dang / /
smon lam gdab dang bzlas brjod yi ge brgya pa dang / /
oM yo ga la sogs sngags dang pad kor phyag rgya yis / /
dgyes par byas te mngon par 'khyud pa'i phyag rgya dang / /
sa reg tsho Da ka dang badzra muHzhes pa / /
brjod cing bdag la 'khor lo thams cad rab bcug nas / /
de nas phyi rol dkyil 'khor ri mo bsrub par bya / /
phyi rol gyi mchod pa'i cho ga'o / /
mthe bo mdzub mo gung mo dang / /
srin lag mthe chung de rnams khar / /
g.yon par rdo rje can rnam snang / /
rdo rje sems dang rnam snang mdzad / /
'od dpag med dang mi bskyod pa / /
rin 'byung don grub go rims bzhin / /
dkar ser dmar dang mthing ga dang / /
dmar ser ljang gu'i kha dog ldan / /
oM ha la sogs byung ba ste / /
zhal gsum phyag drug rdo rje can / /
gzhan rnams zhal gcig phyag bzhi pa / /
g.yas pa rdo rje rde'u chung mgo / /
dril bu thod pa kha T+wAM ga /
g.yon du'o rdo rje can gyi zhal / /
dkar dang dmar dang mthing ga'o / /
dbus dang g.yas g.yon rim bzhin no / /
gzhan pa rnams kyi mtshon char brjod / /
'khor lo pad+ma rdo rje rin / /
ral gri gzhan kun Da ma ru'o / /
dril bu thod bcas kha T+wAM ga /
g.yas dang g.yon du go rims bzhin / /
lag mthil pad+ma 'dab ma lnga / /
dmar po 'dab ma g.yon skor sbyar / /
lte bar phag mo sku mdog dmar / /
zhal gsum phyag drug 'od 'bar ma / /
dmar po mthing ga ljang gu'i zhal / /
thod pa kha T+wAM zhags pa g.yon / /
lcags kyu tshangs mgo gri gug g.yas / /
ya mi ni dang rmongs byed ma / /
skyong byed ma dang skrag byed ma / /
gtum mo mthing ga dkar ser mo / /
ljang gu du ba'i mdog can rnams / /
sa dang chu dang me dang rlung / /
nam mkha'i khams kyi rang bzhin no / /
thams cad spyan gsum skra grol ma / /
gcer bu phyag bzhi lha mo rnams / /
g.yon na thod pa kha T+wAM ga /
phyag gzhan na ni dril bu bsnams / /
g.yas su rnge'u chung gri gug go / /
zhabs gnyis brkyang bskum gnas pa rnams / /
dkar po gang de zla bar gnas / /
de gzhan rnams ni nyi ma la'o / /
yang na 'di rnams sa bon nyid / /
dang por brjod pa'i rnam par bsgom / /
de yi mdog dang rang bzhin can / /
sngags dang lha gnyis khyad med phyir / /
'di yi gzugs brnyan 'khor lo'am / /
lag pa'i rgyab tu bsam par bya / /
de nas lag pa'i sa bon rnams / /
zhu ba'i rdzas kyis gdab byas nas / /
'khor lo gsum gyi rang bzhin bsam / /
rdo rje 'dzin pas byin gyis brlab / /
'di la rdzas ni rkang brgyad kyis / /
dbul ba'am yi ge gsum gyis so / /
cho ga lhag chad dag bya'i phyir / /
gsang sngags yi ge brgya pa brjod / /
'khor lo'i mgon po la gsol nas / /
rdzas de snod kyi nang du gzhug /
lag pa la yod rdzas rnams ni / /
g.yon pa'i srin lag gis reg nas / /
snying ga lte dang dpral ba ru / /
hUM AHoM gyi sngags brjod cing / /
byugs nas lha yi tshogs rnams ni / /
bdag la rab tu bstim par bya / /
lag pa'i mchod pa'i cho ga'o / /
hUM yig dkar po las byung rdo rje'i rang bzhin ljags / /
g.yas pa dgang gzar blugs gzar gyis ni blugs pa gang / /
lte ba'i pad+ma rab tu 'bar ba'i 'khor lo ru / /
de ni bza' ba'i dus kyi nang gi sbyin sreg go / /
oM AHu ts+tshiSh+Ta badzra a d+hi tiSh+Tha i maM ba liM hUM hUM hUM phaT swA hA /
zhes bya ba 'dis zos pa'i lhag ma'i gtor ma bya'o / /
bdag nyid chen po'i khams kyi za ma tog 'di thun mong rnams kyis gzhal bar mi nus te /
de phyir 'di la kho bos kyang ni rab tu 'jug par nus par 'gyur ba ma yin mod / /
'on kyang rnal 'byor dbang phyug lU yi'i gsung tshig lhug gzung dka' bas goms phyir bzod ma gyur / /
de yi lam gyi rjes su 'gro bar 'dod pas 'di la gnas pa'i tshigs bcad bdag gis byas / /
mtshungs pa med pa yon tan phung po dang po'i mgon po ston pa yi / /
sgrub pa'i thabs kyi don ni rtsod pa'i snyigs ma sel byed bshad pa las / /
mtha' yas dri med bsod nams gang des 'jig rten sangs rgyas nyid gyur dang / /
bdag kyang 'gro ba'i don sgrub byed cing 'gro ba gnas par gnas gyur cig /
rnal 'byor gyi dbang phyug rnams kyi gtsug gi nor bu lta bu dpal ldan lU yi bas mdzad pa / /
dpal 'khor lo sdom pa'i mngon par rtogs pa'i 'grel pa sdom pa 'byung ba zhes bya ba bla ma paN+Di ta chen po de bzhin gshegs pa'i rdo rjes mdzad pa rdzogs so // //
rgya gar shar phyogs dza ga ta li'i paN+Di ta chen po bi b+hU ti tsan+d+ras bod yul gyi dbus drang srong srin po rir sgra rang bsgyur du mdzad pa'o //
