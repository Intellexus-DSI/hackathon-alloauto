@## / /
rgya gar skad du /
badzra swa ra swa tI sA d+ha naM /
bod skad du /
rdo rje dbyangs can ma'i sgrub thabs /
rdo rje dbyangs can ma la phyag 'tshal lo / /
rdo rje bzhi'i rim pas sgrub thabs bri bar bya'o / /
sngon ma bzhin du snying gar aM yig las zla ba bsgoms te sdig pa bshags nas dang por stong pa'i byang chub kyi mthar thug pa /
paM yig las skyes pa'i chu skyes la zla ba /
aM yig gi sa bon las spro ba la sogs pa las yang dag par byung ba'i sku mdog dkar mo yid du 'ong ba /
phyag g.yas na chu skyes dmar po bsnams pa /
g.yon na shes rab kyi pha rol tu phyin pa'i pu sti bsnams pa /
rdo rje bsdu ba'i phyag rgyas oM badzra sa mA dzaH dzAHdzAHdzAHzhes pas ye shes sems dpa' gzhug pa la sogs pa sngon du 'gro bas shes rab kyi pha rol tu phyin ma rdo rje skyil mo krung gis bzhugs pa bsgom par bya'o / /
de'i thugs kar zla ba la gnas pa'i aM yig bsgoms nas spro ba dang bsdu ba la sogs pa'i rim pas sngags bzlas par bya'o / /
oM pi tsu pi tsu pradz+nyA bar+d+ha ni /
dz+wa la dz+wa la me d+ha bar+d+ha ni /
d+hi ri d+hi ri bud+hi bar+d+ha ni swAhA /
mar me'i phreng ba bzhin du 'bar bzhin pa zhal nas 'thon te lte ba'i dkyil 'khor la rab tu zhugs par bsam par bya'o / /
de bzhin du gzhan yang 'dis blta bar bya'o / /
de bzhin du yang gsungs te /
dang po stong pa'i byang chub ste / /
gnyis pa sa bon bsdu ba yin / /
gsum pa gzugs ni rdzogs pa bzhin / /
bzhi pa yi ge dgod pa'o / /
rdo rje dbyangs can ma'i sgrub thabs rdzogs so //
[ ]
