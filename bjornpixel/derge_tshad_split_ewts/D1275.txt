@## / /
rgya gar skad du /
ma hA a b+hi She ka tri kra ma nA ma /
bod skad du /
dbang chen po rim pa gsum pa zhes bya ba /
dpal kye rdo rje la phyag 'tshal lo / /
pra yi ye shes sgrub 'dod pas / /
'dod chos mtshan gnyis shes pa'i mu / /
de shes yul du bya ba ni / /
mig dgug shir mtha' zad rtse / /
chu skyes dga' gnyis dbus su 'dus / /
gsang ba'i sa bcur shes par bya / /
thabs kyi ze 'bru gsum nor bu / /
pra ru 'dod pa sangs rgyas gcig /
thur rlung phrad bzlog dbus zhugs pas / /
sa gnas gar 'dod kun kyang 'gengs / /
rtog bral smon lam gzugs su gnyis / /
ra ta'i ti la bzhi 'gyur gyi / /
skad cig cha kun shes byas nas / /
ro bzhi shes pas ro bzhi bya / /
rlung gi sa yi dus su ni / /
hUM phaT bskyod pas las rlung me / /
'byung bzhi'i rlung grangs 'khor lo bzhin / /
sa yi dus su bzlog la bstun / /
chu tshags rlung gis gzung yi ge / /
'greng stengs yar rlung dgag pa'o / /
ting 'dzin khyad par gyur pa yis / /
gnyis 'dus b+ha gar rlung bzhi gnon / /
mi g.yo bdud bzhi mnan zhes bya / /
cung zad 'dus par zin pa yis / /
mi rtog dang po'i sa thob bshad / /
brgyad phyed mtha' yi brgyad phyed mthar /
brag gdung lta bu gnyis phrad de / /
bstan pas ye shes bsam yas shing / /
kun kyang gsal ba dung lta bu / /
yang dag rdzogs pa'i sangs rgyas te / /
yon tan che ba brjod mi lang / /
gal te pra yi nyi ma dag /
thig le kha bsgyur sngon bzhin sprad / /
mar ram chu ltar 'dres nus pas / /
so sor gnas kyang rmongs pa med / /
kun rdzob snang ba ma yin te / /
dngos po gnyis kyang rtag tu 'dres / /
sus kyang mthong bar mi nus te / /
yon tan ljags kyis rdzogs pa min / /
bskal par 'jigs dang bral ba med / /
gzung 'dzin bra la ba'i ye shes sku / /
dus su chos rnams me long bzhin / /
dbang chen po rim pa gsum pa zhes bya ba rdzogs rim gyi man ngag rdzogs so //
