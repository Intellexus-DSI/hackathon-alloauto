@## / /
rgya gar skad du /
many+dzu shrI pra dz+nyA tsakra sA d+ha naM /
bod skad du /
'jam dpal shes rab 'khor lo sgrub pa'i thabs /
sangs rgyas dang byang chub sems dpa' thams cad la phyag 'tshal lo / /
bla ma'i zhabs la rtag phyag 'tshal / /
rdo rje slob dpon de bzhin du / /
gang gis dang por phyag btsal nas / /
'jam dbyangs sgrub thabs bri bar bya / /
sems dpa'i skyil krung la gnas te / /
snying gar zla ba a yis brgyan / /
kun+da dang 'dra sa bon 'bar / /
sna tshogs 'od zer kun du khyab / /
de yang yongs su rdzogs par gyur pa'i che bar gyur pa yang dag pa'i sangs rgyas dang /
bla ma dang /
byang chub sems dpa' de rnams bltas nas sngags 'dis mchod pa bya ste /
oM badzra puSh+pe hUM /
oM badzra d+hU pe hUM /
oM badzra dI pe hUM /
oM badzra gan+d+he hUM /
oM badzra nai bi d+ya hUM /
de nas /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i bsod nams rjes yi rang / /
sangs rgyas byang chub yid kyis gzung / /
sangs rgyas chos dang dge 'dun mchog /
byang chub bar du skyabs su mchi / /
bdag dang gzhan don rab bsgrub phyir / /
byang chub sems 'di bdag gis bya / /
byang chub mchog gi sems ni bskyed par bgyi / /
sems can thams cad bdag gis de la gzud / /
byang chub spyod mchog yid 'ong spyad nas su / /
'gro la phan phyir sangs rgyas 'grub par shog /
ces bya'o / /
smon lam sngon du 'gro bas chos thams cad bdag med par sngags 'di yis bsgom par bya ste /
oM shU n+ya tA dz+nyA na badzra swa b+hA wa At+ma ko\u0f85haM /
sa bon rnam pa sgyu ma ltar / /
khams gsum ma lus rnam bsams nas / /
mthong ba dang ni reg nyid kyang / /
ji ltar thams cad sgyu ma bzhin / /
'gro ba thams cad gnas pa ni / /
de ltar mi dmigs par bya'o / /
zhes bya bas lhag par mos par bya'o / /
de nas thog ma med pa'i dus nas yang dag pa ma yin pa'i rnam par rtog pa'i sa bon bsal nas /
rang bzhin gyis dag ces lhag par mos par bya'o / /
oM swa b+hA wa shud+d+haHsarba d+harmAHswa b+hA wa shud+d+ho\u0f85haM zhes bya'o / /
de nas sngon du bstan pa'i sa bon las yongs su rdzogs pa'i ral gri'o / /
de'i chang gzungs kyi dbus su zla ba'i dkyil 'khor ro / /
de'i steng du sngon du bstan pa'i sa bon te /
de thams cad yongs su gyur pa las /
bdag nyid 'jam dpal gyi gzugs su rnam par bsam par bya ste /
rang nyid 'gro ba thams cad kyi gtso bo zhes bya'o / /
pad+ma dang zla ba'i gdan la gnas shing sems dpa'i skyil mo krung gis mnyam par bzhugs pa'o / /
zla ba'i 'od du ma'i 'od zer spro zhing nam mkha' khyab par byed pa sna tshogs kyi na bza' mnabs pa /
'gro ba dga' bar byed pa sku mdog dkar zhing yid du 'ong bar byed pa'i dpa' bo chen po gtsug phud lnga pa /
rgyan thams cad kyis brgyan pa /
phyag g.yas kyis ral gri 'phyar ba /
phyag g.yon pas snying gar po ti bsnams pa'o / /
de nas phyag rgya bcing bar bya ste /
lag pa gnyis thal mo sbyar ba byas nas /
sdigs mdzub gnyis kyis srin lag gi sen mo gnyis bkab la ut+pa la kha phye ba ltar yang dag par gnas te /
snying ga dang /
smin ma'i bar dang /
mgrin pa dang /
spyi bo rnams su rang gi sngags kyis dgod par byas nas /
de nas lte ba'i 'og tu yi ge b+h+rUM las mdog dkar po'i byang chub kyi shing gi lo ma dang 'dra ba'i zla ba'i dkyil 'khor bsgom par bya'o / /
de'i steng du brgyad pa'i bzhi pa /
dang po'i bcu drug pa /
bdun pa'i gnyis pa /
dang po'i bzhi pas brgyan pa'o / /
de las yongs su rdzogs pa'i pad+ma kha zum pa ste /
lte ba'i steng du yi ge hUM gis kha phye ba bsam par bya'o / /
de'i steng du zla ba'i dkyil 'khor ro / /
de'i steng du sor gcig tsam spangs pa la 'khor lo rtsibs drug pa 'od zer dang bcas pa'o / /
de'i rtsibs la dbyangs yig bcu gnyis yi ge zung re re dgod par bya'o / /
rtsibs so so'i steng du rtsa ba'i sngags kyi yi ge re re rnam par bkod nas /
'khor lo'i nang gi lte ba la yi ge hrIH'od zer dang bcas pa mi g.yo bar bsgom par bya'o / /
phyi'i mu khyud la kA li'i sbyor bas yang dag par 'bar ba'o / /
nga nya Na na ma ning gi yi ge rnams spangs pa bsgom par bya'o / /
yang de'i steng du sor mo gcig tsam spangs pa la zla ba'i dkyil 'khor ro / /
de'i steng du a ra pa tsa na zhes bya ba bltas nas shin tu myur ba'i 'khor lo bsgom par bya'o / /
ji srid zla ba drug gi bar du sngags 'di bzlas par bya'o / /
oM badzra tIk+Sh+Na muH /
nyi ma re re la khri phrag re re bzlas par bya'o / /
lkugs pa yang smra mkhas pa'o / /
ngag gi bdag por 'gyur ro / /
'dzin blo rno zhing gzhung stong phrag gcig 'dzin par 'gyur ro / /
rgyun chad pa med pa'i legs par sbyar ba'i skad dang /
tshigs bcad chen po dang /
bstan bcos thams cad mthar phyin pa dang /
grub na ni ral gri'i rig pa 'dzin par 'gyur ro / /
rig 'dzin ma rnams dang lhan cig tu rtse bar 'gyur ro / /
shes rab 'khor lo'i gtso bo 'di / /
bris pas 'bras bu skyes pa gang / /
de yis 'jig rten thams cad 'di / /
'jam dpal go 'phang thob par shog /
'jam dpal shes rab kyi 'khor lo sgrub pa'i thabs rdzogs so / /
khams pa lo tsA ba ba ri d+harma kIrtis bsgyur ba'o //
[ ]
