@## / /
rgya gar skad du /
tsaN+Da ma hA ro Sha Na sA d+ha naM /
bod skad du /
gtum po chen po'i sgrub thabs /
gtum po chen po la phyag 'tshal lo / /
sngon du gsungs pa'i cho gas 'dir stong pa nyid du bsgoms nas /
de nas pad+ma dkar po'i steng du nyi ma la hUM yig nag po yongs su gyur pa las bcom ldan 'das gtum po chen po zar ma'i me tog lta bu gzhan gyis mi g.yo ba zhal gcig pa phyag gnyis pa /
zur gyis gzigs pa /
mche ba gtsigs pa /
mi bzad pa'i zhal chen po /
rin po che'i dbu rgyan can /
mche bas ma mchu mnan pa /
mgo bo'i phreng bas dbu brgyan pa /
spyan gnyis dmar ba /
phyag g.yas na ral gri bsnams shing phyag g.yon pa zhags pa dang sdigs mdzub thugs kar gnas pa'o / /
sbrul dkar pos se ral kha mdzad pa /
stag gi pags pa'i sham thabs can /
rin po che sna tshogs kyi rgyan gyis brgyan pa /
zhabs g.yon pa sa la reg pa /
zhabs g.yas pa cung zhig bteg pa /
nyi ma'i 'od zer gyi phreng ba can gyi bdag nyid du rnam par bsam par bya'o / /
dam tshig sems dpa' dang ye shes sems dpa' bsgom pa sngon du 'gro bas mi bskyod pas dbu brgyan par bsam par bya'o / /
de nas bzlas pa'i sngags ni oM tsaN+Da ma hA ro Sha Na hUM phaT /
gtum po chen po'i sgrub thabs rdzogs so //
[ ]
