@## / /
rgya gar skad du /
shrI b+ha ga wAn e ka dzA Ti sA d+ha naM /
bod skad du /
dpal bcom ldan 'das ral pa gcig pa'i sgrub thabs /
rje btsun ral pa gcig ma la phyag 'tshal lo / /
shin tu gsang ba'i rtog pa las / /
rnal 'byor pa la phan byed pa / /
bla ma'i drin thob dga' ba'i mthus / /
ral pa gcig 'phyang sgrub thabs bri / /
rab tu bsngags pa'i gnas su ni / /
blo mchog sgrub pa po yid thul / /
dam tshig tsha dang rab ldan pas / /
dang po stong nyid bsgoms par bya / /
oM swA b+hA bshud+d+haHsarba d+harmAHswa b+ha ba shud+d+ho\u0f85haM /
de rjes 'khor lo bcing byas la / /
sna tshogs pad steng nyi zla dang / /
thod pa dang bcas dbugs bral la / /
hUM yig 'bar ba bsam par bya'o / /
hU~M baM ma a k+ShaM don gnyis mdzad de yongs gyur pas / /
rdo rjes mtshan pa'i gri gug can / /
rdo rje'i 'od kyis rnam brgyan pa / /
ye shes sku mchog bsgom pa'o / /
oM AHhU~M brkyang bskum zhabs gnyis stabs mdzad cing / /
zhal gsum phyag bzhi 'gying bag can / /
rdo rje dang ni thod khrag 'dzin / /
ral gri ut+pal g.yas dang g.yon / /
nam mkha'i mdog can zhi zhing khro / /
dmar ser ral pa gcig 'phyang ma / /
mi thung gzugs can bzhad mo che / /
rdo rje rin chen rus pas brgyan / /
sangs rgyas lnga yis dbu brgyan cing / /
dus gsum sangs rgyas rtags 'chang ma / /
gar gyi nyams dgus dgyes bzhugs nyid / /
phyag rgya lnga yis rnam brgyan pa'o / /
sku gsung thugs kyi dag pa yis / /
rdo rje'i phyag rgya brtan byas la / /
lcags kyu zhags pa lcags sgrog dang / /
rdo rje dril bu'i rigs pas sbyang / /
de rjes mchod sogs sngon 'gro bas / /
snying rje chen po mdun bzhag ste / /
sa gsum rnam par sbyang ba yi / /
rig sngags rgyal po bzlas par bya / /
hrIM triM hU~X phaT /
ting 'dzin tshogs pa tshang pa yi / /
sgrub pa po ni rab dang ldan / /
bla ma mnyes byed rnal 'byor brtson / /
'bum phrag bzhi yis dngos grub byed / /
sdig pa thams cad 'jig byed cing / /
don kun sgrub byed gsang sngags 'di / /
de rjes lus can snying brtse bas / /
gtso bo nye bar bya phyir bzlas / /
oM AHhU~M badzrod b+ha ba ka ra dz+nyA na pra tiSh+Tha ta hU~M phaT swA hA /
sangs rgyas kun gyi thugs rje ba / /
gsang sngags rgyal po rdo rje can / /
ral pa gcig mchog dpal ldan ma / /
de mnyes man ngag 'di yin no / /
dpal bcom ldan 'das ral pa gcig ma'i sgrub thabs slob dpon chen po rol pa'i rdo rjes mdzad pa rdzogs so // //
rnal 'byor gyi dbang phyug ma hA shrI dzA ga ta mi tra A nan+da rA dza dang /
gnubs lo tsa ba mai tri shrIs bsgyur ba'o //
[ ]
