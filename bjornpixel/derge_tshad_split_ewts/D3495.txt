@## / /
rgya gar skad du /
mr-i t+yu bany+tsa na tA rA sA d+ha naM /
bod skad du /
'chi ba slu ba'i sgrol ma'i sgrub thabs /
sgrol ma dkar mo la phyag 'tshal lo / /
sngon ma bzhin du stong pa nyid kyi mthar thug par bsgoms nas /
chu skyes dkar po'i dbus gnas pa'i / /
tAM yig las byung zla ba'i gdan / /
rdo rje skyil mo krung gis bzhugs / /
mchog sbyin dang ni ut+pal bsnams / /
ston ka'i zla ba lta bu'i 'od / /
zla ba'i steng na yang dag bzhugs / /
rgyan rnams thams cad yongs su rdzogs / /
bcu drug lo yi sku ldan rim / /
snying gar 'phags ma sgrol ma bsgom / /
de yi 'khor lo zla 'od bzhin / /
re'u mig brgyad la yi ge brgyad / /
mngon par yongs su bskor gyur te / /
oM hA gsal byed dbus gnas pa / /
bsgrub bya'i ming ni lte bar bya / /
mkhas pas rtse gcig yid kyis ni / /
nges par brtan pos zla drug bsgom / /
yi ge bcu yi sngags 'di ni / /
mi skyo'i yid kyis bzlas par bya / /
de la sngags ni 'di'o / /
oM tA re tut+tA re tu re swAhA / /
sgrol ma'i 'khor lo skom pa pos / /
zla ba drug gis nges par ni / /
dngos grub thams cad thob 'gyur zhing / /
'chi ba'i skyon gyis mi gos so / /
'chi ba slu ba'i sgrol ma'i sgrub thabs rdzogs so // //
[ ]
