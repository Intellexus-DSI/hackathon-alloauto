@## / /
rgya gar skad du /
Ar+ya tA re sto tra /
bod skad du /
'phags ma sgrol ma la bstod pa /
rje btsun thugs rje chen po la phyag 'tshal lo / /
'od dpag med kyi smon lam ma / /
me tog zla mdzes sems bskyed ma / /
'jig rten mgon gyi chu skyes ma / /
phyag gi mthil na bzhin bzangs ma / /
stod rgyas me tog phreng 'dzin ma / /
bgres mo bgying bag drang po ma / /
gshegs shing bzhugs pa ldem ldem ma / /
phrag rgyas sku ni yid 'ong ma / /
gsung gi dbang phyug dbyangs snyan ma / /
dran pa tsam gyis byin rlob ma / /
yum ni 'dod pa'i sku mnga' ma / /
bde gshegs dbu yi gtsug tor ma / /
rgyal bas dbang bskur cod pan ma / /
pho nyas dus min 'chi slu ma / /
spyan nas thugs rje'i chu 'dzag ma / /
dge slong sdom brtson dam tshig ma / /
bdag med brtse bas mthar phyin ma / /
sa dgu 'das pa'i pha rol ma / /
ma byon snga dro gzhon nu ma / /
da lta nyin gung dar bab ma / /
'das so bgres mo dgongs ka ma / /
dus gsum 'gyur ba'i mi rtag ma / /
'jigs chen brgyad las skyob mdzad ma / /
phra mo chen mo sgrub stsol ma / /
mchog 'dod ma la mchod sbyin ma / /
sems can gso ba'i 'o rgyun ma / /
dug sel sman mchog ma gi ma / /
sdig spong dge ba'i bdud rtsi ma / /
sangs rgyas bskyed pa'i rgyal yum ma / /
bdag la thugs rjes zhal ston ma / /
rje btsun ma 'phags ma sgrol ma la bstod pa chos kyi rje paN+Di ta 'bum phrag gsum pas mdzad pa rdzogs so //
[ ]
