@ //
slob dpon kA ma la shI la'i smon lam mu gnyis ma bzhugs / @# / /
dkon mchog gsum la phyag 'tshal lo / /
bdag la brten nas sems bskyed pa'i / /
dri ma med pa'i sbyin pa la / /
brten nas yon bdag nyid grol te / /
de la yon bdag mi re zhing / /
'jig rten re ba zhi bar shog /
sgo gsum dri ma med pa yi / /
tshul khrims rgyan dang ldan par shog /
sbyin pa 'di yi byin rlabs kyis / /
rtag tu longs spyod ldan par shog /
longs spyod de la ma chags shing / /
sems can kun la snying rje bas / /
stong pa'i sems dang ldan par shog /
sbyin pa 'di yi byin rlabs kyis / /
dus 'dir bar du gcod pa yi / /
bgegs rnams ma lus zhi gyur nas / /
rkyen rnams ma lus bzlog par shog /
bsrung bar gyur pa'i lha rnams kyis / /
g.yel ba med par bsrung bar shog /
yid chis rten de 'phel bar shog /
'di dang phyi ma gnyis kar yang / /
mi rnams kun gyis bkur bar shog /
shin tu phra bar gyur ba yi / /
sbyin pa shin tu chung gyur kyang / /
sems kyi thongs pa'i sbyin pa 'di / /
dpal tu med pa 'phel gyur te / /
byang chub thob pa'i rten du shog /
bla med byang chub thob gyur nas / /
'gro ba 'dren pa'i dpal du shog /
dkon mchog gsum la phyag 'tshal lo / /
bdag kyang de la ma chags shing / /
khe dang rnyed pa bkur sti dang / /
'jig rten snyan grags zhi bar shog /
chags pa med pa rngams sems kyis / /
gzhan la re ba med par shog /
phyogs 'dzin ngo bsrung med par shog /
bdag gi dge ba mthar phyin nas / /
dri ma med pa'i dge ba yis / /
gzhan gyi bsod nams 'phel nus shog /
dri ma med pas kun dag shog /
brjod pa'i stobs kyis kun bral shog /
bdag gzhan dge ba ma chad pa'i / /
bar chad med pa'i brtson 'grus kyis / /
byang chub 'bras bu thob nas kyang / /
ngan 'gro de la dgod ba yis / /
theg pa chung ngur sems bskyed nas / /
theg chen sa la 'god par shog /
slob dpon kA ma la shI la'i smon lam mu gnyis ma zhes bya ba rdzogs so //
[ ]
