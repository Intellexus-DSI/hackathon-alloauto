@## / /
sangs rgyas la phyag 'tshal lo / /
kye ma khams gsum sems can rnams / /
rnam rtog sgrog gis dam bcings te / /
'khor ba'i mya ngan 'dam bu ru / /
phyogs bcu kun du rnam par 'khyam / /
e ma khams gsum bde bar gshegs / /
gdod ma nyid nas grol ba che / /
rnam dag zhing ni bde ba can //
sangs rgyas rol mo rab tu ston / /
kye ma rnam rtog sdug bsngal lam / /
phyin pa'i dus med smon pa bzhin / /
bde bral 'dod pa sdug bsngal nyid / /
mnyam nyid don la rab tu gol / /
e ma'o lam med lam gyi mchog /
lhun rdzogs nam mkha'i bya bzhin du / /
re dogs med la phyag rgya che / /
skyon yon dbang gis bslad du med / /
kye ma'o bskal pa grangs med gsum / /
de nyid btsal bas mi rnyed de / /
rmongs pa nam mkha'i mtha' tshol bzhin / /
sangs rgyas zhes bya rnyed mi srid / /
e ma'o skad cig gcig nyid la / /
ma bral 'bras bu rang la rnyed / /
rang rig ye shes stobs po che / /
'jigs rten dbang sgyur kun gyi rje / /
rdzogs so // //
