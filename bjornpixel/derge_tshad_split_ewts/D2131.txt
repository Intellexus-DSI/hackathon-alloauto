@# / /
rgya gar skad du /
shrI khad+ma pA Ni ma tri sA d+ha nI /
bod skad du /
dpal khad+ma pA Ni yab yum gyi sgrub thabs /
'phags pa spyan ras gzigs la phyag 'tshal lo / /
gang zhig spyan ras gzigs dbang yum / /
thugs rje'i dbyangs las sku bzhengs pa / /
ye shes lha mo dmar mo sgeg /
dpal mo nyid la phyag 'tshal lo / /
de la sgrub po dam tshig can / /
gsang sngags rgyal mo la mos pas / /
dur khrod dmar ba'i dbus su ni / /
cho ga rnam gsum bsgom par bya / /
re zhig skyabs su 'gro ba dang / /
sems bskyed khyad par can bskyed nas /
dam tshig rnam lnga'i mchod pa dang ldan pas / /
me tog dmar po'i maN+Dal bshams te /
bsam gtan bskyod pa'i phyag rgya bcas la /
thog mar sngags 'di bzlas par bya'o / /
oM A big+h+nA na ta kr-i ta hUM phaT /
'bum phrag gsum gyis bgegs bskrad par 'gyur ro / /
de nas bdag med chen mo yi / /
ngang las skyes gyur lha mo'am / /
yang na lte dbus sprul pa'i nang / /
chos 'byung pad+ma mi ro la'o / /
baM las mngon gyur dmar mo dpa' / /
bcu drug na tshod shin tu sgeg /
cung zad khro ba'i zhal bzhad dam / /
gri gug thod 'dzin kha T+wAM bsnams / /
mgo bo'i phreng ba'i do shal brgyan / /
g.yon bskum g.yas brkyang dbang phyug dang / /
u ma'i nu ma mnyam brdzis mdzad / /
shin tu 'od gsal 'jigs pa yi / /
mi rus rdo rje'i phreng bas spras / /
dril bu g.yer ka'i sgra sgrogs la'o / /
skra grol gcer bu bde ba'i nyams / /
rdor phreng rdo rje zur phud ldan / /
g.yung drung 'khyil pas smin mtshams brgyan / /
sngags gsum gyis bkang b+ha ga'o / /
de snying pad+mo dmar dbus su / /
ye shes rdo rje phyag rgyas 'dzin / /
baM zhes bya ba rnam shes khyim / /
rnam rtog bsdus dang mi rtog grol / /
go rims ji bzhin ji gnas dang / /
lhag mthong rnal 'byor bsgom par bya / /
de tshe dmigs pa rang dga' dang / /
'ching bzhi bas bde chen rnyed / /
'od zer bzhu ba'i sbyor ba yis / /
snang ba thim dang sems can thim / /
lus thim srog thim nam mkha' yi / /
rnal 'byor nyi zla zung du 'jug /
dpal 'phags pa spyan ras gzigs kyi sgrub thabs /
rnal 'byor gyi dbang phyug chen po shrI mi tra'i gdams pa rdzogs so // //
gnubs lo tsA bas bsgyur ba'o //
[ ]
