@## / /
rgya gar skad du /
A yu gaNi ta pha la bra ka sha nA ma /
bod skad du /
tshe rtsis kyi 'bras bu gsal bar byed pa zhes bya ba /
'jam pa'i dbyangs la phyag 'tshal lo / /
gnas skabs bzhin shes skyes bu yis / /
dang po'i gnas skabs gsal 'dod na / /
mkha' nyi drug sogs lo yis bsgyur / /
de la mkha' nyis bgos thob lo / /
dag na kun bsdoms mkha' nying grub /
so so'i me rnams mkha' dus mas / /
bsgyur te mkha' nyis rnyed brtan pa'o / /
rang rang brtan pa drug sogs bsgyur / /
mkha' dus me yis thob pa lo / /
lhag ma mkha' mes thob zla ba / /
de yi lhag ma zhag tu 'gyur / /
dag na rang lo'i 'gro ldog nges / /
dang po'i cha shas des rgyas shes / /
brgya sogs gsum la'ang drug la sogs / /
gza' dgu so so'i lo yis bsgre /
mkha' dang nyi mas thob pa lo / /
lhag la nam mkha' me yis bslu / /
thob pa zla ba lhag ma zhag /
de nas so so'i lo rnams kun / /
mkha' dus me yis bsgyur bar bya / /
zla ba mkha' la mes bsgres pa sbyin / /
mkha' ros rnyed pa brtan pa zhag /
lhag ma drug cus thob chu tshod / /
de nas rang rang brtan pa rnams / /
drug la sogs pa'i rang los bsgre / /
mkha' dus mes bgos thob pa lo / /
gal te rnyed par ma gyur na / /
mkha' mes bgos pa zla ba bya / /
de yi lhag ma zhag tu 'gyur / /
dag na lnga sogs rang gi lo / /
dgu tshan re la 'gro ldog nges / /
cha shas phyi ma rgyas pa'o / /
cha shas re re drug cha re / /
phri bas brtag pa'ang drug cha 'bri / /
de ni rtsis kyi gzhi ma yin / /
bsgyur dang 'god byed mtshungs par ldan / /
de ltar zla klu rnams gzhi shes / /
gzhan yang tshe yi snod 'brid dang / /
bslu zhing bsrong ba'i cho ga rnams / /
khong du chud nas ston par gyis / /
rdo rje'i tshig 'byed lde mig 'di / /
ji snyed mkhyen pas bsgyur ba'o / /
tshe 'bras kyi rtsis gsal par byed ba ma na pu ru thas mdzad pa / /
a+thi ni ka ra kaTa'i bram ze lag ma ti dang /
mkha' 'gro rdo rjes bsgyur //
[ ]
