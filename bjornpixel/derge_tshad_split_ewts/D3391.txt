@## / /
rgya gar skad du /
dI b+hu dza hi ru ka sA d+ha naM /
bod skad du /
zhal gcig phyag gnyis pa'i he ru ka'i sgrub thabs /
dpal he ru ka la phyag 'tshal lo / /
grogs med dga' ba'i yid kyis ni / /
dur khrod brgyad kyi dbus gnas pa / /
shes rab thabs kyi cho ga yis / /
zla ba nyi ma rab sbyor ba / /
A li kA li mnyam sbyor bas / /
nyi ma'i dkyil 'khor bsgom par bya / /
de la hUM yig yongs su gyur / /
rdo rje rwa dang yang dag ldan / /
skyil krung phyed pas ro la gnas / /
mi yi pags pa'i gos bsnams pas / /
thal bas lus la byugs pa ste / /
'bar ba'i rdo rje g.yas pa na / /
g.yo ba'i ba dan kha T+wAM ga / /
khrag ldan thod pa g.yon du'o / /
mgo bo brgya phyed phreng ba yis / /
yid du 'ong ba'i do shal dpyangs / /
cung zhig zhal gyi mche ba gtsigs / /
spyan gsum dmar po ro ldan pa / /
dbu skra kham pa gyen du 'khyil / /
mi bskyod pa yi dbu rgyan can / /
rna cha dag dang rab tu ldan / /
rus pa'i rgyan gyis mdzes pa ste / /
dbu la thod pa lnga dang ldan / /
sangs rgyas nyid bzhin bsam bya ste / /
rgas dang 'chi ba zlog byed pa'o / /
swA hA phaT hUM oM zhes bya ba ni mdor bsdus pa'o / /
zhal gcig phyag gnyis pa'i he ru ka'i sgrub thabs rdzogs so // //
paN+Di ta don yod rdo rje dang /
khams pa lo tsA ba dge slong ba ris bsgyur ba'o //
[ ]
