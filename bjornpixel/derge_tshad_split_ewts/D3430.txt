@## / /
rgya gar skad du /
lo ke shwa ra s+ya ba sh+yA d+hi ka ra bi d+hiH /
bod skad du /
'jig rten dbang phyug gis lhag par dbang du bya ba'i cho ga /
'phags pa spyan ras gzigs dbang phyug la phyag 'tshal lo / /
sngon du gsungs pa'i cho gas de bzhin du stong pa nyid du byas nas /
hrIHyig dmar po las skyes pa'i pad+ma dmar po de'i dbus su AHyig yongs su gyur pa las 'phags pa spyan ras gzigs dbang phyug sku mdog dmar po ral pa'i cod pan can /
'od dpag tu med pa ral pa'i nang du bzhugs pa /
phyag g.yon na pad+ma dmar po bsnams pa phyag g.yas pas gsal bar mdzad pa /
sna tshogs pa'i rgyan dang gos kyis brgyan pa'i bdag nyid du bskyed la /
rang gi snying gar hrIHyig las skyes pa'i pad+ma dmar po 'dab ma la dbyangs yig bcu drug gis yongs su bskor ba'i gzugs dkar po 'khor bar bsam par bya'o / /
de nas bsgrub bya'i snying gar yang sngon ma bzhin du pad+ma bsam zhing rang gi snying gar gnas pa'i pad+ma las rang gi rdo rje'i lam nas 'khor zhing zhugs te /
oM b+h+ra ma rAHsA N+ya hri di pad+ma mri ta mA kAR+Sha dzaHzhes pas bsgrub bya'i rdo rje la zhugs te /
de'i pad+ma la gnas pa'i bdud rtsi 'khor zhing bkug nas de la slar yang de'i rdo rje las 'thon te /
rang gi rdo rje'i lam la de bzhin du zhugs nas sems kyi bdud rtsis sbrang gi thig le 'byung zhing de la blta bar bya'o / /
sngags ni oM hUM /
ji srid rgyun ma chad par de srid du nyi ma bdun bsgoms pas bsgrub bya rkang pa dag gi rtsar lhung bar 'gyur ro / /
'jig rten dbang phyug gis lhag par dbang du bya ba'i cho ga rdzogs so //
[ ]
