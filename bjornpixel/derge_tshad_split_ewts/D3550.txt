# #
]@## / /
rgya gar skad du /
pradz+nyA pA ra mi tA sA d+ha naM /
bod skad du /
shes rab kyi pha rol tu phyin pa'i sgrub thabs /
bcom ldan 'das ma shes rab kyi pha rol tu phyin ma la phyag 'tshal lo / /
shes rab pha rol phyin gnyis med / /
ye shes de ni de bzhin gshegs / /
bsgrub bya'i don de sbyar ba yis / /
gzhung lam dag la de yi sgra / /
byang chub sa bon bla na med / /
shes rab pha rol phyin btud nas / /
gnyis med ye shes bsgrub pa'i phyir / /
de yi sgrub thabs bri bar bya / /
dang po re zhig sngags pas mnyam par gzhag par gyur pas /
shes rab kyi pha rol tu phyin ma'i sgrub pa yid la byas te /
[ (]can+dan [,]tsan+dan[)] gyi maN+Dal byas nas de'i yan lag ngo bo nyid med pa'i rang bzhin gyis de la dbus su mi bskyod pa bltas nas me tog dbul bar bya'o / /
sngags 'dis so / /
oM na mo ak+Sho b+h+ya hUM oM badzra puSh+pe hUM swA hA /
de bzhin du a k+Sho b+h+ya d+hUM hUM zhes pa'i sa bon gyi yi ge brjod par bya'o / /
gzhan rnams kyang ngo / /
oM badzra d+hU pe hUM swA hA /
oM badzra gan+d+he hUM swA hA /
oM badzra dI pe hUM swA hA /
oM badzra ne bi d+h+ye hUM swA hA /
zhes pas thams cad dbul bar bya'o / /
de'i mdun du oM na mo bai ro tsa nA ya oM /
oM badzra puSh+pe hUM swA hA /
zhes so / /
de bzhin du g.yas phyogs su oM na mo rat+na sam+b+ha bA ya trAM /
oM badzra puSh+pe hUM swA hA /
de bzhin du rgyab tu /
oM na mo a mi tA b+hA ya hrIH oM badzra puSh+pe hUM swA hA /
de bzhin du g.yon du oM na mo a mo g+ha sid+d+hi ye aH oM badzra puSh+pe hUM swA hA /
'dis de rnams mchod nas /
rnam par snang mdzad dang rin chen 'byung ldan dag gi dbus su lha mo spyan ma la mchod par bya'o / /
oM na mo lo tsa nA ye lAM oM badzra puSh+pe hUM swA hA /
de bzhin du rin chen 'byung ldan dang /
'od dpag med dag gi dbus su /
oM na mo mA ma kyai maM oM badzra puSh+pe hUM swA hA /
yang 'od dpag med dang don yod grub pa dag gi dbus su oM na mo na mo pA N+Da rA ye pA oM badzra puSh+pe hUM swA hA /
yang don yod grub pa dang rnam par snang mdzad dag gi dbus su oM na mo stA ra ye tAM oM badzra puSh+pe hUM swA hA /
de nas mi bskyod pa'i gnas su /
oM na mo pradz+nyA pA ra mi tA ye d+hIHoM badzra pu Sh+pe hUM swA hA /
zhes pas thams cad la me tog la sogs pa lan gsum dbul bar bya'o / /
oM sarba ta thA ga ta pU dza badzra swa b+hA wa At+ma ko\u0f85 haM /
zhes pas lha mo mchod pa rnam pa sna tshogs pas mchod par bya'o zhes pa ni maN+Dal gyi las so / /
da ni de nyid bsam par bya ste /
'dir sems can rnams srid pa'i sdug bsngal gyi tshogs kyis mnar zhing yang dang yang du 'khor bar 'khor te /
kye ma 'di rnams sdug bsngal lo zhes snying rje'i sems bskyed cing de nyid bsam par bya'o / /
shes rab kyi pha rol tu phyin pa'i rnal 'byor pas bla na med pa yang dag par rdzogs pa'i byang chub thob nas de rnams kyang bdag gis de la dgod cing ji ltar de rnams kyang slar yang sdug bsngal med cing 'khor ba las grol zhing bde bar yang bya'o zhes pa ni smon pa sems bskyed pa'i mtshan nyid do / /
de nas rang gi snying gar na bun gyi do shal can dbang phyug dgod pa lta bur dkar zhing bdud rtsi'i tshogs lta bu'i zla ba'i dkyil 'khor bltas la /
de la d+hIHyig gser gyi kha dog lta bu las 'od zer dpag tu med pa brgya stong gi sgron mas stong gsum gyi 'jig rten gyi khams na sangs rgyas dpag tu med pa bye pa khrag khrig brgya stong dpag tu med pa 'phros pa bltas nas /
'dir de bzhin du shes rab kyi pha rol tu phyin ma dang /
spyan ma la sogs pa'i lha mo rnams dang /
dge ba'i bshes gnyen rnams kyang dpag tu med pa'i me tog dang /
spos dang /
mar me dang /
dri dang /
zhal zas dang /
'khor lo rin po che dang /
glang po rin po che dang /
rta rin po che dang /
bud med rin po che dang /
skyes bu rin po che la sogs pa rnams kyis kyang ste /
'di rnams kyis sangs rgyas bcom ldan 'das thams cad dang /
lha mo rnams dang /
dge ba'i bshes gnyen rnams kyang nam mkha' la yid las skyes pa'i me tog la sogs pa rnams kyis mchod par bya'o / /
bdag nyid dbul ba dang /
gsum la skyabs su 'gro ba dang /
sdig pa bshags pa dang /
bsod nams la rjes su yi rang ba rnams bya'o / /
de nas sangs rgyas bcom ldan 'das dang /
spyan ma la sogs pa rnams kyang nam mkha' la spro zhing bsdu ba thun mtshams med par bya'o / /
de bzhin du bsgom pa ni 'jug pa'i sems bskyed pa'i mtshan nyid do / /
de nas oM swa b+hA wa shud+d+ha s+sarba d+harmA swA hA wa shud+d+ho\u0f85haM /
zhes pa'i tshigs su bcad pa bklag par bya'o / /
de la bdag nyid gcig pu bzhin du blta zhing bar snang la 'phro bzhin pa'i bdud rtsi'i tshogs pa bzhin du dri ma med cing zla ba yongs su gang ba lta bu cha shas kyi tshogs pa thams cad yongs su gang ba 'bar zhing 'bar ba bltas nas de nas oM shU n+ya tA dz+nyA na badzra swa b+hA wa At+ma ko\u0f85 haM /
zhes brjod par bya'o / /
bdag nyid bltas nas gzugs med cing 'du shes kyi rang bzhin med pa ste /
'on kyang 'od zer gyi tshogs pa lta bu 'ba' zhig 'phro ba zhes de bzhin du bsams nas yang a yig yongs su gyur pa las zla ba'i dkyil 'khor la de nas d+hIHyig de dang 'dra ba bsams nas /
de yongs su gyur pa las sna tshogs pad+ma /
de'i dbus su ha yig bltas la a yig la sogs pa dbyangs yig bcu drug gis bskor ba la de bzhin du ka yig la sogs pa'i yi ge sum cu rtsa gnyis ha yig la sogs pa thams cad kyang dkar po'o / /
de bzhin du de'i 'dab ma la sgeg mo ngang /
phreng ba ma dang /
glu ma dang /
gar ma dang /
me tog ma dang /
bdug spos ma dang /
mar me ma dang /
dri chab ma ste rnal 'byor ma brgyad kyis yongs su bskor ba'o / /
de thams cad kyang yongs su gyur pa las ye shes kyi zla ba bskyed de /
de las skyes pa'i pad+ma la /
de'i steng du shes rab kyi pha rol tu phyin pa'i pusti'o / /
slar yang de'i steng du zla ba'i dkyil 'khor la /
de'i steng du shes rab kyi pha rol tu phyin pa'i pusti gnyis pa'o / /
slar yang de thams cad yongs su gyur pa las sna tshogs pad+ma la bzhugs pa chos 'chad kyi phyag rgya can gser gyi mdog lta bu yan lag thams cad la de bzhin gshegs pa thams cad kyis rgyan du mdzad pa /
yang g.yon dang g.yas na ut+pa la dang bcas pa'i shes rab kyi pha rol tu phyin pa'i pusti gnyis pa bsnams pa /
de bzhin gshegs pa lnga'i dbu rgyan can /
sangs rgyas dang byang chub sems dpa'i sras kyis yongs su bskor ba /
shes rab kyi pha rol tu phyin pa las nye bar 'khrungs pa ste /
de lta bu'i shes rab kyi pha rol tu phyin ma bsgom par bya'o / /
gang gi tshe bsam gtan mi nus na de'i tshe sngags bzlas par bya'o / /
oM AH d+hIHhUM swAM swA hA /
zhes so / /
bzlas pa'i dus su yang dpral bar oM yig ser por blta bar bya'o / /
de bzhin du mgrin par AHyig dkar po'o / /
yang thugs kar d+hIHyig ser po'o / /
yang lte bar hUM yig sngon po'o / /
zhes so / /
shes rab pha rol phyin ma yi / /
lha mo 'di bzhin sgom byed pa / /
blo ldan gang zhig kun mkhyen gyi / /
go 'phang thob 'gyur the tshom med / /
shes rab kyi pha rol tu phyin ma'i sgrub thabs slob dpon 'phags pa thogs med kyis mdzad pa rdzogs so //
[
