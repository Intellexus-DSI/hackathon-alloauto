@## / /
rgya gar skad du /
su kla badzra yo gi nI sA d+ha naM /
bod skad du /
rdo rje rnal 'byor ma dkar mo'i sgrub thabs / /
rdo rje rnal 'byor ma la phyag 'tshal lo / /
dang po re zhig e waM gi dbus su paM yig las byung ba'i sna tshogs pad+ma'i lte ba la /
aM yig dkar po yongs su gyur pa las nyi ma'i dkyil 'khor / /
de'i steng du hUM dkar po yongs su gyur pa las bcom ldan 'das ma rdo rje rnal 'byor ma sku mdog dkar mo / /
gcer bu rgyan med pa skra grol ba /
zhal gcig ma /
phyag gnyis ma /
phyag g.yon pa kha T+wAM ga dang thod pa thogs pa /
g.yas pas rdo rje tho ba thogs pa /
zhabs gcig bteg pas brgya byin dang tshangs pa mnan pa /
zhabs gcig gi 'og tu 'jigs byed chen po dang dus mtshan mnan pa /
zhal las rtag tu bdud rtsi 'phyang ba /
spyan gsum pa spyan rtsa dmar zhing zlum pa /
'gyur ba gtum pa'i spyan / /
dpral ba'i mdzod spur khro gnyer dang ldan pa /
mche ba gtsigs pa /
shin tu gtum pa'i gzugs can /
dur khrod la sogs par bsgom par bya'o / /
skyon bzlas pa bya ste / /
bzlas pa'i sngags ni / /
oM sarba bud+d+ha DA ki nI ye /
badzra war+Na nI ye /
badzra bai ro tsa nI hUM hUM hUM phaT phaT phaT /
swA hA /
rtsa ba'i sngags ni /
oM badzra DA ki nI hrIH hUM phaT swA hA /
nye ba'i snying po'o / /
oM badzra yo gi nI hUM phaT swA hA /
oM baM hUM /
snying po'i sngags so / /
de bzhin du gtor ma'i sngags ni /
oM badzra yo gi nI i maM ba liM gr-ih+Na gr-ih+Na ru ru kha kha kha kha pheM pheM pheM pheM a a a a ma ma sid+d+hi pra yats+tsha hUM phaT swA hA /
tshes brgyad dang bcu bzhi la nges par mchod pa dang /
bsgom par bya'o / /
rgyal po in+d+ra b+hu ti'i gzhung rdo rje rnal 'byor ma dkar mo'i sgrub thabs rdzogs so // //
bla ma bai ro tsa nas bsgyur //
