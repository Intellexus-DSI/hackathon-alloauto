@ / /
'jam dpa' ye shes sems dpa' la phyag 'tshal lo / /
thun mong grub rin po che gter sgrub pa /
'jam dpal gyi bsnyen pa gzhung bzhin du byas la /
de nas grong khyer chen po'i dbus sam /
rgyal po'i pho brang du maN+Dal mda' gang gru bzhi ba byas pa /
ba'i rnam lnga dang dri zhim po sna tshogs kyis byugs la /
glegs bam gru bzhi pa cig la pad+ma 'dab ma brgyad pa bris la /
pad+ma'i lte ba la /
dzaM b+ha la'i gzugs ser po /
gsus pa che ba byin sha rgyas pa rgyan ma lus pas brgyan pa /
g.yas pa na bI dza pUr ra bsnams pa /
g.yon pa na ne'i le'i rgyal pa bsnams pa bum pa'i gdan la bzhugs pa'o / /
de'i mdun du gnod sbyin sku mdog ser po rin po che bsnams pa /
g.yas su gnod sbyin sku mdog dmar ser bum pa bsnams pa /
rgyab tu gnod sbyin sku mdog dkar po rin po che thogs pa /
g.yon du gnod sbyin sku mdog nag po ral gri thogs pa /
shar lhor sku mdog ser skya ral gri bsnams pa /
lho nub tu sku mdog smug nag mdung thogs pa /
nub byang na sku mdog ser skya rin po che'i khang pa thogs pa /
byang shar na sku mdog ser po gri phub thogs pa /
g.yon thams cad rin po che'i rgyal mtshan thogs pa /
dar sna tshogs kyis thod bcings pa'o / /
yang glegs bam gru bzhi pa cig la pad+ma 'dab ma brgyad pa lte ba la lha mo nor rgyun ma ser mo rin po che'i rgyan gyis brgyan pa /
g.yas mchog sbyin g.yon 'bras kyi snye ma bsnams pa'o / /
lha mo brgyad kyang gtso mo'i cha lugs can no / /
de na maN+Dal gyi khar bum pa nas dang 'bras kyis bkang la gzhag go / /
de'i khar lha mo'i glegs bam bzhag la /
de'i khar dzaM b+ha la'i glegs bam gzhag /
glegs bam gnyis kyi bar du rin po che'i ka ba gzugs /
de la dgug gzhug legs par byas la bdag 'jam dpal du gsal ba'i thugs ka nas dzaHhUM baM hoH'phros pa me tog lug ru dang /
dkar gsum mngar gsum gyis mchod la gtor ma sum yar du gtang /
mchod pa rnam lnga dbul /
de'i mjug la 'khor dang longs spyod dngos grub stsol cig ces bya'o / /
nyin mo lha mo rnams kyi snying po bzlas te /
oM ba sun+d+hA ri N+yai swA hA /
oM tsan+d+ra kan+t+yai swA hA /
oM dat+t+yai swA hA /
oM su da t+t+yai swA hA /
oM Ar+ya yi swA hA /
oM su b+ha d+yai swA hA /
oM gup+t+yai swA hA /
oM de byai swA hA /
oM sa ra swa t+yai swA hA /
zas sna tshogs kyi gtor mas mchod /
mchod pa rnam lnga dbul /
dngos grub blang ngo / /
nub mo pho sngags te /
oM dzam+b+ha la dza lan+d+rA ya swA hA /
oM ma Ni b+ha drA ya swA hA /
oM pu r+Na b+ha drA ya swA hA /
oM d+ha na dA ya swA hA /
oM bai shra baNA ya swA hA /
oM ki li mA la ye swA hA /
oM bi tsi kuN+Da li ni swA hA /
oM mu khen+dA ya swA hA /
oM tsa ren+d+rA ya swA hA /
gtor ma dbul /
mchod pa lnga dbul /
dngos grub blang /
'jam dpal gyi bsnyen pa rdzogs pa'i gtor ma la /
gnod sbyin pho mo la zla ba gsum du mchod pa na 'dod pa phun sum tshogs so / /
me tog lug ru dang /
gu gul dkar po dang /
dkar gsum mngar gsum dang nas dang 'bru sna lnga'i sbyin sreg lan brgya rtsa brgyad byas na lha'i longs spyod dang mnyam par 'gyur ro / /
tho rangs bya ze tsa na pho sngags mo sngags zlos pa yin / /
chu sbyin yang nas yang du btang na longs spyod phun sum tshogs pa dang ldan no / /
de yang 'dod pa'i don grub dam pa ste / /
gsung ngo / /
'di ni rin po che gter gyi sgrub pa'o / /
rgyud las /
yid bzhin nor bu chen po 'chang /
gsung ngo / /
thun mong gi dngos grub sgrub pa'i thabs kyi man ngag /
slob dpon sdom pa bzang pos mdzad pa rdzogs so //
[ ]
