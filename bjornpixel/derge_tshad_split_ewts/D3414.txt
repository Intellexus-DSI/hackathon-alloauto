@## / /
rgya gar skad du /
siM ha nA da sA d+ha naM /
bod skad du /
seng ge sgra'i sgrub thabs /
rje btsun seng ge sgra la phyag 'tshal lo / /
zhal gcig phyag gnyis sku mdog dkar / /
spyan gsum seng ge la gnas shing / /
bla ma nad kun 'joms byed pa'i / /
seng ge sgra la phyag 'tshal lo / /
dang por re zhig sngags pas kha bsang ba la sogs pa byas te /
yid dang mthun pa'i gnas su gdan bde ba la nye bar 'dug ste /
a yig dkar po yongs su gyur pa las zla ba'i dkyil 'khor /
de'i steng du hrIHyig dkar po snying gar bltas la /
de'i 'od zer gyis khams gsum snang bar byas te /
'og min gyi gnas su song ste /
seng ge sgra dang /
bla ma dang /
sangs rgyas dang /
byang chub sems dpa' thams cad gdan drangs te /
mdun gyi nam mkha' la bzhugs nas /
de'i rjes su mchod pa dang /
sdig pa bshags pa la sogs pa bya'o / /
de nas tshangs pa'i gnas bzhi bsgom par byas nas /
oM shU n+ya tA dz+nyA na badzra swa b+hA wa At+ma ko\u0f85haM zhes pa'i sngags 'dis stong pa nyid du byin gyis brlab par bya'o / /
de nas smon lam rjes su dran par byas nas paM yig dkar po yongs su gyur pa las pad+ma /
de'i steng du a yig dkar po yongs su gyur pa las zla ba'i dkyil 'khor /
de'i steng du AHyig dkar po yongs su gyur pa las seng ge dkar po /
de'i steng du aM yig dkar po yongs su gyur pa las pad+ma dkar po /
de'i lte ba la hrIHyig dkar po 'od zer 'phro zhing 'gyed pa /
de thams cad yongs su gyur pa las seng ge sgra'i gzugs su bdag nyid blta bar bya'o / /
yan lag thams cad dkar zhing zhal gcig phyag gnyis pa /
spyan gsum pa ral pa'i cod pan bcings pa /
'od dpag tu med pas dbu brgyan pa /
rgyal po chen po rol pa'i stabs kyis seng ge'i khri la bzhugs pa /
stag gi pags pa'i na bza' bsnams pa /
de bzhin gshegs pa lnga 'phro zhing rol pa'i dpa' bo lnga dang zla ba phyed pas brgyan pa /
phyag g.yon na pad+ma dkar po'i steng du ral gri dkar po dang /
de dang nye bar gnas pa'i pad+ma dkar po'i steng du me tog dri bzang sna tshogs pas yongs su gang ba'i thod pa dkar po /
g.yas na pad+ma dkar po'i steng na sbrul dkar pos dkris pa'i dbyu gu rtse gsum pa dkar po'o / /
de lta bur gyur pa'i bcom ldan 'das bsgom par bya'o / /
bsgoms pas ngal na sngags bzlas par bya'o / /
de la sngags ni 'di'o / /
oM AHhrIHsiM ha nA da hUM phaT swA hA /
cho ga 'dis sku gzugs byas te /
yang na ras ris byas la /
bcom ldan 'das kyi mdun du so so'i maN+Dal byas la gzungs lan gcig bklag par bya'o / /
de la gzungs ni 'di'o / /
na mo rat+na tra yA ya /
na ma Ar+yA ba lo ki te shwa rA ya /
bo d+hi satwA ya /
ma hA satwA ya /
ma hA kA ru Ni kA ya /
tad+ya thA /
oM a ka Te /
bi ka Te ni ka Te /
ka TaM ka Te /
ka ro Te bIr+ye swA hA /
sa la ma lhung ba'i ba'i lci ba la mngon par bsngags nas maN+Dal brgyad byas la /
maN+Dal so so la lan bcu gsum gyi bar du gzungs bklag par bya'o / /
maN+Dal so so'i dri ma lhag pa'i lci ba de la gzungs lan bdun du mngon par bsngags nas des nad pa la byug par bya'o / /
nyi ma bdun nam /
nyi ma bcu gsum mam /
nyi shu rtsa gcig gis de bzhin du byas pas mtshams med pa lnga byed pas kyang 'grub par 'gyur ro / /
gal te ma 'grub na de'i tshe ngas mtshams med pa lnga byas par 'gyur ro / /
seng ge sgra'i sgrub thabs rdzogs so / /
bdag gi sgrub thabs cho ga 'dis / /
gang zhig nor dang dge thob cing / /
mgon po seng ge sgra dang ni / /
'gro ba rnams ni nad med shog /
paN+Di ta a ba d+hU tI pa dpal ldan gnyis med rdo rje'i zhabs kyis mdzad pa'o /
[ ]
