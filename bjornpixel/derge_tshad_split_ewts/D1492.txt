@## /
rgya gar skad du /
shrI b+ha ga wa ti a b+his ma ya nA ma /
bod skad du /
dpal bcom ldan 'das kyi mngon par rtogs pa zhes bya ba /
dpal rdo rje sems dpa' la phyag 'tshal lo / /
dang po kho nar rnal 'byor pa'i dbang phyug gis tshangs pa'i gnas bzhi bsgom par bya'o / /
de nas phung po lnga'i nga rgyal bskyed par bya ste /
gzugs kyi phung po ni rnam par snang mdzad do / /
tshor ba'i phung po ni rin chen 'byung ldan no / /
'du shes kyi phung po ni snang ba mtha' yas so / /
'du byed kyi phung po ni don yod grub pa'o / /
rnam par shes pa'i phung po ni rdo rje sems dpa'o / /
de dag thams cad kyi bdag nyid du gyur pa ni dpal he ru ka'o / /
mig gnyis la ni sa'i snying po'o / /
rna ba gnyis la ni phyag na rdo rje'o / /
sna la ni nam mkha'i snying po'o / /
kha la ni spyan ras gzigs so / /
lus la ni sgrib pa thams cad rnam par sel ba'o / /
skye mched thams cad la ni dbang phyug rdo rje'o / /
sa'i khams ni sangs rgyas spyan no / /
chu'i khams ni mA ma kI'o / /
me'i khams ni gos dkar mo'o / /
rlung gi khams ni dam tshig sgrol ma'o / /
nam mkha'i khams ni pad+ma'i dra ba can no / /
de dag ni phung po dang khams dang skye mched rnams lha'i rnam par dag pa'o / /
de nas rang he ru kar bskyed pa'i snying ga'i hUM las 'od 'phros te khams gsum pa'i bgegs bskrad /
de nas 'od de tshur 'dus pa las /
bdag nyid khams gsum rnam par rgyal ba zhal gsum phyag drug pa bskyed par byas te /
khams gsum rnam rgyal gyi zhal nas /
oM sum+b+ha ni sum+b+ha hUM hUM phaT /
oM gr-ih+Nagr-ih+Na hUM hUM phaT /
oM gr-ih+NA pa ya gr-ih+NA pa ya hUM hUM phaT /
oM A na ya hoHb+ha ga wAn bid+yA rA dza hUM hUM phaT /
ces pa'i sngags shar phyogs la sogs par dgod par bya'o / /
yig 'bru gyur pa las rdo rje'i gur dang /
dra ba dang /
bla re dang /
mda'i dra ba dang /
me'i ra ba dang /
rdo rje'i sa gzhi bsam par bya'o / /
de ltar khro bo rnam par rgyal bas mtshams gcad par bya'o / /
gnod mdzes kyi phyag rgyas dgug pa dang /
bdud rtsi 'khyil pa'i phyag rgyas brdung bar bya'o / /
oM g+ha g+ha g+hA ta ya g+hA ta ya /
sar+b+ba duSh+TAn hUM phaT /
kI la ya kI la ya sar+b+ba pA paM hUM hUM phaT /
hUM hUM hUM badzra kI la badzra ng+har Adz+nyApa ya ti /
sarba big+hAM kA ya wAka tsit+ta badzra kI la ya hUM hUM phaT /
phur bu gdab pa'i sngags so / /
oM badzra mung+ga ra badzra kI la ya a ko Ta ya hUM phaT /
phur bu brdung ba'i sngags so / /
de nas rang gi snying gar zla ba'i steng gi hUM gi 'od zer gyis bla ma la sogs pa spyan drangs la 'od du zhu ba las bde mchog gi lha'i bdag nyid du bsams la mchod pa dang bstod pa byas la /
skyabs su 'gro ba dang sems bskyed par bya'o / /
de nas oM shU n+ya tA dz+nyA na badz+wa swa b+hA wa At+ma ko\u0f85haM /
zhes brjod pas phyi nang gis bsdus pa'i chos thams cad snang ba med pa /
snang ba rnam par dag pa nam mkha' rnam par dag pa lta bu'i ngang la gzhag par bya'o / /
'od gsal de'i ngang las yaM yongs su gyur pa las rlung gi dkyil 'khor gzhu lta bu kha dog sngon po'o / /
de'i steng du raM yongs su gyur pa las me'i dkyil 'khor gru gsum pa kha dog dmar po /
de'i steng du baM yongs su gyur pa las chu'i dkyil 'khor zlum po kha dog dkar po'o / /
de'i steng du laM yongs su gyur pa las sa'i dkyil 'khor gru bzhi pa kha dog gser po'o / /
de'i steng du suM yongs su gyur pa las ri rab zur bzhi pa /
rin po che sna bzhi las grub pa gru bzhi'i rang bzhin can lcog brgyad kyis nye bar mdzes pa'o / /
de'i steng du paM yongs su gyur pa las sna tshogs pad+ma 'dab ma brgyad pa lte ba dang ge sar du bcas pa'o / /
de'i steng du thabs kyi rang bzhin A li las zla ba /
shes rab kyi rang bzhin kA li las nyi ma /
de'i steng du hU~M mthing ga rdo rje sems dpa'i rang bzhin 'od zer lnga 'phro zhing 'du ba dang bcas pa'o / /
de dag thams cad yongs su gyur pa las /
dpal he ru ka zhal bzhi pa spyan gsum pa /
phyag bcu gnyis pa /
sku mdog mthing ga dpral bar rdo rje'i phreng ba 'dzin pa g.yas brkyang bas bzhugs pa /
'jigs byed dang dus mtshan zhabs kyis mnan pa /
rdo rje phag mo la 'khyud pa'i phyag gnyis kyis rdo rje dang dril bu bsnams pa /
de'i 'og ma'i phyag gnyis kyis glang po che'i pags pa brgyang ba /
g.yas pa'i gsum pa na Da ma ru /
bzhi pa na dgra sta /
lnga pa na gri gug /
drug pa na mdung rtse gsum pa /
g.yon pa'i gsum pa na kha T+rI ga /
bzhi pa na thod pa /
lnga pa na rdo rje zhags pa /
drug pa na tshangs mgo bsnams pa /
ral pa dang cod pan gyis brgyan pa'i thod pa /
thod pa'i phreng ba'i thod can /
zla ba phyed pa dbu la 'jog pa /
sna tshogs rdo rjes mtshan pa'i dbu rgyan can zhal rnam par 'gyur ba /
mche ba gtsigs shing 'jigs par byed pa /
sgeg pa la sogs nyams dgu ldan pa /
zhal g.yon marga ta lta bu g.yas pa'i zhal ser ba /
rgyab pad+ma rA ga lta bu'i mdog can /
stag gi pags pa'i sham thabs can /
mi mgo rlon pa'i phreng ba 'phyang ba /
rna cha dang /
gdu bu dang /
mgul rgyan dang /
dpung rgyan dang /
spyi gtsug nor bu rin po ches brgyan pa /
mchod phyir thogs 'phyang ba thal ba dang phyag rgya drug ste /
pha rol du phyin pa drug dag pa'i phyir phyag rgya drug gis rgyas btab pa'o / /
de'i spyan sngar yum sku mdog dmar mo zhal gcig pa spyan gsum pa /
phyag gnyis pa /
skra grol ba /
gcer bu dum bu'i ska rags can /
phyag g.yon thod pa bsnams nas yab la 'khyud pa /
g.yas pa rdo rje sdigs mdzub byas pa /
bskal pa'i me lta bu'i gzi brjid can /
khrag la dgyes shing zhal nas khrag 'dzag pa /
byin pa gnyis kyis legs par 'khyud pa /
bde ba chen po'i bdag nyid can no / /
phyogs kyi 'dab ma bzhi la ni /
mkha' 'gro ma dang /
lA ma dang /
khaN+Da ro ha dang /
gzugs can ma ni dngos grub ster ba ste /
nag mo dang /
ljang gu dang /
dmar mo dang /
ser mo ste zhal gcig pa phyag bzhi pa /
g.yas na Da ma ru dang gri gug dang /
g.yon na thod pa dang kha T+rAM ga bsnams pa /
spyan gsum pa /
skra grol ba /
gser bu g.yas brkyang bas bzhugs pa /
zhal mche ba gtsigs pa phyag rgya lngas brgyan pa bsgom par bya'o / /
mtshams kyi 'dab ma rnams na byang chub kyi sems kyis gang ba'i snod bzhi'o / /
de nas sku gsung thugs byin gyis brlab pa ni /
mgo bo dang /
mgrin pa dang /
nu ma'i bar dang /
snying ga rnams su /
oM dkar bo dang /
AHdmar po dang /
hUM nag po dang /
hUM sngon po bsam par bya'o / /
de nas yi ge las 'od zer 'phros te /
phyogs bcu'i de bzhin gshegs pa thams cad kyi ye shes bskul te /
yi ge bzhi la so sor thim par bsam zhing /
oM AHhUM sar+b+ba bI ra yo ginI kA ya wAkatsit+ta badzra swa b+hA wa A t+ma ko\u0f85haM /
oM yo ga shung+ng+haHsarba ng+harmA yo ga shung+ng+ho\u0f85ha~M /
zhes brjod pas nga rgyal brtan par bya'o / /
de nas go cha bsam par bya ste /
he ru ka'i snying gar oM ha dkar po dang /
mgo bo la na ma hi ser po dang /
spyi gtsug tu swAhA hu dmar po dang /
phrag pa gnyis su boShaT he nag po dang /
mig gnyis su hU~M hU~M ho dmar po dang /
yan lag thams cad la phaT haM ljang gu /
yum gyi lte bar oM baM dmar po /
snying gar haM yoM ya mi ni sngon mo /
kha la hriM moM rmongs byed ma dkar mo /
mgo bo la hreM hri skyod byed ma ser mo /
spyi gtsug tu hU~M hU~M skrag byed ma ljang gu /
yan lag thams cad la phaT phaT tsaN+Di ka ru ba'i mdog can mo /
de ltar go cha bgos nas ye shes pa spyan drang ba ni /
sngags dang phyag rgyas mdun gyi nam mkha' la byon par bsam zhing /
dam tshig dang ye shes pa gnyis su med par byas nas /
oM yo ga shung+ng+haHsarba ng+harmAyo ga shung+ng+ho\u0f85haM /
zhes brjod pas nga rgyal brtan par bya'o / /
de nas dbang bskur ba'i phyir snying ga'i hU~M gi 'od zer gyis ye shes pa spyan drangs nas /
nam mkha' la byon par bsam mo / /
de nas phyi nang gsang ba gsum gyis mchod nas gsol ba gdab ste /
byang chub rdo rjes sangs rgyas la / /
ji ltar mchog gnyis stsol mdzad dang / /
bdag kyang bsrung ba'i don gyi phyir / /
nam mkha'i rdo rje bdag la stsol / /
zhes gsol ba gdab par bya'o / /
de nas mi bskyod rdo rje gtso bor gyur ba'i thugs ka nas mkha' 'gro ma bzhi ye shes kyi bum pa thogs nas /
ji ltar bltams pa tsam gyis kyang / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bya'o / /
zhes brjod de dbang bskur ba dang /
gtso bos kyang /
rdo rje chen po dbang bskur ba / /
khams gsum pa yis phyag byas pa'i / /
sangs rgyas kun gyi gsang gsum pa'i / /
gnas las byung ba sbyin par bya / /
zhes brjod cing dbang bskur bas lus kyi phyi nang gi dri ma thams cad dag par bsam mo / /
dbang yongs su rdzogs nas nang dbang rtags su mi bskyod bas gnon gyi phyag rgya can sku mdog sngon po rdo rje dril bu can gyis dbu brgyan pa'o / /
de ltar bskyed pa'i rim pa las skyon bzlas pa bya ste /
oM shrIbadzra he he ru ru kaM hU~M hU~M phaT /
DA ki ni dzA la sam+ba ra swAhA /
snying po'o / /
oM hrIHha ha hU~M hU~M phaT /
nye ba'i snying bo'o / /
oM sarbabung+ng+haT+yA ki nI ye hU~M hU~M phaT /
badzra war+N+NanI ye hUM hUM phaT /
yum gyi snying po'o / /
badzra bai ro tsa nI ye hU~M hU~M phaT /
yum gyi nye ba'i snying bo'o / /
oM DA ki nI ye hu~M hU~M phaT /
o wA ma ye hu~M hU~M phaT /
oM khaN+Da ro he hu~MhU~M phaT /
oM rU pi NI ye hu~M hU~M phaT /
phyogs kyi lha mo bzhi'o / /
de ltar sngags kyi skyon yon gnyis shes bas /
ji tsam du bla ma gdams ngag gis bzlas par bya'o / /
de nas mnyam gzhag las langs nas rim gyis lha bsdus te /
dpa' bo gcig pa'i nga rgyal gyis rjes dang spyod lam gyi rnal 'byor bya'o / /
de nas rdzogs pa'i rim pa la 'jug par 'dod pas /
zla ba pho nya'i lam pa dang /
nyi ma lus kyi dkyil 'khor te / /
thig le bzhi ni ye shes yin / /
yongs su dag pa 'od gsal yin / /
dper na nam mkha'i mtshan nyid do / /
rang bzhin med pa zung 'jug ste / /
bde chen rnam pa gsum gyis bstan / /
bskyed dang rdzogs pa'i rim pa ni / /
rnal 'byor pa yi lam khyer ro / /
dpal bde mchog 'khor lo lha lnga'i sgrub thabs rdzogs so // //
rgya gar gyi mkhan po dpal mar me mdzad ye shes kyis mdzad pa /
bod kyi lo tsA ba rin chen bzang pos bsgyur cing zhus te gtan la phab pa'o //
