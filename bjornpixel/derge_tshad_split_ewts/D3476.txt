@## / /
rgya gar skad du /
many+dzu shrI badzra sA d+ha naM /
bod skad du /
'jam pa'i rdo rje'i sgrub thabs /
dpal 'jam dpal rdo rje la phyag 'tshal lo / /
don rnams phun sum tshogs gyur pa / /
bdag nyid 'jam dpal rdo rjer bya / /
sems can rnams kyi 'khrul bltas nas / /
dang por yongs su bsgom par bya / /
snying gar maM yig de nyid dgod / /
mchod cing mngon par phyag 'tshal nas / /
bla ma rdzogs pa'i sangs rgyas kyi / /
skur gyur gsum la skyabs 'gro sogs / /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
dngos med ngo bo nyid kyis stong / /
mtshan med rgyu dang bral ba ste / /
smon pa dang bral dngos kun gyi / /
rtog pa spangs pa nyid du 'dod / /
oM shU n+ya tA dz+nyA na badzra swa b+hA ba At+ma ko\u0f85haM /
gru gsum dkar po mtho ba'i dbyibs / /
sna tshogs chu skyes rdo rje'i dbus / /
mchod rten nang du rdzogs sangs rgyas / /
rdo rje sems dpa' rig bcas bsgom / /
de yi zhal bzhugs de bzhin du / /
rang sems rdo rje las 'thon nas / /
yi ge gsum byung chu skyes la / /
ho yig gnyis kyis rnam par brgyan / /
de las byung ba'i 'od zer gyis / /
de nas lus ni zhu bar blta / /
zla ba khu ba'i 'od zer zhu / /
mer mer la sogs yang dag 'dzin / /
phyogs kun na gnas lha mo rnams / /
glus bskul de yi phyi nas ni / /
'gro rnams bde bar rab bsgrub pa'i / /
bdag nyid bzhengs pa bsam par bya / /
rdo rje'i thugs khyod gnas kyi dbang phyug sems can khams / /
skyob pa dag ni dga' ba yid 'ong don chen 'dod / /
gnyen chen sems can yab nyid bdag la 'dod pa yis / /
gal te mgon pos bdag la 'dod mdzad 'tsho bar 'gyur / /
rdo rje'i sku khyod sems can mnga' brnyes bka'i 'khor lo / /
sangs rgyas ched du don dam byang chub phan rjes ston / /
chags pas 'dod chags dam tshig mA ma kI bdag la / /
gal te mgon pos bdag la 'dod mdzad 'tsho bar 'gyur / /
rdo rje gsung khyod kun la phan mdzad brtse ba can / /
'jig rten don gyi bya mdzad rtag tu yang dag 'jug /
'dod pas bdag la shin tu spyod mdzad kun du bzang / /
gal te mgon pos bdag la 'dod mdzad 'tsho bar 'gyur / /
rdo rje'i sku khyod dam tshig mchog gi phan chen don / /
rdzogs byang rgyud la 'dod bzhin mnyam nyid brtse ba can / /
'dod pas bdag la yon tan rin chen gter mang 'byung / /
gal te mgon pos bdag la 'dod mdzad 'tsho bar 'gyur / /
bcom ldan de nyid la gshegs kyang / /
lha mo rnams kyis glu yis bskul / /
dngos rnams sgyu ma ltar rig nas / /
rang gi sngags don bsgom par bya / /
sangs rgyas sprul tshogs 'phro ba yis / /
'gro ba gsum po rab tu bsgrub / /
maM yig las byung rtag las ni / /
'jam pa'i rdo rje rang byon nyid / /
sku mdog dmar po gur gum 'dra / /
sngo dang dkar po zhal gsum ste / /
phyag gnyis rang 'od rig ma la / /
mnyam 'khyud mchu ni zhal gyis 'dzin / /
phyag na ral gri mda' dang ni / /
gzhu dang ut+pal sngon po bsnams / /
sna tshogs chu skyes zla ba'i gdan / /
rdo rje skyil krung zla 'od bzhin / /
srid par chags shing 'khor ba las / /
yang dag chags shing chags bral mdzad / /
dpal 'jam rdo rjer kun bdag nyid / /
thams cad sgyu ma lta bur bsam / /
oM d+harma d+hA tu swa b+hA wa At+ma ko\u0f85haM /
mig sogs rnams la 'od zer gyis / /
de nas sa bon la gzhug bya / /
k+ShIM dzriM khaM gaM skaM saM zhes / /
sa bon rnams kyis nyer bsgrub bo / /
sa dbang rdo rje nam mkha' dang / /
'jigs dbang sgrib sel kun du bzang / /
de bzhin rdo rje skye mched rnams / /
nyi ma'i dkyil 'khor la zhugs so / /
rang gi mgo bo mgrin snying zla / /
oM AH hUM gi sngags 'od kyis / /
sku gsung thugs kyi rdo rje yi / /
sngags kyi bdag po bsgom par bya / /
oM sarba ta thA ga ta kA ya badzra swa b+hA wa At+ma ko\u0f85haM /
oM sarba ta thA ga ta wAka badzra swa b+hA wa At+ma ko\u0f85haM /
oM sarba ta thA ga ta tsit+ta badzra swa b+hA wa At+ma ko\u0f85haM /
rdo rje gsum gyi mtshan nyid bltas / /
snying gar ye shes sa bon las / /
phyogs rnams kun byon rdzogs sangs rgyas / /
rig ma mchod cing rig dbang 'dzin / /
spyan dang sku sogs byin gyis brlab / /
rang sngags las byung 'od gsal ma / /
mgo bo snying ga lte gsang zhabs / /
sku sogs rdo rje rnam blta zhing / /
oM hUM swA AHhA zhes pa'i / /
yan lag lnga 'od rab tu gsal / /
sku dbang mi g.yo rin chen dbang / /
'od dpag med dang don yod grub / /
oM sarba ta thA ga tA nu rA ga Na badzra swa b+hA wa At+ma ko\u0f85haM /
rdo rje chu skyes sbyor las byung / /
phyogs kun dus gsum bzhugs pa yi / /
rdzogs sangs bsgom bya rnal 'byor pas / /
de tshe gzugs rdor ma sogs kyis / /
oM sarba ta thA ga ta pU dza badzra swa b+hA wa At+ma ko\u0f85haM /
chos kun lha la bstod pa ni / /
sgra snyan sgra ni bzang po yis / /
rang gi nga rgyal mchog zhugs shing / /
rang yid lhag pa'i tshig 'di ste / /
mchog sbyin rdo rje mchog khyod 'dud / /
yang dag mthar gyur khyod la 'dud / /
stong nyid snying po khyod la 'dud / /
sangs rgyas byang chub khyod la 'dud / /
sangs rgyas chags pa khyod la 'dud / /
sangs rgyas 'dod la phyag 'tshal 'dud / /
sangs rgyas dgyes pa khyod la 'dud / /
sangs rgyas rol la phyag 'tshal 'dud / /
sangs rgyas 'dzum pa khyod la 'dud / /
sangs rgyas bzhad la phyag 'tshal 'dud / /
sangs rgyas gsung nyid khyod la 'dud / /
sangs rgyas thugs la phyag 'tshal 'dud / /
med pa las byung khyod la 'dud / /
sangs rgyas 'byung ba khyod la 'dud / /
nam mkha' las byung khyod la 'dud / /
ye shes las byung khyod la 'dud / /
sgyu 'phrul dra ba khyod la 'dud / /
sangs rgyas rol ston khyod la 'dud / /
thams cad thams cad khyod la 'dud / /
ye shes sku nyid khyod la 'dud / /
shu mu ma ra bi sogs dang / /
lnga ni da ha na go ku / /
yid gsum bdud rtsi'i zas kyis ni / /
lus ngag yid ni dag par bya / /
rgyu yi nus pa mi bsam ste / /
'dod chags la sogs 'khrul pa bral / /
'di nyid kyis kyang pha rol gyi / /
byang chub thob par thub pas gsungs / /
yi ge gsum gyi nang zhugs sngags / /
spros nas sku sogs rdo rje yis / /
mkha' khyab sngags mthar bsdu ba dang / /
mkhas pas de yi bzlas pa bya / /
de bzhin bzlas pas skyo gyur na / /
spyi bor zla ba oM gsher las / /
tshim pa nyid du 'gyur ba'i phyir / /
byang chub sems bzlas slar yang ni / /
kun la rmi lam sgyu sogs bzhin / /
bya ba thams cad 'gro phan phyir / /
'jam pa'i rdo rje nyid bskyed nas / /
rgyun mi 'chad par gtso bo bsgom / /
sngags pas mchod pa la sogs bya / /
dam pa'i skye bo las skyes 'dod / /
yi ge gsum phan rdzogs sangs bsgom / /
sku la sogs pa brtag par bya / /
thabs dang shes rab bdag nyid kyis / /
de nyid 'gro la 'dir 'dod cing / /
'gro ba'i de nyid las skyes pa'i / /
smon lam dag ni spel bar bya / /
dpal ldan 'jam dpal rdo rje ni / /
bsgoms pa las thob dge ba 'dis / /
'jam dpal ye shes skur gyur nas / /
'gro ba kun la mchog sbyin shog /
gang tshe blta bar 'dod pa dang / /
'ga' zhig 'dri bar 'dod pa la / /
de la de bzhin mgon 'di bstan / /
'jam dpal mgon po bgegs med cing / /
phyogs bcu nam mkha'i mthar thug pa'i / /
sems can don rnams ma lus bsgrub / /
ji ltar 'jam pa'i spyod pa bzhin / /
bdag kyang spyod cing bsten par shog /
ji srid dang po mthar thug pa'i / /
'khor ba'i mtha' yang spangs gyur pa / /
de srid sems can phan mdzad nyid / /
spyod pa tshad med bdag gis spyad / /
ji srid sangs rgyas ma lus rnams / /
nges par myang 'das 'jig rten gnyen / /
de rnams kyi yang bstan pa'i phyir / /
dus re dus rer bdag gis spyad / /
byis pa gzhon nu'i gzugs kyis ni / /
thams cad du ni bdag gis spyad / /
sngags kyi gzugs kyis sems can rnams / /
de dang de tshe bdag gis 'dul / /
langs nas 'jam dpal mgon po yi / /
spyod pa'i nga rgyal mnyam gzhag las / /
thams cad lha yi gzugs kyis ni / /
yul gyi rjes 'brang bzlas par bya / /
dbang po gnyis ni rab sbyor bas / /
zhal gsum phyag drug de bzhin du / /
'khor lo rdo rje rin po che / /
pad+ma ral gri phyag na bsnams / /
gzugs dang sgra dang dri dang ni / /
ro dang reg bya chos rnams dang / /
sku dang rdo rje rin dbang dang / /
'od dpag don yod ngo bos bskyed / /
yul lnga'i gzugs su gyur pa las / /
sangs rgyas thams cad khong du chud / /
rang gi lhag pa'i lhar sbyor bas / /
rang gzhan de bzhin mchod par bya / /
za dang nyal dang khrus dang ni / /
de bzhin stan la 'dug pa yang / /
rang gi lhag pa'i lhar sbyor bas / /
kun kyang rang bzhin brtag par bya / /
mdor bsdus yan lag bzhi pa yi / /
don bris legs par bshad pa yis / /
'jam pa'i rdo rje 'dir gyur nas / /
'jig rten bde 'bras rab sbyin shog /
'jam pa'i rdo rje'i sgrub thabs rdzogs so //
[ ]
