@## / /
rgya gar skad du /
lo ke nA tha sA d+ha naM /
bod skad du /
'jig rten mgon po'i sgrub thabs /
'jig rten mgon po la phyag 'tshal lo / /
rnal 'byor rim pa sngon ma bzhin / /
'jig rten mgon po zla ba'i 'od / /
hrIH yi yi ge las byung ba'i / /
ral pa'i cod pan gyis brgyan pa / /
ral pa'i mthar gnas rdo rje chos / /
nad rnams ma lus 'joms byed pa / /
phyag g.yas mchog sbyin de bzhin du / /
g.yon pa na ni pad+ma bsnams / /
rol pa'i stabs kyis yang dag bzhugs / /
zhi ba chen po'i 'od rab 'bar / /
mchog sbyin ut+pal phyag na bsnams / /
zhi ba'i sgrol ma g.yas phyogs bzhugs / /
de nas rta mgrin g.yon phyogs na / /
phyag 'tshal ba dang dbyug pa'i phyag /
drag chen sku mdog dmar po ste / /
stag gi pags pa'i na bza' dgyes / /
de bzhin cho ga yang dag ldan / /
'jig rten mgon po rab bsgoms na / /
nyon mongs dri ma kun las 'das / /
yid kyi shing rta gang bar 'gyur / /
'dir sngags ni /
oM hrIHzhes so / /
'jig rten mgon po'i sgrub thabs rdzogs so //
[ ]
