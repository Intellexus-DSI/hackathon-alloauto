@## / /
rgya gar skad du /
Ar+ya many+dzu shrI b+haT+TA ra ka b+hA ba no pa de sha / /
bod skad du /
rje btsun 'phags pa 'jam dpal bsgom pa'i man ngag /
'phags pa 'jam dpal la phyag 'tshal lo / /
dbus su 'jam dpal sku mdog dmar po dgod par bya'o / /
mdun du dra ba can gyi 'od sku mdog ljang gu ra yig las so / /
g.yas su skra can ma sku mdog dmar mo pa yig las so / /
rgyab tu zla 'od sku mdog zla ba lta bu tsa yig las so / /
g.yon du na yig las nye ba'i skra can ma sku mdog dmar mo bsgom par bya'o / /
phyag na mchog sbyin dang ut+pa la ni 'jam dpal gyi'o / /
phyag g.yon na pad+ma bsnams shing g.yas mchog sbyin ni dra ba can gyi 'od do / /
ut+pal dang mchog sbyin gyi phyag rgya ni nye ba'i skra can ma'o / /
mchog sbyin dang pad+ma'i phyag ni zla 'od do / /
pad+ma dmar po bsnams shing mchog sbyin gyi phyag ni skra can ma'o / /
lte ba'i steng du 'khor lo rtsibs brgyad pa 'khor bzhin pa me'i 'od dang mtshungs pa'o / /
de'i steng du zla ba'i dkyil 'khor /
de'i steng du 'khor lo rtsibs bzhi pa'o / /
'khor lo'i bar du yi ge gzhan rnams bsgom par bya'o / /
de bzhin du sngags kyi yi ge rnams lha rnams kyi gzugs so / /
de rnams kyi thugs kar yi ge gzhan rnams de bzhin du'o / /
de nas yi ge mtha' dag yon tan kun gyi ro dang ldan pas phyogs bcu ji snyed pa rnams khyab par blta bar bya'o / /
rje btsun 'phags pa 'jam dpal bsgom pa'i man ngag rdzogs so //
[ ]
