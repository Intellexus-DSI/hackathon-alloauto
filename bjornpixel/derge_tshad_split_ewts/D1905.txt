@## / /
rgya gar skad du /
pra tiSh+Tha bi d+hi nA ma /
bod skad du / /
rab tu gnas pa'i cho ga zhes bya ba /
dpal 'jam pa'i rdo rje la phyag 'tshal lo / /
rnam pa kun gyi mchog ldan pa / /
bde ba che la rab btud nas / /
bdag 'dra'i blo dman nyid la ni / /
rab gnas cho ga bshad par bya / /
rtsa ba'i yan lag rab gnas la / /
phal cher khrus su 'dod pas na / /
bum pa'i nang du cho ga yis / /
blo dang ldan pas chu bskyed bya / /
mi nag zhabs med mchu 'phyang ba / /
lnga dang bcu dang bcu dgu'o / /
lnga po'i rim pa 'di yin te / /
gsang ba 'dus par mngon gsungs pa / /
sangs rgyas sangs rgyas sras sogs rnams / /
de rnams phyag mtshan shes par bya / /
de las gzhan pa'i rigs 'di yin / /
sa gnon dang ni byang chub mchog /
mchog sbyin bsam gtan skyabs sbyin rnams / /
mi bskyod rtag pa rin chen dang /
dpag med don yod grub rnams kyi'o / /
sangs rgyas rnams kyi chos bshad rgya / /
byang chub mchog gis bsdus gyur pa'o / /
des na rdo rje gdan sogs kyis / /
mi bskyod sogs kyi rang bzhin no / /
thams cad kyis ni po ti bsnams / /
gsung gi rdo rje'i bdag nyid gsal / /
rdo rje chos su rtag tu bya / /
de la sogs pa'i tshig gis kyang / /
mchod rten gtsang khang byur bu dang / /
mchod rten gyi ni bye brag rnams / /
rtag pa yi ni bdag nyid do / /
byang chub sems dpa' la sogs gang / /
bya ba'i rgyud la sogs dang mthun / /
'dus pa las gsungs de nyid kyi / /
rgyal sras rnams kyis yang dag bzung / /
sgyu 'phrul dra sogs bltas nas ni / /
de bzhin gzhan gyi rigs kyi rim / /
'dus pa'i cho gar bya ba ste / /
slar yang mi shes pa yi rigs / /
rdo rje thugs kyis bzung nas ni / /
phyag mtshan nyid ni yang dag bri / /
gtso bo'i mgrin par bri bar bya / /
logs su bde gshegs bzhi phyag mtshan / /
gcig la cho ga'i rim pas so / /
rdo rje gzugs sogs phyag mtshan ni / /
drug po cig car de bzhin gcig /
khro bo gsum brtags bgegs dgra gcig /
bcu yi phyogs la lha mo bzhi / /
de bzhin phyag mtshan re re la'o / /
khro bo rnams kyang so sor ro / /
lhag ma rnams ni sngar bzhin bri / /
slar yang bcu dgu'i phyogs la ni / /
grangs ni ji bzhin bri bar bya / /
slar yang kha cig nyi shur 'dod / /
las kun byed pa bsnan pas so / /
me tog dri zhim ldan pa dang / /
mgrin pa gos kyis dkris pa dang / /
cung zad chu ldan a mrar ldan / /
go rims ji bzhin rnam par gzhag /
g.yon du a mra la sogs dgod / /
'dug nas gtor ma yang dag sbyin / /
mu tig dngul dang gser zhes grags / /
mu men dang ni byi ru rnams / /
kaN+Da ka ri daN+Dod nyid / /
br-i ha sti dang ka r+Ni ka /
nas dang gro dang so ba dang /
til dang sran gre'u mngon par brjod / /
'bru lnga dang ni sman lnga dang / /
rin chen 'di rnams kyis khengs pa / /
rang gi lha yi gzugs kyis ni / /
chu dang ldan par bskyed nas ni / /
kun du nyung ba'i chu blugs nas / /
kham phor rnam rgyal zhes brjod la / /
de ni baM las byung ba yi / /
rin chen rang bzhin bum steng gzhag /
rtsa ba'i phyag mtshan gyis bskyed pa'i / /
dam tshig dkyil 'khor bdag nyid la / /
ye shes dkyil 'khor bkug nas ni / /
zhabs bsil la sogs rim bzhin no / /
dam tshig dang ni lhan cig tu / /
byas nas mnyes bya mchod pa'o / /
me tog spos sogs phyi yis kyang / /
rab tu 'bad de yang dag mchod / /
dril bu dkrol bya de yi ni / /
bstod pa byas te bzlas ba bya / /
gcig tu g.yon pa'i khu tshur bcings / /
rdo rje me tog gis bcings nas / /
bum pa chu yis gang ba ni / /
kham phor steng du brtan par gzhag /
de nas mchod cing phyag byas nas / /
dkyil 'khor 'khor lo'i rang bzhin nyid / /
chu yi rang bzhin nyid kyis gzhag /
yang na bum pa la gzhug bya / /
de ltar 'di dang gzhan rnams kyi / /
thams cad so sor byas nas ni / /
me tog spos sogs sbyin byas nas / /
gtor ma sngon 'gro yang dag bsrung / /
'di ni bum pa sta gon la gnas pa'i cho ga'o / /
lhag pa'i lha yi sbyor ba las / /
don grub chu dang zan rnams kyis / /
lha rnams rdul ni bral bar bya / /
ba yi rnam lnga shing shun lngas / /
byugs te khrus bya mngon bzlas la / /
dri zhim gtsang ma'i chu yis ni / /
bkru bar rung ba rang gzugs kyis / /
ri mo la sogs me long la / /
gang du las la sngags med pa / /
bgegs dgra de ru sbyar bar bya / /
mar nag dri zhim gyis byugs la / /
skyu ru ra yis bkru bar bya / /
ba yi rnam lnga sogs kyis byug /
mar nag gis ni byugs pa gang / /
bkru bya skyu ru ra yis kyang / /
dUr ba'i chun po de 'dod do / /
chu yis bkru bar bya ba ste / /
yang na bsgrubs pa'i chu yis kyang / /
de la 'di ni mar nag gi sngags te /
oM sarba ta thA ga ta kA ya bi sho d+ha ne swA hA / /
ras 'jam po yis dbyi bar bya / /
ji ltar nus pas gos sogs sbyin / /
ye shes sems dpa'i snying 'od kyis / /
lha rnams bkug nas bzhugs par bya / /
sangs rgyas dang gzhan de yi sras / /
bstan pa la ni dga' rnams la'ang / /
ku sha'i chun pos bsang gtor bya / /
zhabs bsil sogs kyis de rnams mchod / /
mchod sogs byas nas de rnams la / /
pus mo btsugs te yang dag gnas / /
rdo rje dril bu g.yon du 'dzin / /
spos phor g.yas su gzung bar bya / /
bcom ldan 'jam pa'i rdo rje khyod / /
rig pa'i rgyal po phyag 'tshal bstod / /
bcom ldan snying rje'i bdag nyid can / /
bdag ni rab gnas bgyi bar 'tshal / /
slob ma la ni brtse don dang / /
khyed rnams la yang mchod pa'i ched / /
sems can bsod nams 'phel don dang / /
byang chub sems ni spel don du / /
bcom ldan bdag la thugs brtse bas / /
bka' drin gyis ni bskyab pa'i rigs / /
sangs rgyas rnams ni bdag la dgongs / /
byang chub sems sogs rang bzhin rnams / /
bstan la mngon par dga' ba gzhan / /
gang dag rdo rje'i mig can rnams / /
rdo rje 'chang chen che ge bdag /
rab gnas che ge mo 'di yang / /
bdag gis bgyi bas khyed rnams kyis / /
byin gyis brlab ni bgyi bar rigs / /
ting 'dzin gsum dang ldan pa yis / /
lugs sku la sogs bskyed par bya / /
'dab ma dang bcas chu yis ni / /
mnyam par bzhag pas khrus byas nas / /
mchod pa sngon 'gro de yis ni / /
sngags kyis mngon par bsngags par bya / /
phyag byas mchod pa sogs byas nas / /
slar yang nye bar spyod pa lnga / /
nad par byon par bzhed pa yis / /
ye shes 'khor lo gshegs su gsol / /
'di ni lha sta gon la gnas pa'i cho ga'o / /
nang par sta gon bya ba la / /
rdul bral la sogs byas nas ni / /
sangs rgyas la sogs sngar bkug nas / /
zhabs bsil byas te mchod par bya / /
spos phor bzung nas pus btsugs te / /
tshigs bcad sngon gsungs brjod par bya / /
bgyi ba'i tshig ni bor nas ni / /
bgyid par 'tshal zhes brjod par bya / /
ting 'dzin gsum la sbyar byas nas / /
mnyam par gzhag pas bsam par bya / /
bum pas khrus bya mang po yis / /
bkra shis sgra ni sngon 'gro bas / /
de la 'di ni khrus kyi sngags te /
ji ltar bltams ma thag tu ni / /
de bzhin gshegs kun khrus gsol ltar / /
lha rdzas chu ni dag pa yis / /
de bzhin bdag gis khrus gsol lo / /
oM sarba ta thA ga ta a b+hi She ka ta sa ma ya shri ye hUM /
gos sogs rang rang sngags kyis ni / /
mnyam par bzhag pas brtan par bya / /
yang na rang gi sngags kyis sbyin / /
lhag par bzlas nas gtso la 'dud / /
de la 'di rnams ni rang rang gi sngags te /
oM badzra bAs se swA hA /
oM badzra d+hU pe swA hA /
oM badzra dI pe hUM /
oM badzra nai bi d+ye hUM /
oM badzra gan+b+he hUM /
oM badzra sarba A ba ra Na bi shod+ha ne swA hA /
snod ni gser gyi rang bzhin nam / /
dngul gyi rang bzhin mnyam bzhag pas / /
bgegs dgra'i sngags kyis yang dag bsgrub / /
mar dang sbrang rtsis byugs pa yi / /
gser gyi thur mas mig dbye ste / /
yang na bsam gtan dag gis bya / /
sbyin sreg mes bsgrubs zas kyis ni / /
de ma thag tu gsol bar bya / /
de la 'di ni mig gnyis dbye ba'i sngags te /
oM tsak+Shu tsak+Shu sa man+ta tsuk+Shu bi sho d+ha swA hA /
oM dI be an+ne sa mA d+hi d+h+yA na prI na ni swA hA /
'di ltar rdzogs pa'i sangs rgyas kun / /
dga' ldan gnas su rab bzhugs nas /
lha mo sgyu ma'i lhums zhugs ltar / /
de bzhin 'dir yang bzhugs su gsol / /
mgon po rtag tu 'dir bzhugs la / /
me tog la sogs 'di bzhes mdzod / /
che ge mo yi don gyi phyir / /
byang chub sems ni 'phel bar mdzod / /
oM su pra tiSh+Tha badzra swA hA / /
smad dang snying ga mgrin pa ru / /
rdo rje gsor bas de rnams la / /
lan gsum bskor nas gzhag par bya / /
lha rnams brtan par 'dod pa yis / /
'chad par 'dod pas tshigs bcad gdon / /
blo gros brtan pas bsam par bya / /
ma tshang lhag pa'i cho ga rnams / /
pus mo btsugs nas bzod par gsol / /
'di ni rab gnas kyi cho ga'o // //
de la 'di ni sbyin sreg gi cho ga ste /
g.yon du me tog dkar po dang / /
ldan pa'i dung sogs chu dang ldan / /
rang gi lhag pa'i lha yi bzlas / /
yang na bgegs kyi dgra yi sngags / /
las kun byed pa bzlas nas kyang / /
ku sha'i chun po ldan pa yis / /
snod ni de ru gzhag par bya / /
bsang gtor la sogs dgos don du / /
yon chab la sogs sbyin pa'i phyir / /
man+dzi la sogs gzhan rnams la / /
g.yas phyogs su ni pa na sha /
blag sha dang ni u dum+WA ra / /
tsan+dan arka b+ha tA rnams / /
yal ga be yi kang+ka dang / /
a b+ha sa mi gaM b+ha ri / /
a ba marga a shwad+tha / /
byang chub shing las byung ba rnams / /
rlon pa drang zhing rtse gcig pa / /
srin bu sogs kyis ma zos pa / /
mthe chung gi ni mtho gang la / /
dri zhim chu yis khrus byas la / /
mar byugs til dang dUr ba bzang / /
ma chag pa yi 'bras rnams kyang / /
zho zan ku sha so ba dang / /
nas dang gro dang mon sren gre / /
sran gre'u 'bras yos de bzhin gzhan / /
sbrang rtsi 'o ma la sogs srid / /
rim pa bzhin du bzhag nas ni / /
ting 'dzin gsum dag rnal 'byor pas / /
zhi ba'i gtor ma byin nas ni / /
sbyin sreg las ni yang dag brtsam / /
mtho gang gting du brkos byas nas / /
khru gang 'khor lo zlum po la / /
bde gshegs bzhi yi phyag mtshan dang / /
bdag po'i phyag mtshan dbus su'o / /
de bzhin dbus su bgegs kyi dgra / /
las kun byed pa'i phyag mtshan no / /
pad+ma rab tu rgyas 'dra ba / /
ngos bzhi sor bzhi bor nas ni / /
de yi tshad kyang kha khyer la / /
pad+ma'i phreng bas bskor bar bya / /
rdo rje phreng ba yongs brtsigs pas / /
phyi rol kha khyer kun du bskor / /
'og gi phyag mtshan phyi rol du / /
rdo rje phreng ba gang smra ba / /
de rnams phyag mtshan gzhan dag gi / /
rtsa ba'i phyag mtshan las cung zad / /
de bzhin du yang bzang zhabs kyis / /
sor ni brgyad dang gcig gi tshad / /
mchu dang rngams su rtsa ba yi / /
phyag mtshan shin tu brtan pas na / /
de bzhin du ni gzhan dag kyang / /
'di ni rig pas brtag par 'dod / /
yang na bdag po'i 'bras bu ni / /
che la gzhan ni dman pa yi / /
phyag mtshan zhes su brjod pa ni / /
ri mo'i dkyil 'khor ji ltar mnyam / /
phyag mtshan rnams kyi brgal ba 'di / /
lan ni ji ltar 'debs par byed / /
der yang mkhas pas mi mnyam par / /
skyes bu dam pas 'dod ma yin / /
phyi rol rdo rje 'phro ba yis / /
bskor ba 'di ni mi 'gal te / /
de rnams phyag mtshan la ltos nas / /
de bzhin phyi rol bsgral 'dod na / /
'bras bu med cing dka' ba skye / /
blo ldan ji ltar nye bar brten / /
lung dang rigs pas sgrub byed pa / /
phyogs 'di la ni yod ma yin / /
skyon yang cung zad byin pa ste / /
rgya che mang pos ci zhig bya / /
de ltar bstan pa'i thab khung du / /
sngags kyis sbar ba'i me la ni / /
'bar ba'i ched du mar ni blugs / /
de la 'dir ni me sbar ba'i sngags te /
oM dz+wa la dz+wa la hUM hUM /
shar phyogs kha bstan ku sha rnams / /
g.yas skor gyis ni sbyin par bya / /
re re nas ni shar phyogs rtse / /
thab khung ku shas dgab par bya / /
thab khung bdag med par dmigs nas / /
raM las byung ba'i ser skya ser / /
g.yas g.yon zhal ni gnag dang dkar / /
lus thung zhal ni ser po ste / /
shes rab las 'khyud ral pa 'greng / /
ril pa dbyug pa g.yon pa na / /
g.yas pa skyabs sbyin phreng ba ste / /
pad+mar raM skyes me dkyil 'khor / /
zhi ba la sogs cha byad can / /
rdzas kyi rjes mthun me ru bsam / /
me mtshams nas ni ye shes me / /
mig gsum Ta k+kis dgug par bya / /
yang na de yi rang sngags kyis / /
bsang gtor la sogs brtsam par bya / /
de la 'di ni me'i sngags te /
oM e h+ye hi ma hA b+hu ta de ba r-i Shi dwi ja sad ta ma gr-i hi twa a hu ti swA hA raM /
a smin san+ni hi to b+ha ba /
ku sha'i chun pos bsang gtor ro / /
lan gsum bar du chu ru gzhug /
de bzhin cho ga'i rim pa yis / /
slar yang zhabs bsil sbyin par bya / /
de bzhin chu yi mchod yon sbyin / /
me tog dang bcas lan gsum du / /
mdzub mo mthe bong kha gnyis ni / /
dang po mtha' ru mos pa yis / /
rnal 'byor ji ltar zhabs sogs la / /
blo yis zhabs bsil sogs brtag bya / /
kun du lus la bsang gtor sbyin / /
zhabs bsil zhabs ni gnyis la yang / /
blo yis zhabs bsil zhal du ste / /
spyi bor yon chab dbul bar bya / /
de la 'di ni mchod pa'i rim / /
me tog spyi bor mar me sogs / /
mdun du dri zhim brang du'o / /
dam tshig dang ni ye shes me / /
'o ma chu sbyin slar yang gcig /
bsang gtor la sogs cho ga yis / /
cho ga 'dis ni sbyin sreg bya /
chang gzungs 'tsham par sbom pa ste / /
ring du khru gang sor drug pa / /
rin chen rdo rje yu bar bcas / /
sor mo bzhi ni kha khyer la / /
sor gnyis brkos la rdo rje ste / /
rdo rje can gyi sor mo bzhi / /
brkos te chu skyes 'dab ma la / /
mtha' ru ji ltar mdzes pas mdzes / /
dgang gzar las ni mthe chung tshad / /
ro ni rgyu ba'i bu gar ldan / /
rdo rje dpangs su ji ltar thos / /
rim pa rtse lnga rtse gsum pa / /
blugs gzar pad+ma'i 'dab rnams la / /
sor gcig brkos pas rdo rje 'dzin / /
sor gnyis sngar bzhin yu ba la / /
rin chen rdo rje rtse rdo rje / /
dgang gzar sbyin sreg shing rang bzhin / /
blugs gzar de bzhin ni ma rang bzhin / /
zangs sogs rdzas las yang dag byung / /
rang nyid sngags las bskyed pa'o / /
pus mo gnyis kyi nang ngos su / /
lag g.yon steng bstan dgang gzar du / /
mar gyis gang ba yang dag blugs / /
g.yas pa'i 'og tu kha bstan pas / /
blugs gzar dgang gzar la bskyon la / /
steng du bltas pa mar gyis dgang / /
lha yi gzugs su bskyed pa yis / /
raM yig tshangs zhal dgod par bya / /
yon bdag nus pas lan bdun nam / /
lan gsum dag tu mkhas pa yis / /
dgang gzar la ni bskor byas nas / /
dgang blugs rab tu sbyin par bya / /
de la 'di ni sngags te /
oM a g+na ye A dI bya A dI bya a bi Sha a bi Sha ma hA shri ye ha bya ka bya A bA na ye swA hA /
dge dang mi dge'i mtshan ma rnams / /
blo dang ldan pas brtag par bya / /
dge ba'i 'od zer bsgril 'bar ba / /
brgya sbyin gzhu ltar yongs ston pa / /
mdog sogs de dang de sbyor ba / /
las kyi rjes su mthun pas ston / /
gang tshe mtshan ma ma mthong na / /
yang ni bgegs dgra'i bzlas pa bya / /
rab tu legs par zhabs bsil sogs / /
byas nas me tog sogs kyis mchod / /
dgang blugs sbyin bya de bzhin du / /
yam shing sogs kyis sbyin sreg bya / /
slar yang 'thor 'thud la sogs pa / /
me yi phung po la byas nas /
rang gi lhag pa'i lhar dmigs te / /
'di yi sngags ni bzlas par bya / /
mchod yon zhabs bsil sogs byas nas / /
mchod yon dam pa sngon 'gro bas / /
de la dgang blugs sbyin par bya / /
bdud rtsir byas pa'i mar gyis ni /
sngon du bsams shing bsreg par bya / /
re mos gnyis ni sbyin byas la / /
mthe bong srin lag kha yis ni / /
blangs pa mar gyi rtsi blugs pa / /
blugs gzar gyis ni mar bsreg bya / /
'bru yang de nyid kyis dbul bya / /
med na lag pa nyid kyis bya / /
dgang blugs dag ni sbyin par bya / /
bsreg bya 'bru rnams rang gi ni / /
sngags kyis bud shing de bzhin du / /
kha cig gzhan gyi sngags kyis kyang / /
gzhan ni rang gis dbul bar bya / /
de la 'di rnams ni gzhan gyi sngags te /
oM badzra ag+na ye swA hA /
mar gyi'o / /
oM badzra a dzA lA ya swA hA /
u dum+WA ri'i 'o / /
oM bo d+hi br-ik+Sha ye swA hA /
byang chub kyi shing gi'o / /
oM badzra la tA ya swA hA / /
pa la sha'i 'o / /
oM badzra ku be rA ya swA hA /
n+ya gro d+ha'i 'o / /
oM badzra sA ha ka rA ya swA hA / /
a mra'i'o / /
oM a pra ti ha ta badzrA ya swA hA /
ku sha rnams kyi'o / /
oM ma hA be gA ya swA hA /
nas kyi'o / /
oM badzra bi dzA ya swA hA /
so ba'i'o / /
oM badzra g+hasma ri swA hA /
gro'i'o / /
oM sarba pA paM da ha na badzrA ya sarba pA paM da ha swA hA /
til gyi'o / /
oM ma hA ba lA ya swA hA /
mon sran gre'u'i'o / /
oM badzra A yu She swA hA /
dUr ba'i 'o / /
oM badzra puSh+Ta ye swA hA /
'bras ma chag pa'i 'o / /
oM badzra saM pa de swA hA /
zho zan gyi'o / /
bsang gtor 'thor 'thung la sogs pa / /
byas nas sngar bzhin mtha' ru ni / /
sngags kyi yan lag ma nyams bzlas / /
las ni ji ltar nang bcug la / /
ngal bso nas ni slar sbyin bya / /
dgang blugs ji ltar yod kyi bar / /
med na yang dag rdzogs pa yi / /
mtha' ru yang dag dgang blugs dbul / /
'thor 'thung dri zhim me so rtsi / /
me tog spos dang gos gsar pa / /
phul nas bdug spos dril bu dkrol / /
sgra yis mchod pa byas nas ni / /
yon phul nas ni slob ma yi / /
g.yas kyi mthe bo g.yon pa yi / /
mthe chung nas ni bzung byas nas / /
rang gi dgang blugs sbyin par bya / /
gal te grub nas rgyal po sogs / /
dge ba'i ched du bsngo bar bya / /
yongs rdzogs dgang blugs sngon lta bur / /
'thor 'thung la sogs byas nas ni / /
yon phul nas ni slob ma yi / /
sems ni mnyam par bzhag nas su / /
snying gar me tog thal mo sbyar / /
nyung sogs nyes pa zhi don du / /
bzod par gsol zhes brjod par bya / /
ji srid ma tshang lhag pa rnams / /
bdag gis rmongs pa blo bgyis pa / /
gang phyir lus can skyabs gyur pa / /
mgon po khyed kyis de bzod mdzod / /
ma tshogs pa dang mi shes pa / /
nus pa med la sogs rang bzhin / /
ma tshang ba dang gzhan byas gang / /
de dag thams cad bzod par rigs / /
bzod gsol phyag 'tshal byas rjes la / /
rang gi mngon par 'dod pa blang / /
rdo rje sems zhes bzlas pa bya / /
mang po yang ni yi ge brgya pa'i sngags te /
oM badzra satwa sa ma ya /
ma nu pA la ya /
badzra satwa twe no ba tiSh+Tha dr-i D+ho me b+ha ba /
su to Sh+yo me b+ha ba /
su poSh+yo me b+ha ba /
a nu rak+to me b+ha ba /
sarba sid+d+him+me pra yats+tsha sarba karma su tsa me tsit+taM shre yaHku ru hUM /
ha ha ha ha ho b+ha ga bAn sarba ta thA ga ta badzra mA me muny+tsa /
badzrI b+ha ba ma hA sa ma ya sa twa aH i to ba sarba sa twAr+tha /
sid+d+hi dang thA ya bta su kha /
gats+tsha d+h+wa bud+d+ha bi Sha yaM pu na rA ga ma na ya tu /
brjod nas rang gi sngags kyis ni / /
yi ge'i nang du bcug nas su / /
sngags kyis rang bdag mgon po ni / /
sngags pas blo yis gshegs su gsol / /
de ltar me yi de bzhin kun / /
bsang gtor la sogs byas nas ni / /
de la dgang blugs sbyin byas nas / /
yam shing de bzhin sbyin sreg bya / /
de bzhin 'di yis zhabs bsil sogs / /
ji srid nam bza' dbul byas nas / /
bzod gsol gsol ba gdab byas nas / /
snga ma bzhin du gshegs su gsol / /
rnal 'byor bdag nyid mnyam bzhag bas / /
me la 'o ma bsgrubs byas nas / /
lha rnams la phul lhag ma ni / /
phru ba 'dod pas bgo bar bya / /
di ring phal cher rigs dam pa / /
ran par 'dod pa yod pa ni / /
des na 'di brtsams mgon po rnams / /
thub pa'i rtse mo de bzod mdzod / /
rgyud rnams mang po gang rig pa / /
rab gnas blo ni pha rol son / /
'di dag byis pas bstan pas na / /
nyes ldan bdag la bzod par mdzod / /
rab gnas cho ga bzang po 'di / /
rab tu rgyas par yod mod kyang / /
dman pas de nyid mi rtogs pas / /
des na bdag gis 'di ru brtsams / /
'di ni mdor bsdus yang dag rdzogs / /
rab gnas cho ga go rims mdzes / /
'di byas bsod nams gang thob pas / /
'gro ba byang chub la gnas gyur / /
rmongs pa rjes bzung las byung ba'i / /
bsod nams cung zad bsgoms pas na / /
dpal ldan mkhas pa mi 'jigs pa'i / /
phyag gis cho ga sdeb spyor byas / /
paN+Di ta mi 'jigs pa'i phyag gis mdzad pa / /
rab gnas kyi cho ga mdor bsdus pa rdzogs so //
[ ]
