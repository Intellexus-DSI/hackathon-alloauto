@## / /
rgya gar skad du /
ba su d+hA ra sA d+ha naM /
bod skad du /
lha mo nor gyi rgyun gyi sgrub pa'i thabs /
lha mo nor gyi rgyun la phyag 'tshal lo / /
de nas lha mo nor gyi rgyun bsgom par 'dod na thams cad snga ma bzhin du byas la /
gzhan du na sa bon drug pa'i gsum pa la zla ba phyed pa dang /
thig les brgyan pa de nyid las byung ba'i lha mo nor gyi rgyun sku mdog ser po /
phyag g.yas mchog sbyin pa /
g.yon 'bras sA lu'i snye ma dang /
rin po che sna tshogs pa'i char 'bebs pa'i bum pa bsnams pa /
rgyan thams cad kyis brgyan pa ste /
grogs kyi lha mos bskor ba'i lha mo nor gyi rgyun ni bdag nyid yin no zhes bsgom par bya'o / /
lag pa gnyis kyi khu tshur bcings la gung mo'i tshigs gsum pa bcag pa 'di ni lha mo nor gyi rgyun gyi phyag rgya'o / /
de nas bzlas brjod byas te /
oM shrI ba su ni d+ha nak+She tre swA hA /
ras bris la sogs par bcom ldan 'das lha mo nor gyi rgyun spyan drangs la mchod pa yang bya ste /
bsgom par bya'o / /
des ni 'grub par 'gyur bar the tshom med do / /
lha mo nor gyi rgyun sgrub pa'i thabs rdzogs so // //
