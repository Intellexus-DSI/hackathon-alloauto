@## / /
rgya gar skad du /
shrI ma hA kA la bi ta ra sA d+ha naM nA ma /
bod skad du /
dpal mgon po'i nang sgrub ces bya ba /
dpal nag po chen po la phyag 'tshal lo / /
nag po bsgrub 'dod rnal 'byor gyis / /
yid dang mthun pa'i dben gnas su / /
rten dang mchod pa'i rdzas bshams te / /
dang po byang chub sems bskyed la / /
mdun du skad cig 'dab brgyad steng / /
dpal ldan nag po chen po la / /
lha mo brgyad kyis bskor ba yang / /
bya rgod mgo dang khyung gi mgo / /
khwa yi gdong dang 'ug pa'i gdong / /
de bzhin phyogs kyi lha mo'o / /
phag gi gdong dang khyi gdong ma / /
spyang ki stag gi gdong can bzhi / /
mtshams kyi lha ni shes par bya / /
kun kyang nag mo gri thod thogs / /
pad+ma ro dang nyi steng na / /
zhabs gnyis brkyang bskum tshul du bzhugs / /
de la bdun po rnam dag gis / /
mchod la gsol ba btab byas la / /
rang bzhin gnas su gshegs su gsol / /
rang nyid yi dam gsal ba'i mdun / /
stong pa'i ngang las paM dang raM / /
pad+ma nyi ma'i steng du hUM / /
'phros 'dus gri gug hUM gis mtshan / /
'od 'phros don byas slar 'dus nas / /
sa bon phyag mtshan gyur pa las / /
dpal ldan mgon po'i skur gyur te / /
zhal gcig spyan gsum smin ma 'khyog /
khro gnyer zhal gdangs mche ba gtsigs / /
dbu skra dmar ser gyen du 'bar / /
phyag bzhi g.yas gnyis gri gug dang / /
ral gri 'bar ba 'dzin pa'o / /
g.yon gyi phyag gnyis thod khrag dang / /
mdung rtse gsum pa bsnams pa'o / /
zhabs gnyis phyed skyil 'gying bag can / /
stag sham mgo phreng do shal byas / /
phyag rgya lnga dang ldan pa la / /
klu chen brgyad kyis sku la brgyan / /
de ltar dam tshig gsal bskyed la / /
ye shes spyan drangs mchod cing bstod / /
dzaHhUM baM hoHsa dgug gzhug bya / /
sku gsung thugs gsum byin gyis brlab / /
oM badzra ka wU ba ma hA kA la hUM hUM phaT /
man ngag bzhin du bzlas par bya / /
skyo na gtor ma phul byas la / /
mchod bstod gsol btab ye shes gshegs / /
dam tshig bsdus la dge ba bsngo / /
dge rtsas bar chad kun bsal nas / /
bstan pa dar zhing rgyas par shog /
mgon po bya rog gdong can gyi nang sgrub rdzogs so // //
paN+Di ta a b+ha yA ka ra dang /
lo tsA ba tsa mi chen pos bsgyur ba'o //
