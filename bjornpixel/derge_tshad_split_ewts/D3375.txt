@## / /
rgya gar skad du /
Ar+ya rak+ta ya mA ri sA d+ha naM /
bod skad du /
'phags pa gshin rje gshed dmar po'i sgrub pa'i thabs /
'phags pa gshin rje dmar po la phyag 'tshal lo / /
de kho na bzhin du sdig pa bshags pa la sogs pa sngon du 'go bas /
stong pa nyid du rnam par bsams la aM dmar po las skyes pa'i nyi ma'i dkyil 'khor la hUM dmar po ste de yongs su gyur pa las mgo bo ni rlon pa ser pos mtshan pa'i dbyug pa dkar po la hUM gis byin gyis brlabs pa bsgom par bya'o / /
de thams cad yongs su gyur pa las bdag nyid gshin rje mthar byed dmar po zhal gcig pa /
phyag gnyis pa /
g.yon brkyang ba'i zhabs can khrag gis yongs su bkang ba'i thod pa g.yon na'o / /
mgo bo rlon pa ser pos mtshan pa'i dbyug pa ni g.yas na'o / /
klu yis brgyan cing 'jigs par byed pa /
skra kham pa gyen du bsgreng ba /
stag gi sham thabs can mi bskyod pas dbu brgyan pa rang 'od kyi shes rab ma la 'khyud cing ma hir+Sha'i steng na sna tshogs kyi pad+ma dang nyi ma la gnas pa bsam par bya'o / /
bcom ldan 'das ma yang zhal gcig ma /
phyag gnyis ma sna tshogs kyi rgyan can /
g.yas brkyang ba'i zhabs kyis gnas pa /
myos byed kyis myos shing 'dzag pa /
stag gi sham thabs can /
bcom ldan 'das ma dang lhan cig tu kha sbyor gyi sbyor bas g.yon brkyang ba'i zhabs kyis nye bar gnas pa'o / /
de ltar rnam par bsams nas snying ga'i nyi ma la hUM yongs su gyur pa las mgo bos mtshan pa'i dbyug pa dkar po'i dbus su nyi ma la gnas pa'i hUM rnam par bsgom par bya'o / /
de nas bcom ldan 'das kyi hUM yongs su gyur pa las rdo rje'o / /
bcom ldan 'das ma'i aH yongs su gyur pa las pad+ma rnam par bsgoms la /
oM sarba ta thA ga ta a nu rA ga Na badzra swa b+hA wa a ko\u0f85haM zhes bya bas lhag par gnas par bya'o / /
de'i rjes su lte ba'i 'og tu pad+ma dmar po 'dab ma brgyad pa'i steng du hrIHyig dmar po 'bar bar bsam par bya'o / /
de nas oM AM dzrI khaM hUM zhes bya ba'i sngags kyi yi ges dam tshig gi rdzas bsten pa sngon du 'gro bas thun gnyis dang gsum du bsgom par bya'o / /
sngags kyi bzlas pa ni 'di lta ste /
oM hrIHSh+T+riHbi kr-i tA na na hUM hUM phaT phaT swA hA /
oM ya mAn+ta ka hUM zhes bya ba'o / /
'phags pa gshin rje gshed dmar po'i sgrub pa'i thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur cing zhus pa'o //
[ ]
