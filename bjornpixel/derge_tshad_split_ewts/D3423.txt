@## / /
rgya gar skad du /
pad+ma narte shwa ra sA d+ha naM /
bod skad du /
pad+ma gar gyi dbang phyug gi sgrub thabs /
'phags pa spyan ras gzigs dbang phyug la phyag 'tshal lo / /
sngon du gsungs pa'i cho ga 'dis sna tshogs pad+ma dang zla ba la hrIHyig dmar po yongs su gyur pa las pad+ma gar gyi dbang phyug tu bdag nyid bsgom par bya ste /
sems dpa'i skyil krung gis bzhugs pa /
phyag gnyis pa /
zhal gcig pa /
sku mdog dmar po rgyan thams cad kyis brgyan pa /
'od dpag tu med pa'i cod pan can /
g.yon phyogs su gos dkar mo dang snyoms par zhugs shing 'khyud pa'i tshul gyis bzhugs pa /
phyag g.yon na pad+ma dmar po bsnams pa /
gzhan phyag g.yas pa na gar gyi tshul gyis khab kyi phyag rgyas pad+ma kha 'byed pa'o / /
de nas oM kA ya bAka tsit+ta badzra swa b+hA wa At+ma ko\u0f85haM zhes pa'i sngags brjod par bya'o / /
de'i rjes su phyogs mtshams brgyad du lha mo brgyad bsam par bya'o / /
de la pad+ma dmar po 'dab ma brgyad pa'i shar gyi 'dab ma la rnam par gzigs ma dkar mo pad+ma dmar po bsnams pa'o / /
lho'i 'dab ma la sgrol ma ljang gu pad+ma ljang gu bsnams pa'o / /
nub kyi 'dab ma la dbang phyug ma ser mo 'khor lo dang pad+ma bsnams pa'o / /
byang gi 'dab ma la khro gnyer can dkar mo pad+ma ser po bsnams pa'o / /
shar gyi mtshams kyi 'dab ma la pad+ma'i gnas can ser mo btsod kyi kha dog lta bu'i pad+ma bsnams pa'o / /
lho'i mtshams kyi 'dab ma la rdo rje pad+ma'i dbang phyug ma nam mkha'i mdog lta bu pad+ma dkar po bsnams pa'o / /
nub kyi mtshams kyi 'dab ma la sna tshogs pad+ma dkar mo pad+ma nag po bsnams pa'o / /
byang gi mtshams kyi 'dab ma la sna tshogs rdo rje ma kha dog sna tshogs pad+ma bsnams pa'o / /
de rnams thams cad sems dpa'i skyil krung can phyag gnyis pa /
zhal gcig pa zhi ba'o / /
ze'u 'bru'i dbus su bcom ldan 'das lta bu'o / /
de nas sngags bzlas par bya'o / /
oM hrIHpad+ma narte shwa ra hUM /
'jig rten mgon po pad+ma gar gyi dbang phyug gi sgrub thabs rdzogs so //
[ ]
