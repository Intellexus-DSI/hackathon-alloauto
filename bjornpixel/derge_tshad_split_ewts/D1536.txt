@## / /
rgya gar skad du /
shrI tsakra salba ri ka bI ra sA d+ha naM /
bod skad du /
dpal 'khor lo sdom pa dpa' bo gcig pa'i sgrub thabs /
dpal 'jam pa'i rdo rje la phyag 'tshal lo / /
dang por re zhig dur khrod la sogs pa yid dang rjes su mthun pa'i gnas su /
rnal 'byor pa ro'i gdan la gcer bu skra grol bas gnas te /
rang gi snying gar nyi ma la gnas pa'i yi ge hUM gi 'od zer rnams kyis bdag nyid zhal gcig phyag gnyis pa'i he ru ka rnam par bsams nas /
rang gi zhal nas A li kA li thog mar oM dang mthar hUM hUM phaT phaT dang ldan pa spros te de nyid du zhugs pa na /
shrI yig gnyis med ye shes te / /
he zhes rgyu sogs stong pa nyid / /
ru yig bkod pa dang bral ba / /
ka ni gang du'ang mi gnas pa'o / /
zhes yi ge bzhi'i don mngon du bya'o / /
de nas yi ge hUM gi 'od zer rnams kyis mdun du bla ma dang rdzogs pa'i sangs rgyas la sogs pa bltas la /
yang dag par mchod de phyag 'tshal nas bzod par gsol lo / /
dkon mchog gsum la skyabs su mchi / /
sdig pa thams cad so sor bshags / /
'gro ba'i bsod nams rjes yi rang / /
sangs rgyas byang chub yid kyis gzung / /
byang chub mchog gi sems ni bdag gis bskyed / /
sems can thams cad bdag gis mgron du gnyer / /
byang chub spyod mchog yid 'ong spyad pa yis / /
'gro la phan phyir sangs rgyas 'grub par shog /
de'i rjes la sems can thams cad bde ba nye bar sdud pa'i rnam pa can gyi byams pa dang /
sdug bsngal gyi rgyu las 'don pa'i rnam pa can gyi snying rje dang /
thams cad bde ba rgyun mi 'chad par mos pa'i rnam pa can gyi dga' ba dang /
'jig rten pa'i chos brgyad kyis dben pa'i rnam pa can gyi btang snyoms bsgoms te /
oM swa b+hA ba shud+dAHsarba d+harmAHswa b+hA ba shud d+ho\u0f85 haM /
zhes brjod la chos thams cad brdzun pa slu ba'i chos can du dmigs la 'gro ba gsum po rnams dang /
bdag kyang hUM gi thig ler chud par byas la /
oM shUn+ya tA dz+nyA na badzra swa ba ba At+ma ko\u0f85haM /
zhes brjod de sngags kyi don du brjod pas mi dmigs par bya'o / /
de nas bar snang du nyi ma la hUM las byung ba'i sna tshogs rdo rje sa bon de nyid kyis mtshan par bsams la /
oM sum+b+ha zhes bya ba la sogs pa brjod pas /
de las byung ba'i khra gdong ma la sogs pa brgyad kyis rang rang gi 'od kyis bkug cing dong du tshud par byas pa'i bgegs kyi tshogs rnams la phur bus gdab par bya'o / /
oM g+ha g+ha g+hA ta ya g+hA ta ya /
sarba duSh+T+ran hUM hUM phaT /
kri li kI la ya sarba pA paM hUM hUM phaT /
hUM hUM hUM phaT badzra shI la ya badzra d+ha ra Adz+nyA pa ya ti sarba duSh+T+than big+h+nAM /
kA ya bAka tsit+ta badzra kI la ya hUM phaT /
oM badzra mung+ga ra badzra kA+e la yA ko Ta ya huM hUM phaT /
de nas lha mo brgyad po slar yang sna tshogs rdo rje'i dbus kyi hUM la chud pa dang /
de dag yongs su gyur pa las rim pa bzhin rdo rje'i sa gzhi dang /
rab dang /
gur dang /
bla re dang /
mda'i dra ba dang /
bskal pa me dpung 'bar ba'i rnam pa can gyi me ri rnam par grub par blta'o / /
oM me di nI badzrI b+ha ba badzra ban+da hUM /
oM badzra brA ka ra hUM baM hUM /
oM badzra pany+dza ra hUM baM hUM /
oM badzra bi tA na hUM kha hU /
oM badzra badzra sa ra dzA la traM saM traM / /
oM badzra dz+wA lA ra lArka hUM hUM hUM /
de ltar bsrungs pa'i dbus su sna tshogs pad+ma la A li kA li yongs su gyur pa las nyi ma zla ba kha sbyar gyi dbus su hUM las byung zhing de nyid kyis mtshan pa'i rdo rje rtse lnga pa kha dog nag po 'od zer gyi phreng ba 'khrigs par bltas la /
lte ba'i hUM las byung ba'i 'od zer rnams kyis dpa' bo dang dpa' mo'i dbang phyug rnams bkug nas de nyid du zhugs pa dang /
de dag yongs su gyur pa las nyu dpal he ru ka rdo rje g.yas brkyang bas ro'i gdan la bzhugs shing grub pa'i dur khrod kyis yongs su bskor ba'o / /
sku mdog nag po phyag gnyis pa ste /
rdo rje dang dril bu 'dzin pas rang gi shes rab la 'khyud pa /
zhal gcig pa spyan gsum pa ral pa thor tshugs kyis mtshan pa /
thod pa'i phreng bas dbu la brgyan pa zla ba phyed pa dbu la 'jog pa /
sna tshogs rdo rjes mtshan pa'i dbu rgyan can /
zhal rnam par 'gyur ba /
mche ba gtsigs shing 'jigs par byed pa /
gar gyi nyams dgu dang ldan pa /
stag gi pags pa'i sham thabs can /
brgya phyed thod pa'i phreng bas do shal byas pa'o / /
mgul rgyan gdub kor rna rgyan dang / /
dbu yi nor bus rnam par brgyan / /
mchod phyir thogs dang thal ba zhes / /
phyag rgya drug gis rgyas btab pa'o / /
de'i spyan sngar bcom ldan 'das ma rdo rje phag mo sku mdog dmar mo /
zhal gcig phyag gnyis pa /
spyan gsum pa gcer bu dum bu'i ska rags kyis brgyan pa phyag rgya lnga dang ldan pa'o / /
phyag g.yon 'khyud pa'i thod pa na / /
gdug pa bdud kyi khrags bsnams ma / /
g.yas pas phyogs su sdang kun la / /
rdo rje dang bcas sdigs mdzub byed / /
bskal pa'i me ltar gzi brjid che / /
khrag 'dzag pa'ang dgyes pa mo / /
byin pa gnyis kyis legs 'khril nas / /
bde chen thugs rje'i bdag nyid can / /
pu dzA o a go rA de mA / /
kA o tri ko ka la kA hi / /
pre kr-i sau su na si ma ku / /
pul+li ra ma la ya mgo la khaN+Da ka pA la dang rab tu gtum mo'o / /
dzA lan+d+ha ra spyi gtsug tu ma hA kang ka la dang gtum mig ma'o / /
o Di ya rna ba g.yas par kang ka la dang 'od ldan ma'o / /
ar bu da mgo bo'i rgyab tu mche ba rnam par gtsigs pa dang sna chen ma ste gnas so / /
go dA ba ri rna ba g.yon par lha dgra dang dpa' bo'i blo gros ma'o / /
rA me shwa ri smin ma'i dbus su 'od dpag med dang mi thung ma'o / /
de bI ko Ta mig dag la rdo rje'i 'od dang lang+ka'i dbang phyug ma'o / /
mA la ba dpung pa'i rtsa bar rdo rje'i sku dang shing grib ma ste sa nye ba'i gnas so / /
kA ma rU pa mchan khung dag tu myu gu can dang sa srung muma'o / /
o tre nu ma zung la rdo rje ral pa can dang 'jigs byed chen mo ste zhing ngo / /
tri sha ku ni lte ba la dpa' bo chen po dang rlung shugs ma'o / /
ko sa la sna rtser rdo rje hUM mdzad dang chang 'thung ma ste nye ba'i zhing ngo / /
ka bo ga la shin tu bzang po dang sngo bsangs lha mo'o / /
las+thA ka mgul par rdo rje bzang po dang shin tu bzang mo ste zhing ngo / /
kAny+tsi snying gar 'jigs byed chen po dang rta rna ma'o / /
hi ma mul ya chu sor mig mi bzang dang khra gdong ma ste nye ba'i tshan+do ha'o / /
pre ta pu ri rtags la stobs po che dang 'khor lo shugs ma'o / /
gr-i ha de ba bshang lam du rin chen rdo rje dang dum skyes ma ste 'du ba'o / /
sau rASh+Ta brla dag la ni rta mgrin dang ni chang 'tshong ma'o / /
su bar+Na dI pa byin pa gnyis su nam mkha'i snying po dang 'khor lo'i go cha ma ste nye ba'i 'du ba'o / /
na ga ra sor mo rnams la dpal he ru ka dang shin tu dpa' mo'o / /
sin+tu rkang pa'i bol du pad+ma gar gyi dbang phyug dang stobs chen ma ste dur khrod do / /
ma ru mthe bo dag la rnam par snang mdzad dang 'khor los sgyur ma'o / /
ku lu tA pus mo dag la rdo rje sems dpa' dang brtson 'grus chen mo ste nye ba'i dur khrod do / /
de nas snying gar pad+ma 'dab ma brgyad pa'i steng du ye shes kyi 'khor lo'o / /
pu l+li ra ma la ya la sogs par ni sku gsung thugs kyi 'khor lo'o / /
kha la sogs pa sgo brgyad du dam tshig gi 'khor lo'o / /
de ltar rnam par bsgoms te oM AHh+du oM sarba bI ra yo gi n+di kA ya bA ka tsit+ta badzra swa b+hA ba At+ma ko\u0f85ha /
oM badzra shud+d+he sarba d+harmA badzra shud+d+ho\u0f85 haM /
zhes bya bas byin gyis brlab par bya'o / /
snying gar oM ha rdo rje sems dpa'o / /
spyi bor na ma hi rnam par snang mdzad do / /
spyi gtsug tu swA hA hu pad+ma gar gyi dbang phyug ma'o / /
phrag pa gnyis la bauShaT he dpal he ru ka rdo rje'o / /
mig gnyis la hUM hU rdo rje nyi ma'o / /
phaT haM yan lag thams cad la mtshon cha ste rdo rje rgyal po'o / /
dpa' bo'i go cha'o / /
oM baM lte bar rdo rje phag mo'o / /
haM oM snying gar gshin rje ma'o / /
hri oM mgrin par rmongs byed ma'o / /
hreM hri spyi bor skyod byed ma'o / /
hUM hUM spyi gtsug tu skrag byed ma'o / /
phaT phaT tsaN+Di ka ste yan lag thams cad la mtshon cha'o / /
mdzub mo mdud byas gung mo rtse sprad de / /
bong rdo rje brtan por rab tu sbyar / /
'di ni dpral ba'i dbyes dbus rab bzhag nas / /
bskor zhing bskor bas kun du bskor bar bya / /
rkang pa mnan cing gyen du blta / /
gyen du phaiM gyi rngu sgra sgrogs shing / /
phyogs bcu'i 'jig rten khams bzhugs pa'i / /
dpa' bo rnal 'byor ma rnams 'gugs / /
oM yo ga shud+haHsarba d+harmA thu yo ga shud+d+ho\u0f85haM /
de nas lag pa g.yas pa dang g.yon pa dag bskor zhing mkha' 'gro ma'i dra ba sdom pa'i bde bar ro / /
de nas /
ji ltar bltams pa tsam gyis ni / /
lha rnams kyis ni khrus gsol ba / /
lha yi chu ni dag pa yis / /
de bzhin bdag gis khrus gsol bya'o / /
oM sarba ta thA ga ta a b+hi She ka ta has ma ya shri ye hUM /
zhes bya ba'i tshigs su bcad pa dang sngags brjod pa bzhin du dbang bskur bas bcom ldan 'das kyi dbu la mi bskyod pa'o / /
bcom ldan 'das ma'i dbu la rnam par snang mdzad bsgom mo / /
phyi dang gsang ba'i mchod pa'i khyad par rnams kyis mchod de /
hUM dkar po las rdo rje rtse gcig pa dkar po byA dmar po las byung ba'i nor bu can sbubs kyi sgor byA ser pos bkag pa'o / /
de bzhin du yang a dmar po las pad+ma dmar po 'dab ma gsum pa d+yaM dkar po las byung ba'i ze 'bru can T+wAM ser pos sbubs kyi sgo bkag pa'o / /
rang gi rngu lte ba dang snying gar zla ba la yum gyi snying po dang nye ba'i snying po'o / /
lkog ma dang spyi bor nyi ma la gnas pa'i dpa' bo'i snying po dang nye ba'i snying po'o / /
yum gyi lte ba dang snying gar nyi ma la gnas pa'i bcom ldan 'das kyi snying po dang nye ba'i snying po'o / /
lkog ma dang spyi bor yum gyi snying po dang nye ba'i snying po ste zla ba la'o / /
sngags kyi phreng ba de dag thams cad ni kha dog dmar po g.yon skor gyis gnas pa'i mgo gyen du bltas te /
gnas lnga'i bar du 'od zer gyi phreng ba 'khrigs pa bde ba chen po'i rang bzhin nyid du dmigs nas man ngag ji lta ba bzhin du de kho na nyid kyi mchod pa mngon du bya'o / /
de nas sngags bzlas par bya ste /
oM shrI badzra he he ru ru kaM hUM hUM phaT DA ki dzA la saM ba ra swA hA /
oM hrIHha ha huM hUM phaT /
bcom ldan 'das kyi snying po dang nye ba'i snying po'o / /
oM badzra bai ro tsa nI ye hUM hUM phaT srA hA /
oM sarba bud+dADA ki nI ye badzra war+N+Da nI ye hUM hUM phaT swA hA /
yang na rtsa ba'i gsang sngags bzlas par bya ste /
na mo b+ha ga ba te bI re shA ya /
ma hA kalpAg+ni san+nib+hA ya /
dza TA ma ku Tot+ka TA ya /
daM Sh+T+rA ka rA lo b+hI Sha Na mu khA ya /
sa ha sra b+hu dza b+hA su rA ya /
par shu pA sho r+ya ta shU la kha T+rAM ga d+hA ri Na /
byA g+hA dzi nA m+par d+ha dA ya /
ma hA d+hUm+h+rAn+d+ha kaM ra ba pu ShA ya Sh+Ta ka ra ka ra /
ku ru ku ru /
ban+da ban+da /
trA sa ya trA sa ya /
k+Sha b+ha ya k+Sho b+ha ya /
hroM hroM /
hraHhraHpheM pheM /
phaT phaT /
da ha da ha /
pa tsa pa tsa /
b+hak+Sha b+hak+Sha /
ba sa ru d+hi ra an+t+ra mA lA ba lam+bi ni /
gr-ih+Na gr-ih+Na /
sap+ta pA tA la ga ta b+hu dze+e ga sarbaM bA tardza ya tardza ya /
A kaT+t+yaA kaT+t+ya /
hriM hriM /
dz+ho~M dz+ho~M /
k+Sh+yAM k+Sh+yAM /
haM haM hUM hUM /
ki li ki li /
hi li hi li /
si li si li /
d+hi li d+hi li huM hUM phaT ces bya'o / /
de nas gtor ma dbul bar bya ste /
mdun du yo dang re las rlung dang me'i dkyil 'khor la yi ge a yongs su gyur pa las pad+ma'i snod kyi nang du bdud rtsi lnga dang sgron ma lnga oM traM dzriM khaM hUM /
laM mAM paM tAM gi yi ge rnams las bskyed cing de dag nyid kyis mtshan par bltas la yongs su bsdus pas zhu ba'i rdzas kyi steng du hUM dkar po las byung ba'i kha T+wAM ga dkar po de zhu bas ro gcig tu gyur pa dang /
A li kA li yongs su gyur pa las yi ge gsum gyis de bzhin gshegs pa thams cad kyi ye shes kyi bdud rtsi bkug ste yi ge gsum la zhugs pa dang /
de dag kyang rim gyis 'og nas 'og tu dam tshig gi bdud rtsi dang lhan cig gi bdud rtsir bsams nas ji srid 'dod pa'i bar du yi ge gsum gyis byin gyis brlab po / /
de nas bcom ldan 'das ma la oM a ra lI ho dzaHhUM baM hoHbadzra DA ki nI sa ma ya s+t+waM dr-i sh+ya ho /
zhes bltas te yi ge hUM las byung ba'i dkar po'i lces drangs te gsol bas tshim par gyur par blta'o / /
de nas dur khrod na gnas pa rnams la shar la sogs pa'i phyogs su ni g.yon skor /
me la sogs pa'i mtshams su ni g.yas skor gyis /
oM kha kha khA hi khA hi sarba yak+Sha rak+Sha sa b+hU ta pre ta pi shA tsa sa da a pa sma rA Da ka Da ki n+ya nga ya /
i maM ba liM gr-ih+na n+tu sa ma ya rak+Shan+tu ma ma sarba sid+him+me pra yats+tshan+tu /
ya thai baM ya theSh+TaM b+hu ny+dza tha pi ba tha mA ti kra ma tha /
ma ma sarba karta ya sat+mu kha bi shud+d+ha ye sa hA yi kA b+ha ban+tu hUM hUM phaT phaT swA hA /
zhes bya ba'i sngags lan gnyis su brjod pas byin te de dag kyang tshim par gyur par bsam mo / /
de nas yang dag par mchod de yi ge brgya pa brjod nas thams cad rang gi snying ga'i yi ge hUM la chud par bya ste /
slar de'i 'od kyis bdag he ru kar sprul te ji ltar bde bar gnas par bya'o / /
thun mtshams phyi ma la yang snying ga'i hUM gi 'od kyis rang gi lus nyid du bsdus te /
oM AHhUM zhes bya ba brjod pa la sogs pa'i sngags gsum po brjod pa sngon du 'gro bas slar yang hUM de nyid kyi 'od zer rnams kyis snga ma ltar thams cad bskyed par bya'o / /
thun bzhi pa'i mthar ni oM badzra muH /
zhes bya ba ye shes sems dpa' gshegs su gsol te snga ma ltar stong pa nyid kyi ting nge 'dzin du byas te nyal bar bya'o / /
gal te rdzogs pa'i rim pa'i ting nge 'dzin gyis sems brtan par bya bar 'dod na /
de tshe gang du snying gi pad+ma kha sbyar la gnas pa / /
phra bar lta ba rang byung myong ba'i sems 'jug pa / /
khams gsum ma lus gnyis med par ni nyer 'gro ba / /
gsal bar chos kyi dbyings mchog de la bdag phyag 'tshal / /
dbang po g.yo ba'i rta kun nang du nges par sbyar / /
ye shes rgyal ba ma lus pa yi snod gyur cig /
khams gsum ma lus bskyed pa'i rgyu nyid du ni nyer 'gro ba / /
mthong ba mkha' 'dra dri med dpal du gyur / /
sangs rgyas rjes dran sbyor ba yis / /
chos ni rjes su dran pa bsgom / /
chos rjes dran pa'i sbyor ba yis / /
chos kyi skur ni rang nyid 'gyur / /
dbus na gsal byed rnam par shes / /
ye shes mchog ni shes rnams kyis / /
shin tu bsgom pa goms pa las / /
gsal bar 'di ni the tshom med / /
rtag tu snying la gnas pa yi / /
thig le gcig pu 'gyur med de / /
de sgom byed pa'i skye bo la / /
nges par ye shes skye bar 'gyur / /
zhes bya ba'i don man ngag ji lta ba bzhin du bsgom par bya'o / /
de la phan yon ni /
rdo rje mkha' 'gro thugs rje can / /
'di nyid du ni bzhugs mdzad cing / /
rdzogs sangs rgyas kun byang chub sems / /
'gro ba gsum po 'di la gnas / /
zhes bya ba la sogs pa ji skad gsungs pa rnams 'byung bar 'gyur ro / /
dpal 'khor lo sdom pa dpa' bo gcig pu'i sgrub thabs paN+Di ta dpal ma na ka shrIs mdzad pa rdzogs so / /
rgya gar gyi mkhan po mkhas pa su ma ti'i spyan sngar dge slong pradz+nyA kIrtis bsgyur ba'o // //
[]
