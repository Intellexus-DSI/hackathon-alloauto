@## / /
rgya gar skad du /
pradz+nyA pA ra mi tA sA d+ha naM /
bod skad du /
shes rab kyi pha rol tu phyin ma'i sgrub thabs /
shes rab kyi pha rol tu phyin ma la phyag 'tshal lo / /
sngon du bstan pa'i cho gas stong pa nyid bsgoms pa'i rjes la /
a las skyes pa'i zla ba'i dkyil 'khor la /
mdog ser po'i yi ge d+hIHyongs su gyur pa las sna tshogs kyi pad+ma la ha ser po a la sogs pa dbyangs yig bcu drug gis yongs su bskor ba /
de nas ka la sogs pa'i yi ge sum cu rtsa gnyis kyis yongs su bskor ba /
de las sgeg mo dang /
phreng ba ma dang /
gar ma dang /
glu ma dang /
me tog ma dang /
bdug spos ma dang /
mar me ma dang /
dri ma ste /
rnal 'byor ma brgyad do / /
'di thams cad yongs su gyur pa las ye shes zla ba las byung ba'i 'od gsal ba'o / /
de'i steng du pad+ma'o / /
de'i steng du shes rab kyi pha rol tu phyin pa'i po ti'o / /
de'i steng du zla ba'i dkyil 'khor gnyis pa'o / /
'di thams cad yongs su gyur pa las bcom ldan 'das ma shes rab kyi pha rol tu phyin ma mdog ser mo zhal gcig ma /
phyag gnyis ma de bzhin gshegs pa lnga'i dbu rgyan can /
chos 'chad pa'i phyag rgya dang ldan pa sna tshogs kyi pad+ma dang zla ba'i gdan la bzhugs pa /
rgyan thams cad dang /
na bza' dang ldan pa /
g.yon pa dang g.yas pa'i logs su ut+pal la gnas pa'i shes rab kyi pha rol tu phyin pa'i po ti 'chang ba'o / /
sngags ni oM AHd+hIHhUM swA hA /
hUM ser po ni dpral bar ro / /
AHdkar po ni mgrin pa'o / /
d+hIHser po ni snying gar ro / /
hUM nag po ni lte bar ro zhes bya'o / /
bzlas pa'i dus su skad cig ma bzhi rjes su bsam par bya'o / /
shes rab kyi pha rol tu phyin ma'i sgrub thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur cing zhus pa'o //
[ ]
