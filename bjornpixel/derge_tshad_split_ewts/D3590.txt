@## / /
rgya gar skad du /
pany+tsa de wa tI sA d+ha naM ut+de sha //
bod skad du /
lha mo lnga'i sgrub thabs mdor bstan pa /
sangs rgyas dang byang chub sems dpa' thams cad la phyag 'tshal lo / /
de nas khrus byas pa'i mthar lha mo lnga mdor bstan pa ni /
de la so so 'brang ba chen mo ni sku mdog ser mo zhal gsum pa /
zhal so so la spyan gsum gsum pa /
phyag bcu pa'o / /
nag po dang /
dkar po dag ni g.yas dang /
cig shos kyi zhal lo / /
g.yas kyi phyag lnga rnams ni go rims bzhin du ral gri dang /
rdo rje dang /
mda' dang /
mchog sbyin dang /
phyag thugs kar gnas pa la gdugs rnams so / /
de bzhin du g.yon gyi phyag lnga rnams na gzhu dang /
rgyal mtshan dang /
rin po che'i chun po dang /
dgra sta dang /
dung rnams so / /
rin chen 'byung ldan kyi dbu rgyan can /
sha 'gag nag po can /
stod g.yogs dmar pos brgyan pa /
skyil krung phyed pas 'gying zhing bzhugs pa /
lha'i rgyan dang /
gos thams cad kyis brgyan pa'o / /
rma bya chen mo ni sku mdog ljang gu zhal gcig pa /
phyag gnyis pa /
mdzes shing rma bya'i mdongs dang ldan pa mchog sbyin gyi phyag rgya phyag g.yas pa dang g.yon pa dag gis so zhes so / /
stong chen mo rab tu 'joms ma ni sngon ma ji lta ba de bzhin no / /
gsang sngags chen mo rjes su 'dzin ma ni zhal gcig pa /
phyag bzhi pa /
sku mdog nag mo phyag g.yas pa dag gis ral gri dang /
mchog sbyin gyi phyag rgya'o / /
phyag g.yon pa dag gis dgra sta dang /
zhags pa bsnams pa'o zhes so / /
bsil ba'i tshal chen mo ni sku mdog dmar mo zhal gcig pa phyag bzhi pa phyag g.yas pa dag gis ral gri dang /
mchog sbyin /
g.yon pa dag gis dgra sta dang zhags pa'o zhes so / /
yi ge gsum gyis mtshan cing rang gi sa bon gyi dbus su rang gi ming dang bcas pa ni 'di rnams kyi sngags so / /
lha mo lnga'i sgrub thabs mdor bstan pa rdzogs so //
[ ]
