@## / /
rgya gar skad du /
uSh+NI Sha bi dza yA sA d+ha naM /
bod skad du /
gtsug tor rnam par rgyal ma'i sgrub thabs /
gtsug tor rnam par rgyal ma la phyag 'tshal lo / /
sngon du bstan pa'i cho gas zla ba la b+h+rUM dkar po yongs su gyur pa las zhal gsum spyan gsum ma /
lang tsho gsar la bab pa /
lha rdzas kyi rgyan dang na bza' dang ldan pa /
phyag brgyad pa'i gtsug tor rnam par rgyal ma bsam par bya'o / /
ser po dang nag po ni g.yas pa dang cig shos kyi zhal lo / /
g.yas kyi phyag bzhi rnams su sna tshogs kyi rdo rje dang /
pad+ma la gnas pa'i sangs rgyas kyi sku dang /
mda' dang /
mchog sbyin ma'o / /
g.yon gyi phyag bzhi rnams su gzhu dang /
sdigs mdzub dang bcas pa'i zhags pa dang /
mi 'jigs pa'i phyag rgya dang /
bum pa gang ba'o / /
mchod rten gyi phug gi khong na gnas par bskyed la /
pad+ma la gnas pa'i sa bon snying gar bsam par bya'o / /
de'i rjes su spyi bo dang /
dpral ba dang /
mgrin pa dang /
lte ba dang /
rkang pa rnams su go rims bzhin du hUM trAM hrIHaM aHzhes bya ba'i yi ge'i rnam par bsam par bya'o / /
oM b+h+rUM swA hA /
bzlas pa'i sngags so / /
gtsug tor rnam par rgyal ma'i sgrub pa'i thabs rdzogs so / /
paN+Di ta don yod rdo rje dang /
khams pa lo tsA ba dge slong ba ris bsgyur cing zhus so //
[ ]
