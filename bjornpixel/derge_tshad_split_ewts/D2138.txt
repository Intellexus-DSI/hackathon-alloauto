@## / /
rgya gar skad du /
shrI Ar+yA ba lo ki te shwa ra sap+tA k+Sha ra sA d+ha naM /
bod skad du /
'phags pa spyan ras gzigs dbang phyug yi ge bdun pa'i sgrub thabs /
'phags pa spyan ras gzigs dbang phyug ye shes 'khor lo la phyag 'tshal lo / /
dpal ldan bde chen ye shes sku mdog thugs rje 'bar bas rol pa'i tshul / /
shes rab mchog dang gnyis med snyoms zhugs dngos grub gzhi gyur cing / /
mchog drug lha mo'i spyi bos zhabs btud yang dag dkyil 'khor chen po'i bdag /
spyan ras gzigs dbang mgon po nyid rtag gus pas rab tu btud par bya / /
rnal 'byor chen po gdong sogs dag byas bsil zhid rab 'byam dben pa yi / /
gnas khang yid dga' sna tshogs me tog chal par bkram pa'am / /
yang na rab 'jigs phug dang dur khrod lha gnas chu 'gram shing gcig drung / /
brtse bas sems brlan rtse gcig yid byed chos kun mkha' 'drar bsam par bya / /
de rjes snying dbus nyi ma la gnas hUM / /
mkha' 'dra'i mgon can 'od zer zab mo yis / /
'phags tshogs bla ma lhar bcas dgug nas ni / /
mchod tshogs cho ga ji bzhin mkhas pas spyad / /
de nas yang chos thams cad stong pa nyid kyi rnam par thar ba zab mo mngon du bya ste /
oM shU n+ya tA dz+nyA na badzra swa b+hA ba A t+ma ko\u0f85haM /
slar ni sngon gyi smon lam dang / /
snying rje chen po'i shugs kyis ni / /
mkha' la glo bur sprin bzhin du / /
sngags pas lha mchog rnam par 'phrul / /
yaM raM baM laM /
sdo dang dmar dang dkar dang ser / /
gzhu dbyibs rlung gi dkyil 'khor dang / /
gru gsum me dpung 'bar ba nyid / /
chu gter phung po zlum po dang / /
de bzhin gru bzhi gser gyi dkyil 'khor dang / /
de steng sna tshogs mdog gsum yig /
yongs gyur ri dbang gru bzhi cha / /
de nas dkyil 'khor mchog bsgom bya / /
de'i rjes la srung ba'i 'khor lo bsgom par bya /
oM me di nI badzri b+ha ba ban+d+ha hUM /
oM badzra prA kar hUM baM hUM /
oM badzra pany+tsa ra hUM baM hUM /
oM badzra bi ta na hUM khaM hUM /
oM badzra sa ra dzA la traM saM traM /
oM badzra dz+wA la a na lArka hUM hUM hUM /
sngags 'di dag nyid kyis me ri dang /
rdo rje ra ba la sogs pas rnam par bcad do / /
de dbus pad+mar 'khor lo la gnas raM yig las byung nyi dkyil du / /
a dang ka sogs zla ba nyi phrag rdor sems gtso bo hUM bsams la / /
spro zhing bsdu ba'i 'od tshogs zhu bas spyan ras gzigs bzhad yum bcas ni / /
chu zla'i gzugs ltar dang bas rtse gcig rtag tu yang dag mnyam gzhag bya / /
de la dpal chen zhal gsum mdzes / /
g.yas dkar g.yon dmar dbus mthing ga /
spyan gsum pad+ma bye bas mdzes / /
phyag drug rnam par rol ba'o / /
dang po'i phyag gnyis kyis rdo rje dril bu 'dzin pas ni yum la 'khyud pa'o / /
gnyis pa gnyis kyis mi'i pags pa bshus ma thag pa bsnams pa'o / /
tha ma'i g.yas dang g.yon na mchan khung na rtse gsum dang thod pa khrag gis bkang ba dang kha T+wAM ga 'dzin pa nyid do / /
mi thod dkar po dang lag pa'i mkhrig ma dang rdo rje dang rus pa'i phreng ba nyid dang /
me tog sna tshogs pa'i chun 'phyang gis dbu rab tu brgyan to / /
de bzhin du rin po che dang rus pa dang /
gdug pa can gyi rgyan du mas ni sku la brgyan pa'o / /
zhabs g.yon brkyang bas ni dbang phyug chen po'i steng nas mnan to / /
g.yas brkyang bas ni lha mo chen mo'i brang phrag nas brdzis pa'o / /
de'i dbu skra ral ba'i cod pan dmar ser bsgyings pa nyid u dum+WA ra'i me tog gis mtshan pa ni khyad par ro / /
de'i mdun du yum dmar mo sgeg mo lang tsho phun sum tshogs ma g.yas g.yon mda' gzhu 'dzin pas 'khyud pa / /
mchog tu dga' bas rnam par myos pa'o / /
de nas 'khor lo rtsibs drug la / /
rdo rje lha mo drug dgod bya / /
shar nas brtsams pa'i rim gyis su / /
me long la ni byad gzugs bzhin / /
phaT las skyes pa'i he ru ka ma sngon mo dang / /
hUM las yongs gyur rdo rje 'jigs ma ser mo nyid / /
ha las rab grub 'jigs byed drag mo dmar mo dang / /
de bzhin ha las rdo rje dbang byed ljang gu ma / /
hrIHlas rnam bltas rdo rje drag mo dud mdog nyid / /
oM las mngon grub rdo rje mkha' 'gro dkar mo ste / /
'di dag cig car zhal gcig phyag bzhi g.yang gzhi dang /
Da ma ru dang dril bu legs bsnams 'dud pa'o / /
gtso bo dang 'khor gyi dkyil 'khor chen po'i lha chen po / /
'di dag ni thams cad kyang gzhon nu mtshan dang dpe byad 'bar ba dang /
phyogs gos can mi mgo'i phreng ba'i do shal dang /
yi dwags dang nyi ma'i gdan la rnam par gnas pa / /
me dpung 'bar ba'i nang na sku gsung thugs shin tu rol pa'i bdag nyid phyag rgya lngas brgyan pa /
dngos grub thams cad ster ba'i don du brtson pas bzhengs bar bsgom par bya'o / /
de rjes / /
bdag snying sa bon las 'phros zer gyis ye shes 'khor lo bkug nas ni / /
rang lus legs bcug tshul bzhin bcing bya gnyis med rol pas dgyes bya zhing / /
laM maM paM taM khaM zhes bya bas khams lnga byin brlabs de rjes nyid / /
oM oM hri hoM hU~M gi yi ges phung sogs gzhug /
de bzhin du b+h+rUM hU~M aM khaM dang haM haM yi ge rnams kyis kyang / /
skye mched yongs su sbyangs nas ni / /
cho ga ji bzhin go cha bgo / /
oM ha /
na maHhi /
swa hA hU /
gau Sha Da he /
hUM hUM ho /
phaT haM yab kyi go cha'o / /
oM baM haM yoM hriM mo hreM hriM huM hUM phaT phaT yum gyi go cha'o / /
oM AHhU~M sku gsung thugs byin gyis brlab pa'o / /
de nas mgon po spyan drangs la / /
dbang bskur mchog gis dbang mchog nod / /
bla ma'i man ngag ji bzhin du / /
cho ga'i rim pas shes par bya / /
dpag med mchod pa'i lha tshogs kyis / /
mchod bya bdud rtsi myang bar bya / /
ting nge 'dzin la rab brtan pas / /
gsang sngags rgyal po bzla bar bya / /
oM hrIHha hUM hUM phaT /
de nas dag pa rtogs bya ba / /
dran dang brtson 'grus dga' ba dang / /
shin tu sbyangs dang ting nge 'dzin / /
btang snyoms byang chub lha rim bzhin / /
pha rol phyin drug rnam dag phyir / /
rgyan drug thabs dang shes rab kyi / /
rnam dag brtan phyir yab dang yum / /
dbyer med phyir ni snyoms par zhugs / /
bar skabs kyi nye bar spyad pa gtor ma sbyin pa ni / /
dngos grub nye ba'i phyir te /
rnal 'byor zab mo la bshad pa'i / /
man ngag gis ni mchod sbyin bya / /
gsang chen sngags dang phyag rgyar bcas / /
bla med ting 'dzin rgya mtshos 'grub / /
oM a ral+li ho dzahU~M baM hoH /
badzra DA ki ni sam ya s+t+waM dri sh+ya hoHspyan drang ba'o / /
oM kha kha khA hi khA hi /
sarba ya k+Sha rA k+Sha sa b+hU ta pre ta bi shA tsa un man da a pa sma ra DA ki n+ya da ya i maM ba liM gr-i h+NaM tu ma ma sarba sid+d+hi m+me pra yats+tshan+tu ya the baM ya thaiSh+TaM b+hu dza thA bi ba tha ji g+h+ra thA /
mA ti kra ma thA /
ma ma sarba ka ta ya /
sah+phu kha bi br-i d+d+ha ye swa hA /
nye bar sbyin pa'o / /
zla ba gsum du 'bum phrag gsum ma gnyis sam yang na gcig /
mi tshig ma 'dres brtson pas ting 'dzin brtan byas na / /
'jig rten dbang phyug bde chen 'khor lo lha mchog nyid / /
tho rangs dus tshe rmi lam mngon sum zhal ston gyur /
dpal spyan ras gzigs yi ge bdun pa'i sgrub thabs /
gnubs lo tsA ba byams pa'i dpal gyis bsgyur ba'o //
[ ]
