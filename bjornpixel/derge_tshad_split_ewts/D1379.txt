@## / /
rgya gar skad du /
kA la tsakra badzra yA na mU la pa ti /
bod skad du /
rdo rje theg pa dus kyi 'khor lo'i rtsa ba'i ltung ba /
dpal dus kyi 'khor lo la phyag 'tshal lo / /
'phags pa 'jam dpal la phyag 'tshal lo / /
shes rab thabs dag sbyor ba yis / /
sku yi dbyings kyi rdzu 'phrul 'gro / /
rdo rje sems dpa' sems dpa' che / /
byang chub sems la phyag 'tshal te / /
rtsa ba'i ltung ba bcu bzhi ni / /
dus 'khor la gsungs bshad par bya / /
bu yi rtsa ba'i ltung ba ni / /
dpal ldan bla ma'i thugs sun phyung / /
ri bong 'dzin pa ru ni 'gyur / /
de ni bdag las 'das pa gzhan / /
de bzhin mig tu 'gyur ba yin / /
rten la khros pa yon tan no / /
byams pa 'dor ba rig byed de / /
byang chub sems 'dor mnga'i yin no / /
grub pa'i mtha' smod dbang po yin / /
yongs su ma smin skye bo la / /
gsang ba ston pa gzhan yang ri / /
dag pa'i chos la mi dad pa / /
gza' zhes rab tu grags pa'o / /
sgyu yi byams po phyogs su 'gyur / /
ming sogs bral bas bde ster ba / /
rtog pa drag po ru ni 'gyur / /
dag pa'i sems can la skyon brjod / /
nyi ma ru ni 'gyur ba yin / /
dam tshig rnyed nas spong ba ni / /
yan lag ces su gsungs pa'o / /
bud med kun la smod pa ni / /
ltung ba sa ru 'gyur ba yin / /
rdo rje theg la gnas rnams kyi'o / /
bum pa'i gsang ba gnas brgya la / /
brtul zhugs nges pa'i dbang gis te / /
gong ma la ni dag pa med / /
dam tshig gang dgos mi ldan pa'i / /
rig ma bsten pa zla ba'o / /
tshogs 'khor pa yi ston mo la / /
rtsod pa ltung ba mig ces bya / /
bsten par mi rigs ma sring las / /
bdud rtsi thob byed yon tan 'gyur / /
gsang chos shes kyang 'dod pa'am / /
ser snas snod ldan spong rig byed / /
dad pas sems can chos kyi gtam / /
dri med dus 'das gyur pa mda' / /
nyan thos skrag dang ldan pa yi / /
nang du zhag bdun 'das par ro / /
shes rab skyob pa mi shes sbyin / /
rlom sems sngangs par ston pa ni / /
snod dang mi ldan sems can la / /
gsang sngags ston pa bkra shis brjod / /
'di brgyad yan lag nyes pa'o / /
srog gcod gzhan gyi nor 'phrog dang / /
gzhan gyi bud med spyod dang brdzun / /
smyos byed khu ba 'thung ba yi / /
sdig pa gzhan pa'i chos lnga yang / /
cho lo kha na ma tho'i zas / /
tshig ngan 'byung po kla klo'i chos / /
thub pa'i bka' dang mi mthun pa / /
lnga po spang bar bya ba yin / /
ba lang dang ni byis pa dang / /
bud med skyes bu thub pa lnga / /
gsod pa gdug pa'i bram ze yi / /
'tshe bar byed pa chos lnga yang / /
grogs dang rje dpon sangs rgyas dang / /
rang la dge 'dun dbugs 'byin la / /
khu ba lnga zhes bya ba ste / /
byas pa mi skyo rnam lnga spang / /
dbang po lnga rnams yul gnas kyi / /
'dod yon lnga la chags pa spang / /
mu stegs brtul zhugs nyi shu lnga / /
sangs rgyas pa yis spang bar bya / /
rdo rje theg pa dus kyi 'khor lo'i rtsa ba'i ltung ba yan lag dang bcas pa byang chub sems dpas mdzad pa rdzogs so // //
dpal dus kyi 'khor lo'i sdom tshig bzhugs /
