@## / /
rgya gar skad du /
ri gyA ral+li sA d+ha naM /
bod skad du /
ri gi A ra li'i sgrub thabs /
dpal he ru ka rdo rje la phyag 'tshal lo / /
dang po re zhig sngags pas yid du 'ong ba'i gnas 'ga' zhig tu bde ba'i stan la 'dug ste /
rang gi snying gar nyi ma'i dkyil 'khor la gnas pa'i hUM yig gi 'od zer rnams kyis nam mkha'i phyogs su gnas pa'i de bzhin gshegs pa la sogs pa rnams bltas nas yang dag par mchod nas kyang /
sdig pa bshags pa la sogs pa byas te /
tshangs pa'i gnas bzhi bsgoms nas stong pa nyid du rnam par bsgom par bya'o / /
yaM las byung ba'i rlung gi dkyil 'khor rdo rje rgyal mtshan gyis mtshan pa /
raM las byung ba'i me'i dkyil 'khor rdo rjes mtshan pa /
baM las byung ba'i chu'i dkyil 'khor rdo rjes mtshan pa /
laM las byung ba'i sa'i dkyil 'khor rdo rjes mtshan pa /
de'i steng du re pha yongs su gyur pa'i chos 'byung /
de'i dbus su gnas pa'i sna tshogs pad+ma la nyi ma'i dkyil 'khor /
de la gnas pa'i hUM yig las skyes pa rdo rje rdo rje'i ra ba dang rdo rje'i gur gyi rang bzhin can gyis gzhi rnam par bsgom par bya'o / /
hUM yig las skyes pa'i sna tshogs rdo rje'i ze 'bru'i dbus su /
ri rab kyi rtse mor sna tshogs rdo rje las skyes pa'i sna tshogs pad+ma'i ze 'bru la dbyangs bcu drug nyis 'gyur du gyur pa yongs su gyur pa'i dkyil 'khor ka la sogs pa yongs su gyur pa'i nyi ma'i dkyil 'khor la gnas pa'i ri gi dang hUM yig las skyes pa'i lcags kyu dang rdo rje de yongs su gyur pa'i ri gi A ra lir bsam par bya'o / /
nag po spyan gsum pa phyag gnyis zhags pa dang lcags kyus lha mo ri gi la 'khyud pa phyag drug pa /
g.yas kyi phyag gnyis kyis 'khor lo dang cang te'u bsnams pa /
g.yon gyi phyag gnyis kyis thod pa dang tshangs pa'i mgo bo bsnams pa /
phyag gnyis kyis shes rab la 'khyud pa /
g.yon brkyang ba'i zhabs kyis 'jigs byed mnan pa /
ri gi'i zhabs kyis shing la 'dzeg pa bzhin dkris pa /
phyag rgya lnga la sogs pas brgyan pa /
thal ba'i rdul gyis byugs pa'o / /
siM seng ge ma ljang gu /
kAM 'dod pa'i 'khri shing ma ser mo / /
aM e ma bde ba ma kha dog dmar mo /
shaM 'tshe byed ma nag mo /
thugs kyi 'khor lo sngon po la'o /
de'i grwa bzhir dur khrod rnam par dag pa'i thod pa bzhi'o / /
g+haM drag mo ljang gu /
tAM rnon po ma ser mo /
mAM sgyu ma chen mo dmar mo /
uM uM d+hung ga nag mo /
gsung gi 'khor lo dmar po la'o / /
grwa bzhir nye ba'i dur khrod rnam par dag pa'i thod pa bzhi'o / /
dze ce spyang ma ljang gu / /
hrIM ma he ma ser mo /
rta mgrin ma dmar mo /
gAM glang chen rgyal mtshan ma nag mo /
sku'i 'khor lo la ste shar la sogs pa'i phyogs su lugs dang mthun pas dgod do / /
'di dag thams cad gcer bu mo skra gyen du grol ba /
zhal gcig pa phyag gnyis kyis g.yas na gri gug /
g.yon na thod pa bsnams pa'i phyag gis gar byed pa'o / /
rang gi snying gar zla ba la gnas pa'i hUM yig dang rdo rje las skyes pa'i ye shes sems dpa'o / /
de'i snying gar zla ba la gnas pa'i hUM yig 'od zer lcags kyu'i rnam pa dang /
lcags kyu'i phyag rgyas dz+nyA na tsakraM dr-i D+ho me b+ha ba /
su to Sh+yo me b+ha ba /
su po Sh+yo me b+ha ba /
sarba sid+d+hiM me pra yats+tsha e h+ye hi /
b+ha ga ba ti ri gi swA hA /
dzaHzhes pa 'dis bkug nas /
hrIHyig gis rab tu bcug ste /
haM yig gis bcings la /
gaM yig gis mnyes par bya'o / /
mnyes par byas nas oM AHhUM swA hA /
zhes pa 'dis spyi bo dang /
mgrin pa dang /
snying ga dang /
lte ba dang /
gsang gnas su byin gyis brlab par bya'o / /
spyi bo dang /
mchan khung dag dang /
lte ba dang /
kha dang /
mig dang /
rkang pa'i mthil dang /
gsang gnas su ha hA hi hI hu hU he hai 'dis zhags pa'i phyag rgyas yan lag la dgod par bya'o / /
lcags kyu'i phyag rgya zhes pa ni mthe chung dag phan tshun lcags kyu'i rnam pas gung mo gnyis dang mthe bong gshibs nas mthe bong gis btsir bar bya'o / /
zhags pa'i phyag rgya zhes pa ni /
sdigs mdzub mthe bong gis btsir bar bya'o / /
ye shes sems dpa'i thugs kar gnas bzhir hUM yig lcags kyu'i rnam pa'i 'od zer gyis de bzhin gshegs pa thams cad yang dag par bskul nas /
oM sarba ta thA ga ta DA ki nI a nu ga tA ma h+yaM /
a b+hi She kaM da dan+tu zhes pa 'dis gsol ba gdab par bya'o / /
sangs rgyas lnga'i ngo bo bdud rtsi lnga'i bum pa lnga rnams kyis gtor bar bya ste /
'dis lha rnams la dbang bskur ro / /
oM sarba ta thA ga ta DA ki nI /
a b+hi She ka badzra swa b+hA wa At+ma ko\u0f85haM /
zhes nga rgyal bya'o / /
snying po'i sngags bzlas par bya'o / /
oM A ral+li sh+ts+yo sh+yoHsh+yoHsh+yoHda ha ha /
sa sa sa /
u dAt+ta du gdon par nye ba'i snying po gnyis ni ha ha ha /
hUM hUM hUM swA hA /
rtsa ba'i sngags ni /
oM A ral+li ri gi poM poM poM b+h+yo swA hA /
oM kharga ti dza satwa naM a kA ro mu khaM sarba d+harmA NAM /
A d+ya nut+pan+na twA ta hUM swA hA /
'di ni gtor ma'i sngags so / /
ri gi A ral+li'i sgrub thabs rdzogs so // //
shAkya'i dge slong rin chen grub kyis rgya dpe ji lta ba bzhin du bsgyur ba'o // //
