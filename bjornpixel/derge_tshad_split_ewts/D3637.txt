@## / /
rgya gar skad du /
he ru ka sA d+ha naM /
bod skad du /
he ru ka'i sgrub thabs /
he ru ka la phyag 'tshal lo / /
dur khrod brgyad kyi dbus gnas nas / /
zla med yid kyi dga' ba yi / /
thabs dang shes rab rnam pa yis / /
zla ba nyi ma rab sbyor bas / /
A li kA li mnyam sbyor ba / /
nyi ma'i dkyil 'khor la bsgom bya / /
de la hUM yig las byung ba'i / /
rdo rje rtse gcig dang ldan pa / /
mi yi pags pa ro yi gdan / /
ro langs skyil krung phyed pas bzhugs / /
thal ba'i rdul gyis lus la byugs / /
rdo rje 'phro ba phyag g.yas na / /
ba dan g.yo bcas kha T+wAM g.yon / /
thod pa dmar po dang bcas pa / /
brgya phyed mgo bo'i phreng ba yi / /
do shal yis ni 'phrog par byed / /
cung zad mche ba gtsigs pa'i zhal / /
spyan gsum pa ni sgeg bcas shing / /
dbu skra dmar ser gyen du brdzes / /
mi bskyod dbu rgyan rna rgyan dang / /
rus pa'i rgyan gyis mdzes byas shing / /
thod pa lnga yis dbu la brgyan / /
sangs rgyas nyid der bsgom par bya / /
'gro ba'i bdud rnams 'joms byed pa / /
oM hUM phaT swA hA zhes pa 'di mdor bsdus pa'i phyag gnyis pa'i he ru ka'i sgrub thabs rdzogs so //
[ ]
