@# / /
blo sbyong snyan brgyud chen mo'i 'khrid yig gzhan phan nyi ma zhes bya ba bzhugs so / /
mnyam med stobs bcu mnga' ba sh+'+k+ya'i tog /
rgyal ba gnyis pa blo bzang grags pa'i dpal / /
yongs 'dzin dam pa blo bzang mtshan can sogs / /
dngos brgyud bla ma rnams la gus pas 'dud / /
rgyal ba sras bcas rnams kyi bgrod gcig lam / /
byang chub sems mchog sbyong ba'i gdams pa'i phul / /
blo sbyong snyan brgyud chen mor grags pa gang / /
go sla'i ngag gis mdo tsam brjod par bya / /
de la rtog ldan 'jug pa'i yan lag tu / /
brgyud pa'i lo rgyus gdams pa'i che ba dang / /
gdams pa rin chen dbang gi rgyal po yis / /
dngos kyi don rnams bstan pa'o dang po la / /
gnyis las dang po brgyud pa'i lo rgyus ni / /
rtsa bar man ngag bdud rtsi'i snying po ni / /
gser gling pa nas brgyud pa yin zhes gsungs / /
de yang rgyal bas mdo brgyud du ma ru / /
legs gsungs 'chi med go 'phang ster ba yi / /
bdud rtsi'i snying po mchog gyur byang chub sems / /
nyams su len tshul shing rta chen po'i srol / /
yongs rdzogs brgyud pa chu bo gsum 'dres tshul / /
gser gling sa skyong bla mar mnga' ba las / /
phul byung zhabs sogs skyes chen du ma la / /
rim par brgyud pas khungs ni btsun pa'o / /
gnyis pa gdams pa'i che ba 'chad pa la / /
rdo rje nyi ma ljon shing bzhin / /
gzhung don la sogs shes par bya / /
'grom nas 'chad kha ba'i bar /
snyigs ma lnga po bdo pa 'di / /
byang chub lam du bsgyur ba yin / /
zhes so rdo rje rin po che'i / /
dum bu cung zad tsam gyis kyang / /
dbul ba sel zhing gser sogs kyi / /
rgyan gzhan dag ni zil gyis gnon / /
de bzhin gdams pa 'di yi don / /
cha shas gcig tsam skyes pas kyang / /
'khor ba'i rgyud pa rnams sel zhing / /
nyan rang la sogs zil gyis gnon / /
nyi ma'i 'od zer shar ba'i tshe / /
gling de'i mun pa sel ba ltar / /
'dis kyang rang nyid gces 'dzin sogs / /
nyon mongs mun pa rnam par sel / /
sman gyi ljon pa'i cha tsam gyis / /
'gro ba'i nad rnams 'joms pa ltar / /
'di yi cha tsam nyams blangs pas / /
nyon mongs nad rnams 'joms par byed / /
khyad par snyigs ma'i dus mtha' 'dir / /
gdams pa 'di la rab 'bad na / /
rkyen dan byang chub bsgrub pa yi / /
grogs su 'gyur bas khyad par 'phags / /
gnyis pa gdams pa dngos kyi don la ni / /
thun mong spyi yi skyong tshul bshad pa dang / /
bye brag so so'i skyong tshul bshad pa'o / /
dang po la yang thun dang thun mtshams su / /
nyams su len tshul gnyis las dang po la / /
sbyor dngos mjug gsum yod pa'i dang po ni / /
gtsang ma'i gnas su rten dang mchod pa bshams / /
bde ba'i stan la tshul mthun spyod lam gyis / /
skyabs sems sngon btang tshogs zhing gsal btab nas / /
bsags @# / /
sbyang bya zhing maN+Tal legs phul te / /
don chen gsum gyi sgo nas gsol ba dgab / /
gnyis pa dngos gzhi'i skabs su bying rgod sogs / /
bkag nas skabs kyi bskyang rgyu'i dmigs pa yi / /
ngo bo go rims grangs nges ji bzhin bskyang / /
mjug tu bzang spyod sogs kyis dge ba bsngo / /
tshul 'dis thun bzhi'am drug du bskyad par bya / /
gnyis pa thun mtshams ji ltar bya ba ni / /
dbang po'i sgo sdom 'jug ldog shes bzhin spyod / /
zas kyi tshod rig mi nyal rnal 'byor brtson / /
nyal tshe bag yod spyod lam bsten pa sogs / /
kun tu dag sbyor 'phel ba'i thabs la bslab / /
gnyis pa so so'i skyong tshul la / /
sngon 'gro rten gyi tshes sems pa / /
dngos gzhi byang sems rin po che / /
sbyong ba'i rim ba'o dang po ni / /
dang por sngon 'gro dag la bslab / /
zhes gsungs 'di la rnam pa bzhi / /
dal 'byor don che rnyed dka' dang / /
'chi ba mi rtag las 'bras dang / /
'khor ba'i nyes dmigs bsam pa'o / /
dang po dal 'byor don che ste / /
slob dpon dpa' bos 'di skad du / /
gang zhig thob na 'khor ba'i mtsho'i / /
pha rol phyin pa'i sa bon skrun / /
byang chub dpal gyi sa bon mchog /
yid bzhin nor bu las lhag pa'i / /
yon tan rgyun gyi mi rnams ni / /
bskyes ? bar bshad pa rin po che'i me tog ste bu'i gnyams /
? /
su zhig 'dir de 'bras med byed / /
zhes so rnyed kyang dka' ba ste / /
mgon po de yis ji skad du / /
'di 'dra'i khom pa thob nas ni / /
bsod nams tshogs ni mi bsog pa / /
skad cig gcig la sdig spyad nas / /
mnar med par ni bskal par gnas / /
skye ba du mar sdig spyod pa / /
bde 'gro dka' lta ci zhig smos / /
yang sung de nyid las /
? rgya mtsho cher g.yeng nya shing gi /
bu gar ru sbal mgrin chud ltar / /
mi nyid shin tu thob dka' ba / /
de skad bcom ldan 'das kyis gsungs / /
zhes so de ltar don che zhing / /
rnyed par dka' ba'i rten bzang 'di / /
don dang ldan par bya dgos te / /
lha gcig d+hi bam kar yis / /
dal 'byor phun sum tshogs pa'i lus / /
shin tu rnyed dka' rnyed gyur cing / /
phyis kyang shin tu rnyed dka' bas / /
sgrub la 'bad pas don yod bya / /
zhes gsungs 'chi ba mi rtag pa / /
theg pa chen po'i lam kyi sgrub thabs yi ger bsdus pa las /
? /
sgom pa'i tshul la rnam pa gsum / /
nges bar 'chi ba bsam pa dang / /
nam 'chi nges med bsam pa dang / /
'chi tshe chos las gzhan gyis ni / /
phan pa med tshul bsam pa'o / /
dang po 'chi bdag 'ong nges te / /
mi rtag pa yi tshom las ni / /
gang yang sangs rgyas rang sangs rgyas / /
sangs rgyas rnams kyi nyan thos kyang / /
sku lus 'di ni spong mdzad na / /
skye bo phal pa smos ci dgos / /
zhes so nam 'chi ma nges te / /
zhi ba lha yi spyod 'jug las / /
yid brtan mi rung 'chi bdag 'di / /
byas dang ma byas mi sdod pas / /
na dang mi na kun gyis kyang / /
blo bur tshe la yid mi brtan / /
de ring kho na mi 'chi zhes / /
bde bar 'jug pa rigs ma yin / /
bdag ni med par gyur pa'i dus / /
gdon mi za bar 'byung bar 'gyur / /
zhes pa ltar ro 'chi ba'i tshe / /
chos las gzhan gyis mi phan te / /
byang chub sems dpa'i spyod 'jug las / /
gshin rje'i pho nyas zin pa la / /
gnyen gyis ci phan bshes ci phan / /
de tshe bsod nams gcig skyabs na / /
de yang bdag gis ma bsten to / /
zhes so de ltar mang bsam nas / /
dge ba'i las la 'bad 'tshal te / /
ka ni ka yi sbring yig las / /
'chi bdag brtse ba @# / /
med pa can / /
skyes rtsal ngon med gsod 'gyur ba / /
gsod ba sngon du 'od bzhin du / /
mkhas pa su zhig bag rgyong spyod / /
de slad dpa' chen bzod med des / /
mda' ni mi bzad 'tshor med pa / /
de ni ji srid ma 'phangs pa / /
de srid rang gi don la 'bod / /
zhes so las 'bras sems tshul ni / /
las ni dge dang mi dge ba'i / /
'bras bu so sor 'byin nges te / /
rin po che yi 'phreng ba las / /
mi dge ba las sdug bsngal kun / /
de bzhin ngan 'gro thams cad do / /
dge las bde 'gro thams cad dang / /
skye ba kun tu bde ba dag /
zhes so las rnams 'phel che ste / /
ched du brjod pa'i tshoms las ni / /
sdig pa chung byas bdag nyid kyi / /
phyi bzhin mi 'ong ma sems zhig /
chu yi thig pa ltung ba yis / /
snod chen gang ba de bzhin du / /
cung zad bsags pa'i sdig pas kyang / /
byis pa rab tu gang bar 'gyur / /
dge ba chung byas bdag nyid kyi / /
phyi bzhin mi 'ong ma sems shig /
chu yi thig pa ltung ba yis / /
bum chen gang ba ji bzhin du / /
cung zad bsags pa'i dge ba yis / /
brtan pa rab tu gang bar 'gyur / /
zhes so ma byas pa dang ni / /
mi 'phrad chud kyang mi za ste / /
dpa' bos khyad par 'phags bstod lam / /
bram ze rnams ni dge sdig dag /
byin pa len bzhin 'pho bar smra /
khyod kyis byas chud mi za dang / /
ma byas pa dang 'phrad med gsungs / /
zhes so de ltar legs bsam nas / /
phyi mar kun tu bde ba'i rgyu / /
bzang po'i lam la 'bad rigs te / /
de skad du yang tshoms las ni / /
mkha' la bya dag lding ba yi / /
grib ma lhan gcig 'gro ba bzhin / /
legs par byas dang nyes par byas / /
de dag 'gro ba'i rjes su 'brang / /
ji ltar lam rgyags nyung ba dag /
lam zhugs sdug bsngal 'gro ba ltar / /
de bzhin las bzang ma byas ba'i / /
sems can dag ni ngan 'gror 'gro / /
ji ltar lam rgyags mang bdog pa / /
lam zhugs bde bar 'gro ba ltar / /
de bzhin las bzang byas pa yi / /
sems can dag ni bde 'gror 'gro / /
zhes pa ltar ro 'khor ba yi / /
nyes dmigs sems tshul 'di lta ste / /
ngan song gsum dang lta mi dag /
gang du skyes kyang sdug bsngal te / /
dbyigs kyi gnyen pos 'di skad gsungs / /
de las kyang ni dmyal ba dag /
sdug bsngal mi bzad mang po dang / /
dus ring rgyun mi 'chad pa yi / /
bcad gshag me yis gdungs pa dang / /
'tshed cing btags pa las byung ba'i / /
tshogs kyi gtam las /
? /
shin tu nyam thag rab tu 'phel / /
snal ma lta bur rab 'tshed pas / /
bsreg cing tsha rims 'dra nyams thag /
dud 'gro phan tshun sdang dang srog /
rang dbang med par bsad sogs kyis / /
rtag tu sdug bsngal gyis gdungs pas / /
phal cher dmyal ba dag dang mtshungs / /
yi dags me lce'i 'phreng ba yis / /
bskor cing skad gsang mthon por sgrogs /
la la kha nas me 'bar gzhan / /
mgrin pa khab mig lto ri tsam / /
rtag tu bkres bskom la sogs pas / /
ltogs cing lus ni skam pa dang / /
kha cig skyugs pa za ba ste / /
gzhan dag de yang rab rnyed dka'| |ngan 'gro'i sdug bsngal ma lus pa / /
mi rnams la yang yod par snang / /
sdug bsngal gzir bas dmyal ba mtshungs / /
dbul bas gshin rje'i 'jig rten pa / /
'di yi dud 'gro'i 'jig rten yang / /
mthu ldan stobs kyis mthu med pa / /
rnam par gnon cing 'tshe ba dag /
chu bo lta bu nyid yin no / /
kha cig dbul ba las gyur dang / /
gzhan dag cho ga mi shes las 'byung / /
@# / /
yongs tshol sdug bsngal mi bzad dang / /
thams cad 'khu zhing gsod pa yin / /
'dod spyod lha ni gang yin pa / /
de la'ang bde ba'i sems med de / /
'dod pa'i 'dod chags rims btabs pa'i / /
nang gi me yis bsreg gyur pas / /
gang gi sems g.yeng gyur ba dag /
de la bde ba ga la yod /
zhes dang /
gang zhig gzugs dang gzugs med pa / /
sdug bsngal sdug bsngal las 'das shing / /
ting 'dzin bde ba'i bdag nyid can / /
bskal brgyar g.yo ba med par gnas / /
de yang shin tu nges grol min / /
de las slar yang lhung bar 'gyur / /
zhes so gzhan yang 'khor ba na / /
skye rga na 'chi 'phrad bral dang / /
ma rnyad nyer len phung po yi / /
sdug bsngal rnam pa brgyad dag dang / /
gzhan yang nges med ngoms mi shes / /
yang yang lus 'dor nyid 'tshams sbyor / /
mtho dman du 'gyur grogs med pa'i / /
dgra mi sdus pa dang gnyen sdug pa dang / /
dod pa btsas ste / /
rang grub can sa las nyon gyi gzhan dbang can du grub pa sogs / /
'khor ba na dgra gnyen / /
'dod pa'i bde bas / /
yid brtan med pa / /
yang yang /
yang skye ba'i 'jig rten pha rol tu 'gro tshe /
? sdug bsngal drug dang gsum yang bsam / /
mdor na 'khor ba'i gnas na ni / /
bde ba nam yang yod min te / /
ka ni ka yi spring yig las / /
gang na mi mthun yod ma yin / /
gang du 'du byed 'jig mi 'gyur / /
sdug bsngal gyi sdug bsngal sogs /
gang na gcig tu bde bar gnas / /
gang du song na 'chi mi 'gyur / /
srid na kun nas nyon mongs dang / /
sdug bsngal 'byung ba cir mi mkho / /
zhes dang dran pa nyer bzhag las / /
'khor ba khab kyi rtse mo na / /
bde ba nam yang yod ma yin / /
zhes so de ltar mang bsam nas / /
srid las ci thar bya dgos te / /
jo bo chen pos 'di skad gsungs / /
ji ltar btson ni btson ra las / /
'bros pa'i glags ni byung ba'i tshe / /
ched ka gzhan dang mi snyoms par / /
de yi gnas nas 'bros pa ltar / /
'khor ba'i rgya mtsho che 'di las / /
theg chen lam gyi sgrub yig las /
rgal ba'i klags dag byung gyur na / /
ched ka gzhan dang mi snyoms par / /
srid pa'i khyim nas 'byung bar bya / /
zhes so dngos gzhi byang sems sbyong tshul la / /
kun rdzob byang chub sems dang don dam gyi / /
byang chub sems sbyor rim pa'o dang po la / /
sems bskyed theg chen 'jug sgor bstan pa dang / /
sems sbyong rim pa dngos so dang po ni / /
de ltar yin zhes rgyal sras zhi ba lhas / /
byang chub sems skyes gyur na skad cig gis / /
'khor ba'i btson rar bsngam pa'i nyam thag rnams / /
bde gshegs rnams kyi sras zhes brjod bya zhing / /
'jig rten lha mir bcas pa'i phyag byar 'gyur / /
gser 'gyur rtsi yi rnam pa mchog lta bu / /
mi gtsang lus 'di blangs nas rgyal ba'i sku / /
rin chen rin thang med par bsgyur bas na / /
byang chub sems zhes bya ba rab brtan bzung / /
rjo bo chen pos kyang /
theg chen chos sgor 'jug 'dod pas / /
mun sel gdung ba zhi byed pa / /
nyi zla lta bu'i byang chub sems /
bskal par yod pas skye yang grang / /
zhes gsungs /
? zhes so gnyis pa sems sbyong rim pa la / /
sems sbyong dngos dang de yi yan lag gnyis / /
dang po la yang gzhan don don gnyer dang / /
byang chub don gnyer rim pa'o dang po la / /
bdag gzhan brdze dang sems sbyong dngos gnyis las / /
bdag gzhan brje la rang nyid gces 'dzin gyi / /
nyes dmigs bsam dang gzhan gces 'dzin pa yi / /
phan yon bsam pa'o dang po rtsa tshig las / /
le lan thams cad gcig la bda' zhes gsungs / /
de yang gti mug ma rig gis drangs pa'i / /
rang @# / /
nyid gces par 'dzin pa'i blo ngan 'di / /
log par lta ba'i mtshon gyis dge sdig dag / /
khyad du bsad nas mngon mtho nges legs kyi / /
srog rtsa gcod pa'i sdig can bshan pa mkhan / /
las kyi zhing la rnam shes sa bon btab / /
sred len chus brlan 'khor bar ming gzugs kyi / /
sdug bsngal myu gu bskyed byed so nam mkhan / /
thogs med dus nas da bar 'jig rten 'dir / /
sangs rgyas dpag med byon pa'i yon tan las / /
gang yang ma lon bkren mo lag stong du / /
gtong bar byed pa'i snyoms las le lo mkhan / /
'khor bar gnas dang grogs dang longs spyod rnams / /
sdug bsngal rang bzhin las ni ma 'das zhes / /
thos kyang da rud 'khor ba'i phun tshogs der / /
dmigs nas dung nge sdod pa'i brgam chags can / /
rang la khe cig 'thob tu re ba'i tshe / /
ral kha'i khrod du'ang ltos pa med par 'tsheng / /
kyong cig khel par dogs che mkhan slob dang / /
pha ma sogs la'ang 'gel ba'i rang don can / /
mtho la phrag dog mnyam la 'gran sems dang / /
dma' la nga rgyal brnyas bcos la sogs pas / /
kun la 'tshe zhing 'khu pa'i rgyud rengs po / /
mdor na 'khor ba'i sdug bsngal rgyu 'bras kun / /
bskyed nas 'phung bar byed pa'i dgra bo ni / /
bdag tu bzung nas gces par 'dzin pa yi / /
slong na 'di nyin yin te spyod 'jug las / /
'jig rten dag na 'tshe ba gang yod dang / /
'jigs dang sdug bsngal ji snyed yod gyur pa / /
de kun bdag tu 'dzin pa las byung na / /
'dre chen des go bdag la ci zhig bya / /
zhes gsungs de lta'i dgra po blo ngan 'di / /
bcom par ma byas da dung 'khor ba 'dir / /
bzod par dka' ba'i sdug bsngal rgyun chags su / /
nges par myong bar 'gyur te de nyid las / /
de ltar yun ring rgyun chags dgar gyur pa / /
gnod pa'i tshogs rab 'phel ba'i rgyu gcig pu / /
bdag gi snying la nges bdag nas 'cha' na / /
'khor bar 'jigs med dga' bar ga la 'gyur / /
zhes so des na blo ngan 'di / /
dgra bor bzung nas gzhom bya ste / /
zhi ba lha yis ji skad du / /
khyod kyis kho bo gar brlags ba'i / /
sngon gyi dus de gzhan yin te / /
ngas mthong da khyod gang du 'gro / /
khyod kyi dregs pa kun gzhom bya / /
bdag gis gzhan la khyod bco nges kyi / /
skyo bar ma sems zho sha pul / /
gal te bag med gyur nas khyod / /
sems can rnams la ma byin na / /
khyod kyis kho bo dmyal ba yi / /
srungs ma rnams la sbyin du nges / /
gal te de ltar re lta zhig /
kho bo byin pas yun ring sdug /
da ni 'khon rnams dran byas te / /
khyod kyis rang don sems pa gzhom / /
zhes so gnyis pa sems can gzhan / /
gces par 'dzin pa'i phan yon ni / /
kun la bka' drin che bar bsgom / /
zhes gsungs de yang sems can rnams / /
rdzogs sangs go 'phang 'grub pa'i rgyu / /
sbyin dang bzod pa bsdu bzhi sogs / /
gang las skye ba'i zhing yin pas / /
rgyal dang 'dra bar gus bya ste / /
de skad du yang zhi ba lhas / /
spyir thog ma med pa nas rang gi ma byas pa'i drin che la khyad par /
yon tan rgya mtsho mtha' yas pa'i / /
gnod byed la mi snyam pa'i / /
gzhan gnod gzhi bcas spong ba'i tshul 'khrims tshad med pa'i rgyu 'bras man ngag bdun la / /
sangs rgyas rnams dang 'ga' mi mnyam / /
yon tan mchog tshogs gcig bu yi / /
yon tan shas tsam 'ga' zhig la / /
snang na'ang de la mchod don du / /
khams gsum phul yang chud bar 'gyur / /
sangs rgyas chos mchog skye ba'i shas / /
sems can rnams la yod pas na / /
'di tsam dag @# / /
gi cha bstun nas / /
sems can mchod byar rigs par 'gyur / /
sems can rnams dang rgyal ba las / /
sangs rgyas chos 'grub 'dra ba la / /
rgyal la gus bya de bzhin du / /
sems can la min ci yi tshul / /
bsams pa'i yon tan rang gis min / /
'bras bu las yin des mtshungs par / /
sems can rnams la'ang yon tan yon / /
de phyir de dag mnyam pa yin / /
byams sems ldan la mchod pa gang / /
de ni sems can che ba nyid / /
sangs rgyas dang pa'i bsod nams gang / /
de yang sangs rgyas che ba yin / /
sangs rgyas chos 'grub cha yod pa / /
des na de dag mnyam par 'dod / /
zhes so gal te bdag la ni / /
gnod byed mi dang mi min rnams / /
gus bya min nam snyam gyur na / /
de la'ang lhag par gus bya ste / /
mgon po de yis 'di skad gsungs / /
de bas ngal bas ma bsgrub pa'i / /
khyim du gter ni byung ba ltar / /
byang chub spyod pa'i grogs gyur pa / /
bdag gis dgra la dga' bar bya / /
zhes so mdor na rang gzhan gnyis / /
gces par 'dzin pa'i blo gnyis kyi / /
phan yon nyes dmigs 'di lta ste / /
rgyal ba'i sras po zhi ba lhas / /
mang du bshad lta ci zhig dgos / /
byis pa rang gi bon byed dang / /
thub pa gzhan gyi don mdzad pa / /
'di gnyis kyi ni khyad par bltos / /
bdag bde gzhan gyi sdug bsngal dag /
yang dag brje bar ma byas na / /
sangs rgyas nyid du mi grub cing / /
'khor ba na yang bde ba med / /
zhes so des na da lta yi / /
gces 'dzin yal bar 'dor ba'i blo / /
gnyis kyi dmigs pa go brjes te / /
rang nyid yal bar bor bya zhing / /
gzhan rnams gces par gzung bya ste / /
de skad du yang spyod 'jug las / /
bdag ni bde dang bral gyis te / /
gzhan gyi sdug bsngal bdag la sbyor / /
zhes so gnyis pa gzhan don don gnyer gyis / /
sems sbyong dngos la dngos gzhi'i gnas skabs dang / /
rjes dang thun mtshams skabs kyi nyams len gnyis / /
dang po la yang gnyis te gtong ba yi / /
sgo nas byams pa bsgom dang len pa yi / /
sgo nas snying rje bsgom pa'o dang po ni / /
gtong len gnyis po sbel mar sbyang zhes gsungs / /
'di la byams pa bsgom pa'i phan yon ni / /
rin po che yi 'phreng bar 'di skad gsungs / /
rje'u tshes sum brgya'i kha zas dag /
nyen reng dus gsum sbyin pas kyang / /
byams pa yud tsam thang gcig gi /
bsod nams dag gi char mi phod / /
lha mi byams par 'gyur ba dang / /
de dag kyang ni srung ba dang / /
yid bde ba dang bde mang dang / /
dug dang mtshon gyis gnod med dang / /
'bang pha ? med par don 'thong dang / /
tshangs pa'i 'jig rten skye 'gyur te / /
gal te grol bar ma gyur kyang / /
byams chos yon tan brgyad 'thob po / /
zhes gsungs nges na rang nyid kyi / /
lus dang longs spyod dge rtsa rnams / /
sems can kun la legs btang pas / /
de dag phan bde ma lus dang / /
ldan par gyur cig snyam pa yi / /
byams pa chen po bsgom par bya / /
de yang btang bya'i dngos po ni / /
lus dang longs spyod dge ba rnams / /
yin te rgyal sras chen po yis / /
bdag gi lus dang longs spyod dang / /
dge ba dus gsum skyes pa rnams / /
sems can kun gyi don bsgrub phyir / /
'phangs pa med par btang bar bya / /
zhes gsungs gang la gtong ba'i yul / /
snod bcud gnyis so gtong tshul ni / /
sems can rnams don bsgrub pa'i phyir / /
@# / /
yid bzhin gyi ni lus su bsgyur / /
zhes pa ltar du go bar bya / /
de yang rgyas par bshad na 'di lta ste / /
lus dang longs spyod dge rtsa gtong tshul gsum / /
yod pa'i dang po lus 'di btang tshul la / /
bcud la btang tshul snod la btang tshul gnyis / /
dang po la yang lam du ma zhugs dang / /
zhugs la yong tshul gnyis las dang po ni / /
dang lus yid bzhin nor bu ltar mos nas / /
de las gnas lus longs spyod grogs la sogs / /
theg chen dam chos sgrub pa'i phyi nang gi /
mthun rkyen yo byad ma lus byung gyur pa / /
ma sogs rigs drug kun la btang ba yis / /
de dag thams cad mthun rkyen kun 'dzoms te / /
tshogs gnyis bsags pas mngon par sangs rgyas nas / /
sems rgyud chos sku'i bde dang ldan par bsam / /
khyad par gnod byed rnams la gtong ba'i tshul / /
byang chub sems kyis de dag bkug byas nas / /
'di ltar bden pa bdar la sbyin par bya / /
khyed cag thog med dus nas yang dang yang / /
bdag gi mar gyur drin can sha stag yin / /
khyad par bdag gis lan grangs du ma ru / /
khyed cag rnams kyi sha bros rus pa mur / /
khrag 'thung lpags pa gyon zhing bkol ba dang / /
bsad dang brdung dang 'phrog pa la sogs pa'i / /
lan chags bu lon sha 'khon dpag med yod / /
da ni bdag gis drin dang lan chags rnams / /
'jal bar bya yi khyed cag zas gos dang / /
gnas mal 'khor g.yog la sogs gang 'dod khyer / /
khyad par zas kyang dkar gsum mngar gsum dang / /
bdag gi sha khrag la sogs gang 'dod pa / /
de dag 'dod pa ji bzhin longs spyod cig /
de ltar gang la gang 'dod btang ba yis / /
de dag rnams kyang gnas skabs rab tu tshim / /
bkes skom dbu la 'phongs sdug bsngal rnams dang bral / /
brnab sems gdug pa'i sems sogs nye bar zhi / /
gzhan phan byang sems rgyud la legs 'khrungs te / /
tshogs gnyis spyod pa mthar phyin sangs rgyas nas / /
sems rgyud chos sku'i bde dang ldan par bsam / /
gnyis pa lam zhugs la ni gtong ba'i tshul / /
theg pa dman dad byang sems rnams la ni / /
rang lus yid bzhin lus su mos byas te / /
de dag rnams la phul bas yul de rnams / /
de ma thag tu mngon par 'tshang rgya ba'i / /
rgyud rkyen tshogs pa tshangs nas tshogs rdzogs te / /
thugs rgyud chos sku'i bde dang ldan par bsam / /
dngos dang brgyud pa'i bla ma dam pa dang / /
phyogs bcu'i zhing gi rdzogs sangs rgyas rnams la / /
rang lus sngar bzhin mos pa las byung ba'i / /
dpag med lus kyis phyag 'tshal ngag gis ni / /
mtha' yas yon tan brjod de bstod pa dang / /
kun bzang mchod pa'i sprin gyis legs mchod pas / /
thugs rgyud zag med bde bas tshim par bsam / /
gnyis pa snod la gtong tshul 'di lta ste / /
rang lus sngar bzhin mos te phyogs bcu yi / /
'jig rten khams kyi snod la rab btang bas / /
de dag rnams gyi sdong du ma tsher ma sogs /
ma dag dri ma mtha' dag rab sbyangs nas / /
lag mthil ltar mnyam dri med 'od gsal zhing / /
lha yi me tog sna tshogs gcal du bkram / /
reg na 'jam zhing bde ba la sogs pa'i / /
phun tshogs dag pa'i zhing du gyur bar bsam / /
gnyis pa longs spyod yongs su gtong ba'i tshul / /
rang gi zas gos la sogs longs spyod kun / /
ci 'dod 'byung pa'i yid bzhin longs spyod du / /
@# / /
mos la sngar bzhin kun la btang bar bya / /
gsum pa dge ba yongs su gtong ba'i tshul / /
byung dang 'byung 'gyur da lta'i dge ba rnams / /
sems can kun la btang bas de dag rnams / /
tshe der rdzogs sangs mngon du byed pa yi / /
rgyu rkyen tshad dang tshogs gnyis mthar phyin te / /
sems rgyud chos sku'i bde dang ldan par bsam / /
de lta'i bsam pa sbyangs tsam gyis / /
gzhan la phan par mi nus pas / /
de la dgos pa ci zhe na / /
'phags pa klu yis 'di skad gsungs / /
gzhan phan las pa mthu med kyang / /
de yi bsam pa rtag tu bya / /
gangs de ni yod gyur pa / /
de la de ni don gyis zhugs / /
zhes so len pas snying rje sgom tshul ni / /
len pa'i go rims rang nas brtsam zhes gsungs / /
de la snying rje'i phan yon 'jug pa las gang phyir brtse nyid rgyal ba'i lo tog pun tshogs 'di'i / /
sa bon dang ni spel la chu 'dra yun ring du / /
longs spyod gnas la smin pa lta bur 'dod gyur pa / /
de phyir bdag gis thog mar sdug bsngal rgyu bcas dang bral bar / /
gyur cig de ltar bdag gis bya snyam pa'i / /
snying rje chen po shugs drag bsgom par bya / /
de yang sdug bsngal len pa'i go rims ni / /
thog mang rang la nyin zhag pyi ma ru / /
'byung 'gyur sdug kun ji snyed yod pa kun / /
da lta'i nyer len phung po'i steng du blangs / /
de yis nyin zhag phyi mar 'byung ba yi / /
sdug bsngal rgyu dang bcas pa dag par bsam / /
de bzhin zla ba lo dang tshe phyi mar / /
'byung 'gyur len pa'i tshul yang  shes par bya / /
de nas ma sogs rang la nyi rim nas / /
brtsams ste dmyal ba'i tsha grangs yi dwags kyi / /
bkres skom dud 'gro'i glen lkugs mi rnams kyi / /
dbul 'phongs tshol krod la dub la sogs dang / /
lha dang lha min nyan rang byang sems kyi / /
sdug bsngal rgyu bcas gang dang gang yod pa / /
thams cad rang gi snying gi dkyil du blangs / /
de yang rug ste smin nas thul te zad / /
sems can de dag sdug kun ma lus dang / /
bral bar bsam mo rdzogs pa'i sangs rgyas la / /
blang rgyu med cing bla ma'ang de dang mtshungs / /
de ltar 'gro ba'i sdug bsngal len pa'i tshul / /
byams pa mchog sbyin gyi ni smon lam las / /
srid rtse man chad mnar med yan chad dang / /
'jig rten bgrang du med pa thams cad kyi / /
lha dang lha min lto 'phye chen po'i tshogs / /
bde bar gyur cig sdug bsngal bdag gis blangs / /
zhis dang mchog gi spyod pa'i smon lam las / /
sems dmyal dud 'gro gshin rje'i 'jig rten dang / /
mi yi gnas rnams lha dang lha min tshogs / /
'gro ba'i sdug bsngal phung po mtha' yas pa / /
bdag la b+bas gyur 'gro ba bde bar shog /
zhes dang smon lam bdun bcu ba las kyang / /
skye bo nyon mongs dug gis dkrugs pa yis / /
mi dge cung zad mchis pa gang lags pa| de yis bdag ni sems can dmyal ba ni / /
gang yang rung ba gcig tu ltung yang sla / /
'gro ba rnams kyi sdug bsngal gang yang rung / /
de kun bdag gis ngang du blang bar bgyi / /
'jig rten sems ni mchog tu bde ba yi / /
tshim nas rtag tu dge ba byed gyur cig /
zhes gsungs de ltar yang dang yang goms pas / /
byang tshe gtong len mdor bsdus bsdus bskom tshul ni / /
de gnyis rlung la bskyon par @# / /
bya zhes gsungs / /
de yang rang gi sna bug gnyis nas rlung / /
phyir la 'gro tshe lus dang longs spyod dang / /
dge ba sems can kun la btang ba yis / /
de dag zag med bde ba mthar thug dang / /
ldan par bsam zhing nang du rdub pa'i tshe / /
sems can kun gyi sdug bsngal rgyu bcas rnams / /
rang gi snying gi dkyil du blangs pa yis / /
de dag sdug bsngal kun dang bral bar bsam / /
de ltar gom na rlung sems gnyis po ni / /
'jug pa gcig pas gzhan du mi yengs shing / /
dran shes ldan pas stobs ni che bar gsungs / /
gnyis pa rjes dang thun 'tshams kyi / /
skabs su nyams su len tshul ni / /
yul gsum dug gsum dge rtsa gsum / /
rjes kyi man dag mdor bsdus pa / /
spyod lam kun tu tshig gis sbyangs / /
zhes gsungs de yang 'di lta sto / /
dbang po drug gis bzung ba'i yul / /
yid 'ong mi 'ong gzhan gsum las / /
dug gsum skyes tshe 'jig rten gyi / /
khams na 'di lta'i nyon mongs pa'i / /
dbang du song ba mang yod pa / /
de dag kun gyi nyon mongs go / /
'di yis chod nas de dag rnams / /
'dod chags med pa'i dge ba sogs / /
dge rtsa gsum dang ldan gyur cig /
snyam du bsam pa thag pas sbyangs / /
de ltar 'gro 'chag nyas 'dug gi / /
spyod lam kun tu sbyang bya zhing / /
bsam pa de dang ldan pa yis / /
bdag la de dag sdig smin cing / /
bdag dge ma lus der smin shog / /
'gro ba'i sdug bsngal gang ci'ang rung / /
de kun bdag la smin gyur cig /
byang chub sems dpa'i dge 'dun gyi / /
'gro ba bde dang ldan par shog ? /
rin cen phreng ba las /
sbyor ba  gzhan skyon brjod du mi rung bas / /
yan lag nyams pa brjod mi bya / /
zhes gsungs kun slong skyon bcas kyis / /
gzhan gyi dbang po nyams pa sogs / /
skyon ni brjod par mi bya'o / /
gzhan skyon brtag tu mi rung bas / /
gzhan phyogs gang yang mi bsam mo / /
zhes gsungs gzhan kyi skyon mthong tshe / /
tor rton pas grogs kyi skyon mi bsam pa la bshad thogs med dngar sgred bas spyir sems can thams cad dang khyad par chos skor zhugs pa / /
bdag nyid snang ba ma dag pas / /
de ltar snang ba tsam yin gyi / /
lhag bsam bskul bas / /
yon tan 'dod pa nags na gnas pa yi /
pha rol ngag gi skyon la rtags mi bya / /
bdag ni khyad par 'phags shing bdag mchog rnyes / /
de snyam du ni sems bskyed mi bya'o rgyag ? 'di bag zer ? zhun ? gyi rtsa ba ste /
dge slong dman la brnyas par mod mi bya /
bskal pa gcig gi mthar pa thob mi 'gyur /
'di ni bstan pa 'di la go rim yin /
zhes gsungs ba dran par byas la /
don la med do snyam du bsam / /
rang 'dod 'khri ba spong dgos pas / /
'bras bu re ba thams cad spang / /
zhes gsungs gdams pa 'di bsgom pa'i / /
'bras bu mngon mtho lha mi sogs / /
'khor ba'i phun tshogs thams cad dang / /
mya ngan 'das ba'ang rang ngon du / /
re bar mi bya gzhan du na / /
sems can kun gyi don gyi phyir / /
rdzogs pa'i byang chub don gnyer bya / /
de skad du yar byams mgon gyis / /
sems bskyed pa ni gzhan don phyir / /
yang dag rdzogs pa'i byang chub 'dod| |zhes gsungs pa ltar bslab bar bya / /
rang nyid gces 'dzin la sogs mi dge ba'i / /
rnam rtog 'dres pa'i lus ngag yid gsum gyi / /
dge sbyor thams cad dug can zas bzhin spar / /
gzhan gyis rang la gnod pa byas pa rnams / /
khe 'dong grags 'dod 'dran 'dod rang bde 'ba' zhig 'dod pa dang nyon mongs /
mkhan ? du 'dzin pa'i gzhung bzang po mi bsten / /
mkhon 'dzin spong pa'o / /
pha rol po yis tshig ngan smras na yang / /
@# / /
lan du zhe la phog par 'gyur ba yi / /
tshig ngan smra ba'i shag ngan mi rgong do / /
gang gis bdag la gnod pa byas pa de / /
zhe la bzhag nas nam zhig de yi lan / /
'jal bar nus tshe 'jal ba'i 'phrang mi sgug /
pha rol mi yi 'tshang ngan 'bru ba dang / /
mi ma yin gyi srog sngags zlo ba sogs / /
sems la gnod pa'i gnad la mi dbab po / /
rang gzhan gnyis ka spyi la 'bab pa yi| |mi 'dod dngos po thabs kyis gzhan dag la / /
'gel ba'i mdzo khal glang la mi bya'o / /
'dod pa'i dngos po rang gzhan thun mong par / /
'ong dgos thabs kyis rang nyid gcig pu la / /
bsgyur par byed pa'i mgyogs kyi rtse mi gtong / /
gdams pa 'di yis rang rgyud nyon mongs kun / /
'dul dgos pa la phyir zhing 'phel ba yi / /
skyob pa'i lha ni bdud du mi dbab po / /
rang nyid skyid du re nas gzhan ngag la / /
mi 'dod thog tu babs tshe dga' ba yi / /
skyid kyi yan lag tu ni sdug mi 'tshol / /
sa bcad lnga pa blo sbyong gi /
nga rgyal dang rlom sems sogs /
'jig rten pas srung skyob byed par brten pa'i lham mgu nas rang la gnod pa byed pa la lha bdud dub bzer ba dang 'dra bas /
rang gi grogs mched sogs shin de dag gi zas nor dpe cha sogs nga la 'ong / /
rang las mtho ba'am rang dang mnyam pa'i sgom chen shin nga la rnyed bgur yod /
sbyin bdag la ma shis pa byung nang la rim 'gro dang dge rtsa'i phyir tshogs sogs yong dgra shin gnod byed med pas /
'tsher ? snyam blta bu /
bslab bya rnams ni 'di lta ste / /
rnal 'byor thams cad gcig gis bya / /
zhes gsungs zas gos rnal 'byor sogs / /
thams cad gzhan phan bsam pas bya / /
thog mtha' gnyis la bya ba gnyis / /
zhes gsungs ji srid 'tsho yi bar / /
thog ma mal nas ldang ba'i tshe / /
de ring nyon mongs dbang mi gtong / /
zas longs spyod pa gos gnas khang la spyod pa /
byang chub sems dang 'bral mi bya / /
snyam pa'i 'phen pa drag po btang / /
tha ma nyal tshe 'phen pa bzhin / /
byung ngam ma byung legs rtags nas / /
byung na dga' ba bsgom pa dang / /
ma byung na ni 'gyong bya zhing / /
slan chad mi bya snyam du bsam| |nyams su blang ba sla bar bslab / /
zhes gsungs gtong len nyam len ni / /
da lta bsam pas legs sbyang bas / /
gom pa rab tu gyur ba na / /
spyod 'jug las /
des pa byung ba de re zhing /
bdag la smad nas ci nas kyang / /
bdag la gyis 'di mi 'byung ba /
de ltar bya zhes yun ring bsam /
gsung ba ltar / /
spyod 'jug las goms na sla bar mi 'gyur ba'i / /
dngos de gang yang yod ma yin / /
de bas gnod pa chud goms pas /
gnod pa chen po'ang bzod par bya zhes par /
tshad ma sogs sbyin pa la'ang /
'dren pas thog mar sbyong bar mdzad /
de la goms na gyi nas ni /
rim gyis rang gi sha yang gtong /
gang tshe rang gi lus la ni /
tshod sogs lta bu'i blo skye ba /
de tshe sha la sogs gtong ba /
de la dga' ba ci zhig yod /
gsum pa ltar /
dngos su byed pa sla bar bsam| |gnyis po gang byung bzod par bya / /
zhes gsungs 'byor rgud gang byung kyang / /
dreg dang zhum pa med par bya / /
gnyis po srog dang bsngos la bsrung / /
zhes gsungs ji ltar khas blangs pa'i / /
sdom pa gsum gyi dam tshig dang / /
blo sbyong dam tshig srog ltar bsrung / /
dka' ba gsum la bslab par bya / /
zhes gsungs nyon mongs skyes ba na / /
rin chen 'phreng ba las / /
lha yi phun sum tshogs pas kyang /
khengs pa nyid du mi bya zhing / /
yi dwags bzhin du dbul ba yi / /
rgud pas kyang ni sum ci bgyi /
zhes gsungs pa ltar / /
dang po gnyen pa skye dka' zhing / /
bar du gnyen pos bzlog dka' la / /
tha ma rgyun ni gcod dka' bas / /
nyon mongs skyes pa'i mod nyid la / /
bzlog ste slad nas 'byung mi bya / /
thams cad theg chen lam du bsgyur / /
zhes gsungs kun spyod thams cad dang / /
@# / /
mthong thos dran deg thams cad kyang / /
gzhan la phan pa'i thabs su bskyur / /
khyab dang gting 'byongs kun la gces / /
zhes gsungs gtong len byang sems rnams / /
sems can phyogs ris med pa la / /
gting nas 'byongs par byed pa'o / /
skyes rigs las ? /
mthong dang thos sam rjes su dran yang rung / /
reg g.yan ? tam du brjod pa tsam gyis kyang /
rnam pa kun tu 'gro la dag ? pa ni / /
bde dang ldan pa rtag tu bgyi dgyid ? cig ces dang rin po che 'chad kha bas /
bdag mthod ba thams cad kyang sangs rgyas par gyur cig /
reg pa dang gtam tu brjod pa thams cad kyang des ? skyen ? byas nas sangs rgyas kyis sar chags thogs med par 'gro bar gyur cig /
gsungs pa ltar /
rgyu'i gtso bo rnams gsum blang / /
zhes gsungs sangs rgyas 'grub pa'i rgyu / /
dal 'byor dad brtson shes rab dang / /
mtshan nyid ldan pa'i dge bshes dang / /
mtha' gnyis spangs pa'i mthun rkyen gsum / /
byang chub par du 'jom pa'i phyir / /
tshogs bsags smon lam 'debs par bya / /
rag pa gang yin sngon la sbyang / /
zhes gsungs zhib pa'i blos brtags nas / /
de gnyis ka la thun mong du mkho ba'i 'dod pa bsod nyams dang bzhin dub pa'i /
nyon mongs drag la rgyun ring ba / /
gang de'i gnyen po 'bad de bsten / /
don chen gang yin blang bar bya / /
zhes gsungs rnam dag tshul khrims dang / /
byang sems kun tu mi gtong ba'i / /
bag chags brtan byed don chen bsgrub / /
nyams pa med pa rnams gsum bsgom / /
zhes gsungs bla mar dad gus dang / /
bslab par bag yod blo sbyong la / /
spro ba nyams par mi bya'o / /
'bral med gsum dang ldan par bya / /
zhes gsungs lus ni phyag 'tshal zhing / /
skor ba byed sogs dge sbyor dang / /
ngag ni bzlas brjod dge sbyor dang / /
yid ni gzhan phan dge sbyor te / /
gsum po de dang 'bral mi bya / /
log na de nyid gnyen por sgom / /
zhes gsungs blo sbyong bsgom pa yis / /
nyon mongs je cher song ba'am / /
mthun rkyen rnams kyis 'phongs pa dang / /
rkyen ngan mang du byung snyam nas| |sbyong snying mi 'dod byung ba'i tshe / /
tshes 'dis bslu ba ma yin te / /
bdag ni bdud kyis byin brlabs pas / /
rtog pa 'di 'dra skyes par zad / /
snyam du bsams la 'jig rten gyi / /
khams na bdag 'dra mang du yod / /
de dag kun gyi blo ngan rnams / /
bdag gi rgyud la 'byung ba dang / /
de dag chos la phyogs gyur cig /
snyam du gtong len bsgom par bya / /
da res gtso bo nyams su blang / /
zhes gsungs 'di dang phyi ma'i don / /
gnyis las phyi ma gtso che zhing / /
de la'ang bshad sgrub rnam gnyis las / /
sgrub pa gtso bo de yang ni / /
byang sems yan lag dang bcas pa / /
sgom pa gtso pas de la 'bad / /
ma 'ongs pa la rtag tu go cha bgo /
zhes gsungs tshe rabs kun tu byang sems dang / /
'bral bar mi bya snyam du go cha bgo /
de'i rgyu da dge ba thams cad bsdo bar bya /
sdig pa byed la snying rje mi bsgom par / /
chos phyir dka' ba sbyong la bsgom pa dang / /
gzhan phyir rdzogs byang don du mi gnyer bar / /
rnyed bkur grags sogs don du gnyer ba dang / /
gzhan dag nges legs bsgrub la mi sbyor bar / /
tshe 'di'i che thabs bsgrub la sbyor ba dang / /
rnam dag dge la yi rangs mi byed par / /
snying ? de rjes skad byed pa'i snying rje go log /
dgra la ma legs byung na rangs pa dang / /
thos bsam sgom pa'i dka' spyad mi bzod par / /
dgra 'dul gnyen skyong sogs kyi sdug bsngal bzod / /
dam chos bdud rtsi'i ro ni mi myang par / /
dkon mchog sbyor ba'i dkor ? dang dge 'dun gyi 'du sgo'i gnyer la 'dzud bsogs gnyer sems go log / /
'jig rten bde ba'i ro ni myang ba ste / /
@# / /
de lta bu yi go log mi bya'o / /
res 'ga' blo sbyong bag re bsgoms pa dang / /
gtso bor tshe 'di'i bde thabs sna tshogs shig /
bsgrub par byed pa'i res 'jog mi bya'o / /
de ltar res 'jog byed dang tsham tshom sogs / /
med par 'dun ma gcig la dril ba dang / /
bsam pa thag pas dol chod du sbyang ngo / /
rtsing dang zhib du dpyod par byed pa yi / /
sgo gsum spyod pa kun slong bcas pa la| |yang yang brtags nas 'dor len tshul bzhin du / /
byed pa'i rtog dpyod gnyis kyis nan thar bya / /
gzhan la bdag gis phan par byas 'am / /
sngar bshad pa ltar rang brgyud kyi nyon mongs gang che brtags la ? 'bad ? pas sprod shing /
? de yang nyon mongs de skye ba'i yul rten pa la sogs pa'i sgos skye mi skye ba rtags la skyon spong zhing mi skye ba'i phyir 'bad par bya'o / /
zhes thogs med dang gzhon nu rgyal mchog par sgreng ba sogs kyis gsungs shing 'ga' zhig nam thar bya zhes pa ci rigs 'dug kyang 'dir gzhon nu rgyal mchog gi ? blo sbyong nang ltar bris /
rang nyid mkhas btsun bzang pa la sogs pa'i / /
rgyu mtshan gang gis kyang ni yus mi bsgom / /
bsnyen bkur dman pa'ang dma' babs byas sogs la / /
mi 'dod pa yi sgo long mi bsngam mo / /
cung zad re la'ang dga' dang mi dga' ba'i / /
rnam 'gyur ston pa'i yud tsam pa mi bya / /
gzhan la phan pa cung zad byas pa la / /
tshig gi gtang rag 'or che mi 'dod do / /
de ltar gdams ngag 'di dag rnams / /
rgyal sras chen po 'chad khabs / /
nyams su bzhes pas thugs rgyud la / /
'di la nyi ma'i 'od zer las /
blo sbyong bsgom pa'i brtson 'grus ? thad lhod med par chu bo'i rgyun ltar bar ma chad cing /
chu bo'i rgyun ltar ma khrad ? zer ba dgos par gsungs thogs med dang /
ra sgreng ba sogs kyis 'di ltar gsungs / /
legs par 'khungs pas 'di gsungs so / /
rang gi mos pa mang po'i rgyus / /
sdug bsngal gtam ngan khyad bsang nas / /
bdag 'dzin 'dul ba'i gdams ngag zhus / /
da ni shi yang mi 'gyong ngo / /
gnyis pa don dam byang chub sems / /
spyod pa'i dus ni ji skad du / /
brtan pa thob nas gsang ba bstan / /
zhes gsungs sngon 'gro nas bzung ste / /
byang sems yan lag dang bcas par / /
goms pa brtan po thob pa na / /
don dam byang sems ston pa'o / /
don dam byang chub sems sbyong gi /
dngos gzhi'i skyong tshul ji skad du / /
chos rnams rmi lam lta bur bsam / /
ma skyes rig pa'i gshis la dpyad / /
gnyen po nyid kyang rang sar grol / /
lam gyi ngo bo kun gzhi'i dang la bzhag /
zhes gsungs tshig rkang dang po yis / /
gzung ba'i chos rnams bden med dang / /
gnyis pas 'dzin pas bsdus pa rnams / /
rang bzhin med par bsgom tshul dang /
gsum pas dpyod mkhan rang nyid kyang / /
rang bzhin med pa'i tshul bstan te / /
de dag dpyad sgom bya tshul lo / /
rkang pa tha mas dpyad pa yis / /
rnyed pa'i don la bying rgod dang / /
bral bar 'jog sgom byed tshul bstan / /
rjes kyi skabs su skyong tshul ni / /
thun mtshams sgyu ma'i skyes bur bya / /
ces pas bstan no de dag ni / /
rgyas par gzhan las 'byung ba ltar / /
nyams su len la 'bad 'tshal lo / /
de ltar theg pa chen por blo sbyong ba'i / /
gdams pa 'di ni legs bshad mang po dang / /
khyad par rgyal ba'i dbang po tsong kha pa'i / /
gsung rgyun ji bzhin hor ston nam dpal bas / /
yi ger bkod pa nyi ma'i 'od zer bzhin / /
rang gis bshar sbyang bya phyir tshigs su bcad / /
bdag ni blo gros shin tu dman pa'i phyir / /
@# / /
nongs par gang gyur dam pa rnams la bshags / /
'dir 'bad dge ba ji snyed mchis pa kun / /
bdag sogs 'gro kun tshe rabs thams cad du / /
lam bzang 'di dang nam yang mi 'bral zhing / /
bla med byang chub myur du 'thob phyir bsngo / /
ces blo sbyong snyan brgyud chen mo'i rnam bshad gzhan phan nyi ma zhes bya ba 'di ni yul byang phyogs kyi mthar skyes pa'i gyen pa ? ngag dbang blo bzang chos ldan gyis bshar sbyang bya ba'i phyir du bkod pa'o / /
'dis kyang rgyal ba'i dbang po tsong kha pa chen po'i bstan pa phyogs thams cad du dar zhing rgyas la yun ring du gnas par gyur cig / / /
