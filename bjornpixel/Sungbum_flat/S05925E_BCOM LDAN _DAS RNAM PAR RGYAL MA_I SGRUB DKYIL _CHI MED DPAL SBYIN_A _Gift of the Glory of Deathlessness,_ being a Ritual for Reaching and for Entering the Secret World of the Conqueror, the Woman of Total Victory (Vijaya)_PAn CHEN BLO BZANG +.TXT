@# / /
bcom ldan 'das rnam par rgyal ma'i sgrub dkyil 'chi med dpal sbyin zhes bya ba bzhugs so / /
@## / /
na mo gu ru many+dzu g+ho ShA ya /
rab 'byams rgyal ba'i 'khor lo mtha' dag gi /
bsngags bya kun gyis bsngags pa'i bcom ldan ma / /
dran pas tshe dang ye shes mchog stsol ba'i / /
rnam par rgyal ma'i zhabs la gus btud de / /
de nyid bsnyen cing sgrub dang dkyil 'khor gyi /
cho ga'i las rim rje btsun bla ma yi / /
rdo rje 'chang dbang lam gyi rim pa las / /
ji ltar gsungs pa'i ngag 'don rim pa brjod / /
! / /
'dir rje btsun rnam par rgyal ma'i sgrub dkyil ngag 'don gyi rim par bsgrigs pa ni 'di ltar /
rang nyid rje btsun bcom ldan 'das ma rnam par gyal mar gyur /
oM sarba ta thA ga ta u db+ha wa ye swAhA /
oM sarba ta thA ga ta kA ya wA ka tsit+ta badzra pra Na me na /
sarba ta thA ga ta badzra pA da ban+da @# / /
nAM ka ro mi /
phyogs bcu na bzhugs pa'i sangs rgyas dang byang chub sems dpa' thams cad la /
byang chub snying po la mchis kyi bar du bdag nyid yong ye 'bul na /
sangs rgyas dang byang chub sems dpa' chen po rnams kyis bdag bzhes su gsol /
bdag la dngos grub bla na med pa stsal du gsol / /
sangs rgyas chos dang tshogs mchog la / /
byang chub bar du skyabs su mchi / /
bdag dang gzhan don sgrub slad du / /
bdag gis byang chub sems bskyed do / /
phyogs bcu dag na bzhugs pa yi / /
sangs rgyas byang chub sems dpa' gson / /
bdag gis rdzogs pa'i byang chub phyir / /
deng nas byang chub sems bskyed do / /
oM badzra kro d+ha mahA pA lA ha na da ha pa tsa bi d+h+wan sA ya /
u ts+tshaSh+ma kro d+ha hUM phaT /
khro bo mnol ba med pa'i sngags rgyas /
kun nas bsrungs bar byas pa'i /
rang gi snying khar zla ba la /
rnam snang gi ngo bo ma yig dang /
mgo bo la mi g.yo ba'i ngo bo ha yig gnyis 'bar ba'i phreng ba 'khrug par gyur /
oM swA b+hA wa shud+d+hAH sarba d+harmAH swa b+hA wa shud+d+ho nyahaM /
chos thams cad rang bzhin gyis dag par gyur /
oM sarba ta thA ga ta ud+pha wa ye swAhA /
oM ni kha na ba su d+he ye swAhA /
zhes gtsang byed kyis blangs te /
cha gsum du bgos nas gnas gtsang mar bzhag par gyur /
na mo rat+na tra yA ya /
nam sh+tsaN+Da badzra pA Na ye /
mahA yak+Sha se na pa ta ye /
na mo badzra kro d+hA ya /
tadya thA /
oM hu lu hu lu hi ShTHa tiShTHa /
ban+d+ha ban+d+ha /
ha na ha na a mr-i te hUM phaT /
bdud rtsi thab sbyor gyis rang bsrungs te /
oM ha na ha na a mr-i te hUM phaT /
lus kyi bgegs bsal cing /
oM badzra agni pra ti ba ta ye swAhA /
rdo rje'i go bskon par gyur /
na mo rat+na tra yA ya /
oM kha ki l-i hUM phaT /
gnas rnams su rdo rje'i go chas bsdams par gyur /
na mo badzra ya hUM ha na d+hu na /
ma tha bid+h+wa na sA ya /
ud sa rA ya phaT /
sa la gtugs pas de'i bgegs sbyangs /
na ma tha bid+h+wa nra sA ya ud sa rA ya phaT /
chu la reg ste /
de'i bgegs sbyangs par gyur /
na mo rat+na tra yA ya /
na ma sh+tsaN+Da badzra pA Na ye /
oM ha na ha na badzra badzra Na ha /
chu la btab cing /
oM kI li kI la badzra hUM phaT /
chu des sa la bsang gtor byas par gyur /
oM badzra ha ra hUM /
'di lan bdun brjod /
sa'i cha dang pos /
skam khrus byas par gyur /
na mo rat+na tra yA ya /
na ma sh+tsaN+Da badzra pA Na ye /
mahA yak+Sha se na pa ta ye /
na mo badzra kro d+hA ya /
daM Sh+ToTa ka Ta b+hai @# / /
ra wA ya /
tadya thA /
oM a mr-i ta kuN+Da li kha kha khA hi khA hi /
tiShTHa tiShTHa /
ban+d+ha ban+d+ha /
ha na ha na /
gardza gardza /
bi s+pho TA ya bi s+pho TA ya /
sarba big+h+nA na bi nA ya kAn /
ma hA ga Na pa ti /
dzi bi ta an+ta ka rA ya swAhA /
sa'i cha gnyis pas /
lag pa bkrus pas rnam par dag par gyur /
oM shru ti smr-i ti d+ha ri Ni hUM ha /
lan gsum brjod /
dbyangs can gyi sngags brgyas nye reg byas /
oM su sid+d+hi ka ri swAhA /
gtsug phud bcings shing /
oM b+hu ra dza la hUM phaT /
sa'i cha gsum pas /
lus thams cad la bskus te /
skam khrus byas pas yongs su dag par gyur /
na mo rat+na tra yA ya /
na mash+tsa N+Da badzra pA Na ye /
zhes pa nas /
ka rA ya swAhA'i bar brjod /
sngags dang phyag rgyas /
chu dkrugs pas dag cing gtsang ba'i rang bzhin du gyur /
oM ra te ra te bud+d+hA ya swAhA /
lan gsum bya /
oM a mr-i te hUM phaT /
lan drug brjod /
rang gi mgo bor blug cing lag pa bkrus te /
bdag nyid la dbang bskur /
rje btsun rnam par rgyal ma'i lha tshogs spyan drangs /
mdun du bzhugs pa'i sku bsil bar gyur /
oM sarba ta thA ga ta a mr-i te swAhA /
lan gsum bya /
oM a mr-i ta A yu rda de swAhA /
lan nyer gcig brjod /
oM shru ti mr-i ti d+ha ri Ni hUM ha /
oM sarba ta thA ga ta kA ya wA ka tsit+ta /
badzra pra Na me na sarba ta thA ga ta /
badzra pA da /
ban+da nAM ka ro mi /
oM bI ra dzaH bI ra dzaH mahA badzri /
sa ta sa ta /
sa ra te /
sa ra te /
tra yi tra yi /
birda ma Ni saM b+ha ny+dza ni /
ta ra ma ti sid+d+ha a gre taM swAhA /
dzi na dzi ka /
rang gi spyi bor bsang gtor byas te /
sbags pa la sogs pa'i skyon dang bral bar gyur /
na mo rat+na tra yA ya nas /
a mr-i te hUM phaT /
ku sha'i gdan la rdo rje'i skyil krung gis 'dug par gyur /
oM ru ru s+phu ru dzwa la tiShTHa sid+d+ha lo tsa ne sarba ar+tha sA d+ha ni swAhA /
lag pa g.yas pa'i mkhrig mar gdu bus brgyan cing /
dzi na dzi ka /
srin lag g.yas la ku sha'i bsang byed mdzes par gyur /
oM rak+Sha rak+Sha mA nra /
sarba bud+d+ha a d+hi ShTHA na /
Adma tsi wa ra swAhA /
lan gsum bya /
byin gyis brlabs pa'i dar gyi sham thabs dang /
gos kyi ga shal dang /
ze'u kha bcings pas mdzes par byas /
oM su sid+d+hi ka ri ka ri swAhA /
gtsug tor bcings te bsrungs par gyur /
sangs rgyas chos dang tshogs mchog la /
zhes sogs skyabs 'gro lan gsum brjod /
oM traM ban+d+ha swAhA /
dzi na dzi ka /
oM te dzaH te dzaH sa ni sid+d+hi sA d+hA ya hUM phaT /
mchod pa rnams phul du byung ba'i lha rdzas su gyur /
na mo rat+na tra yA ya /
zhes pa nas /
a mr-i te hUM phaT /
dzi na dzi ka /
oM sarba ta thA ga ta uSh+Ni Sha bi dza ya /
sa pa ri wA ra ar+g+haM pra tI ts+tsha swAhA /
oM pra wa ra sad ka raM pA dyaM pra tI ts+tsha swAhA /
ha ra ha ra sarba bidyA d+ha ri pU dzi te swAhA /
sngags de lan bzhis me tog sogs byin gyis brlabs /
A lo ka ya /
A lo ka ya /
bi dyA d+ha ri pU dzi ti swAhA /
oM sarba ta thA ga ta uSh+NI Sha bi dza ya sa pa ri wA ra shap+ta pra tI ts+tsha swAhA /
@# / /
oM ha na ha na a mr-i te hUM phaT /
oM traM ban+d+ha swAhA /
bdag nyid kyi bgegs bsal cing /
oM kI li kI la badzri badzri /
b+hur ban+d+ha ba n+d+ha hUM phaT /
lan bdun brjod /
phyogs kun tu bsang gtor byas pas bgegs bskrad par gyur /
oM kI li nas /
ban+d+ha hUM phaT /
bgegs rnams la khro bo rdo rje phur bus btab pas g.yo 'gul med par gyur /
oM su sid+d+hi ka ra dzwa li ta /
A nan ta /
mu rta ye /
dzwa la dzwa la ban+d+ha ban+d+ha ha na ha na hUM phaT /
steng gi lha'i gdon rnams bcings par gyur /
oM dzwa la hUM /
dzi na dzi ka b+h+rUM /
oM a mr-i ta udb+ha wa udb+ha wa hUM phaT /
na mo rat+na tra yA ya /
na ma sh+tsa N+Da badzra pA Na ye /
mahA yak+Sha se na pa ta ye /
oM sum+b+ha ni sum+b+ha hUM /
gr-ih+Na gr-ih+Na hUM /
gr-ih+NA pA ya gr-ih+NA pA ya hUM /
A na ya ho b+ha ga wa na bidyA rA dzA hUM phaT swAhA /
phyogs kyi bgegs thams cad bcings par gyur /
na mo rat+na tra yA ya /
na ma sh+tsa N+Da badzra bA Na ye /
mahA yak+Sha se na pa ta ye /
tadya thA /
oM sa ra sa ra /
badzra pra ka ra hUM phaT /
rdo rje ra bas bar mtshams med par bskor bar gyur /
na mo rat+na tra yA ya /
na ma sh+tsa N+Da badzra pA Na ye /
mahA yak+Sha se na pa ta ye /
oM bi s+phu rak+Sha badzra pA Ni hUM phaT /
rdo rje ra ba'i steng du gur du gyur /
na mo rat+na tra yA ya nas /
a mr-i te hUM phaT /
oM kI li kI li zhes pa nas /
ban+d+ha ban+d+ha hUM phaT /
sngags dang phyag rgyas de rnams byin gyis brlabs par gyur /
na maH sa man+ta badzrA NAM /
oM ta ra ta ra /
tu ru tu ru /
ma Ta ma Ta /
ban+d+ha ban+d+ha /
sarba tra a pra ti hi te sa si me /
sa ma ban+d+ha /
ku ru ku ru /
ta ra ta ra /
sa man+ta badzre /
sa man+ta badzra /
ku ru a ma le /
ku ru Na ma la /
tu ta ye tu ta ye /
ba ra ba ra /
ka ra ka ra /
su mi ma sa man+ta /
bid+h+wa na sa ye /
dzwa lA ya swAhA /
rdo rje ra ba'i phyogs thams cad du me dpung 'bar bas khyab par gyur / /
! / /
rang gi gnas su rin po che du ma las byas pa'i sa gzhi gser gyi bye ma bdal bar gyur /
oM tsal bI hUM swAhA /
de'i steng du /
'o ma'i rgya mtsho nya lcibs la sogs pa'i skyon dang bral ba /
padma dang ut+pal la sogs pa me tog gis brgyan pa /
rin po che'i bya'i tshogs mang po lding bar gyur /
oM bi ma la d+ha ha hUM /
de'i dbus su ri rab gru bzhi pa ngos bzhi nas gser dang /
dngul dang /
in+d+ra nI la dang /
sbur long las byas pa'i them skas kyi phreng bas brgyan pa /
mtha' thog thag /
dpag bsam gyi shing legs par 'khrungs pa la rnam par rgyal ba'i bdan stong 'phur bas brgyan pa /
de'i steng du padma'i sdong bu /
rin po che du mas brgyan pa'i /
rin po che sna tshogs kyi 'dab ma can gser gyi ze ba dang /
sbur long gi ze'u 'bru dang ldan pa /
snying po'i thog la dngul gyi ri mos bskor ba /
dpag tshad du ma'i khyon can ri rab kyi dbus brtol nas byung ba'i lte bar /
b+h+rUM las byung ba'i gzhal yas khang gru bzhi sgo bzhi pa /
phyi nas rim pa bzhin sngo ser dmar ljang dkar ba'i rim pa lnga dang ldan pa'i rin po che'i rtsig pas bskor ba'i steng na rin po che'i pha gu gzhi dmar po la /
rin po che gru bzhi pa dang /
zur gsum pa la sogs pas spras pa /
@# / /
de'i steng na chu srin gyi kha nas mu tig gi do shal dang /
do shal phyed pa 'phyang ba /
de'i phyi ngos su /
bya 'dab las 'phyang ba'i rin po che'i shar bu /
de'i steng du mda' yab padma 'dab ma phyed pa'i dbyibs can la /
ba dan dang rgyal mtshan la sogs pas /
mdzes par byas pa /
phyi'i steng gi zur bzhi la gdugs bzhis brgyan pa /
rtsig pa'i 'gram nas 'dod yon gyi snam bu dmar pos bskor ba la bzhugs stabs dang kha dog sna tshogs pa'i lha mo mchod rdzas thogs pa rnams kyis mchod pa byed bzhin pa /
sgo dang sgo khyud kyi phyi'i mtshams dang rtsig pa'i phyi nang gi zur bzhir /
zla ba phyed pa la gnas pa'i rin po che dmar po'i steng nas rdo rjes mtshan pa /
sgo bzhi so so'i mdun du /
stegs bu gru bzhi pa'i steng du bum pa la gnas pa'i ka ba bzhi bzhis bteg pa'i rta babs /
gser /
shar bu /
rin po che /
rta rmig /
mun snam /
wa ran+ta /
mun pa /
shar bu /
rin po che /
rmig pa /
mda' yab ste snam du bcu gcig dang ldan pa'i rtse mor chos kyi 'khor lo'i g.yas g.yon du ri dwags pho mo dang bcas pa /
rta babs kyi g.yas g.yon du bum pa bzang po las skyes pa'i dpag bsam gyi shing la /
rgyal srid rin po che sna bdun dang /
bar bar du grub pa thob pa dang /
sprin gyi gseb nas byung ba'i lha me tog gi phreng ba bzung ba rnams kyis kun nas mdzes par byas pa /
gzhal yas khang gi nang du ka ba brgyad kyis bteg pa'i rdo rje'i gdung bzhis mdzes par phub pa'i rtse mor nor bu rin po che'i tog gis spras pa /
lha dang mi las yon tan khyad par gyis 'phags pa'i khang bzang dam pa phyi ltas nang gsal ba nang bltas phyi gsal ba'i nang gi steng dang /
'og gi sa gzhi thams cad /
shar sngo /
lho ser /
nub dmar /
byang ljang /
lte ba dkar bar gyur pa'i dbus su /
rin po che las grub+pa'i mchod rten /
rin po che'i khri'i steng na /
rin po che'i bang rim zlum po gsum /
de'i steng du /
bum gdan /
bum pa /
bre /
gdugs rim pa bcu gsum /
char khebs tog dang bcas pa /
me tog gi phreng ba dang /
dar sna tshogs kyi lda ldis mdzes par byas pa /
bum pa zlum po sgo dang bcas pa yangs shing rgya che ba'i dbus dang g.yas g.yon steng rnams su /
sna tshogs padma dang zla ba'i gdan lnga /
phyogs bzhir sna tshogs padma dang nyi ma'i gdan re re /
gzhan yang padma'i dra ba brgya stong khri bye ba snyed byung bar gyur /
na maH sarba ta thA ga ta nAM /
sarba thA ud ga te s+pha ra Na hi maM ga ga na khaM swAhA /
steng du bla bre yab skad cig gis byung bar gyur /
oM swa b+ha wa nas haM /
de ltar bdag gi de kho na nyid don dam par spros pa thams cad dang bral ba ji ltar yin pa de bzhin du /
lha'i de kho na nyid kyang de ltar yin pas /
de gnyis chu dang 'o ma 'dres pa bzhin du /
rnam par mi rtog pa'i sgo de nyid du /
bdag dang lha'i ri kho na nyid dbyer mi phyed par gyur /
stong pa'i ngang las /
oM b+h+rUM swAhA /
zhes pa'i sngags kyi @# / /
gdangs kyi rnam pa /
nam mkha' la grag par gyur /
bdag dang lha'i de kho na nyid dbyer mi phyed pa'i rnam pa can gyi rang gi sems /
zla ba'i dkyil 'khor du gyur pa'i steng du sngags kyi rnam par nam mkhar grag pa de /
shin tu dag pa'i dngul chu gser gyi bye ma la zhen pa ltar /
yig 'bru bris pa'i rnam pa can du 'khod pa yongs su gyur pa las /
sna tshogs rdo rje'i lte bar /
oM b+h+rUM swAhA /
zhes pas mtshan par gyur /
zla ba dang phyag mtshan sngags dang bcas pa las 'od zer sna tshogs byung ba'i rtse mo la /
bcom ldan 'das rnam par rgyal ma'i lha'i gzugs dpag tu med pa byung nas /
nam mkha'i dbyings thams cad khyab par byas /
rgyal ba thams cad la mchod pa'i sprin chen po sprul pas legs par mchod /
gzhan yang sprin chen po sprul pa las bdud rtsi'i char rgyun babs pas /
dmyal ba la sogs pa'i sdug bsngal gyi me rnams zhi zhing /
de rnams tshim par byas nas lha'i sku dang bcas pa'i 'od zer slar log nas /
rang gi sems zla ba'i dkyil 'khor dang /
phyag mtshan sngags dang bcas pa la zhugs pa las /
bcom ldan 'das ma lha dgu'i brten pa'i dkyil 'khor dus gcig tu grub pa ni /
dbus kyi gdan la rang nyid bcom ldan 'das gtsug tor rnam par rgyal ma sku mdog dkar mo /
zhal gsum phyag brgyad ma /
rtsa ba'i zhal dkar ba /
g.yas ser| g.yon sngo ba'i zhal re re'ang spyan gsum gsum dang ldan pa'i /
g.yon zhal yid tsam khro zhing /
mche ba cung zad gtsigs pa /
phyag brgyad kyi g.yas dang pos sna tshogs rdo rje dang /
gnyis par padma'i steng du sangs rgyas 'od dpag med /
gsum pas mda' 'dzin cing /
bzhi pas mchog sbyin gyi phyag rgya mdzad pa /
g.yon dang pos rdo rje zhags pa dang bcas pa'i sdigs mdzub thugs kar mdzad pa /
gnyis pas mi 'jigs pa sbyin pa'i phyag rgya /
gsum pa na gzhu dang /
bzhi pas mnyam gzhag gi steng na bdud rtsis gang ba'i bum pa bsnams pa /
zhabs rdo rje'i skyil mo krung gis bzhugs pa /
lha rdzas las grub pa'i dar gyi stod g.yogs dang smad g.yogs mdzes par byas shing /
rin po che sna tshogs kyis brgyan pa /
de'i g.yas su spyan ras gzigs dkar po /
g.yas rnga yab dkar po dang /
g.yon padma dkar po bsnams pa /
g.yon du gsang ba'i bdag po sngon po /
g.yas rnga yab dkar po dang /
g.yon ut+pal sngon po'i steng na rdo rje bsnams pa /
gnyis ka'ang bzhengs bzhi ba'i nyams can /
dar dang rin po che'i rgyan sna tshogs pas brgyan cing /
gtso mo la gzigs pa /
shar du mi g.yo ba sngon po g.yas ral gri /
lhor 'dod rgyal sngon po g.yas lcags kyu /
nub tu dbyug sngon can sngon po g.yas dbyug pa /
byang du stobs po che sngon po g.yas rdo rje rtse gsum pa bsnams pa /
thams cad kyang @# / /
g.yon ma rungs pa 'dul ba'i sdigs mdzub thugs kar mdzad pa /
dbu skra dang sma ra dmar ser 'bar zhing /
mche ba gtsigs pa /
spyan gsum dang ldan zhing /
khro gnyer rab tu bsdus pa la sogs pa'i khro bo'i nyams thams cad dang ldan pa /
sprul dang rin po che'i rgyan gyis brgyan cing /
stag gi pags pa'i sham thabs can /
ye shes kyi me rab tu 'bar ba'i dbus na /
zhabs g.yas bskums shing g.yon brkyangs pa'i stabs kyis bzhugs pa /
steng gi g.yas g.yon du gtsang ma'i gnas kyi lha'i bu gnyis gser gyi mdog can /
dar dang rin po che'i rgyan gyis brgyan pa /
phyag gnyis kyis bdud rtsis gang ba'i bum pas /
bcom ldan 'das ma la sku khrus gsol ba /
lha thams cad kyi spyi bor oM las 'khor lo dkar po'i lte bar oM gyis mtshan pa /
mgrin par AH las padma dmar po'i lte bar AH sa mtshan pa /
thugs kar hUM las rdo rje sngon po'i lte bar hUM gis mtshan pa /
dpral bar traM ser po /
lte bar hrIH dmar po /
brla g.yas g.yon la aM aH ljang khus mtshan par gyur /
oM sarba ta thA ga ta udb+ha wa ye swAhA /
lan bzhi brjod /
oM traM ban+d+ha swAhA /
dad pa dang ni dam tshig gis| |tshur gshegs tshur gshegs bcom ldan 'das /
bdag gi mchod yon bzhes nas kyang / /
mchod pas bdag la dgyes par mdzod / /
dzi na dzi ka /
e hya hi /
oM sarba ta thA ga ta uSh+NI sha bi dza ya sa pa ri wA ra ar+g+haM pra tI ts+tsha swAhA /
bcom ldan 'das gtsug tor rnam par rgyal ma'i lha tshogs la /
rig sngags dang /
gsang sngags dang /
khro bo dang /
mngag gzhug pa dang /
mngag gzhug ma la sogs pa /
nam mkha'i dbyings khyab cing khor yug tu bskor nas byon te /
mdun gyi nam mkhar bzhugs par gyur /
bcom ldan thugs rjes byon pa legs /
bdag cag bsod nams skal bar ldan / /
bdag gi mchod yon bzhes nas kyang| |thugs la dgongs shing gnang bar mdzod / /
bdag dang 'gro la thugs brtse'i phyir / /
nyid kyi rdzu 'phrul mthu yis ni / /
ji srid mchod pa bdag 'bul na / /
de srid bcom ldan bzhugs su gsol / /
oM ka ma la ye stwaM /
oM badzra A sa ni hUM phaT /
oM badzra ka hUM phaT /
shaM ka re sa ma ye swAhA /
dzi na dzi ka /
oM tsaN+TA mahA ro Sha Na hUM phaT /
dzaH hUM baM hoH dam tshig pa dang gnyis su med par gyur /
slar yang thugs ka'i hUM las 'od zer 'phros /
dbang gi lha rnams spyan drangs /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
de rnams kyis ye shes kyi bdud rtsis gang ba'i bum pa thogs nas /
ji ltar bltams pa tsam gyis ni / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi She ka ta sa ma ye shrI AH hUM /
zhes gsung zhing dbang @# / /
bskur bas /
lus thams cad gang /
dri ma thams cad dag /
chu'i lhag ma spyi gtsug tu gnas pa yongs su gyur pa las /
gtso mo la rnam par snang mdzad /
spyan ras gzigs la 'od dpag med /
gsang ba'i bdag po dang khro bo bzhi la mi skyod pa /
lha'i bu gnyis la rin 'byung gis dbu brgyan cing /
dbang gi lha rnams kyang de nyid la thim par gyur /
sngar bshad pa bzhin mchod pa byin gyis brlabs /
chu gnyis nyer spyod rol mo dang bcas pa 'bul / /
mdzes ldan padma dri med ri bong can / /
de steng sgeg pa'i nyams kyis yid 'phrog cing / /
gzi brjid nyi ma 'bum ltar rab tu brjid / /
phyag gi mthil na tshe dpag med bzhugs shing / /
bdud dang nyon mongs dgra las rnam rgyal bas / /
'jig rten gsum na rnam par rgyal ma zhes / /
gang gi snyan pa rab tu gsal ba can / /
bcom ldan 'das ma de la mgos phyag 'tshal / /
de yi kun tu bzang po'i 'phrin las rnams / /
dgongs pa ji bzhin skong ba'i phun tshogs 'khor / /
rje btsun thugs rje'i gter dang gsang ba'i bdag /
dpal ldan khro bo'i dbang po bzhi la 'dud / /
'chi bdag stobs 'phrog bdud rtsi'i char 'bebs shing / /
rdo rje'i tshe yi dpal rab ster mdzad pa / /
rab mchog lha yi bu ni zung cig la / /
rgyun du dang bas bdag ni phyag 'tshal lo /
zhes pas bstod /
bdag bskyed kyi skabs 'dir bzlas pa bya bar 'dod na 'og nas 'byung ba ltar bzla zhing /
mjug tu /
dge ba 'di yis myur du dag / /
ces sogs bsngo ba smon lam gyis rgyas gdab par bya'o /
de nas bum bskyed ni /
bum pa'i steng du rnam rgyal mchod rten byin rlabs can bzhugs /
mtha' mchod pas bskor ba sogs dang /
bum pa rgyas bsdus ji ltar byed pa'i tshul rnams /
tshad ldan gyi gzhung spyi nas 'byung ba ltar byas /
ngag 'don gyi rim pa ni /
traM ban+d+has bsangs /
swab+hA was sbyangs /
stong pa'i ngang las /
baM las byung ba'i rin po che'i bum pa dkar po lto ba che ba /
mgrin pa ring ba /
mchu 'phyang ba la sogs pa'i mtshan nyid thams cad yongs su rdzogs par gyur /
oM tA p+te tA p+te mahA tA p+te ye swAhA /
lha'i chu bo gang+gA dang bum pa'i chu dbyer mi phyed par gyur /
bum pa'i steng du /
b+h+rUM las byung ba'i rin po che las grub pa'i mchod rten zhes pa nas /
phyogs bzhir sna tshogs padma dang nyi ma'i gdan re re /
na maH sarba ta thA ga tA nAM /
sarba thA nas khaM swAhA /
oM swab+hA wa nas haM /
de ltar dam tshig pa'i lha'i de kho na nyid /
don dam par spros pa thams cad dang bral ba ji ltar yin pa de bzhin du /
ye shes pa'i lha'i de kho na nyid kyang de ltar yin pas /
zhes pa nas /
bcom ldan 'das ma lha dgu'i brten pa'i dkyil 'khor dus gcig tu grub pa ni /
dbus kyi gdan la bcom ldan 'das ma zhes pa nas /
sku khrus gsol ba /
gtso bo'i g.yon du /
sna tshogs padma dang /
nyi ma'i gdan la /
hUM las ral gri hUM gis @# / /
mtshan pa de yongs su gyur pa las /
mi g.yo ba sngon po g.yas ral gri dang /
g.yon ma rungs pa 'bul ba'i sdigs mdzub /
ces pa nas /
g.yon brkyangs pa'i stabs kyis bzhugs pa /
lha thams cad kyi spyi bor zhes pa nas /
de nyid la thim par gyur /
mchod pa byin rlabs /
'bul ba dang /
bstod pa'i bar sngar bzhin bya /
bdag bskyed kyi thugs ka las 'od zer 'phros pas /
bum pa'i steng gi lha rnams kyi thugs rgyud bskul /
thugs ka'i sngags phreng gsal ba /
so so las 'od zer 'phros /
rgyal ba sras bcas kyi thugs ka nas ye shes kyi bdud rtsi bkug /
bum pa'i chu la thim zhing /
lha so so'i sku las kyang bdud rtsi'i rgyun babs pas bum pa gang bar bsams la /
thog mar legs so sbyin pa'i phyag rgya bcas la /
gzungs rings tshar gcig bzla /
de nas phyag rgya m3ed par gzungs nyi shu rtsa re la sogs pa ci rigs pa bzla zhing /
stong mchod la sogs pa'i skabs gzhan du ni /
de dang de'i rnam gzhag spros nas shes par bya'o / /
de nas gtor ma rnams /
a kA ro'am /
sngags drug dang /
phyag rgya drug gis byin gyis brlabs la /
mgron rnams kyi ljags 'od zer gyi sbu bus gtor ma'i bcud thams cad drangs te gsol bar gyur par bsams la /
oM uSh+NI Sha bi dza ya sa pa ri wA ra i daM pa laM ta kha kha khA hi khA hi /
zhes pa lan gsum mam bdun gyis bcom ldan 'das ma 'khor dang bcas pa la phul /
rgyas par na cha gsum kyang btang ste /
dge ba'i rtsa ba 'di dpal ldan bla ma dam pa rnams kyi sku tshe rgyas pa la sogs pa dngos grub kyi rgyur bcom ldan 'das rje btsun rnam par rgyal ma'i lha tshogs la 'bul lo / /
mgon po khyed kyis dpal ldan bla ma dam pa rnams kyi sku tshe rgyas pa la sogs pa'i dngos grub bdag la stsal du gsol /
zhes dge rtsa phul /
dpal ldan lha mo ston ka'i zla ba'i mdog /
ces sogs rgyas bsdus ci rigs pas bstod /
gang yang bdag blo rmongs pa yis /
zhes sogs dang /
ma rnyed yongs su ma shes dang /
zhes sogs kyis bzod par gsol te /
'dod don la gsol ba gdab /
mchod rten gyi nang gi lha rnams /
'dir ni gzugs dang lhan cig tu /
zhes sogs brtan bzhugs bya'o / /
mdun bskyed bsgrub pa'i tshul ni /
thog mar rdul tshon gyi dkyil 'khor bri ba'i dbang du byas na /
sa brtag pa dang /
mngon pa las slong ba sogs kyi rnam gzhag rgyas par /
rdo rje 'chang chen po'i lam gyi rim pa las shes par bya zhing /
mdor bsdus tsam ngag 'don gyi dbang du byas na /
oM sarba ta thA ga ta ud b+ha wa ye swAhA /
rang nyid rje btsun rnam par rgyal mar gyur /
mchod pa bsangs sbyangs /
byin rlabs /
gtor ma yang /
a kA ro /
lan gsum gyis byin gyis brlabs te /
rang gi thugs ka'i hUM las 'od zer 'phros /
zhing skyong dang /
gzhi bdag @# / /
'khor bcas spyan drangs /
mchod yon phul /
a kA ro'i sngags lan gsum sogs kyis gtor ma phul /
ar+g+haM nas shap+ta'i bar gyis mchod /
gang yang 'dir gnas lha dang klu / /
gnod sbyin srin po'am ni gzhan / /
de dag rnams las 'di ni / /
bdag zhu khyed kyis stsal du gsol / /
lan gsum gsol bas /
gnang ba sbyin par bsam /
de'i rjes su /
rdzas sngags ting nge 'dzin gsum gyis sbyangs /
sngar bzhin mchod gtor byin gyis brlabs la /
rang gi thugs ka'i hUM las 'od zer 'phros /
sa'i lha mo ser mo mchog sbyin dang bum pa 'dzin pa sa 'og nas spyan drangs /
dkyil 'khor gyi tshom bu'i steng du bzhugs par bsam /
sngar bzhin mchod gtor phul /
skyob pa sangs rgyas thams cad kyi / /
spyod pa'i tshul dang khyad par dang / /
sa dang pha rol phyin rnams la / /
lha mo khyod ni dbang du gyur / /
skyob pa shAkya seng ge yis / /
ji ltar bdud kyi dpung bcom pa / /
de bzhin du ni bdud kyi dpung / /
bcom nas dkyil 'khor bri bar bya /
zhes lan gsum gsol ba btab pas gnang ba sbyin nas de nyid du thim par bsam mo / /
de nas dkyil 'khor gyi dbus su sgrub grogs dang bcas te 'dug nas /
bdag bskyed bzlas pa dang bcas pa'i bar sngon du btang /
chu gnyis sngon du 'gro ba'i mchod pa phul te /
bdag nyid kyi lce hUM las skyes pa'i rdo rjer gyur /
ma lus phyogs na bzhugs pa yi / /
sangs rgyas rnams ni bdag la dgongs / /
bdag ming 'di zhes bgyi ba yis / /
rnam par rgyal ma'i dkyil 'khor bri / /
sangs rgyas kun dang gshegs nas kyang / /
dngos grub kun 'dir stsal du gsol /
zhes lan gsum gsol ba btab pas gnang ba sbyin par bsam /
dzi na dzi ka gats+tsha /
ye shes pa rnams rang gzhin gyi gnas su gshegs /
rgyas par spro na skabs 'dir khro bo spyan drangs te spyi 'gro ltar bgegs skrod rgyas par byed /
bsdu na oM traM ban+d+has bgegs sbyangs /
dkyil 'khor gyi gzhi ba byung la sogs pas byung / /
las thig bsangs sbyangs /
hUM las mi g.yo ba'i ngo bor bsams la mchod bstod bya /
thig ji ltar 'debs pa'i tshul ni /
rnam par rgyal ma'i dkyil 'khor ni / /
phyi dbyibs mgon po tshe dpag med / /
lha dgu'i dkyil 'khor ji bzhin la / /
shar gyi rtsa thig phrad mtshams nas / /
chu chung bzhi cha dbus son par / /
seng khri de steng rmang dge bcu| |bang rim zlum po gsum gyi steng / /
padma bum pa bre dang ni / /
chos 'khor bcu gsum char khebs steng / /
nyi zlas brgyan pa'o g.yas g.yon du / /
me tog phreng bas mdzes par bya / /
bum pa'i lte bar sgo khyim dbus / /
pad zla'i gdan la rje btsun ma'i / /
phyag mtshan sna tshogs rdo rje'i steng / /
sa bon b+h+rUM gyis mtshan pa dang / /
g.yas g.yon mdun la nye ba'i ngos / /
phyag mtshan yang na hrIH dang hUM / /
de yi rgyab ngos g.yas g.yon @# / /
du / /
bum pa'am yang na sa bon de'i / /
phyogs bzhir khro bo'i dbang po la / /
rang rang g.yas kyi phyag mtshan nam / /
yang na sa bon hUM yig ni / /
rang rang gdan la mdzes par bri / /
tshon sna lnga yang bsangs sbyangs te / /
oM hUM traM hrIH AH rnams las / /
ye shes lnga yi bdag nyid mos / /
tshul 'dis ye shes thig skud kyang / /
byin gyis rlob tshul shes byas te / /
ye thig btab la tshon rnams dgram / /
de bzhin slob ma lhag gnas kyang / /
nang dbang sngags sdom 'dzin pa sogs / /
rgyud sde gong ma rnam gnyis kyi / /
thun mong min pa'i cho ga'i tshul / /
'ga' zhig bzhag nas gzhung bzhin bya /
zhes pa'o / /
de nas /
oM sarba ta thA ga ta ud p.ha wa ye swAhA /
rang nyid bcom ldan 'das ma rnam par rgyal mar gyur /
na mo rat+na tra yA ya /
na maH tsaN+Da badzra pA Na ye /
mahA yak+Sha se na pa ta ye /
ta dya thA /
oM sa ra sa ra zhes pa nas /
rdo rje ra ba'i phyogs thams cad du me dpung 'bar bas khyab par gyur /
rang gi gnas su zhes par /
rang gi mdun du rin po che du ma las byas pa'i sa gzhi gser gyi bye ma bdal bar gyur /
zhes pa nas /
swa b+hA wa nas haM /
de ltar dam tshig pa'i de kho na nyid don dam par spros pa thams cad dang bral ba ji ltar yin pa de bzhin du /
zhes pa nas /
dbang gi lha rnams kyang de nyid la thim par gyur /
zhes pa'i bar bum bskyed bzhin no / /
mchod pa byin rlabs ni /
oM traM ban+d+ha swAhA /
dzi na dzi ka /
te dzaH te dzaH nas hUM phaT /
oM las rin po che'i snod yangs shing rgya che ba rnams kyi nang du rang rang gi ming yig dang po thig les brgyan pa zhu ba las byung ba'i mchod pa rnams phul du byung ba'i lha rdzas su gyur /
na mo rat+na tra yA ya /
zhes pa nas /
d+ha ri pU dzi te swAhA /
byin gyis brlabs /
bde bar gshegs so bcom ldan 'das / /
tshur gshegs 'dir ni bzhugs su gsol / /
bdag gi mchod yon bzhes nas kyang / /
thugs kyis thugs dpag mdzad du gsol / /
bdag ni khyed la gus dang ldan / /
oM sarba ta thA ga ta uSh+NI Sha bi dza ya sa pa ri wa ra ar+g+haM pra tI ts+tsha swAhA /
bde bar gshegs so X / /
tshur gshegs X / /
bdag gi X / /
zhabs bsil X / /
thugs kyis X / /
bdag ni khyed la X / /
oM pra wa ra sad ka raM pA dyaM pratI ts+tsha swAhA /
de bzhin gshegs dang de yi sras rnams la / /
rin chen bum pa mang po spos kyi chu / /
yid 'ong legs par gang ba glu dang ni / /
rol mor bcas pa du mas sku bsil lo / /
oM sarba de wa tA a tsi n+ta a mr-i ta swAhA /
sna tshogs dbang po'i gzhu ltar rab bkra zhing / /
gang la reg na bde ba'i rgyur 'gyur ba / /
gos bzang rin chen bdag blo sbyang phyir 'bul / /
bzod pa dam pa'i gos kyis brgyan par shog /
oM badzra wa stra ye AH hUM swAhA /
rgyal ba mtshan dpe'i rang bzhin rgyan ldan zhing / /
rgyan gzhan dag gis brgyan par mi 'tshal yang / /
rin chen rgyan mchog @# / /
phul bas 'gro ba kun / /
mtshan dpes brgyan pa'i sku lus thob par shog /
oM badzra A laM ka ra wa pu Sha Ni AH hUM swAhA /
gtsang zhing gtsang ma las byung ba'i / /
lha rdzas bzang po'i dri 'di dang / /
bdag gis dad pas 'bul lags kyis / /
bzhes nas bdag la dgyes par mdzod / /
A ha ra A ha ra /
sarba bidyA d+ha ri pU dzi te swAhA /
gtsang zhing gtsang mar skyes pa yi / /
lha rdzas bzang po'i me tog 'di / /
bdag gis dad pas X / /
bzhes nas bdag la X / /
A ha ra X /
nags tshal bcud ni yid du 'ong / /
dri yi sbyar ba lha yi rdzas / /
bdag gis dad pas X / /
bzhes nas bdag la X / /
A ha ra X /
sman rnams bcud ni yid du 'ong / /
sngags kyi zhal zas bshos 'di dag /
bdag gis dad pas X / /
bzhes nas bdag la X / /
A ha ra X /
gnod rnams 'joms shing bkra shis pa / /
dge zhing mun pa rnam sel 'di / /
bdag gis dad pas X / /
mar me 'di dag bzhes su gsol / /
A lo ka ya A lo ka ya bidyA d+ha ri pU dzi te swAhA /
de las gzhan yang mchod pa'i tshogs / /
rol mo dbyangs snyan yid 'ong ldan / /
sems can sdug bsngal sim bye pa'i / /
sprin rnams so sor gnas gyur cig /
oM sarba ta thA ga ta uSh+NI Sha bi dza ya sa pa ri wA ra shap+ta pra tI ts+tsha swAhA /
mgon po thugs rje che ldan pa / /
thams cad mkhyen pa'i ston pa po / /
bsod nams yon tan rgya mtsho'i gzhi / /
de bzhin gshegs la phyag 'tshal lo / /
dag pas 'dod chags bral bar gyur / /
dge bas ngan song las grol ba / /
gcig tu don dam mchog gyur pa / /
zhi gyur chos la phyag 'tshal lo / /
grol nas grol ba'i lam yang ston / /
bslab pa dag la rab tu gnas / /
zhing gi dam pa yon tan ldan / /
dge 'dun la yang phyag 'tshal lo / /
gzhon nu'i cha lugs 'chang ba po / /
shes rab sgron mes rab tu brgyan / /
'jig rten gsum gyi mun sel ba / /
'jam dbyangs la yang phyag 'tshal lo / /
sangs rgyas kun gyis rab tu bsngags / /
yon tan dam pa kun bsags pa / /
spyan ras gzigs zhes mtshan gsol ba / /
rtag par brtse la phyag 'tshal lo / /
stobs po che la drag shul can / /
rig sngags rgyal po dge ba can / /
gdul dka' bo dag 'dul ba po / /
rdo rje 'dzin la phyag 'tshal lo / /
mdzes ldan padma dri med ri bong can /
zhes pa nas /
rgyun du dang bas bdag ni phyag 'tshal lo / /
na maH sarba bud+d+ha bo d+hi satwA nAM /
sarba tra saM ku ru mi ta a bi dz+nyA ra shi ni na mo stu te swAhA /
zhes bstod pa 'byung ba'i sngags bzlas /
sdig bshags ni /
'jig rten dag gi phyogs kun na /
de bzhin gshegs pa gang bzhugs dang / /
dgra bcom byang chub sems dpa' dag /
de dag bdag la dgongs su gsol / /
tshe rabs gang yang rung ba na / /
bdag gis sdig pa ci bgyis dang / /
sngon gyi tshe rabs gzhan @# / /
dag dang / /
tshe rabs 'di dang 'khor ba na / /
'dod chags dbang dang blun pa dang / /
khro ba dag gis 'khrugs gyur te / /
sangs rgyas chos dang dge 'dun nam / /
bla ma dag dang pha ma dang / /
dgra bcom byang chub sems dpa' dang / /
sbyin gnas gang yang rung ba dang / /
de las gzhan pa'i sems can dag /
yon tan ldan dang mi ldan la / /
sdig pa'i las rnams gang bgyis dang / /
gang yang bgyid du stsal ba dang / /
gang yang cung zad yi rang ba / /
bag med pas ni phra mo yang / /
lus ngag yid kyis bgyis pa rnams / /
de dag ma lus blos bsdus nas / /
rdzogs pa'i sangs rgyas sras bcas pa / /
bdag gis da ni mngon sum bzhin / /
rab tu gus pas phyag 'tshal te / /
skyo ba'i yid du gyur pa yis / /
thal mo sbyar te nongs pa rnams / /
yang dang yang du so sor bshags / /
btag gis sdig pa bgyis pa rnams / /
rdzogs sangs rgyas kyis mkhyen pa bzhin / /
de ltar bdag gis so sor bshags / /
slan chad de ltar yongs mi bgyid / /
srog chags sdug bsngal zhi bya'i phyir / /
bdag nyid ji srid 'tsho bar du / /
sangs rgyas chos dang dge 'dun la / /
gus par yang dag skyabs su mchi / /
chos kyi longs spyod sna tshogs la / /
mnyam par bzhag nas yi rang ngo / /
mi rtog blo gros bskyed pa'i phyir / /
chos kyi 'khor lo bskor ba dang / /
gdul bya ji srid tshim bar du / /
mya ngan mi 'da' gsol ba 'debs / /
sngon gyi rgyal ba'i sras rnams kyis / /
smon lam ji ltar mdzad pa bzhin / /
bdag kyang dge ba'i sems kyis su / /
de bzhin du ni smon lam 'debs / /
sems can thams cad bde ba dang / /
zhi zhing nang kyang med par shog /
bdag ni bya ba kun nus shing / /
yon tan dang yang ldan par shog /
nor ldan gtong phod shes rab can / /
bzod ldan dge la dad pa dang / /
sems can tshe rabs thams cad du / /
skye ba dran zhing brtser ldan shog /
sems can thams cad sdug bsngal thams cad dang bral bar gyur cig /
bde ba thams cad dang ldan par gyur cig /
sangs rgyas kyi bde bas bde bar gyur cig /
sangs rgyas kyi myang 'das bla na med pas mya ngan las 'da' bar gyur cig /
sems can khams ni mtha' yas dang / /
sdug bsngal nye bar zhi ba dang / /
ngan 'gro rnams las bsgral ba dang / /
nyon mongs rnams las dgrol ba'i phyir / /
srid pa mi bde dog pa na / /
sdug bsngal sna tshogs ci mchis pa / /
de las yongs su bskyab pa'i phyir / /
bdag ni byang chub sems skyed do / /
sems can phongs pa thams cad kyi / /
skyabs su bdag nyid rtag tu shog /
bdag ni mgon med rnams kyi mgon / /
rten med rnams kyi rten du bab / /
skyabs med rnams kyi skyabs gyur cing / /
sdug bsngal bde bar byed pa dang / /
bdag ni sems can thams cad kyi / /
nyon mongs zhi bar byed par shog /
dge ba'i las rnams gang @# / /
dang gang / /
'di dang gzhan du bsags pa rnams / /
bsod nams ye shes zhes bya ba'i / /
tshogs ni rnam pa gnyis su shog /
pha rol phyin pa drug sgo nas / /
bdag gis brtson 'grus gang brtsams pa / /
de yang sems can ma lus pa / /
thams cad la ni phan par shog /
tshe yi mtha' klas byed pa dang / /
gang yang cung zad byed 'gyur ba / /
mdor na sems can thams cad kyi / /
nyon mongs thams cad zhi ba dang / /
grol bar bya ba'i phyir 'bad cing / /
byang chub bar du bdag brtson no / /
de nas bzlas pa'i skabs su /
oM gu ru sarba ta thA ga ta kA ya wA ka tsit+ta pra Na me na sarba ta thA ga ta badzra pA da ban+da nAM ka ro mi /
zhes bla ma lha la phyag byas /
bgrang phreng snyim par bcug /
oM na mo b+haga wa te sid+d+hi sid+hI ya /
sid+d+ha r+the swAhA /
lan bdun bzlas /
phreng ba blangs /
lag pa gang rung gi gung mo dang mthe'u chung brkyangs /
mdzub mo rgyab tu bzhag nas /
srin lag dang mthe bos bgrang /
bzlas pa bya'o / /
de yang gtso mo'i thugs kar sna tshogs rdo rje'i lte bar /
b+h+rUM gyi mthar /
oM b+h+rUM swAhA /
oM a mr-i ta A yurda de swAhA /
zhes pa'i mthar /
oM na mo b+ha ga wa te zhes pa nas /
man+ta pa daiH swAhA /
zhes pa'i sngags phreng gis bskor ba las bdud rtsi'i rgyun babs pas /
'gro ba'i don byas par bsams la ci mang du bzla'o / /
de nas dge rtsa 'bul ba dang /
'dod don la gsol ba gdab pa dang /
'jig rten dang 'jig rten las 'das pa'i lha la gtor ma phul / /
! / /
phyi rol du gtor ma cha gsum byas /
nang du 'ongs /
lan gsum bskor zhing gtso mo la me tog gi phreng ba phul /
bla ma dang gtso bo tha mi dad pas dbang bskur bar mos te /
dga' chen khyed bdag ston pa ste / /
slob dpon khyod ni dgongs su gsol / /
byang chub chen po'i tshul brtan pa / /
mgon po chen po bdag 'tshal lo / /
dam tshig de nyid bdag la stsol / /
byang chub sems kyang bdag la stsol / /
sangs rgyas chos dang dge bdun te / /
skyabs gsum bdag la stsal du gsol / /
thar pa chen po'i grong mchog tu / /
mgon pos bdag ni gzhug tu gsol / /
lan gsum gyis gsol ba gdab /
oM traM ban+d+ha swAhAs bgegs bskrad /
oM tsak+Shur ban+d+ha wa ra ma na ye hUM /
des mig dar bcings /
dzi na dzi ka dri bzang gi chus bsang gtor byas pas sbags pa la sogs pa'i skyon sbyangs /
oM rak+Sha rak+Sha mAna /
sarba bud+d+ha a d+hiShTHA na /
At+ma tsi wa ra swAhA /
byin gyis brlabs pa'i dar gyi sham thabs kyis brgyan par gyur /
yang sngags de bzla /
byin gyis brlabs pa'i gos kyis gshal mdzes par gyur /
sngags de bzla /
ze'u kha bcings te rnam par spras par gyur /
oM su sid+d+hi ka ri swAhA /
gtsug phud bcings te bsrungs par gyur /
na mo rat+na tra yA ya /
na maH tsaN+Da badzra pA Na ye /
mahA yak+Sha se na pa ta ye /
na mo badzra kro d+hA ya /
ta dya thA /
oM hu lu hu lu /
tiShTHa tiShTHa /
ban+d+ha ban+d+ha /
ha na ha na /
a mr-i te hUM phaT /
@# / /
ku shA'i gdan la gnas par gyur /
AH khaM bI ra hUM /
me tog bzung /
oM sarba ta thA ga ta udb+ha wa ye swAhA /
rang nyid bcom ldan 'das rnam par rgyal mar gnas pa'i thugs kar /
nyi ma'i gdan la hUM nag po /
mgrin par padma la gnas pa'i zla ba'i steng du AH dmar po /
spyi bor 'khor lo la gnas pa'i zla ba'i steng du oM dkar po /
yi ge gsum gyi 'od zer gyis lus 'od gsal bar byas /
sangs rgyas chos dang tshogs mchog la /
zhes pa nas /
deng nas byang chub sems bskyed do / /
zhes pa lan gsum gyis sdom pa bzung /
sems can thams cad kyi don du sangs rgyas thob par bya'o snyam pa'i smon pa'i sems kun rdzob pa de nyid /
snying khar zla ba'i dkyil 'khor yongs su rdzogs pa'i rnam pa can dang /
chos thams cad rang bzhin med pa'i stong pa nyid dang /
rang gi sems ro gcig pa'i don dam byang chub kyi sems zla ba'i steng du rdo rje dkar po rtse lnga pa'i rnam pa can du gyur /
oM sarba yo ga tsit+ta u pa ta yA mi /
oM su ra te staM /
sa ma ya ho /
sid+hi badzra ya thA su khaM /
deng khyod la de bzhin gshegs pa thams cad kyis byin gyis rlob par 'gyur gyi /
khyod kyis kyang /
de bzhin gshegs pa thams cad kyi mchog tu gsang ba'i dkyil 'khor 'di /
dkyil 'khor ma mthong ba rnams kyi mdun du smra bar mi bya zhing /
ma dad pa rnams la'ang ma yin no /
oM sarba ta thA ga ta sa ma ya badzra hUM hUM /
oM badzra sa ma ya hUM /
dkyil 'khor gyi nang du zhugs te /
lha rnams dang skal ba mnyam par gyur /
oM na maH te hUM /
oM na maH mi hUM /
oM na mo na maH hUM /
oM sarba ta thA ga ta nas /
ban+da nAM ka ro mi /
de ltar phyag byas pas /
lha rnams kyis byin gyis brlabs par gyur /
de ring phan chad bu khyod kyis / /
sangs rgyas chos dang dge 'dun dang / /
byang chub sems dpa' rnams dang ni / /
rig sngags gsang sngags tshogs rnams la / /
dad pa rab tu brtan par bya / /
rtag par phyag rgya chen po la / /
khyad par du ni mos par bya / /
dam tshig can dang mdza' bo dang / /
bla ma la yang gus par bya / /
lha rnams kun la sdang mi bya / /
dus mtshams dag tu mchod par bya / /
ston pa gzhan gyi gzhung mi mchod / /
rtag tu blo bur mgron mchod bya / /
srog chags rnams la byams pa'i sems / /
rab tu brtan pas nye bar bzhag /
theg pa che la dga' rnams kyi / /
bsod nams dag la nan tan bskyed / /
bzlas brjod de la 'bad pa yi / /
gsang sngags spyod la brtson par bya / /
gsang sngags rgyud la brten pa yi / /
dam tshig rnams kyang bsrung bar bya / /
dam tshig med pa rnams la ni / /
sngags dang phyag rgya mi sbyin no / /
gsang sngags rgyud ni legs bsrung zhing / /
de yang bdag gis rtogs par bya / /
de nas de bzhin gshegs pa thams cad kyis byin gyis rlobs shig /
rje btsun rnam par rgyal ma'i lha tshogs rnams bdag la 'bebs par mdzad du gsol / /
gsum bya /
rang gi spyi bor b+h+rUM dkar po /
@# / /
de las 'od zer 'phros phyogs bcu'i sangs rgyas dang byang chub sems dpa' thams cad /
rje btsun rnam par rgyal ma'i rnam par spyan drangs /
char chen po babs pa bzhin du /
b+h+rUM yig la thim pas /
b+h+rUM yig rang gi snying khar sleb pa de nyid /
rje btsun rnam par rgyal ma'i rten dang brten par bcas pa'i dkyil 'khor gyi rnam par gyur /
oM badzra a be sha a a aH lan bcu tsam brjod /
tiShTHa badzra /
'di ltar bdag gi slob ma 'di / /
dkyil 'khor du ni legs btsud nas / /
lha yi rigs kyi rim pa dag /
'di yi bsod nams ci 'dra las / /
de bzhin du ni 'bab par gyur / /
'dis ni dngos grub gang 'grub dang / /
bsod nams mthu ni ci yod pa / /
dkyil 'khor de ni de bzhin gyur / /
lan gsum bden pa brjod /
traM rin po che'i phreng bar byin gyis brlabs par gyur /
AH khaM bI ra hUM /
pra tI ts+tsha badzra ho /
oM pra ti gr-ih+Na stwaM /
i maM satwa ma hA bA la /
oM rdo rje sems dpa' deng khyod kyi / /
mig 'byed par ni brtson par mdzad / /
phye bas thams cad mthong 'gyur ba'i / /
rdo rje'i mig ni bla na med / /
oM dz+nyA na tsa k+Shu hUM AH swA hA /
dkyil 'khor bzang po 'di la ltos / /
da ni dad pa rab tu bskyed / /
khyod ni sangs rgyas rigs su skyes / /
sngags dang phyag rgyas byin gyis brlabs / /
'gro ba phun tshogs dngos grub kyang / /
thams cad khyod la mngon du 'gyur / /
dngos grub phyir ni dam tshig srungs / /
gsang sngags dag la brtson par gyis / /
he badzra bAshya /
rje btsun rnam par rgyal ma'i rten dang brten par bcas pa'i dkyil 'khor thams cad mngon sum du mthong bar gyur /
byang chub rdo rjes sangs rgyas la / /
mchod chen ji ltar stsal ba ltar| |bdag kyang skyab pa'i don gyi phyir / /
nam mkha'i rdo rje deng bdag stsol / /
gsum bya /
oM traM ban+d+ha swAhA /
bgegs bskrad par gyur /
dbang rdzas bum chu stong pa nyid du gyur /
stong pa'i ngang las oM las rnam snang| hUM las mi skyod pa /
traM las rin 'byung /
trIH las 'od dpag med /
AH las don yod grub pa rnams kyi ngo bor gyur pa'i dbang rdzas bum chur gyur /
rang nyid khrus kyi dkyil 'khor gyi dbus su pad zla'i gdan la rje btsun rnam par rgyal mar gyur pa'i steng du gdugs dkar po gser gyi yu ba can /
g.yas g.yon du rgyal mtshan /
rgyab mdun du ba dan /
mtha' skor du mchod pa'i sprin phung bsam gyis mi khyab pas bskor bar gyur /
bla ma dang gtso bo tha mi dad pa'i thugs ka'i sa bon gyi 'od zer gyis rgyal ba 'khor bcas thams cad rang la dbang bskur ba'i phyir du bskul te spyan drangs pa rnams nam mkhar 'khod /
bsgrubs pa'i dkyil 'khor ba rnams kyis dbang bskur ba'i dgongs pa mdzad /
spyan ma la sogs pa'i rig ma dang bcas pa rnams kyis gdugs dang rgyal mtshan la sogs pa rang gi steng phyogs su 'dzin cing /
glu gar mdzad cing rol mo rdung /
me tog dang gur kum @# / /
la sogs pa'i char 'bebs /
phyag gis cung zad yo bar bzung ba'i bum pa dkar po bdud rtsis gang ba rnams kyis dbang bskur /
gzugs rdo rje ma la sogs pa rnams kyis bkra shis kyi glu dbyangs kyi shis pa brjod /
khro bo rnams phyogs mtshams su gnas nas bgegs bskrad par gyur /
oM yon tan rgyas pa sku mdog gser dang mtshungs / /
shes rab rtags su glegs bam ral gri bsnams / /
'jam pa'i dbyangs kyi bkra shis gang lags pa / /
bkra shis des kyang deng 'dir bde legs shog /
AH thugs rje'i rtags su sku mdog zla ba'i mdog /
skyon gyis ma gos phyag na padma bsnams / /
spyan ras gzigs dbang bkra shis gang lags pa / /
bkra shis des kyang deng 'dir bde legs shog /
hUM chos nyid mi 'gyur rtags su sku mdog nag /
thabs dang shes rab dbyer med rdo rje bsnams / /
gsang ba'i bdag po'i bkra shis gang lags pa / /
bkra shis des kyang deng 'dir bde legs shog /
oM na mo zhes pa nas /
man+ta pa daiH swAhA /
zhes pa'i gzungs rjod ring bum pa rnams dkyil 'khor la g.yas skor du lan gsum bskor te /
til gyi gang bu ltar gang ba'i / /
rgyal ba bum pa 'dzin pa yis / /
de ring khyod la dbang bskur ro / /
de ltar shes nas yid bder gyis / /
dbang bskur rdo rje chen po ste / /
khams gsum pa yis phyag byas pa / /
sangs rgyas kun gyi gsang gsum pa'i / /
gnas las byung ba sbyin par bya / /
oM sarba ta thA ga ta uSh+NI Sha bidzA ya /
de wa badzra /
ka la sha a b+hi Shi ny+tsa mi /
oM a wa lo ke shwa rA ya /
de wa badzra ka la sha a b+hiShi ny+tsa mi /
oM badzra pA Ni de wa badzra ka la sha a b+hiShi ny+tsa mi /
oM de wa su tra di de wa badzra ka la sha a b+hi Shi ny+tsa mi /
oM a tsal de wa badzra ka la sha a b+hiShi ny+tsa mi /
oM Tak+ki rA dza de wa badzra ka la sha a b+hi Shi ny+tsa mi /
oM nI la da N+Da de wa badzra ka la sha a b+hiShi ny+tsa mi /
oM mahA pA la de wa badzra ka la sha a b+hiShi ny+tsa mi /
yang so so'i sngags la de wa zhes pa'i tshab la /
pU dza badzra ka la sha a b+hiShi ny+tsa mi /
bcug nas brjod do / /
ji ltar bltams pa tsam gyis ni /
zhes pa nas| de bzhin bdag gis khrus bgyi'o / /
oM AH sarba ta thA ga ta a b+hiShe ka ta sa ma ya shri ye hUM swAhA /
zhes gsung zhing dbang bskur bas lus thams cad gang /
dri ma thams cad dag /
chu'i lhag ma spyi gtsug tu gnas pa yongs su gyur pa las rigs lngas dbu brgyan cing /
dbang gi lha rnams kyang de nyid la thim par gyur /
oM ar+g+haM nas shap+ta'i bar gyis mchod /
de ltar rigs lnga'i chu'i dbang thob /
dri ma lnga dag /
rnam shes lnga gnas gyur /
sems zab pa lha'i thugs su shar ba'i nus pa 'jog cing /
lam mtshan ma med pa'i rnal 'byor yan lag dang bcas pa bsgom pa la dbang bar byas /
'bras bu ye shes chos sku 'grub pa'i nus pa khyad @# / /
par can bzhag go /
cod pan gyi dbang la'ang /
gzhan thams cad sngar dang 'dra ba la /
khyad par dbang rdzas cod pan dang /
dar dpyangs stong pa nyid du gyur /
stong pa'i ngang las /
oM hUM traM hrIH AH las rigs lnga'i ngo bo'i cod pan dang dar dbyangs rnams su gyur /
lha so so'i sngags kyi mjug tu rat+na mu ku Ta badzra pad traM a b+hiShi ny+tsa mi /
zhes brjod /
ji ltar bltams pa zhes pa nas /
de ltar rigs lnga'i cod pan gyi dbang thob /
dri ma lnga dag /
phung po lnga gnas gyur /
lus rgya che ba lha'i skur 'char ba'i nus pa 'jog cing /
lam mtshan bcas kyi rnal 'byor yan lag dang bcas pa bsgom pa la dbang bar byas /
'bras bu gzugs kyi sku 'grub pa'i nus pa khyad par can bzhag go /
de nas b+h+rUM las byung ba'i 'khor lo /
oM badzra he tu maM /
dbyangs mtha' ma aH las byung ba'i dung /
oM badzra b+haSha raM /
dbyangs dang po a las byung ba'i bya rgyud rigs gsum gyi po ti /
deng nas brtsams te sems bskyed pa / /
tsam gyi chos dung bla na med / /
kun nas yongs su bkang nas ni / /
chos kyi 'khor lo bskor bar gyis / /
da ni dkyil 'khor slob dpon gyur / /
sngags dang rgyud kyang 'dzin par 'gyur / /
sangs rgyas byang chub sems dpa' dang / /
lha rnams kyis kyang mthun par bsams / /
sems can rnams la snying brtse bas / /
khyod kyis dkyil 'khor cho ga bzhin / /
nan tan bskyed de bri bar bya / /
rgyas par spron /
rgyal srid sna bdun gyi dbang bskur ba dang / /
bkra shis rdzas brgyad bstod pa sogs bya'o / /
de ltar rigs gsum spyi dang bye brag gi chos ston pa'i rjes su gnang ba sbyin pas /
rigs gsum gyi dkyil 'khor bri sgrub dang /
dbang rjes gnang sbyin pa /
'chad rtsod rtsom gsum la dbang bar byas shing /
'phrin las bzhi'i sgo nas 'gro ba'i don sna tshogs byed pa'i nus pa bzhag /
'bras bu rigs gsum gyi chos kyi 'khor lo skor ba'i nus pa khyad par can bzhag pa yin no / /
de nas maN+Dal mchod bstod /
dge rtsa 'bul ba bsngo ba smon lam sogs byas la /
me tog dang bcas pa'i thal mo snying khar sbyar te /
gang yang bdag blo rmongs pa yis /
zhes sogs dang /
ma rnyed yongs su zhes sogs kyis bzod par gsol /
oM khyed kyis sems can don kun mdzad / /
rjes su mthun pa'i dngos grub stsol / /
sangs rgyas yul du gshegs nas kyang / /
slar yang 'byon par mdzad du gsol / /
gshegs gsol gyi phyag rgya bcas la /
dzi na dzi ka gats+tsha /
gzhal yas khang dang bcas pa rang bzhin gyi gnas su gshegs par gyur /
bsrung 'khor 'grol ba'i phyag rgya bkrol zhing /
oM hu lu hu lu tsaN+Da li ma taM gi bi swAhA /
zhes phyogs mtshams bcings pa bkrol la /
dkyil 'khor gyi cho ga gzhan nas 'byung ba bzhin /
thig tshon rnams gshegs su gsol te /
shis pa brjod cing me tog gi char dbab bo / / / /
smras pa /
lha @# / /
mi'i 'dren pa tshe dpag med mgon de / /
yid 'phrog lha mo'i gzugs su sprul pa gang / /
rnam par rgyal ma zhes byar mtshan gsol ba / /
de nyid sgrub cing mchod dang dkyil 'khor dang / /
cho ga'i rim pa bya rgyud rigs gsum gyi / /
dgongs pa ji bzhin rje btsun bla ma yis / /
gsang chen lam gyi rim par gsungs pa'i don / /
ngag tu ji ltar 'don pa'i rim pa rnams / /
ma nor ma 'dres gsal bar legs par bkod / /
'on kyang 'dir ni ngag 'don tsam zhig ste / /
thog mtha' bar du bya ba'i sa bcad dang / /
sngags rnams brjod tshe phyag rgya 'ching tshul dang / /
tshul bzhin yid la bya ba'i dmigs rim dang / /
de dag rnams kyi 'thad pa'i gtan tshigs sogs / /
rdo rje 'chang gi lam gyi rim pa la / /
zhib tu brtags nas tshul bzhin nges par byos / /
'di ltar bkod pa'i rnam dkar phung po'i tshogs / /
ji snyed bsags des 'gro ba ma lus pa / /
bdud bzhi'i g.yul las nges par rgyal gyur te / /
drang srong 'od dpag med kyi zhabs drung du / /
rnam dag padmo'i lte ba las skyes te / /
rlabs chen rgyal sras spyod pa sgrub pa la / /
spyan ras gzigs dbang de dang mtshungs par shog |ces bcom ldan 'das rnam par rgyal ma'i sgrub dkyil 'chi med dpal spyin zhes bya ba 'di ni /
dge ba'i bshes gnyen chen po stong lung ba'i gdan sa pa chen po /
spyan snga yon tan rgya mtshos /
bsam pa rnam par dag pas kun nas bslangs te /
sngon med pa'i rje btsun ma'i sgrub mchod gsal du 'dzugs par bzheng bas /
'di lta bu'i ngag 'don gyi rim par bsgrigs pa zhig dgos zhes nan gyis bskul ba la brten nas /
rdo rje 'chang chen po'i lam gyi rim pa las ji ltar 'byung ba bzhin du / /
bya ba'i rgyud dang lam gyi cho ga'i rnam bzhag thun mong ma yin par byas te /
shAkya'i dge slong blo bzang chos kyi rgyal mtshan gyis /
dpal ldan 'bras spungs kyi chos sde chen por bkod pa'i yi ge pa ni /
mdo dang sngags kyi sde snod gsum pa /
sdom brtson dge legs lhun grub bo / /
'dis kyang bstan pa rin po che phyogs dus thams cad du dar zhing rgyas la yun ring du gnas par gyur cig / / /
tiShTHa badzra / /
! / /
swasti| phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
sarba dza ga taM / / / /
