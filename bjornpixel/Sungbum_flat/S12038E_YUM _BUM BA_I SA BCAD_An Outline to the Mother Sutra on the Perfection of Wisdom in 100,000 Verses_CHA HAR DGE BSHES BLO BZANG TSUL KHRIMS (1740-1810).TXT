nga? ka @# / /
yum 'bum ba'i sa bcad bsdus pa bzhugs so / /
@## / /
drin can rtsa rgyud kyi bla ma rnams la phyag 'tshal lo / /
blo mchog rnams kyi kun dga' ba ste / /
dman pas 'jigs pa rnams kyi rgyal byed tshul / /
srid pa'i 'byor ba bil gyis gnon ba'i mchog /
gsung mchog chos la bdag ni skyabs su mchi / /
'jam mgon rgyal ba gnyis pas legs bshad gser phreng du gsungs pa la brten nas /
yum 'bum pa'i sa bcad rigs bsdus tsam 'bri bar bya ste /
de la sngon bod kyi chos rgyal chen pos rang gi shangs khrag mtshal ngad bsres nas yum rgyas ba'i glegs bam bzhengs pa la reg zig dmar po zhes par grags /
btsun mas rang gi dbu skra'i thal ba g.yu dang bsres nas bris pa la reg zig sngon bor grags /
@## / /
rlangs lo tsA bas rgya gar du byon /
yum 'bum ba thugs la bzung /
bod du 'ongs te thugs thog nas bod skad du bsgyur ba la rlangs kyi thugs 'byung mad grags pa ste /
bod kyi yul du yum 'bum pa'i glegs bam ngar ba ni de gsum las mched pa yin la /
de gsum gyi mi 'dra ba'i rtags ni /
mdo'i thog mar rgya skad kyi mtshan la /
sha ta sa ta sra zhes pa dang /
sa ha sri ka zhes pa dang /
de'i steng du Ar+ya zhes pa'i tshig bsnan pa ste gsum yod par bshad do / /
de gsum las 'dir mtshan la /
rgya gar skad du /
sha ta sa ha sri ka bra dz+nyA bA ra mi ta zhes pa yod ba la brten nas bcad 'god do / /
de la 'og tu shog grangs bris pa rnams ni /
pe'i cing gi par ma /
po ti bcu drug yod pa /
phu tA la'i gyis bar du bsgrubs pa'i dbang du byas pa'o / / / /
ka? mdo'i sa gcod dngos la /
sbyor pa'i skabs kyi sa gcod dang /
dngos dang /
mjug gi skabs kyi sa gcod dang gsum mo / /
dang po la bzhi ste /
rgya gar skad du zhes sogs kyis mtshan bstan pa dang /
bam po dang bo zhes bam grangs dang /
sangs rgyas dang byang chub sems dpa' thams cad la phyag 'tshal lo zhes bsgyur phyag dang /
'di skad bdag gis thos ba dus gcig na zhes pa nas /
shog grangs so lnga pa'i rgyab logs su /
gleng gzhi'i le'u ste dang po'i zhes pa'i bar gyis gleng gzhi bstan pa ste bzhi yin no / /
de yang mtshan ma mi 'dra ba yod tshul ni gong du bshad zin pa ltar la /
bam po ni tshig mang nyung rtogs pa'i ched du byas pa'o / /
de yang yum rgyas pa 'di la sho lo ka 'bum yod cing /
bam po sum brgya yong pas /
bam po re la sho lo ka sum brgya dang sum bcu lhag tsam 'thob par snang la /
bam bor bgos pa'i dgos pa ni /
mdo'i tshig gi tshad rtogs pa dang /
phri snon sogs kyi bsar bslad mi 'byung ba'i ched du'o / /
mdo 'di tshig ltug tu gsungs pa yin kyang /
rgya gar @# / /
skad kyi yi ge so gnyis la sho lo ka rer byas nas /
tshigs bcad dang bam po'i grangs bkod pa yin la /
bod skad du bzhugs pa'i mdo tshig la ni mang nyung nges pa med do / /
spyir bam po ni brjod byed tshig gi dbang du byas la /
le'u ne brjod bya don gyi sa bcad lta bu yin pas /
le'u re la tshig mang nyung nges pa med do / /
bsgyur phyag ni 'dod don 'grub pa'i ched du byas ba'o / /
gleng gzhi la /
mdo 'di gang du gsungs pa'i gnas ni bya rgod phung po'i ri'o / /
'khor ni /
nyan thos lnga stong dang /
nyan thos ma lnga brgya dang /
byang sems grangs med rnams tshogs pa ni /
bcom ldan 'das rang nyid kyis gdan khri bshams pa la bzhugs nas rdzu 'phrul bstan /
phyogs bcu'i sangs rgyas rnams kyis rang rang gi 'khor mngags nas skyes phul zhing bsnyun dri mdzad /
'jig rten gyi khams 'di dag pa'i zhing ltar sprul bar mdzad pa rnams gsungs so / / / /
gnyis pa mdo dngos kyis gcod la /
dngos po brgyad du bsdus nas brjod pa dang /
don bdun cur phye nas brjod pa ste gnyis so / /
dang po la brgyad las /
dang po rnam mkhyen bstan pa'i mdo ni /
bo ti dang po'i shog bu so lnga pa'i rgyab logs su /
de'i tshe de ltar bcom ldan 'das kyis 'jig rten lha dang bcas pa /
zhes pa nas /
po ti drug par sho gu bcu drug pa'i mdun logs kyi yig phreng gsum par /
rab 'byor gyi le'u ste bcu bzhi pa'o / /
zhes pa'i bar ro / /
gnyis pa lam shes ni /
yig phreng bzhi pa nas /
sher phyin stong phrag brgya ba bam po go drug pa /
de nas stong gsum gyi stong chen po'o /
zhes pa nas /
po ti bcu gcig pa'i sho gu thog ma'i mdun logs kyi yig phreng tha ma la /
bcom ldan 'das kyis bka' stsal pa /
lam gyi rnam ba shes pa nyid kyi phyir ro / /
zhes pa'i bar ro / /
gsum pa gzhi shes ni /
sho gu gnyis pa'i yig phreng dang por /
gsol ba /
bcom ldan 'das gal te /
zhes pa nas /
brgya zhe lnga ba'i rgyab kyi drug par /
le'u nyi shu dgu pa'o / /
zhes pa'i bar ro / /
bzhi pa rnams rdzogs byang ba ni /
snga ma'i mjug thogs su /
de nas tshe dang ldan ba rab 'byor gyis /
bcom ldan 'das la 'di skad ces gsol to / /
zhes pa nas /
bo ti bcu gsum pa'i sho gu nyis brgya ba'i mdun logs kyi yig phreng gsum par /
le'u bzhi bcu lnga'o / /
zhes pa'i bar ro / /
lnga pa rtse sbyong ni /
snga @# / /
ma'i 'phro yig phreng bzhi pa nas /
de nas yang bcom ldan 'das kyis tshe dang ldan ba rab 'byor la de skad ces bka' stsal to / /
zhes pa nas /
po ti bco lnga ba'i sho gu dgu bcu pa'i mdun gyi yig phreng gnyis par /
sangs rgyas kyis mngon par shes pa thams cad dngos po med ba'i ngo bo nyid du thugs su chud de /
bla na med pa yang dag par rdzogs pa'i byang chub tu mngon bar rdzogs par sangs rgyas so / /
zhes ba'i bar ro / /
drug ba mthar gyis sbyor ba ni /
snga ma'i 'phro yig phreng gsum pa nas /
rab 'byor gyis gsol pa /
bcom ldan 'das gal te de ltar byang chub sems dpa' sems dpa' chen po chos thams cad dngos po ma mchis pa'i ngo bo nyid la /
zhes pa nas /
brgya bcu bdun pa'i rgyab kyi bdun par /
bdud kyi ris kyi lha rnams kyis tshugs par dka' ba yin no / /
zhes pa'i bar ro / /
bdun pa skad cig sbyor ni /
snga ma'i 'phro yig phreng tha mar /
de skad ces bka' bstsal pa dang /
tshe dang ldan pa rab 'byor gyis /
zhes pa nas /
nyis brgya bdun pa'i rgyab kyi lnga par /
rab 'byor de ltar byang chos mtshan nyid med pa'i tshul gyis shes phyin la bslab bar bya'o / /
zhes pa'i bar ro / /
brgyad pa chos sku ni /
bar 'dir mi gsal bas dbyang bar bya zhing /
'phrin las ni /
nyis brgya bcu bdun pa'i mdun gyi gnyis pa nas /
rab 'byor ngas 'di nas sangs rgyas kyi spyan gyis 'jig rten la gzigs nas /
shar phyogs kyi 'jig rten gang+ga'i klung gi bya ma snyed na /
zhes pa nas /
po ti bcu drug pa'i mjug shu /
nyis brgya gya bdun pa'i rgyab kyi drug bar /
chos nyid mi 'gyur ba bstan pa'i le'u ste bdun cu gnyis so / /
zhes pa'i bar ro / / / /
gnyis pa don bdun cur gyi nas brjod gal /
rnam mkhyen mtshon byed kyi chos bcu /
lam shes kyi bcu gcig /
gzhi shes kyi dgu /
rnam rdzogs sbyor ba'i bcu gcig /
rtse sbyor gyi brgyad /
ma bar gyis sbyor ba'i bcu gsum /
skad cig sbyong gyi bzhi /
chos sku'i bzhi ste bdun cu yin no / /
de rnams kyi nang nas /
rnam mkhyen mtshon byed kyi tshes dang po sems bskyed ni /
sho gu so lnga pa'i rgyab tu /
de'i tshe de ltar /
zhes pa nas /
don bzhi ba'i rgyab tu /
sdig to'i las byed par 'gyur pa yang med do / /
zhes ba'i bar gyis bstan no / /
de yang nang gses kyis gcod ni /
de'i tshe zhes sogs mtshams @# / /
sbyar gyi mjug tu /
sems bskyed nyer gnyis kyi dang po ni /
shA ra dwa ti li bu 'di la /
byang chub sems dpa' sems dpa' chen po chos thams cad rnam ba thams cad du mngon bar rdzogs par 'tshang rgya bar 'dod pas /
shes rab kyi pha rol tu phyin pa la brtson par bya'o / /
zhes pas sems bskyed kyi dmigs pa byang chub mdor bstan nas /
sa lta bu'i sems bskyed kyang bstan no / /
gnyis pa ni /
de nas tshe dang ldan pa /
nas /
chos thams cad mi dmigs pa'i phyir /
shes rab kyi pha rol tu phyin pa yongs su rdzogs par bya'o / /
zhes pas byang chub rgyas bshad dang /
gser lta bu'i sems bskyed bstan no / /
gsum ba ni /
dran nye bzhi rdzogs par bya'o nas zhe gcig pa'i mdun du btang snyoms chen po rdzogs par bya'o bar zla tshes lta bu'i sems bskyed bstan no / /
bzhi pa ni /
thams cad mkhyen pa'i ye shes rnam ba'i mchog ldan 'tshang rgya 'dod pas /
sogs kyis me lta bu bstan no / /
lnga ba gter lta bu ni /
zhe gnyis pa'i mdun du nyan rang gi sbyin ba thams cad zil gyis gnod par 'dod pas sogs so / /
'dir gser phreng du ser sna can sbyin pa la 'god par 'dod pas /
zhes sogs lung drangs kyang mdo na mi snang ste dbyad do / /
drug ba rin chen 'byung gnas lta bu ni /
nyan rab gi tshul khrims gnod par 'dod pas sogs so / /
de bzhin du bzod pa nas shes rab kyi bar du sbyar ro / /
bcu gcig pa bshes gnyen lta bu ni /
sbyin pa chung du yang dpag med du 'gyur snyam na sogs so / /
bcu gnyis pa nor bu lta bu ni /
zhe gsum pa'i rgyab tu sbyin sogs drug la gnas 'dod dang rdzogs 'dod dang /
sangs rgyas kyi sku mthong pa dang bskul ba dang dgongs pa dang mnyes pa sogs so / /
bcu gsum pa nyi ma lta bu ni /
zhe lnga pa'i mdun du sems can thams cad yongs su dga' bar 'dod pa dang bsam pa rdzogs par 'dod pas sogs so / /
bcu bzhi pa klu lta bu ni /
zhe brgyad pa'i rgyab tu snang stong nyid la gnas par 'dod pas sogs so / /
bco lnga pa rgyal bo lta bu ni /
zhe dgu ba'i rgyab tu rgya mtsho chen po sogs kyi chu thams cad skra ces gyin du blang bar 'dod bas sogs so / /
bcu drug pa mdzod lta bu ni /
lnga bcu pa'i rgyab tu shar phyogs kyis sangs rgyas byang sems nyam thos thams cad bsod snyoms gcig @# / /
gis khyab par 'dod pas sogs so / /
bcu bdun pa lam po che lta bu ni /
da bdun pa'i rgyab tu sangs rgyas 'das dang ma byon da ltar 'byung ba rnams kyi yon tan shes pa dang thob par 'dod pas sogs so / /
bco brgyad pa bzhon pa lta bu ni /
nga brgyad pa'i rgyab tu nyan rang thams cad kyi sngon du 'gro bar 'dod pas sogs so / /
bcu dgu pa bkod ma'i chu lta bu ni /
de gnyis pa'i rgyab tu de bzhin gshegs pa rnams kyi gsung rab yan lag bcu gnyis gzung bcur bklags bar 'dod pas sogs so / /
nyi shu pa sgra snyan lta bu ni /
de bzhi pa'i rgyab tu shar phyogs kyi 'jig rten mun ba mun nag tu gyur pa snang bar 'dod bas sogs so / /
nyer gcig pa chu bo lta bu ni /
re bdun pa'i rgyab tu shar phyogs kyi long ba thams cad gzugs mthong ba dang /
'on pa rnams sgra thos pa sogs su bya'o snyam na sogs so / /
nyer gnyis pa sprin lta bu ni /
re dgu pa'i rgyab tu de bzhin gshegs pa'i spyod lam la bslab par 'dod pas dang spyod ba dang tshul dang 'phrin las la bslab par 'dod pas sogs so / /
de ltar na /
sems bskyed pa ni gzhan don phyir / /
yang dag rdzogs pa'i byang chub 'dod /
ces pa'i rkang pa gnyis la mdo sbyar ba med cing /
mdo tshig gi nang gses la gser phreng du bud sa su drangs pa dang go rim mi 'dra ba yod pa dang /
yang mdo 'dir gzhan don mdor bstan rgyas bshad gnyis kyi tshig mi gsal bas dpyad par bya'o / /
gnyis pa gdams ngag ni /
don bzhi pa'i rgyab tu de skad ces bka' bstsal pa dang /
zhe sogs shA ri bus sher phyin la ji ltar sbyar bar bya ba zhus pa'i lan du gsungs shing /
po ti gnyis pa'i zhe brgyad pa'i rgyab tu /
byang sems kyi skyon du mi ltung ba'i dge rtsa rdzogs par 'tshal ba'i byang chen gyis sher phyin la bslab par bgyi'o / /
zhes pa'i bar ro / /
nad gses kyi sa bcad la bcu las /
dang po sgrub pa'i ngo bo la gdams pa ni /
don bzhi pa'i rgyab tu sha bu byang chen sher phyin la spyod pa'i tshe /
byang sems yang dag par rjes su mi mthong /
de'i ming mi mthong sogs so / /
gnyis pa bden bzhi la gdams pa ni /
gya drug pa'i mdun du gsol pa /
bcom ldan 'das byang chos ji ltar brtson zhus pa'i lan du /
byang chen gzugs stong nyid la brtson na brtson zhes bya'o zhes sogs so / /
gsum pa la gsum las /
sangs @# / /
rgyas dkon mchog la gdams pa ni /
brgya bdun pa'i rgyab tu /
ga bu byang tshe gzugs dang thams cad mkhyen pa nyid du mi sbyor mi 'byed do sogs so / /
chos la gdams pa ni /
brgya bcu drug pa'i mdun du /
byang tshe gzugs dngos po yod ces bya bar mi sbyor ro / /
dngos po med ces bya bar mi sbyor ro sogs so / /
dge 'dun la gdams pa ni /
brgya re bdun pa'i mdun du /
byang chen sher phyin la sbyod pa de gang nas 'di na skyes /
'di nas gang du skye sogs so / /
bzhi pa ma zhen ba'i brtson 'grus la gdams pa ni /
brgya don drug pa'i mdun du /
sha bu byang tshe kha na ma tho ba dang bcas pa'i lus dang ngag dang yid kyi las rnams kyi sgo mi dbye'o sogs so / /
lnga pa mi dal ba'i brtson 'grus la gdams pa ni /
brgya don brgyad pa'i mdun du /
byang tshe /
gzugs la rlom sems med pa dang /
tshor ba la rlom sems med pa dang sogs so / /
drug pa lam yongs su 'dzin ba'i brtson 'grus la gdams pa ni /
brgya don dgu pa'i rgyab tu /
byang chen ngan song sogs su mi skye ba'i ye shes dang zhus pa'i lan du /
byang chen shar phyogs kyi sangs rgyas gang+ga'i klung gi bye ma snyed kyang mthong ngo / /
chos kyang nyan to sogs so / /
bdun ba spyan lnga la gdams pa ni /
brgya gya gnyis pa'i rgyab tu /
byang tshe mig lnga rab tu thob pa dang spyod pa yod do / /
lnga gang zhe na /
sha'i mig dang /
lha'i mig dang sogs so / /
brgyad pa mngon shes drug la gdams pa ni /
brgya dgu bcu ba'i mdun du /
byang chen mngon shes rab tu thob ste rdzu 'phrul gyi rnam pa nyams su myong bar byed do / /
sa g.yo bar byed /
gcig tu gyur cing mang bor 'gyur sogs so / /
'dir ma 'ongs lung bstan 'ga' yod cing /
nyis brgya lnga ba'i rgyab tu /
shA ri'i bu'i le'u ste gnyis pa'o zhes le mtshams mdzad do / /
dgu pa mthong lam la gdams pa ni /
nyis brgya lnga ba'i rgyab tu /
rab 'byor khyod kyis byang chen rnams la sher phyin las brtsams te chos kyi gtam bya bar spo bas pa bskyed cig sogs so / /
bcu pa sgom lam la gdams ba ni /
nyis brgya drug pa'i mdun du /
rab 'byor gyis zhus pa'i lan du /
sher phyin dang /
byang sems dang /
ming de dag ni phyi nang gnyis kar mi dmigs /
sems can sems can zhes btags pa ni ming brda tsam du tha snyad kyis btags ba ma @# / /
gtogs par skye 'gag med sogs so / /
nyis brgya gya gcig par bo ti ngas po'i rdzogs mtshams byas so / / / /
kha? bod kyi dbur /
gdams ngag gi smad cha yod cing /
sho gu bzhi bcu par le'u gsum pa'i mtshams yod do /
\u0f38 /
gsum ba sbyor lam ni /
zhe brgyad pa'i rgyab tu /
de nas tshe ldan sha bus /
rab 'byor la smras pa /
ji ltar na byang chan gyi skyon du ltung ba yin zhes sogs so / /
'di la nang gses kyi sa bcad gsum ste /
dmigs rnam rgyu gsum dang /
rtog pa dang /
yongs 'jan zho / /
dang po la /
zhe brgyad pa'i rgyab tu /
shA ri'i bus rab 'byor la dris pas mtshams sbyar nas /
sbyod lam drod kyi dmigs rnam rgyu gsum ni /
zhe dgu ba'i mdun du /
gzugs mi rtag ces bya bar mngon par chags shing gnas te 'du shes pa dang /
zhes sogs so / /
sho gu re gcig par le'u bzhi pa'i mtshams yod /
\u0f38 rtse mo'i dmigs rnam ni /
ga bzhi ba'i mdun du /
bcom ldan 'das gzhan yang byang tshe /
gzugs la gnas par mi bgyi'o / /
tshor pa la gnas par mi bgyi'o / /
sogs so / /
bzod pa'i dmigs rnam ni /
brgya re bdun pa'i rgyab tu /
rab 'byor gyis smras pa /
tshe ldan sha bu gzugs ni gzugs kyi rang bzhin dang bral ba ste /
sogs so / /
brgya gya dgu par le'u lnga ba'i mtshams yod /
chos ma chog gi dmigs rnam ni /
sum brgya lnga ba'i mdun du /
rnam pa thams cad mkhyen pa de yang chos thams cad dngos po med pa'i ngo bo nyid kyi phyir gnyis su med cing gnyis su byar med pa ste /
zhes sogs so / /
sum brgya bcu par po ti rdzogs so / / / /
ga? pa la /
dbud dmigs rnam kyi mjug yod do /
! /
gnyis pa spang bya rtog pa la /
nyon mongs gzung rtog ni /
bcu gcig pa'i mdun du /
da ci'i phyir zhe na /
sha bu chos 'di dag ni byis pa so so'i skye bos ji ltar mngon par chags par bya ba de lta bu'i rnam bar yod ba ma yin no / /
gsol ba /
'o na rnam pa gang gis mchis /
bka' stsal ba /
ji ltar med pa de ltar yod do /
zhes sogs so / /
rnam byang gzung rtog ni /
nyer bdun pa'i rgyab tu /
de la byis ba so so'i skye bo rnams med pa la mngon par zhen pas sred pa la mngon par zhen te /
sogs so / /
rdzas 'dzin tog pa ni /
so drug pa'i mdun du /
gsol ba /
bcom ldan 'das de lta lags @# / /
na /
byang chen sher phyin la rnam pa gang gis slob par 'gyur /
ji ltar bslabs na rnam mkhyen du 'byung /
bka' stsal pa /
byang ste /
sher phyin mi dmigs shing yang dag par rjes su mi mthong ste /
sogs so / /
zhe gnyis par le'u drug pa'i mtshams yod /
btags 'dzin rtog pa ni /
zhe gnyis pa'i rgyab tu /
tshe ldan rab 'byor gyis gsol to / /
bcom ldan 'das la la zhig 'di skad di 'dri zhing /
ci sgyu ma'i skyes bu 'di sher phyin la bslabs shing rnam mkhyen du 'byung bar 'gyur ram /
rnam mkhyen thob bar 'gyur dam /
sogs so / /
\u0f38 gsum pa yongs 'dzin ni /
rgya lnga pa'i rgyab tu /
rab 'byor gyis gsol ba /
bcom ldan 'das bshes gnyen gyis zin pa'i byang ches sher phyin thos na mi 'jigs /
mi bdangs /
skrag par mi 'gyur ba'i bshes gnyen gang lags /
sogs so / /
nyis brgya re gcig bar le'u bdun pa'i mtshams yod / /
bzhi pa rang bzhin gnas rigs ni /
nyis brgya re gcig pa'i rgyab tu /
de nas tshe ldan rab 'byor gyis gsol to / /
bcom ldan 'das /
byang chub sems dpa' zhes bya ba'i tshig gi don gsags /
bka' stsal to / /
byang sems kyi tshig gi don ni tshig gi don med pa ste /
sogs so / /
lnga pa dmigs pa ni /
nyis brgya go lnga pa'i rgyab tu /
de ci'i phyir zhe na /
rab 'byor 'di ltar /
byang chub gang yin pa dang /
byang sems dang /
de'i tshig don thams cad ldan mi ldan ma yin /
gzugs med /
bstan med /
thogs med /
sogs so / /
drug pa ched du bya ba ni /
sum brgya pa'i mdun du /
de nas tshe ldan rab 'byor gyis /
ci'i slad du byang chen zhes bgyi /
bka' stsal pa /
sems can gyi phung po chen po nges pa'i phul byed par 'gyur bas byang chen zhes bya'o / /
sogs so / /
sum brgya lnga par po ti rdzogs so / / / /
nga? ba la /
dbur ched du bya pa'i mjug yod / /
bdun pa go sgrub ni /
nyer drug pa'i rgyab tu /
de nas tshe ldan byams gang gi bus gsol to / /
bcom ldan 'das gang gi slad du byang chen zhes bgyi ba de la bad sha kyang spobs pa skye'o / /
bka' stsal pa /
spobs ba skyed cig /
gsol pa /
bcom ldan 'das de ni go cha chen po bgos pa'i sems can lags te /
sogs so / /
brgyad pa 'jug sgrub ni /
so brgyad pa'i rgyab tu /
smras pa /
tshe ldan @# / /
gang po ji tsam gyis byang chen theg chen la zhugs zhes bya /
theg chen sgi gyad yin /
gang pos smras pa /
tshe ldan sha bu 'di la byang chen phyin drug la spyod de /
sbyin pa'i phar phyin la spyod cing 'dod pas dben pa /
sogs so / /
dgu pa tshogs sgrub las /
dang pa bcu ni /
nga dgu pa'i rgyab tu /
de nas tshe ldan rab 'byor gyis gsol to / /
ci tsam gyis go cha chen po bgos zhes bgyi /
bka' stsal pa /
byang chen thig chen gyi go cha gyon cing /
sbyin pa'i phar phyin gyi go cha bgos /
tshul khrims kyi go cha ba gos /
sogs so / /
thabs mkhas nas gzungs kyi tshogs sgrub gyi bar ni /
brgya gnyis pa'i rgyab tu /
de nas tshe ldan rab 'byor gyis /
bcom ldan 'das byang chen gyi theg chen ni gang lags /
ji tsam gyis zhugs /
gang nas 'byung /
gang du gnas /
su zhig 'byung bar 'gyur /
zhes zhus pa'i lan du /
theg chen gang zer ba ni /
rab 'byor phyin drug ni byang chen gyi theg chen te /
drug gang zhe na /
sbyin pa'i phar phyin dang /
sogs so / /
brgya dgu par le'u brgyad pa dang /
brgya bcu bdun par le'u dgu pa /
brgya so bdun par le'u bcu pa'i mtshams yod /
sa'i tshogs sgrub ni /
brgya so bdun ba'i mdun du /
rab 'byor gang yang khyod 'di skad du /
ji ltar na byang chen theg chen la zhugs pa yin zhes zer ba ni /
'di la byang chen phyin drug la spyod cing /
sa nas sang 'phang te /
sogs so / /
gnyen bo'i tshogs sgrub ni /
brgya nga gcig pa'i rgyab tu /
rab 'byor khyod kyis gang yang 'di skad du /
theg pa de gang nas 'byung bar 'gyur zhes smras pa ni /
de mi dmigs pa'i tshul gyis khams gsum nas 'byung bar 'gyur ro / /
rnam mkhyen du gnas par 'gyur ro / /
sogs so / /
brgya go gcig par le'u bcu gcig pa'i mtshams yod / /
bcu pa nges 'byung sgrub pa ni /
brgya go gcig pa'i rgyab tu /
de nas tshe ldan rab 'byor gyis /
bcom ldan 'das theg chen zhes bgyi ba ni lha dang mi dang lha ma yin du bcas pa'i 'jig rten zil gyis mnan te 'byung bar 'gyur bas theg chen zhes bgyi'o / /
sogs so / /
nyis brgya don drug par le'u bcu gnyis pa'i mtshams yod /
sum brgya bcu gcig bar po ti rdzogs so / / / /
ca? pod ril po nges 'byung sgrub pa gsungs par snang zhing /
nyis brgya bcu par le'u bcu gsum pa'i mtshams yod /
sum brgya @# / /
bcu gnyis pang po ti rdzogs so / / / /
cha? pa la /
dbung nges 'byung sgrub pa'i mjug yod cing /
sho gu bcu drug par /
rab 'byor gyi le'u ste bcu bzhi ba'o / /
zhes pa yan chad kyis rnam mkhyen mtshon byed kyi chos bcu rdzogs so / /
! / /
gnyis pa lam shes mtshon byed kyi chos bcu gcig las /
dang po lam shes kyi yan lag ni /
bcu drug pa'i mdun du /
de nas stong gsum gyi stong chen po'i 'jig rten gyi khams 'di na rgyal po chen po ji snyed yod pa de dag thams cad kyang /
zhes sogs so / /
gnyis pa nyan thos kyi lam shes pa'i lam shes ni /
bco brgyad pa'i mdun du /
kau shi ka de la byang chen gyi sheng phyin gang zhe na /
kau shi ka 'di la byang sems chen pos rnam mkhyen dang ldan ba'i sems bskyed pas /
de mi dmigs pa'i tshul gyis gzugs ni mi rtag par yid la bya'o / /
sogs so / /
gsum pa rang rgyal gyi lam shes ni /
dgu bcu pa'i mdun du /
de nas 'khor de'i nang nas lha'i bu kha cig 'di snyam du sems par gyur te /
gang gnod sbyin rnams kyi gnod sbyin gyi tshig dang /
sogs so / /
go brgyad par le'u bco lnga pa dang /
brgya re gcig par le'u bcu drug pa'i mtshams yod / /
bzhi ba theg chen mthong lam ni /
nyis brgya nyed drug pa'i rgyab tu /
de nas lha dang brgya byin kyis tshe ldan sha bu la /
byang chen rnams kyi sher phyin gang nas btsal bar bya /
rab 'byor gyi le'u las btsal bar bya'o / /
sogs so / /
nyis brgya gya brgyad par po ti rdzogs so / / / /
ja? pa la /
dbur mthong lam gyi mdo'i smad cha yod cing /
nga bzhi par le'u bcu bdun pa'i mtshams yod / /
lnga pa sgom lam gyi byed pa ni /
don gnyis pa'i mdun du /
brgya byin gyis gsol pa /
bcom ldan 'das sher phyin 'di de ltar byang chen rnams yongs su 'dul ba dang nga rgyal ma mchis par 'gyur ba'i don du nye bar gnas pa ngo mtshar che'o / /
sogs so / /
don drug par le'u bco brgyad pa'i mtshams yod / /
drug pa mos pa sgom lam ni /
brgyad bcu pa'i mdun du /
brgya byin gyis gsol pa /
bcom ldan 'das rigs kyi bu'am bu mo gang la las sher phyin 'di bris shing glegs bam du bgyis te bcangs la /
de la me tog dang /
sogs so / /
brgya gnyis bar @# / /
le'u bcu dgu pa dang /
brgya bcu bzhi par le'u nyi shu pa /
brgya bcu dgu par le'u nyer gcig pa /
brgya nga lnga par le'u nyer gnyis pa /
brgya gya dgu par le'u nyer gsum pa'i mtshams yod /
sum brgya nyer bzhi par po ti rdzogs so / / / /
nya? pa la /
dbur mos pa sgom lam gyi mjug yod / /
bdun pa bstod bkur bsngags gsum ni /
bcu drug pa'i rgyab tu /
de nas tshe ldan rab 'byor gyis brgya byin la /
kau shi ka khyod de ltar byang sems rnams kyi mos pa bskyed pa dang phan 'dogs pa dang skyob pa legs so legs so / /
zhes sogs te /
'di'i thad kyi mdo'i tshig mtshams gser phreng du mi gsal bas /
'di yin nam dpyad do / /
bco brgyad par le'u nyer bzhi pa'i mtshams yod / /
brgyad pa bsngo ba sgom lam ni /
bco brgyad ba'i rgyab tu /
de nas byang chen byams pas /
rab 'byor la smras pa /
byang che'i rjes su yi rang ba dang ldan pa'i bsod nams bya ba'i dngos po gang yin pa dang /
sogs so / /
dgu pa rjes su yi rang sgom lam ni /
gya drug ba'i mdun du /
de nas tshe ldan rab 'byor gyis gsol to / /
bcom ldan 'das kyis /
rigs kyi bu'am bu mos dge rtsa thams cad bsdus te gcig tu brtul nas rjes su yi rang ba dang /
sogs so / /
dgu bcu bar yongs su bsngo ba'i le'u ste nyi shu lnga pa'o / /
zhes le mtshams mdzad do / /
bcu pa sgrub pa sgom lam ni /
dgu bcu pa'i rgyab tu /
de nas tshe ldan sha bus gsol to / /
bcom ldan 'das /
sher phyin ni shin tu rnam par dag pa'i slad du snang bar bgyid pa'o / /
sher phyin ni phyag bgyi bar 'os pa'o / /
sogs so / /
nyis brgya zhe bdun pad le'u nyer drug pa'i mtshams yod / /
\u0f38 bcu gcig pa rnams dag sgom dams ni /
nyis brgya zhe bdun pa'i rgyab tu /
de nas tshe ldan sha bus gsol to / /
bcom ldan 'das /
byang chen gang sher phyin zab mo 'di la mos par gyur pa de gang nas shi 'phos te 'dir mchis pa lags /
rigs kyi bu'am bu mo de ji srid cig nas bla med byang chub tu zhugs ba lags /
zhes sogs so / /
sum brgya nyer gnyis par po ti rdzogs so / / / /
ta? pod ril po rnam dag sgom lam gsungs pa yin zhing /
nyis brgya go gcig par po ti rdzogs so / / / /
tha? pod kyang rnam dag @# / /
sgom lam gsungs pa yin la /
nyis brgya bcu gsum par le'u nyer bdun ba'i mtshams yod /
nyis brgya don lnga par po ti rdzogs so / / / /
da? pod kyi dbur sgom lam gyi mjug cung zad tsam yod cing /
'di yan gyis lam shes mtshon byed kyi chos bcu gcig rdzogs so / /
! / /
gsum pa gzhi shes mtshon byed kyi chos dgu las /
dang po srid zhi'i mtha' la mi gnas pa'i gzhi shes dang /
gnyis pa der gnas pa'i gzhi shes gnyis ni /
sho gu gnyis pa'i mdun ngos su / /
gsol pa /
bcom ldan 'das gal te byad chen sher phyin la spyod pa'i tshe /
chu rol gyi 'gram mam /
pha rol gyi 'gram mam /
gnyis kyi dbus na mi gnas na de ni /
zhes sogs so /
\u0f38 gsum pa 'bras yum la nye pa dang /
bzhi pa de la ring ba'i gzhi shes gnyis ni /
sho gu gnyis pa'i rgyab tu /
gsol ba /
bcom ldan 'das gal te byang chub sems dpa'i theg pa pa'i rigs kyi bu'am bu mo thabs mi mkhas pas sher phyin 'di la /
sogs so / /
lnga pa mi mthun phyogs dang /
drug pa gnyen po'i phyogs kyi gzhi shes gnyis ni /
sho gu gsum pa'i mdun ngos su /
de nas tshe ldan sha bus /
tshe ldan rab 'byor la smras so / /
byang chen rnams kyi chags pa ni gang yin /
ma chags pa ni gang yin /
sogs so / /
bco lnga par le'u nyer brgyad la'i mtshams yod / /
bdun pa gzhi shes kyi sbyor ba ni /
sho gu bcu bdun pa'i mdun ngos su /
gsol pa /
bcom ldan 'das 'di la byang chen sher phyin la spyod pas rnam ba ji ltar spyod par bgyi /
bka' stsal pa /
rab 'byor 'di la byang chen sher phyin la spyod pa'i tshe /
gal te gzugs la mi spyod na sher phyin la spyod do / /
gal te gzugs rtag ces bya ba'am mi rtag ces bya bar mi spyod na sher phyin la spyod do / /
sogs so / /
brgyad pa mnyam nyid ni /
sho gu re lnga pa'i mdun ngos su /
rab 'byor gyis smras pa /
kau shi ka gal te byang tshe /
gzugs rlo ma sems su mi byed /
gzugs kyis rlom sems su mi byed /
gzugs la rlom sems su mi byed na /
sogs so / /
dgu pa mthong lam ni /
sho gu go lnga pa'i rgyab ngos su /
de nas sangs rgyas kyi mthus stong gsum gyi stong chen po'i 'jig rten gyi khams @# / /
'di na /
rgyal chen bzhi'i ris kyi lha dang /
sogs so / /
mkhyen gsum gyi mjug bsdu ba ni /
brgya zhe gnyis pa'i mdun la /
rab 'byor sher phyin 'di ni chos gang ston ba'am /
rnam par ston pa'am /
yongs su ston pa'am /
'dzin par byed ba'am /
'byin par byed pa'am /
sogs so / /
brgya zhe lnga par le'u nyer dgu pa'i mtshams yod cing /
'di yan gyis gzhi shes mtshon pa'i chos dgu mjug sdud dang bcas pa rdzogs so / /
! / /
bzhi pa rnam rdzogs sbyor ba mtshon byed kyi chos bcu gcig las /
dang po mkhyen gsum gyi rnam pa ni /
brgya zhe lnga pa'i rgyab tu /
de nas tshe ldan rab 'byor gyis gsol to / /
bcom ldan 'das 'di lta ste /
sher phyin 'di ni ma mchis pa'i pha rol tu phyin pa'o / /
sogs so / /
brgya nga gnyis par le'u sum bcu pa'i mtshams yod / /
gnyis pa sbyor ba la /
sgom pa po ni /
brgya nga gnyis pa'i rgyab tu /
de nas lha dbang brgya byin 'di snyam du gyur te /
sogs dang /
sbyor ba dngos ni /
brgya nga drug pa'i mdun du /
de skad ces bka' stsal ba dang /
lha dbang brgya byin gyis gsol to / /
bcom ldan 'das ji ltar na byang chen sher phyin la gnas pa lags /
sogs so / /
gsum pa yon tan ni /
nyis brgya nga lnga pa'i rgyab tu /
de nas tshe ldan shu bu gsol to / /
bcom ldan 'das ci'i mthus byang chen sher phyin zab mo 'di 'bri ba dang klog pa dang /
sogs so / /
nyis brgya re drug par le'u so gcig pa'i mtshams yod / /
bzhi ba sbyor ba'i skyon ni /
nyis brgya de drug pa'i mdun du /
de nas tshe ldan rab 'byor gyis gsol to / /
bcom ldan 'das rigs kyi bu dang bu mo gang bla med rdzogs pa'i byang chub tu zhugs pa /
phar phyin drug la sbyor ba /
sogs so / /
nyis brgya don bdun par le'u so gnyis pa'i mtshams yod cing /
nyis brgya go gsum par po ti rdzogs so / / / /
na? bod kyi dbur snga ma'i 'phro yod / /
lnga pa sbyor ba'i mtshan nyid ni /
sho gu bcu pa'i rgyab tu /
rab 'byor gyis gsol pa /
bcom ldan 'das kyis sher phyin ni sangs rgyas rnams skyed pa'o / /
sher phyin ni 'jig rten ston pa zhes bka' stsal pa /
sogs so / /
de la shes mtshan ni /
sho gu bcu gcig pa'i mdun du /
gsol ba /
bcom ldan 'das 'jig rten gang lags /
@# / /
sogs so / /
nyer drug par le'u so gsum pa'i mtshams yod / /
khyad mtshan ni /
re drug pa'i rgyab tu /
gsol pa /
bcom ldan 'das sher phyin 'di ni don chen po'i slad du nye bar gnas so / /
don bsam gyis mi khyab pa'i slad du nye bar gnas so / /
sogs dang /
brgya gnyis par le'u so bzhi pa /
brgya zhe brgyad par so lnga pa /
brgya bdun cu par le'u so drug pa'i mtshams yod / /
byed mtshan ni /
brgya gya gcig pa'i mdun du /
rab 'byor ji ltar na byang chen bla med byang chub tu 'tshang rgya bar 'dod cing 'jig rten gyi don gyi phyir yang dag par bzhugs pa yin zhe na /
sogs dang /
ngo bo nyid mtshan ni /
nyis brgya so bdun pa'i rgyab tu /
gsol pa /
bcom ldan 'das byang chen gang sher phyin zab mo 'di la mos par gyur pa de dag gi rang bzhin ji lta bu zhig tu gyur /
zhes sogs kyi lan du /
rab 'byor byang chen gang sher phyin zab mo 'di la mos par gyur pa de dag ni 'dod chags rnam par bsal bas dben pa'i rang bzhin du 'gyur ro / /
sogs so / /
nyis brgya so bdun par le'u so bdun pa dang /
nyis brgya brgyad cu par le'u so brgyad pa'i mtshams yod cing /
snga ma brgya bcu gsum par po ti rdzogs so / / / /
pa? bod kyi dbur snga ma'i 'phro yod / /
drug pa thar pa cha mthun ni /
sho gu zhe bdun pa'i rgyab tu /
shA ra dwa ti'i bu la /
de bzhin nyid dang /
ma nor ba de bzhin nyid dang /
zhes sogs mdo'i 'brel gsungs shing /
zhe dgu pa'i rgyab tu /
sha bu 'di la byang chen thog ma sems bskyed pa nas /
nye bar bzung ste /
rnam pa thams cad mkhyen pa'i sems dang ma bral bar sbyin pa gtong zhing /
sogs kyis thar cha dngos gsungs so / /
bdun pa nges 'byed cha mthun ni /
brgyad cu pa'i rgyab tu /
rab 'byor gyis gsol pa /
bcom ldan 'das 'byung bar 'chal ba'i byang ches bla med byang chub la ji ltar gnas par bgyi /
bka' stsal pa /
sems can thams cad la sems mnyam pa nyid du gnas par bya'o / /
sogs so / /
go lnga par le'u so dgu pa'i mtshams yod / /
brgyad pa phyir mi ldog pa'i rtags ni /
go lnga pa'i rgyab tu /
'di skad ces bka' stsal pa dang /
tshe ldan rab 'byor gyis gsol to / /
bcom ldan 'das phyir mi ldog sa'i byang che'i rnam pa ni gang lags /
zhes sogs yin la /
de yang sbyor lam pa @# / /
phyir mi ldog pa'i rtags ni /
go drug pa'i rgyab tu /
bcom ldan 'das kyis bka' stsal pa /
rab 'byor byad chen gang gzugs las phyir log pa /
tshor ba las phyir log pa /
sogs dang /
mthong lam pa phyir mi ldog pa ni /
brgyab bco brgyad pa'i rgyab tu /
de skad ces bka' stsal pa dang /
tshe ldan rab 'byor gyis gsol to / /
phyir chen ci las slar log pa'i slad du phyir mi ldog pa zhes bgyi ba lags /
sogs dang /
brgya bcu dgu pa'i le'u bzhi bcu pa dang /
brgya so gcig par /
phyir mi ldog pa'i rnam pa dang rtags dang tshul gyi le'u ste bzhi bcu gcig go zhes mtshams mdzad /
sgom lam pa phyir mi ldog pa ni /
brgya so gcig pa'i rgyab tu /
de skad ces bka' stsal ba dang /
tshe ldan rab 'byor gyis gsol to / /
bcom ldan 'das phyir mi ldog pa'i byad chen ni yon tan chen po dang ldan pa'o / /
sogs so / /
brgya ra brgyad par le'u zhe gnyis pa'i mtshams yod / /
dgu pa srid zhi mnyam nyid kyi sbyor ba ni /
brgya de brgyad pa'i rgyab tu /
de nas tshe ldan sha bus rab 'byor la smras so / /
byang chen gad la la rmi lam du stong nyid mtshan med smon med gsum la snyoms par zhugs na sher phyin rnam par 'phel lam /
sogs so / /
bcu ba zhing dag sbyor ba ni /
brgya don gcig pa'i rgyab tu /
de nas tshe ldan rab 'byor gyis gsol to / /
bcom ldan 'das ji ltar na byang chen phyin drug yongs su rdzogs par bgyid cing /
rnam mkhyen dang yang nye bar gyur ba las /
sogs so / /
brgya gya gcig par le'u zhe gsum pa yod /
brgya gya gsum par /
gang+ga'i lha mo'i le'u ste ba'i bcu bzhi'o gsungs so / /
bcu gcig pa thabs mkhas sbyor ba ni /
brgya gya gsum ba'i rgyab tu /
de nas tshe ldan rab 'byor gyis gsol to / /
bcom ldan 'das sher phyin la spyod pa'i byad ches /
ji ltar stong ba nyid la yongs su 'dris par bgyi /
sogs so / /
sho gu nyis brgya pa'i mdun logs su le'u zhe lnga ba'i mtshams yod cing /
'di yan gyis rnam rdzogs sbyor ba mtshon byed kyi chos bcu gcig rdzogs so / /
! / /
lnga brtse sbyor mtshon byed kyi chos bal zha las /
dang po sbyor lam drod rtse sbyor ni /
nyis brgya pa'i mdun du /
de nas yang bcom ldan 'das kyis tshe ldan rab 'byor la bka' stsal to / /
rab 'byor @# / /
gal te byang chen rmi lam na yang nyan rang gi sa'am khams gsum la 'dod pa'i sems mi skyed /
legs pa'i sems mi skyed cing /
chos thams cad rmi lam dang 'dra ba nyid du lta sogs so / /
gnyis pa rtse mo'i rtse sbyor ni /
nyis brgya bco brgyad ba'i mdun du /
bcom ldan 'das kyis bka' stsal pa /
rab 'byor gal te 'dzam bu'i gling gi sems can ji snyed pa de dag thams cad snga phyi med bar mi'i lus thob par gyur to /
sogs so / /
gnyis brgya zhe gsum par le'u zhe drug pa /
nyis brgya nga gcig par le'u zhe bdun pa /
nyis brgya gya gnyis par po ti rdzogs so / / / /
pha? pod kyi dbur snga ma'i 'bro yod cing /
sho gu bco lnga par le'u zhe brgyad pa yod / /
gsum pa bzang pa'i rtse \u0f38 sbyor ni /
bco l+na pa'i mdun du /
de nas lha dbang brgya byin 'di snyam du sems par gyur te /
'di la byang chen sbyin pa'i phar phyin dang /
sogs so / /
bzhi pa chos ma chog rtse sbyor ni /
bcu drug pa'i mdun du /
bcom ldan 'das bdag ni byang chub sems dpa'i theg pa ba bla med byang chub tu zhugs pa slar ldog par 'gyur bar sems 'ga' tsam yang skye ba ma mchis so / /
sogs so / /
lnga pa mthong lam rtse sbyor la /
spang bya rtog pa ni /
bco brgyad ba'i rgyab tu /
de nas tshe ldan rab 'byor gyis gsol to / /
bcom ldan 'das ji ltar na sgyu ma lta bu'i sems bla med byang chub tu 'tshang rgya bar 'gyur lags /
sogs so / /
so gcig bar le'u zhe dgu pa /
zhe bzhi bar le'u lnga bcu pa yod /
mthong lam rtse sbyor dngos ni /
zhe brgyad pa'i mdun du /
kau shi ka de bas na byang chen sems can thams cad kyi mchog tu 'gyur bar 'dod pas 'di lta ste /
sher phyin gyi rnam bar sbyod pas 'di nyid kyis rnam par sbyad par bya'o / /
sogs so / /
nga dgu par le'u nga gcig pa /
gya gnyis par le'u nga gnyis pa / /
drug pa sgom lam rtse sbyor ni /
brgya lnga ba'i rgyab tu /
rab 'byor byang che'i ting nge 'dzin seng ge rnam bsgyings de gang zhe na /
rab 'byor 'di la byang chen 'dod pas dben pa /
sdig to mi dge ba'i tshes kyis dben ba /
sogs so / /
brgya brgyad par le'u nga gsum pa /
sgom lam gyi spang bya rtog pa ni /
brgya gya bdun pa'i mdun du /
gsol ba /
bcom ldan 'das de ltar de bas chos 'di dag mdo dang rgyas par bstan na /
de la byang chen @# / /
zla med byang chub tu 'tshang rgya bar 'tshal bas /
phar phyin drug po 'di dag mdo dang rgyas par kun chub par bgyi'o / /
sogs so / /
nyis brgya don drug par le'u da bzhi pa yod / /
bdun pa bar chad med rtse ni /
nyis brgya gya gcig pa'i rgyab tu /
gsol ba /
bcom ldan 'das byang chen sems dang po bskyed pa dang ldan pa /
sems can thams cad kyi don du bla med byang chub tu 'tshang rgya bar 'tshal ba de'i bsod nams ji tsam zhig tu 'phel bar 'gyur /
sogs so / /
brgyad pa bsal bya log sgrub ni /
nyis brgya gya lnga pa'i rgyab tu /
gsol pa /
bcom ldan 'das ci lags /
rnam mkhyen nyed 'ba' zhig dngos po ma mchis pa lags sam /
gzugs kyang dngos po ma mchis ba lags /
sogs so / /
nyis brgya go bzhi par po ti rdzogs so / / / /
ba? pod kyi dbur rtse sbyor gyi mjug yod cing /
dgu par le'u nga lnga pa /
nyi shu par nga drug pa /
nyer gcig par da bdun pa /
nyer gnyis par nga brgyad pa /
nyer bzhi par nga dgu pa /
gya drug par drug cu pa'i mtshams yod /
dgu bcu par rtse sbyor mtshon byed kyi chos brgyad rdzogs so / /
! / /
drug pa mthar gyis sbyor ba mtshon byed kyi chos bcu gsum ni /
dgu bcu pa'i mdun du /
rab 'byor gyis gsol pa /
bcom ldan 'das gal te de ltar byang chen chos thams cad dngos po ma mchis pa'i ngo bo nyid la /
bsam gtan bzhi dang mngon shes lngas bla med byang chub tu 'tshang rgya na /
sogs so / /
'di la dang po sbyin pa'i mthar gyis pa ni /
go gcig pa'i mdun du /
de sbyin pa'i phar phyin la spyod pa'i tshe /
sogs so / /
gnyis pa ni /
go gcig pa'i rgyab tu /
rab 'byor gzhan yang byang chen sems dang po bskyed pa nas nye bar bzung ste /
bdag kyang tshul khrims kyi phar phyin la spyod do / /
sogs so / /
gsum pa ni /
go gnyis pa'i rgyab tu /
bdag kyang bzod pa'i phar phyin la sbyod do / /
sogs so / /
bzhi pa ni /
ko gsum ba'i mdun du /
bdag kyang dge ba'i chos rnams la brtson 'grus rtsom mo / /
sogs so / /
lnga pa ni /
go gsum pa'i rgyab tu /
bdag kyang tshad med pa dang bsam gtan dang gzugs med pa'i snyoms 'jug la mnyam par gzhog go /
sogs so / /
drug pa na /
go bzhi pa'i mdun du /
shes rab kyi phar phyin la spyod pa'i tshe sems can rnams sbyin pas tshim bar @# / /
byed| sogs te phyin drug go /
bdun pa ni /
go lnga pa'i mdun du /
ji ltar na byang chen sangs rgyas rjes dran sgom pa yin zhe na /
sogs so /
\u0f38 brgyad pa ni /
go brgyad pa'i mdun du /
ji ltar na byang chen chos rjes dran sgom pa yin zhe na /
sogs sa / /
dgu pa ni /
brgya ba'i mdun du /
rab 'byor ji ltar na byang chen dge 'dun rjes dran sgom pa yin zhe na /
sogs so / /
bcu pa ni /
brgya gnyis pa'i mdun du /
ji ltar na byang chen tshul khrims rjes dran sgom pa yin zhe na /
sogs so / /
bcu gcig pa ni /
brgya bzhi pa'i rgyab tu /
ji ltar na byang chen gtor pa rjes su dran par 'gyur ba yin zhe na /
sogs so / /
bcu gnyis pa ni /
brgya drug ba'i rgyab tu /
ji ltar na byang chen lha rjes dran sgom pa yin zhe na /
sogs bye rjes dran drug go /
bcu gsum pa dngos med ngo bo nyid kyi mthar gyis pa ni /
brgya brgyad pa'i rgyab tu /
rab 'byor gzhan yang byang chen sems dang po bskyed pa nas bzung ste sher phyir la spyod pa'i tshe mthar gyis spyad pa dang /
sogs so / /
brgya bco lnga par le'u re gcig pa yod /
brgya bcu bdun par mthar sbyor mtshon pa'i chos bcu gsum rdzogs so / /
! / /
bdun pa skad cig sbyor mtshon pa'i chos bzhi las /
dang po rnam smin ma yin pa'i skad cig sbyor ni /
brgya bcu bdun pa'i rgyab tu /
de skad ces bka' stsal ba dang /
tshe ldan rab 'byor gyis gsol to / /
bcom ldan 'das byang tshe ji ltar sems gcig gis phyin drug yongs su 'dzin pa lags /
sogs so / /
gnyis pa rnam par smin pa'i skad cig sbyor ni /
brgya don bdun pa'i rgyab tu /
de byang chub kyi lam rnam par smin pa'i chos can la gnas pas sbyin ba'i phar phyin yongs su rdzogs pa dang /
sogs so / /
brgya gya gcig par le'u re gnyis pa yod / /
gsum pa mtshan nyid med pa'i skad cig sbyor ni /
brgya gya gsum ba'i rgyab tu /
de skad ces gsol pa dad bka' stsal to / /
rab 'byor 'di la byang tshe rmi lam lta bu'i nye bar len pa'i phung po lnga la gnas shing /
sogs so / /
bzhi pa gnyis su med ba'i skad cig sbyor ni /
nyis brgya gnyis pa'i rgyab tu /
gsol pa /
bcom ldan 'das byang tshe ji ltar na chos thams cad rmi lam lta bur yang dag pa ji lta ba bzhin du yongs su 'tshal ba lags /
sogs so / /
@# / /
nyis brgya bdun pa'i rgyab kyi lnga par skad cig sbyor rdzogs pa lta bur snang zhing /
de'i 'phro nas /
de nas tshe ldan rab 'byor gyis gsol to / /
chos thams cad rmi lam lta bur dngos po ma mchis pa /
zhes pa nas /
nyis brgya bcu bdun pa'i mdun gyi dad por /
su yang gtubs pa'am gcod do snyam ba'i sems mi 'byung ngo / /
zhes pa'i bar ni 'phrin las gyi mtshams sbyar lta bur 'dug pa dang /
gser phreng du drangs pa'i sku bzhi bstan pa'i mdo tshig rnams bar 'dir mi 'jug pas dpyad par bya'o / /
nyis brgya bdun par le'u de gsum pa yod / / / /
! chos sku'i 'phrin las nyer bdun las /
dang po ni /
nyis brgya bcu bdun pa'i mdun du /
rab 'byor ngas 'di nas sangs rgyas kyi sbyan gyis 'jig rten la gzigs na zhes sogs te /
ngan song gsum dang lha mi rnams kyi sdug bsngal zhi bar byas nas lam la 'god par gsungs so / /
'dir bsdu ba bzhis mi rnams sdud par gsungs shing /
gser phreng du /
mdo las sbyin pa la chos zang zing gnyis su yod pa'i phyi ma dang dang po'i 'jig rten pa'i chos sbyin mi'i 'gro ba zhi ba la sbyar nas 'jig 'das kyi chos bsdu bzhi la mdzad do / /
zhes 'byung pas bsdu bzhi'i mdo tshig gi stod chas 'phrin las dang po dang /
smad chas 'phrin las gnyis pa bstan pa yin no / /
gnyis pa ni /
nyis brgya so dgu ba'i rgyab tu /
rab 'byor byad che'i 'jig rten las 'das pa'i chos kyi sbyin pa /
byis pa so so'i skye bo thams cad dang thun mong ma yin pa gang zhe na /
zhes sogs te /
'dir zag med ye shes dang mtshan dpe rnams rgyas par gsungs 'dug go /
nyis brgya gya dgu par le'u de bzhi pa yod /
gsum pa ni /
nyis brgya go gcig pa'i mdun du /
gsol pa /
bcom ldan 'das sprul pas lam bsgoms pa la brten kyang /
kun nas nyon mongs pa med par yang mi 'gyur /
rnam par byad bar yang mi 'gyur la /
zhes sogs so / /
sum brgya bzhi par po ti dzogs so / / / /
\u0f38 ma? pod kyi dbur snga ma'i 'phro yod /
bzhi pa ni /
sho gu bco lnga pa'i rgyab tu /
rab 'byor de bzhin du byang chen yang sher phyin la spyod pa'i tshe /
chos kyi dbyings su ma gtogs pa'i chos gang yang mi mthong ste /
sogs so /
lnga pa ni /
sho gu de nyid la /
bdag kyang sbyin pa gtong ba yin /
gzhan yang sbyin pa la yang dag bar bskul ba yin /
@# / /
sogs so / /
drug ba ni /
bcu drug pa'i mdun du /
bdag kyang dge ba bcu'i las kyi lam yang dag par 'dzin pa yin /
sogs so / /
bcu dgu par /
mnyam pa nyid du bstan pa'i le'u ste de lnga pa yod / /
'di yan ni tshogs lam la 'god ba'i 'phrin las drug go /
bdun pa ni /
so gnyis pa'i rgyab tu /
de bas na byang tshe /
chos thams cad rang bzhin gyis stod par mthong nas /
bla med rdzogs pa'i byang chub las phyir mi ldog go /
sogs so / /
'di sbyor lam la 'god pa'i 'phrin las so / /
brgyad pa ni /
re bdun ba'i rgyab tu /
re'i phyir byang chen rang bzhin stong pa nyid kyi phar phyin rnams la spyod cing /
gzugs stong pa'am /
'on tam mi stong zhes bya bar rnam bar 'khrug par mi byed de / /
zhes sogs te /
mthong lam sogs sa dad po la 'god ba'i 'phrin las so / /
dgu pa ni /
go gsum pa'i mdun du /
chos de dag thams cad ni 'jig rten gyi tha snyad nye bar bzung ste btags pa yin gyi /
don dam par ni ma yin no / /
zhes sogs te sa gnyis pa nas lnga pa'i bar la 'god pa'i 'phrin las so / /
go drug par /
le'u re drug pa yod /
\u0f38 bcu pa ni /
go bdun pa'i mdun du /
bcom ldan 'das kyis bka' stsal pa /
rab 'byor nam byang chen sher phyin la spyod pa'i tshe /
thabs mkhas pas sbyin pa'i phar phyin la spyod kyang /
sbyin pa dang sbyin bdag dang len pa yang mi dmigs /
zhes sogs te /
gser phreng du khungs su drangs pa dad tshig mi mthun kyang don mthun pa lta bur snang ngo / /
'di sa drug pa'i yin no / /
bcu gcig pa ni /
brgya nyer gnyis pa'i rgyab tu /
sha bu 'di lta ste dper na sgyu ma'i mkhan bo'am spul pa'i skyes bu zhig gis srog chags bye ba khrag khrig brgya stong mang po sprul te /
sogs so / /
'di sa bdun pa'i'o / /
bcu gnyis pa ni /
brgya gya gcig pa'i mdun du /
de nas tshe ldan rab 'byor 'di snyam du gyur te /
byang ches de lta bu'i go cha bgo bar bya na /
de la byang che'i byang chub kyi lam ji lta bu zhig yod /
ces sogs so / /
bcu gsum pa ni /
brgya gya gsum pa'i rgyab tu /
rab 'byor de la byang chen byang chub kyi lam la spyod pas thog ma nyid du 'di ltar yongs su brtag par bya ste /
sogs te /
'di gnyis sa brgyad pa yi'o / /
bcu bzhi pa ni /
brgya go @# / /
gnyis pa'i rgyab tu| gsol pa /
bcom ldan 'das 'o na byang chub ji ltar thob par 'gyur /
bka' stsal pa /
byang chub ni lam gyis thob pa yang ma yin /
lam ma yin pas 'thob pa yang ma yin te /
sogs so / /
'di sa dgu pa yi'o / /
bco lnga pa ni /
brgya go drug pa'i rgyab tu /
byang tshe gnas dan len pa de dag thams cad spangs shing /
bdag kyang sbyin pa yongs su gtong ste /
sogs so / /
nyis brgya par le'u re bdun pa yod / /
bcu drug pa ni /
nyis brgya ba'i mdun du /
de nas tshe ldan rab 'byor gyis gsol to / /
bcom ldan 'das byang chen des zhes bgyi ba'am /
ma dos zhes bgyi /
bka' stsal pa /
byang chen ni nges pa ste /
sogs so / /
bcu bdun pa ni /
nyis brgya gnyis pa'i rgyab tu /
bcom ldan 'das byang chen chos dkar po gang gad la gnas shing /
'di lta bu'i thabs mkhas pa bgyid kyang las de lta bus mi gos par spyod pa lags /
sogs so / /
bco brgyad pa ni /
nyis brgya gsum pa'i rgyab tu /
de nas tshe ldan rab 'byor gyis gsol to / /
bcom ldan 'das byang chen sher phyin la spyod cing chos thams cad la gnas te /
sogs so / /
bcu dgu pa ni /
nyis brgya nyer drug pa'i rgyab tu /
rab 'byor gyis gsol pa /
bcom ldan 'das byang chen lam gyi yan lag rdzogs par brgyis shing /
bla med byang chub tu 'tshang rgya ba'i lam de dag gang lags /
sogs so / /
nyis brgya so lnga par le'u re brgyad pa yod /
nyi shu ba ni /
nyis brgya so dgu pa'i mdun du /
byang chen shes rab kyi pha rol tu phyin par dge ba'i chos thams cad 'dus par byas te /
byang sems kyi spyang pa spyod cing /
sogs so / /
nyer gcig pa ni /
sho gu de nyid la /
rab 'byer 'di la byang chen bla med byang chub tu sangs rgyas te /
sdug bsngal dang sdug bsngal kun 'byung ba dang /
sogs so / /
nyer gnyis pa ni /
nyis brgya gya gnyis pa'i mdun du /
gsol pa /
chos nyid de 'dus bgyis pa lags sam /
'dus ma bgyis pa lags /
bka' stsal pa /
de ni 'dus byas kyang ma yin /
'dus ma byas kyang ma yin te /
sogs so / /
'di ni mdo'i tshig gi go rim ltar na nyer drug par 'jog rgyu yin kyang don gyis 'dir blangs par gsungs /
nyis brgya zhe gcig par le'u de dgu pa yod / /
nyer gsum pa ni /
nyis brgya zhe bzhi pa'i rgyab tu /
@# / /
rab 'byor de la byang tshe thabs mkhas pas sems can phyin ci log bzhis phung po lnga la mngon par zhen pa /
sogs so / /
nyer bzhi ba ni /
sho gu de nyid la /
bcom ldan 'das kyis bka' stsal pa /
rab 'byor phyin ci log ma gtogs par gang la gnas te byis pa so skye rnams /
sogs so / /
nyis brgya zhe dgu par le'u bdun cu pa yod /
\u0f38 nyer lnga ba ni /
nyis brgya zhe dgu pa'i rgyab tu /
de nas tshe ldan rab 'byor gyis gsol to / /
bcom ldan 'das yang dag pa mthong ba la kun nyon du 'gyur ba'am /
rnam byang du 'gyur ba yang ma mchis pa bzhin du /
sogs so / /
nyer drug pa ni /
ri sa brgya nga dgu pa'i mdun du /
rab 'byor 'on kyang chos de dag ni thams cad kyang lam sgrub ba dang lam skyed pa'i rgyu ra 'gyur ba ste /
sogs so / /
'di lan bcu gnyis ni sa bcu pa la 'god pa'i 'phrin las so / /
nyis brgya gya gnyis bar le'u don gcig pa yod / /
nyer bdun pa ni /
nyis brgya gya bdun pa'i mdun du /
gsol pa /
bcom ldan 'das gang ma sprul ba'i chos de gang lags /
sogs so / /
'di ni mi gnas pa'i myang 'das la 'god pa'i 'phrin las te / /
nyis brgya gya bdun bar /
chos nyid mi 'gyung ba bstan pa'i le'u ste bdun cu gnyis so / /
zhes bas mang jags so / /
nyis brgya gya brgyad par po ti rdzogs so / /
mjug tu /
bsam yas dang lha sa gnyis kyi reg zig sogs la gtugs te zhus dag lan bcu drug byas pa'i rgyan gong gi 'bum ba las mched pa'i dpe la ma phyi byas par bshad cing /
bar byang du /
rdza ya paN+Ti ta'i zhabs brtan du bsgrubs pa'i yum mdo la ma dpe byas te phu'u ta la'i gyis par du bsgrubs pa lta bur snang ngo / / / /
mang+ga laM / / / /
