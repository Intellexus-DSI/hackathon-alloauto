@# / /
lam rim 'jam dpal zhal lung gi zin bris 'phro can bzhugs so / /
@# / /
na mo gu ru many+dzu g+ho ShA ya /
rje btsun bla ma dam pa thugs rje chen po dang ldan pa thub dbang rdo rje 'chang dang dbyer ma mchis pa'i zhabs la gus pas phyag 'tshal lo / /
brtse ba chen pos dus thams cad du rjes su bzung ste /
skyes bu gsum gyi lam gyi rim pa'i rtogs pa khyad par can myur du rgyud la skye bar byin gyis brlab tu gsol /
tshul khrims gos kyis klubs pa'i gzhon nu'i sku / /
byams pas sems can kun la sman pa'i gsung / /
rgya mtsho lta bu'i 'gro la mnyes pa'i thugs / /
zla med bla ma'i zhabs la gus btud nas / /
gang gi zhal gyi bum bzang @# / /
las 'ongs pa'i / /
skyes bu gsum gyi lam gyi rim pa yi / /
snying po brgyud ldan bla ma'i zhal shes rnams / /
rang dang gzhan la phan phyir 'dir bshad bya / /
de yang thog mar rje bdag nyid chen pos rje btsun 'jam pa'i dbyangs kyi bka' lung bzhin r+wa sgreng yang dgon brag seng+ge'i zhol gyi dgon par dbyar gnas mdzad de /
jo bo dpal ldan a ti sha'i sku dngos dang dbyer ma mchis pa'i sku 'dra dbu yon ma che ba zhes grags pa dbu sda'i mgor gdan drangs te /
zla ba'i bar gsol 'debs shugs drag mdzad pas lam rim bla brgyud kyi bla ma rnams zhal gzigs par /
gsol 'debs maN+Dal mdzad pas mthar mtha' nas rim gyis nang ma nang ma la thim pas jo bo 'brom po to ba sha ra ba bzhi la thim zhing /
'khor rnams kyang jo bo la thim /
jo bos phyag rje'i dbu thog tu bzhag nas /
\u0f38 rgyal ba'i bstan pa la bya ba rgya chen po gyis shig ces gsung gi dbugs dbyung mdzad pa dang bstun /
lo chen skyabs mchog dpal bzang sogs dad ldan gyi mi'i slob ma du ma dang /
srid pa'i lha rgan rma chen dang /
gnyan chen thang lha /
'o de gung rgyal sogs lha rnams 'brog pa'i tshul bstan nas zho dang 'o ma mar thud sogs phul te bskul ba'i nyer len byas pa las /
\u0f38 rgyal ba'i gsung rab thams cad kyi gnad bsdus pa byang chub lam gyi sgron me de nyid kyi don rnams gang zag gcig sangs rgyas pa'i lam gyi rim par bsgrigs pas sa gsum 'gro ba kun gyi mig gcig pu byang chub lam gyi rim pa che 'bring chung gsum du grags pa'i legs bshad 'di nyid mdzad cing /
de ring gi gnas skabs su de nyid kyi khrid 'bul bar byed pa la /
de la yang rje bdag nyid chen po'i mdo sngags yongs rdzogs kyi bstan pa gnam gyis sa bkab pa lta bu byung bas /
khrid yig kyang de snyed du yod mod /
da lam 'dir grags che ba /
rgyal dbang lnga pa chen pos mdzad pa'i lam khrid 'jam dpal zhal lung dang /
paN chen @# / /
thams cad mkhyen pas mdzad pa'i bde lam gnyis su yod pa las /
de gnyis kyi khrid tshul yang /
'jam dpal zhal lung ni mdo phyogs rkyang ba'i lugs su byas nas khrid pa dang /
bde lam ni dpal dben sa snyan rgyud kyi man ngag thun mong ma yin pa /
mdo sngags zung 'brel gyi man ngag rjen par ston pa'i sgo nas khrid pa yin pas /
bde lam zab cing myur mod /
las dang po pa la 'jam dpal zhal lung gi steng nas dmigs skor skyong ba 'char bde bas /
\u0f38 rje sgrub khang pa dge legs rgya mtshos thog mar bde lam gyi steng nas myong ba thon kyang /
rjes sor 'jam dpal zhal lung phyag tu 'byor ba nas /
rang nyid kyis thugs nyams su bzhes shing /
gzhan la phal cher 'di nyid kyi steng nas ston par mdzad pa yin cing /
de ring gi gnas skabs 'di nyid kyi steng nas khrid byed pa yin /
'di la gzhan la med pa'i zab khyad khyad par can gcig kyang yod gsung /
'di rnams zhal lung gi sngon 'gro'i gsung bshad rags bsdus blo la gang zin bkod pa'o / /
bde lam gyi mchod brjod skabs /
rje btsun bla ma dam pa thub dbang rdo rje 'chang dang dbyer ma mchis pa'i zhabs la dus thams cad du phyag 'tshal lo / /
zhes pa der bde lam gyi gnad cha tshang ba 'dus pa yin cing /
de yang thog mar rje zhes pa rab nyid skyes bu chung ngus lam gyis 'di snang gi bya ba la rgyab phyogs te ngan song gi gnas nas mthar zhig 'gro ba gzhan rnams sgrol par byed pa'i ded dpon lta bu yin pas na rje dang /
btsun zhes pa skyes bu 'bring gi lam gyi rim pas bsdus pa'i bslab pa gsum gyi mi mthun phyogs las bzlog ste /
blang dor rnams ji lta ba bzhin du nyams len gyi sgo nas nyon mongs pa'i 'tshub ma zhi nas tshul khrims rnam par dag pas na btsun /
bla ma dam pa zhes pa skyes bu chen po'i lam gyi rim pas bsdus pa'i byang chub kyi sems kyi sgo nas bla na med pa'am gong na med pa'i don yin pas /
rang nyid gcig bu zhi bde don du gnyer pa'i nyan rang las mchog tu gyur ba'i bla na med pa'am gong na med pas bla ma dang /
rang rgyud kyi sems bskyed kyi stobs kyis byang chub sems dpa' las nyan rang rnams tshul khrims dang /
rdzu 'phrul sogs ji ltar mnga' yang dam pa min bas| theg pa chen po ni dam pa mthar thug yin pas bla ma dam pa zhes pas skyes bu chen po'i lam gyi rim pa bstan /
thub dbang rdo rje 'chang zhes pas /
sku rdo rje /
gsung rdo rje /
thugs rdo rje ste rang gi thob bya'i 'bras bu dang /
gsang sngags kyi lam gyi rim pa rgya che ba zhig bstan zhes gsung /
'jam dpal zhal lung gi mchod brjod skabs /
thabs dang shes rab zung du 'jug pa tshogs gnyis zla ba'i ma ma las / /
zhes @# / /
sogs kyi ljags lung stsal nas /
thabs dang shes rab ces pa'i skabs su /
bdag cag gi ston pa thub pa'i dbang po de nyid /
sngon slob pa lam gyi gnas skabs su thabs shes ya ma bral bar tshogs gnyis la brten nas 'khrungs shing /
rang cag rnams kyang lam ji 'dra zhig nyams su blangs kyang thabs shes ya ma bral ba zhig dgos pa yin /
lam thams cad la thabs shes kyi cha re yod kyang yod /
dper na bshes gnyen bsten tshul lta bu la mtshon na /
bshes gnyen la skyon rtog pa'i cha bkag nas ji mdzad yon tan tu mthong ba'am rtogs pa'i shes pa rnams shes rab kyi cha /
rtsab dad pa sbyangs pa sogs thabs kyi cha yin zhing /
de bzhin du dal 'byor la yang /
rnyed dka' mi dka' rtogs pa sogs shes rab kyi cha dang /
rnyed dka' don che sogs bsgom pa'i blo rnams thabs kyi cha dang /
de bzhin du lhag mthong gi bar gyi blo rnams la thabs shes gnyis gnyis tshang ba yin gsung /
de nas rim gyis mchod brjod rnams la tshig 'grel mdzad de /
theg chen chos kyi nyi ma 'od po che / /
log rtog mun pa sel dang zhes pa'i skabs su /
mkhan chen zhi ba 'tsho sogs kyis /
gangs can gyi ljongs 'dir rgyal ba'i bstan pa nyin mo ltar gsal bar mdzad mod /
bar skabs su glang dar gyis bstan pa snub pa dang /
hwa shang gi grub mtha'i bslad pas tshul khrims tshul bzhin bsrung ba nyin mo'i skar ma ltar gyur cing /
mdo la mos pa rnams sngags la smod cing sngags la mos pa rnams mdo la smod pa'i skabs der /
lha bla ma khu dpon gnyis kyis jo bo lha gcig gdan drangs te byang chub lam gyi sgron me gsungs pas gong gi log rtog gi mun pa rnams bsal te /
thub bstan 'od snang dkar pos khyab par mdzad pa yin zhes gsung /
rgol ngan spobs pa'i sbyin skyes lus phra ma yi mang la khur mtha' dag lhung byed pa'i / /
zhes pa'i skabs su /
rje bdag nyid chen po rang nyid kyis zhwa ser cod paN 'chang bas sa steng khyab par mdzad pa sus kyang rma 'byin par mi nus pa 'di nyid rje nyid sku stobs che ba dang sku dbang che ba sogs kyis ma yin par /
gsung rab kun la blo gros kyi mkhyen pa shin tu rgyas pas sus kyang glags mi rnyed pa yin tshul sogs rje bdag nyid chen po'i bsngags pa mtha' yas bar bstsal /
thog mtha' bar du dge ba'i dpal ldan pa'i / /
zhes pa'i tshig bzhi 'di zur chos dbyings rang grol la mchod brjod mdzad pa yin zhes gsung /
de lta bu'i mchod brjod mdzad pa rang ga ba ma yin par /
chu yi thug sa gangs te se dang /
chos kyi thug sa shAkya thub pa'i dpe ltar ston pa nas rim gyis mchod brjod mdzad @# / /
pa yin zhes gsung /
kho bo nas grub pa'i dbang phyug gtsang ba bla ma nyi ma chos 'phel rin po che'i drung nas thob cing /
rje nyid nas gnas bla ma ye shes chos grags kyi drung nas gsan /
des snyan brgyud mdzod 'dzin tshe gling yongs 'dzin ye shes rgyal mtshan pa'i drung nas gsan pa yin zhes gsungs /
deng sang ni rang re'i dgon pa'i bla rabs 'dren pa tsam dang /
bar skabs kyi brgyud pa'i khungs med par gzhan la ston pa sogs gnang tshul la mtha' yas so / /
'di la 'ga' zhig gis rgyal dbang lnga ba chen po 'di sku dbang che bas thams cad la bka' bkyon gnang ba red zer mod /
'di nyid ni bka' bkyon ma yin /
de dag la brtse ba chen po'i thugs kyis ma bzod par gsung pa yin zhes bdag gi bla ma dam pa grub pa'i dbang phyug chen po nyi ma chos 'phel pas gsung zhes gsungs /
snod kyi skyon gsum gyi skabs legs par zhes pas snod dri ma can de bstan /
rab tu nyon la zhes pas snod kha sbub pa de bstan /
yid la zungs zhes pas snod zhabs brdol ba de bstan /
'du shes drug gi de bzhin gshegs pa la skyes bu dam pa'i 'du shes zhes pa ni /
rang cag la mtshan nyid pa rnams kyis de bzhin gshegs pa skyes bu dam par khas len kyang de tsam gyis mi chog par /
de bzhin gshegs pa nyid skyes bu dam pa yin na des gsungs pa'i blang dor gyi gnas rnams ngag tshad ma yin dgos /
'di yin na bla ma 'dis gsungs pa'i blang dor gyi gnas rnams de bzhin gshegs pas gsungs pa rnams rang la sgo skyel lta bu mdzad pa yin pas ngag rnam dag yin snyam pa lta bu la byed ces gsung /
jo bo bka' gdams par grags pa mkhas btsun bzang gsum gyi brtul zhugs mi nyams par 'dzin pa /
gnam gyis sa bkab pa lta bu'i gangs can gyi ljongs 'dir yongs su khyab par gyur ba zhes sogs kyi skabs su /
jo bo bka' gdams pa zhes rang cag rnams kyis smon gnas su byed pa de yang /
smon gnas tsam byed pa la go rgyu ma yin /
da lta rang cag rnams rje bdag nyid chen po'i bka' drin gyis /
dper na tshogs 'tshogs pa lta bu la mtshon na /
bka' gdams pa'i gral 'jug der langs nas bsdad yod pa lta bu yin pas /
bsdad na bsdad chog chog /
langs na langs chog chog /
sdod mi sdod rang rang gi lag na yod pa yin zhes grub pa'i dbang phyug rje nyi ma chos 'phel pas gsung zhes gsungs /
slar yang zhes pa nas bstan pa thams cad 'gal med du rtogs pa'i che ba zhes pa'i lung bstsal nas /
bstan pa thams cad 'gal med du rtogs tshul gy @# / /
zab bshad rgyas par stsal /
de ltar gyur pa'i don rnams zhes pa nas /
gsung rab thams cad gdams ngag tu 'char ba'i chel zhes pa'i bar lung stsal nas /
gsung rab gdams ngag tu 'char tshul spyi dang /
bye brag byang chub lam rim chen mo 'di lta bu'i yig 'phreng gcig bklog ste don bsam na skyon sna re 'gag pa dang /
yon tan sna re skye zhing /
da dung des 'og gi yig 'phreng gcig klog tshe de la bsten pa'i yon tan skye zhing /
mdor na yi ge sna gcig kyang 'dor rgyu med gsung pa sogs zab bshad mtha' klas pa stsal /
de lta bu'i gdams ngag tu gsung rab thams cad rdzogs par 'char pa na zhes pa nas /
rgyal ba'i dgongs pa bde blag tu rnyed pa'i che ba zhes pa'i bar lung bstsal te khrid gnang /
de ni gsung rab dgongs 'grel dang bcas pa zhes pa nas /
nyes spyod chen po rang 'gags su 'gro ba'i bar bstsal te /
chos spong gi las kyi ngo bo sogs rgyas par bstsal /
de lta bu'i che ba bzhi dang ldan pa'i gdams pa 'di nyams su len pa la /
sngon 'gro dngos gzhi mjug gi rim pa dang gsum las /
dang po ni /
spyod pa spyi la bslab tshul /
khyad par rdo rje theg pa la bslab tshul lo / /
zhes pa ltar na sngags kyi skabs su spyod pa mchog gi skor rnams sngon 'gror 'gro bas /
khrid dmigs gtso bo de ngos zin par byas nas sngon 'gro dngos gzhi'i dbye ba phyed dgos gyi /
gzhan du na pha ril ltos nas tshur ri dang /
tshur ril ltos nas pha ri 'jog pa bzhin skabs don gyi ngo bo ma zin pa'i 'khrul ba'i lam du 'phyan pa mang ba'i phyir /
zhes pa ni bde lam du gsungs pa yin /
yig chung /
dben sa snyan brgyud kyi man ngag rnams rtogs ldan 'jam dpal rgya mtsho nas mkhas grub sangs rgyas ye shes kyi bar sprul pa'i glegs bam dang bcas pa tshig brgyud kyi tshul du phebs pas sus kyang shes pa med cing /
paN chen blo bzang chos rgyan nas snod ldan gyi gdul bya ma rnyed par sprul pa'i glegs bam chen mo bka' rgyas btab ste /
skyes bu gsum gyi lam gyi rim pa rnams bde lam du bsgrigs te /
de tshun khrom bsgrigs su bstsal ba rgyal mchog lnga pa chen pos sngon nas de ltar yod pa ma mkhyen pa'i tshul bstan nas 'gags pa mdzad pa yin zhes zur bshad gnang /
yig cha na /
'dir phyag bzhes la bshes gnyen bsten tshul sbyor ba dang /
dal 'byor nas lhag mthong bar dngos gzhir mdzad pa yin pas de la dgos pa shin tu che ste bshes gnyen bsten tshul la myong ba rnam dag thon pa zhig byung na /
gzhan rnams la zla ba gcig gnyis dang /
zhag bcu bco lnga'i ring la myong ba thon pa yang yod ces zhal nas lan kha @# / /
yar gsungs /
don de la dgongs nas rje btsun stag phu ba'i phyag tu 'jam dpal zhal lung 'di 'byor ba'i tshe /
a tsi'u 'di nga'i lag tu sngon nas 'byor yod na /
bde lam gyi steng nas dka' las de tsam rgyag dgos mi 'dug ces bsngags pa mdzad ces gsungs /
bar skabs tshigs bcad skabs /
bdud rtsi'i spun zla gnyis pa rnyed dka'i lam / /
zhes pa ni /
gla rtsi la byed cing /
dper na gla rtsi thun chung ngu zhig gis dug sprul stobs che zhing drag shul che ba 'joms nus pa bzhin du /
byang chub lam rim nas bshad pa'i mi rtag pa dang dal 'byor sogs lam rim sgom kyang nyon mongs pa shin tu stobs che ba yang 'joms nus pa yin zhes gsung /
de'i tshigs bcad rnams la dben sa pa la yid gzhol pa'i zab bshad rgyas par gnang nas /
bsod snyoms bgyis zhes pa /
nges par slong gi zhes par log 'tsho lngas ma bslad pa'i 'tsho ba bzang ngan gang byung na des chog gsung /
sngon 'gro bshes gnyen bsten tshul dngos la yang /
dngos gzhi bshes gnyen bsten tshul nyams su len pa dngos las /
dang po skyabs 'gro ni /
skyabs yul gsal gdab /
bde lam lta bu'i sngags gzhung dang 'dres pa'i dam tshig pa bskyed bstim sogs mi bzhed par /
gang zhig mos pa gtso byed pa / /
de'i mdun na thub pa bzhugs / /
zhes gsungs pa ltar gyis nam mkha'i gar khyab la chos skus khyab chos skus gar khyab la sangs rgyas kyi mkhyen pas khyab /
des gar khyab la sangs rgyas kyi skus khyab cing /
rang nyid la dad pa yod tshe sangs rgyas kyis ye mi gzigs pa'i dus skad cig kyang med pas /
rang gi mdun du bzhugs yod pa rgyun du las kyi dbang gis sgrib te ma mthong kyang /
da lta dad pa'i dbang gis gsal bar mjal byung snyam pa dang /
yang na sangs rgyas kyi sa bar mtshams med par su ni dar /
su ni rgud /
su ni mchog /
su ni dman sogs gsal bar gzigs pas na rang nyid kyis dad pa skyes ma thag tu skyabs yul rnams bya nam mkha' la 'phur ba lta bus gshegs byung snyam pa'am de gnyis gang mos byed / /
de nas mdun du bla ma yi dam sangs rgyas byang sems dpa' bo mkha' 'gro sogs dge 'dun gyi tshogs /
yang rang dang rab byung bsnyen rdzogs gdan gcig pa'i spun /
'dzin grwa gcig pa /
tha na chos spyod tshigs bcad gcig tsam mnyam du 'don pa'i phrug gu mtheb rdog tsam yan chad dge 'dun dkon mchog dngos kyi 'du shes bzhag ste /
tshogs zhing skabs dang mi 'dra ba'i kha zhe med par yang dang yang du blo yul du gsal gang thebs bya /
de nas tshogs zhing rnams kyi @# / /
yon tan dran par byas te /
de yang sngon byon gyi sangs rgyas byang sems rnams la rang gis ma mjal ba'i dbang gis skyon rtog gi blo sogs mi skye yang /
da ltar bzhugs pa'i bla ma rnams la skyon rtog gi blo 'gog dgos te /
rang nyid la sngon byon gyi sangs rgyas de rnams mya ngan las 'das tshul bstan zin pas /
da ltar bzhugs pa'i bla ma rnams bka' drin shin tu che zhing yon tan sgo sna tshogs nas dran /
dge 'dun dkon mchog skabs kyi phrug gu tsam la yang /
'di bdag 'dul ba'i phyir du sprul pa ma yin pa'i nges pa ci yod /
des chos spyod bton pa la brten nas kho bo'i rgyud la thar pa'i bag chags btab po snyam pa'i dad pa dang yon tan skyong /
de ltar yin pa ma shes par da ltar bzhugs pa'i bla ma dge 'dun rnams la dag snang skyong rgyu med par /
ston pa thub pa'i dbang po sogs sngon byon rnams la dad pa byed khul byas kyang /
dper na mi zhig rgya gar la 'gro rtsis byed pa la lam bar gyi stag gzig sogs kyi 'jigs pa ci yod rnams shes nas zon byed gyin yod mod /
sgo 'gram der me dong zhig yod pa ma shes pas phyin pa'i tshe me dong nang du lhung ba bzhin yin zhes gsungs /
skyabs yul de rnams mgon skyabs dang dpung gnyen du bzhugs yod snyam pa'i dad pa lhang lhang ba dang| rang nyid kyi mtha' bskor du sems can thams cad 'gro ba so so'i rnam pa'am /
'char bde ba'i phyir mi'i rnam pa'ang rung bas de thams cad skyabs yul rnams la yid gtod pa'i kha nag thing ba /
sa'i dregs pa ltar 'khod par bsam nas /
rang gzhan sems can thams cad 'khor ba thog ma med pa nas las sna tshogs bsags pa'i 'bras bu sdug bsngal sna tshogs pa myong ba 'dis mi ngoms par /
da lta yang las ngan 'tshab chen bsags pa 'di la brten nas shi ma thag tu ngan song mu mtha' med par lhung ba 'dug snyam bas rang nyid gsod pa'i dgra stobs ldan zhig myur du 'ong ba lta bu'i 'jigs skrag dang /
de las skyobs pa'i nus pa dkon mchog la yod par yid ches pas blo ling gis bkal zhing /
mdor na rang dang sems can thams cad kyi skyid sdug legs nyes ci byung yang khyed rnams mkhyen snyam pa dang bcas /
bdag dang 'gro ba nam mkha'i mtha' dang mnyam pa'i zhes sogs kyi skyabs 'gro bzhi skor mang du brjod /
de'i skabs 'od zer spro bsdu byed cing /
bdud rtsi'i 'bebs sbyangs sngags lugs yin pas mi byed gsungs /
'phreng ba lta bur rtsis te thog mar lan brgya'am /
de nas rim gyis nyer gcig /
bdun la sogs pa bzlas te /
mang nyung 'tshams par yid mi sun par byed /
thog mar dge sbyor la 'jur mdud byed pa de /
@# / /
nyams len gyi gnad mi shes pa'i rtags yin /
deng dus 'ga' zhig lo gsum phyogs gsum gtong gi yin zhes lo gnyis gsum sdug rus byas te /
de nas sangs rgyas tshar ba lta bu sdod pa la bya ba yin gsungs /
skyabs 'gro'i nyams len gyi 'og tu bla ma dang dkon mchog rin po che rnam pa gsum la skyabs su mchi'o / /
zhes skabs dang bstun nas dang por thun chung la grangs mang ba /
de nas rim gyis thun ring du gtong ba sogs thabs mkhas par byed /
de ltar gsol ba btab pas 'og nas 'byung ba'i dmigs skor skabs skyabs yul rnams kyis zhal gyis bzhes pa'i mos pa byed /
de nas 'og nas 'byung ba'i bslab bya rnams la slob par bya /
'jam dpal zhal lung 'dir bde lam ltar gyi tshigs brjod dgos pa yin te /
bdag gis sems can thams cad kyi don du zhes sogs sems bskyed byas nas 'og nas 'byung ba'i dmigs skor rnams nyams su len pa'i 'dun pa shugs drag bya /
de yang skyes bu chung du 'bring nyan rang tsam la byed cing / /
'dir thun mong ba zhes pa de dang cha 'dra ba'i sgo nas /
bdag gis ma sems can thams cad kyi don du rdzogs pa'i sangs rgyas kyis dang /
de'i ched du 'khor ba dang ngan song las thar par bya snyam pa'i sems bskyed kyi rtsis zin pa zhig la bya ba yin gsungs /
mdor na khrid ces pa ni bshad pa byas pa tsam gyis mi chog par dper na dmus long la long khrid lta bur 'dir rkang pa brkyang dgos /
'dir bskum dgos zhes pa lta bus bla ma nyams myong dang ldan pa zhig gis slob ma la thog mar 'khrid btab /
de nas bsgom du bcug /
gang rgyud la skyes pa rnams kyang slar yang khrid de /
lam rjes ma rjes ma rnams rim gyis bslab te sgom du 'jug dgos pa red /
jo bo bka' gdams pa rnams kyis kyang de ltar mdzad cing /
deng dus rje sgrub khang pas stag phu pa la khrid zhu ba'i tshe rgod tshang ri khrod du bzhugs te sgom gyin sgom gyin 'khrid par mdzad /
de rjes bla ma ngag dbang byams pa dang /
yongs 'dzin ye shes rgyal mtshan sogs kyis thugs thog nas khrid mdzad cing /
lam rim gyi khrid thob la lung ma thob pa sogs yod gsungs /
r+wa sgreng khri chen gong ma sogs kyis rtsi bzhag gnang nas khrid par mdzad pa /
mdor na deng dus su khrid kyi ming tsam du gyur pa'i dus 'dir bla mas kyang brda' sprod pa dang /
slob mas kyang 'di dang 'dir de snyam pa'i gshar sgom re nges par byed dgos /
don de la dgongs nas khri chen ngag dbang chos 'phel gyis khrid gnang mkhan gyi bla ma dang slob ma thams cad kyis bsam mno yag po ma btang na gad shor shor byed 'dug ces gsung gin yod ces @# / /
gsungs so / /
smras pa /
sngon bsags legs byas bsod nams bzang po'i mthus / /
sangs rgyas dngos dang 'dra ba'i bla ma mjal / /
skyes bu gsum gyi lam gyi rim pa myong| |a ho ngo mtshar bsod nams skal bzang thob / /
dga' ldan zhing gi mgon po byams pa nyid / /
rang gi man ngag mngon rtogs rgyan 'di yi / /
don rnams 'dul bya'i nyams len spel ba'i phyir / /
'dzin ma'i khyon 'dir thon pa e ma mtshar / /
zhes bya ba ni bar skabs kyi tshigs su bcad pa'o / /
gnyis pa dngos gzhi'i rtsa ba bshes gnyen bsten pa'i skabs su /
mdo sde rgyan las /
bshes gnyen dul ba zhi ba nyer zhi ba / /
zhes sogs kyi lung 'dren mdzad de /
de lta bu'i bshes gnyen de yang /
yon tan brgyad dang ldan pa zhig dgos shing /
sems rgyud dul zhing mang du thos pa'i yon tan gyis rgyud legs par phyug pa /
rtogs pa'i yon tan bdag med gnyis kyi gnas tshul ji lta ba bzhin du rtogs pa /
slob ma las yon tan lhag pa /
lung don rigs pas 'byed pa'i rnam dpyod kyis chos ston pa'i dbyangs snyan zhing don rgya che ba /
gdul bya rnams la gang la gang 'dul gyi chos btan pa'i sgom lam la dkri mkhas pa /
bsnyen bkur sogs la blta ba med la /
'gro ba rnams la ci 'dod kyi chos ston pa'i brtse ba dang ldan pa /
gzhan gyi don sgrub pa la brtson 'grus dang ldan pa /
yang yang 'chad pa la dka' spyad khur du ba khyer bste yon tan brgyad dang ldan pa dgos so / /
kho bo lta bu la de lta bu'i yon tan brgyad lta zhog lnga drug tsam yang mi ldan zhing /
deng dus su yon tan de dag dang ldan pa dka' bas brgyad kyi phyed kha'am bzhi tsam zhig ldan pa dgos /
ma mtha' yang bla ma de nyid 'di phyi gnyis kyi nang nas phyi ma gtso bor mdzad pa /
chos 'jig rten gnyis kyi nang nas chos gtso bor mdzad pa /
las 'bras la rtsis 'jog dang tshul khrims kha ngal sna ral mi byed pa nges par dgos shing /
de yang /
rang gi bla ma dang chos lugs sna tshogs ma 'dres pa brgyud pa'i bla ma la sogs pa gang la'ang dam tshig gi sel zhugs sogs yod med legs par brtag ste /
de dag dang ldan pa'i tshe rjes su dad log tu gyur pa dang /
rang nyid kyang de lta bu'i skyon can du gyur pa'i dgag bya yod pas dang po nas khyi dang glo ba 'phrad pa lta bu ma yin pa'i brtag dpyad legs par bya zhing /
de yang chos ma zhus gong nas brtag dpyad byed gang thub byed /
chos zhus tshang nas skyon ci tsam mthong yang brtag dpyad sogs gtan nas bya mi rung gsung /
de yang dam tshig sel yod rigs rnams la gtan nas chos zhu mi rung chos zhun dngos grub kyi bgegs dang skyon du gyur bas bsten byar @# / /
mi rung /
'on kyang de dag la zhe sdang gis sdang shugs la sogs pa gtan nas bya mi nyan /
slob ma'i mtshan nyid sogs la'ang zab bshad rgyas par bstsal /
bsam pas bsten tshul gyi skabs su /
dkon mchog ta la'i mdo drangs te /
dad pa bde legs grong khyer mtshon byed yin / /
zhes pa de ni /
grong khyer chen po zhig gi tshong 'dus su mi thams cad 'dus pa bzhin du bde legs thams cad kyang de la brten nas 'du zhing /
dad pa nor dang gter dang rkang ba'i mchog /
lag pa bzhin du dge sdud rtsa ba yin / /
zhes pa gzhan gyis 'phrog tu med pa'i nor dang gter dang rkang ba'i mchog /
lag pa bzhin du dge sdud rtsa ba yin pa nam yang zad pa med pa'i gter mchog dang /
rnam pa thams cad mkhyen pa'i sar bgrod par byed pa'i rkang ba'i mchog dang /
dper na khrom la sogs par phyin pa'i tshe dngos po sna tshogs mthong ba na lag pas len zhing /
lag pa med na len mi thub pa bzhin du ci 'dod pa'i dge rtsa rnams sdud par byed pa yin zhes sogs tshigs bcad rnams la tshig 'grel mdzad de /
de lta bu'i rtsa ba dad pa sbyangs pas na skyon kun zad yon tan kun mthong dgos pas /
thog mar skyon rtog gi blo de nyid sel ba la sman pa mkhas pas sman btang ba bzhin du thog mar skyon rtog gi blo legs par 'char bcug par 'bad na skyon kun gyi rtog pa rnams nyi ma shar ba ltar 'char /
skyon re mi 'char ba yang srid /
ched du gnyer nas gsal po 'char du bcug pa na /
ga re 'di la skyon yod nas 'char ba yin nam med nas shar ba yin snyam du bsam /
de'i tshe yod nas shar ba los yin /
bdag gis de tshe mig gis mthong 'byung snyam ba'i log lta zhig shar ba de'i tshe /
ga re khyod tsher bas thog ma med pa nas nyon mongs pas spags che bas snang bar 'dug /
dbang shes 'khrul ba'i ngor mkhris nad can gyis dung ser por snang ba sogs yod pas ga la 'dra /
'on kyang de ltar snang ba de bla ma 'dis rang gi skyon 'don pa'i phyir du mdzad spyod 'di 'dra mdzad pa yin 'dug /
de la brten nas rang gis kyang skyon 'di dang 'di lta bu mthong snyam pa'i ngang nas bla ma'i skyon yon tan du mthong ba'i dad pa bsgom /
de lta bu'i skyon mthong ba de yang rang gi las nyon gyi skyon ma gtogs /
bla ma'i skyon gtan nas min /
dper na lhas sbyin dang mu stegs byed rnams kyis ston pa la skyon gyi gong bur mthong ba /
'phags pa thogs med skyes bu dam pa yin kyang rje btsun byams pa mgon po lo bcu gnyis kyi bar du sgrub kyang zhal ma mthong bar phyir byon pa'i tshe khyi mo dmar mo ro smad 'bus g.yengs te bzos pa /
khog stod 'gul zhing zhe sdang gis du zug byed pa zhig gzigs @# / /
pas snying rje skyes te /
'bu bsal na 'bu shi ba 'dug /
ma bsal na khyi mo shi ba 'dug dgongs te lhung bzed nas spu gri bton te rang gi brla 'og nas sha bcad de glan snyam pa'i tshe 'bu shi bar 'dug dgongs nas /
lce yis 'bu bsal snyam nas rang gi lce brkyang pas lce sa la reg pas spyan phye ste gzigs pas khyi mo mi snang /
mdun du 'od kor re ba'i dkyil du rje btsun gyi sku mjal bar /
rje btsun thugs rje re chung sogs kyis yus zhu bar /
khyod kyi thog mar bsgrub dus nas ma bral bar yod kyang las kyis sgrib pas ma mthong ba red /
da lta las sgrib dag nas snying rje chen po skye ba 'dzoms pas mjal ba yin| da nged kyi chos gos la 'jus gsung nas dga' ldan du gshegs pa'i lo rgyus dang /
slob dpon sangs rgyas ye shes zhabs kyis slob dpon 'jam dpal bshes gnyen khyim btsun rgad po chos gos kyi thod byas nas rmo rmod cing rol nang gi sems can mang po chu nang du 'tshod pa /
nA ro pas te lo pa nya gson bsreg byed pa /
dge tshul tshem bu pas rdo rje phag mo mdze mor mthong ba sogs dpe dang gtan tshigs du ma'i sgo nas bsam /
de yang yab sras mjal ba'i mdo las /
de bzhin gshegs pa bdud 'dul ba'i phyir du bdud du sprul ba sogs kyang gsung bas /
da lam bdud du ma sprul bar dge ba'i bshes gnyen gyi skur bstan pa yang skal ba bzang snyam du bsam nas dpyad sgom la ji ltar zab pa'i 'jog sgom la yang gzab dgos /
de nas bshes gnyen la mkhas btsun bzang gsum gyi yon tan dang ma mtha' dngos po 'dzin chags chung ba sems rgyud dul ba na bza' bzhes tshul bzang ba sogs yon tan phra mo la'ang chen por mos te /
bla ma de la yon tan de dang de 'dug lta bu snyam pa'i dad pa legs par sbyong /
dam pa 'di ni gang+gA'i bye ma snyed kyi sangs rgyas thams cad las kyang bka' drin shin tu che ba yin te /
bdag nyid ston pa thub pa'i dbang po nas bzung sangs rgyas byang sems bgrang las 'das pa zhig byon mod /
de rnams la thugs rje'i lcags kyu med pa min kyang rang nyid de rnams la 'brel ba chung bas rjes su bzung ba mnyan /
bla ma 'di bdag 'dul ba'i phyir du rang dang skal ba mnyam pa'i tha mal ba'i rnam par 'byon bas rang ngos nas sangs rgyas las kyang bka' drin che /
sngon thub pa bcom ldan 'das kyis slob pa lam gyi gnas skabs su /
chos tshigs bcad gcig gi don du sku lus la lcags gzer stong btab ba dang /
mar me stong btsugs pa sogs mdzad 'dug cing bdag ni dka' spyad de 'dra byed mi dgos par chos khyad par can 'di lta bu thob pa yang bla ma 'dis chos sgo skyel gyi tshul du mdzad pa ni bla ma 'di nyid nges par bka' drin shin tu che /
stong gsum gser gyis bkang ste @# / /
phul yang bka' drin gyi cha phra mo tsam yang gzhal bar ga la nus snyam nas mig nas mchi ma 'khrug pa dang /
lus kyi ba spu ldang pa'i bar du bsgom /
de ltar byung tshe myong ba thon pa yin gsung /
\u0f38sbyor ba'i bsten tshul gyi skabs su /
mchod pa gsum gyi nang nas mchog tu gyur ba bka' bzhin sgrub pa mchod pa'i mchog yin pas de nyid la sgo kun nas 'bad dgos tshul sogs kyi zab bshad rgyas par bstsal /
de yang mgon po gser gling ba'i rnam thar ltar /
gnas khang byi dor byas la zhes sogs kyi skabs su /
! sbyor chos dang po gnas khang byi dor bya ba la /
khang pa dang brag phug sogs gang yin kyang /
phyag brdar legs par bya dgos shing /
de yang la las gnas khang 'di shin tu sdug pas phyag brdar sogs byas ma byas cang med zer ba lta bu ma yin par /
gnas khang bzang ngan la ma ltos par phyag brdar sogs legs par bya dgos shing /
de yang gong du sems bskyed byas pa de yang gnas khang byi dor byed pa sogs sems bskyed kyis rtsis zin pa'i dgos pa khyad par can yod snyam du bsam /
de ltar yang yang bsam ste gnas khang 'dir mchis ba'i rdul 'di thog ma nas 'di ka rang du yod pa yin nam gsar du byung ba zhig yin gang yin la brtag cing dpyad pa'i tshe /
spyir rang sdod pa'i khang khyim yo byad sogs rang gi rnam smin gyi bdag 'bras su gsungs shing /
rdul 'di rang ngos nas grub pa zhig ma yin na lan du mar byabs pas zad dgos pa las /
ji ltar byas kyang mang du 'gro ba de nang gi nyon mongs pa de rdul gyi rnam par shar bas nyon mongs pa ma zad par du rdul de zad par mi 'dug /
bde ba can sogs dag pa'i zhing khams rnams la rdul med par gsung /
rang cag so skyes kyi gnas ma dag pa'i zhing rnams su yod pa'i rdul phal bar ma bsam par rang rgyud kyi nyon mongs pa'i rdul kho na yin par 'dug pas /
da de nyid bdag gis gtsang sing nge ba byabs te dag pa'i zhing lta bu zhig bya'o snyam pa bya zhing /
de zhi zhing sbyong ba'am sems sbyong ba la byed gsungs pas zhing sbyong ba'i man ngag khyad par can yin no / /
de yang dper na mi khyim rang ga ba zhig gi nang du rgyal po chen po zhig spyan 'dren zhu na /
kho rang gi dpag tshod dang bstun pa'i byi dor byas te gtsang sing nge ba bzang po dgos pa bzhin du /
bdag gis kyang nyon mongs pa 'di 'dul ba'i phyir du phyogs bcu'i rgyal ba sras bcas spyan 'dren pa'i gnas 'dir gtsang sing nge ba zhig bya'o snyam pa dang bcas lag tu thogs pa'i phyags ma de rgyal ba'i ye shes lnga'i rang bzhin du bsam ste /
'phags pa lam chung ba'i rnam thar yid la dran bzhin pa'i ngang nas /
rdul 'di sa rdul ma yin gti mug rdul / /
rdul 'di sa rdul ma yin 'dod chags rdul / /
rdul 'di sa rdul ma yin zhe sdang @# / /
rdul| |zhes dang /
rdul spang ngo /
dri ma spang ngo /
zhes ngag nas 'don bzhin pa'i ngang nas legs par bya bas /
chus chag chag legs par btab /
'di'i skabs su 'phags pa lam chung ba'i rnam thar rgyas par bka' stsal to / /
! sbyor chos gnyis pa sku gsung thugs kyi rten bkram pa la /
rang nyid las mtho ba'i stegs kyi khar /
med mi rung ba'i ston pa thub pa'i dbang po'i sku gtso bor bzhugs /
de yang deng dus su bsnyen rdzogs sgrub skabs bla mas ston pa'i sku brnyan gnang srol yod pa de yang rjes su lam rim bsgom pa'i tshe rten gyi gtso bor gnang ba ma gtogs /
gar 'gro sar khyer rgyur gnang ba min zhes sngon gyi bla ma dam pa rnams kyis gsung gsung /
'byor tshe g.yas su a ti sha dang /
rgyal ba tsong kha pa yab sras kyi sku /
rang gi rtsa ba'i bla ma'i sku rnams bsgrigs /
spyir bla ma rnams la bzang ngan ma mchis kyang /
de rnams rang cag la bka' drin che ba yin pas gtso bo'i tshul du bsgrigs pa yin gsung /
de nas rim gyis rgyu bzang ngan la ma ltos par bla ma dang yi dam sangs rgyas byang sems sogs kyi sku brnyan rnams yod tshe go rim ma 'chol bar rim gyis bsgrigs /
de la thog mar chos skyong gi sku sogs mi bkod gsham du bka' sdod kyi tshul du bkod /
dgos pa'i chos skyong gi sku yang mgon chos rnam gsum las lhag mi dgos pas de la skyes bu gsum gyi chos skyong du grags pa yin /
deng sang 'jig rten pa'i lha rnams la skyabs su 'gro ba dang /
de dag gi lha rten sogs bzhengs rlung lang mod /
rje grub pa'i dbang phyug klong rdol bla ma rin po ches sku thang sogs la gsham du rgyal chen sku lnga sogs rgyab pa gzigs tshe /
sku thang yag to 'di la 'dis bslad 'dug ces phyag mdzub 'dzugs par mdzad pa red ces gsung /
de dag la skyabs su song tshe 'jig rten pa'i 'dre zhig yin tshe kho rang tshogs zhing thams cad las shed po zhig yin snyam nas cung zad tsam gyis yi dam gu min la brten nas bar chad gtong /
de ltar ma byas kyang khor rang gis ngos nas gzab gzab byed 'khul byas kyang /
kho rang bzhin gdug pa can yin phyir mthar sdug pa zhig las mi 'ong bas btang snyoms su bzhag na phan gnod chung /
'jig rten las 'das kyang 'jig rten pa'i tshul bstan pa rnams kyang /
sde srid sprang chas sprad pa dang 'dra /
sde srid sprang chas sprad tshe mi rnams kyis kyang ngo mi shes pa'i tshul byas na bdag rkyen yong /
shes 'dog kha bas sku bzhog ces pe li khrab na bka' bkyon 'ong ba bzhin /
bstan pa bsrung bar dregs pa'i tshul bzung ba yin pas sangs rgyas byang sems sogs kyi skyabs 'gro byas mi chog par ma zad /
skyabs 'gro'i bslab bya dang 'gal ba'i nyes pa chen po yong /
de dag la dgongs te grwa sar grwa tshang tshogs chen sogs su @# / /
mgon khang zhes zur zhig tu logs su yod pa de /
lha de rnams gtso bor mi 'gyur ba'i ched du zhes gsung /
gzhan yang bla sku sogs sku nyams cung zad zhan rigs rnams kyang rang ngos nas dkon mchog dngos kyi 'du shes bzhag dgos la /
gzhan gyis mthong na 'phya smod sogs 'phyor rigs rnams mi dge ba'i las bsogs pa'i dgag bya yod pas rgyab logs sogs su mis mi mthong ba'i sar sri zhu bcas bzhag /
nyin re bzhin rten bkram pa ma grub tshe /
rdul sprugs rgyag pa dang /
dbu gzwa bsal bsgron /
rdul phyis sogs yang yang bya /
lam du 'gro skabs rten mang po zhu ma thub tshe rdo'i maN+Dal gyi steng du 'bru'i tshom bu'am rdo dang /
gzegs ma'i tshom bu lnga'am dgu bkod de /
thub dbang /
byams pa 'jam dbyangs /
rdo rje 'chang /
rtsa ba'i bla ma rnams dngos su bzhugs pa'i mos pa bya /
! mchod pa g.yo med cing bkod pa mdzes par bshams pa la /
g.yo zhes pa nang gi g.yo la byed pa /
kha bsag gzhogs slong sogs log 'tsho lnga la go dgos /
kha bsag zhes pa yang /
mchod pa'i phyir rang nyid la nor rdzas yod bzhin ser snas gtong ma phod par /
ngas mchod pa zhig 'bul bsam mod 'bul byed med pas sbyin bdag zhig btsal ba yin 'dog 'dog kyis gzhan la mchod rdzas thob 'dod kha bsag dang /
gzhogs slong ni /
sbyin bdag zhig gis gzhan la mchod pa 'bul ba thug na /
der phyin nas khong la phul na khong za nge zing nge tsha bo yin pas yag po byed ki med /
nga la phul na ngas chud mi za bar gang yag yag byed zer lta bu gzhogs slong gi mchod pa sogs ni mchod pa'i gral du mi 'gro /
mchod pa'i rdzas gzhan la slong dgos pa byung tshe /
sbyin bdag la mchod pa'i phan yon sogs bshad de khyed kyis bdag la mchod pa'i rdzas zhig stsal du gsol| zhes pa lta bus slong /
mchod pa 'bul 'dod pa rnams la thog mar mchod pa de yang /
jo bo bka' gdams pa rnams kyis mchod pa'i rdzas la rag ma las /
rang gi kun slong la rag las gsungs pa ltar /
rdzas stobs chen bsod nams bsog phul che yang /
mchod pa bzang ngan dang /
thar pa'i rgyur gyur mi gyur ni nang gi kun slong la rag las pas /
rje sgrub khang pa dge legs rgya mtshos rang gi bzhes rgyan bkrus nas yon chab phul ba dang /
g.yam pa'i maN+Dal 'bul ba sogs 'khor los sgyur ba'i rgyal srid mtha' dag sbyin pa btang ba las kyang lhag pa'i bsod nams dang /
ye shes kyi tshogs rdzogs pa yin zhes gsung /
de yang chos brgyad kyis ma bcing ba gal che ste /
sngon dge ba'i bshes gnyen 'ban gung rgyal gyis nyin gcig mjal kha yong mkhan mang po yong bar /
de ring mi mang po yong bas mchod pa 'dra @# / /
chags pa zhig 'bul dgos snyam ste phul /
mchod pa phul tshar nas kun slong brtag pas /
'jig rten chos brgyad kyi dbang du song 'dug pa thugs 'gyong nas yar bzhengs te sgo rgyab nas thal ba sbar gang blang nas mchod pa la gtor te thal bas g.yogs /
rang bzhugs mal du dbu gtum bzhugs pa /
rgya gar nas pha dam pa mngon shes kyis gzigs te /
de ring bod nas dge bshes pa'i 'ban gyi mchod pa las lhag pa byung ma song /
khong gis chos brgyad kyi kha la thal ba rgyab song zhes dgyes dgyes mdzad pa red gsung /
de yang chu la ser sna med pas yon cha brgya gang che re phul /
'bul ba'i tshe yang /
ting legs par phyis te 'od 'bar bar byas nas bla ma chen por gsol dpon gyis gsol ja zhus pa ltar gus zhabs dang ldan par 'jigs zhum pa dang bcas dang ba 'dren pa'i tshul du 'bul /
de ltar ma byas par snang ba gang dran gyis 'pho ba sogs byas na rang tshul khrims 'chal ba'i nyes pa byung /
kha ma 'gings na rang bsod nams chung bar gyur bas mtho dma' ran par 'bul /
rang la dngos po gang yod kyi cha gnyis kyis mchod pa 'bul ba dang /
cha gcig rang gis longs spyod par gsungs pas dper na dngul skar phyed brgyad kyis mar nyos tshe skar lngas mchod me 'bul zhing /
kha gang rang gis longs spyod lta bu yin gsung /
mchod me 'bul skabs kyang /
kha mnga' ba dang mchod rkong gi phyir 'pho ba sogs ma yin par 'bul /
mi la la ni mar sdug pa kha tsha sogs kyis mchod me phul na nom chen po 'od zer ba sogs rang gi bsod nams zad pa'i rgyu sgrub pa'i rtags yin /
de yang nyin dus su yon chab gtso bo dang /
mtshan dus su mar me gtso bo 'bul /
spos ni dus thams cad du 'bul gsung /
ting bsgrigs ba'i tshe gcig la gcig thug drag na gcig phul ba'i phan yon las mi 'thob gsung /
gang ltar yang nye ring 'tsham ba re gal che /
sbyor chos dang po gnyis thun dang po la legs par bya ste /
thun rjes ma rnams su rgyas par ma 'grub tshe /
mig gis ce re bltas nas da lta gsar du 'bul mi dgos 'dug snyam nas bsdad pas chog gsung /
sbyor chos gsum pa lus rnam snang gi chos bdun ldan du 'khod de /
skyabs 'gro'i sems bskyed rgyud dang 'dres su bya ba la /
'dir skyabs sems kyi gsal kha mi 'byung yang /
nyams len gyi skabs gong gi skyabs sems 'dir len pa man ngag yin pas /
de yang thog mar rang nyid gang du 'dug ba'i 'og gzhi der sa dkar gyis g.yung drung chos skor ris su bris /
de yang sngon thub pa'i dbang po mngon par rdzogs par sangs rgyas pa'i tshes gang byung gis mi theg par 'og gzhi @# / /
rdo rje pha lam las grub pa'i rdo rje gdan du sangs rgyas pa yin pas 'og gzhi der sa dkar gyis g.yung drung chos 'khor du bris pas sngon byung ston pa'i rnam thar rjes 'jug 'dul bya'i nyams len du khyer ba yin /
la la ni mi 'gyur g.yung drung /
mi bshig pa'i rdo rje zhes pa yin pas rdo rje rgyab kyang chog zer yang /
de ni mi rigs te rdo rje dril bu'i steng du bsdad na /
gsang sngags kyi dbang thog pa zhig yin tshe /
lha'i mtshan ma 'gom pa'i nyes pa 'byung bas mi rung ngo / /
deng dus 'ga' zhig nas bla ma'i bzhugs gdan du rdo rje'i ri mo yod pa de /
'dus par rdo rje'i re khas spras pa'i khri yin khul byas kyang /
de'i rgyu mtshan rdo rje'i re kha zhes pa deng dus rdor gdan du grags pa'am rten khabs rdo rje zhes pa khri'i ngos su bkram rgyu de yin gsung /
de nas sngon bcom ldan 'das shAkya thub pa mngon par rdzogs par sangs rgyas su nye ba na rtswa 'tshong gi khye'u bkra shis las rtswa dur ba bzhes te byang chub shing du rtswa dur ba rtsa brgya ba dang rtse mo mdun du bstan par bkram pa'i steng du skyil krung mi bshig pa'i dam bca' bcas bzhugs nas mnyam bar bzhag ste mngon par rdzogs par sangs rgyas pa'i mdzad pa dang mthun par /
rang gis sangs rgyas rjes su dran nas gdan 'og tu rtswa dur ba'am ku sha gang rigs rtsa ba rgyab dang rtse mo mdun du bstan par bzhag /
de'i steng du shing khri khra mig can gyi khar 'bol stan rgyab mtho la mdun dma' ba'i steng /
rang 'khod de 'dugs der /
dang po nas dpa' zhum pa'i sems kyis nga 'dir nyin 'ga' sdod khul byas kyang dge sbyor 'phel ba dang rtogs pa sogs skye ba gang yang mi yong pas gzhan zhig tu 'gro bar bya'o snyam pa lta bu ma yin par /
kho bo gnas 'di dang gdan 'di'i steng du dge sbyor 'phel ba dang rtogs pa ji srid ma skyes kyi bar du gnas par bya'o snyam nas sdod dgos /
sdod tshul yang lus rnam snang chos bdun nam spyod lam gang ba der 'khod par gsung bas /
spyod lam gang bde ni| sngon dgra bcom pa ba glang dag ces pa khong skye ba sngon ma mang por ba glang du sku'i skye ba bzhes pa'i bag chags kyi dbang gis ba glang nyal stabs kyis nyal ba'i tshul gyis bsdad pa'i tshe ting de 'dzin gsal zhing yid bde bas byung ba lta bu dang /
de lta bu'i dmigs gsal 'ga' zhig la dgongs nas gsungs pa yin gsung /
de min lus rnam snang gi chos bdun ldan du 'khod dgos /
de'i tshul ni rkang pa rdo rje skyil krung dam skyil krung phyed pa zhes gsung /
rang rdo rje skyil krung /
ma byung yang /
skyil krung phyed pa bya zhing /
de yang g.yon gyi rkang mgo g.yas kyi brla 'og tu chud pa dang /
g.yon pa g.yas pa'i steng du bzhag pa sogs @# / /
bya mi rung bas /
g.yon gyi rkang mgo gsang gnas kyi thad dang /
g.yas kyi rkang mgo brla g.yon steng dam de'i phyir bzhag pa byas /
rked pa sgal tshig mda' ltar srang /
lag gnyis lte bu ga'i thad du mnyam bzhag /
ske cung zad gug /
phrag pa gnyis thad kar brkyang /
mig gnyis zim bu'i sna rtser gtad /
deng dus 'ga' zhig gis mos pa byed skabs mig btsum gyin byed 'dug pas nag 'thegs pa gcig las mi 'ong bas mig zim bu'i tshul gyis blta ba bying ba mi skye ba'i ched yin gsung /
de ltar lus rnam snang gi chos bdun ldan du 'khod de /
rang rgyud la legs par brtag na| chags sdang rmongs gsum dang 'jig rten chos brgyad dkar nag phra gsum gyi blo zhig med pa mi 'ong bas de nyid legs par ngo shes par bya dgos te /
ga re bdag 'khor ba thog ma med pa nas blo ngan 'di ngo ma shes pas sdug tu bcug pa yin /
da lta bla ma'i bka' drin la brten nas cung zad ngo shes pa'i dus 'dir blo ngan yul nas thon pa bya snyam nas /
sna bug g.yas nas rlung phyir thon pa dang mnyam du nyon mongs pa'i rtog pa rnams dud khu dang sol khu'i rnam par phar song /
g.yon nas tshur rdubs pa dang mnyam du sangs rgyas byang sems kyi thugs rgyud kyi spangs rtogs kyi yon tan rnams bdud rtsi'i rnam par sna bug g.yon nas zhugs te /
rang gi lus kyi nang thams cad mun khung du sgron me btegs pa ltar dwangs shing gsal zing nge bar byas song snyam pa'i mos pa bya /
de nas mos pa byed pa ma gtogs /
sna bug nas rlung ngos su 'byung 'jug phyed pa min cing /
dbugs rang babs su bzhag ste khug pa nyer gcig gi bar dal bus 'dren /
gtso bo sems brtan pa'i thabs yin pas dbugs dbyung rngub la dmigs pa gtad /
blo'i zur zhig gis gtong len gyi dmigs rnam dang dbugs kyi grangs 'dren pa sogs bya /
de ltar brgya dang nyer gcig bdun sogs gang mkhos byas pas sems dge mi dge gang gis kyang ma spyod pa /
nam mkha'i dkyil du bzhag pa lta bu zhig byung /
de ni dper na shel dkar po mtshon gang gis bsgyur kyang bsgyur sla ba bzhin /
dge mi dge gang du bsgyur sla ba ni /
rang rgyud brtag tshul dang /
kun slong bcos tshul ni /
ga re bdag 'khor ba thog ma med pa nas da lta'i bar lus grangs med pa bgrang las 'das pa ri rab kyis rdul las kyang mang ba zhig dor zhing /
don phra mo tsam yang ma byung bar sdug bsngal dpag tu med pa zhig myong 'dug tu zin kyang da dung sdug bsngal gyi gting dang mtha' dpag bar dka' bar 'dug /
des na da lta las kyi dbang @# / /
dang /
dkon mchog gi thugs rje'i dbang gis spyir mi lus khyad par can dal brgyad 'byor bcu tshang ba'i mi lus lan cig blang ba 'di nyid yid bzhin gyi nor bu las kyang ches khyad par du 'phags pa zhig 'dug /
'di'i steng du snying po zhig len dgos par snang /
de ltar snying po ma blang na 'di 'dra rnyed pa da res tsam ma gtogs dka' zhing /
der ma zad de yang myur du snying po ma blang tshe /
lus 'di ni chu'i chu bur dang /
nam mkha'i glog dang 'dra bas sang 'jig rten phyi ma gnyis kyi don spyod zhu rgyu gang sngon du yong cha mi 'dug /
de ltar snying po ma blang bar 'chi bar gyur tshe /
las kyi dbang gis ngan song du skye ba las 'os mi 'dug pas ngan song du skyes tshe /
dmyal ba la tshe grang gi sdug bsngal /
yi dwags la bkres skom gyi sdug bsngal /
dud 'gro la glen lkugs kyi sdug bsngal bzod glags med pas mnar dgos pa 'dug pas /
de rnams su mi lhung ba'i thabs zhig da lta nas bya dgos pa 'dug /
de yang ngan song tsam las thar bas mi chog par /
'khor ba 'dir skye phyin chad sdug bsngal sha stag las mi 'dug pas de las thar pa'i phyir du lam bslab pa gsum gyi nyams len la brten nas srid pa hrul bar byed pa zhig bya /
de yang rang gcig pu thar pa tsam gyis mi chog par mkha' khyab kyi ma rgan sems can thams cad kyang drin gyis bskyangs pa'i ma sha stag yin pas na de rnams kyang spyir 'khor ba bye brag ngan song gi 'jigs pa las grol ba zhig bya dgos par 'dug /
de'i phyir du bdag gis sangs rgyas kyi go 'phang 'thob pa zhig ci nas kyang bya dgos snyam pa'i kun slong bcos /
de'i ngang nas gong du bshad pa'i skyabs 'gro legs par bya /
de yang skyabs dkon mchog gsum yang thag ring ba zhig du yod snyam pa ma yin par rang dang 'bral med du yod pa ni /
gang zag khyad par can zhig dang /
tha mal ba gnyis dpung ba bsgrigs nas yod pa'i tshe /
khyad par can de la dag pa'i snang ba du ma zhig 'char yang /
tha mal ba de la gang yang mthong rgyu med pa ni rang las ma dag pa'i dbang gis ma byung ba bzhin no / /
spyir chos dkon mchog 'gog lam sogs la byed cing /
nyams len gyi tshe skabs 'dir rang nyid gang la nyams su len pa'i chos de la brten nas bsgrod par byed pa'i yon tan rnams la byed cing /
skyes bu chung ngu lta bu la mtshon na /
rang rgyud kyi skyes bu chung ngu'i lam dang /
rang nyid de la brten nas skye ba'i lam la byed /
rang cag tha mal ba yin na rang rgyud kyi bslab pa gsum dang /
rang gi ngag tu 'don rgyu yod pa dang /
rang gis shes pa'i man ngag rnams la chos dkon mchog dngos @# / /
su 'jog gsung /
sbyor ba'i bsten tshul gyi skabs su /
bla ma de nyid tshogs zhing gi gtso bor mos te sri zhu byas pa las 'phros te tshogs zhing gsal 'debs 'di don spyod zhu rgyu'i gtso bo yin pas /
tshogs zhing gsal 'debs pa bshes gnyen bsten tshul gyi sa bcad de la /
'di ka'i lugs dang /
bde lam gyi skabs su gsungs pa'i lugs gnyis las /
dang po ni /
ye shes pa dgug bstim sogs mi bya ba /
mgron stabs kyi tshul gyis spyan 'dren pa yin pas /
sman bla'i mdo chog nas byung ba ltar /
dkon mchog gsum gyi bden pa dang /
zhes sogs brjod pa dang mnyam du /
rang gi mdun gyi thad drang der bde ba can gyi zhing gi bkod pa dang ldan pa'i lcags ri rin po che sna tshogs las grub pa /
gru bzhi sgo bzhi pa /
logs rnams su dra ba dang dra ba phyed pa 'phyang ba dril bu dang rnga yab la sogs pa nor bus spras pa /
de'i nang gi sa gzhi thams cad gser gyi sa gzhi la baiDUr+ya'i mig mangs ris su bris pa /
mnan na ne ma dang btegs na spar byed pa /
de'i dbus su seng+ge chen po brgyad kyis btegs pa'i khri yangs shing rgya che ba'i steng du rim gyis chung ba'i mchod rten gyi bang rim lta bu'i khri bzhi brtsegs /
'di gsung chos r+wa dang grwa tshang so so'i chos r+wa'i bzhugs khri lta bu yin gsung /
steng gi rgyab kyi cha la nye bar seng+ge'i khri /
de nas rim gyis g.yas phyogs su rgya chen spyod rgyud kyi bla ma rnams kyi bzhugs gdan dang /
g.yon phyogs su zab mo lta rgyud kyi bla ma rnams kyi bzhugs gdan /
gtso bo'i mdun du jo bo a ti sha /
g.yas su 'brom ston pa /
g.yon du po to pa /
bang rim gnyis pa'i dbus su rje rin po che /
g.yas su rje shes rab seng+ge /
g.yon du paN chen dge 'dun grub pa gsum gyi bzhugs gdan /
bang rim gsum pa'i dbus su rgyal mchog lnga pa chen po /
g.yas su khri chen sbyin pa rgya mtsho /
g.yon du bshes gnyen byams pa mchog ldan| bang rim bzhi pa'i dbus su drin can rtsa ba'i bla ma /
g.yas g.yon du chos 'brel dngos thob kyi bla ma rnams kyi bzhugs gdan /
mtha' skor du sangs rgyas byang sems dpa' bo mkha' 'gro chos skyong srung ma rnams kyi bzhugs gdan dang bcas pa /
gdan rnams kyang pad gdan sogs ma yin pa thub dbang dang rtsa ba'i bla ma gnyis la seng khri'i gdan /
de min rnams 'bol gdan gyi rnam pa /
mtha' skor la rgyun rgyon ? gdan gyi rnam pa /
phyi'i sgo bzhir rgyal chen sde bzhis sgo srung ba /
de dag gi bar bar du skyes bu gsum gyi lam gyi rim pa 'chad pa dang /
rtsod pa dang /
nang du yang dag 'jog pa la sogs @# / /
pa'i dge 'dun rnams kyis gang ba /
rang nyid shar sgo'i thad du gnas pas mtha' skor du sems can thams cad sa'i dregs pa ltar smug shig ge 'khod par mos gsung /
skyabs 'gro'i skabs /
'gog lam sogs ni rang rgyud la yod pas dngos su skyob par mi mdzad kyang /
rang rgyud kyi yon tan de rnams kyis 'khor ba dang ngan song gi 'jigs pa sogs las rim gyis skyob cing /
skyabs dngos yin phyir gong smos de la skyabs kyi 'du shes ma bor ba gal che gsung /
de nas tshad med bzhi yongs grags ltar dang sems bskyed sogs legs par byas /
gnyis pa bde lam ltar na /
tshogs zhing gi gtso bo ston pa thub pa'i dbang po'i thugs ka nas 'od zer dkar po sdom gyi ba thag lta bu rtsa ba gcig la rtse mo du ma'i steng du chos 'bral dngos thob kyi bla ma rnams bkod pa yin /
sbyor chos bzhi pa'i skabs su khrus gsol ni tshogs zhing gsal 'debs kyi khongs su bsdus pas /
gong du bshad pa'i bshes gnyen bsten tshul la rtsal du bton nas blo legs par sbyang gsung /
de nas spyan 'dren pa la /
ma ga d+ha bzang mo'i gtam rgyud bzhin du /
ma lus ma dang /
rnam dag chos dbyings ma sogs gdangs snyan pos dal 'don bya /
de tshe tshogs zhing rnams rdzu 'phrul gyis nam mkha' nas byon te /
so so'i bzhugs gral du gtso bo la zhal bstan pa'am rang zhal la bstan par bzhugs pa'i mos pa gang mos byed /
byin brlabs nye brgyud kyi bla ma rnams gtso bo rdo rje 'chang la yum chen ?mos 'khyud pa'i dbu steng du mtho brtsegs kyi tshul dang| thig le bcu drug gi bla brgyud rnams gtso bo'i dbu thad du mtho brtsegs kyi tshul du bzhugs par mos /
de nas tshogs zhing rnams kyis sku'i rnam pa /
so so'i chos kyi gsung gleng mdzad pa /
gang la gang 'dul gyi mdzad pa sna tshogs phar 'phro pa dang tshur bsdu pa sogs kyi dmigs rnam gsal legs par thebs par byas na 'bogs 'don gyi gnad khyad par can yin gsung /
de nas khrus kyi khang pa zhes sogs brjod pa dang mnyam du sgo bzhi so so'i thad dam /
ma grub tshe shar sgo'i thad du khrus kyi rdzing bu gru bzhi pa /
phyogs bzhi nas rdo skas yod pa /
de dag gi nang dang phyi rnams su me tog padma dang /
ku mu da rnams kyi dra bas khebs pa /
de'i dbus su gser gyi pha bong shin tu che ba rus spal gyi rgyab kyi rnam pa can /
mnan na nem dang /
btegs na spar byed pa /
de'i steng du khrus khang shel las byas pa mu tig sogs rin po che'i rgyan sna tshogs kyis brgyan pa zhig gsal btab /
der zhes pa dang mnyam du tshogs zhing rnams so so'i thad kyi sgo nas byon te khrus kha du byon par bsam mo / /
de yang rang nyid mchod pa'i lha mos @# / /
mos par gsung kyang /
dge slong phyag brdar khrod kyi chos gos rnam gsum bgyon pa /
spyod lam rnam bzhi la mkhas shing tshul khrims kyi dri ngad nur nur po kha ba mos na rang nyid tshul khrims gtsang ba'i khyad yod ces grub dbang nyi ma chos 'phel gyis gsung zhes gsung /
tshogs zhing re re'i mdun du de lta bu'i dge slong gsum re gcig gis bum pa /
gcig gis 'dag rdzas /
gcig gis khrus ras bcas thogs te sku khrus gsol ba'i mos pa bya /
de yang sprul pa zhes pa snying kha nas spros pa lta bu ma yin par /
rang nyid kyis lus dang sems can thams cad du mang bskyed pa yin pas /
de thams cad kyang rang nyid yin la rnam pa du mar 'char bar mos /
'di ni ma 'ongs pa na rgyun mtha'i gnas skabs su sprul pa du ma 'gyed de 'gro ba'i don byed pa'i smin byed kyi rgyu yang yin gsung /
de nas khrus gsol gyi tshigs bcad rnams bton te /
sku khrus gsol bas tshogs zhing rnams la dri ma mi mnga' yang sems can gyi snang ngo dang /
bsod nams kyi tshogs rdzogs pa'i phyir du sku'i dri ma rnams dag pa'i mos pa bya /
de dag sku la zhes pas skabs khrus ras kyis sku phyis pa'i mos pa dang /
stong gsum kun tu zhes pa'i skabs su /
rgya gar pas dri zhim po'i byugs sman sbyar ba byugs pa'i mos pa byed /
srab 'jam yang ba zhes pa'i skabs /
rab tu byung ba'i cha byad can rnams la chos gos rnam gsum sogs rab byung gi na bza' dang /
yi dam sogs khro bo rnams la glang lpags stag lpags sogs gang la gang 'tshams pa'i na bza' phul ba'i mos pa byed /
na bza' rnying pa rnams gser gyi za ma tog gi nang du blugs te rang la byin rten gyi tshul du gnang ba rang gi smin mtshams su bstim pa'am /
yang na lha rnams kyi ser 'phreng dang bcas sri zhu chen pos lha yul du spyan drangs ba'i mos pa gang bder bya /
zhal lung 'dir gong gi khrus gsol gyi tshigs bcad rnams kyi mjug tu sngags brjod mi dgos gsung /
sna tshogs dbang po'i gzhu ltar zhes sogs kyi skabs /
rab byung rnam pa can la 'khar bsil /
lhung bzed la sogs pa'i rgyan dang /
yi dam chos skyong rnams la rus rgyan drug |phyag mtshan sna tshogs gang la gang 'tshams su phul /
bdag dang 'grol zhes sogs kyi skabs /
sngar bzhin so so'i bzhugs khrir 'khod par mos gsung /
! gnyis pa bde lam ltar na| skyabs yul mi bsdu ba'i lugs su byas te /
mdun du kun bzang mchod sprin rgya mtsho'i dbus / /
zhes sogs gsung pa ltar /
rang gi mdun gyi smin mtshams kyi thad drang gi nam mkhar /
rang gi rnaM @# / /
dkar dge ba'i ngo bo rnam pa rgya mtsho chen po'i dbus su dpag bsam ljon pa /
rtse mo padma 'dab ma stong dang ldan pa /
shing gi g.yas g.yon dang nam mkha' khams khyab par kun tu bzang po'i mchod pa'i sprin gyis phyur bur gang ba /
de'i dbus su dbang phyug brgyad mtshon pa'i seng+ge brgyad kyis btegs pa'i rin po che'i khri yangs shing rgya che ba'i steng 'jam la dbus 'bur ba /
de'i rgyab kyi pad chud nye bar seng khri sna tshogs pad zla'i gdan dang bcas pa /
de'i steng du ngo bo drin can rtsa ba'i bla ma yin pa la rnam pa shAkya thub pa dang dbyer ma mchis pa sku mdog gser gtso ma lta bu /
dbu gtsug tor dang ldan pa /
mtshan bzang po sum cu rtsa gnyis dang /
dpe byad bzang po brgyad cus spras pa /
mdor na de'i skabs /
sbyor chos thub bstan lhun mdzes nas /
mdzes pa'i sku ni zhes sogs gsung pa ltar gyi ston pa'i sku gsung thugs kyi yon tan rnams yid la gsal gang thub bya /
mdor na de nyid kyi sku las 'od zer gyi tshogs dpag tu med pa 'phros pa'i sne la mdzad pa bcu gnyis la sogs pa'i gang la gang 'dul gyi mdzad pas 'gro ba rnams smin grol gyi lam la 'god par byed pa dang /
yang dmyal khams rnams su 'phros pas tsha grang gi sdug bsngal sel ba sogs gang la gang 'tshams par ston pa| gzhan yang sku las sangs rgyas kyi zhing dang /
sangs rgyas kyi sku'i rnam par ston pa /
tshur yang sangs rgyas kyi zhing dang sku'i rnam pa dpag tu med pa sku la thim pa sogs blo yul du gsal gang thebs byed pa ni 'bogs 'don gyi gtso bo yin no / /
de'i g.yas g.yon rnams su pad zla'i gdan bla brgyud kyi grangs dang mnyam pa /
de'i skabs /
thub bstan lhun mdzas su /
dgu bcas dgu phrag bcu gnyis mtshar du dngar / /
zhes pa dang /
la la dag 'khrul gzhi byed kyang lam rim bla brgyud kyi grangs la nges pa med bas grangs mtshon pa tsam du gsung ba yin gsung /
gdan rnams kyi steng du g.yas su byams pa la rgya chen spyod brgyud kyi bla ma rnams kyis bskor ba /
g.yon du 'jam dbyangs la zab mo lta brgyud kyi bla ma rnams kyis bskor ba /
rgyab tu rgyal ba rdo rje 'chang la byin brlabs nye brgyud kyi bla ma rnams kyis bskor ba /
'di la lhun mdzes su /
rdo rje 'chang la yum chen mos 'khyud pa /
thig le bcu drug gi lha tshogs rnams kyis bskor ba /
zhes sogs gsung pa ni 'jam dpal zhal lung gtso bor mdzad pa yin cing /
bde lam rang lugs 'dir dge ldan snyan rgyud kyi bla ma rnams bkod pas chog gsung /
mdun du drin can rtsa ba'i bla ma zhal mjal dus kyi rnam pa can la chos 'brel dngos thob kyi bla ma rnams kyis bskor ba /
rtsa ba'i @# / /
bla ma zhes pa 'di yang pha yul gcig pa dang /
dgon pa gcig pa sogs kyi zhen phyogs sum song bar skabs dang bstun pa'i gsang sngags kyi lam rim gnyis kyi nyams len byed pa'i tshe thog mar dbang thob pa'i bla ma de nyid rtsa ba'i bla mar ngos bzung dgos /
lam rim gyi khrid bsgom pa'i skabs /
thog mar khrid gnang ba'i bla ma de nyid rtsa ba'i bla ma dang /
de yang bla ma du ma yod tshe bla ma gang gi man ngag la brten nas rang rgyud la yon tan bskyed che ba de la ngos bzung dgos /
rang gi bla ma'i gtso bo yin na de skabs kyi rtsa ba'i bla ma yin pas khyab pa med ces gsung /
de'i mtha' bskor du sngags lugs kyi yi dam sogs 'god tshul yang bla mchod ltar na /
bang rim dang po'i steng du bla med dang /
de nas rim gyis rgyud sde gzhan rnams bkod /
bde lam gyi skabs 'dir /
mdun du bla med /
g.yas su rnal 'byor rgyud /
rgyab tu bya rgyud /
g.yon du spyod rgyud kyi lha tshogs /
de'i mtha' skor du mdo chog ltar gyi sangs rgyas sprul sku'i cha byad can rnams dang /
de'i mtha' skor du byang sems /
rang rgyal /
nyan thos /
dpa' bo mkha' 'gro /
chos skyong srung ma la mgon po chos rgyal rnam sras rnams las mi 'god /
tshogs zhing rnams kyi mdun du /
lhun mdzes su /
pu ti rnam pa gdan khri bzang po'i steng / /
zhes pa de la deng dus su go chod dang /
bris cha rnams su gzhung ltar byed bzhin 'dug kyang /
de ltar mi dgos par /
pad sdong dang /
kun dga' ra ba dang /
chos khri sogs kyi steng du ngo bo tshogs zhing rnams kyi thugs rgyud kyi chos dkon mchog 'gog lam yin pa la /
rnam pa rang rang gis gsungs pa'i legs bshad rnams baiDUr+ya'i shog bu'i ngos su gser zhun ma'i yi ge rang sgra sgrog bzhin pa na bza' glegs shing glegs thag dang bcas pa /
seng khri chen mo'i 'og gi phyogs bzhir rgyal chen sde bzhi bsrung ba'i tshul du legs par gsal btab /
tshogs zhing gi skabs 'dir skyabs yul rnams la gsal snang 'don pa'i phyir skyabs yul rnams kyi spyi bor oM dkar po /
mgrin par AH dmar po /
thugs kar hUM sngon po /
lte bar swA ser po /
gsang gnas su hA ljang khu gsal gdab /
thugs ka'i hUM las 'od zer phyogs bcur 'phros phyogs bcu'i zhing khams nas bla ma rgyal ba sras dang bcas pa rdzu 'phrul gyis thogs med du byon pa'i dmigs pa dang bcas /
rang nyid kyis spos dri zhim po sbar nas lag tu thogs te /
ma lus sems can zhes sogs tshigs bcad rnams dal pus gdangs dang bcas brjod pa'i tshe tshogs zhing rnams so so'i zhing khams nas thogs med du byon te dzaH hUM baM hoH zhes brjod skabs rang rang gi dam @# / /
tshig pa dang gnyis su med par bstim pa'i mos pa byed /
de nas tshogs zhing rnams kyi bka' drin dran par byed dgos pas /
ga re tshogs zhing gi gtso bo thub pa'i dbang po 'di med na chos zer ba rtsa ba nas yong ba mi 'dug /
brgyud pa'i bla ma gong ma 'di rnams med na /
thub pa'i dbang po'i gsungs rgyun kyang deng dus su dbang lung bshad pa'i rgyun 'di mi yong bar 'dug /
deng sang sngar rgyun chad pa'i rigs kyi dbang lung sogs 'chad spel byed pa med pa bzhin nyams su len rgyu'ang mi yong 'dug /
rgyun zhig bzhugs kyang chos 'brel dngos thob kyi bla ma 'di rnams med tshe rang gis thob pa mi 'dug bas de phyir tshogs kyi zhing 'di rnams nges par bka' drin che snyam du bsam /
yang tshogs zhing rnams so sor nang phan tshun chos kyi 'bel gtam mdzad pa dang /
rang nyid la thugs brtse ba'i spyan gyis gzigs shing /
rang nyid nyon mongs pa'i rtog pa ngan pa sogs chags sdang rmongs gsum gyi rtog pa nam skye tshe tshogs zhing rnams nyal nag thing nge ba dang /
dge sems cung zad drag por skye tshe tshogs zhing rnams zhal 'dzum bag dang ldan par mos na 'bog 'don gyi gtso bo yin zhes gsung /
khrus gsol /
tshogs bsogs sogs gong dang 'dra bar gsung yang bzhugs khri chen mo'i phyogs bzhir khrus khang so sor gser gyi pha bong steng du bgrod byed shel gyi them skas gnyis gshibs re btsugs te der tshogs zhing rnams byon pa'i mos pa dang /
lha mo gsum gsum gyis khrus dang 'dag rdzas /
sku phyis /
na bza'i rgyan 'bul ba sogs gong ltar ro /
