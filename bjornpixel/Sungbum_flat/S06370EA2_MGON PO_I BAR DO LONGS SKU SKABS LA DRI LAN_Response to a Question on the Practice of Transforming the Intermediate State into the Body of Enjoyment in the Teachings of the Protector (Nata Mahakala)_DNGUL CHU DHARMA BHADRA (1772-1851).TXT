! yang bskyar bar do longs sku'i skabs rang dang po'i mgon po de /
mi bskyod pas nam mkha'i khams gang ba de rnams yab yum zug gcig tu gyur ba'i spyi bo nas zhugs zhes pa'i skabs mi bskyod pa yab yum gyi thugs kar ye shes sems dpa' lta bu'am /
spyi bo nas zhugs te rang sprul sku rdor sems sku mdog sngon po zhal gsum phyag drug yum med de rang du sgom lags dang /
zhes pa'i dri ba 'di la yig sdeb dang tshig sbyor gyi stabs kyis go rgyu chen po mi snang yang /
'ol tshod kyi lan ni /
dang po'i mgon po sprul sku rdor sems su bsgyur ba 'di longs sku'i lam 'khyer min zhing /
skye ba sprul sku'i lam 'khyer gyi skabs yin la /
de yang mi bskyod pa thams cad gcig la gcig thims nas mthar mi bskyod pa gcig tu gyur la khad kyi tshe /
rang dang po'i mgon po skyil krung dang bcas bzhin par g.yas g.yon mdun rgyab du ma yo bar gdan gyi kha nas 'phags te gdung 'khor gyi 'og tsam gyi bar snang la 'khod pa'i rjes su /
mi bskyod pa thams cad gcig tu 'dres nas gdan dbus @# / /
ma'i steng du 'dug pa la /
rang bar snang du 'khod pa'i dang po'i mgon pos 'phen pa dang bcas te mar babs nas mi bskyod pa'i spyi bo nas zhugs te thugs ka'i byang sems dkar dmar dang 'dres ba'i rkyen gyis mi bskyod pa yab yum skad cig gis sprul sku rdor sems yab rkyang du gnas 'gyur ba yin gyi /
mi bskyod pa yum bcas kyi thugs kar dang po'i mgon po ye shes sems dpa'i tshul du bsgom pa gtan min te /
de ltar yin na sprul sku rdor sems su bsgyur ba don med du thal ba dang /
'og tu ye shes sems dpa' dang yum bskyed pa don med du thal bar 'gyur ro / /

