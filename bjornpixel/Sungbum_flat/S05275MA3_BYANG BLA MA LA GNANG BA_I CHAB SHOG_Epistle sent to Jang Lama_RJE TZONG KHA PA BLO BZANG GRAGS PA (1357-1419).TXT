! / /
oM bde legs su gyur cig /
smra ba zla med shAkya'i rigs kyi gtso / /
kun gyi skyabs gcig bcom ldan thub pa che / /
rgyal sras kun gyi gtsug na lha ma me ba / /
'jam @# / /
pa'i dbyangs kyis khyad la rtag tu skyongs / /
sngon bsags shin tu dkar ba'i las bzang gis / /
yongs su drangs pa'i mtho ris dpal yon can / /
bstan pa rin chen rgyas pa'i khur 'dzin pa / /
bshes gnyen chen po chos kyi rgyal po rgyal / /
skye dgu rnams kyi bde legs sgo gcig bu / /
thub pa'i bstan la snying nas gus pa yis / /
phyogs dus kun tu rgyas pa'i thugs mnga' ba / /
dpal ldan d+ha r+m+mar rA je zhabs brtan cig /
de ltar bde legs su byed pa'i dag sngon du btang nas skabs la 'jug pa ni / /
sngon gyi mdzad pa bzang po'i mthu la brten nas phun sum tshogs pa'i dpal gyis ni mngon par mtho / /
bstan pa kho na phan bde'i rtsa par gzigs nas / /
thub pa'i bstan pa phyogs kun tu rgyas par mdzad pa'i khur chen po ni bsnams / /
blang dor gyi gnas la rnam dpyod rgyas ba'i rnam par dkar ba'i mdzad pa phyogs kun tu g.yo ba las /
sngon tshe bstan pa'i dar rgyas cher byung yang / /
phyi nas dus kyi dbang gis cher nyams pas / /
da lta mtha' 'khob mi bzad par gyur pa'i / /
mdo smad ces bya'i rgyal khams chen po der / /
lha mi'i bsod nams zhing gi mchog /
thub pa'i brtul zhugs legs bzung nas / /
lung gi bstan pa 'dzin pa'i gzhi / /
chos sde chen po rnam pa lnga / /
nyid kyis legs par btsugs so zhes / /
bka' stsal gsung yig 'phrod pa'i tshe / /
yid ni dga' bas bskyod pa las / /
snying nas ngo mtshar chen po skyes / /
bka' stsal gyi rten ling dur kha'i bla gos gcig /
gos ngur kha'i zla gam gcig kha btags dkar po gcig /
chu shel gyi phreng ba brgya rtsa gcig /
bsi bra rgya ma lnga bcu rnams bla ma 'byung gnas rgyal bos 'phrod cing /
dbus gtsang gi chos sde che chung thams cad du mang bskol 'bul nod dang bcas pa bskur ba las /
dgon pa 'dir yang dge 'dun la mang bskol tsha bra dang bcas pa'i chas bskur pa rnams kyang tshang mar 'phrod lags /
chos sde btsugs pa dang dge 'dun mtha' yas pa la rnyed bkur mdzad pa'i dge rtsa rnams kyang /
chos kyi rgyal po chen po yab sras sku tshe ring la chab srid brtan pa'i don dang /
sems can thams cad kyi don du rnam mkhyen du bsngo ba dang smon lam gyis gsung ba 'dug pa bzhin du chos spyod dag po bgyis te smon lam rnam dag gis rgyas btab bdog lags /
da dung yang chos sde btsugs pa lnga po la /
dad tshugs la gzhi byas pa'i rnam par dag pa'i gzhung la thos bsam byed pa rnams yar 'phel du gyur nas /
phyogs kun tu snyan pa rgyas pa'i thabs la thugs kyis bsnyel ba mi mnga' ba'i khur chen po bsnams par zhu zhu /
ci phyir zhe na dal 'byor thob pa la /
snying po len pa'i thabs la de mchog ces / /
sras bcas rgyal bas yang dang yang gsungs phyir / /
'di la brtson pa lhod par rigs pa min / /
skabs don gnyis pa /
drung pa'i thugs bzhed rmad du byung ba chen po zhig sgrub pa la /
bla ma bsod nams bzang po pa mdags pa la da res kyi don rnams legs par grub pa'i rgyu mtshan zhib par zhu yig logs na yod pa la gsal lags zhes chu stod kyi zla ba'i nyer gnyis la 'brog ri bo che dge ldan rnam par rgyal ba'i gling nas zhus pa spyan lam du bab pa'i rten mtshon tsam du /
nyang stod kyi phrugs ngur dmar lnga snam legs par 'dod pa gcig dang /
srab mi @# / /
dkar po bubs gcig /
gtsug ? zhwa dmar po gcig rnams the'u tshe 'di 'byar ba 'bul pa dge legs su gyur cig /
ces pa 'di ni rje rin po che'i zhal snga nas kyang bla ma la gnang ba'o / /
