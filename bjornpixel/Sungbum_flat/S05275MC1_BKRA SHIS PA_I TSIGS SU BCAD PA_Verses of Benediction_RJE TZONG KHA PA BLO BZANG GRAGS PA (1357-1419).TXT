! / /
rgyal ba dpag med rnams kyi tshangs dbyangs kyis| |zab cing rgya che'i 'khor lo bskor ba'i khur / /
gang gis bzung ba'i ri yi dbang po ni / /
dpal ldan bya rgod phung po zhes su grags / /
rmad byung sa 'dzin mchog der mngon gshegs nas / /
phyogs bcu'i zhing du 'od kyis rab 'gengs shing / /
sa chen rnam pa drug tu g.yo mdzad pa'i / /
shAkya seng ge'i zhabs la mgos phyag 'tshal / /
der ni thub pa'i dpal gyi mgur nas ni / /
phun tshogs 'khor la legs par bka' stsal pa / /
legs bshad kun gyi rab dang phul nyid ni / /
legs bshad zla med shes rab pha rol @# / /
phyin| |de ni lha mi'i 'dren pas lan gsum du / /
rgyal bas gsungs pa'i chos mdzod kun 'dzin pa / /
chos 'dzin kun dga' bo la gtod pa na / /
nga yis bshad pa'i chos kyi rnam grangs gzhan / /
ma lus bor tam chud gzon gyur kyang bla'i / /
rgyal ba'i yum 'di cung zad chud gzan na / /
de tshe khyod la skyon du bzung ngo zhes / /
nan tan chen pos bka' stsal mdzad pa dang / /
mdo sde mchog 'di gang du bzhugs pa'i yul / /
der ni rgyal ba'i dbang po bzhugs so zhes / /
ston pa nyid dang khyad par ma mchis par| |nyid kyi zhal nas rnam pa du mar bsngags / /
'di bris pa dang klog dang mchod la sogs / /
gsung rab gzhan las ches cher khyad zhugs par / /
yang dang yang du gtan tshigs dang bcas te / /
gsungs phyir 'di la 'jug rnams skal ba bzang / /
tshul 'di gzigs nas mkhas pa du ma yis / /
'bad pa chen pos yang yang bsngags mdzad pas / /
dad ldan rnams la bzang po'i srol btod pa / /
da dung bar du nyams par ma gyur te / /
de phyir mngon mtho'i dpal gyis rab tu mdzes / /
skyabs gsum bla ma gtsug gi rgyan du 'dzin / /
rang srid tshul bzhin skyong ba'i khur khyer ba / /
bstan pa'i sbyin bdag nam mkha' bzang po dang / /
bstan la gus shing gtong la rab tu dga' / /
mi dbang chen po'i lcam mo rin cen sgron / /
gzhon yang rgan po'i blo gros can gyur pa / /
grags pa dbang phyug yab yum sras gsum ni / /
dge legs 'bum phrag du ma'i gzhir gyur pa / /
lam bzang 'di la shin tu mes gyur te / /
steng phrag brgya pa la segs sher phyin dang / /
ting 'dzin rgyal po dam chos padma dkar / /
rgya che rol pa gzugs mchog gra lnga dang / /
yangs pa'i grong 'jug bskal pa bzang pe ste / /
mdo sde'i rnam grangs nyi shu rtsa dgu ni / /
bai DUr+ya ltar dag pa'i glegs bam la / /
rin chen sa le sbram gyis legs bris pa / /
mig la bdud rtsi'i dga' ston 'gyed pa'i mchog /
ngo mtshar gnas su gyur pa 'di dag bzhengs / /
de ni lha dang bcas pa'i 'jig rten gyi / /
'phral dang yun gyi phan dang bde ba'i gzhi / /
rgyal ba'i bstan pa lung dang rtogs pa'i chos / /
phyogs dus kun tu rgyas pa'i phyir du yin / /
mkhas par sbyangs pa'i yi ge pa rnams la / /
rnyed dang bkur sti mchog gis mchod ba dang / /
bshes gnyen mkhas pa dag gis grogs mdzad pas / /
glegs bam 'di rnams gzhan las phul du byung / /
snyigs dus 'gro ba'i bsod nams zhing gcig bu / /
shAkya'i rgyal po'i pho brang lha sa yi / /
nye 'khor gnas su gyur pa'i sa yi cha / /
phun tshogs dpal gyi dge mtshan rab 'dzin pa / /
bkra shis chu bo dal gyis 'bab pa'i ngogs / /
yid 'dzin skyed tshal phreng bas bskor ba la / /
sa yi thig ler gnas pa'i gzhis ka ni / /
sne'u zhes byar bde blag nyid du grub / /
bde gshegs kun gyi lam gcig pu / /
rgyal ba sras bcas skyed pa'i yum / /
rab zab bstan pa'i snying po mchog /
gzhung bzang stong phrag brgya pa sogs / /
bsgrubs las bsod nams gang thob des / /
rkang gnyis gtso bo sangs rgyas su / /
ring por mi thogs bdag gyur te / /
'gro kun sangs rgyas sar 'dern shog /
ji srid de ma thob pa yi / /
skye ba gzhan dang gzhan dag tu / /
theg mchog rigs su skye ba dang / /
bshes gnyen dam pa rnyed par shog /
de las shes rab pha rol phyin / /
legs par thos shing sems pa dang / /
de don tshul bzhin sgrub pa yis / /
rgyal rnams mnyes @# / /
par byed par shog /
sems ni nyon mongs dbang song bas / /
lus dang ngag dang yid kyis ni / /
sdig pa gang dag bgyis pa rnams / /
de dag thams cad byang gyur cig /
sangs rgyas byang chub sems dpa' dang / /
rnam pa kun tu mi 'bral zhing / /
de yis bstan pa'i lam bzang la / /
rlabs chen brtson 'grus rtsom par shog /
rigs mtho gzugs mdzes gzi brjid che / /
tshe mthar phyin dang nad med dang / /
chos ldan 'byor pa phun tshogs shing / /
shes rab rgya chen thob par shog /
yul phyogs kun tu dpal 'bar zhing / /
dge legs rgyun mi 'chad pa dang / /
dkar phyogs skyong ba'i lha rnams kyis / /
rtag tu brtse bas skyong gyur cig /
'di yi ched du lus dang ngag /
yid kyis mthun pa'i rkyen rnams ni / /
cung zad tsam re byas pa rnams / /
kun kyang byang chub mchog thob shog /
shin tu rgyas pa'i mdo sde 'di / /
gang dang gang du bzhugs gyur pa / /
de dang der ni mi mthun phyogs / /
zhi zhing bde legs rgyas gyur cig /
de ltar ngo mtshar yon tan kun gyi gzhi / /
dam chos rin chen 'di yi byin rlabs kyis / /
tshe rabs 'dir yang bar chad kun zhi nas /
smon lam thams cad chos bzhin 'grub par shog /
ces pa 'di ni blo bzang grags pa'i dpal gyis sbyar ba'o / /
