@# / /
rgyud sde'i bcud phyung zab gsal b+hai ra'i dbang TIk snyan brgyud tsit+ta'i rgya can bzhugs so / /
na mo gu ru b+dz+ra b+hai ra wA ya /
dus gsum rgyal ba kun 'dus blo bzang rje / /
'jam dpal zhi khro'i gar bsgyur ye shes dbang / /
snyigs dus 'gro kun bstan la 'god mkhas pa / /
rab rgyas rje btsun bla mas dge legs stsol / /
sangs rgyas sems can chos nyid mnyam pa las / /
sems can las nyon blo bur sgrib pas non / /
'on kyang rgyal ba'i 'phrin las sgyu 'phrul gyi / /
thabs mkhas yid can mun pa'i smag rum cil / /
de ltar rgyal ba'i thugs rje'i 'jug pa nyid / /
bdag sogs mkha' mnyam dpal du legs shar te / /
sgrib gnyis myur byad tshogs gsog gnyen po ru / /
dbang don snying po rag bsdus 'dir 'god do / /
de yang bka' gdams gsungs bgros las /
tshe 'di'i 'dod pas kun nas bslangs pa'i dge ba ci byas thams cad kyang dge ba ltar snang las don du mi dge ba yin gsungs /
de ltar rje bla ma tsong kha pa chen pos kyang /
de ltar 'khor ba la rnam grangs du mar nyes dmigs su brtags nas bsgom pas 'khor ba'i phun tshogs la srid pa sun 'byin pa'i gnyen po yang ma rnyed /
bdag med pa'i don la so sor rtog pa'i shes rab kyis tshul bzhin du yang ma dpyad /
byang chub kyi sems gnyis la goms par byed pa dang bral ba'i dge sbyor rnams ni /
zhing gi mthu la brten pa 'ga' re ma gtogs pa kun 'byung rang gi bar 'gro bas 'khor ba'i 'khor lo bskor pa yin gsungs /
de yang spyod 'jug las /
ji ltar mtshan mo mun nag sprin rum nas / /
glog 'gyu skad cig rab snang ston pa ltar / /
de bzhin sangs rgyas mthu yis brgya lam@# / /
na / /
'jig rten bsod nams blo gros thang 'ga' 'byung / /
zhes gsungs pa ltar /
so so skye bo phal mo che dag gang zag gi bdag tu 'dzin pas gzhi bzung /
de la brten nas rtsa ba dang nye ba'i nyon mongs pa du ma dam ngam shugs kyis skye zhing /
de la brten nas lus ngag gi nyes spyod sna tshogs 'jug pa la tshe rabs thog med nas goms pa dang 'dris par byas shing /
de'i bag chags mthu brtan pas srog chags grog sbur tshun chod las dang nyon mongs pa dang mi dge ba'i spyod pa bslab mi dgos par rang shugs kyis 'byung ba lta bus mtshon /
sdig pa'i las ni mtshan mo'i mun nag ltar shin tu rgya che la /
dge ba gsog pa'i blo la rang ras thog med nas ma goms pas de bzhin gshegs pa'i mthus blo gsar du bcos te 'jug dgos pas /
de ni dper na chu klung chen po zhig thur du 'bab pa'i rgyun gyen du ldog pa dka' ba ltar yin pas dge ba gsog pa 'di mtshan mo'i smag rum na glog 'khyug pa'i snang ba res 'ga' tsam 'byung ba ltar dkon pa yin /
dge ba gsog par rlom pa phal che ba zhig kyang tshe 'di'i 'dod pa 'ba' zhig gi dbang du song bas phyi ma mngon mtho thob ba sogs kyi rgyur 'gyur ba srid mthar snang bas sangs rgyas dang mjal ba'i chos ldan gyi rten lta zhog /
bde 'gro tsam yang thob pa'ang shin tu dkon pas /
mdo sde rgyan las /
mgo la sems can khur chen khyer ba yi / /
sems dpa' mchog ni dal gyis 'gro mi mdzes / /
bdag gzhan sna tshogs 'ching bas rab bcings pas / /
brtson pa brgya 'gyur du ni bya ba'i rigs / /
zhes gsungs pa ltar sems can rnams dus ring po'i par 'khor ba spyi dang bye brag gi sdug bsngal yun ring la shugs drag pos mnar ba ma bzod nas /
de las thar par byed pa'i thabs shig da lta nyid du thobs ci ma rung snyam pa'i sems bskyed kyis kun nas bslangs te nye lam gsang sngags bla med la 'jug dgos la /
de ltar rje bla ma tsong kha pa chen pos /
dbang bzhi'i gnad don tshul bzhin nges pa las / /
mchog tu gyur pa'i gdams pa yod min zhes / /
rang gi rtogs pa glu ru blangs pa 'di / /
bla ma rnams dang 'jam dpal dbyangs la 'bul / /
zhes dang /
rdo rje gur las /
dman pa rnams la bya ba'i rgyud / /
bya min rnal 'byor de ltag la / /
sems can mchog la rnal 'byor mchog /
rnal 'byor bla med de ltag la / /
zhes gdul bya dbang po rna rtul gyi rim pa dang mthun par rgyud sde bzhir gsungs pa'i nang nas /
sngags bla med nas bshad pa'i lus la gnad du bsnun pa'i thabs mkhas kho na la rag lus pas /
pha rol tu phyin pa'i theg pa'i rang lam tsam gyi gzugs sku yang 'grub mi nus pas na lam de'i bgrod pa rdzogs pa'i mthar yang nges par sngags kyi lam du zhugs te sku gnyis kyi rigs 'dra'i nye rgyu zab mo bsgrub dgos /
de yang da lta nyid du bsgrub dgos te /
rgya che rol pa las /
srid gsum mi rtag ston ka'i sprin dang 'dra / /
'gro ba'i skye 'chi gar la blta dang mtshungs / /
'gro ba'i tshe 'gro nam mkha'i glog 'dra ste / /
ri gzar 'bab chu bzhin du myur mgyogs 'gro /
zhes gsungs pa ltar 'gro ba rnams kyi tshe ni mi rtag pa rgan gzhon bar ma go rim ma nges par 'chi bdag gi dgras gces pas glag gi gnam par ltar g.yo zhing /
shi ba'i rjes su yang dkar nag gi las kyi rjes su 'brangs te bde sdug 'byung ba'i las kyis rang dbang dang bral ba na da lta gnas skabs dang mthar thug gi bde ba 'byung ba'i thabs tshul du rnam pa du ma nas 'jug dgos shing /
de yang dkon mchog mchod pa sogs bsod nams kyi tshogs dang /
bdag med pa'i gnas lugs bsgoms pa sogs ye shes kyi tshogs gsog pa'i rim pa'o / /
dang po thun mong lam gyis rim pas rgyud sbyar ba @# / /
gzhir bzung nas de tsam la ma zhen par /
gsang sngags bla na med pa'i rgyud la thos bsam sgom pas 'jug par bya dgos /
ji ltar na /
rnal 'byor bla med ni yul shin tu phra ba'i rlung sems lam dus kyi sku'i ngo bor bskyed nas snyigs dus kyi tshe thung dgun nyi lta bu 'di nyid la mi slob pa'i zung 'jug kha sbyor bdun ldan gyi go 'phang mngon du byed nus pas na theg chen gyi gang zag dbang po rno rno rnams kyis lam de la 'jug dgos shing /
de ltar sngags bla med la'ang 'jug sgo mang du mchis rung /
'dir zhe sdang thabs rgyud kyi gtso bo 'jam dpal gshin rje'i gshed dpal rdo rje'i 'jigs byod de la'ang /
zhe dgu ma ro langs brgyad skor ma /
bcu bdun ma /
bcu gsum ma /
dpa' bo gcig pa sogs lha grangs dang /
zhal gsum phyag drug pa la sogs pa rnam /
'gyur mi 'dra ba yod pa las /
'dir ra lo rdo rje grags nas nye bar brgyud pa'i 'jigs byed lha bcu gsum ma rje btsun tsong kha pa chen pos mdzad pa'i bcu gsum ma'i sgrub thabs za ma tog dang de'i dkyil chog rin chen phreng ba 'phags mchog skal bzang rgya mtsho'i dbang don yang gsal las 'byung ba bzhin du lha bcu gsum ma'i dkyil 'khor du bdag 'jug gi rim pa'i dmigs rkang rag bsdus bla ma'i man ngag khyer bde bar blo dman bdag 'dra'i dran gso'i phyir bkod pa ni /
de ltar dbang gang du len pa'i dkyil 'khor du yod na /
ras bris /
rdul tshon /
lus grub tsam nas bsgrub gzhi rang chos su yod pa'i lus dkyil bsam gtan gyi dkyil 'khor /
blos bslang dang lngar gsungs kyang /
ras bris /
rdul mtshon /
blos bslang gsum la rnal 'byor pas dmigs pa gnang du bsnun yang rdzogs rim gyi rtogs pa mchog skye mi nus shing /
lus dkyil gyis sgrub gzhi lus la gnad du bsnun pa'i thabs kyis dpe don gyi 'od gsal sogs rdzogs rim gyi rtogs pa mchog skye bas lus dkyil mchog tu gsungs kyang las dang po pas gtso bo rdul mtshon gyi dkyil 'khor la brten na bya ba mang zhing rgyu tshogs che ba sogs kyis bsod nams gsog phul che ba dang /
bla ma'i mtshan nyid dkyil 'khor bri ba sogs kyi las la mkhas pa rjes 'jug la mthong rgyud sogs dgos pa'i gnad kyis mthun rkyen tshang zhing dgag bya med na nges par rdul tshon la brten dgos gsungs pa ltar /
rdor 'phreng las /
dkyil 'khor sa tshon phra rab dang / /
mtshungs pa'i de bzhin gshegs pa kun / /
mchod pa nyid du 'gyur ba dang / /
da ltar 'bras bu 'khor bar 'jug /
sangs rgyas thams cad mchod pa ni / /
las kyi sgrib pa dag par 'gyur / /
zhes rdul tshon gyi rdul phra rab kyi grangs dang mnyam pa'i sangs rgyas mchod pa dang 'dra ba'i phan yon thob par gsungs /
'jam dpal rtsa rgyud las /
dkyil 'khor mthong ba tsam gyis ni / /
gtsang ma'i gnas su skye bar 'gyur / /
mtshams med pa dang sdig can yang / /
ras bris mthong ba tsam gyis ni / /
skad cig gis ni grol bar 'gyur / /
zhes rgyud du ma nas phan yon de ltar bshad la /
spyir sangs rgyas kyi sku gzugs mthong ba tsam la'ang phan yon tshad med thob pa yin kyang /
rgyud nas bshad pa'i phan yod de bzhin thob pa la ni mthong ba tsam gyis mi chog par sbyor ba dkyil 'khor du 'jug phyir sdig bshags skyabs 'gro byang sdom bzung ba dkyil 'khor du 'jug pa'i tshe sems bskyed pa /
sku dang phyag rgya sogs mthong nas dang ba skyes pa chos mi spang ba dang sems bskyed mi gtong ba sogs kyi dam tshig bzung ba sogs gtso bo yin no / /
mdor na sgrib pa rtsa ba nas spong ba la slob pa mtha'i don gyi 'od gsal nges par thob dgos shig de sngags bla med la ma brten par thob thabs med pas 'tshang rgya ba la nges par sngags bla med la brten dgos pa'i gnad gcig kyang yin gsungs /
des na 'dir byin rlabs kyi gter du gyur pa yi dam 'di'i dbang lung bsnyen pa mtshan nyid tshang ba sngon du 'gro dgos pas /
snying po mdor bsags las /
sngon du bsnyen pa la 'bad nas / /
de nas @# / /
dkyil 'khor de nyid ni / /
shin tu dul bas brtag par bya / /
lha ni mnyis par ma byas na / /
bdag nyid rnam par sun 'byin yin / /
zhes gsungs pa ltar phyag len la khel ba'i rnal 'byor pas /
rdul tshon gyi dkyil 'khor byed tshe sngon byon dam pa'i phyag len ltar mthong goms legs par yod pa dang /
ras bris yin tshe /
stegs ji ltar mtsham pa rten khebs sogs kyis legs par bkab pa'i steng du dkyil 'khor leb mor bkram gzar 'phyang mi rung gsungs /
sngar bsgrub thams skabs nas bdag mkhun tha mi dad 'jug pa gcig pa'i sgo nas sgrub thabs nas 'byung ba'i sngon 'gro'i nyer mchod sogs lha grangs dang mnyam pa'i tshar bcu las mi nyung ba mthong rgyud ltar bshams nas tshogs zhing gi bar btang ba'i mtshams su bum pa bsgrubs /
rnam bum tshad ldan mgul chings gtsang mas thor cog gsum gyi tshul du dkri'o / /
'bras bu can gyi shing gis rgyan /
chu gtsang mas gsum gnyis gang ba dang /
cha gcig stod par 'jog /
cha gnyis bkang bas gzugs sku dang /
stong pa'i cha gcig gis chos sku mtshon tshad dang ldan pa'i bum rdzus rnams gzhug /
ku sha'i gdan la bkod /
bum sgrub skabs /
oM tapet zhi byed zhi byed chen po la gzhi tshugs /
zhes pa gang+ga'i chu 'gugs pa'i sngags de brjod pa dang dus mnyam du yan lag brgyad dang ldan pa'i lha'i chu bo gang+gA'i drangs nas bum pa'i chu dang 'dres par mos /
las bum kyang sgrubs /
mtshon don rnams dbang don de nyid yang gsal la gzigs /
de nas bdag nyid dkyil 'khor gyi dbus su 'dug par mos nas bris pa'i dkyil 'khor dang rang nyid la las sngags brjod cing las bum gyi chus bsang gtor byas pa'i tshe bla ma gshin rje gshed du gsal ba'i thugs ka nas ral gri gshin rje gshed kyi tshogs dpag tu med pa spros nas dbang nod pa la bar du gcod pa'i bgegs thams cad rgya mtsho'i phar 'gram du bskrad nas nam du yang ldang pa med par byas song bsams te /
oM khang+ga d+h+ri ka hUM phaT /
ces bsangs chu 'thor /
sngags gnyis kyi don sgom /
sngags dang po'i don /
oM ni rdo rje gsum dbyer mi phyed pa mtshon / /
bzung 'dzin gyis bsdus pa'i chos thams cad rang bzhin gyis rnam par dag pa'i bdag nyid dang /
sngags gnyis pa'i don yul stong pa nyid dang /
yul can bde ba chen po'i ye shes gnyis dbyer mi phyed pa'i bdag nyid de nga'o snyam du rgyal ba'i thugs chos sku la nga rgyal bzhag nas sgom par byed pa yin no / /
rang dang tshogs zhing gi lha dang /
zhes pa nas /
'byin sngags brjod skabs rang dang gtso bo'i mtshan ma dang ngo bo dbyer med du gyur /
de bzhin du oM dzi na dzi ka /
ces pa nas /
gcig tu 'dus /
nang gi sha bgyi mtshan ma dang ngo bo dbyer med du gyur /
zhes pa nas /
dam tshig gi gzhal yas khang la thim par gyur /
zhes 'don pa spo /
des na mngal 'byin gyi dgos pa ni gdul bya 'dod chags can rjes su bzung ba dang /
bde chen gyi ye shes lam du byed pa dang /
chos sku skye ba med pa la skye ba'i rnam 'phrul ston pa mtshon pa'i phyir /
mngal 'byin sgrub tshul byung /
sgrub thabs rdzogs par bstod pa dang bzlas pa /
'das ma 'das kyi gtor ma rnams bla ma'i phyag bzhes bzhin gtsang la gya nom pa bkod mdzes bshams pa sgrub thabs las 'byung ba bzhin tshig rnams chad lhag med par dal bus nyams su blangs te phul /
rdul tshon yin tshe skabs 'dir dkyil 'khor gyi phyi rol tu phyogs skyong gi gtor ma 'bul ba sogs yod kyang ras bris la ma byas kyang chad pa'i skyon med dam dngos su gnang ba ma mthong /
rang nyid skad cig gis hUM mdzad sngon po zhes pa nas /
rdo rje shugs kyi 'jug pas dkyil 'khor gyi nang du thogs pa med par zhugs par gyur /
zhes pa /
'jug tshul la dkyil 'khor gyi steng nas thal byung du 'jug pa la ye shes pa'i 'jug pa /
sgo nas 'jug pa la rdo rje slob ma'i 'jug pa /
phyogs bzhi nas thogs med du 'jug pa la rdo rje sems dpa'i 'jug pa /
'dir dkyil 'khor @# / /
nam mkha' bteg tsam byas pa'i 'og nas 'dzul te nang du 'jug pa la rdo rje shugs kyi 'jug pa zhes pa de yin la /
rang nyid hUM mdzad kyi nga rgyal dang ldan pas hUM bzhi pa'i sngags zlos shing me tog gi phreng ba blangs rdo rje gsor dril bu gsil nas rdo rje'i rkang pas lha rnam gyi steng nas bskor ba gsum byas par mos nas me tog bzung ste shar sgo'i thad nas /
oM mchog tu bde ba'i sems /
zhes brjod nas me tog gi phreng ba gtso bo'i dbu la phul bar mos /
hi hi zhes hi lngas ye shes lnga dang /
dzaH hUM baM hoH sa dgug gzhug bcings mnyes byas nas rang la byin gyis brlabs pa'i phyir yin la /
de yang mchog tu bde ba ste shin tu dga' ba'i sems kyi rol pa dang ldan bas sgeg pa ste lus gus pa'i rnam 'gyur gyi phyag 'tshal bas bcom ldan 'das la 'khril ba'i tshul du 'dud do / /
zhes pa'o / /
de nas khro bo'i lta bas blta zhing dkyil 'khor la g.yas skor byas te nub tu song nas rkang ba g.yon brkyang dang /
lag pa gnyis hUM mdzad kyi phyag rgya byas la /
oM b+dz+rod g+hA Ta /
zhes brjod cing /
phyag rgya de bkrol nas shar sgo nang nas phye bar bsams /
de bzhin du byang nas lho sgo /
shar nas nub sgo /
lho nas byang sgo rnams sngags dang phyag rgyas phye bar mos /
b+dz+ra udgA ba'i sngags don ni /
rdo rje phye zhig dam tshig rab tu chug cig /
zhes pa'o /
de nas shar sgo nas /
oM sa ma ya bra nge zhes brjod nas sngar phul ba'i me tog gi phreng ba gar byed cing blangs la rang gi mgor bcings /
sa ma ya'i sngags don dam tshig rab tu 'jug par bgyi'o / /
zhes pa'o / /
dkyil 'khor la phyag byas te /
sems can thams cad la dngos grub ces sogs brjod /
'di la sogs pa bdag mdun tha mi dad du sgrub pa rnams la skabs 'dir rang gtso bo las logs su phye ste /
rang nyid shar sgo'i phyi rol tu dbang zhu ba'i slob ma'i tshul dang /
bla ma dang dkyil 'khor gyi gtso bo tha mi dad bas dbang gi bya ba rnams mdzad par mos la 'og nas 'byung ba'i dbang rdzas lhar bskyad pa dang /
dbang lha bstim pa'i skabs 'bul rgyu'i mchod pa gong du byin rlabs ma byas na 'dir byin gyis brlabs /
thog mar dkyil 'khor du 'jug pa'i skor rnams zhu pa'i yon du maN+Dal rgyas pa phyag len ltar 'bul /
de yang maN+Dal gyi gnad rnams dang 'bul lugs tshom bu bkod pa'i grangs sogs legs par shes pa gnad dam pa'o / /
de ltar sngon du dkyil 'khor gyi khang pa'i phyi rol du las bum gyis khrus mdzad pa'i phyag len ltar /
chog rogs sogs gral du 'khod mus yin tshe /
ji ltar bltams pa sogs brjed nas bum chu 'gyed dgos pa yin /
dad pas sems kyi dri ma 'khrung pa dang sdom pa la nyes pas ma gos par gnas pa gnyis nang gi khrus dang /
bshags pa dang gsol 'debs sogs gsang ba 'khrus pa dang /
phyag rgya 'ching ba rnal 'byor gyi khrus dang /
chus dri ma 'khru ba phyi'i khrus dang gos gsar pa gtsang ma bgo ba sogs nang gsed la mang dum chis so / /
dper na 'jig rten na dga' ston chen po sgrub pa'i skabs khrus pa dang tsang spra'i gos gsar pa bgo ba sogs rten 'brel bsgrigs dgos na 'dir 'jig rten gyi don chen po gang gis kyang bsgrun du med pa'i nye lam dkyil 'khor chen por zhugs nas dbang nod pa la khrus dang gtsang sbra sogs shin tu yang bya dgos pa yin no gsungs /
de nas gsol 'debs kyi don dran bzhin du bla ma'i gsung gi rjes su zlos par mos nas /
lag gnyis me tog dang bcas thal mo sbyar te /
ro langs ma dang lhan cig sbyor / /
dga' chen khyod bdag /
cas pa ni /
lhan skyes kyi bde ba chen po dang stong pa nyid gnyis su med pa'i ye shes nges don gyi rdo rje 'chang bzhin lag gi rnam par shar ba'i bla ma de la dga' ba chen po zhes brjod nas khyod ni bdag la rdo rje thog ba'i lam phyin ci ma log par ston par mdzad pa'i slob dpon khyod ni bdag la dgongs par mdzad du gsol /
zhu ba gang 'bul ba yin zhe na /
byang chub chen po'i tshul brtan pa / /
mgon po chen po bdag 'tshal lo /
zhes pa yang /
nyan rang gi byang chub ni dman pa'i byang chub dang /
de las ches mchog tu gyur pa'i mi slob pa'i @# / /
zung 'jug rdo rje 'chang gi go 'phang dam pa ni byang chub chen po yin la /
de'i tshul ni der bgrod pa'i lam ste der zhugs na byang chub gzhan du 'gyur ba med pas brtan pa dang /
de'i gong na lam 'bras gzhan med pa'i phyir chen po'o / /
bla ma la rdo rje 'chang dngos su bltas te /
mar 'khor ba dang ngan song gi 'jigs pa las skyob pa dang /
yar sangs rgyas kyi sar khrid pa'i ded dpon gcig tu nges pas mgon po chen po zhes bos nas khyed kyis brnyes pa'i byang chub der lam gzhan gyis bgrod mi thub pa de bas na /
bla med rdo rje theg pa'i 'jug sgo dbang bzhi rdzogs par bskur ba dang /
rim gnyis kyi nye lam rnams bdag 'tshal ba sta 'dod pas gnang bar mdzod cig /
dam tshig de nyid bdag la stsol / /
zhes pa ni /
rdo rje theg pa'i sgor zhugs nas kyang dngos grub thob mi thob ni dam tshig dang sdom pa rnam par dag pa bsrung ma bsrung la rag las par mthong la /
de'i phyir ji ltar bsrung bar bya ba'i sngags kyi dam tshig phra rags kyi don thams cad kyang bdag la gsal por bstan du gsol zhes pa'o / /
byang chub sems kyang bdag la stsal / /
zhes pa ni /
rdo rje theg pa'i lam du zhugs pa la yang byang chub kyi sems sngon du 'gro dgos te /
de med na theg chen pa'i gral du yang mi tshud pa yin pas na theg chen lam gyi gzhung shing byang chub sems de yang bdag la stsal du gsol / /
zhes dang /
sangs rgyas chos dang zhes sogs ni gong du smos pa'i lam gyi rim pa de dag thams cad kyi sngon du sangs rgyas dang chos dang dge 'dun te dkon mchog gsum la skyabs su 'gro dgos te /
de med na nang pa sangs rgyas pa'i gral du yang mi tshud pas skyabs su 'gro ba yang bdag la stsol zhig /
thar pa chen po'i grong mchog tu / /
zhes sogs ni de ltar skyabs 'gro sems bskyed nas bzung ste lam gyi rim pa mtha' dag phyin ci ma log par ston pa'i sgo nas bdag ring por mi thogs par bde chen thar pa chen po'i grong khyer du 'jug par mdzod cig ces pa'o / /
zhes lan gsum brjod /
cang mi gsung bar zhal gyi bzhes byung snyam pa byed /
aH khaM bI ra hUM /
AH snang mtha'i sa bon /
khaM don grub /
bI rnam snang gi ming yig dang po /
ra rin 'byung /
hUM mi bskyod pa'i sa bon yin pas /
bla mas ye shes lnga'i rang bzhin gyi me tog gi phreng ba byin par mos la blangs /
oM tsak+Shus mig dang bcings /
mig dar dmar po byed /
dar ni mi gsal ba dang /
bkab pa ni gsang ba mtshon pa yin gsungs /
oM khang+ga d+h+re-ik hUM phaT /
stod g.yogs dang smad g.yogs sogs dang gtsug tor rnams kyis rang nyid tha mal gyi snang zhen la yengs pa'i bag med pa de nyid lha'i snang zhen bag yod pas bsrung dgos pa de dran pa'i phyir du lha'i chos su bzhug pa yin gsungs /
de nas byang sdom 'dzin skabs /
bla ma dang dkyil 'khor gyi gtso bo tha mi dad pa dpal rdo rje 'jigs byed sogs dngos brgyud kyi bla ma yi dam sangs rgyas byang sems dpa' bo mkha' 'gro chos skyong bsrung ma'i tshogs dang bcas pa sprin phung stib pa ltar bzhugs par mos pa'i spyan sngar sems can thams cad kyi don du sangs rgyas kyi go 'phang thob par bya /
de'i phyir du byang chub sems dpa'i sdom pa blangs te rgyal sras kyi spyod pa la byang chub ma thob kyi bar du bslab par bya'o snyam pa'i byang sdom len 'dod bsrung 'dod sogs bskyed la /
bla ma'i rjes su zlos par mos nas /
dkon mchog gsum la bdag skyabs mchis / /
nas /
sangs rgyas 'grub par shog bar lan gsum dmigs pa dang bcas tshig dal bus brjod nas byang sdom bzung /
thob blo bskyed /
de nas 'khor lo phyir mi ldog g+pa'i dbang /
zhes pa nas /
slob dpon bdag 'gyur gsung du gsol / /
zhes sngags sdom gyi don du gsol ba gdab /
de nas sngags sdom len yul sngar ltar gsol btab pa'i spyan sngar /
sems can thams cad kyi don du rdzogs pa'i sangs rgyas kyi go 'phang dus myur ba myur ba nyid du thob par bya /
de'i ched du gsang sngags kyi sngags kyi sdom pa blangs te rigs lnga spyi dang bye brag gi dam tshig rnams tshul bzhin@# / /
du bsrung bar bya'o snyam pas sangs rgyas byang chub sems dpa' kun / /
zhes pa nas /
sems can mya ngan 'das la bkod / /
bar lan gsum gyis sngags sdom brda 'phrod par bzung /
sngar ma thob pa thob pa dang thob pa gong du spel bar bsams /
de yang ltung ba 'byung ba'i sgo bzhi ni bslab bya'i gnas rnams mi shes pa ltung ba 'byung ba'i sgo yin pas na rigs lnga so so'i dam tshig dang rigs lnga spyi'i dam tshig sogs rtsa ltung rnam bshad sogs las shes pa gal che /
nyon mongs mang ba ltung ba 'byung ba'i sgo yin pas /
rang rgyud la nyon mongs gang shas che ba brtags te /
de'i gnyen po brten pa'i sgo nas 'bur 'joms byas te nyon mongs kyi dbang du mi 'gro bar bya /
bag med pa ltung ba 'byung ba'i sgo yin te le lo dang snyoms las sogs kyi dbang du ma song bar /
le lo sogs spangs nas brtson 'grus dang bcas te blang dor gyi gnas rnams ma brjed pa'i dran pa bsten nas 'phral du rang gi sgo gsum gyi dam sdom dang 'gal mi 'gal yang nas yang du brtags shing bya ba gang la 'jug na'ang sngon du shes bzhin gyi bya ras rung mi rtog pa dang /
bdag sngags kyi sdom ldan yin pas spyod pa 'di lta bu byas na mi rung ngo snyam du rang rgyu mtshan du byas nas 'dzem pa'i ngo tsha dang /
bdag gis nyes spyod 'di la zhugs na gzhan gyis smad par 'gyur ba'i mchog gsum khrel par 'gyur bas mi rung ngo snyam du gzhan rgyu mtshan du byas nas 'dzem pa'i khrel yod /
nyes spyod kyi rnam smin la 'jigs nas bag 'khums pa sogs la bslab par bya'o / /
ma lus pa ltung ba 'byung ba'i sgo yin pas /
ston pa dad des bstan pa'i chos dang tshul mthun sngags pa'i grogs po rnams la gus pa dang /
bcas pa rnams la yid ches pa'i dad pa sngar med gsar du bskyed cing gong nas gong du gso ba'i thabs la 'bad /
de ltar 'bad kyang las dang po pa rnams la ltung ba'i nyes pas gtan nas ma gos pa zhig 'byung dka' bas nyin re bzhin dus drug tu ltung ba byung ma byung bsngo bgrang bya zhing /
de ltar ma byas na sngags pa la sbom po zhig kyang 'byung ba yin /
de ltar rang rgyud la ltung ba byung ma byung brtag nas ltung ba byung ba rnams dang zhag tu mi 'grogs par rang rang gi phyir bcos bzhin du bshags pas dag par bya /
tshe le nam 'chi nges pa med pas ltung ba dang bcas par de ma thag shin so thar gyi nyes byas re res rgyal chen rigs bzhi'i tshe tshad dang mnyam pa'i dmyal bar skye bar mdo las gsungs na de las lci ba'i ltung bas lta smos kyang ci dgos /
gzhan yang rang gi shes pa lad pa dang rengs su mi 'jug par tshar gcod dgos pa dang /
ltung ba dang zhag tu 'grogs na re re las kyang du mar 'phel bar 'gyur bas de dag dgag pa'i phyir dang /
bstan pa dang bslab pa la gus par bya ba'i phyir /
'phral 'phral du bshags sdom bya'o / /
nyin par bag med byas pa dag /
mtshan mo so sor bshags par bya / /
nub mo byas pa'ang nang par bshags / /
legs par byas la sngon dgar bya / /
zhes pa ltar /
jo bo chen po a ti shas nga la so thar gyi nyes pas gtan nas ma gso /
byang sems kyi bslab pa la nyes pa co li tsam gyis gos /
sngags kyi dam tshig la nyes pa ca re nya re rgyab ste bshags sdom med par nyes pa dang zhag gcig 'grogs ma myong gsungs pa la sogs pa'i dam pa gong ma rnams kyi rnam thar bzhin du dam tshig dang sdom pa bsrung ba thugs dam nyams len gyi gtso bor byas nas rang rgyab dag cing gtsang ba'i thabs la ci nas kyang 'bad par bya'o / /
de nas bla mas /
kye khyod su yin ci la dga' / /
zhes rigs dang mos pa dri ba la /
skal bzang bdag zhes pa /
byang chub sems dpa' yin la de sems can thabs cad kyi don byed pa'i khur khyer nus shing /
de la brten nas byang chub mchog thob pas na skal bzangyin /
des ba chen po zhes myur lam sngags la mos pa yin /
des bu la /
lan du /
sangs @# / /
rgyas mchog gi /
zhes sangs rgyas kyi go 'phang ni rang gzhan gyi don gnyis bsgrub pa la 'dar mi rung bas na dam tshig yin pas de nyid bgyi bar 'tshal ba lte 'dod do / /
zhes pa yin la /
zhes lan btab /
oM sarba yo ga /
zhes pa'i don ni /
thams cad rnal 'byor gyi sems nye bar bskyed par bgyi'o / /
zhes dang /
rdo rje me tog dang bcas snying gar rig pa ni /
me tog 'dam las skyes kyang 'dam gyis ma gos pa ltar /
chags las skyes kyang chags pa'i skyon gyis ma gos pa'i bde ba chen po'i ye shes kyi chags pa lam byed kyi sgo nas rdo rje dang 'dra ba'i stong nyid rtogs pa mtshon gsungs /
de'i tshe bla ma'i thugs ka'i zla ba rdo rje las rang 'dra gnyis pa re chad nas rang gi snying ga'i zla ba rdo rje la thim pas brtan par byas pa'i mos pa byed /
oM su ra te /
zhes pa'i don ni /
shin tu dga' ba'i dam tshig dang ldan pa khyod kyis ji ltar bde bar rdo rje bsgrub par bya'o / /
zhes dang /
de ltar zla ba'i kha dog dkar bas sems bskyed de dkar po dge ba'i chos kho na la dmigs pa dang /
zla ba nya gang bas sems de'i ched du bya ba'i yul sems can nyi tshe ba tsam ma yin par sems can thams cad yin pa dang /
de ltar dmigs yul rdzogs pa'i byang chub la sogs pa'i chos thams cad rang bzhin med par nges pa'i stong nyid kyi lta ba bsgom par byas nas /
de ltar rtogs pa'i rang gi blo la yang yul stong pa nyid dang yul can bde ba chen po gnyis gnyis snang phra mos kyang bar ma chod pa'i 'bras dus kyi stong nyid rtogs pa'i blo don dam sems bskyed kyi ngo bor mos nas de nyid sngar gyi zla ba de'i steng du rdo rje dkar po rtse lnga pa gyen du 'greng ba'i rnam pa can du bsgom par bya dgos pa yin no / /
de'i mtshon don rdo rje mi mthun phyogs 'joms pa la thogs pa med pa ltar /
don dam byang chub kyi sems kyi spang bya mi mthun phyogs kyi nyon mongs thogs med du 'joms pa dang /
ra lngas sems de la ldog chas phye ba'i ye shes lnga yod pa dang /
kha dog dkar pos ye shes de'i zhen yul don dam pa'i bde ba stong nyid mtshon /
sems 'di bskyed pa tsam gyis phyir mi ldog par gsungs pa ni /
sems bskyed de dang ma bral na byang chub thob pa la mi ldog pa'i don yin la /
sngags rim las /
'di legs par brda 'phrod na sngags kyi thabs mkhas kyis theg pa chen por rig nges par byed par khyad par can zhig snang bas /
lta ba'i steng nas don dam pa'i sems bskyed dang sems can thams cad kyi don du sangs rgyas thob 'dod kyi smon pa gnyis dmigs phyed par byas nas /
zla ba rdo rje'i rnam par bskyed par bya ste 'di dang 'di 'dra ba gzhan rnams kyang tshig spyi tsam du ma lus par brda 'phrod par byas na rten 'brel khyad par can du ma zhig 'grig pas dbang la bsngags pa shin tu che ba yin no gsungs /
gsang bar gdams pa ni /
bla mas mgo bor rdo rje bzhag par bsam ste /
deng khyed la de bzhin gshegs pa thams cad /
zhes pa nas /
ma dad pa rnams la'ang ma yin no / /
bar bla mas gsang ba gang mas byung snyam pa dang /
de dper na rgyal ba'i pho brang nang mar tshud pa la gsang ba thub pa zhig nges par dgos pa bzhin du dkyil 'khor gyi nang du 'jug kha ma'i skabs 'dir gsang ba gdams pa yin no / /
de yan gyis yol ba'i phyi 'jug gi skor dang /
de nas nang 'jug gi skor la /
rang nyid shar sgo'i mdun du bkug par mos la shar gyi sgo ba'i sngags mung+ga ra brjod pas sgo ba la sgo phye zhig pa'i brda dang /
dngos su dkyil 'khor gyi yol ba phye /
sgom don la shar sgo har gyi phye bar bsams /
de nas slob dpon las kyi rdo rje'i phyag g.yas kyi rdo rje la 'jus nas slob dpon gyis sna drangs te shar sgo nas dkyil 'khor gyi nang du slebs byung snyam pa dang /
bla mas AH khaM bI ra hUM zhes pa'i yi ge lngas bde stong dbyer med kyi ye shes de la ldog chas phye na me long lta bu'i ye shes sogs lnga yod la /
'di go bde bar byed na /
chos nyid kyi gnas lugs mngon sum du gyur pa ni chos dbyings ye shes /
de ltar mngon du gyur pa'i chos nyid de rab tu @# / /
phyis pa'i me long la lta ba ltar gsal por mthong ba de me long lta bu'i ye shes /
de ltar mthong ba'i chos nyid de la 'khor 'das gnyis su med par de gnyis snod gcig tu rtogs pa ni mnyam pa nyid kyi ye shes /
de ltar yin kyang dus gsum gyis bsdus pa'i shes bya'i dkyil 'khor gyi chos thams cad skyu ru ra lag mthil du bzhwag pa ltar lhun grub tu rtogs pa de so sor rtogs pa'i ye shes /
de ltar rtogs pas sems can gyi don ji ltar sgrub pa'i thabs mkhyen pas na bya ba grub pa'i ye shes yin la /
de'i rang bzhin can gyi dkyil 'khor 'dir zhugs pa'i don brjod par bsams /
de yang dbang nod pa la sngon du dkyil 'khor gyi nang du zhugs dgos pa ni lha de rnams kyi gsang ba'i gtam khyad par can bshad pa'i snod du rung ba la /
nang du tshud pa gcig dgos pa'i don yin pas nang du 'jug pa'i thog ma yang 'di nas byed cing /
des ma 'ongs pa na lha'i gzhal yas khang la dngos su longs spyod pa'i rten 'bral khyad par can 'grig pa yin pas phyi'i rten gyi dkyil 'khor gyis gzhi phyi snod kyi zhing khams la longs spyad pa yin pas lha rnams dang phyi snod la longs spyod pa skal ba mnyam pas phyi'i skal mnyam dang /
de nas mahA ra ta sogs brjod pa dang rtsig pa'i nang 'gram lha rnams kyi rgyab nas /
dkyil 'khor la bskor ba gsum dang /
oM sarba ta thA ga ta pU dza u pa s+thA nA ya At+ma naM nir+ya ta yA mi zhes phyag cho ga'i tshig dang bstun /
rigs lngar phyag 'tshal lugs dkyil cho ga rin chen 'phreng ba nas 'byung ba bzhin dang /
de dag gi skabs rigs so sor phyag byas pa la brten nas lha rang 'dra re chad nas rang nyid la thim pas bde ba chen po'i ye shes rgyud la skyes par bsams /
mahA ra ta'i don ni /
dga' ba chen po shin tu brtan /
shin tu dgyes par shin tu bde / /
rdo rje sems dpa' de ring ni / /
grub par mdzod cig bdag la'o / /
zhes dang /
oM sarba ta thA ga ta zhes sngags de legs sbyar skad kyi phyag 'tshal dang /
de bzhin gshegs pa la mchod pa dang bsnyen bkur zhes bod skad kyi phyag 'tshal yin /
bsdu na sngags kyang dang /
rgyas par byed na bod skad dang gnyis ka byas kyang legs /
slar yang shar sgo nas oM gu ru tsa ra Na ya /
sngags don ni bla ma la bsnyen bkur ba'i phyir /
sems can thams cad yongs su bsgral zhing sbyangs pa'i phyir bdag 'bul /
zhis bla ma la phyag bya /
de nas dam bzhag na /
bla ma'i phyag gi rdo rje mgor bzhag par mos pa'am /
bla ma'i phyag gis rang gis lag pa nas bzung bar mos /
deng khyod de bzhin gshegs pa thams cad kyi /
zhes pa nas /
khyod dam tshig nyams par 'gyur ta re /
zhes phan yon gyi sgo nas dam la bzhag /
'di ni khyod kyi dam tshig rdo rje ste / /
zhes pa nas /
mgo bo 'gems par 'gyur ro / /
lus la sdig pa'i sgo nas dam bzhag /
yang rdo rje snying gar bzhag la /
oM de ring rdo rje sems dpa' zhes pa nas /
dral te gshegs zhes /
dam tshig tshul bzhin srungs na de nas bzung bar chub ma thob kyi bar du 'bral med du bzhugs nas byin gyis rlob par 'gyur la /
gal te sngags kyi gsang ba'i tshul 'di ma smin pa'i sems can la smras na ni rdo rje sems dpa' la sogs pa rnams de ma thag tu snying dral te gshegs par 'gyur ro / /
zhes 'di sems la 'byung ba'i nyes dmigs yin par gsungs /
de'i don ni /
sngags kyi gsang ba mi sgrogs pa 'di ni khyod kyis 'dar mi rung bas na dam tshig dang mi phyed pas na rdo rje ste gal te de las 'gal nas /
sngags kyi gsang ba'i tshul 'di ma smin pa su yang rung ba la smras na dam tshig 'di las 'gal bas khyod kyi mgo'am klad pa gas pa la sogs pa'i nyes dmigs dpag tu med pa 'byung ngo / /
zhes lus la 'byung ba'i nyes dmigs ston pa'o / /
de dag ni nyas dmigs kyi sgo nas dam la bzhag ste /
sems la sdig pa'i sgo nas dam bzhag go /
de nas oM b+dz+ra u da tya tha ni rdo rje'i tu 'thungs zhig ces pa'o / /
mna' chu ni /
'di ni khyod kyi dmyal ba'i chu / /
zhes pa na /
@# / /
chu 'thungs zhig ces dam tshig ma bsrung na dmyal chu dang 'dra bas dmyal bar sreg pa la sogs pa'i sdug bsngal myong ba dang /
bsrung na mchog thun dngos grub mtha' dag ster bas na rdo rje ste tshar gcod pa dang bdud rtsi ste phan 'dogs pa'i chu zhes dam tshig rnams spyir bsrung ma bsrung kyi phan yon dang nyes dmigs gnyis ka'i sgo nas dam la bzhag pa'o / /
de nas bla mas rang gi lag nas bzung bar bsams te /
deng phyin chad khyod kyi zhes nas /
gyur ta re /
zhes slob dpon gyi bka' nyan pa'i sgo nas dam la bzhag pa'o / /
snod min la gsang sgrog dang bla ma brnyas shing bka' las 'das pa dngos grub 'phrog pa'i nyes dmigs shin tu che bar dgongs nas rtsa ltung dang po dang /
bdun pa la dam bzhag nan cher gsungs /
gsang ba ston pa'i nyes pa ni /
dbang ma thob par gsang chos rna bar sgrog pa shin tu ma rung ba dang /
sam bu Ti las /
glegs bam dang ni bris sku nyid /
gal te skal ba med mthong na / /
skye ba 'dir ni 'grub mi 'gyur / /
'jig rten pha rol spyod yul min /
zhes dang /
bshad rgyud rdor 'phreng nas kyang /
nan tan gyis gsungs pa ltar bris sku rdor dril sogs dam tshig gi gsang rdzas mig la bstan pas kyang /
dngos grub 'phrog pa'i nyes dmigs shin tu che bar gsungs mod /
deng sang ni so thar gyi sdom pa nyams ma nyams sogs kyi rtog pa byed pa yod kyang /
byang sdom dang sngags sdom yod med dang /
nyams ma nyams dag gi rtsa ltung sogs kyi tsis gdab gang yang mi byed par sngags pa chen por khas 'che ba'i rnal 'byor pa ltar snang du mas yongs su khyab ste /
rdo rje theg pa'i bstan pa lhag par nyams dma' bar gyur pas rang gzhan legs su 'dod pa'i sngags pa mtshan nyid pa dge gis ni /
rtsa ltung rnam bshad las /
bod kyi mkhas pa kha cig na re rdor dril gyis ni khyab par snang bas sgrub mi nus pas na dam tshig rdor dril zur pa mi ston pa gcig bcangs gsungs te legs pa 'dra'o / /
zhes gsungs pa ltar rdor dril la sogs pa med du mi rung ba'i dam tshig gi rdzas dma' dma' mtha' 'ang ri mor dris pa gzhan la mi ston par bcangs pa lta bus mtshon dam tshig dang sdom pa bsrung tshul gyi gnas 'di dag ci nas kyang shes dgos te blang dor bya pa la 'bad dgos gsungs /
rdor dril dang cang te'u sogs kyi mtshon don /
mkhas grub dge legs dpal bzang nas stsal pa'i rnal 'byor rol ba'i dga' ston la gzigs 'tshal /
de nas ye shes phab pa'i tshe /
sngon du slob dpon la thal mo sbyar te /
de bzhin gshegs pa thams cad kyi zhes pa nas bdag la dbab par mdzad du gsol /
zhes gsol ba lan gsum btab /
spyi bo'i chu las bdud rtsi'i tshogs babs pas tshim par gyur /
zhes ye shes 'bebs skabs Da ma ru thog mar dbus su dkrol te de rjes ma rgyud la g.yon phyogs su dkrol /
de rjes g.yas phyogs su dkrol /
pha rgyud la dbus su dkrol rjes g.yas phyogs dang /
de nas g.yon phyogs su dkrol ba yin /
mtshon don ni /
lha la pho mo ma ning gi rnam pa gsum yod pa las dbus su dkrol bas bde stong gnyis su med pa'i gzugs ma ning gi rang bzhin can gyi lha rnams bskul phyir dang /
g.yon du dkrol ba shes rab stong pa nyid kyi rang bzhin mo'i rnam pa can gyi lha rnams bskul byed dang /
g.yas su dkrol bas thabs bde ba chen po'i rang bzhin po'i rnam pa can gyi lha rnams bskul phyir du yin la /
'di'i skabs su bla ma'i zhabs kyi stang ka yang pha rgyud la g.yas brkyang dang /
ma rgyud la g.yon brkyang mdzad pa paN chen blo bzang dpal ldan ye shes nas gsung gsungs /
thog mar rdor dril 'dzin pa'i tshe na'ang srin lag dang mthe bong gnyis kyis thabs shes gnyis mtshon pa'i sgo nas 'dzin pa dang /
dkrol ba'i tshe na yang dril bu'i ting sgra gnyis gnyis sbyar te thabs shes mtshon pa'i sgoms snying ga'i thad du dkrol dgos te /
de'i rgyu mtshan yang snying ga'i dngus kyi shin tu phra ba'i rlung sems ngo bo dbyer med de nyid @# / /
thabs shes gnyis kyis bskul pa las zung 'jug gi lha skur ldang ba'i ched du yin gsungs /
oM hrIH Sh+TiH nas hUM hAH AH dz+nyiH hUM phaT /
ces lan mang du brjod pas ye shes dbab /
bdug rdzas kyis bdug /
sngags 'di ye shes 'bebs sngags mchog gyur yin gsungs /
de'i tshe dmigs pa ni rang lus kyi nang gi me'i 'od zer phyogs bcur 'phros pas sangs rgyas byang sems thams cad 'jam dpal gshin rje'i gshed kyi rnam par spyan drangs te char bzhin du babs nas rang la thim par bsams de nas bla mas rang gi mgo bor rdo rje bzhag la byin rlabs brtan par byas byung snyam pa'i mos pas /
tiSh+tha b+dz+ra zhes brjod /
'di skabs nang skal mnyam zhes pa'i tha snyad dang lha rnams dang thugs rgyud kyi rtogs pa mnyam pas nang skal mnyam du byas pa yin gsungs /
de nas yang dag pa yi dkyil 'khor 'dir / /
zhes nas /
de 'dra dkyil 'khor du gyur cig /
lan gsum /
zhes bla mas dkyil 'khor ba'i lha tshogs la bden stobs lan gsum mdzad song bsams /
de nas bla mas traM zhes bsngags pa las me tog gcig bton te rin po che'i phreng bar mos pa rang nyid thal mo sbyar ba'i bar du sbyin par bsams nas /
rang nyid dkyil 'khor gyi nang du zhugs /
gtso bo'i dbu la rin po che'i me tog gi phreng ba phul bar bsams nas /
phra tI ts+tsha b+dz+ra hoH zhes brjod /
me tog dor /
me tog phog pa'i lha ngos gzung /
de nas sngar phul ba'i ye shes lnga'i rang bzhin gyi me tog de bla mas rang gi mgo la bcing bar bsam ste /
oM pra ti grih+na /
zhes brjod /
de ni sems dpa' stobs po che zhes bla mas lha lo bos nas /
slob ma 'di byang chub ma thob kyi bar du rjes su bzung zhig /
zhes dang /
mgo bor bcings pa'i me tog gi phreng ba las ye shes lnga'i rang bzhin gyi bdud rtsi'i rgyun babs lus gang /
sdig sgrib spyi dang khyad par rigs gong nas gong du khyad zhugs te dag pa gnyis ldan gyi chos skur 'gyur ba la sgrib byed kyi dri ma dang rang gi lhas rjes su 'dzin pa dang /
me tog gi phreng ba'i dbang thob pa la gegs byed kyi sdig sgrib thams cad sbyangs /
me tog phreng ba'i dbang gi ngo bo bde stong gi ye shes khyad par can rgyud la skyes shing lha nges byang chub ma thob kyi bar du rjes su 'dzin pa'i nus pa khyad par can rgyud la bzhag ste rten 'brel legs par 'grig byung snyam pa'i mos pa dang dga' ba sgom /
sngar me tog gang la phog pa'i lha de lhag pa'i lhar nges pa byas /
sbyong rgyud las /
me tog rin chen la sogs gang /
babs par gyur pa rigs kyi lha / /
gtso bo'i rigs des bsgrubs na ni / /
dngos grub myur te the tshom med / /
ces so / /
de nas rang gi snying gar zla ba la hUM /
zhes pa nas /
rdo rje'i mig ni bla na med / /
ces pa'i skabs /
mig dbang de nyid rnam pa oM yig dkar po'i gzugs su gnas pa la rang rgyud kyi sdig sgrib dang ma rig pa la sogs pa thams cad 'dus pa'i ngo bo'i dri mas mog por byas par bsams te /
snying ga'i hUM las 'od zer 'phros dpral ba'i ri la phog de las ye shes kyi me rab tu 'bar ba 'phros pa mig 'bras gnyis kyi oM yig la phog pas de'i steng gi ma rig pa la sogs pa'i sgrib g.yogs dri ma thams cad lhag med du bsregs /
oM yig dwangs gsal 'od kyi rang bzhin can du gyur pa las 'od zer 'phros pa dkyil 'khor lha tshogs rnams kyi spyan la phog /
de rnams kyi spyan las bdud rtsi'i rgyun 'od zer la 'khril te byung ba oM yig la thim pas lha rnams kyi spyan gyi byin rlabs thams cad zhugs /
oM yig yongs su gyur pa las gzugs can gyi shes bya thams cad la thogs pa med pa'i rdo rje'i spyan sangs rgyas kyi spyan dang 'dra ba zhig thob byung bsam ste /
da ni dad pa'i shugs kyis su / /
zhes pa nas /
gsang sngags rnams la sgrub pa gyis / /
he b+dz+ra pA shya /
kye rdo rje bltos /
zhes pa'o / /
ma rig pa'i sgrib g.yogs dang /
mig dang lhan cig tu gsal bar bsams /
chos 'jug nas gsang ba gdams pa'i bar dkyil 'khor du 'jug pa'i sngon@# / /
'gro dang /
de'i 'og tu dkyil 'khor gyi nang du zhugs pa ni skabs 'di'i dngos gzhi yin /
ye shes pa ba ste nang skal mnyam byed /
lha ngo bstan pa ni /
de nas bla mas dkyil 'khor la lta bar bskul nas bstan pa'i rim pa ltar mthong bar bsams la /
de yang phyi rol tu dur khrod chen po brgyad kyis /
zhes pa nas /
sa ma ya hoH hoH hoH bar brjod /
shar gyi sgo ba nas rim bzhin rten dang brten par bcas pa'i dkyil 'khor thams cad mig gis mthong rgyu dang lag pas 'dzin rgyu yod pa ltar yid kyis mngon sum du mthong ba dang /
de yang rang ga ba ma yin par 'bras dus kyi rten brten pa'i dkyil 'khor thams cad mngon sum du mthong byung snyam pa'i mos pa brtan po byed /
de ltar 'bras dus kyi dkyil 'khor mthong ba lta zhog /
bris pa'i dkyil 'khor mthong ba tsam la yang /
bde gshegs sku gzugs rtsig ngos bris pa la / /
'khrugs bzhin pa yi sems kyis bltas na yang / /
de dag rim gyis sangs rgyas bye ba mthong / /
zhes dang /
mtshams med pa dang sdig can yang / /
ras bris mthong ba tsam gyis ni / /
skad cig gis ni grol bar 'gyur / /
zhes ma dad pa la sogs pas kyang dkyil 'khor mthong ba tsam gyis byang chub thob nges pa'i sa bon brtan po 'jog par gsungs pa ltar phan yon mtha' yas so / /
de ltar yin na dkyil 'khor du zhugs nas tshul bzhin nyams su blangs na lta smos kyang ci dgos /
de ltar gong du oM rdo rje'i dkyil 'khor /
zhes pa rdo rje ste sems sam thugs kyi gshin rje'i gshed po'i dkyil 'khor /
sku la sogs pa'i rigs gzhan rnams kyi dkyil 'khor las mchog tu gyur pas na dkyil 'khor chen po 'dir zhugs so / /
rnal 'byor dkyil 'khor chen po zhes pa /
thabs bde ba chen po dang /
shes rab stong pa nyid zung du 'jug pa'i rnal 'byor 'bras bu'i dus kyi ye shes kyi rang bzhin gyi dkyil 'khor /
slob pa'i dus kyi dkyil 'khor ram ye shes las rang bzhin tha dad pa'i gzhal med khang las mchog tu gyur pas na dkyil 'khor chen po 'di bdag gis mthong /
gsang ba'i dkyil 'khor zhes pa /
snod min rnal 'byor rgyud man chad la gsang ba'i dkyil 'khor rgyud sde 'og ma las mchog tu gyur pas na dkyil 'khor chen po 'dir bdag la me tog phreng ba'i dbang bskur ro / /
zhes dang /
dkyil 'khor du zhugs pa dang dbang bskur zhes pa sku gsum 'grub byed kyi nus pa sems steng du 'jog cing /
de la yang smin byed rgyu'i dbang /
grol byed lam gyi dbang /
grol ba 'bras bu'i dbang gsum yod pa'i nang nas da lta thob pa 'di ni smin byed rgyu'i dbang dam dpe'i dbang yin /
'di'i sa mtshams lam ma zhugs nas bskyed rim rags pa la brtan pa thob pa'i bar du 'jog /
grol byed lam gyi dbang rdzogs pa ni slob pa'i zung 'jug ma thob bar du mi 'byung zhing /
de thob pa'i gang zag des ni bum dbang dang gsang dbang gi lag rjes sgyu lus dang /
sher dbang gi lag rjes 'od gsal dang /
bzhi pa'i lag rjes zung 'jug kyang thob nas grol byed lam gyi dbang rdzogs par thob cing /
grol ba 'bras bu'i dbang ni slob pa mtha'i don gyi 'od gsal gyi skad cig gnyis pa nas thob dgos pas de'i phyir kho bo ni dbang bzhi rdzogs par thob pa'i gang zag la sangs rgyas 'phags pas khyab zer gsungs /
dbang bskur ba de rnams 'dor mi rung bar nges par bstan par bya ba yin pas na /
sa ma ya hoH hoH hoH zhes dam tshig la byas nas de lta bu'i dbang gsum po de rdzogs par thob pa dam tshig tshul bzhin du bsrung ba la rag las pas /
de'i tshul bzhin bsrung nas nyams len la 'bad na smin byed rgyu'i dbang de nus pa gang 'phel du song nas /
grol byed lam gyi dbang dang /
grol ba 'bras bu'i dbang rdzogs par thob par 'gyur la /
de'i tshe rang don dang gzhan don la dbang ba'i dga' ba chen po 'byung bas /
de thob pas na shin tu dga' ba mtshon pa'i phyir /
ho gsum brjod pa yin gsungs /
de rnams kyi dkyil 'khor du 'jug pa'i skor dang /
zhugs nas dbang ji ltar len pa la /
bum dbang /
gsang dbang /
sher dbang /
dbang bzhi pa dang bcas len @# / /
tshul /
dang po la thun mong pa rdo rje slob ma'i dbang dang /
thun mong ma yin pa rdo rje slob dpon gyi dbang ngo / /
dang po ni /
rig pa ye shes lnga'i dbang zab mo zhu ba'i yon du /
bla ma dang gtso bo tha mi dad pa'i zhabs drung du lus longs spyod dus gsum dge ba'i dngos po thams cad chags zhen med par maN+Dal rnams las 'byung ba bzhin dmigs rim gsal legs par btag ste tshig dal bus 'bul /
de ltar ma nges par ha re ha re dang tshom bu 'gong rgyu'i 'bru yang nag nog sa rdo sogs 'dres pa'i tshom bu'o grangs kyang ji bzhin ma nges pa'i ham pa chen po byed pa ni /
dkyil 'khor lha tshogs la brnyas shing lam sgrib gsog cing rang ngal ba tsam du zad do / /
de nas gus pa'i sgo nas snyim pa me tog dang bcas thal mo sbyar la /
sangs rgyas shes rab chen po yis / /
zhes pa nas /
mchog kyang bdag la stsal du gsol / /
zhes chos dbyings ye shes kyi rang bzhin can gyi drug pa rdo rje 'chang chen pos rdo rje sems dpa' la sogs pa'i 'khor gyi de bzhin gshegs pa rnams la dbang bskur ba de ltar /
bdag la yang bla ma dang gtso bo tha mi dad pa'i mgon pos rig pa'i dbang lnga bskur zhing mchog gi dngos grub bdag la stsol /
zhes pa yin pas don de dran pa'i sgo nas /
lan gsum gyi rig pa'i dbang lnga'i don du gsol ba btab /
cang mi gsung ba'i tshul gyis zhal gyi bzhes par mos la /
oM khang+ga d+h+r-ika hUM phaT /
zhes las sngags brjod cing bum chu 'thor ba'i tshe bla ma'i thugs gnas khro bo'i tshogs dpag tu med pa spros nas dbang lon pa la bar du gcod pa'i bgegs thams cad rgya mtsho'i pha rol du bskrad sod snyam pa'i mos pa byed pa 'di 'og ma rnams la'ang 'dra /
nang dbang gi dmigs pa ni bla ma dang gtso bo tha mi dad du gsal ba'i thugs ka'i hUM las bde ba chen po'i rang bzhin gyi 'od zer kha dog dmar po spros nas rang nyid drangs pa bla ma 'jigs byed du gsal ba'i zhal nas zhugs sogs nang dbang bskur ba'i tshig la 'khril nas dmigs pa ma yengs pa gal che /
de nas bdag dang dbang rdzas bum chu ba sangs sbyangs /
tshogs pa yin na so so'i dbang bum gyi chu bskyed snod chus bkang ba stegs kyi khar bzhag /
bdag dang dbang rdzas bum chu stong pa nyid du gyur /
zhes pa nas /
dbang gi lha rnams kyis dbang rdzas kyi lha la dbang bskur /
mi bskyod pas dbu brgyan par gyur /
dbang rdzas kyi lha la /
oM sarba ta thA ga tA ar+g+haM nas /
shabta pra tI ts+tsha hE swA hA /
mi bskyod pa yab yum zhu ba las byung ba'i dbang rdzas bum chur gyur bar bsams /
chu dbang skabs rgyal ba sras bcas thams cad mi bskyod pa yab yum dang /
cod paN skabs thams cad rin 'byung yab yum gyi rnam pa can sogs su spyan drangs kyang tshog gsungs pas des rigs 'gro /
dbang bskur ba la bsgrub pa'i dkyil 'khor ba rnams kyis dgongs pa gtad /
gsar du spyan drangs pa'i dbang lhas gtso mdzad dbang dngos bla mas bskur ba'i dmigs pa dang bcas /
bla ma dang gtso bo tha mi dad pa'i thugs ka'i hUM gi 'od zer gyis rgyal ba 'khor bcas thams cad zhes pa nas /
mchod g.yog yod tshe rten kheb sogs kyi khar bum pa bteg /
med tshe slob dpon gyis rnam bum bteg /
so sor bum chu bskyed yod na de rnams kyang bteg /
bgegs bskrad par gyur /
bar dang /
bkra shis gang zhig sems can kun gyi snying la gnas / /
zhes pa nas /
bkra shis des ni de ring khyod la dbang rab bskur / /
zhes brjod /
spron rigs lnga'i shis brjod sogs kyang tshang ma bya zhing /
'dir bkra shis pa'am phun sum tshogs pa gang 'dra ba zhig gis bkra shis par byed pa ni /
sangs rgyas kyi sar sgrib pa thams cad rang steng du rnam par dag pa'i tshul gyis thugs la gnas shing byang sems 'phags pa sogs las rang rang gi ngo skal gyi sgrib pas dag pa'i tshul dang /
so skye rnams la rab steng du dri ma'i sgrib g.yogs dang bcas te lus sems kun dbang du byas ba ste'ang gi bdag nyid las ma 'das pa'i tshul gyis sems la gnas pas na sems can kun gyi snying la @# / /
khyab ba'am gnas pa'i chos nyid de dang ngo bo dbyer med pa'i rnam shes sbyong ba'i lha yin zhing /
rnam par shes pa ni sbyang gzhi'i phung po gzhan thams cad la khyab pa dang /
gzhan thams cad de'i gzhan dbang can yin pas phung po lnga'i nang nas sems gtso bo yin pa ltar /
sems de nyid sbyong byed rigs drug pa mi bskyod pa de yang phung po gzhan sbyong byed dam pa'i rigs gzhan rnams kyi ni rje'am mchog tu gyur pa yin no / /
ma lus dag pa'i sems can te rigs lnga'i sangs rgyas kun skyed byed rigs drug pa'i ngo bo bde ba chen po yi bkra shis des na de ring ste de lta slob ma khyod rnams kyi rgyud la bskyed pa'i sgo nas dbang rab tu bskur ba'i bkra shis byed pa yin no / /
zhes dang /
bkra shis gang zhig ma lus rdo rje'i rigs thams cad ldan pa ste 'dus shing /
zhe sdang bas zil gyis bsnan pa'i skye bo rnams kyi rgyud kyi zhe sdang rnam par sbyong bar mdzad pa'i lha la ma bskyod mgon po zhes bya bar mtshon gsol grags pa de yis ni chos dbyings ye shes kyi ngo bo'i dbang bskur ba'i bkra shis des ni de ring ste da lta slob ma khyod rnams kyi rgyud la bskyed pa'i sgo nas dbang rab tu bskur ro / /
bkra shis gang zhig mtha' dag 'khor lo'i rigs dang ldan pa ste rigs de thams cad 'dus pa'am de'i gtso bor gyur pa'i rnam par snang mdzad ni gti mug rnam par dag pa'i ngo bo dang /
gti mug sbyong ba'i lha yin la /
nyon mongs de 'khor ba'i rtsa ba yin pas /
de sbyangs pas 'khor ba'i sdug bsngal thams cad rtag tu 'phrog par byed pa yin no / /
rmongs pas zil gyis mnan pa'i skye bo rnams kyi rgyud kyi gti mug yongs su sbyong bar mdzad pa yin no / /
de 'dra ba'i rnam par snang mdzad kyi me long lta bu'i ye shes kyi ngo bo dang de'i sa bon bskyed par byed pa'i dbang bskur gyi bkra shis des ni sted lta slob ma khyed rnams la dbang rab tu bskur ro / /
ma lus rin chen don sngar dang 'dra /
rin 'byung ni /
bsam pa thams cad yongs su rdzogs par byed ba'i rin po che phyag mtshan du 'dzin nas 'gro ba rnams byi phongs pa'i sdug bsngal grol bar yongs su brtson par mdzad pa yin zhing /
rang gi yon tan gyis khengs pas mtho bar 'dzin pa'i sems byung nga rgyal gyis zil gyis mnan pa'i 'gro ba rnams kyi rgyud kyi nyon mongs de yongs su sbyong bar mdzad pa zhes dang /
gzhan sngar dang 'dra /
ma lus padma sdang dang 'dra ba las /
'jig rten dbang phyug 'od dpag med ni srid pa'i dra ba ste bkod pa sna tshogs pa rnams sam /
srid pa'i gzab ces /
srid pa 'khor pa des lus can rnams 'chid bas na srid pa'i dra pa'am gzeb ces bde 'dzoms par byed pa'o / /
ji lta bus 'joms na 'od dpag med ni 'dod chags dag pa'i ngo bo dang 'dod chags sbyong ba'i lha yin pas /
chags pas zil gyis mnan pa'i 'gro ba rnams kyi rgyud kyi 'dod chags yongs su spyod par mdzad pa yin pas na /
rgyu de sbyangs pa'i sgo nas 'bras bu 'khor ba 'joms pa'am ldog par mdzad pa yin no / /
gzhan rigs 'gre /
ma lus las kyi rigs sngar ltar dang /
las sam 'phrin las kyi gtso bo ni chos ston pa'i gsung gi 'phrin las yin zhing /
de yang brtse ba'i bdag nyid de brtse ba chen pos kun nas bslangs te chos bstan pa'i mthus yid kyi mi dge ba gsum gyi nang nas rnam smrin ches lci ba las 'bras med par 'dzin pa la sogs pa'i log par lta ba rnams yin pas /
lci ba de nyid kyis mtshon pa'i nyon mongs dang sgrib pa mtha' dag nges par spong nus pa yin no / /
des na nyon mongs la sogs pa de rnams sbyong ba'i thabs chos ston pa'i 'phrin las kyi sgrib pa de dag ni kun nas sel bar mdzad pa don yod gub pa'i ngo bo bya grub ye shes kyi rang bzhin gyi dbang bskur ba'i bkra shis des ni de ring ste da lta slob mo khyod rnams kyi rgyud la bskyed pa'i sgo nas dbang bskur ro / /
zhes pa'o / /
de nas bla mas dbugs 'byin pa'i cho ga gsungs byung bas ma ste /
dbang bskur rdo rje chen po ste / /
zhes nas /
sur ta staM a hUM /
bar dang /
yang dbang bskur rdo rjes mtha' rten @# / /
chu dbang rnam bum gyi chus bya bar gsungs /
de'i tshe bla mas bsgrub pa'i dbang bum mngon gyur ba nam mkha'i dbang lha thams cad kyi phyag tu thogs nas de las chu rub kyi tshul du spyi bo nas dbang bskur bas ye shes kyi bdud rtsi'i chu rgyun gyis lus kyi nang thams cad gang /
thog med nas bsags pa'i sdig sgrib spyi dang /
khyad par du yang zhe sdang dang mi bskyod pa'i rigs kyi bsgom bzlas dang dngos grub sgrub pa la bar du gcod pa'i dri ma thams cad sbyangs te /
lus dwags gsal 'od kyi rang bzhin du gyur /
rang rgyud kyi rnam shes phung po tha mal pa gnas 'gyur te 'bras dus kyi chos dbyings ye shes mngon du byas byung snyam pa dang /
rang gi sems rgyud kyi zhe sdang gi dri ma dag pa dang /
mi bskyod pa'i rigs kyi bsgom bzlas dang dngos grub bsgrub pa la dbang bar byas byung snyam pa'i mos pas bum chu 'thung rnam bum mgor 'jog /
de ltar dbang gi tshig sgra rna bar thos pa dang dbang rdzas mthong ba tsam gyis dbang thob par mi 'gro bas dbang brda legs par 'phrod pa'i sgo nas dmigs pa rnams gsal thob pa des par gal che zhing /
dbang gi skabs 'di dag tshig ris dang bstun pa'i dmigs pa rnams kyang ji bzhin du dgos te /
de ma byung na smin byed rgyu'i dbang mi thob /
de ma thob na grol byed lam gyi dbang dang grol ba 'bras bu'i dbang sogs thob pa lta ci smos /
der ma zad dmigs pa rnams cung zad kyang ma yengs pa dgos te /
bum dbang gi skabs su dmigs pa bsten nas gsang dbang gi skabs su ma bstan na gsang dbang gi 'bras bu thob pa'i nas pa 'jog mi nus shing /
des na rig pa'i dbang phyug gis / /
ma tshang med rgyu de las ni / /
zhes rgyu las 'bras bu 'byin pa yin gyi /
rgyu med las 'bras bu mi 'byin par gsungs pas na /
de'i 'bras bu thob pa yang mi srid do / /
dbang gral du bsdad tsam gyis dbang thob pa'i sgra 'jug pa tsam las mi 'ong bas de dag kyang shes pa gal che gsrungs /
ar+g+ha nas /
shap+ta'i bar gyis mchod /
chu dbang gi drag pa ni /
de ltar mi bskyod pa chu'i dbang thob /
ces pa nas /
de'i rigs kyi dngos grub sgrub pa la dbang bar byas so / /
zhes brjod /
mi bskyod pa'i chu'i dbang bskur ba la brten nas sbyang bsgyur byas gsum 'byung ba ste /
sbyang ba ni gzhi dus kyi nyon mongs pa zhe sdang dang rnam shes kyi steng gi dri ma bag chags dang bcas pa sbyong ba de yin la /
bsgyur ba ni gzhi dus kyi rnam par shes pa'i phung bo de nyid rang steng gi dri ma sbyangs nas de gnyis gnas 'gyur te /
lam dus dang 'bras bus kyi chos dbyings ye shes su bsgyur bar byed pa yin zhing /
byas pa ni de ltar gnas 'gyur mthar thug gi tshe ye shes de nyid mngon du byas pa'o / /
de lta bur bsgyur ba dang byas pa'i tshul de ni zhe sdang la yang mtshungs mod kyang /
'dir sbas pa'i tshul du mdzad pa yin gyi gzhan du na zhe sdang gi dri ma sbyangs pa na de gnyis ma spangs par chos dbyings ye shes su gnas 'gyur ba yin zhing /
ye shes de bzhin lag gi rnam par shar ba la mi bskyod pa zhes brjod pa te /
de'i rgyu mtshan yang rang cag rnams la gzhi dus su zhe sdang drag po skyes tshe yi dam gnas par kun tu bskyod par byed pa yin la /
de nyid dri ma rnam par dag pa'i dag cha'i ye shes de ni gang gis kyang bskyod par mi nus pa'i phyir de ltar brjod pa'o / /
de'i gnad kyi zhe sdang gi dri ma sbyong ba la mi bskyod pa mchog yon pa'i rgyu mtshan yang de yin no / /
zhi rgyas dbang drag gi 'phrin las kyi dbang du byas na yang mi bskyod pa de nyid drag po'i las bsgrub pa la mchog tu bsngags pa yin no / /
de ltar sbyang bsgyur byas gsum sogs kyi tshul 'di ni rigs lnga'i dbang gzhan rnams la yang rigs 'gres shes par bya'o / /
nang dbang sngar ltar dang /
de nas gser la sogs pa las byas pa'i dbang rdzas cod pan dar dpyangs dang bcas pa mdun du lcog tshe sogs kyi khar bshams / /
oM khang+ga d+h+r-ik hUM phaT / /
sangs sgyangs nas /
bkra shis gang zhig skabs cod pan lag pa g.yon pas bteg /
dbang bskur rdo rje'i @# / /
'jug tu /
oM b+dz+ra rat+na kU la mu ku Ta a b+hi ShIny+tsa mi /
sngags don ni rdo rje'i cod paN gyi dbang bskur ro / /
zhes pa'o / /
dbu rgyan dar dbyangs dang bcas pa mgo bor bcings /
dar dbyangs kyi dbang gis nyon mongs pa'i dgra rtsa ba nas 'don pa'i nus pa 'jog pas rgyu mtshan des 'di la dpa' bo'i dar dbyangs zhes gsham smi gnyis g.yon 'og dang g.yas pa steng du yong ba byas nas rgyab tu bsgyur ba des gzung 'dzin gyi rnam rtog gnyis rgyab tu bskyur ba mtshon par byed /
snol ba ni thabs shos zung 'jug bde chen thar pa chen po'i zhing khams su bgrod par byed pa mtshon gsungs /
dmigs pa sngar bzhin dang khyad par de bzhin gshegs pa thams cad rigs kyi bdag po'i cod pan la zhugs /
cod pan las bdud rtsi'i rgyun babs sdig sgrib dag lugs sogs sngar ltar dang /
de bzhin gshegs pa'i gtsug tor 'grub pa'i nus pa dang bag chags khyad par can bzhag byung snyam pa'i mos pa byed /
mtha' brten chu dbang sogs gong dang rigs 'gre bya /
dag pa ni /
de ltar rin chen 'byung ldan cod phan gyi dbang thob /
nas /
dbang bar byas so / /
oM /
bangaga sogs sngar bzhin nang dbang rdzogs mtshams su ogs sngar rdo rje sngar cod pan gyi skabs bzhin bshams /
a M khang+ga brjod cing bsangs sbyangs nas /
bkra shis gang zhig ma lus padma zhes pa'i skabs lag pa g.yon pas dril bu 'dzin bzhin du rdo rje 'greng ba'i tshul du phrag pa g.yon phyogs su cung zad bteg tshul gyi 'dzin /
sgom don la bsgrub pa'i rdo rje de nyid mang por gyur /
nam mkhar spyan drangs pa'i rgyal ba yab yum rnams kyi ngo bo 'od dpag med kyi ngo bo yin pa la rnam pa gser gyi rdo rje rtse lnga pa re phyag tu bsnams te /
gcig la gcig thim pa'i tshul gyis mthar 'od dpag med kyi rang bzhin rdo rje gcig tu gyur pa slob dpon gyi phyag gis bzung ste tshigs bcad brjod cing rdo rje rang gi gnas gsum du reg ste rdo rje rab tu grub pa'i phyir bzung zhes rang gi lag du gtang byung snyam du rdo rje g.yon pas g.yas par gtad rang gi gnas gsum du reg rdo rje las bdud rtsi'i rgyun babs rang gi gnas gsum du zhugs te bde stong gi ye shes skyes pa sogs sngar bzhin rigs 'gre /
des rang nyid gang du 'tshang rgya ba'i rgyal ba de'i thugs bde stong gi ye shes nges don gyi rdo rje 'grub pa'i nus pa dang 'od dpag med kyi rigs kyi dngos grub bsgrub pa la dbang ngo / /
de nas oM khang+ga d+h-I ka hUM phaT /
ces pas nang dbang sngar bzhin phal cher rigs 'gre /
de nas dbang rdzas dril bu gong bzhin bshams /
oM khang+ga bsangs sbyangs sogs gong ltar dang dril bu lag pa g.yas pa rdo rje dang bcas pas bteg /
bkra shis gang zhig ma lus las kyi rigs dang ldan /
nas /
dbang rab bskur /
dbang bskur rdo rje chen po sogs gong bzhin dang /
oM b+dz+ra ad+hi ba ti stwaM a b+hiShi ny+tsa mi ti ShTHa b+dz+ra sa ma ya staM /
zhes brjod nas dril bu lag pa g.yas par gtad /
pad skor dang bcas 'khyud tshul byed /
sngags de'i don rdo rje'i dam tshig la gnas pa khyod la rdo rje bdag po'i dbang bgyi'o / /
khyod kyi ma nos shig ces pa'o / /
dmigs pa ni /
lag tu sbyin pa'i dril bu las bdud rtsi lnga'i rgyun babs pa lus la zhugs te lus gang dri ma dag pa sogs sngar bzhin dang khyad par rang gi 'bras skyabs su gyur pa'i chos phung brgyad khri bzhi stong 'doms pa'i rgyal ba de'i gsung 'grub pa'i nus pa bzhag pa sogs sbyangs bsgyur byas gsum kun la 'gre /
mtha' rten chu dbang nas mchod pa'i bar dang /
de nas oM khang+ga brjod /
dbang rdzas med pa ma rtogs sngar bzhin nang dbang gong 'dra las /
khyad par nam mkhar spyan drangs pa'i lha tshogs dang slob dpon gyi mgrin gcig tu rang la kye zhes bos nas sngar me tog gang la phog pa'i rigs kyi gsang ming btags te ming dbang bskur ba dang lhan cig slob dpon gyis rang gi mgo thog tu rdo dril mnyam du bzung nas dkrol byung bsam ste /
rang gi rdor dril mnyam du g.yas pas bzung mgo thog tu dkrol zhing /
oM b+dz+ra satwa staM /
zhes@# / /
brjod /
dmigs pa gong bzhin las khyad par rang nyid gang du 'tshang rgya ba'i rgyal ba de'i mtshan 'grub pa'i nus pa bzhag pa sogs rigs 'gre /
dbang bskur ba 'di dag gis bya ba dang spyod pa'i rgyud bshad pa dang /
sngar sgrub pa la dbang bar 'gyur ro / /
dbang lnga po 'di nyid ni rig ma lha mo rnams kyis dbang bskur /
ma rig pa nyon mongs pa lnga spong /
rig pa ye shes pa lnga thob bar byed pa'i phyir /
rgyud gzhan du rig pa'i dbang zhes gsungs /
de nas thun mong ma yin pa rdo rje slob dpon gyi dbang zhu ba'i yon du maN+Dal phul te /
me tog dang bcas thal mo sbyar la /
gang gi bdag ni khyod drin las / /
stsol zhes lan gsum gsol ba btab /
oM khang+ga d+h+r-i ka sogs nang dbang dang /
khyad par yum gyi padma nas phyung ste zhes pa'i skabs rang nyid dkyil 'khor gyi shar phyogs su seng ge'i khri'i steng du sna tshogs padma dang zla ba'i gdan la 'khod par gyur /
khrus stegs padma dkar po 'dab ma brgyad pa bris pa'i steng du shing stan la gnas par bsams pa'i che ga'i tshig dang bstun pa'i dmigs pa ma yengs pa byed /
de nas slob dpon gyi dbang bskur ba la dam tshig gsum sbyin pa sngon du 'gro dgos pas thog mar rdo rje'i dam tshig ni /
rdo rje mdun du stegs kyi khar bzhag /
oM khang+ga nas /
don dran bzhin pas hUM las byung ba'i rdo rje zhes pa'i skabs rdo rje lag pa g.yon pas blangs te 'greng ba'i tshul du bzung ste /
khams gsum pa yis ral gri che nas /
ral gri zhes pa ni /
lhan cig skyas pa'i snang ba la ral gri chen po khams gsum pa'i zhes bya ba la /
khams gsum du 'byung ba'i 'dod chags la sogs pa de gcod par chos mthun pas ral gri ste rdo rje zhes gsungs /
zung zhig ces pa'i skabs su rdo rje lag pa g.yas par gtad de bde stong gi ye shes bstan pa'i sgo nas rdo rje sems dpa'i nga rgyal gyis rdo rje gsor ba re byas te thugs kar 'dzin /
de nas dril bu'i dam tshig ni sngon ma'i rigs 'gres shes par byas te zung zhig ces pa'i skabs su dril bu mdun du sngar bzhin bzhag /
oM khang+ga nas /
A las byung ba'i dril bu zhes pa'i skabs su g.yas pas blangs te bzung /
zung zhig ces pa'i skabs su lag par gtad de don dran bzhin pas dril bu dkrol /
shes rab thabs kyi rang bzhin nyid / /
srid pa ngo bo nyid kyis dag /
zhes pa /
srid pa ngo bo nyid kyis grub pas dag pa'am stod pa yin la /
de ltar stong pa'i ngo bo nyid gnas lugs rtogs pa'i shes rab kyis srid pa dang bral bar byed do / /
tshul ji ltar na rang bzhin gyis dag par rtogs pa'i sems dang ldan pa'i byang chub sems dpa' rnams kyis 'khor ba'i rtsa ba bden par sgro 'dogs pa'i bden 'dzin gyi zhen pa zad par mdzad pas 'bras bu 'khor ba yang zad nas dam pa'i srid pa'am srid pa dam pa mi gnas pa'i myang 'das kyi rang bzhin mngon du byed par 'gyur ro /
zhes pa yin la /
de nas phyag rgya'i dam tshig ni /
yid kyi lus ni zhes pa nas /
yid kyi lus ni ye shes kyi phyag rgyal 'khyud pa'i rdo rje 'chang yab yum gyi lha sku yid ngor snang ba de yin la /
de 'dra'i lha sku yab yum la dmigs pa gtad pa las byung ba'i bde stong gi ye shes brtan par byed pa'i thabs nyid ni phyag rgyal 'khyad pa'i dam tshig yin pas rnal 'byor rgyud man chad las khyad par 'phags pa'o / /
des na dam tshig gsum sbyin pa gcig ni rdo rje slob dpon gyi dbang gi rgyu yin no / /
rdor dril gnyis sngar ji ltar brda sprad pa bzhin gyi de nyid dran bzhin pas bzung nas snying khar 'khyud pa'i tshul byas te /
rang rdo rje 'chang dang phyag rgya rdo rje dbyings kyi dbang phyug mar 'khyud pa la brten nas bde stong gi ye shes skyes par mos la /
de nyid rdo rje slob dpon gyi dbang dngos gzhi'o / /
de nas mtha' rtan chu dbang gi bar gong bzhin dang /
'di thun mong ma yin pa rdo rje slob dpon gyi dbang yin pa dang /
rigs drug pa rdo rje 'chang dang 'brel ba'i dbang yin pas rigs lnga'i dbang gzhan rnams las lhag pa'i rgyu mtshan gyis rang nyid khams gsum chos kyi rgyal po rdo rje slob dpon gyi rgyal tshab @# / /
tu mnga' gsol ba la btan bzhugs dang oM su pra tiSha b+dz+ra zhes me tog 'thong ba yin gsungs zhing dga' ston gyi tshul du mchod pa phul byung snyam pas /
oM ar+g+haM sogs kyis mchod do / /
de nas de kho na nyid bshad pa ni /
de la sangs rgyas dang sangs rgyas ma yin pa gnyis zhes pa nas /
dpal rdo rje 'jigs byed chen po'o / /
zhes pa'i bar dang /
rten gzhal yas khang dang brten pa 'khor gyi lha rnams kyi rgyud tha dang lta bur snang mod kyang snang tshul de ltar ma yin pa gtso bo dang ngo bo gcig pa ste gtso bo'i ye shes gcig pu'i rnam sprul yin lugs 'di'o zhes snang tshul de las gzhan pa'i don gyi gnas lugs shig ston pas na de nyid ston pa zhes bya ba yin gsungs /
r+wa nyi shu ni gzugs bdag yin par lta ba dang /
bdag gzugs dang ngo bo nyid kyis ldan par lta ba dang /
gzugs la bdag ngo bo nyid kyis yod par lta ba dang /
bdag la gzugs ngo bo nyid kyis yod par lta ba bzhin du /
tshor ba /
'du shes /
'du byed /
rnam shes rnams la'ang de ltar bzhi bzhir lta ba'i 'jig lta kun btags rags pa nyi shu rnam par dag pa'i phyogs bzhi'i r+wa nyi shu dang /
dur khrod kyi ro bdag med par gnas pa bzhin gang zag gi bdag med dang /
mi rtag pa dang 'khor ba'i nyes dmigs dang mi sdug pa yang mtshon /
chus kun rdzob byang sems /
klus par phyin /
de'i lag gi nor bus bsdu bzhi /
shing gis rtsa dbu ma /
de'i rtsa ba'i phyogs skyong gis thur sel /
rtse mo'i zhing skyong gis srog 'dzin /
mes gtum mo / /
sprin gyis byang sems dkar po /
ris gzung 'dzin gyis rnam rtog gis mi g.yo ba'i bdag med mngon sum du rtogs pa'i shes rab dang zung 'jug /
mchod rten gyi sku gsum gyi go 'phang grub thob rnams kyi lam de mngon du byed pa'i gang zag dang /
nges lam de thob par byed pa la yas babs dang mas brtan gyi dga' ba bzhi tshan gnyis dgos pa mtshon phyir de thams cad brgyad tshan dang /
de lta bu'i gzhal yas khang dur khrod dang bcas pa'i mtshon don nges par bya'o / /
de ltar dkyil 'khor gyi de nyid rgyas par shes 'dod na /
'phags mchog thugs rje'i rang gzugs sku 'phreng bdun pa'i gsung 'bum kha pa'i nang du gsal lo / /
de nas las rim bstan pa na /
rtsa ltung bcu bzhi sbom po brgyad la sogs pa'i nyes pa bsrung ba sogs /
bsrung ba'i dam tshig /
sha lnga dang bdud rtsi lnga la sogs pa'i dam rdzas bsten pa sogs bza' ba'i x gtor ma'i cho ga dang bsgrub bya bsrung ba sogs /
bsrung ba x bsgom pa dang bris pa'i 'khor lo la sogs pas gnod pa phyir bzlog gi x dkyil 'khor bsgrub pa dang der slob ma gzhug cing dbang bskur ba la sogs pa'i mtshan nyid ni slob dpon gyi las rim mo / /
de kho na nyid dang las rim bstan pa 'di bzhag kyang chad pa'i skyon med gsungs /
bla ma dang dpal rdo rje 'jigs byed sems dpa' sum brtsegs can du gyur /
bla ma'i thugs kar hUM gi mtha' skor du sngags lan gsum gyi phreng ba g.yas skor du gnas par bsams /
sngags brgya rtsa brgyad dam gsum bla mas bzlas rjes /
bcom ldan bdag gis sbyin lags kyis / /
zhes gtso bo la bla mas gsol ba btab par bsams /
rang gis me tog 'thor bzhin du /
bcom ldan bdag gis bzung lags kyis bzhes lan gsum gyis bla ma dang gtso bo tha mi dad pa la gsol ba btab rjes /
sngags gsum gyi rjes zlos byas par mos nas len gsum re brjod /
sngags kyi phreng ba zhes pa nas /
oM ya ma rA dzA sogs nas /
rang gi snying gar mtha' skor du gnas par gyur /
zhes brjod /
bdag gis don dam pa'i sngags bde stong gi ye shes dang /
de nyid 'grub byed drang don gyi gsang sngags zab mo bzung lags kyi de bdag la nye bar mdzad du gsol /
zhes pa'o / /
sngags kyi rjes bzlos dang po'i tshe bla ma'i thugs ka nas sngags phreng nar nar byung /
rtsa zhal nas thon /
rang gi zhal nas zhugs /
snying gar ting nge 'dzin sems dpa'i hUM gi mtha' skor du 'khod / /
gnyis pa'i tshe sngags phreng la ye shes sems dpa'i tshul du thim /
@# / /
gsum pa'i tshe brtan par byas pa'i mos pa dang /
de yang blos byas dang nyi tshe ba'i stong pa ma yin pa /
rtag chad kyi mtha' dang bral ba'i gnas lugs chos nyid thams cad la khyab pa'i nam mkha' lta bu sus kyang ma byas pa de dang rtog pa bde ba chen po dbyer med du song ba'i ye shes des don dam pa'i sngags de 'grub pa dang /
drang don gyi sngags bzlas pa la brten nas zhi rgyas dbang drag grub pa chen po brgyud la sogs pa mchog thun mong gi dngos grub thams cad 'grub pa'i nus pa khyad par can bzhag byung snyam pa de nyid sngags dbang gi ngo bo yin no / /
de nas gser la sogs pa'i snod du bzhag pa'i mar dang sbrang rtsi'i mig sman gser thur gyis blangs la sdig sgrib kyi ngo bo mig 'bras kyi steng gi praM yig nag po de bsal nas chos thams cad gzugs brnyan lta bur blta bar nus pa'i ye shes kyi spyan phye byung snyam du bsams te /
ji ltar mig mkhan /
oM b+dz+ra ne tra a pa ha ra pa Ta laM /
zhes pa nas /
sngags don ni /
rdo rje'i mig gi sgrib g.yogs sam ling thog sol zhig ces pa'o / /
spyan bye bar gyur /
zhes pa'i bar tshig don dran bzhin pas brjod cing mig thur dngos sam rdo rjes spyan phye ba'i stang ka byed /
de ltar ye shes kyis spyan phye ba des chos thams cad gzugs brnyan bzhin du blta bar bya'o / /
zhes bsgrub ba'i ched du slob dpon gyis rang la ma long bstan byung bsams te /
g.yon nas me long dngos sam /
dril bu me long ltar bzung /
g.yas pa'i rdo rje'i gzugs brnyan me long la 'char 'jug gi phyag rgya dang bcas /
a las byung ba'i me long AH chos rnams gzugs brnyan / /
zhes pa nas /
shes par gyis shig /
ces pa'i bar dang /
gsal zhing dag la rnyog pa med / /
ces par /
shan+ti pas /
dag pa ni nyon mongs pa'i sgrib pa dang gsal ba ni shes bya'i sgrib pa dang /
rnyog pa med pa ni bying rgod sogs snyoms 'jug gi sgrib pa rnam par dag pa'i don du gsungs /
de'i tshul ni nges don gyi rdo rje sems dpa' bde stong gi ye shes nyid bzhin lag gi rnam pa can du shar ba lta bu'i lha sku de dang /
me long nang gi skyes bu'i gzugs brnyan yan lag dang nyid lag rdzogs par snang ba tsam las ngo bo gdos bcas sum grub pa mtshon /
rang bzhin rnam par dag par ma zad /
der ni ste chos gang la'ang glo bur gyi dri ma 'dod chags sogs nyon sgrib dang bral bas gsal ba dang /
shes sgrib dang bral bas dag pa dang /
de gnyis kyi bag chags dang bral bas rnyog pa med pa yin la /
de yang ye shes kyi gshis lugs stong pa nyid zhi 'dod ma nas sems kyi de bzhin rnam par dag pa yin zhing /
chags sogs kyi sgrib pa rnams kyang lam bsgom stobs kyis gtan nas zad par byas bas na glo bur gyi dri ma med pa'i dag pa gnyis dang ldan pas /
de 'dra'i dag pa gnyis dang ldan pa'i sangs rgyas kun gyi bdag po rdo rje sems dpa'i rang nyid ni bu khyod rnams kyi snying la zhugs /
zhes pa'o / /
des me long gi dbang gi ngo bo yin no / /
de nas ho las skyes pa'i mda' gzhu oM sarba ta thA ga ta a nu ra ga yA swA /
bla mas brjod par bsams /
a nu ra ga yA mi /
zhes pa nyid kyis brjod sngags snga ma de bzhin gshegs pa thams cad mnyes par gyis shig /
ces dang /
rjes mas mnyes par bgyi'o / /
zhes bgegs la 'bigs pa'i bsam pas steng 'og gnyis dang phyogs bzhi ste drug tu mda' 'phangs pa'i stabs ka byed /
de ltar mig sman mig thur gyis steng 'di don spyi'i tshul gyis rtogs pa'i shes rab kyi mig khyad par can bskyed pa dang /
me long gis rjes thog tu yul snang sgyu ma lta bur 'char ba dang /
mda' gzhus don spyis ma sgrib par stong nyid mngon sum du rtogs pa'i bag chags 'jog go /
de nas bla ma dang gtso bo tha mo dad pa'i bde stong gi ye shes b+h+ruM sogs su shar pa 'od du zhu ba las 'khor lo la sogs pa bskyod nas de dag ngo bo bde stong gi ye shes rnam pa 'khor lo la sogs par shar bar mos nas /
b+h+ruM las byung ba'i 'khor lo /
zhes pa nas /
@# / /
thams cad nam mkha'i mtshan nyid de / /
thams cad mchog ni mnyam nyid gsal / /
zhes spyi'i rjes gnang dang /
bye brag gi rjes gnang ni /
rdo rje 'jigs byed du gyur /
zhes pa nas /
rigs lnga'i phyag mtshan rnams rim pa bzhin du ster ba la /
sems can kun la /
zhes pa nas /
las kyi 'khor lo rab tu bskor / /
zhes so so'i phyag rgya bya /
dmigs pa mdor bsdu na 'jig rten gyi khams thams cad na gnas pa'i rigs so so'i gdul bya la rang rang gi skal ba dang 'tshams pa'i chos bshad pa'i gnang ba sbyin byung snyom pa'i mos pa byed /
de nas rdo rje'i brtul zhugs dang lung bstan gnyis las /
brtul zhugs ni chas nyid rnal ma la 'byor ba'i sgo nas /
mi mthun pa'i phyogs thams cad brtul te /
bde stong gnyis su med pa'i ye shes kyi dang du zhugs pas na brtul zhugs zer gsungs /
rang nyid rdo rje sems dpar gyur / /
hUM las byung ba'i rdo rje /
zhes pa'i skabs slob dpon gyis rdo rje phyag tu bzhes par mos / /
rang gi lag pa g.yon nas bzung /
tshig rim pa ltar brjod byung bar mos te /
'di de sangs rgyas thams cad nyid / /
nas /
mi 'bral par gyis shig /
ces pa'i skabs slob dpon gyis rdo rje rang la gtad byung bar mos te /
lag pa g.yas su rdo rje gtad oM sarba ta thA nas /
hi hUM /
zhes pa'i bar don dran bzhin pas brjod /
de yang sangs rgyas rigs lnga po thams cad gyi ngo bo'am rang bzhin nyid bde stong gi ye shes lnga'i nges don gyi rdo rje mtshon byed yin /
de rdo rje sems dpa'i phyag na gnas pa ste rgyud la bsten pa yin pas khyed kyis kyang ni 'bras dus kyi ye shes lnga'i ngo bor mos pa'i nang gi bde stong bsgom pa dang ma bral bar bya dgos pas de'i dran pa gso ba'i phyir mtshon byed kyi rdo rje 'di rtag tu bcang bar bya'o snyam pas /
oM sarba sogs brjod /
sngags don /
de bzhin gshigs pa thams cad kyi dngos grub rdo rje'i dam tshig 'di bdag la zhugs shig /
rdo rje sems dpa' bzung bar bgyi / /
bzung bya'i rdo rje sems dpa' ji lta bu yin zhe na /
hi lngas mtshon pa'i ye shes lnga dang /
hUM gi mtshon pa'i chos dbyings dbyer mi phyed pa'o / /
zhes pa'o / /
lung bstan skabs su /
bla ma rgyal ba shAkya thub pa'i rnam par nges par bskyed dgos shing /
'khor los bsgyur ba'i cha lugs sogs kyi lung ston mi nus pas chos gos snam sbyar sogs nges par gon dgos la /
snam sbyar kyang 'dul ba dang mthun pa ras zam sogs la kha bsgyur te tshad dang mthun pa byung na legs shing /
nga ni go sa'i bab kyis de'ang byed 'dod yod kyang ma 'grig slad char snam sbyar gos chen zer bab dang rgyan bzhi sogs la mi byed pa'i nges pa mi 'dug pas /
bdag legs su 'dod pa bstan pa pa gces pa rnams kyis ras dang zam zo sogs la mdzad na legs gsungs /
de nas bla ma rgyal ba shAkya thub pa'i cha byad kyi lung ston par bsams la /
de yang seng+ge ni ri dwags gang la'ang 'jigs pa med pas phyag rgya des gang la yang 'jigs pa med pa'i sangs rgyas der 'gyur ba mtshon gsungs /
lag pa g.yon pas chos gos kyi grwa gnyis seng ge bag phebs pa'i rna ba ltar byas nas dril bu dang mnyam du snying gar bzung /
lung bstan bstan skabs rang nyid me tog gang la phog pa'i lha de'i skur gyur pa'i mos pa byed /
de nas gsang ba bshad pa ni /
'dod chags bral ba lta bu'i sdig bzhes pa nas hUM phags bar dang /
de yang 'dod yon la chags pa lam du byed pa la sdang zhing ma dad pas de dang bral ba ste spang ba ni /
myur du sangs rgyas thob pa'i nye lam spangs pa yin pas sdig pa de las che ba khams gsum na gzhan med pa /
khams gsum ni /
'dod khams /
gzugs khams /
gzugs med khams gsum /
'dod khams la dbye na /
gnas rigs nyi shu /
ngan song gi bcu dang /
mtho ris kyi bcu /
ngan song la grang dmyal brgyad /
tsha dmyal brgyad kyi khongs su bsas nas brgyad /
de'i steng du yi dwags dang dud 'gro bsnan pas bcu /
mtho ris la gling bzhi'i khongs su gling phran bsdus pas bzhi'o / /
'dod lha rigs drug ni rgyal chen rigs bzhi /
sum cu rtsa gsum /
'thab bral /
dga' ldan /
'phrul dga' /
gzhan @# / /
'phrul dbang byed dang drug go /
gzugs khams la bsam gtan dang po gnyis pa gsum pa bzhi pa'o / /
dang po la /
tshangs pa /
tshangs mdun /
tshangs chen /
gnyis pa la dge chung /
tshad med dge /
dge rgyas /
gsum pa la 'od chung /
tshad med 'od /
'od gsal gsum /
bzhi pa la 'jig rten pa'i lha gnas gsum dang /
'das pa'i lha gnas lnga'o / /
'jig rten lha gnas gsum ni /
sprin med 'od /
bsod nams skyes /
'bras bu che /
'das pa'i lha gnas /
mi che ba /
mi gdung ba /
shin tu mthong /
gya nom snang /
'og min /
de rnams gzugs khams gnas rigs bcu bdun zhes grags pa'o / /
gzugs med khams la /
skye mched mu bzhi la /
nam mkha' mtha' yas /
rnam shes x ci yang med x ci yang med pa'i skye mched dang bzhi'o / /
de bas na 'dod yon la chags pa lam byed la sdang ba sogs khyod kyis nam yang ma byed cig /
zhes dang /
mchog sbyin phyag rgya de mi 'jigs pa'i phyag rgyar bsgyur /
ma hA sa ma ya ha na hUM phags /
sngags don ni /
byang chub kyi nye rgyu 'dod yon la chags pa lam du byed pa las mi 'da' ba'i dam tshig chen po des lam byed de la ma dad pa dang sdang ba sogs choms shig khos shig /
ces pa'o / /
dbugs dbyung nas brtsams te slar yang dkyil 'khor gyi gtso bo'i nga rgyal la nges par gnas dgos pa /
de man chad du chos gos kyi grwa sna gnyis seng ge bag phebs pa'i rna ba lta bu byas nas dril bu dkrol bar mi bya'o / /
de nas dbugs dbyung ni /
rang la dbang gi phan yon bshad cing rdo rje slob dpon gyis dbang bskur thob zin pas da dkyil 'khor bri bsgrub dang chos bshad pa sogs kyi slob dpon du 'gyur bar rgyal ba sras bcas thams cad kyis dgongs pa yin no / /
de nas mchog tu gsang ba dam pa yi / /
zhes pa nas /
de ring khyed rnams legs par gnas / /
zhes pa'i bar gyi don ni /
rnal 'byor rgyud man chad du bya ba'i gdul bya la ston par mi rung bas na mchog tu gsang ba'i dpal rdo rje 'jigs byed kyi dkyil 'khor 'dir gdong g.yogs dang bcas te zhugs pa dang /
gdong g.yogs bkrol te rten brten pa mjon sum lta bur mthong ba de yis sdig ba kun te shin tu stobs che ba mang po byang nas rnam par grol ba'i mthus 'bras bu ngan song gi sdug bsngal rgyun bcad pas de ring nas bzung ste khyad lha mi'i srid 'byor gyis yid bde bar gnas pa yin /
zhes dang /
bde chen thag pa 'di la ni / /
zhes pa nas /
srid pa'i sdug bsngal las khyod 'das / /
zhes pa ni /
bde ba chen po'i sngags kyi myur lam 'di la zhugs te nyams su blangs pas phyin chad las nyon gyi 'ching ba med de srid pa ste yod pa'i longs spyod shin tu mthar thug la spyod pa'i longs sku myur du 'grub par bya ba'am 'thob pa'i phyir dang srid pa 'khor ba phra rags kyi sdug bsngal rgyu dang bcas pa'i mya ngan las khyod myur du 'das nas chos sku thob par 'gyur ro / /
zhes dang /
rdo rje'i phyag rgya gang yin pa / /
zhes pa nas /
spangs mi bya /
zhes pa'i bar gyi don ni /
thams cad rnal 'byor gyi sems bskyed pa'i skabs su zla ba dang rdo rje'i phyag rgya ste rnam par bskyed pa gang yin pa'i sems gang zhig bskyed pa tsam gyis rdzogs byang gi sa bon drung po thebs pas sangs rgyas nyid du the tshom med par 'gyur ba'i byang chub kyi sems de spang bar mi bya zhes pa'o / /
dam pa'i chos ni sun mi 'byung / /
zhes pa nas /
de yang nges par bstan mi bya / /
zhes pa'i bar gyi don ni /
dam pa rnams kyis theg pa gsum du bstan pa'i chos la 'dis ci bya zhes dag gis smad pa'i sun mi 'byung zhing /
bdag la 'di dgos pa med pas spang bar bya snyam du yid kyis dor ba'i spang bar mi bya'o / /
chos kyi tshig don nyan pa la skal ba med pas mi shes pa'am rmongs pa gti mug gis bsgribs nas /
chos kyi tshig don phyin ci log dang the tshom du 'dzin pa'i gang zag la chos kyi tshig don zab mo der yang nges par bstan par bya ba ma yin no / /
rdo rje dril bu phyag rgya rnams / /
zhes pa nas /
'di ni sangs rgyas kun dang mnyam / /
zhes pa'i bar gyi don ni / /
bde chen gyi ye shes mtshon byed kyi rdo rje /
shes rab stong pa@# / /
nyid mtshon byed dril bu /
dam rgya chos rgya las rgya phyag chen bzhi'i phyag rgyal /
de kho na nyid kyi don bsgoms pas byang chub thob par 'gyur zhing /
'di dag gis ci bya snyam du spang zhing nam yang smad par mi bya'o / /
de ltar byed pa ni rnal 'byor rgyud dang thun mong ba'i rtsa ltung bcu gsum pa dang don gcig /
rang gi slob dpon la tshul khrims 'chal lo / /
zhes pa lta bu bden pa dang mi bden pa'i don gang gis kyang smad par mi bya ste /
'di ni phan gnod kyi zhing du sangs rgyas kun dang mnyam pa'i phyir ro / /
rang gi bdag nyid dor nas ni / /
zhes pa nas /
'di ni ma byon rdzogs sangs rgyas / /
zhes pa'i bar gyi don ni /
rang gi dang bdag nyid kyi lus dang srog la bltos pa med par yongs su btang ste phung po rgud 'dod kyi bsam pas bya rgyud nas bshad pa'i mi bzang pa'i dka' thab bco brgyad sogs lus dang sems la gnod pa'i dka' thub gyis ni lus sems ma gdung bar ci bde ba'am ji ltar bde bas rnal 'byor skye ba dang rjes su mthun pa'i gnas mal dang bza' btung la sogs pa rnams kyis bde bar bzung nas lus sems 'phel bar bya ste /
gang zag 'di ni rdzogs pa'i sangs rgyas thob pa las phyir mi ldog par nges pa'i rten gyi phung po 'di nyid la gnas bcas te 'tshang rgya nges pa yin pas ma 'ongs pa'i sangs rgyas yin pa'o / /
zhes dang /
de ni khyod nyid dkyil 'khor gyi / /
zhes pa nas /
sgrub pa po rnams rgyud la sbyor / /
zhes pa'i bar gyi don ni /
slob ma khyod la rdo rje slob dpon gyi dbang bskur zin pa yin pas /
da ni khyod nyid dkyil 'khor bri sgrub kyi slob dpon du 'gyur ba dang /
sngags dang rgyud kyi tshig don bshad sgrub kyis 'dzin 'os par sangs rgyas dang byang chub sems dpa' dang dkyil 'khor pa'am dkar phyogs kyi lha thams cad kyang ni mthun par dgongs pa yin pas /
da khyod kyi sems can rnams la rang don ma yin par gzhan la brtse ba kho na'i kun slong gis dkyil 'khor rgyud nas bshad pa'i cho ga ji lta ba bzhin du 'bang pa'am brtson 'grus chen pos bri sgrub bya ba la sogs pa'i thabs kyis sgrub pa po ste snod ldan rnams kyi rgyud la sbyor ba'am thabs des sgrub pa po rnams rgyud la thos bsam sgom pa la sbyor bar gyis shig /
ces dang /
bum dbang gi dag pa ni /
bum dbang 'di dkyil 'khor gang du thob na /
phyi rdul tshon dang /
ras bris dang /
nang b+ha ga'i dkyil 'khor gsum las phyi ras bris sam rdul tshon gyi dkyil 'khor du thob /
der dbang gang thob na phyir mi ldog pa rdo rje slob dpon gyi dbang dang rig pa'i dbang rnams thob pa yin zhing /
rdo rje slob dpon gyi dbang thob pa'i sgo nas rang rgyud la rdzogs pa'i byang chub thob nges shing de las mi ldog pa'i bag chags dang sa bon khyad par can bzhag pas phyir mi ldog pa dang ldan pa'am phyir mi ldog pa'i ched kyi dbang yin pa'i rgyu mtshan gyis yin /
rig pa'i dbang lnga dang rdo rje slob dpon gyi dbang ste drug ka la bum pa'i chu'i bya ba dang 'brel bas bum dbang dang de thams cad la rig pa'am rig ma lha mo rnams kyis bum pa'i chus dbang bskur ba dang 'brel bas rig pa ye shes lnga'i sa bon khyad par can bskyed par byed pas na rig pa'i dbang zhes bya ba de thob pa yin no / /
de nas gsang dbang gi don du /
bla ma dang dkyil 'khor gyi gtso bo tha mi dad pa'i zhabs drung du /
rig ma mtshan nyid dang ldan pa zhig dang bcas rang gzhan gyi dpal 'byor phun sum tshogs pa thams cad gsang dbang gi yon du dmigs nas /
bye ba phrag brgya zhes sogs kyis maN+Dal phul /
yid 'ong lang tsho'i dpal 'dzin drug cu bzhi /
zhes sogs /
tshigs bcad brjod na dmigs pa gsal ba'i gnad che /
de ltar thugs rgyud la bde stong gi ye shes khyad par can 'khrung ngo mnyam pa byas na rgyu mthun gyi rten 'brel legs par 'grig pa'i gnad yod gsungs /
de nas lag gnyis thal mo sbyar te /
byang chub rdo rjes sangs rgyas la / /
zhes sogs kyi gsol ba lan gsum 'debs /
de'i don ni /
sngon byung la byang chub rdo rje ste /
rdo rje 'chang chen pos sangs rgyas rnam snang la sogs pa @# / /
'khor gyi lha tshogs la dbang gang thob na 'gro ba kun gyis phyag bya ba'i 'os su gyur pas na mchod pa chen po gsang ba'i dbang bskur ji ltar stsal ba de bzhin du bdag kyang 'khor ba'i sdug bsngal las myur du bskyab pa'i don gyi phyir nam mkha'i rdo rje ste nam mkha' ltar dag pa'i 'od gsal bde ba chen po des don gyi rdo rje'i rang bzhin bla ma rdo rje 'chang chen pos da lta nyid du stsal du gsol / /
zhes pa'o / /
de nas bla ma yab yum snyoms par 'jug pa'i gsang ba 'geb pa'i phyir /
oM ts+k+Shus mig dar 'ching /
bla ma dang gtso bo tha mi dad pa dpal rdo rje 'jigs byed sems dpa' sum brtsegs can du gyur /
zhes pa nas /
yid las byung ba'i chu 'thung zhig /
ces bla ma'i gsang rdzas khyad par ram dngos su chang dang bur ma bsres pa lta bu'i gsang rdzas myang /
de la brten nas bde stong gis ye shes skyes par mos nas /
a ho mahA su kha /
kye ma bde ba chen po zhes byang chub kyi sems kyi dbang bskur ba la brten nas /
bdag gi lus la sngar skye ma myong ba'i ngo mtshar rmad du byung ba'i bde ba chen po'i ye shes zhig skyes byung zhes bla ma la rtog pa 'bul pa yin gsungs /
slar yang yum gyi gsang rdzas kyang tshig dang bstun sngar bzhin myang /
bde ba skyes pa sogs gong dang 'dra /
de gnyis ni mchog gi gsang dbang dang /
gsang rdzas dngos su yod na nang mchod ltar byin gyis brlab ste /
'dir bkra shis gang zhig brjod pa'i srol ltar brjod kyang legs /
btung ba rin chen /
zhes pa nas /
chu 'thung zhig /
zhes pa'i skabs mig dar bsal /
gsang rdzas myang /
a ho mahA su kha /
zhes gsang dbang tsam po'o / /
sngar bzhin dmigs pa rigs 'gre /
dag pa ni /
khyod kyi dkyil 'khor bzhi las kun rdzob byang chub sems kyi dkyil 'khor nas /
nus pa khyad par can bzhag go /
gsang dbang gi lam lus dben /
ngag dben /
sems dben sogs lus la gnad du bsnun pa'i thabs goms pa la brten nas 'chi rim ji lta ba bzhin du rlung rnams thim pa'i 'od gsal las lugs ldog tu langs pa'i nyer thob grub pa dang dus mnyam du sgyu ma la sogs pa'i dpe bcu gnyis dang 'dra ba'i sgyu ma'i sku lha sku 'ja' tshon sgyu ma lta bur snang ba 'di dang mtshungs pa zhig 'grub par 'gyur ro / /
sgyu ma'i dpe de dag dang 'dra tshul ni /
rlung sems tsam las rdo rje 'chang gi skur grub pa'i yan lag dang nyid lag tshang yang rlung sems tsam las med pas sgyu ma'i mi lta bu dang /
ngo bo gcig nyid gdul bya'i gnas gar yang khyab pas chu zla lta bu dang /
sha rus gdos bcas sogs bem po'i chos dang bral bas mig yor te mi'i grib ma lta bu /
skad cig gis g.yo bas smig rgyu lta bu /
rlung sems tsam las grub pa'i lus yin pas rmi lam du da bya ba 'di dang 'di byed dam byas snyam du ngar 'dzin gyi blo rang gi ngang gis skye ba'i dus kyi gdags gzhi'i rmi lam gyi lus lta bu /
rnam smin gyi lus dang rgyud gcig yang tha dad lta bur ma 'dres par snang bas 'ja' tshon lta bu /
rnam smin gyi phung po'i nang na gnas pas na sprin gyi gsab na glog 'gyu ba lta bu /
stong pa 'od gsal gyi ngang las thol gyis bzhengs pas shin tu dwangs ba'i chu las chu lbur rdol ba lta bu /
yan lag dang nyid lag thams cad yongs su rdzogs pa'i mi long la rdo rje sems dpa'i gzugs brnyan shar ba lta bu'o / /
gsang dbang skabs kyi maN+Dal ji lta ba bzhin du 'dir sher dbang zhu ba'i yon du dmigs nas 'bul /
thal mo sbyar te /
byang chub rdo rjes sangs rgyas la / /
zhes lan gsum gsol ba gdab cing /
tsuk+Sha b+han+d+has mig dar 'ching /
bla mas rang gi lag par phyag rgya ma gtad par mos nas /
gzungs ma yid 'od 'di de ni / /
zhes nas /
dbang gsum pa'i ngo bo yin no / /
zhes pa'i don ni /
mtshan nyid dang ldan pa'i phyag rgya bsten pa 'di de ste sangs rgyas thams cad kyi dngos grub thob par byed pa'i phyir du nges par bsten nas 'dor mi rung ba'i rig ma'i brtul zhugs bla na med pa yin pas rmongs pa mi shes pa gang zhig 'di las 'da' bar @# / /
byed pa de la mchog gi dngos grub med cing thun mong gi dngos grub kyang rgyud nas ji ltar bshad pa bzhin 'grub pa med do / /
zhes dang /
'gro gsum 'di yang dag pa yin / /
zhes pa /
lam ma zhugs kyi bde 'gro ngan 'gro gnyis dang /
lam zhugs kyi 'gro ba gcig ste 'gro ba gsum tshar yang thabs 'di la brten nas dag par byed nus so / /
de lta bu'i rig ma la snyoms par 'jug par mdzad pa la 'du shes gsum tshang dgos par /
rang rig lhar gsal ba phan tshun 'khyud pa lus rdo rje skyil krung dang lus lha'i 'du shes /
sa bon las mkha' gsang bskyed nas byin gyis brlabs pa nas yab yum phan tshun rtags dang rtags kyi rtse sprad pa tsa rdo rje skyil krung dang /
de la yi ge 'god pa rlung rdo rje skyil krung dang /
sngags kyi 'du shes /
byang sems 'gro med du gnas pa thig le rdo rje skyil krung /
thabs 'di la brten nas zag med kyi bde ba chen po mngon du bya'o snyam pa chos kyi 'du shes gsum ldan tshig dang bstun nas dmigs pa ma yengs pa'i dang nas sher dbang dngos bskyed par bsams /
mig dar dkrol /
rnal 'byor pa yis ji srid du / /
zhes pa nas /
ma smad dngos grub ga la yod / /
ces pa'i don ni /
dngos grub thams cad kyi gter du gyur pa'i byang chub kyi sems phyi rol du lhungs na phung po dang rnam shes rnams bde ba'i dran pa nyams pas brgyal ba ltar gyur pa la ma smad pa'i dngos grub ga la yod ces dang /
mkha' khams rdo rje kun sbyor dang / /
zhes pa nas /
mtshon par bltos la brten par gyis / /
zhes pa'i bar gyi don ni /
rig ma'i rdo rje dbyings kyi dbang phyug ma'i rtsa nang gi sbubs nam mkha'i khams dang /
yab kyi rdo rje nor bu'i mar sne'i dbu ma ni rdo rje ste de gnyis kun tu sbyor ba byas nas /
de lta bu'i reg pa dang bcas pa'i rmad du byung ba chen po'i lhan skyes kyi bde ba bskyed par byed pas de 'dra'i bde ba gang yin pa de ni mchog dga' dang /
de byed pa po'i dga' ba gnyis kyi rjes dang dga' bral gyi sngon te de dag gi dbus su skye ba yin pas de mtshon pa'am shes par byas nas ngo bo la ltos la mi 'gyur ba gyis shig /
padma'i nam mkhar rdo rje yis / /
zhes pa nas /
dbu mar dmigs pa ma yin no / /
zhes pa'i bar gyi don ni /
padma'i nam mkhar rdo rje dbyings kyi dbang phyug ma'i rtsa'i nang bu ga de rdo rje'i lte ba nor bu'i dbu ma'i mar snes mnan pa ste rtsa bcings pa'i gnas sam rnal 'byor pas rdo rje skyil krung dam du bcings pa las rlung rdo rje skyil krung dang de la brten nas thig le rdo rje skyil krung kha sbyor gyi byed pas cung zad bcings pa la brten gzhi de dag tu bde stong rdo rje skyil krung ste ro rkyang gi rlung dbu ma'i nang du ro gcig par byas pa'i thabs dag gis rang gi sems nor bu'i nang du bde ba chen po'i bdag nyid du son nas gnas par blta zhing /
de'i tshe yul stong pa nyid dang ro gcig pa'i yul can phyi ye shes bde ba skyes pa gang yin pa de ni lhan cig skyes pa'i ye shes kyi ngo bo zhes bya ba rnal 'byor pa mdzes par byed pa'i rgyan yin la /
de lhan cig skyes dga' yin par ma zad chags pa snang ba dang chags bral mched pa dang /
chags pa chags bral gnyis kyi dbu ma nyer thob tu dmigs pa'am shes par bya ba ma yin par /
snang mched thob gsum dang dral ba'i 'od gsal gyi ngo bo yin no / /
gang tshe rnal 'byor ye shes mthong / /
zhes pa nas /
ye shes mngon sbyor kyis gnas bya / /
zhes pa'i bar gyi don ni /
gnas skabs gang gi tshe rnal 'byor pas lhan skyes kyi ye shes nyams su myong nas mthong ba'i bde ba de la yun ci ring du gnas par byas nas 'gyur bar mi bya'o / /
yun ji tsam zhe na thun nam /
nyin gcig zla phyed ba'i lo dang bskal pa bskal pa stong gi bar du yang ye shes de la mnyam par 'jog pas mngon par sbyor ba 'am mngon sum du mnyam par 'jog pa'i sbyor bas gnas par bya'o / /
thabs de lta bu la brten nas bde ba chen po skyes byung snyam pa dma' mtha' byed dgos gsungs /
rang yang yum snyoms par zhugs pas zhes nas /
dbang gsum pa'i ngo bo yin no / /
oM sarba ta thA @# / /
te sogs sngags don ni /
de bzhin gshegs pa thams cad kyi rjes su chags pa'i rang bzhin gyi bdag nyid de nga'o zhes pa'o / /
rjes chags kyi nga rgyal 'dzin / /
nges dbang gsum pa thob pa yin no / /
mig dar bsal nas /
dag pa ni /
khyod kyi b+ha ga'i dkyil 'khor du / /
zhes nas /
nus pa khyad par can 'jog /
ces dbang 'dis bde stong gi ye shes rgyal ba'i thugs dang 'dra ba'i rigs 'dra khyad par can bskyed pa'i sgo nas de'i rigs rgyun sgrib pas je dag tu song ste mthar shes sgrib bag chags dang bcas pa dag /
shes bya thams cad dus gcig car du mngon sum du rtogs pa na ye shes chos skur 'jog pa yin pas 'bras bu de mngon du byed pa'i nus pa dang bag chags khyad par can 'jog go /
bzhi pa tshig dbang rin po che zhu ba'i yon du bla ma dang gtso bo tha mi dad pa'i zhabs drung du rin chen sna bdun gtso bor gyur pa'i maN+Dal 'bul ba ni dbang de dang de thob pa la rgyu mthun gyi tshogs bsags dgos pa'i rgyu mtshan gyis yin gsungs pa ltar /
rin chen bdun dang nye ba'i rin chen bdun / /
zhes brjod na legs 'dre bsams /
zhing khams rnam par dag pa zhig phul te /
lag gnyis thal mo sbyar /
khyod zhabs padmo zhes gsol ba lan gsum 'debs /
shes sgrib bag chags dang bcas pa dag pa'i 'od gsal lhan cig skyes pa'i bde ba chen po las nam yang mi g.yo ba'i ye shes dang /
de nyid bzhin lag gi rnam pa can du shar ba'i sku mtshan dpes spras pa gnyis ngo bo dbyer med pa'i mi slob pa'i zung 'jug don gyi dbang bzhi pa dang /
de 'dren byed lam dus kyi 'od gsal dang sgyu ma'i sku ngo bo dbyer med du 'jug pa'i slob pa'i zung 'jug gnyis la 'di lta bu'o zhes tshig gis brda sprad pa tsam la brten pa dang /
de yang gsang sngags bla med la ma rten par sgrib gnyis spong ba'i thabs kyang med de /
nyon sgrib la phra rags gnyis shes sgrib la gnyis su byas pa'i rags pa gnyis phar theg dang rgyud sde 'og ma gnyis rnams la brten nas spong nus kyang phra mo gnyis spong ba la nges par bla med la brten dgos te /
de la bla med kyi sgrib pa sdod tshul la /
sems dben dpe'i 'od gsal gyi nyon sgrib rags pa'i dngos gnyen byas nas spong zhing /
de las langs pa'i rgyu lus de nyon sgrib phra mo tha mal gyi zhen pa ma dag pas ma dag pa'i sgyu lus dang /
don gyi 'od gsal gyis nyon sgrib phra mo de'i dngos gnyen byas te spangs nas de las langs pa'i sgyu lus de dag pa'i sgyu lus dang /
dag pa'i sgyu lus thob pa'i gang zag des slar yang don gyi 'od gsal la mnyam par bzhag nas /
de 'dra'i 'od gsal des shes sgrib rags pa'i dngos gnyen byas nas spang ba'i mthar /
slob pa mtha'i don gyi 'od gsal gyis shes sgrib phra mo tha mal gyi snang ba'i dngos gnyon byas nas spangs te sangs rgyas pa yin la /
mdor na sgrib pa rtsa ba nas spong ba la slob pa mtha'i don gyi 'od gsal lnges par dgos shing /
de sngags bla med la m brten par thob pa'i thabs med pas 'tshang rgya ba la nges par sngags bla med la brten dgos pa'i gnad gcig kyang yin gsungs /
khyod kyi dbang gsum pa thob pa'i skabs su /
zhes pa nas /
dbang bzhi pa yin no / /
bar dang /
de ltar longs spyod rdzogs sku kha sbyor bdun ldan zung 'jug thob 'od ba de ni don gyi dbang bzhi pa yin no / /
kha sbyor bdun gyi yan lag ni /
longs sku'i yan lag gsum /
chos sku'i gcig sprul sku'i gsum mo / /
dang po ni zag med kyi bde ba la rdzogs par longs spyod pas longs spyod rdzogs pa'i yan lag /
yab yum mnyam par sbyor ba /
ba sbyor gyi yan lag /
thugs rgyud bde bas gang ba bde chen gyi yan lag gsum /
chos rnams rang bzhin gcig tu rnam par dag par rtogs pa'i yan lag gcig /
thugs rgyud snying rjes yongs su gang ba'i yan lag /
mdzad pa 'phrin las rgyun mi 'chad pa'i yan lag /
sku mya ngan las mi 'da' bas 'gog pa med pa'i yan lag gsum ste bdun no / /
de rnams sngags bla @# / /
med kyi sgrub bya mthar thug pa yin pas de thob byung bsam ste dga' ba yang sgom /
de nas rang la bla mas dbang gi phan yon gyi spro ba bskyed pa dang dam tshig bsgrags byung bar mos nas /
mchog tu gsang ba dam pa yis / /
zhes pa nas /
gang la'ang 'jigs med dga' bar gyis zhes pa'i bar gyi don ni /
'khor ba'i sdug bsngal la bag tsha ba dang /
'dod yon la rang gar spyod pa'i 'dod chags sogs nyon mongs kyi mi chags pa dang /
'dod yon la longs spyod pa rung mi rung snyam pa'i rnam rtog dang re dogs kyi ma bcings par gang la'ang seng ge bzhin du 'jigs pa med cing /
'dod yon la dga' bar longs spyod par gyis shig zhes dang /
srid pa shin tu zhe bya'i phyir / /
zhes pa nas /
ston pa'i mchog tu yang dag 'gyur / /
zhes pa'i bar gyi don ni /
srid pa 'khor ba phra rags shin tu zhi bar bya ba'i thabs bde stong gi ye shes de la khyod dbang ba'i phyir /
srid pa 'khor ba'i gnas ngan par 'gro ba las khyod myur du 'das par 'gyur ro / /
de ltar chos sku 'grub par ma zad /
shes byar srid pa de nye 'dod pa'i longs spyod phun sum tshogs pa mtha' dag shin tu rdzogs par grub pa'i phyir gzugs kyi sku ston pa'i mchog tu yang 'gyur ro / /
zhes dang /
dngos grub dam tshig sdam pa ni / /
zhes pa nas /
mchog tu rtag pa'i bka' yin no / /
zhes pa'i bar gyi don ni /
de lta bu'i 'bras bu thob par bya ba la /
dbang thob pa tsam gyis mi chog pas / /
mchog thun dngos grub thams cad 'grub pa'i phyir dam tshig dang sdom pa 'di rnams khyod kyis rtag tu bsrung bar bya ste /
dam tshig bsrung ba 'di ni sangs rgyas kun gyis mthun par gsungs pa'i bka' lung mchog rtag pa ste drang don dgongs pa can lta bu ma yin par nges pa kho na yin pa'am sangs rgyas kyi go 'phang thob pa'i thabs mchog tu thog ma med pa nas bzung tha ma yang med pa'i dus rtag tu mi 'gyur ba'i rgyal ba'i bka' yin no / /
slob dpon smad par mi bya zhes pa ni rtsa ltung dang po 'byung bas khe nyen de shes nas dam tshig bsrung ba yin no / /
bde gshegs bka' las 'da' mi bya zhes pa ni /
bde bar gshegs pa'i bkas bcas pa'i sdom gsum bslab bya tha na sngags pa dge slong gis rung chu 'debs pa tsam la yang shes bzhin khyad du bsad nas 'gal bar byas na rtsa ltung gnyis pa'o / /
de bzhin khros nas spun rnams la / /
zhes pa ni /
bla ma gcig la rgyud sde bzhi gang rung gi dbang thob pa'i rdo rje'i spun la khro sems bskyed pa gsum pa'o / /
sems can rnams la byams pa'i sems zhes pa /
sems can gang rung zhig la dmigs nas /
'di bde ba dang bral na snyam pa'i sems bskyed na rtsa ltung bzhi pa'o / /
sems can su la yang bde ba dang ldan 'dod kyi byams pa'i sems ni nam yang mi spang /
zhes pa'o / /
byang chub sems ni dor mi bya / /
zhes pa'i don ni /
sems can thams cad kyi don du sangs rgyas kyi go 'phang thob par bya'o snyam pa'i byang chub kyi sems bskyed zin pa'i rjes su bdag gis byang chub bsab mi nus snyam pa lta bus smon sems de btang na rtsa ltung lnga'o / /
rang gzhan chos la mi smad do / /
zhes pa ni /
rang gi grub mtha' 'am chos sngags kyi theg pa dang /
gzhan gyi grub mtha' 'am chos pha rol tu phyin pa'i theg pa sogs te /
mdod na theg pa che chung gang yang rung ba'i sangs rgyas kyi bka' la dmigs nas /
'di ni sangs rgyas kyis gsungs pa ma yin no / /
zhes brjod na rtsa ltung drug pa'o / /
yongs su ma smin sems can la / /
zhes pa ni /
dbang gis snod rung du ma byas pa'am /
byas kyang ma dad pa bskyed pa'i ma smin pa'i sems can la dgos pa chen po dang mi ldan bzhin du bskyed rdzogs lta bu'i gsang chos rna bar bsgrags pa la pha rol pos don gan rtsa ltung bdun pa'o / /
'di la bshad du rung mi rung sna rabs gal che /
bdag nyid phung po smad mi bya / /
zhes pa /
rang gi phung po rgud 'dod kyi smyung gnas sogs kyi dka' thub kyis gdung bar bya ba dang /
phung po mi gtsang ba dang /
sdug bsngal ba @# / /
sogs kyi rgyu mtshan gyis lhar bsgom mi rung bar blta ba'i smad par byas na rtsa ltung brgyad pa'o / /
chos rnams ngo bo sun mi 'byung / /
zhes pa /
chos rnams kyi ngo bo'am rang bzhin stong pa nyid la yid ma ches nas chos kyi bdag med spyi rtsam spang bar 'dod pa'i bsam pas /
chos kyi bdag med spyi'i bye brag dbu sems gang rung gi 'dod pa'i chos kyi bdag med spangs pa'am sun 'byung na rtsa ltung dgu pa'o / /
gdug pa'i byams pa rtag tu spang / /
zhes pa /
dkon mchog gsum mam bla ma la smod pa /
bstan pa 'jig par byed pa sogs sems can gdug can mngon spyod bya ba'i yul la lus ngag gis mdza'i zhing byams par byas na rtsa ltung bcu pa'o / /
chos la tshad bzung mi bya'o / /
zhes pa /
chos thams cad ngo skol gyi blo la smad pa bden par med bzhin du snang ba'i 'khrul snang kho na 'byung bas ji ltar snang ba ltar gyi chos la tshad ma'am mtshan nyid par mi bzung zhing /
ming sogs bral ba'i chos rnams la /
zhes pa /
rnal 'byor pa rang nyid lta ba mthar thug tu 'dod pa'i bdag med kyi lta ba tshad ldan rnyed bzhin du de mi bsgom par nyin zhag phrug gcig 'das na rtsa ltung bcu gcig par 'gyur zhing /
dus rtag tu lta ba'i rtsis zin par ma byas na dam tshig dang 'gal ba'i nyes pa 'byung /
lta ba ma snyed pa'i sngags pa sdom ldan la de lta bu'i rtsa ltung dang nyes pa skyes pa'i gzhi med kyang /
lta ba 'tshol ba lam 'bad na 'di'i char gtogs kyi nyes pa re nyin re bzhin 'byung bas gal che /
dad ldan sems can bslu mi bya / /
zhes pa /
snod rung gi gdul bya gdams dag gang yang rung ba la dad pa'i 'dun pa ldog par thabs kyis bslus nas 'dun pa log pa'i sems sun dbyung na rtsa ltung bcu gnyis pa'o / /
rtag tu dam tshig bsten par bya / /
zhes bla med dang rnal 'byor rgyud thun mong ba'i dbang du byas na nang gi sgom pa gtso bor gyur pa yin gyi /
de yod na gyi'i rdo rje dang dril bu lag pa'i phyag rgya la sogs pas ci bya zhes smad nas 'dor ba dang tshogs 'khor 'di deng sang nyen shin tu che brda byang sogs shes dka' bas sngon byon dam pa'i gsung la zhib 'jug byas nas gtong ba gal che ba'i dug la bla med kho na'i dbang du bting na tshogs 'khor ram dpa' bo dang dpa' mo'i ston mo gang rung chag tshul bzhin byed pa'i tshe sha lnga bdud rtsi lnga la sogs pa btab pa la mi gtsang ba'i bsam pa'am the tshom zos te dang du mi len pa dang /
rig mas 'dod pa bstabs pa la de bsten pa'i nus pa thob cing dgags bya gzhan med na dang du ma blangs na rtsa ltung bcu gsum pa'o / /
shes rab rang bzhin bud med la / /
zhes pa /
shes rab bde ba chen po'i ye shes kyi rang bzhin te 'byung ba'i rgyur gyur pa ni bud med yin pas na rdo rje phag mo la sogs kyi rnam sprul tha mal pa'i gzugs su bstan pa'i bud med yin na de rang gi sgos kyi skyon nas brjod pa'am /
bud med phal pa yin na bud med kyi rigs 'di g.yo sgyu che zhes pa lta bu bud med kyi rten spyi la smod pa'i tshig smras pa yul des don go ba na rtsa ltung bcu bzhi par 'gyur zhing sprul pa'i bud med la don go ma go khyad med pas de dag spong dgos pa sogs rtsa ltung bcu bzhi dang sbom po brgyad pa sogs kyi sde snod rnams la legs par brtags te don khong du chung nas lag len la 'debs pa gal che /
de nas rnal 'byor slong mo ba mi rgyu zhing / /
zhes pa nas /
rtag tu dam tshig la sogs bsten / /
zhes pa rnal 'byor pas slong mo'i phyir grong la sogs bar mo rgyu zhing /
des mtshon chags pa'i dbang gis yongs su 'tshol ba thams cad spang dgos la /
lha bsgom pa la sogs pa'i thabs shes kyi rnal 'byor spang bar mi bya la /
nyin mtshan rtag par rgyun du gsang sngags bzla ba la brtson pa dang /
mnyam par bzhag ma bzhag gam yul dus gnas skabs kyi khyad par rtag tu phyag rgya ni rang rig pa'i 'od gsal thob par byed pa dang /
de'i dang du mnyam par byed pas na dam tshig yin pas de dang /
gzhan yang gzugs sgra @# / /
la sogs pa'i 'dod yon rnams bsten par bya / /
slong mo zhes pa nges don rlung dang yi ge'i gdangs tha dad par blta ba ni slong mo dang /
de ltar bltas nas rdor bzlas byed pa ni de za ba ste tshul de lta bus rlung mi rgyu bar rlung dang sngags dbye ba med du mos pa mi sbyor ba'am rnal 'byor yin pas de ma spangs par rgyun du sngags kyi rdor bzlas bya zhes pa'o / /
de nas gal te bla ma smod de bzhin nas /
bde gshegs rnams la sdig pa bshags / /
zhes pa ni bla ma smod pa'am rtsa ltung gi dam tshig gzhan las 'das nas bag med par gyur na sngags kyi sdom pa gtong ba yin pas de tshe 'gyod sdom drag pos bshags pa tshul bzhin byed pa sngon du btang nas slar yang dkyil 'khor nges par bris la der bde gshegs rnams kyi spyan sngar sdig pa bshags shing bla ma las dbang bskur dang 'brel bar sdom pa nod pa'am /
de ltar byed pa gtan nas ma nus na bdag nyid 'jug cing dbang blangs pa'i sgo nas sdom pa sor chung par bya'o / /
de nas /
deng khyod skye ba 'bras bur bcas / /
zhes pa nas /
gnas par gyur pa the tshom med / /
ces pa ni /
deng khyod mi'i skyi ba blangs pa 'bras bu dang bcas pa yin te /
rgyu mtshan gang gi phyir na dbang bskur gyis bag chags brtan po bzhag pa rnams dang /
dam tshig tshul bzhin du bsrung ba 'di la legs par gnas pas na dam tshig ste 'dor tu mi rung ba'i dkyil 'khor pa'i lha rnams dang skal pa mnyam par gnas par gyur pa 'di la the tshom med ces pa dang /
de nas sangs rgyas rdo rje can bcas pa / /
zhes pa nas /
rgyal srid bdag por bstan pa yin / /
zhes pa /
sangs rgyas rdo rje can rigs drug pa dang bcas pa'i dkyil 'khor ba kun gyis tshe dang ldan pa khyod la de ring dbang bskur ba yin pas deng nas brtsams te khams gsum pa thams cad kyis phyag bya ba'i chos kyi rgyal po chen po rdo rje slob dpon gyi rgyal srid kyi bdag por bstan pa ste bskos pa yin no / /
de nas de ring bdud las rnam par rgyal / /
zhes pa nas thob pa 'di la the tshom med / /
ces pa /
de ring khyod bdud bzhi sgrib pa thams cad las rnam pa brgyal te /
thar pa chen po'i grong khyer gzhal med khang du mchog tu zhugs shing /
sku bzhi'i sa bon khyad par can thebs pas de ring lta bu'i dus myur ba nyid du /
khyod kyis sangs rgyas kyi go 'phang thob pa 'di la the tshom med ces dang /
'di ltar yid ni rab dang rdo rje nyid du gyis / /
zhes pa nas /
khyed rnams phyin par 'gyur /
zhes pa /
khyod kyis tshul 'di ltar bla ma dang sangs rgyas la ma dad pa'i rnyog pa med pas na yid rab tu dang ba'i dad pa brtan po rdo rje ste nam yang mi phyed pa nyid du gyis shig /
rang gi dam tshig gi ste 'dor mi rung ba'i rang gi lha nam yang mi zad pa'i bde ba ster pa de rnams bston pa ste bsgoms par gyis shig /
ces de lta bu'i dam tshig rnams bsrungs na gong du smos pa ltar rab skye ba 'di'am /
'bring skye ba bdun nam /
tha ma bcu drug tshun chod la nges par 'tshang rgya zhing /
lha dang mkha' 'gro srung ma mtha' dag mnyes pas zhi sogs kyi las rab 'byams kyi 'dod pa thams cad kyang tshegs med par 'grub la sogs gnas skabs mthar thug gi bde legs ma lus pa'i rtsa ba yin la /
ma bsrungs na gsang rdzas mig la bstan pa tsam gyis kyang dngos grub la bgegs byed pa'i tshul sogs dang khyad par rtsa ltung gis gos na rgyud chud zos nas yon tan shin tu skye dka' ba sogs yin pas mig gi 'bras bu ltar bsrung dgos shing 'di nyid bla med kyi dbang thob pa'i gang zag dbang po rab 'bring tha ma thams cad kyi bgrod pa gcig bu'i lam dang /
mchog thun mong gi dngos grub thams cad 'grub mi 'grub 'di bsrungs ma bsrungs kyi rjes su 'gro ldog byed pa la dgongs nas /
sngags rim las /
don 'di dag rje btsun chen po grags pa rgyal mtshan pa'i zhal nas /
rdo rje theg la dad kyang ma smin pas / /
zab mo bsgoms kyang 'bras bu ngan 'gro las / /
mchog gzhan mi 'grub sangs rgyas gsung bas na / /
bla ma mchog la dbang bskur nod par mdzod / /
dbang thob man ngag zab @# / /
mo 'tshol ba yis / /
sa steng rgyas par kun tu btsal byas kyang / /
phan pa'i don po gdams ngag dam tshig ste / /
'di med 'gram rtsa zad pa'i khang rul 'dra / /
legs par smin las dam tshig bsrung byas na / /
rim gnyis zab mo'i man ngag ma brten kyang / /
skye ba bcu drug dag na 'grub bo zhes / /
'gro ba'i rtsa lag phan par mdzad pas gsungs / /
bdag ni thos nyung shes rab mig bral yang / /
dri med rgyud las legs gsungs mthong bas na / /
dbang blangs dam tshig bsrung bar mdzod cig ces / /
kun la thal mo sbyar nas gsol ba 'debs / /
zhes gsungs pa ni rgyud sde'i gnad mkhyen pa'i gtam yin te bdag kyang de ltar du gsol ba 'debs so / /
zhes gsungs pa bzhin dam tshig tshul bzhin du bsrung ba nyams len gyi mthil du byed dgos pa 'di rgyud dang de'i gnad mkhyen pa'i rgya bod kyi mkhas grub tshad ldan thams cad dgongs pa gcig dang dbyangs gcig gis gdams par mdzad do / /
de ltar gong du gsungs ba rnams thugs la bzhag nas rjes su yid rang ba'i dga' ba dang spro ba ches cher bskyed nas ji ltar bsgos pa'i dam tshig rnams tshul bzhin du bsrung bar bya'o snyam pa'i sgo nas /
gtso bos ji ltar bka' bsgo ba'i / /
gsung ni de ltar bdag gis bgyid / /
lan gsum brjod /
dbang bzhi pa'i dag pa ni /
de dag gi don dam pa byang chub kyi sems /
zhes pa nas /
skal ba can du byas so / /
de yang dbang gsum pa'i don gyi 'od gsal gyis nyon sgrib rnams spong bar byed pas bzhi pa'i lam slob pa'i zung 'jug gis bden 'dzin gyis bzhag pa'i bag chags gnyis snang 'khrul pa dang bcas pa'i shes sgrib sbyong bar byed la /
lam de'i snod rung du dbang bzhi pa 'dis byed pa'i phyir na zung 'jug gi dag bya gang yin pa rnams spyod pa'i nus pa dbang 'dis 'jog pa yin no / /
lam gang bsgoms pa la dbang bar byed na /
bden gnyis dbyer med zung 'jug rdzogs rim bsgom pa la dbang bar byed /
de ltar dbang bzhi pa 'dis zung 'jug gi rdzogs rim bsgom pa la dbang bar byas pa'i mthus 'bras bu mi slob pa'i zung 'jug rdo rje 'chang chen po'i go 'phang 'grub pa'i skal pa can du byas shing /
de thob pa'i nus pa dang bag chags kyang bzhag pa yin no / /
! de ltar dbang rang rang gi skabs su dbang don rag bsdus bkod pa ltar gyi dbang don rnams lam gyi rim par bsgrigs nas go bde bar brjod na /
thag pa chen po pa sems can sdug bsngal gyis mnar zhing bde bas phongs pa la ches cher mi bzod pa'i snying rje chen po dang ldan pa rnams kyis sems can gyi don bsgrub pa la sku gnyis kyi nang nas gtso bor gzugs sku bsgrub dgos par mthong nas de la don gnyer mu med pas theg chen gyi gdul bya dbang po yang rab sngags bla med pa rnams kyis kyang don du gnyer bya'i gtso bo mthar thug kha sbyor bdun ldan mi slob pa'i zung 'jug yin zhing /
gzugs sku de rang dang rigs mthun gyi lam dus kyi slob pa'i zung 'jug gis bskyed dgos la /
de gnyis ni dbang bzhi pa'i lam yin zhing tshig dbang bzhi pas ni de gnyis kyi snod rung du byed /
slob pa'i zung 'jug de bskyed pa'ang sgyu ma'i sku dang don dam 'od gsal gyi rdzogs rim gnyis so sor sngon du bsgrub dgos pa la /
gzhi dus su 'chi ba 'od gsal las lugs ldog tu nyer thob grub pa dang dus mnyam du 'od gsal de las bar ngo'i lus su grub pa ltar /
stong nyid la gnyis snang nub pa'i shin tu phra ba'i sems don gyi 'od gsal las langs pa dang dus mnyam du dag pa'i sgyu ma'i sku 'thob la /
des slar yang don gyi 'od gsal la mnyam par bzhag pa na zung 'jug gi gtso bo de thob pa yin pas /
sngon du nyon sgrib thams cad cig car du spong bar byed pa'i mthong lam don gyi 'od gsal sngon du 'gro dgos la /
de nyid dbang gsum pa'i lam yin zhing dpa'i shes dbang gis de'i snod rung du byed /
don gyi 'od gsal gyi ye shes des nyon sgrib sa bon dang bcas pa cig car du spong ba dang /
des dag pa'i sgyu lus kyi nye rgyu byed nus pa la phar phyin thag pa'i byang sems kyis sa bcu pa man chad du ji @# / /
tsam bsags pa'i tshod kyi bsod nams kyi tshogs rgya chen po'i grogs dgos la /
tshogs de lta bu snyigs dus kyi tshe thug gcig la rdzogs pa'i thabs kyi gtso bo ma dag pa'i sgyu ma'i lus yin pas /
don gyi 'od gsal gyi sngon du sgyu lus de dang de sgrub byed 'chi rim ji lta ba bzhin du rlung thim pa las byung ba'i sems dben mthar thug dpe'i 'od gsal dang /
de 'dren byed snying khar gnad du bsnun pa'i ngag dben sogs 'gro dgos pas de rnams gsang dbang gi lam yin zhing /
gsang dbang gis de rnams bsgom pa'i snod rung du byed /
de 'dra ba'i rdzogs rim gyi rtogs pa rnams mtshan nyid tshang ba skye ba la lam dang 'bras bu'i skabs kyi sku gsum dang rnam pa mthun pas de dag 'grub pa'i smin byed du 'gyur ba dang /
gzhi'i sku gsum mam skye shi bar do gsum dang rnam pa mthun nas de dag sbyong ba'i nus pa 'jog byed sku gsum lam khyer gyi gnad tshang ba'i bskyed rim mthar phyin pa zhig sngon du 'gro dgos la /
de bum pa'i dbang gi lam yin zhing /
bum dbang gis de bsgom pa'i snod rung du byed /
de 'dra ba'i bskyed rim bsgom pa la yang rang don la rgyab phyogs te bdag pas gzhan gcis pa'i bsam pa bzang pos gzhan don du rdzogs byang thob par 'dod pa'i byang chub kyi sems bskyed nas sangs rgyas thob pa la rgyal sras kyi spyong pa la bslab dgos par mthong nas byang sdom bzung ste spyod pa phyin drug la bslab pa sngon du 'gro dgos shing /
de'i rgyur 'khor ba 'dir 'khyams pa na sdug bsngal gsum gyis rgyun chad med par man nga ba la sems skyo nas de las des par 'byung 'dod skyes bu 'bring dang thun mong ba'i lam dang /
de'i rgyur tshe 'di'i snang shes las blo log nas phyi ma don gnyer gyi skyes bu chung ngu dang thun mong ba'i chos skor rnams 'gro dgos pa la dkyil 'khor du 'jug pa dang sta gon gyi skabs sogs theg chen thun mong dang thun mong ma yin pa'i skyabs 'gro dang smon sems dang sdom pa gong ma gnyis bzung zhing de dag gi bslab bya la bslab tshul dang /
tshe 'di dang phyi ma'i 'khor ba'i bde 'byor las blo ldog pa /
dgos lugs shes pa sogs la lam gyi 'gros dang dbang don la go ba rags pa tsam chags pa zhig gis bltas na'ang nges 'byung byang sems yang dag pa'i lta ba gsum sngags kyi skabs 'dir yang med du mi rung ba'i rtsa ba lta bur shes nus pa yod pas des na dbang brda' legs par 'phrod pa'i sgo nas dbang bskur mtshan nyid dang ldan pa thob pas theg chen thun mong dang thun mong ma yin pa'i lam gyi rim pa spyi dang /
khyad par rdzogs rim gyi lam zab mo rnams la nges pa bla na med pa ster zhing /
theg chen gnyis kyi lam de dag thams cad kyi sa bon grung po thebs /
rgyud la skye ba'i nus pa brtan po rnyed /
bag chags 'thug po 'jog pa ni /
rje btsun tsong kha pa chen pos /
dbang bzhi'i ngo bo dang de bskur bas lam gang bsgom pa la dbang ba dang de'i 'gris bu gang 'grub pa'i rgyu mtshan legs par shes na rgyud sde nas dbang la lan cig ma yin par bsngags pa du ma mdzad pa la yid ches nas dbang nyid man ngag gi mchog tu 'dzin pa zhig 'od ngo / /
de byung na sngags kyi lam gyi rmad 'dzugs dngos grub thams cad kyi rtsa ba rim gnyis zab mo'i sgo 'byed dbang la ches cher byas nas bskur ba dang len pa'i tshul rnams ches yongs su dag par 'gyur ro / /
zhes dang /
des na rnal 'byor dbang phyug bir ba pa'i gdams pa 'dzin pa'i bod kyi bla ma mkhas pa 'ga' zhig sngags kyi lam gyi gnang thams cad dbang gi khog nas 'tshol bar snang ba ni rmad du byung ba'i srol du mthong zhes bsngags brjod chen po mdzad do / /
zhes 7skyabs mgon bskal bzang rgya mtshos dbang don yang gsal du gsungs /
de nas gtang rag maN+Dal ni /
snying po mdor bsags las /
sangs rgyas zhing sogs zhing rnams la / /
khyad par du ni sbyin pa spyan / /
dmangs rigs stong phrag gnyis dag kyang / /
bram ze gtsang ma gcig dang 'dra / /
bram ze stong phrag gnyis dag ni / /
dge slong gcig la rab tu sbyar / /
dge slong stong phrag gnyis dag ni / /
rdul @# / /
med pa ni gcig dang mnyam / /
rdul med stong phrag gnyis dag ni / /
ye shes ldan pa gcig la sbyar / /
ye shes ldan pa stong phrag gnyis / /
slob dpon gcig la rnam par brtag /
de ltar sbyin pa'i zhing byas nas / /
blo dang ldan pas rtag tu sbyin / /
rnal 'byor rtsa ba'i chos las mthong lam thob pa ni / /
zhing bzang po la sa bon btab / /
ces gsungs pa'i dgra bcom pa tshig don rnams legs par yid la brtag par byas nas rang gi dbang lung 'khrid gsum thob pa'i rtsa ba'i bla ma la rnyed bkur bstod bsngags rgyun chad med par nyams len gyi mthil du byed pa gal che /
des dbang bzhi yongs su rdzogs par thob pa'i bka' drin gtang rag tu lha mi'i phun tshogs ma tshang ba med pa rang gi lus longs spyod dus gsum dge ba'i dngos po rnams la chags zhen med par longs spyad du gsol mnyam du /
deng nas brtsams te bdag bran du zhes /
bla ma dang gtso bo tha mi dad pa'i zhabs drung du zhing khams rnam par dag pa phul te /
las gshin gyi gtor 'bul gtang rag mchod pa sogs cho ga'i gzhung bzhin byas /
de las byung ba'i dge rtsa rnams ma gyur sems can thams cad gnas skabs bde skyid kyis 'tsho zhing /
ring min rdo rje 'chang gi go 'phang thob phyir bsngo smon dang /
yig brgya brjod skabs /
rigs bdag gi thugs kar sngags phreng bkod /
de las bdud rtsi dkar po'i rgyun babs /
rang gzhan rnams kyi spyi bo nas zhugs lus gang thog med nas bsags pa'i sgrib gnyis dang /
cho ga'i chad lhag gi nyes pa thams cad dag par bsam ste /
gshin rje'i gshed kyi yig brgya brjod /
bzod gsol sogs bya /
rang nyid bris pa'i dkyil 'khor gyi gtso bo las mar mi gcig las gnyis chad kyi tshul du byed /
dpal rdo rje 'jigs byed chen po'i rten brtan pa'i dkyil 'khor 'od du zhu nas ras bris kyi rnam par gyur par bsams /
rang nyid skad cig gi krong bskyed gnas gsum byin gyis brlabs pa'o / /
'jug bkra shis kyi rgyan par bya'o / /
! a ho gdod nas dag pa'i rin po che / /
nyon mongs dbang gyur blo bur sgrib g.yogs kyis / /
gtums te dwangs pa'i das la cha ma rnyed pas / /
rnam dag dbang gis sgrib gnyis drung 'byin shog /
thogs med nas goms bag med spyod pa de / /
ngo tsha khril yod gos kyis legs bsdams te /
phyin sems nyid de drug spyod sogs rgyal sras spyod pa la / /
zhum pa med pa'i snying stobs skye bar shog /
sgo gsum 'dir 'bang rnam dkar sa bon rnams / /
ma gyur sems can zhing sa gshin po ru / /
btab pa'i 'bras bu rdo rje 'chang chen po'i / /
go 'phang myur du thob pa'i rgyur bsngo'o / /
zhes rgyud sde'i bcung phyung zab gsal b+hai ra'i dbang TIk snyan brgyud tsit+ta'i rgya can zhes bya ba 'di ni /
mtshan brdong par dka' ba skyabs mgon rdo rje 'chang blo bzang ye shes bstan pa rab rgyas dpal bzang pos lha ldan bzhi sder mi tra'i dbang gnang skabs zung bshad rnams tshe rigs 'dzin pa rje btsun mkhyen rab blo gsal lags nas zin bris gnang ba la gzhir bzung /
'phags mchog thugs rje'i rang gzugs rgyal ba'i dbang po skal bzang rgya mtsho sogs mkhas pa'i gzhung mang nas nyung ngur bsdus te sngags la bag chags 'jog cing rgyun gtan yang yang bltas chog sa'i man ngag 'khyer bde 'di ni /
rang gi dran pa gso ba dang skal mnyam gzhan la'ang phan pa'i bsam pas ke'u tshang sprul ming 'dzin pa blo bzang 'jam dbyangs smon lam gyis sbyar ba'i yi ge pa ni dge slong rnam rgyal bkra shis kyis bgyis pa'o / /
'di la 'gal 'khrul nong pa'i tshogs mchis tshe lhag pa'i lha mchog rnams kyi spyan sngar nyes ltung ngang chab gcig bshags so bzod par mdzad du gsol / / / /
