@# / /
'phags pa bcu gcig zhal la brten pa'i smyung gnas kyi cho ga bsdus pa bzhugs / /
@## / /
nam A r+ya lo ke shwa rA ya /
phyag na pad dkar 'dzin pas rjes bzung ba'i / /
grub dbang dpal mo'i bzhed gzhung las 'ongs pa / /
smyung bar gnas pa'i cho ga'i gzhung dngos las / /
nyung du dang po'i las can don du spel / /
de yang sngon du gnas gtsang mar dkyil 'khor /
bum pa /
gtor ma /
mchod pa sogs phyag len ltar bshams te nyams len dngos la sbyor dngos mjug gsum las /
dang po sbyong ba ni /
phyag rgya bcas te /
oM padma ud ba wa ye swa hA /
zhes brjod la khrus bya /
gso sbyong len pa ni /
rang gi mdun du bla ma thugs rje chen po la rgyal ba sras bcas kyis bskor nas bzhugs par gyur ba la phyag btsal zhing maN+Dal phul te /
ji ltar sngon gyi de bzhin gshegs dgra bcom pa yang dag par rdzogs @# / /
pa'i sangs rgyas rta cang shes lta bu /
glang po chen po /
bya ba byas shing byed pa byas pa /
khur bor ba /
rang gi don rjes su thob pa /
srid par kun tu sbyor ba yongs su zad pa| yang dag pa'i bka' /
legs par rnam par gol ba'i thugs /
legs par rnam par grol ba'i shes rab can de dag gis /
sems can thams cad kyi don gyi phyir dang /
phan par bya ba'i phyir dag grol bar bya ba'i phyir dang /
mu ge mang par bya ba'i phyir dang /
nad med par bya ba'i phyir dang /
byang chub kyi phyogs kyi chos rnams yongs su rdzogs par bya ba'i phyir dang /
bla na med pa yang dag par rdzogs pa'i byang chub nges par rtogs par bya ba'i phyir gso spyod yang dag par mdzad pa de bzhin nu /
bdag ming 'di zhes bgyi bas kyang /
dus 'di nas bzung ste sang nyi ma ma shar gyi bar du gso sbyong yang dag par blang bar bgyi'o / /
zhes lan gsum dang /
deng nas srog gcad mi bya zhing / /
gzhan gyi nor yang blang mi bya / /
'khrig pa'i chos kyang mi spyod cing /
rdzun gyi tshig kyang mi smra 'o / /
skyon ni mang po nyer brten pa'i / /
chad ni yongs su spang bar bya / /
khri stan che mtho mi bya zhing / /
de bzhin dus ma yin pa'i bras / /
dri dang phreng ba rgyan dang ni / /
gar dang glu sogs spang bar bya / /
ji ltar dgra bcom rtag tu ni / /
srog gcod la sogs mi byed ltar / /
de bzhin srog gcod la sogs spang / /
bla med byang chub myur thob shog /
sdug bsngal mang 'khrugs 'jig rten 'di / /
srid pa'i mtsho las sgrol ba shog /
ces lan gcig dang /
om a mo g+ha shI la saM b+ha ra /
b+ha ra b+ha ra /
bahA shud+d+ha sa twa /
padma bi b+hU Shi ta b+hu dza /
d+ha ra d+ha ra /
sa man+ta a wa lo ki te hUM phaT /
ces lan nyer gcig brjod do / /
de nas mchod pa rnams /
oM sarba bid pU ra pU ra /
sU ra sU ra /
A wa rta ya A wa rta ya ho /
badzra s+phar Na khaM /
zhes lan gsum gyi byin gyis brlabs /
skyabs 'gro sems bskyed ni /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi / /
bdag gis sbyin sogs bgyis pa'i bsod nams kyis / /
'gro la phan phyir sangs rgyas 'grub par shog /
ces lan gsum brjod /
tshogs zhing ni /
rang thugs rje chen po tha gsal ba'i thugs ka'i hiH 'i 'od zer gyis tshogs zhing thams cad badzra sa mA dzaH sa spyan drangs la /
shes shing spro na /
bzang spyod nas 'byung ba'i yan lag bdun pa dang /
mchod pa dang bshags pa'i bar du maN+Dal dang ltung bshags @# / /
sogs bya zhing /
bsdu na /
na mo gu ru b+h+yaH na ma Ar+ya lo ke shwa ra sa pa ri wA re bdyaH zhes phyag btsal /
oM gu ru Adyalo ke shwa ra sa pa ri wA da er+g+haM /
pA byaM /
puSh+pi /
d+hU pe /
A lo ke /
ni ji dye /
shap+ta pra te hUM swA hA /
zhes mchod pa phul /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i ngag la rjes yi rang / /
sangs rgyas byang chub yid kyis bzung / /
zhes rgyun bshags lan gsum bya'i| |gnyis pa dngos gzhi la bdag mdun gnyis las /
dang po bdag bskyed ni /
oM swa b+hA wa shu d+d+haH sarba d+harmAH swa b+hA wa shud+d+honya haM /
chos thams cad stong pa nyid du gyur /
stong pa'i dang las paM las padma dang a las zla ba'i dkyil 'khor gyi steng du hrIH dkar po yongs su gyur pa las /
rang nyid thugs rje chen po bcu gcig zhal rtsa zhal dkar /
g.yas ljang /
g.yon dmar /
de'i steng ma dbus ljang /
g.yas dmar /
g.yon dkar /
de'i steng ma dbus dmar /
g.yas dkar| g.yon ljang /
de'i steng na khro zhal nag po /
de'i steng na zhi zhal dmar po gtsug tor can /
phyag dang po gnyis thal mo sbyar ba /
gnyis pa gnyis phreng ba dang padma /
gsum pa gnyis mchog sbyin dang spyi blugs /
bzhi pa gnyis 'khor lo dang mda' gzhu 'dzin pa /
phyag lhag ma dgu brgya dang dgu bcu rtsa gnyis thams cad mchog sbyin mdzad pa'i mthil na spyan re re yod pa /
zhabs gnyis mnyam pa'i stabs kyis bzhengs pa /
dar ras kyi na bza' dang rin po che'i rgyan gyis brgyan pa /
de'i dpral bar oM /
mgrin par AH thugs kar hUM /
thugs ka'i hUM las 'od zer 'phros pas bsgom pa dang 'dra ba'i ye shas pa badzrasa mA dzaH dzaH haM baM hoH slar par thugs ka'i hUM las 'od zer 'phros pas rigs lnga 'khor bcas badzras mA dzaH khyed rnams kyis mngon par dbang bskur du gsol /
zhes gsol ba btab pas /
bum pa'i chus dbang bskur /
lus gang dri ma dag /
tshu' lhag ma spyi gtsug tu 'khyil ba las rgyal ba rigs lngas dbu brgyan par gyur /
rang gi thugs kar zla ba'i steng du ye shes sems dpa' dkar po zhal gcig phyag gnyis pa /
de'i thugs kar zla gdan la ting nge 'dzin sems dpa' hrIH dkar po /
da'i mtha' yi ge drug pas bskor bar gyur /
oM ma Ni padma hUM /
zhes bzlas pa bya'o / /
gnyis pa mdun bskyed ni /
oM padmAn+ta kr-ita hUM phaT /
oM swra b+hA wa shud+d+ha sarba d+harmAH swa b+hA wa shu d+d+ha nyahaM /
dkyil 'khor stong pa nyid du gyur /
stong pa'i ngang las rang gi thugs ka'i hrIH las mdun du b+h+ruM dkar po zhig 'phros /
de yongs su gyur pa las rin po che'i gzhal yas khang mtshan nyid thams cad dang ldan pa'i dbus su rin po che'i khra'i steng du pad zla'i gdan la hrIH dkar po yongs su gyur pa las /
bla ma thugs rje chen po bcu gcig zhal rtsa zhal dkar /
zhes pa nas /
rin po che'i rgyan gyis brgyan pa /
zhes pa'i bar bdag bskyed bzhin la /
de nas shar du hUM las mi bskyod pa /
lhor trAM las rin 'byung /
nub tu oM las rnam snang /
byang du a las don grub rnams @# / /
rang rang gi sku mdog dang phyag rgya can /
lha thams cad kyi dpral bar oM /
zhes pa nas /
rgyal ba rigs lngas dbu brgyan par gyur /
ces pa'i bar gong bzhin brjod nas bskyed la /
oM gu ru Ar+ya zhes sogs /
sa mchod /
bde gshegs snang ba mtha' yas pad dkar 'dzin / /
mi bskyod mgon po rin chen 'byung ba'i gnas / /
rnam par snang mdzad don yod grub pa sogs / /
dkyil 'khor lha tshogs rnams la phyag 'tshal bstod /
ces stod /
bdag mdun gnyis ka'i phyag mdzub las bdud rtsi'i rgyun babs pas bum pa gang bar gyur /
ces brjod cing yig drug bzlas rjes /
rang gi spyi bor pad zla'i gdan la dge slong ma dpal mo thal mo sbyar bas ngo chen mdzad par gyur par bsam nas po bstod nyer gcig bya'o / /
gsum pa mjug chog ni /
'phags mchog thugs rje'i phyag rkyongs bdag sogs rnams / /
phyi ma bde ba can gyi zhing du drongs / /
tshe rabs kun tu dge ba'i bshes mdzod la / /
myur du sangs rgyas thob par byin gyis rlobs / /
zhes pa'am spro na rje dge 'dun rgya mtsho'i gsung gis gsol ba drag tu gdab /
gtor ma oM AH hUM lan gsum gyi byin gyis brlabs la /
oM gu ru Ar+ya lo ke shwa ra sa pa ri wA ra ba liM pra tE ts+tsha ye swAhA /
gsum gyis 'phags pa dang /
oM a kA ro mu khaM sarba d+harmA NA A dya nut+pan+na twA ta /
oM AH hUM phaT swA hA /
gsum gyis chos skyong dang gzhi bdag la phul /
oM gu ru Ar+ya zhes sogs kyis mchod /
thugs rje chen po'i lha tshogs dang / /
chos srung gzhi bdag 'khor bcas kyis / /
mchod sbyin gtor ma 'di bzhes la / /
mchog dang mthun mong dngos grub stsol / /
ces brjod /
bum pa'i chus /
'gro ba'i sgron me spyin ras gzigs mgon la / /
dri zhim bdud rtsi'i rgyun gyis khrus gsol bas / /
'gro ba'i sgrib gnyis dri ma kun bsal nas / /
dri bral sku gsum brnyes pa'i bkra shis shog /
ces khrus gsol /
oM badzra sa twa hUM /
zhes bzlas nas /
bdag gis nyes pa bgyis pa mtha' dag thugs rje chen po khyed la bzod par gsol gyi bdag la sgrib par mi 'gyur ba mdzad du gsol /
zhes bzod par gsol /
oM ma Ni padme hUM /
zhes brjod pas /
'phags pa mdun gyi nam mkhar byon nas khrus gsol bas sgrib gnyis dag par gyur /
ces brjod la khrus bya /
dge ba 'di yi sa myur du bdag /
thugs rje chen po 'grub gyur nas / /
'gro ba gcig kyang ma lus pa / /
de yi sa la 'god par shog /
ces smon lam byas la thun mtshams la 'jug /
thun gsum pa'i mjug tu /
nyin mo bde legs mtshan bde legs / /
nyi ma'i gung yang bde legs shing / /
nyin mtshan rtag tu bde legs pa'i / /
dkon mchog gsum gyi bkra shis shog /
ces bkra shis byas la /
rang lhar gsal ba'i dam tshig sems dpa' ye shes sems dpar thim /
de ting nge 'dzin sems dpar thim /
de yang mi dmigs par gyur /
ces brjod de nyal lo / /
thun rjes ma gnyis dang rjes chog la gso sbyong 'jog cing /
rjes chog gi smon lam gyi mjug tu /
ras bris /
yin na /
oM su pra tiSh+wa badzra ye swAhA /
ye shes pa rnams brtan par bzhugs su gsol /
zhes dang /
tshom bu yin na /
oM badzra muH ye shes pa gshegs shing dam tshig pa rang la thim par gyur /
ces brjod nas bkra shis /
bya'o| |lag len dang dmigs pa sogs gzhan nas rtogs dgos so / /
snying nas mos kyang 'jig rten bya bas g.yeng / /
mang tshig khur gyis 'jigs la bdud rtsi yi / /
rgya mtsho'i bregs ma tsam gyi bcud 'dis kyang / /
gtan bde'i 'chi med skab pa e ma mtshar / /
zhes rgyal mchog lnga bas mdzad pa'i smyung gnas kyi chog bsgrigs 'di yang dge slong d+tarma b+ha dras phan 'dod kyis bris ba dge legs sel / / / /
@# / /
si d+d+ha la bddh shri yo nya b+hi pra yA la ng+kar Na mau Shi ta sya bi d+hi la g+ho r+N+Na ya ti kA ra bi dza ha ra / /

