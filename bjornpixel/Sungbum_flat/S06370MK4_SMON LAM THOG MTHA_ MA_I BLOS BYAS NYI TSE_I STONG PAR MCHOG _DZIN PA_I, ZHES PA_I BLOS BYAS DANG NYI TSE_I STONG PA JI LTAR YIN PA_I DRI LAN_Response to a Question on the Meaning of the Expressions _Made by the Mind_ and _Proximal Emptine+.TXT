! yang smon lam thog mtha' ma'i blos byas nyi tshe'i stong par mchog 'dzin pa'i /
zhes pa'i blos byas dang nyi tshe'i stong pa ji ltar yin /
zhes pa la /
rje lcang skya'i grub mtha' lhun po'i mdzes rgyan las /
spyir chos de de ltar mi gnas kyang grub mtha'i dbang gis dgag bya bkag pa'i stong tshul zhig chos de dang de'i gnas lugs su 'jog pa ni blos byas kyi stong pa yin pas na dbu ma'i don med la /
chos de dgag bya des stong par gtan la phab pa ltar chos de gnas kyang /
stong tshul des chos can dngos @# / /
po mtha' dag la khyab pa min pa ni nyi tshe ba'i stong pa yin pas chos dbyings de bzhin nyid du mi rung ngo / /
zhes dang /
rje'i lam rim las /
chos rnams ye gdod ma nas de ltar stongs pa la stongs bar shes pa tsam yin pas blos byas kyi stong pa'ang min zhing /
shes bya thams cad de ltar 'dod pas nyi tshe ba'i stong pa'ang min pas /
zhes gsungs pa ltar te /
smon lam nyid las /
chos kun gdod nas stong bar rtogs par shog /
ces pa'i zur gyi chos kun stong par rtogs par shog gis nyi tshe ba'i stong pa'i ldog zla dang /
gdod nas stong par rtogs pa shog gis blos byas kyi stong pa'i ldog zla bstan par mngon no / /
