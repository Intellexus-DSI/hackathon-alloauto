! / /
dpal gsang ba 'dus pa'i dkyil 'khor gyi 'khor lo la mchod pa'i skabs su / /
gsang ba'i 'khor lo in+d+ra nI la ltar / /
shin tu sngo ba'i rdo rje'i bung ba yis / /
bskyod pa'i padma las 'ongs me tog dmar / /
mi bskyod rdo rje'i lha tshogs mnyes phyir 'bul / /
sprul pa'i 'khor lo gtum mo'i mes bsregs pas / /
yid 'ong dri yi ngad ldang ga bur spos / /
nyams su myong bas yid rab sim byed pa / /
mi bskyod rdo rje'i X chos kyi 'khor lo'i dbus gnas bde ba'i dngos / /
hUM yig nyi ma gsal ba'i 'od zer can / /
mi shes mun 'joms sngags kyi mar me 'di / /
mi bskyod rdo rje'i X bde chen 'khor lo'i dbus na legs gnas pa / /
kun+da ltar dkar dri yi byug pa yis / /
lus kun khyab pas bde ba'i mchog ster ba / /
mi bskyod rdo rje'i X rmi lam yul la rol pa ji bzhin du / /
gang gang dbang po'i lam nas byung nas ni / /
de dang de yi yul la longs spyod zas / /
mi bskyod rdo rje'i X snyoms 'jug dga' ba'i rol pa las byung ba / /
mi shigs yi ge mchog gi rol mo'i sgra / /
A li kA li'i gdangs su shar ba rnams / /
zhes pas nang gi nyer spyod dbul / /
de nas rin chen dbang gi rgyal po bai DUr+ya'i / /
sngon po la sogs kha dog dbyibs kyi gzugs / /
rnam gsum gzugs kyi rdo rje mar byas nas / /
dkyil 'khor lha yi spyan la dbul bar bya / /
ma zin 'byung ba'i tshogs pa las byung ba'i / /
brjod bral dbyangs la sogs pa sgra yi tshogs / /
rnam gsum sgra yi rdo rje X dkyil 'khor lha yi snyan la X ga bur a kar dzA ti la sogs pa / /
legs par sbyar las byung ba dri yi tshogs / /
rnam gsum dri yi X dkyil 'khor lha yi shangs X lus mchog rtas byed bdud rtsi'i zas sogs kyi / /
mngar skyur kha dang bska la sogs pa'i ro / /
rnam gsum ro yi X dkyil 'khor lha yi ljags X lus la reg pa tsam gyis bde ster ba / /
dpag bsam gos la sogs pa'i reg bya'i tshogs / /
rnam gsum @# / /
reg bya'i X dkyil 'khor lha yi sku la dbul bar bya / /
zhes pas phyi'i 'dod yon /
'dod pa'i sgyu rtsal drug cu bzhi la mkhas / /
yid 'phrog gzugs mdzes lang tsho'i dpal yon can / /
padma can sogs phyag rgya'i gzugs mchog rnams / /
mi bskyod rdo rje'i lha tshogs mnyes phyir dbul / /
zur gyis blta zhing 'dzum pa'i bzhin ras can / /
drug ldan la sogs yang dag glu la mkhas / /
padma can sogs phyag rgya'i glu dbyangs mchog /
mi bskyod rdo rje'i X lhan cig skyes dang sbyar ba bzang po'i dri / /
gang gi lus las rtag tu rnam 'byung ba / /
padma can sogs phyag rgya'i dri mchog rnams / /
mi bskyod rdo rje'i X gang zhig myangs pas byang chub sems 'ju ba / /
bim pa ltar dmar ma mchu'i sbrang rtsi sogs / /
padma can sogs phyag rgya'i ro mchog rnams / /
mi bskyod rdo rje'i X gsang ba'i sna rtse phan tshun phrad pa yi / /
reg bya myong bas gtum mo skul byed ma / /
padma can sogs phyag rgya'i reg bya mchog /
mi bskyod rdo rje'i lha tshogs mnyes phyir dbul / /
zhes pas nang gi 'dod yon dbul ba ste /
'di dag kyang rje rang nyid kyis mdzad pa'o / /

