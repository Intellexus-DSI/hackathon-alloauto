@# / /
rje btsun sgrol ma tsit+ta ma Ni'i bsnyen sgrub sbrags ma'i 'don chog dngos grub bung ba 'gugs pa'i yid 'phrog ut+pal gsar pa'i skyed tshal zhes bya ba bzhugs so / /
@## / /
mdzes sdug ut+pal bzhad pa'i zur mig gi /
'dab ma yon por brkyang pas rgyal kun gyi / /
brtan pa gcig car 'phrig pa'i yum mchog yas / /
bdag kyang... bdag po'i gnas la 'god par mdzod / /
de la 'dir rje btsun ma 'phags ma sgrol ma'i sgrub thabs tsit+ta maNi dang 'brel ba'i gzhi bsnyen legs par sgrub pa'i rnal 'byor pa dag gis dngos grub pa'i don du lha dbang du byed pa'i... bcu cha'i sbyin sreg byed pa gal che bar gsungs pas na /
de'i sngon du 'jig rten pa'i me lha'i bsnyen pa dang /
de'i bcu cha'i sbyin sreg nges par 'gro dgos la /
de ltar byas na me lha thab tu 'gugs nus shing /
des dngos grub kyi sgo mang du 'byed pa'i tshul rgyud rig pa mchog dang /
dngos grub rgya mtsho nas 'phros tsam bstan pa ltar skabs 'dir yang 'jam mgon snyan brgyud kyi phyag bzhes ltar nges par bya dgos pas /
de dag ji ltar bya tshul gyi yi ge logs su gsal ba... @## / /
ltar legs par zin nas khyad par gyi sgrub pa'am /
bdag mdun sbrags ma'am /
bsnyen sgrub sbrags ma'i bsnyen pa gtong ba la gnas sngar gyi gzhi bsnyen dang /
me lha'i bsnyen pa gtong... ba'i gnas de kho na'am gal te cis kyang ma bde na yid mthun gyi gnas su byi dor bskyangs pa sogs yid du 'ong ba byas /
dmigs rten rje btsun ma'i bris 'bur gyi sku rten legs par bzhugs su gsol /
mdun du stegs ji ltar 'tsham... par dri bzang dang ba byung rnam lngas chag chag btab /
rdul tshon nam ras bris kyi padma 'dab ma bcu pa'i lte bar zla gdan la tAM yig ljang gu /
'dab ma bcu la mdun nas brtsams te yi ge bcu pa 'go phyi kha nang bstan bris pa bshams /
bdag mdun gyi mchod pa /
gtor ma dmar mo 'dab ldan cha ba zhi bka' srung gnyis kyi gtor ma /
maN+Dal bzhi pa sogs rang mkhos dang bstun pa'i ser sna med pa'i mchod pa rgya gang che log 'tshos ma sbags pa bshams /
tshogs kyi 'khor... lo| las bum /
mig dar /
me tog sogs nye bar mkho ba'i yo byad thams cad 'du byas la /
mtshams tho sngar ltar slong /
gzhi bdag dkar gtor dang /
bgegs gtor bsngo /
bsangs bdug sogs legs par bya /
rang nyid stan bde... bar dbang gi las dang mthun par kha nub tu phyogs pa'am /
phyogs par mos nas kha sgrub gzhi la phyogs par 'khod /
dge sems khyad par can dang ldan pa'i ngang nas thun drug rnal 'byor /
gzhung gi skyabs sems dang bla ma'i rnal 'byor nas bdag... bskyed bzlas pa mchod bstod dang nyer bsdu bar rdzogs par bsgom /
' las bum a mr-i tas bsang /
swa b+hA was sbyangs /
stong pa'i ngang las baM las byung ba'i rin po che'i bum pa dkar po lto ba che ba x lha 'od du zhu nas bum... pa'i chu dang ro gcig tu gyur /
ces brjod cing bsam mo / /
de nas mdun bskyed kyi mchod pa 'dod yon lnga dang bcas pa rnams bdag bskyed ltar byin gyis brlab /
mdun bskyed kyi bsgrub gzhi a mr-i tas bsang /
swa b+hA was sbyangs /
stong pa'i... ngang las rang gi mdun du ye shes rang snang las grub pa'i 'ja' tshon gyi rang bzhin gcig tu ma nges pa dwangs shing gsal ba'i dbus su paM las padma 'dab ma brgyad pa'i lte bar tAM ljang gu zhes pa nas /
sgrib bral bde chen... bdag la stsal du gsol /
oM gu ru A r+ya tA re sa pA ri wA ra oM AHhUM /
gis nang mchod 'bul ba'i bar dbang chog nas 'byung ba ltar btang /
de nas dril stabs dang bcas te legs bris mas bstod /
de nas mtshams 'dir bzlas pa bya... @# / /
dgos pas rang nyid rje btsun ma'i nga rgyal gyis dkyil 'khor gyi mdun du 'khod par mos la /
rang dang mdun bskyed gnyis ka'i thugs kar zla ba'i dkyil 'khor gyi steng du tAM yig gi mthar bzla bya'i sngags kyi phreng... bas bskor ba las 'od zer dmar po lcags kyu lta bu spros phyogs bcu'i zhing rab 'byams na bzhugs pa'i bla ma rgyal ba sras bcas rnams kyi thugs rgyud rang dbang med par bskul te rje btsun 'phags ma sgrol ma'i rnam par nam mkha'i khams gang... ba spyan drangs nas thugs brtse zhing chags pas rang dang mdun bskyed la sib sib thim pas de dag thams cad dgyes bzhin rang gi dbang du gyur /
yang 'od zer dpag tu med pa phyogs bcur 'phros pas /
phyogs bcu'i sangs rgyas dang byang chub... sems dpa' thams cad dang sngags kyi nus pa thob pa'i gang zag thams cad kyi byin rlabs dang nus pa thams cad 'od zer dmar po'i rnam par bsdus nas rang dang mdun bskyed la thim pa dang /
mdun bskyed las kyang byin rlabs nus mthu thams cad 'od zer dang sngags phreng gi rnam par spyan drangs te /
rang la thim pas sngags nus byin rlabs khyad par can thob /
rgyud byin gyis brlabs /
mchog dang thun mong gi dngos grub thob par gyur par bsam la /
oM tA re tut+tA re A gats+tsha A gats+tsha swAhA /
zhes pa rtags ma byung gi bar ram ma mtha' 'bum bzhi'i bsnyen pa byed /
thun 'jog khar yig brgya brjod /
sngar bzhin phyi nang gi mchod pas mchod /
thugs rje chen po'i thugs rje'i rnam sprul xx zhabs la 'dud / /
bdag sogs rnams kyi chos dang mthun pa'i xx brlab... tu gsol / /
zhes 'dod don gsol / /
de nas gtor ma dang po nang mchod ltar byin gyis brlab /
bla ma rje btsun ma'i lha tshogs rnams kyi ljags zhes pa nas /
gnas po mdzod / /
ces dang /
bdag gi bsam pa'i stobs zhes sogs bden stobs brjod pa'i bar gyis gtor ma cha bzhi 'bul /
de nas dbang gi don du maN+Dal 'bul /
dga' chen khyod bdag ston pa bas / /
zhes pa nas dbang bzhi byin rlabs rdzogs par blangs te gtang rag gi maN+Dal 'bul /
deng nas brtsams te x zhes lus bran du 'bul ba'i bar rnams yi ge logs su gsal ba ltar bya /
spro na /
sgrol chog rgyas bsdus gang rung dang /
mjug tu gtang rag gi mchod bstod /
bzod gsol /
smon shis rnams gzhung ltar bya'o / /
'di'i skabs su bdag 'jug brgya rtsa brgyad dang /
sgrol chog brgya rtsa brgyad 'gro dgos pas na nyin rer thun gnyis la sngags stong phrag brgyad tsam dang /
bdag 'jug tshar gnyis /
sgrol chog tshar gnyis bcas btang na zhag lnga bcu'i khongs su 'grub par 'gyur pas ha cang ngal bar mi 'gyur ram snyam /
mtshams ma grol bar du mdun bskyed nyer bsdu mi bya'o / /
mtshams grol khar ye shes pa rang la bsdu /
dam tshig pa bris 'bur gyi... sku'i rnam par gyur pa mos / /
'dir smras pa /
gang gi mtshan snyan ga bur zegs ma tsam / /
'thungs pa yis kyang srid zhi'i tsha gdung kun / /
sel la rgyal dang rgyal sras rgyu skar khrod / /
mtshungs med bdud rtsi'i zla ba 'di kho na / /
de phyir rgyal yum bsam... 'phel yid bzhin nor / /
rtse gcig sgrub pa'i rgyal mtshan rtser bkod de / /
don gnyis 'dod rgu'i char chen 'bad med du / /
'bebs pa'i thabs mkhas cho ga bdag gis brtsams / /
'dir 'bad dge bas tshe rabs thams cad du / /
yum... @# / /
mchog lhag pa'i lha mos rjes bzung nas / /
'gro kun srid mtsho las sgrol ded dpon mchog /
zla med khams gsum bla ma 'grub gyur cig /
ces rje btsun sgrol ma tsit+ta ma Ni'i bsnyen sgrub sbrags ma'i 'don chog dngos grub bung ba 'gugs pa'i yid 'phrog ut+pal gsar pa'i skyed tshal zhes bya ba 'di yang bkra shis chos gling gi dge slong gcig tu dge la brtson pa'i bla ma blo bzang chos 'phel lags nas yang yang bskul ba'i dor /
rgyal kun 'dus zhal rdo rje 'chang pha bong kha pa'i zhal snga nas las /
lugs 'di'i dbang dang lung lag len dmar khrid dang bcas pa legs par thob pa sku bcar mtshan zhabs dar han khri byang sprul sku blo bzang ye shes bstan 'dzin rgya mtshor 'bod pas shing spre mgo zla'i yar tshes bzang por sbyar ba 'gro kun 'phags mas dgyes bzhin rjes su 'dzin... pa'i rgyur gyur cig / / /
' mtshams tho'i spel tshig /
gzugs snang zhi khro'i dra ba'i gar / /
sgra grags nA da'i gdangs su 'khrol / /
rig stong skye med chos sku'i ngang / /
bsrung dang bzlog pa ma dmigs kyang / /
gzhom med rdo rje srung ba'i gur / /
'bar phreng khro... bo'i sprin 'khrugs pas / /
kun rtog 'khrul pa'i gegs kyi dpung / /
dmigs med dbyings su rgya yis thob / /
badzra rak+Sha hUM / / / /
smar khams 'od bla'i mdzod pa blo gros chos 'dzin nas dpar du bskrun pas skye kun 'phags mas rjes 'dzin shog / / /
dge legs 'phel / / /
