@## / /
na mo gu ru b+h+yaH 'dir sman bla mched bdun la gsol ba gdab tshul ni /
bla ma sangs rgyas chos dang dge 'dun la / /
byang chub bar du gus pas bdag skyabs mchi / /
'gro ba'i don du sangs rgyas thob bya'i phyir / /
bde gshegs bdun la gsol ba gdab par bgyi / /
lan gsum rang gi spyi bor sangs rgyas sman gyi bla / /
sku mdog sngon po phyag g.yas mchog sbyin gyis / /
aru ra dang g.yon pas mnyam gzhag steng / /
sman gyi bdud rtsis gang ba'i lhung bzed bsnams / /
de yi spyi bor mngon mkhyen rgyal po ni / /
sku mdog dmar po mchog sbyin mnyam gzhag mdzad / /
de yi spyi bor chos bsgrags rgya mtsho'i dbyangs / /
sku mdog dkar dmar phyog gnyis chos 'chad mdzad / /
de yi spyi bor mya ngan med mchog dpal / /
sku mdog dmar skya phyag gnyis mnyam gzhag mdzad / /
de yi spyi bor gser bzang dri med de / /
sku mdog ser po phyag gnyis tshes 'chad mdzad / /
de yi spyi bor sgra dbyangs rgyal po ni / /
sku mdog ser po mchog spyin mnyam gzhag mdzad / /
de yi spyi bor mtshan legs yongs grags dpal / /
sku mdog ser po skyabs sbyin mnyam gzhag mdzad / /
thams cad chos gos gsum gsol mtshan dpes spras / /
pad zla'i gdan la skyil mo krung gis bzhugs / /
mtshan snyan ga pur zegs ma reg tsam byas / /
mnar med me yang rab bsil pad mtsho ltar / /
sgyur mdzad snyigs ma'i mgon po mched bdun la /
lus ngag yid gsum gus pas phyag 'tshal lo / /
dngos bshams gzungs rig /
nas| mngon sum bstan du gsol / /
mtshan legs kyi mtshan lan bdun brjod /
de bzhin gshegs pa mtshan legs par yongs grags dpal 'od du zhu nas sgra dang rgyal po la thim par gyur /
de'i mtshan lan bdun brjod /
de bzhin gshegs pa sgra dbyangs rgyal po 'od du zhu nas gser bzang dri med la thim par gyur /
de'i mtshan lan bdun brjod /
de bzhin gshegs pa gser bzang dri med 'od du zhu nas mya ngan med mchog dpal la thim par gyur /
de'i mtshan bdun brjod /
de bzhin gshegs pa mya ngan med mchog dpal 'od du zhu nas chos bsgrags rgya mtsho'i dbyangs la thim par gyur /
de'i mtshan bdun brjod /
de bzhin gshegs pa chos bsgrags rgya mtsho'i dbyangs 'od du zhu nas mngon mkhyen rgyal po la thim par gyur /
de'i mtshan bdun brjod /
de bzhin gshegs pa mngon mkhyen rgyal po 'od du zhu nas sman pa'i rgyal po la thim par gyur /
de'i mtshan bdun brjod /
de bzhin gshegs pa sman pa'i rgyal po 'od du zhu nas rang la thim pas rang gi nang gdon sdig sgrib thams cad dag nas sman pa'i rgyal por gyur pa'i thugs kar zla ba'i steng du hUM yig sngags 'phreng dang bcas pas mtshan par gyur /
tar+ya thA /
oM b+he Sha dzyo b+ha Sha dzyo mahA b+hai Sha dzyo b+hai Sha thye ? /
rA jAs mung+ga te swA hA| bzla| bde gshegs mchod bdun phyag mchod mtshan bzlas dges / /
gong gi sngon tshe btab pa'i smon lam chog /
brgyad gnyis bzhi bzhi bcu gnyis grangs ldan pa / /
bdag sogs 'gro bas deng 'dir 'grub gyur cig /
ces pa 'di yang thar rtse nam mkha' dpal bzang dang /
ku sA li d+harma badzra gyi gsung la btus nas ban gzugs d+harma b+ha dras rang gi nyams len du bris / /
! par 'di bzhad ljongs dge 'phel chos grwar bzhugs / /
dge legs 'phel / / / /

