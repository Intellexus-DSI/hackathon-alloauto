@# / /
bde mchog dril bu pa'i bla brgyud gsol 'debs dang /
dpal 'khor lo bde mchog dril bu lha lnga'i dbang chog bde chen snying po zhes bya ba bzhugs / /
@## / /
na mo gu ru b+h+yaH dpal ldan he ru ka dang rnal 'byor ma / /
dril bu rus sbal 'bar 'dzin nag po pa / /
gu hya rnam rgyal tai lo nA ro dang / /
pham mthing sku mched rnams la gsol ba 'debs / /
sher brtsegs mal lo sa chen rje btsun mched / /
sa paN 'phags pa zhang ston brag phug ba / /
bla ma dam pa rje btsun blo bzang grags / /
mkhas grub sku mched rnams la gsol ba 'debs / /
d+harma badzra dben sa yab sras dang / /
chos rgyan dkon rgyan bstan 'dzin 'phrin las zhabs / /
mkhas btsun byams mgon yongs 'dzin paN+Di ta / /
rtsa ba'i bla ma rnams la gsol ba 'debs / /
mthun mong lam sbyangs dbang thob dam tshig ldan / /
phyi nang bskyed pa'i rim pa phra rags dang / /
rdzogs rim rim lnga'i nyams len @# / /
mthar phyin te /
sku bzhi mngon du 'gyur bar byin gyis rlobs / /
zhes bde mchog dril bu lugs kyi gsol 'debs su d+harma b+ha dras bris /
! na mo gu ru tsa kra sam+b+ha rA ya /
dpal ldan 'khor lo sdom pa yab yuM dang / /
dbyer med rje btsun bla ma'i zhabs btud nas / /
grub chen dril bu'i bzhed srol lha mchog lnga'i / /
rnam dag dbang gi cho ga mdor bsdus bri / /
'di la bzhi /
bdag bskyed /
bum sgrub /
mdun bskyed /
dbang chog go /
dang po ni /
paN chen blo bzang chos kyi rgyal mtshan gyis mdzad pa'i sgrub thabs bde chen 'byung gnas ltar ro / /
gnyis pa bum sgrub ni /
bum pa gnyis khaN+Da ro hes bsangs /
swa b+hA was sbyangs /
stong pa'i ngang las paM las padma dang a las zla ba'i steng du baM baM las rin po che'i bum pa mtshan nyid thams cad dang ldan par gyur /
oM tep+ta tap+te mahA tap+te swA hA /
gnyis /
lha'i chu bo gaM kA dang bum pa'i chu dbyer mi phyed par gyur /
rnam rgyal bum pa'i nang du /
sna tshogs padma 'dab ma brgyad ba'i dbus su mtshan dpe'i ngo bo dbyangs so gnyis dangX mnyam pa nyid kyi ye shes /
zla ba'i dbus su dkar la dmar ba'i mdangs can gyi hUM yig so sor rtog pa'i ye shes /
hUM las x hUM dang bcas pa yongs su gyur ba las lha lnga gdan dang bcas pa dus gcig tu grub pa ni chos kyi dbyings kyi ye shes te /
de yang padma'i lte bar nyi gdan la bcom ldan 'das dpal he ru kaX byang chub kyi sems kyis gang ba re re /
las bum gyi nang du pang nyi'i gdan la paM las gri gug paM gyis mtshan pa las dum skyes ma dmar mo zhal gcig phyag gnyis kyis gri gug dang thod pa 'dzin cing g.yas brkyangs kyis bzhugs pa /
lha rnams kyi spyi bor zla ba la oM dkar po x mkha' 'gro ma sogs bzhi la rin 'byung /
dum skyes ma la 'od dpag med kyis dbu brgyan par gyur /
ces bdag la zhes pa 'di la zhes bsgyur nas bdag bskyed ltar bskyed /
de nas mchod pa byin gyis brlabs la /
oM sarba ta tha ga ta ar+g+hi nas /
shap+ta pra tI ts+tsha swA hA'i bar gyis phyi mchod dang /
so so'i sngags la oM AH hUM btags pas nang mchod phul| lhag pa'i lha mchog bla ma he ru ka / /
kun la ma ltar brtse ba rje btsun ma / /
dpa' bo dpa' mo'i dbang phyug thams cad kyi / /
zhabs kyi padmor gus pas phyag 'tshal lo /
zhes bstod @# / /
de nas hUM /
zhes gzungs thag dang 'phreng ba bzungs la /
sngags rkyi 'od zer gyis phyogs bcu'i sangs rgyas dang byang chub sems dpa' thams cad kyi ye shes kyi bdud rtsi bkug nas bum pa'i chu la thim par gyur par bsams la /
rnam rgyal la gtso bo yab yum gyi snying po dang nyi snying dang lha mo bzhi'i snying po rnams brgya rtsa brgyad dam nyer gcig re /
las bum la zhal bzhi pa'i sngags dang /
khaN+Da ro he ye hUM /
zhes pa rnams ci mang bzlas la /
gong bzhin mchod ye hUM /
zhes pa rnams ci mang bzlas la /
gong bzhin mchod bstod bya /
ma 'byor ba dang zhes sogs kyis bzod par gsol /
dung chos kyi mchod yon bum par phul la /
oM AH hUM /
lha rnams chags pa chen po'i mes zhu nas byang chub kyi sems kyi ngo bor bum pa'i chu dang ro gcig tu gyur bar bsam mo / /
! gsum pa mdun bskyed ni /
dkyil 'khor khaN+Da ro hes bsangs /
shUn+ya tAsa sbyangs /
stong pa'i ngang las skang cig gis rdo rje'i sa gzhi x mnyam pa nyid kyi ye shes /
zla ba'i dbus su dkar la dmar ba'i mdangs can gyi hUM yig so sor rtog pa'i ye shes /
hUM lasX byang chub kyi sems kyis gang ba re re /
lha rnams kyi spyi bor zla ba la oM dkar po x mkha' 'gro ma sogs bzhi la rin 'byung gis dbu brgyan par gyur /
ces bdag bskyed ltar bskyed /
de nas chu bzhi nyer spyod rol mo 'dod yon rnams bdag bskyed ltar byin gyis brlabs la /
dag cing dri med yid 'ong ba'i / /
sngags kyi yon chab mchog 'di dang / /
bdag gis dad pas 'bul lags na / /
bzhes nas bdag la bka' drin stsol /
oM AH hrIH pra wa ra sad ka raM ar+g+haM pra tI ts+tsha hUM swA hA /
de bzhin du yon chab kyi gnas su /
zhabs bsil /
zhal bsil /
bsang gtor /
zhes dang /
ar+g+haM gyi gnas su pA dyaM /
A ny+tsa maNaM /
pro k+Sha NaM /
bcug la chu bzhi dang /
ston zla'i mdog can zhal gcig phyag bzhi ma / /
g.yas g.yon dang po'i phyag gis rdor dril dang / /
'og mas spel legs me tog 'phreng ba 'dzin / /
rdo rje me tog ma yis mchod par bya /
oM badzra puSh+pe AH hUM swA hA /
dud pa'i mdog can x g.yas g.yon x 'og mas dri zhim bdug pa'i spos snod 'dzin / /
rdo rje bdug spose x d+hU pe /
gur kum mdog can x g.yas g.yon x 'og mas rin chen 'od 'bar snang gsal 'dzin / /
rdo rje mar me x dI pe /
margada mdog can x g.yas g.yon x 'og mas @# / /
stong gsum ngad ldang dri mchog 'dzin / /
rdo rje byug pa x gan+d+he /
sna tshogs mdog canX g.yas g.yon x 'og mas ro brgya ldan pa'i zhal zas 'dzin / /
rdo rje zhal zas nai wi dye /
yid 'ong rol mo'i cha byad mtha' yas las / /
byung pa'i gdangs snyan mi 'dra du ma can / /
thos pas lus sems gdung ba zhi byed pa / /
sna tshogs rol mo'i sgra yis mchod par bya /
shap+ta /
zhes nyer spyod rol mo dang /
gangs ri'i mdog can zhal gcig phyag bzhi ma / /
g.yas pas dri med me long DA ma ru / /
g.yon pas bde skyong snod dang khaTAM 'dzin / /
gzugs kyi rdo rje ma yis mchod par bya /
oM AH badzra Ada r+she hUM /
dbang sngon mdog can x g.yas pas baiDUra pi wang DA ma ru / /
g.yon pasX sgra yiX wi ni /
gser gyi mdog can x g.yas pas dri yi dung chos x g.yon pas x dra yi x gan+d+he /
byu ru'i mdog can x /
g.yas pas sbrang chang snod dang x g.yon pas x ro yi x ra se /
dur pa'i mdog can X g.yas pas sna tshogs gos dang x g.yon pas x reg bya'i x spar+she /
kun+da'i mdog can x g.yas pas chos kyi 'byung gnas x g.yon pas x chos dbyings x d+harme /
zhes 'dod yon drug dang /
spro na /
gser sbyangs las byas mu khyud rtsibs stong can / /
nyi ma'i gzi byin pham byed gang gi mthus / /
gling bzhi'i dpal la 'dod rgur dbang byed ba'i / /
'khor lo rin chen nam mkha' bskang ste dbul /
oM badzra tsa kra rat+na pra tI ts+tsha hUM swA hA /
mtho ris bdag po'i cod pan du 'os shing / /
dri ma kun bral gzhi 'bar baiDUr+ya / /
sa steng 'dod rgu'i char gyis 'geng byed pa / /
nor bu ren chen x ma Ni /
'chi med mdzes pa'i tshogs rnams lan brgyar yang / /
pham byed gzugs dang lang tsho'i dpal yon can / /
mthong bas bde ster kun gyi yid 'phrog ma / /
btsun mo rin chen x strI /
yon tan drug shes phur bu'i khengs pa 'phrog /
'tshe ba med par nor 'dzin dbang du byed / /
sa chen skyong pa'i bya ba kun la mkhas / /
blon po x pa ri'i Na ya ka /
gangs ri'i dbang por dogs pa dang ldan zhing / /
gser gyi dra bas gdong mdzes spyi gtsug mtho / /
pha rol dgra 'joms 'gyogs 'gro cang shes pa / /
glang po x ga dza /
stong gsum yud kyis skor byed bang 'gros ldan / /
rin chen sga srab nor bu'i lan tshar 'phyang mdongs ldan mgrin pa'i spu ltar lta na sdug /
rta mchog x a shwa /
gang gi dpal gyis rmugs 'dzin dbang po yang / /
nges par skyeng byed 'bru dang rin chen gyi / /
bang mdzod nam yang zad pa med pa can / /
@# / /
khyim bdag x gr-i ha pa te /
zhes rin chen bdun te phyi mchod rnams 'bul /
de nas drin can rtsa ba dang brgyud par bcas pa'i /
zhes pa nas /
mnyes par gyur /
ces pa'i bar gyis nang gsang de nyid kyi mchod pa 'bul /
sku bzhi'i bdag nyid khyab bdag rdo rje 'chang / /
gang 'dul ji bzhin mchog dang mthun mong gi /
dngos grub 'dod pa 'jo ba'i dbang gi rgyal /
zla med rdo rje can zhabs la phyag 'tshal / /
shes bya'i dkyil 'khor lhan skyes bde ba cher / /
sdom mdzad bcom ldan dpa' bo'i dbang phyug dang / /
dran pas srid zhi'i bdung sel rje btsun ma / /
'khor lo'i bdag po yab yum la phyag 'tshal / /
phyogs kyi padma'i 'dab mar tshogs gnyis kyi / /
mdzes sdug lang tsho rgyas pa'i 'jo sgeg gis / /
dpa' bo'i brtan pa 'phrog pa'i rnam 'gyur can / /
bde chen lha mo bzhi la phyag 'tshal lo| |sgrib bral lhan skyes bde ba'i ngo bo nyid / /
sna tshogs sgyu 'phrul dra ba'i rol ba las / /
dag pa'i brtan dang g.yo ba'i rang bzhin gyi / /
rten dang brten par sprul la phyag 'tshal lo / /
de ltar bstod pas rje btsun yab yum gyis / /
dgyes bzhin 'bral med rjes su bzung ba'i mthus / /
bde chen lhan skyes dga' bas myos thob ste / /
sku gsum go 'phang tshe 'dir thob par shog /
ces bstod la bdag bskyed bzhin bzlas pa bya'o / /
de nas gtor ma nang mchod ltar byin gyis brlabs la /
lha rnams kyi ljags la hUM las skyes pa'i rdo rje rtse mo gsum pa nas 'bru tsam 'khod pa'i 'od zer gyi sbu gus gtor ma'i bcud drangs te gsol bar gyur /
oM badzra a ra li hoH dzaH hUM baM hoH badzra TA ki n.ya sa ma ya staM / /
tri sh+ya haH lan gsum gyis phul /
phyi nang gis mchod cing bstong la / /
srid pa dang mnyam zhi ba chags bcom kun tu rtog pa 'joms / /
khyod ni dngos po mtha' ngag mkha' ltar gzigs pa dang ldan pa / /
mgon po shin tu brtse ba lci ba'i chus brlan thugs kyi chus / /
mdzod cig lha mo rnams kyis bdag la shin tu rjes brtser mdzod /
ces 'dod don la gsol ba gdab po / /
de nas phyi rol du mchod gtor byin gyis brlabs la /
phaiM| thugs ka'i hUM gi 'od zer gyis /
dur khrod brgyad na gnas pa'i phyogs skyong zhing skyong klu la sogs pa spyan drangs /
phyogs mtshams brgyad du 'khod pa skad cig gis 'do gsal du bcug pa las /
bde mchog yab yum gyi skur bzhengs pa'i ljags la hUM las skyes pa'i X gsol bar gyur /
oM kha kha khA hi khA hi /
sarba k+Sha /
rak+Sha sa b+hU ta /
pre ta /
pi shA tsa /
Un+ma da /
a pa sma ra /
badzra TA kA DA ki n.ya daM ya /
i maM ba liM gri hA n+tu /
sa ma ya ra k+Sha n+tu /
ma ma sarba si d+d+hi m+me pra @# / /
yats+tshan+tu /
ya the baM /
ya the sh+TaM /
b+hu dza tha /
pi pA tha /
dzI g+h+ra tha /
mA ti kra ma tha /
ma ma sarba karta yA sang su khaM bi shud+ha ya /
sa ha yi ka b+ha ban+tu hUM hUM phaT phaT swA hA /
lan gnyis kyis phul| oM ar+g+haM pra tI ts+tsha swA hA /
oM pA dyaM pra tI ts+tsha swA hA /
oM badzra puSh+pe aH hUM nas shap+ta AH hUM gi bar gyig mchod /
phyogs skyong zhing skyong klu la sogs pa rnams kyi zhal du oM AH hUM gis nang mchod phul| bstan pa srung dang 'gro ba'i don mdzad phyir / /
thugs dam bcas shing zhal gyis 'ches pa rnams / /
dpal chen bka' sdod yid ltar mgyogs pa yi / /
'jigs pa'i gzugs can drag gtum mi bzang pa / /
gdug pa 'dul mdzad nag po'i phyogs rnams 'joms / /
rnal 'byor las la 'bras bu ster mdzad cing / /
mthu stobs byin rlabs bsam gyis mi khyab pa'i / /
gnod sbyin tshogs sogs brgyad la phyag 'tshal lo / /
sde brgyad btsun mo sras dang g.yog bcas pas / /
dngos grub kun gyi bka' drin bdag la stsol /
ces 'phrin las bcol la /
oM badzra muH 'jig sten pa rnams rang gnas su gshegs par gyur /
ces brjod cing /
spro na nye rig dang sgo dbye mdor bsdus bya'o / /
! bzhi pa dbang chog ni /
maN+Dal phul te /
dga' chen khyod bdag ston pa bas /
slob dpon khyod ni dgongs su gsol / /
byang chub chen po'i tshul brtan pa / /
mgon po chen po bdag 'tshal lo / /
dam tshig de nyid bdag la stsol / /
sdom pa rnams kyang bdag la rtsol / /
sangs rgyas chos dang dge 'dun te /
skyabs gsum dag kyang bdag la stsol / /
thar ba chen po'i grong mchog tu / /
mgon po bdag ni 'jug par 'tshal / /
lan gsum gyis gsol ba bdab /
oM tsak+Shu ban+d+haM ba ra ma na ya hUM gis mig dar bcing /
AH khaM bi ra hUM gis me tog blang /
khaN+Da ro hes bsangs /
rang nyid he ru kar gsal ba'i gnas gsum du oM AH hUM gis mtshan par gyur /
ces byin gyis brlab /
bu khyod su yin ci la dga' / /
skal bzang bdag ni bde chen la'o / /
de yis bu la ci zhig bya / /
sangs rgyas mchog gi dam tshig go /
zhes dri lan bya /
dkon mchog gsum la bdag skyabs mchi /
zhes sogs lan gsum gyis byang sdom dang /
sangs rgyas byang chub sems dpa' kun /
zhes sogs lan gsum gyis sngags sdom gzung /
rang gi snying gar zla ba la gnas pa'i rdo rje dkar po kun rdzob dang don dam byang sems kyi ngo bor gyur /
oM sarba yo ga rtsi t+ta ut+pa ta yA mi /
zhes thams cad rnal 'byor gyi sems bskyed /
oM su ra te sa ma ya staM hoH sid+d+h+ya badzra @# / /
ya thA su kha /
zhes brtan par bya /
deng khyod la de bzhin gshegs pa thams cad kyis byin gyis rlob par 'gyur gyis /
khyod kyis kyang de bzhin gshegs pa thams cad kyi mchog tu gsang ba'i dkyil 'khor 'di dkyil 'khor du ma zhugs pa rnams la smra bar mi bya zhing ma dad pa rnams la yang ma yin no /
zhes gsang bar gdams /
! hUM dza hUM /
zhes khrid nas /
AH khaM bI ra hUM /
zhes nang du zhugs /
ma hA ra ta su dr-i D+ha su to sho su su kho badzra satwa A dya sid+d+ha maM /
zhes g.yon skor gsum bya /
oM na maste hUM /
na mA mi hUM /
na mo na maH hUM swA hA /
zhes phyag bya /
de nas /
khyod kyis dam tshig rdo rje 'di / /
'ga' la smras na mgo bo 'gems /
zhes dang /
he ru ka dpal deng khyod kyi / /
snying la yang dag zhugs par gyur / /
gal te tshul 'di smras na ni / /
de ma thag tu dral te gshegs /
zhes rtsa ltung bdun pa dang /
'di ni bu khyod bdud rtsi ste / /
ma bsrungs sreg par byed pa'i dug / /
bsrungs na dngos grub 'gyur ba ste / /
bdung rtsi lnga yi chus 'grub pa'o /
oM pany+tsa a mr-i ta u da ka thaH thaH thaH zhes dam tshig spyi dang /
rdo rje 'dzin pa nga yin gyis / /
khyod kyis smad par mi bya zhing / /
dam tshig 'gal bar mi bya ste / /
dmyal la sogs par 'gro 'gyur ro /
zhes rtsa ltung dang po la dam bzhag bya /
de nas /
dpa' bo dang rnal 'byor ma thams cad kyis byin gyis rlogs shig /
dpal he ru ka bdag la dbab par mdzod cig /
ces gsol ba gdab bla ma dang gtso bo tha mi dang pa'i thugs ka'i hUM gi 'od zer gyis /
sangs rgyas dang byang sems /
dpa' bo dang rnal 'byor ma thams cad 'khor lo bde mchog gi lha'i rnam par spyan drangs /
rang gi lus la char chen po bab pa bzhin du ba spu'i sgo thams cad nas zhugs shing gnyis su med par thim par gyur /
yi ge bdun pa dang /
oM tiSh+T+ha ma hA kro d+ha A be sha ya hUM /
zhes bzlas te ye shes dbab /
tiShTHa badzra /
zhes brtan par bya /
! de nas /
oM pra tI ts+tsha badzra hoH zhes me tog dor /
oM pra ti grih+Na stwaM e maM sa twa ma hA ba la /
zhes mgo la bcing /
he ru ka dpal deng khyod kyi / /
mig 'byed par ni brtson par mdzad / /
phye bas thams cad mthong 'gyur ba'i / /
rdo rje'i mig ni bla na med /
oM 'dzra ne tra a pa ha ra pha Ta laM hrIH zhes mig dar bsal /
he badzra pA shya /
zhes lta bar bskul bas| dpal 'khor lo bde mchog lha lnga'i rten dang brten par bcas pa'i dkyil 'khor thams cad mngon sum du mthong bar gyur par bsam mo / /
! de nas maN+Dal phul te /
chos @# / /
bden bdag nyid bsam mi khyab / /
bdag la dbang ni bskur bar mdzod /
ces lan gsum gsol ba gdab /
bdag dang bum chu khaN+Da ro his bsangs /
swa b+hA was sbyangs /
stong pa'i ngang las pad nyi'i steng du hUM las rdo rje hUM gis mtshan pa las /
mi bskyod pa sngon po zhal gcig phyag gnyis kyis rdo rje dang dril bu 'dzin pas mA ma ki sngon mo gri gug dang thod pa 'dzin pa la 'khyud pa'i dpral bar oM /
mgrin par AH thugs kar hUM /
bla ma dang gtso bo tha mi dad pa'i thugs ka'i hUM gi 'od zer gyis ye shes pa dang dbang gi lha rnams spyan drangs /
phaiM /
dzaH hUM baM hoH gnyis su med par gyur /
dbang gi lhas dbang rdzas kyi lha la dbang bskur /
rdo rje sems dpas dbu brgyan par gyur /
oM ar+g+haM nas /
shap+ta pra tI ts+tsha hUM swA hA'i bar gyis mchod /
yab yum snyoms 'jug gis zhu ba'i bum chur gyur /
ces bskyed /
bla ma dang gtso bo tha mi dad pa'i thugs ka'i hUM gi 'od zer gyis /
dbang gi lha dpal 'khor lo sdom pa'i rten dang brten ba'i dkyil 'khor spyan drangs /
sngar ltar mchod /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
sgo mtshams ma brgyad kyis bgegs bskrad /
dpa' bo rnams kyis shis pa brjod /
dpa' mo rnams kyis rdo rje'i glu len /
gzugs rdo rje ma la sogs pas mchod /
gtso bos dbang bskur ba'i dgongs pa mdzad /
yum bzhi phag mo dang bcas pas rin po che'i bum pa bdung rtsi lngas gang ba bzung ste spyi bo nas dbang bskur bar gyur /
bkra shis gang zhig chos kyi dbyings las nges 'byung ba / /
he ru ka dpal 'jigs byed rgyal po 'bar ba'i sku / /
shes rab phag mo'i padmar rdo rjes rol mdzad pa'i / /
bden pa des kyang bde mchog la gnas bkra shis shog ces shis pa brjod /
dbang bskur rdo rje chen po ni / /
khams gsum kun gyis phyag byas pa / /
sangs rgyas kun gyi gsang gsum gyi / /
gnas las byung ba spyin par bya /
oM tsa kra bE ra stwi /
a b+hi Shi ny+tsa mi /
zhes dbang bskur bas lus thams cad gang /
bde ba chen po myong /
dri ma thams cad dag chu'i lhag ma spyi gtsug tu gnas pa yongs su gyur pa las mi bsk yod pas dbu brgyan par gyur /
dzaH hUM baM hoH dbang lha rnams rang gi ba spu'i sgo nas thim par gyur /
rang la sngar ltar mchod /
de ltar chu'i dbang thob pas rnam par shes pa'i phung po gnas bsgyur te /
chos kyi dbyings kyi ye shes mngon du byas so / /
zhes dag pa brjod /
! /
de nas bdag dang cod pan bsangs @# / /
sbyangs /
stong pa'i ngang las pad nyi'i steng du aM las rin po che aM gis mtshan pa las rin 'byung ser po zhal gcig phyag gnyis kyis rin po che dang dril bu 'dzin pas rin che sgrol ma ser mo gri gug dang X zhu ba'i cod pan du gyur X gnas las byung ba sbyin par bya /
yum gyi nye snying dang rnal 'byor ma bzhi'i sngags sprel nas brjod /
oM sarba ta thA ga te a b+hi sHre ? ka ta sa ma ya shri ye hUM /
zhes dbang bskur bas X gyur pa las rin 'byung gis dbu brgyan par gyun /
dzaH hUM X de ltar cod pan gyi dbang thob pas tshor ba'i phung po gnas bsgyur te /
mnyam pa nyid kyi ye shes mdon du byas so /
zhes dag pa brjod ! /
de nas bdag dang rdo rje bsangs sbyangs /
stong pa'i ngang las pad nyi' steng du dzi las padmi dzraM gis mtshan pa las 'od dpag med dmar po zhal gcig phyag gnyis kyis padma dang dril bu 'dzin pas gos dkar mo dmar mo gri gug dang X zhu ba'i rdo rjer ? gyur /
X sbyin par bya /
he ru ka dpal dbang sogs kyis / /
deng khyod bdag por dbang bskur 'gyur / /
'di de sangs rgyas thams cad nyid / /
rab tu grub phyir rdo rje zungs /
oM sa rda ta thA X gyur pa las 'od dpag med kyis dbu brgyan par gyur /
dzaH hUM X de ltar rdo rje'i dbang thob pas 'du shes kyi phung po gnas bsgyur te /
so sor rtog pa'i ye shes mngon du byas so /
zhes dag pa brjod de nas bdag dang dril bu bsangs sbyangs /
stong pa'i ngang las pad nyi'i steng du khaM las ral gri khaM gis mtshan pa las don grub ljang gu zhal gcig phyag gnyis kyis ral gri dang dril bu 'dzin pas dam tshig sgrol ma ljang gu gri gug dang X zhu ba'i dril bur gyur X sbyin par bya /
'di ni rnal 'byor ma kun gyi / /
dril bu sgra kun rjes 'gror bshad / /
khyod kyis kyang ni rtag tu bcang / /
byang chub mchog tu rgyal ba bzhed /
oM sarba ta thA X gyur pa las don grub kyis dbu brgyan par gyur /
dzaH hUM X de ltar dril bu'i dbang thob pas 'du byed kyi phung po gnas bsgyur te /
bya ba grub ba'i ye shes mngon du byas so / /
zhes dag pa brjod /
! de nas rang nyid bsangs sbyangs /
stong pa'i dang las pad zla'i steng du b+hAM las 'khor lo b+hUM gyis mtshan pa las rang nyid rnam snang dkar po zhal gcig phyag gnyis kyis 'khor lo dang dril bu 'dzin pas spyan ma dkar mo gri gug dang X ye shes pa spyan drangs /
phaiM| dzaH hUM baM hoH gnyis su med par gyur /
bla ma dang gtso bo tha mi dad pa'i X spyin par bya| oM badzra satwa stwaM a b+hi ShI ny+tsa mi /
badzra nA ma a b+hi She ka ta /
kyai dpal tshe ge mo rdo rje zhes bya ba'i de bzhin gshegs pa'o / /
oM sarba ta thA X gyur pa las rnam snang gis dbu brgyan par gyur /
dzaH hUM X de ltar ming gi dbang thob pas gzugs kyi phung po gnas bsgyur te /
me long lta bu'i ye shes @# / /
mdon du byas so /
zhes dag pa brjod /
! de nas /
bla ma dang gtso bo tha mi dang pa'i thugs ka nas snying po'i sngags 'phreng byung ba zhal nas thon /
rang gi kha nas zhugs te snying gar hUM gi mthar 'khod pa'i 'od zer gyis sdig sgrib thams cad sbyangs par gyur /
oM shrI badzra X raM swA hA /
gsum /
bcom ldan bdag la stsal lags kyis / /
bcom ldan bdag la byin gyis rlobs /
gsum /
bcom ldan 'di la stsal lags kyis / /
bcom ldan 'di la byin gyis rlobs /
dpal 'khor lo bde mchog gi sku gsung thugs kyi byin rlabs thams cad 'jug par gyur cig /
ces sngags dbang bya /
! de nas /
rang nyid rdo rje sems dpa' dkar po yum dang bcas par gyur /
hUM las byung ba'i rdo rje /
ye shes lnga'i rang bzhin gyi rdo rje'i brtul zhugs dang mi 'bral bar gyis shig /
oM sarba ta thA ga ta sid+d+hi badzra sa ma ya ti ShTHa a Sha staM /
d+ha ra yA mi oM /
ha ha ha ha hi /
snying ga'i nang du yang rdor sems yab yum 'od 'phro ba gcig bzhugs par gyur| ces rdo rje'i brtul zhugs blang / /
! de nas /
rang nyid he ru ka sngon po zhal bzhi phyag bcu gnyis pa yum dang bcas par gyur /
yab yum gyi snying po gsum re bzla /
kha TaM ga lha'i sku bde ba chen po /
DA ma ru shes rab stong pa nyid /
thong pa bde stong dbyer med du sbyong ba /
tshangs skud rnam par mi rtog pa'i mtshon byad du shes par gyis la de dag dang mi 'bral bar gyis shig /
snying ga'i nang du he ru ka yab yum mtshon gang ba gcig bzhugs par gyur /
ces spyod pa'i brtul zhugs blang /
! de nas rang nyid lhag pa'i lha dang bla ma rgyal ba shAkya thub par gyur /
he ru ka dpal zhes bya ba'i / /
de bzhin gshegs pa nyid yin no / /
shrE he ru ka TA ki nI nA ma sarba ta tha ga ta sid+d+hi sa ma ya stwAM b+hU r+b+hU ba swaH bdud tshogs kun las rnam rgyal zhing / /
grong khyer mchog tu zhugs pa yin /
ces lung bstan cing dbugs dbyung /
! de nas maN+Dal phul te /
phyir mi ldog pa'i dbang bskur tshe / /
dpa' bo chen po bdag la stsol / /
'gro ba mtshan ma med byed pa / /
de ni da 'dir mdzad du gsol /
zhes lan gsum gsol ba gdab /
rang nyid bsangs sbyangs /
stong pa'i ngang las seng khri pad nyi'i steng du hUM las rdo rje hUM gis mtshan pa las pad nyid rdo rje 'chang sngon po zhal gcig phyag gnyis kyis rdo rje dang bril bu 'dzin pa rdo rje snyems ma sngon mo gri gug dangX ye shes pa spyan drangs /
phaiM| dza hUMH baM hoH gnyis su med par gyur pa'i steng du gdugs /
g.yas su rgyal mtshan /
g.yon du ba ngan /
mtha' skor du mchod pa'i sprin dang bcas par gyur /
@# / /
rdo rje dang dril bu bsangs sbyangs /
stong pa'i ngang las hUM las byung ba'i rdo rje sems dpa'i ngo bo dang /
oMH las byung ba'i dril bu rdo rje snyems ma'i ngo bor gyur /
ces bskyed oM ma hA badzra hUM /
stong pa nyid dang dbyer med pa'i bde ba chen po'i ye shes ni gsang ba'i rdo rje yin la /
de dran pa'i don du rdo rje zungs shig /
ces dang /
oM b+dz+ra g+haN+De aH chos thams cad rang bzhin med pa'i sgra dril bus sgrog par sems pa'i sgo nas dril bu zungs shig /
ces dang /
rang gi lus lha'i sku phyag rgya chen por sgom pa ni 'dar mi rung ba'i phyag rgya'i dam tshig yin la| de dang ye shes kyi phyag rgya gnyis mnyam par sbyar te dngos grub thams cad bsgrub par bya'o /
zhes dam tshig gsum gzung /
rang rdo rje 'chang yab yum 'khyud pa la brten nas byung ba'i bde ba dang stong pa nyid dbyer med du sbyar ba de rdo rje slob dpon gyi dbang gi ngo bo yin no /
zhes brjod /
bla ma dang gtso bo tha mi dad pa'i zhes sogs dbang lha spyan 'dren nas /
mi bskyod pas dbu brgyan par gyur /
ces pa'i bar chu dbang ltar la /
dzaH hUM baM hoH dbang lha rnams rang gi spyi bo nas thim par gyur /
oM su prati ShTHa ba dzre sA hA /
zhes brtan par byas la sngar ltar mchod do /
de nas /
bde stong dbyer mi phyed pa'i de nyid rig pa'i sgo nas 'dod pa'i yon tan lnga la longs spyod par bya'o / /
zhes 'dod yon la spyod pa dang /
bdag nyid dpa' bo dang rnal 'byor ma 'dus pa'i ngo bo he ru kar bltas la /
bdag nyid la mchod par bya'o / /
zhes lha mchod pa dang /
snod bcud skyu ma rtar shes par gyis la sems can gyi don byos shig /
ces sems can gyi don byed pa ste rjes gnang gsum nod /
des phyi ras bris kyi dkyil 'khor du bum pa'i dbang thob /
lus kyi dri ma dag /
lam bskyod rim yan lag dang bcas pa bsgom pa la dbang zhing /
'bras bu sprul sku 'grub pa'i skal pa can du byas so /
zhes dag pa brjod /
! de nas maN+Dal phul te /
bdag nyid che khyod ji lta bar / /
gtso bos bdag kyang de ltar mdzod / /
'khor ba 'dam gyi tshogs nang du / /
bying ba bdag la skyabs mdzod cig / /
ces lan gsum gsol ba gdab /
rang nyid 'od dpag med dmar po padma dang dril bu 'dzin par gyur /
bla ma dang gtso bo tha mi dad pa yab yum snyoms par zhugs pa'i dga' ba'i sgras dpa' bo dang dpa' mo rnams spyan drangs te /
yab yum gyi zhal du zhugs /
thugs kar chags pa chen po'i mes zhu nas byang sems dkar dmar du gyur /
'di de dpa' bo lha mo rnams / /
dam tshig rmad byung chen @# / /
po ste| |khams lnga ldan pa'i ro rtogs byed / /
bde ba gang de myang bar bya /
zhes stsal pa /
kye ma bde ba chen po'o /
zhes myangs pa la brten nas byung ba'i bde ba dang stong pa nyid dbyer med du sbyar ba de gsang dbang gi ngo bo yin no / /
bla ma yab yum gyi thugs ka nas he ru ka yab yum 'phros pa /
rang gi mgrin par thim par gyur /
ces brjod /
des kun rdzob byang sems kyi dkyil 'khor du gsang ba'i dbang thob /
ngag gi dri ma dag /
lam bdag byin rlabs kun rdzob sgyu ma'i rdzogs rim bsgom pa la dbang zhing /
'bras bu longs sku 'grub pa'i skal ba can du byas so /
zhes dag pa brjod /
! de nas maN+Dal phul te /
gsang dbang ltar gsol ba gdab /
lha mo 'di ni phyag rgya che / /
khyod la legs par sbyin par bya /
zhes gtad pa des /
bu khyod nga la gus byas nas / /
bdud rtsi rnam lnga za spro'am /
zhes pa la /
ji ltar gsungs pa'i dam tshig kun / /
lha mo ci phyir bdag mi spro /
zhes brjod pas dgyes te /
e ma nga yi padma 'di / /
bsten na tshe 'dir sangs rgyas 'grub /
padma b+ha ny+dzA hoH zhes gsungs par bsam / /
rang dang rig ma bsangs sbyangs /
stong pa'i ngang las pad nyi'i steng du hUM las rdo rje hUM gis mtshan pa las rang nyid bcom ldan 'das dpal he ru kaX lus thams cad la byugs pa'o / /
baM las gri gug baM gyis mtshan pa las rig ma bcom ldan 'das ma rdo rje phag moX lnga bcu'i do shal can du gyur /
yab kyi gsang gnas hUM las rdo rje dkar po stse lnga pa /
byA las nor bu dmar po byA ser pos mtshan pa /
yum gyi gsang gnas AH las padma dmar po 'dab ma gsum pa /
byA las lte ba dkar po byA ser pos mtshan par gyur /
thabs 'di la brten nas zag med gyi bde ba mngon du bya'o snyam du snyoms par bzhugs pas byang sems spyi bo nas mgrin par slebs pa na dga' ba /
mgrin pa nas snying gar slebs pa na mchog dga' /
snying ga nas lte bar slebs pa na khyad dga' /
lte ba nas nor bu'i rtser slebs pa na lhan skyes kyi dga' ba skyes /
de dang stong pa nyid dbyer med du sbyang ba de shes rab ye shes kyi dbang gi ngo bo yin no / /
deng nas bzung ste bu khyod kyi / /
ji srid byang chub snying po'i bar / /
rmi 'drar sems can thams cad kyi / /
don ni bdag nyid kun gyis gyis / /
zhes brjod /
des b+ha ga'i dkyil 'khor du shes rab ye shes kyi dbang thob /
yid kyi dri ma dag lam phyag rgya chen po don dam 'od gsal gyi rdzogs rim bsgom pa la dbang zhing /
'bras bu chos sku 'grub pa'i skal pa can du byas so / /
zhes dag par rjod / /
! de nas maN+Dal @# / /
phul te /
khyod zhabs padmo'i bka' drin gyis / /
gtso bo dbang bskur rnam gsum thob / /
de ring rin chen bzhi pa yang / /
bka' drin gyis ni bskyab tu gsol zhes lan gsum gsol ba gdab /
dbang gsum pa'i dus su lus 'dod lha yab yum dang sems bde stong dbyer med du mos pa'i rgyun je bzang du song ste /
mtha' sku rlung sems las grub pa'i yab yum zhal sbyor gyi rnam pa can dang thugs lhan skyes kyi bde stong dbyer med pa'i zung 'jug dngos gnas su 'grub pa yin no / /
zhes brjod /
de nas /
'di ni rang bzhin mdzes ma ste / /
phyi rol yul ni spangs pa'o / /
rig 'di bor nas de las ni / /
gzhan pa'i thabs kyis sangs rgyas med / /
rig ma'i brtul zhugs spyod cig bu / /
brtul zhugs rnams kyi bla ma'i bla /
zhes rig ma'i brtul zhugs blang /
des don dam byang sems kyi dkyil 'khor du tshig dbang rin po che thob /
sgo gsum kyi dri ma'i bag chags dag /
lam bsam mi khyab dbyer med zung 'jug gi rdzogs rim bsgom pa la dbang zhing /
'bras bu zung 'jug rdo rje 'chang 'grub pa'i skal pa can du byas so / /
zhes dag pa brjod /
de nas gtang rag gi maN+Dal dang mchod bstod byas la /
de ltar dpal ldan 'khor lo bde mchog gi /
bskyed rim mchod bstod bzlas sogs tshul bzhin du / /
bsgrubs pa'i dge bas sngon 'gro mthun mong lam / /
ma nor yongs su rdzogs pas rgyud smin shog| rdo rje slob dpon mchog gi ded dpon las / /
rnam dag dbang bzhi rab mnos dam tshig dang / /
sdom pa'i bcas mtshams tshul bzhin legs bsrungs nas / /
smin grol gdams pas bdag rgyud phyug par shog |srid pa'i gnas skabs la bdag sku gsum du / /
skyod byed rim pa dang po'i rnal 'byor che / /
zab gsal gnyis med lha sngags bsam gtan gyis / /
rab 'byams las kun thogs med 'grub par shog /
bla med myur lam mthar thug rdzogs pa'i rim / /
zab lam rim pa lnga ru bsdus pa'i don / /
'khrul med nyams su bstar las 'khor lo kun / /
sdom mdzad sku gsum go 'phang myur thob shog /
tshe 'dir ma 'grub 'chi ba'i dus kyi tshe / /
rje btsun yab yum dpa' bo dpa' mo'i tshogs / /
rab 'byams mchod rdzas thogs nas sdun bsus te / /
phyi nang mkha' spyod gnas su 'khrid gyur cig /
ces smon lam gdab / /
he ru ka'i yig brgya bzlas te bzod par gsol /
'dir ni gzugs dang lhan cig tu /
zhes sogs kyis brtan bzhugs bya /
de nas /
rab yangs kun gsal khyon 'gengs dkyil 'khor lha / /
bde gshegs sras bcas shis pa brjod pa'i @# / /
dbyangs / /
snyan par sgrog cing me tog char 'babs pas / /
sa gsum 'gro la shis pas skyong gyur cig /
rnal 'byor gsang mtha'i rgyud rgyal lam bzang la / /
brten nas grub pa mchog brnyes byin rlabs gter / /
rtsa ba brgyud pa'i bla ma ma lus pa'i / /
dge mtshan phun sum tshogs pa'i bkra shis shog /
ston pa phun tshogs khyab bdag he ru kaH gsang chen mthar thug lung dang rtogs pa'i chos / /
dkyil 'khor 'khor tshogs dge 'dun dkon mchog gi / /
dge mtshan phun sum tshogs pa'i bkra shis shog /
stong gsum khyon mtshungs rin chen gzhal med khang / /
nyi zla'i 'od 'phro rgyan gyis brgyan pa la / /
dge mtshan phun tshogs ji snyed mchis pa des snod bcud dpal g.yang bde legs khyab gyur cig /
ces shis pa brjod par bya'o / /
smras pa /
rnal 'byor dbang phyug rgyu skar 'phreng ba'i dbus / /
spangs rtogs 'od dkar bye bas mngon mtho ba / /
grub mchog dril bu zhabs zhes snyan pa'i rda / /
'dzam gling yangs pa'i khyon las brgal bar sgrog /
gang de'i bzhed srol lha lnga'i dbang chog 'di / /
dben sa pa dang sgrol ba'i mgon po sogs / /
dam pa'i gsung bzhin 'jam mgon yab sras kyi /
gzhung las btus nas go sla'i ngag gis bshad / /
dge bas nyer bzhi'i yul gnas dpa' bo dang / /
sngags zhing lhan skyes Da ki'i tshogs rnams kyis / /
brtse ba'i thugs kyis phyi nang gsang ba'i grogs / /
mdzad nas rim gnyis lam bzang mthar phyin shog /
ces dpal 'khor lo bde mchog dril bu lha lnga'i dbang chog bde chen snying po zhes bya ba 'di ni /
sh+k+ya'i dge slong rig pa 'dzin pa d+ha rma b+ha dras sna tshogs kyi lo'i gro bzhin zla ba'i yar ngo'i tshes bcu'i nyin bzhad dngul chu'i ri phug tu sbyar ba'o / /
mang+ga laM / / /

