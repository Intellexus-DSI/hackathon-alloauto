@# / /
le'u bzhi pa'i mtha' dpyod mkhas pa'i dbang po rje btsun chos kyi rgyal mtshan dpal bzang po'i zhal snga nas kyis mdzad pa mthong bas yid phrog zhes bya ba bzhugs so / / / /
@## /
rje btsun bla ma dam pa dmigs pa med pa'i thugs rje chen po dang ldan pa rnams kyi zhabs la gus pa chen pos phyag 'tshal lo / /
gsung rab gangs ri'i spo la gnas bcas nas / /
sgrub dang sun 'byin rigs pa'i nga ro yis / /
phas rgol glong po'i spobs pa 'phrog byed pa / /
smra ba'i seng ge chos kyi grags pa rgyal / /
skyabs gsum rig pas sgrub byed grags pa'i gsung / /
rnam 'grel legs par bshad pa'i gter chen po / /
gzhan don le'u gzhung gi dka' gnas rnams / /
rgyal tshab dar ma'i lugs bzhin dbye bar bya / /
de spangs phyir bdag mthong ba'i tshig /
zhes pa'i skabs su mtha' dpyad pa la / /
sgrub ngag dang sun 'byin gnyis kyi byed las kyi khyad par bshad pa /
rang don le'u dang gzhan dor le'u'i dgos pa'i khyad par bshad pa /
gzhan don rjes dpag gi rnam gzhag la dpyad pa dang gsum /
dang po la dogs pa bkod pa dang /
de'i lan bstan pa gnyis /
dang po ni /
kho na re /
rtag na ma byas pas khyab /
dper na 'dus ma byas kyi nam mkha' bzhin /
sgra ni byas zhes pa'i chos mi mthun sbyor gyi @## / /
sgrub ngag yang dag dang /
sgra chos can ma byas par thal /
rtag pa'i phyir ces pa'i chos mi mthun pa'i sun 'byin gyi thal 'gyur gnyis la byed las mi 'dra ba'i khyad par med par thal| de gnyis kas phyir rgol gyi ngor mi 'dod pa 'phen cing /
'dod pa 'gog par byed /
rgol ba'i ngor 'dod pa sgrub cing /
mi 'dod pa 'gog pa'i phyir zhe na /
gnyis pa ni /
thar lam gsal byed las skyon med de gnyis kas 'brel ba ston par khyad par med kyang /
rang rgyud kyi rtags dang thal 'gyur gyi rtags blo yul du song ba'i dngos kyi 'bras bu mi 'dra ste /
thal 'gyur la ni /
rtag na ma byas pas khyab pa des /
sgra ni rtag pa'i phyir ma byas par thal ba 'phangs pa na /
sngar mi 'dod pa'i don sgra ma byas par 'dod pa'i phyogs 'gog par 'dug snyam pa ni mi 'dod pa 'phen pa yin la /
de ni khyab pa nges shing thal 'gyur gyi rtags rtag par blo yul du song ba'i dngos kyi 'bras bu yin la /
chos mi mthun pa'i sgrub ngag yang dag la ni /
sgra ni byas zhes pa'i rang rgyud kyi rtags tshad ma'i yul du song zhing / /
khyab pa nges pa'i dngos kyi 'bras bu la sgrub bya nges par byed pa yin no / /
des na sun 'byin gyis mtha' gcig tu 'dzin pa'i log rtog log nas blo the tshom can du byed pa yin la sgrub ngag yang dag la brten nas mtha' gnyis su dogs pa'i the tshom gcod par byed do / /
zhes gsungs /
'di'i don la kha cig /
sgra chos can /
ma byas par thal /
rtag pa'i phyir /
zhes pa'i thal 'gyur 'phangs pa'i byed pa la /
sgra rtag gam mi rtag snyom pa'i the tshom de skye /
rtag na ma byas pas khyab zhes sogs kyi sgrub ngag yang dag la brten nas sgra mi rtag rtogs kyi rjes dpag skye ba yin zhe na /
de 'dra'i thal 'gyur de sgra rtag gam mi rtag snyam pa'i the tshom bskyed byed yin par thal /
de 'dra'i thal 'gyur 'phangs pa la rten nas /
de 'dra'i the tshom skye ba'i phyir /
rtags khas /
'dod mi nus te /
sgra rtag gam mi rtag snyam pa'i the tshom de /
de 'dra'i thal 'gyur pa na 'dogs byed du yod med kyi rjes su 'gro ldog mi byed pa'i phyir /
de 'dra'i thal 'gyur phan 'dogs byed du med par yang sgra rtag gam mi rtag snyam pa'i the tshom skye ba yod pa'i phyir te /
sgra chos can /
mi rtag par thal /
byas pa'i phyir zhes pa'i thal 'gyur 'phangs pa la rten nas skyes pa'i sgra rtag gam mi rtag snyam pa'i the tshom yod pa'i phyir /
gzhan yang /
rtag na ma byas pas khyab zhes sogs kyi sgrub ngag yang dag de /
sgra mi rtag rtogs kyi rjes dpag bskyed byed yin par thal /
de 'dra'i sgrub ngag yang dag la rten nas sgra mi rtag rtogs kyi rjes dpag skye ba'i phyir /
rtags khas /
'dod mi nus te /
de 'dra'i sgrub ngag yang dag phan 'dogs byed du med par yang /
sgra mi rtag rtogs kyi rjes dpag skye ba srid pa'i phyir /
der thal /
byas na mi rtag pas khyab @# / /
dper na bum pa bzhin /
sgra yang byas zhes pa'i sgrub ngag yang dag gi 'bras bur gyur pa'i sgra mi rtag rtogs kyis rjes dpag yod pa'i phyir /
gzhan yang /
byas na mi rtag pas khyab zhes sogs kyi chos mthun sbyor gyi sgrub ngag yang dag la rten nas sgra mi rtag rtogs kyi rjes dpag skye bar thal /
rtag na ma byas pas khyab zhes sogs kyi chos mi mthun sbyor gyi sgrub ngag yang dag la rten nas sgra mi rtag rtogs kyi rjes dpag skye pa'i phyir /
rtags khas /
'dod na /
de 'dra'i chos mthun sbyor gyi sgrub ngag yang dag de /
sgra mi rtag rtogs kyi rjes dpag skyed byed yin par thal /
'dod pa'i phyir /
'dod na /
de 'dra'i chos mthun sbyor gyi sgrub ngag yang dag chos can /
khyod med na /
sgra mi rtag rtogs kyi rjes dpag med dgos par thal /
'dod pa'i phyir /
'dod na sla /
kho na re /
lung de'i don /
de 'dra'i thal 'gyur gyis rang 'bras sgra rtag gam mi rtag snyom pa'i the tshom dngos su bskyed /
de 'dra'i sgrub ngag yang dag gis rang 'bras sgra mi rtag rtogs kyi rjes dpag dngos su skyed pas de gnyis kyi byed las la mi 'dra ba'i khyab par yod ces zer na /
de 'dra'i sgrub ngag yang dag chos can /
rang 'bras sgra mi rtag rtogs kyi rjes dngos su bskyed byed ma yin par thal /
khyod de rgyud nas bskyed byed yin pa'i phyir /
der thal /
khyod khyod rang thos pa'i mnyan shes bskyed byed yin /
khyod thos pa'i mnyan shes de khyod kyi 'bras bur gyur pa'i sgra mi rtag rtogs kyi rjes dpag bskyed byed yin pa'i phyir /
dang po / /
der thal /
khyod brjod byed kyi sgra yin pa'i phyir /
gnyis pa der thal /
khyod kyi 'bras bur gyur pa'i sgra mi rtag rtogs kyi rjes dpag skye ba la /
khyod nyan shes kyis thos pa sngon du 'gro dgos pa'i phyir /
der thal /
khyod byas rtags kyis de sgrub kyi gzhon don sgrub ngag yang dag yin pa'i phyir /
rigs pa der thal 'gyur gyi byed las la yang mtshungs so / /
gzhan yang /
mi rtag pa ma yin na byas pa ma yin pas khyab /
dper na 'dus ma byas kyi nam mkha' bzhin /
sgra ni byas zhes pa'i sgrub ngag yang dag bkod pa'i rjes su /
sgra chos can /
mi rtag ste /
byas pa'i phyir zhes pa'i rtags sbyor 'god dgos kyi byas rtags kyis sgra mi rtag par sgrub pa'i phyir rgol yang dag med par thal /
de 'dra'i sgrub ngag yang dag la brten nas sgra mi rtag rtogs kyi rjes dpag dngos su skye ba'i phyir /
rtags khas /
'dod na /
thar lam gsal byed las /
rang don le'u'i bstan bya'i gtso bo tshul gsum pa'i rtags yin la /
de blo yul du song pa'i dngos kyi 'bras bu rtags can sgrub bya go bar byed pa yin la /
gzhan don le'u'i gtan la 'bab bya'i gtso bo sgrub ngag yang dag yin la /
de blo yul du song ba'i dngos kyi 'bras bu ni tshul gsum la go ba bskyed par byed pa yin no / /
zhes gsungs pa mi 'thad par thal /
'dod pa'i phyir /
rang lugs ni /
lung de'i don /
sgra chos can /
ma byas bar thal /
rtag pa'i phyir zhes pa'i thal 'gyur dang /
rtag na ma byas pas khyab /
dper na 'dus ma byas kyi nam mkha' bzhin sgra ni byas zhes pa'i chos mi mthun sbyor gyi sgrub ngag yang dag gnyis kyi byed las la mi 'dra ba'i khyad par yod de /
de 'dra'i thal 'gyur blo yul du song ba ste / /
de 'dra'i thal 'gyur nyan shes kyis thos pa la rten nas de 'dra'i thal 'gyur gyi 'bras bur gyur pa'i sgra rtag gam mi rtag snyam pa'i the @# / /
tshom de dngos su skye /
de 'dra'i sgrub ngag yang dag blo yul du song ba ste /
de 'dra'i sgrub ngag yang dag nyan shes kyis thos pa la brten nas /
de 'dra'i sgrub ngag yang dag gi 'bras bur gyur pa'i byas rtags kyis sgra rtag pa ma yin par sgrub pa'i tshul gsum dran pa'i dran shes de skye /
de'i dngos kyi 'bras bu la sgra rtag pa ma yin par rtogs pa'i rjes dpag skye ba'i phyir /
des na sgra ni byas zhes pa'i rang rgyud kyi rtags tshad ma'i yul du song ste zhes pa'i don /
sgrub ngag yang dag de nyan shes kyi thos pa dang /
khyab pa nges pa'i dngos kyi 'bras bu zhes pa tshul gsum dran pa'i dngos kyi 'bras bu zhes pa'i don yin no / /
sngon med pa'i legs par bshad pa'o / /
gnyis pa la dogs pa bkod pa dang /
de'i lan bstan pa gnyis /
dang po ni /
kho na re /
rang don le'u las logs su gzhan don le'u rtsams ba don med par thal /
gzhan don le'u las tshul gsum brjod pa'i ngag ston par byed pa gang zhig /
de rang don le'us bstan zin pa'i phyir /
phyi ma der thal /
rang don le'us tshul gsum pa'i rtags bstan pa gang zhig /
tshul gsum brjod nas /
tshul gsum brjod pa'i ngag mi ston pa'i bstan bcos mi srid pa'i phyir /
gal te tshul gsum brjod pa'i ngag gi dbye ba shes pa'i phyir du gzhan don le'u rtsams pa yin no zer na /
de ma yin par thal /
rang don le'us tshul gsum brjod pa'i ngag gi dbye ba rgyas par bstan pa'i phyir /
der thal /
rang don le'us tshul gsum brjod pa'i rtags kyi dbye ba rgyas par bstan pa'i phyir /
yang tshul gsum sgrub ngag gis brjod tshul shes pa'i phyir du yin no zhe na /
rmongs pa 'ba' zhig gi ched du gzhan don le'u rtsams par 'gyur ro / /
zhe na /
gnyis pa de'i lan ni thar lam gsal byed las /
skyon med de /
dngos kyi 'bras bu tha dad pa'i phyir /
der thal /
rang don le'u'i bstan bya'i gtso bo tshul gsum pa'i rtags yin la /
de blo yul du song ba'i dngos kyi 'bras bu rtags can sgrub bya go bar byed pa yin la /
gzhan don le'u'i gtan la 'bab bya'i gtso bo sgrub ngag yin la /
de blo yul du song ba'i 'bras bu ni tshul gsum la go ba bskyed par byed pa yin no / /
zhes gsungs /
'di'i don la kha cig /
gzhan don le'u'i bstan bya'i gtso bo gzhan don rjes dpag yin zer na /
rang don le'u'i bstan bya'i gtso bo rang don rjes dpag yin par thal /
dam bca' de 'thad pa'i phyir /
'dod na /
rang don le'us rtags yang dag bstan bya'i gtso bor byas nas ma bstan par thal /
'dod pa'i phyir /
gzhan yang /
gzhan don le'u'i bstan bya'i gtso bo gzhan don rjes dpag yin par thal /
gzhan don le'u'i bstan bya'i gtso bo rtag pa yin pa'i phyir /
rang lugs la /
lung de'i don ni /
rang don le'u las logs su gzhan don le'u rtsams pa la dgos pa yod de /
rang don le'us rtags yang dag bston bya'i gtso bor byas nas bstan /
gzhan don le'us sgrub ngag yang dag bstan bya'i gtso bor byas nas bstan pa gang zhig /
sgra chos can mi rtag ste byas pa'i phyir zhes pa'i rtags sbyor blo yul du song ba'i dngos kyi 'bras bu dang /
byas na mi rtag pas khyab /
dper na bum pa bzhin /
sgra yang byas zhes pa'i sgrub ngag blo yul du song ba'i @# / /
dngos kyi 'bras bu tha dad pa'i phyir /
der thal /
de 'dra'i rtags sbyor nyan shes kyis thos pa la brten nas /
rtags sbyor de'i 'bras bur gyur pa'i sgra mi rtag rtogs kyi rjes dpag de dngos su skye /
de 'dra'i sgrub ngag nyan shes kyis thos pa la rten nas de 'dra'i sgrub ngag gi 'bras bur gyur pa'i byas rtags kyis sgra mi rtag par sgrub pa'i tshul gsum gcig car du dran pa'i dran shes de skye ba'i phyir /
'di yang de blo yul du song ba'i dngos kyi 'bras bu zhes pa /
rtags sbyor de dang sgrub ngag de nyan shes kyis thos pa'i dngos kyi 'bras bu dang /
tshul gsum la go ba bskyed pa zhes pa tshul gsum gcig car du dran pa'i dran shes skye ba la bya'o / /
de bzhin du sgra chos can mi rtag ste byas pa'i phyir zhes pa'i rtags sbyor de rang 'bras sgra mi rtag rtogs kyi rjes dpag dngos su bskyed byed yin zer ba dang /
byas na mi rtag pas khyab zhes sogs kyi sgrub ngag de rang 'bras byas rtags kyis sgra mi rtag par sgrub pa'i tshul gsum dran pa'i dran shes dngos su bskyed byed yin pa'i phyir zhe na yang /
de 'dra'i sgrub ngag chos can /
khyod rang 'bras byas rtags kyis sgra mi rtag par sgrub pa'i tshul gsum dran pa'i dran shes dngos su bskyed byed ma yin par thal /
de rgyud nas bskyed byed yin pa'i phyir /
rtags gong bzhin rigs 'dra'o / /
gsum pa gzhan don rjes dpag gi rnam bzhag dpyad pa la /
gzhan lugs dgag pa dang| rang lugs bzhag pa /
rtsod pa spang ba dang gsum /
dang po ni /
kha cig /
de sgrub kyi snga rgol yang dag gis tshad mas grub pa'i de sgrub kyi tshul gsum /
de sgrub kyi phyi rgol yang dag la lhag chad med par ston pa'i de sgrub kyi yan lag gnyis ldan kyi ngag rnam dag de /
de sgrub kyi gzhan don sgrub ngag yang dag gi mtshan nyid yin zer na /
sgra mi rtag par sgrub pa'i tshul gsum tshad mas ma grub pa'i snga rgol gyis sgra mi rtag par sgrub pa'i phyir rgol yang dag gi ngor bkod pa'i byas na mi rtag pas khyab /
dper na bum pa bzhin /
sgra yang byas zhes pa'i sgrub dag chos can /
sgra mi rtag par sgrub pa'i gzhan don sgrub ngag yang dag yin par thal /
mtshan nyid de'i phyir /
ma grub na /
der thal /
sgra mi rtag par sgrub pa'i sngar rgol yang dag gis tshad mas grub pa'i sgra mi rtag par sgrub pa'i tshul gsum /
sgra mi rtag par sgrub pa'i phyir rgol yang dag la lhag chad med par bstan pa gang zhig /
sgra mi rtag par sgrub pa'i yan lag gnyis ldan gyi ngag rnam dag yin pa'i phyir /
phyi ma der thal /
sgra mi rtag par sgrub pa'i tshul gsum ston pa'i ngag rnam dag yin pa'i phyir /
rtsa bar 'dod na /
de 'dra'i snga rgol de sgra mi rtag par sgrub pa'i snga rgol yang dag yin par thal /
de 'dra'i sgrub ngag de sgra mi rtag par sgrub pa'i gzhan don sgrub ngag yang dag yin pa'i phyir /
gzhan yang /
byas rtags kyis sgra mi rtag par sgrub pa'i snga rgol yang dag gis /
byas rtags kyis sgra mi rtag par sgrub pa'i phyir rgol yang dag gi ngor bkod pa'i sgra chos can mi rtag ste byas pa'i phyir /
zhes pa'i rtags sbyor chos can /
byas rtags kyis sgra mi rtag par sgrub pa'i gzhan don sgrub ngag yang dag yin par thal /
byas rtags kyis de sgrub kyi mtshan nyid de'i phyir /
khyab pa khas /
der thal /
byas rtags kyis sgra mi rtag par sgrub pa'i sngar rgol yang dag gis tshad mas grub @# / /
pa'i byas rtags kyis de sgrub kyi tshul gsum /
byas rtags gyis sgra mi rtag par sgrub pa'i phyir rgol yang dag la lhag chad med par bstan pa gang zhig /
byas rtags kyis sgra mi rtag par sgrub pa'i yan lag gnyis ldan gyi ngag rnam dag yin pa'i phyir /
dang po sla /
gnyis pa der thal /
byas rtags kyis sgra mi rtag par sgrub pa'i tshul gsum brjod pa'i ngag rnam dag yin pa'i phyir /
rtsa bar 'dod mi nus te /
sgra mi rtag par dngos su brjod pa'i ngag yin pa'i phyir /
kha cig /
rang nyid 'god pa po'i sgra mi rtag par sgrub pa'i sngar rgol yang dag gis tshad mas grub pa'i sgra mi rtag par sgrub pa'i tshul gsum rang nyid 'god pa skabs su bab pa'i sgra mi rtag par sgrub pa'i phyir rgol yang dag la lhag chad med par ston pa'i sgra mi rtag par sgrub pa'i ngag rnam dag de /
sgra mi rtag par sgrub pa'i sgrub ngag yang dag gi mtshan nyid zer na /
sgra mi rtag par sgrub pa'i sgrub ngag yang dag yin na /
sgra mi rtag par sgrub pa'i gzhan don sgrub ngag yang dag yin pas khyab par thal /
mtshan nyid de 'thad pa'i phyir /
'dod mi nus te /
sgra mi rtag par sgrub pa'i rang don sgrub ngag yang dag yod pa'i phyir /
byas na mi rtag pas khyab zhes pa'i sgrub ngag bstan bcos su bris pa mthong zhing bsams pa las rang rgyud la sgra mi rtag rtogs kyis rjes dpag skye bar 'gyur ba yod pa'i phyir /
rtags khyab grub ste /
thar lam gsal byed las /
skabs 'dir gzhan don rjes dpag gi zhar la bstan pa ni /
phyir rgol la brjod pas /
sgrub bya la rtogs pa skye ba ltar /
rgol bas dngos su bkod pa la mi ltos bar bstan bcos su bris pa mthong zhing bsams pa las kyang sgrub bya la rtogs pa skye zhing /
de yang sbyor ba'i sgo nas gnyis yin no zhes gsungs pa'i phyir /
rigs thig las /
sbyor ba mthong ba goms pa las bdag nyid kyang de bzhin du rnam par dpyad pa rtags sbyor 'gyur pa'i bdag gi don gyi rjes su dpag pa la yang sbyor ba'i bye brag bstan to zhes dang /
rnam nges las /
de mthong ba las rang nyid kyis rtogs shing goms pa na yang de ltar 'gyur ba'i phyir /
rang gi don gyi rjes su dpag pa la yang dbye ba bstan no zhes gsungs pa'i phyir /
kho na re /
gzhan don skabs kyi rang don sgrub ngag yang dag yod par thal /
byas na mi rtag pas khyab /
zhes sogs kyis gzhan don sgrub ngag yang dag bstan bcos su bris pa mthong zhing bsams pa las rang rgyud la sgra mi rtag rtogs kyi rjes dpag skye bar 'gyur pa'i gang zag yod pa'i phyir /
khyab pa khas /
zer na mi mtshungs so / /
kha cig /
rang don sgrub ngag yang dag med / /
byas pa sgra mi rtag par sgrub pa'i rang don skabs kyi rtags yang dag du song ba'i tshe na /
byas pa sgra mi rtag par sgrub pa'i gzhan don skabs kyi rtags yang dag ma yin zer na /
byas pa sgra mi rtag par sgrub pa'i rang don skabs kyi rtags yang dag du song ba'i rgol bas byas na mi rtag pas khyab /
dper na bum pa bzhin /
sgra yang byas zhes pa'i sgrub dag bstan bcos su bris pa mthong zhing bsams pa las /
de'i rgyud la sgra mi rtag rtogs kyi rjes dpag skye ba yod par thal /
shes bya dang gcig gang zhig /
rigs thig dang rnam nges kyi lung de'i don grub pa'i phyir /
'dod na song /
byes pa sgra mi rtag par sgrub pa'i rang don skabs kyi rtags yang dag du song ba'i tshe /
byas pa sgra mi @# / /
rtag par sgrub pa'i gzhan don skabs kyi rtags yang dag yin par thal /
de'i tshe byas na mi rtag pas khyab zhes sogs kyi sgrub dag de /
byas rtags kyis sgra mi rtag par sgrub pa'i gzhan don sgrub ngag yang dag yin pa'i phyir /
ma grub na /
der thal /
de'i tshe de 'dra'i sgrub ngag yang dag de byas rtags kyis de sgrub kyi sgrub ngag gang zhig /
de'i tshe de rang don sgrub ngag yang dag ma yin pa'i phyir /
dang po der thal /
de'i tshe de 'dra'i sgrub ngag yod pa gang zhig /
de'i tshe de 'dra'i sgrub ngag de sgrub ngag ltar snang ma yin pa'i phyir /
dang po der thal /
byas pa sgra mi rtag par sgrub pa'i rang don skabs kyi rtags yang dag du song ba'i rgol bas de 'dra'i sgrub ngag bstan bcos su bris pa mthong zhing bsams pa las de'i rgyud la sgra mi rtag rtogs kyi rjes dpag skye ba srid pa'i phyir /
rtags gnyis pa ma grub na /
de'i tshe byas pa sgra mi rtag par sgrub pa'i rtags ltar snang yin par thal /
de'i tshe de 'dra'i sgrub ngag de sgrub ngag ltar snang gang zhig /
bum pa yod pa'i phyir /
kho na re /
byas na mi rtag pas khyab ces sogs kyi rang don sgrub ngag de /
rang don sgrub ngag yang dag yin par thal /
rang don sgrub ngag yang dag yod pa'i phyir /
'dod na /
de 'dra'i rang don sgrub ngag yang dag chos can /
rang don rjes dpag yin par thal /
rang don sgrub ngag yin pa'i phyir /
khyab ste /
gzhan don sgrub ngag yang dag yin na /
gzhan don rjes dpag yin dgos pa'i phyir zer na /
'dir ma khyab ste /
rang don rjes dpag yin na /
rang don sgrub ngag yang dag yin dgos par thal /
gzhan don rjes dpag yin na /
gzhan don sgrub ngag yang dag yin dgos pa'i phyir /
khyab pa 'grig /
rtags 'bud /
'dod na sla /
kho na re /
byas na mi rtag pas khyab /
dper na bum pa bzhin sgra yang byas /
de'i phyir na /
sgra mi rtag ces pa'i sgrub ngag chos can /
gzhan don sgrub ngag yang dag yin par thal /
gzhan don rjes dpag yin pa'i phyir /
khyab pa khas /
der thal /
gzhan don rjes dpag ltar snang yin pa'i phyir zer na /
gzhal bya'i rtags las sgra mi rtag par 'dzin pa'i blo chos can /
rang don rjes dpag yin par thal /
rang don rjes dpag ltar snang yin pa'i phyir /
khyab pa khas /
kho na re /
rang don skabs kyi sgrub byed 'phen pa'i thal 'gyur yang dag yod par thal /
sgra chos can /
ma byas par thal /
rtag pa'i phyir zhes pa'i thal 'gyur bstan bcos su bris pa mthong zhing bsam pa la brten nas rang rgyud kyi sgra rtag 'dzin gyi sgro 'dogs kun btags mngon gyur pa ldog par 'gyur ba'i gang zag yod pa'i phyir /
ma khyab na /
gong gi thal 'gyur la khyab pa yod par bud /
'dod mi nus te /
sgrub byed 'phen pa'i thal 'gyur yang dag yin na /
gzhan don skabs kyi sgrub byed 'phen pa'i thal 'gyur yang dag yin dgos pa'i phyir zer na skyon med de /
rang gis rang la 'phangs pa'i thal 'gyur yang dag yod pa'i phyir /
gzhan yang /
sgrub ngag yang dag yin na /
gzhan don rjes su dpag pa ni /
rang gis mthong don rab gsal byed /
ces pa'i skabs nas dngos su bstan pa'i sgrub ngag yang dag yin dgos par thal /
de yin na gzhan don sgrub ngag yang dag yin dgos pa'i phyir /
rtags khas /
'dod na /
sgrub bya yang dag yin na /
@# / /
ngo bo kho na rang nyid dang /
'dod cing ma gsal bstan par bya /
zhes pa'i skabs nas dngos su bstan pa'i sgrub bya yang dag yin dgos par thal /
'dod pa'i phyir /
'dod na /
sgrub bya yang dag yin na /
gzhan don sgrub bya yang dag yin dgos par thal /
'dod pa'i phyir /
'dod mi nus te /
rang don sgrub bya yang dag yod pa'i phyir te /
rang don skabs kyi rtags yang dag yod pa'i phyir /
mkhas pa kha cig byas rtags kyis sgra mi rtag par sgrub pa'i phyir rgol yang dag gi rgyud kyis sdus pa'i byas na mi rtag pas khyab /
dper na bum pa bzhin sgra yang byas zhes pa'i sgrub ngag 'di /
rang don sgrub ngag yang dag yin zhes zer na /
'o na /
de'i rgyud kyi de 'dra'i sgrub ngag chos can /
khyod rang don sgrub ngag yang dag du song ba'i gang zag yod par thal /
khyod rang don sgrub ngag yang dag yin pa'i phyir /
'dod na /
byas rtags kyis sgra mi rtag par sgrub pa'i phyir rgol yang dag de la /
de rang don sgrub ngag yang dag tu song bar thal /
'dod pa'i phyir /
'dod na /
de la byas pa sgra mi rtag par sgrub pa'i rang don skabs kyi rtags yang dag tu song bar thal /
'dod pa'i phyir /
kho na re /
byas rtags kyis sgra mi rtag par sgrub pa'i phyir rgol yang dag gi rgyud kyis sdus pa'i de 'dra'i sgrub ngag de sgra mi rtag par sgrub pa'i rang don sgrub ngag yang dag yin par thal /
de sgra mi rtag par sgrub pa'i sgrub ngag yang dag yin pa'i phyir /
ma grub na /
de chos can /
der thal /
sgra blo don gsum gyi skyon dang bral ba'i sgra mi rtag par sgrub pa'i sgrub ngag yin pa'i phyir /
der thal /
sgra mi rtag par sgrub pa'i sgrub ngag tu bkod pa gang zhig /
khyod 'god mkhan gyi gang zag des /
sgra mi rtag par sgrub pa'i tshul gsum tshad mas grub /
khyod sgra mi rtag par sgrub pa'i tshul gsum lhag chad med par ston pa'i ngag yin pa'i phyir zhes zer na /
thal 'gyur gnyis pa la ma khyab bo / /
sangs 'phags kyis smra pa'i byas na mi rtag pas khyab /
dper na bum pa bzhin /
sgra yang byas /
de'i phyir sgra mi rtag ces pa'i ngag chos can /
sgra mi rtag par sgrub pa'i sgrub ngag rnam dag tu thal /
sgra blo don gsum gyi skyon dang bral ba'i sgra mi rtag par sgrub pa'i sgrub ngag yin pa'i phyir te /
de dang bral ba gang zhig /
sgra mi rtag par sgrub pa'i sgrub ngag yang dag yin pa'i phyir /
dang po der thal /
de sgra skyon dang bral ba gang zhig /
de sgra skyon dang bral na /
phyi ma gnyis ka dang bral dgos pa'i phyir /
dang po der thal /
de sgra skyon mtha' dag dang bral ba'i phyir /
de sangs 'phags rang rgyud kyi sdus pa'i ngag yin pa'i phyir /
rtsa bar 'dod mi nus te /
des sgra mi rtag par dngos su brjod pa'i phyir /
byas pa la kho na re /
de sgra skyon dang bral ba ma yin par thal /
de sgra skyon dang bcas pa'i phyir /
der thal /
de sgra skyon dang bcas pa'i sgrub ngag yin pa'i phyir na mi mtshungs so / /
kha cig /
de sgrub kyi shes 'dod chos can dang /
de sgrub kyi mthun dpe chos can gnyis /
de sgrub kyi rtags dang sgrub bya'i chos su chos mtshungs par dngos su ston pa'i de sgrub kyi gtan tshigs rnam dag /
de sgrub kyi chos mthun sbyor gyi grub ngag yang dag gi mtshan nyid /
de sgrub kyi shes 'dod chos can dang /
de sgrub kyi mi mthun dpe gnyis de sgrub @# / /
kyi rtags dang sgrub bya'i chos su mi mtshungs par dngos su ston pa'i de sgrub kyi gtan tshigs rnam dag de /
de sgrub kyis chos mi mthun sbyor gyi sgrub ngag yang dag gi mtshan nyid zer na /
byas na mi rtag pas khyab /
dper na bum pa bzhin /
sgra yang byas zhes pa'i sbrub ngag chos can /
sgra mi rtag par sgrub pa'i mtshan nyid dang po der thal /
mtshon bya de'i phyir /
'dod na /
sgra mi rtag par dngos su brjod pa'i ngag yin par thal /
'dod pa'i phyir /
kha cig /
de sgrub kyi rtags de sgrub kyi mthun phyogs kho na la yod par dngos su ston pa'i de sgrub kyi gtan tshigs rnam dag de /
de sgrub kyi chos mthun sbyor gyi sgrub ngag yang dag gi mtshan nyid /
de sgrub kyi rtags de sgrub kyi mi mthun phyogs la med pa kho nar dngos su ston pa'i de sgrub kyi gtan tshigs rnam dag de /
de sgrub kyi chos mi mthun sbyor gyi sgrub ngag yang dag gi mtshan nyid zer na /
sngar gyi sgrub ngag de chos can /
sgra mi rtag par sgrub pa'i mtshan nyid dang po der thal /
sgra mi rtag par sgrub pa'i chos mthun sbyor gyi sgrub ngag yang dag yin pa'i phyir /
'dod na /
de sgrub kyi rtags de sgrub kyi mthun phyogs kho na la yod par thal /
'dod pa'i phyir /
'dod na sla /
sbyor ba skor gcig gi gtan tshigs /
sbyor ba skor gcig gi mthun phyogs kho na la yod par dngos su ston pa'i sbyor ba skor gcig gi gtan tshigs rnam dag de /
sbyor ba skor gcig gi chos mthun sbyor gyi sgrub ngag yang dag gi mtshan nyid /
de sbyor ba skor gcig gi mi mthun phyogs la med pa kho nar dngos su ston pa'i sbyor ba skor gcig gi gtan tshigs rnam dag de /
sbyor ba skor gcig gi chos mi mthun sbyor gyi sgrub ngag yang dag gi mtshan nyid zer na /
btags yod chos gsum tshang ba yin na /
mtshon bya yin pas khyab ces sogs kyi sgrub ngag chos can /
btags yod chos gsum tshad pa'i rtags kyis sgra mtshon byar sgrub pa'i gtan tshigs btags yod chos gsum tshang pa'i rtags kyis de sgrub kyi mthun phyogs kho na la yod par dngos su ston pa'i ngag yin par thal /
de'i rtags kyis de sgrub kyi chos mthun sbyor gyi sgrub ngag yang dag yin pa'i phyir /
khyab pa khas /
'dod na /
btags yod chos gsum tshang ba'i rtags kyis sgra mtshon byar sgrub pa'i gtan tshigs de sbyor ba de skor gyi mthun phyogs kho na la yod par thal /
'dod pa'i phyir /
'dod na /
btags yod chos gsum tshang bas bshag go /
kha cig /
byas pa sgra mi rtag par sgrub pa'i mthun phyogs kho na la yod par dngos su ston pa'i sgra mi rtag par sgrub pa'i gtan tshigs rnam dag de /
sgra mi rtag par sgrub pa'i chos mthun sbyor gyi sgrub ngag yang dag gi mtshan nyid /
byas pa sgra mi rtag par sgrub pa'i mi mthun phyogs la med pa kho nar dngos su ston pa'i sgra mi rtag par sgrub pa'i gtan tshigs rnam dag de /
sgra mi rtag par sgrub pa'i chos mi mthun sbyor gyi sgrub ngag yang dag gi mtshan nyid zer na /
dngos po yin na mi rtag pa yin pas khyab /
dper na bum pa bzhin sgra yang dngos po yin no zhes pa'i sgrub ngag chos can /
mtshan nyid dang po der thal /
mtshon bya de'i phyir /
kha cig /
byas pa sgra mi rtag par sgrub pa'i mthun phyogs kho na la yod par dngos su ston pa'i byas rtags kyis sgra mi rtag par sgrub @# / /
par byed pa'i gtan tshigs rnam dag de /
byas rtags kyis sgra mi rtag par sgrub pa'i chos mthun sbyor gyi sgrub ngag yang dag gi mtshan nyid /
byas pa sgra mi rtag par sgrub pa'i mi mthun phyogs la med pa kho nar dngos su ston pa'i byas rtags kyis sgra mi rtag par sgrub par byed pa'i gtan tshigs rnam dag de /
byas rtags kyis sgra mi rtag par sgrub par byed pa'i chos mi mthun sbyor gyi sgrub ngag gi mtshan nyid zer na /
'di kun la la skyon med du grags kyang mi 'thad de /
mi rtag pa ma yin na byas pa ma yin pas khyab /
dper na 'dus ma byas kyi nam mkha' bzhin sgra ni byas zhes pa'i sgrub ngag chos can /
byas pa sgra mi rtag par sgrub pa'i mi mthun phyogs la med pa kho nar dngos su ston pa'i ngag yin par thal /
'dod pa'i phyir /
'dod na /
khyod kyis byas na rtag pa ma yin pas khyab pa dngos su brjod par thal /
'dod pa'i phyir /
'dod na /
rtag na ma byas pas khyab zhes sogs kyi sgrub ngag gis byas na rtag pa ma yin pas khyab pa dngos su brjod par thal /
'dod pa'i phyir /
'dod na /
rtag na ma byas pas khyab zhes sogs kyi sgrub ngag tshad ma de chos can /
khyod kyis de dngos su ma brjod par thal /
khyod byas rtags kyis sgra rtag pa ma yin par sgrub pa'i chos mi mthun sbyor gyi sgrub ngag yang dag yin pa'i phyir /
kho na re /
de 'dra'i sgrub ngag chos can /
khyod kyis byas pa sgra mi rtag par sgrub pa'i mi mthun phyogs la med pa kho nar dngos su brjod par thal /
khyod kyis byas rtags kyis sgra mi rtag par sgrub pa'i ldog khyab dngos su brjod pa'i phyir /
khyab ste /
rang nyid sgra mi rtag par sgrub pa'i rtags tshul gsum par song ba'i gang zag gis /
rang nyid sgra mi rtag par sgrub pa'i mi mthun phyogs la med pa kho nar tshad mas nges pa /
rang nyid sgra mi rtag par sgrub pa'i ldog khyab yin pa'i mtshan nyid yin pa'i phyir te /
rang nyid sgra mi rtag par sgrub pa'i ldog khyab yin pa'i mtshan nyid yod pa'i phyir /
zer na ma khyab ste /
rang nyid sgra mi rtag par sgrub ba la rtags tshul gsum bar song ba'i gang zag gis sgra mi rtag par sgrub pa'i mi mthun phyogs la rang nyid med pa kho nar tshad mas nges pa de /
rang nyid sgra mi rtag par sgrub pa'i ldog khyab yin pa'i mtshan nyid yin pa'i phyir /
kha cig /
byas rtags kyis sgra mi rtag par sgrub pa'i rtags yang dag bkod pa skabs su bab pa'i phyir rgol yang dag dang /
byas rtags kyis sgra mi rtag par sgrub pa'i sgrub ngag yang dag 'god pa skabs su bab pa'i phyir rgol yang dag gnyis 'gal zer ba dang sgra byas par tshad mas ma grub pa'i gang zag gis sgra chos can| mi rtag ste byas pa'i phyir zhes bkod pa'i tshe byas pa sgra mi rtag par sgrub pa'i sngar rgol la ltos nas ma grub pa'i gtan tshigs yin zer ba nang 'gal te /
sangs rgyas 'phags pas byas rtags kyis sgra mi rtag par sgrub pa'i sgrub ngag yang dag 'god pa skabs su bab pa'i byas rtags kyis sgra mi rtag par sgrub pa'i phyir rgol yang dag gi ngor sgra chos can mi rtag ste byas pa'i phyir zhes bkod pa'i tshe /
byas na mi rtag pas khyab /
dper na bum pa bzhin /
sgra yang byas zhes pa'i sgrub ngag de sgrub ngag yang dag yin par thal /
shes bya dang gcig gang zhig /
de'i tshe na byas pa sgra mi rtag par sgrub pa'i rtags yang dag yin pa'i phyir /
'dod na /
de'i tshe na /
@# / /
de 'dra'i sgrub ngag 'god pa skabs su bab pa'i phyir rgol yang dag yod par thal /
'dod pa'i phyir /
'dod na song /
de 'dra'i sgrub ngag 'god pa skabs su bab pa'i phyir rgol yang dag de /
de 'dra'i rtags yang dag 'god pa skabs su bab pa'i gang zag yin par thal /
'dod pa gang zhig /
de'i tshe na phyir rgol yang dag yin na byas rtags kyis sgra mi rtag par sgrub pa'i rtags 'god pa skabs su bab pa'i phyir rgol yang dag yin dgos pa'i phyir /
phyi ma ma grub na song /
der thal /
sgra byas par tshad mas ma grub pa'i gang zag gis /
sgra chos can mi rtag ste byas pa'i phyir zhes bkod pa'i tshe /
byas pa sgra mi rtag par sgrub pa'i rtags yang dag tu 'god mkhan gyi gang zag yin na /
sgra byas par tshad mas ma grub pa'i gang zag yin dgos pa'i phyir /
ma grub na song /
der thal /
de'i tshe byas pa sgra mi rtag par sgrub pa'i rtags su 'god mkhan gyi gang zag des sgra byas par tshad mas ma grub pa'i phyir /
de'i tshe byas pa de sgrub kyi sngar rgol la ltos te ma grub pa'i gtan tshigs yin pa'i phyir /
rtags khas /
rtsa bar 'dod na dngos 'gal yin te sla'o / /
gal te sangs rgyas 'phags pas de'i ngor sgra chos can mi rtag ste byas pa'i phyir zhes bkod pa'i tshe byas rtags kyis sgra mi rtag par sgrub pa'i sgrub ngag yang dag 'god pa skabs su bab pa'i phyir rgol yang dag med zer na /
sangs rgyas 'phags pas bas rtags kyis sgra mi rtags par sgrub pa'i sgrub ngag yang dag 'god pa skabs su bab pa'i phyir rgol yang dag gi ngor byas na mi rtag pas khyab /
dper na bum pa bzhin /
sgra yang byas zhes pa'i sgrub ngag bkod pa'i tshe /
byas rtags kyis sgra mi rtag par sgrub pa'i rtags 'god pa skabs su bab pa'i phyir rgol yang dag med par thal /
sangs rgyas 'phags pas sgra mi rtag par sgrub pa'i rtags 'god pa skabs su bab pa'i phyir rgol yang dag gi ngor sgra chos can mi rtag ste byas pa'i phyir zhes bkod pa'i tshe byas rtags kyis sgra mi rtag par sgrub pa'i sgrub dag yang dag 'god ba skabs su bab pa'i phyir rgol yang dag med pa'i phyir /
rtags khas /
'dod na /
de'i tshe na byas rtags gyis sgra mi rtag par sgrub pa'i gzhal don skabs kyi rtags yang dag med par thal /
'dod pa'i phyir /
'dod na /
de'i tshe na byas rtags kyis sgra mi rtag par sgrub pa'i gzhan don sgrub ngag yang dag med par thal /
'dod pa'i phyir /
lan gyis ldog par mi nus pa'i thal 'gyur ro / /
mkhas pa kha cig /
byas rtags kyis sgra mi rtag par sgrub pa'i rtags 'god pa skabs su bab pa'i phyir rgol yang dag dang /
byas rtags kyis sgra mi rtag par sgrub pa'i sgrub ngag yang dag 'god pa skabs su bab pa'i phyir rgol yang dag gnyis yin khyab mnyam yin zer na /
byas rtags kyis sgra mi rtag par sgrub pa'i rjes dpag rang rgyud la dngos su skye kha ma'i byas rtags kyis sgra mi rtag par sgrub pa'i phyir rgol yang dag chos can /
byas rtags kyis sgra mi rtag par sgrub pa'i sgrub ngag yang dag 'god pa skabs su bab pa'i phyir rgol yang dag yin par thal /
byas rtags kyis sgra mi rtag par sgrub pa'i rtags yang dag 'god pa skabs su bab pa'i phyir rgol yang dag yin pa'i phyir /
khyab pa khas /
'dod na de chos can /
@# / /
byas rtags kyis sgra mi rtag par sgrub pa'i tshul gsum dran pa'i dran shes rang rgyud la mi ldan pa'i gang zag yin par thal /
'dod pa'i phyir /
khyab pa yod par thal /
byas rtags kyis sgra mi rtag par sgrub pa'i gzhal don sgrub ngag yang dag yin na /
rang nyid 'god pa skabs su bab pa'i byas rtags kyis sgra mi rtag par sgrub pa'i phyir rgol yang dag gi rgyud la byas rtags kyis sgra mi rtag par sgrub pa'i tshul gsum dran pa'i dran shes skyed byed yin dgos pa'i phyir te /
de la dran pa bskyed pa ni /
de nyid tshig la yang dag gnas /
zhes gsungs pa'i phyir /
rtsa bar 'dod mi nus te /
byas rtags kyis sgra mi rtag par sgrub pa'i rjes dpag rang rgyud la dngos su skye kha ma'i gang zag gang zhig /
byas rtags kyis sgra mi rtag par sgrub pa'i rjes dpag de rang gi dngos kyi nyer len du gyur ba'i byas rtags kyis sgra mi rtag par sgrub pa'i tshul gsum phyogs gcig tu dran pa'i dran shes las byung ba'i phyir /
gzhan yang /
de gnyis don mi gcig par thal /
sgra chos can mi rtag ste byas pa'i phyir zhes pa'i rtags sbyor bkod pa'i byed pa la rten nas /
de 'dra ba'i rtags sbyor 'god pa skabs su bab pa'i phyir rgol yang dag gi rgyud la sgra mi rtag par dngos su rtogs pa'i rjes dpag dngos su skye ba dang /
byas na mi rtag pas khyab /
dper na bum pa bzhin /
sgra yang byas zhes pa'i sgrub ngag bkod pa'i byed pa la brten nas? /
de 'dra'i sgrub ngag 'god pa skabs su bab pa'i phyir rgol yang dag gi rgyud la byas rtags kyis sgra mi rtag par sgrub pa'i tshul gsum dran pa'i dran shes skye ba'i khyad par 'thad pa'i phyir /
thar lam gsal byed las /
rang don le'u bstan bya'i gtso bo tshul gsum pa'i rtags yin par thal /
de blo yul du song ba'i dngos kyi 'bras bu rtags can sgrub bya go bar byed pa yin la /
gzhan don le'u'i bstan bya'i gtso bo sgrub ngag yang dag yin la /
de blo yul du song ba'i dngos kyi 'bras bu tshul gsum la go ba bskyed par byed pa yin no / /
zhes gsungs pa'i phyir /
kho na re /
de 'dra'i sgrub ngag nyan shes kyis thos pa'i dngos kyi byed pa la rten nas /
de 'dra'i sgrub ngag 'god pa skabs su bab pa'i phyir rgol yang dag gi rgyud la /
byas rtags kyis sgra mi rtag rtogs kyis rjes dpag dngos su skye bar thal /
thar lam gsal byed las /
chos mi mthun pa'i sgrub ngag la ni sgra ni byas zhes pa'i rang rgyud kyi rtags tshad ma'i yul du song zhing khyab pa nges pa'i dngos kyi 'bras bu la sgrub bya nges par byed pa yin no zhes gsungs pa'i phyir zer na ma khyab ste /
de'i don gong du bshad zin to / /
gzhan yang /
sgra chos can mi rtag ste byas pa'i phyir zhes pa'i rtags sbyor 'god pa skabs su bab pa'i byas rtags kyis sgra mi rtag par sgrub pa'i phyir rgol yang dag med par thal /
gong gi rgol ba gnyis yin khyab mnyam yin pa'i phyir /
'dod na /
thar lam gsal byed las /
rang don le'u'i bstan bya'i gtso bo tshul gsum pa'i rtags yin la /
zhes sogs kyi don ma grub par thal /
'dod pa'i phyir /
mtshan gzhi la /
kha cig /
rtag na ma byas pas khyab /
dper na 'dus ma byas kyi nam mkha' bzhin sgra ni byas zhes pa'i sgrub ngag 'di /
byas rtags kyis sgra mi rtag @# / /
par sgrub pa'i chos mi mthun sbyor gyi sgrub ngag yang dag yin zhes gsungs na /
shes bya chos can /
byas na rtag pa ma yin pas khyab dper na bum pa bzhin sgra yang byas /
zhes pa'i sgrub ngag de byas rtags kyis sgra mi rtag par sgrub pa'i sgrub ngag yang dag yin par thal /
rtag na ma byas pas khyab /
zhes sogs kyi sgrub ngag de byas rtags kyis sgra mi rtag par sgrub pa'i sgrub ngag yang dag yin pa'i phyir /
rtags khas /
'dod na /
sgra rtag pa ma yin par sgrub pa'i sgrub ngag yang dag yin na /
sgra mi rtag par sgrub pa'i sgrub ngag yang dag yin dgos par thal /
'dod pa'i phyir /
'dod na /
don byed mi nus pa'i chos ma yi na rtag pa ma yin pas khyab dper na bum pa bzhin yang dag yin na /
chos de'i rtags kyis sgra mi rtag par sgrub pa'i sgrub ngag yang dag yin dgos par thal /
'dod pa'i phyir /
'dod na /
don byed mi nus pa'i chos ma yin na rtag pa ma yin pas khyab dper na bum pa bzhin sgra yang don byed mi nus pa'i chos ma yin no zhes pa'i sgrub ngag chos can /
don byed mi nus pa'i chos ma yin pa'i rtags kyis sgra mi rtag par sgrub pa'i sgrub ngag yang dag yin par thal /
de'i rtags kyis sgra rtag pa ma yin par sgrub pa'i sgrub ngag yang dag yin pa'i phyir /
rtags sla /
'dod na /
re bong r+wa chos can /
der thal /
de'i phyir /
gzhan yang /
sgra chos can rtag pa ma yin te byas pa'i phyir zhes pa'i rtags sbyor 'di byas rtags kyis sgra mi rtag par sgrub pa'i rtags sbyor rnam dag yin par thal /
rtag na ma byas pas khyab zhes sogs kyi sgrub ngag de byas rtags kyis sgra mi rtag par sgrub pa'i sgrub ngag yang dag yin pa'i phyir /
'dod na /
de chos can /
sgrub rtags yang dag gi rtags sbyor rnam dag yin par thal /
'dod pa'i phyir /
'dod na /
de chos can /
khyod kyi dngos kyi sgrub bya'i chos dang sgrub pa'i gzhi mthun yod par thal /
'dod pa'i phyir /
'dod na /
rtag pa ma yin pa sgrub pa yin par thal /
'dod pa'i phyir /
gzhan yang /
de 'dra'i rtags sbyor chos can /
mthun phyogs la khyab byed du 'jug pa'i rtags yang dag gi rtags yang dag gi rtags sbyor rnam dag yin par thal /
byas rtags kyis sgra mi rtag par sgrub pa'i rtags sbyor rnam dag yin pa'i phyir /
'dod na /
ri bong r+wa chos can /
byas pa yin par thal /
rtag pa ma yin pa'i phyir /
khyab pa khas /
'di la mkhas pa kha cig /
de 'dra'i rtags sbyor de byas rtags kyis sgra mi rtag par sgrub pa'i mthun phyogs la khyab byed du 'jug pa'i byed rtags sbyor yin zhes pa dang /
de ltar bkod pa'i tshe byas pa sgra mi rtag par sgrub pa'i mthun phyogs la rnam pa gnyis su 'jug pa'i rtags yin gsung ba 'og tu 'gog go /
rtag na ma byas pas khyab zhes sogs kyi sgrub ngag chos can /
khyod kyi byas rtags kyis sgra mi rtag par sgrub pa'i ldog khyab dngos su brjod par thal /
khyod byas rtags kyis sgra mi rtag par sgrub pa'i chos mi mthun sbyor gyi sgrub ngag yang dag yin pa'i phyir /
'dod na /
de chos can /
khyod kyis byas na mi rtag pas khyab pa'i ldog khyab dngos su brjod par thal /
'dod pa'i phyir /
'dod na /
rtag na ma byas pas khyab pa de /
byas na mi rtag pas khyab pa'i ldog khyab yin par thal /
'dod pa'i phyir /
'dod na /
bum pa rtag pa yin na /
ma byas pa yin pas khyab pa de /
byas pa yin na bum pa mi rtag pa yin pas khyab @# / /
pa'i ldog khyab yin par thal /
'dod pa'i phyir /
'dod na /
khyab phyi ma de yod par thal /
khyab pa snga ma de yod pa'i phyir /
khyab pa khas /
'dod na /
dgag gzhis bshag go / /
de bzhin du du rtag na chos de ma yin pas khyab pa de /
chos de yin na mi rtag pa yin pas khyab pa'i ldog khyab yin par thal /
rtag na ma byas pas khyab pa byas na mi rtag pas khyab pa'i ldog khyab yin pa'i phyir /
'dod na /
med des yin na mi rtag pa yin dgos par thal /
rtag na med nges ma yin dgos pa'i phyir /
khyab pa khas /
mkhas pa kha cig /
rtag na ma byas pas khyab ces sogs kyi sgrub ngag de /
byas rtags kyis sgra mi rtag par sgrub pa'i chos mi mthun sbyor gyi sgrub ngag yang dag yin /
byas na rtag pa ma yin pas khyab / /
ces sogs kyi sgrub ngag de /
byas rtags kyis sgra mi rtag par sgrub pa'i chos mthun sbyor gyi sgrub ngag yang dag ma yin zhes zer na /
byas rtags kyis sgra rtag pa ma yin par sgrub pa'i chos mthun sbyor gyi sgrub ngag yang dag yin na /
byas rtags kyis sgra mi rtag par sgrub pa'i chos mthun sbyor gyi sgrub ngag yang dag ma yin dgos par thal /
byas na rtag pa ma yin pas khyab ces sogs kyi sgrub ngag de /
byas rtags kyis sgra mi rtag par sgrub pa'i chos mthun sbyor gyi sgrub ngag yang dag ma yin pa'i phyir /
'dod na song /
byas rtags kyis sgra rtag pa ma yin par sgrub pa'i chos mi mthun sbyor gyi sgrub ngag yang dag yin na /
byas rtags kyis sgra mi rtag par sgrub pa'i chos mi mthun sbyor gyi sgrub ngag yang dag ma yin dgos par thal /
'dod pa'i phyir /
'dod na /
rtag na ma byas pas khyab ces sogs kyi sgrub ngag chos can /
der thal /
de'i phyir /
ma grub na /
byas rtags kyis sgra rtag pa ma yin par sgrub pa'i chos mi mthun sbyor gyi sgrub ngag yang dag med par thal /
ma grub pa de'i phyir /
kho na re /
rtag na ma byas pas khyab dper na 'dus ma byas kyi nam mkha' bzhin sgra ni byas zhes pa'i sgrub ngag de /
byas rtags kyis sgra mi rtag par sgrub pa'i sgrub ngag yang dag yin par thal /
sgra chos can ma byas par thal /
rtag pa'i phyir zhes pa'i thal 'gyur 'di byas rtags kyis sgra mi rtag par sgrub pa'i rang rgyud 'phen pa'i thal 'gyur yang dag yin pa'i phyir te /
byas rtags kyis sgra mi rtag par sgrub pa'i rang rgyud 'phen pa'i thal 'gyur yang dag yod pa'i phyir zer na ma khyab ste /
de 'dra'i thal 'gyur chos can /
khyod kyi rtags log yang yin /
byas rtags kyis sgra mi rtag par sgrub pa'i dngos kyi sgrub bya'i chos yang yin pa'i gzhi mthun yod par thal /
khyod sgra mi rtag par sgrub pa'i rang rgyud 'phen pa'i thal 'gyur yang dag yin pa'i phyir /
'dod na /
rtag pa ma yin pa de byas rtags kyis sgra mi rtag par sgrub pa'i dngos kyi sgrub bya'i chos yin par thal /
'dod pa'i phyir /
kha cig /
byas rtags kyis sgra mi rtag par sgrub pa'i sgrub ngag yang dag 'god pa skabs su bab pa'i gang zag dang /
byas rtags kyis sgra mi rtag par sgrub pa'i rtags 'god pa skabs su bab pa'i gang zag gnyis 'gal zer na /
de gnyis mi 'gal bar thal /
byas rtags kyis sgra mi rtag par sgrub pa'i sgrub ngag yang dag 'god pa skabs su bab pa'i gang zag de /
byas rtags kyis sgra mi rtag par sgrub pa'i @# / /
rtags yang dag 'god pa skabs su bab pa'i gang zag yin pa'i phyir /
der thal /
byas na mi rtag pas khyab ces sogs kyi sgrub ngag de /
byas rtags kyis sgra mi rtag par sgrub pa'i rtags 'god pa'i tshig yin pa'i phyir /
de byas rtags kyis sgra mi rtag par sgrub pa'i gtan tshigs rnam dag yin pa'i phyir ro / /
gnyis pa rang lugs bzhag pa ni /
sgrub ngag yang dag la mtshan nyid /
dbye ba /
sgrub ngag 'god yul gyi gang zag ngos gzung ba /
dang po ni /
khyod chos bzhi dang ldan pa'i sgra mi rtag par sgrub pa'i gtan tshigs rnam dag de /
sgra mi rtag par sgrub pa'i sgrub ngag yang dag gi mtshan nyid /
byas na mi rtag pas khyab /
dper na bum pa bzhin /
sgra yang byas zhes pa'i sgrub ngag chos can /
khyad chos bzhi dang ldan te /
rgyu'i khyad par rang gi bstan don rtogs pa'i tshad ma sngon du song ba /
brjod bya'i khyad par rang gi bstan byar gyur pa'i tshul gsum lhag chad med bar brjod pa /
ngo bo'i khyad par sgra blo don gsum gyi skyon dang bral ba /
byed las kyi khyad par rang 'bras sgra mi rtag rtogs kyi rjes dpag skyed par byed pa yin pa'i phyir /
gnyis pa ni /
sgrub ngag la rgol ba'i sgo nas dbye na /
rang don sgrub ngag yang dag dang /
gzhan don sgrub ngag yang dag gnyis /
sgra mi rtag par sgrub pa'i sgrub ngag yang dag gang zhig /
sgra mi rtag par tshad mas ma grub pa'i gang zag gis rgyud kyi bsdus pa /
sgra mi rtag par sgrub pa'i rang don sgrub ngag yang dag gi mtshan nyid /
dper na byas pa sgra mi rtag sgrub la rang don skabs kyi rtags yang dag tu song ba'i rgol ba'i rgyud kyis sdus pa'i byas na mi rtag pas khyab /
dper na bum pa bzhin sgra yang byas /
zhes pa'i sgrub ngag lta bu /
rang nyid 'god pa po'i sgra mi rtag par sgrub pa'i sngar rgol yang dag gis tshad mas rtogs pa'i sgra mi rtag par sgrub pa'i tshul gsum rang nyid 'god pa skabs su bab pa'i phyir rgol yang dag la chad lhag med par gsal bar ston pa'i sgra mi rtag par sgrub pa'i gtan tshigs rnam dag de /
sgra mi rtag par sgrub pa'i gzhan don sgrub ngag yang dag gi mtshan nyid /
dper na byas rtags kyis sgra mi rtag par sgrub pa'i phyir rgol yang dag gi ngor bkod pa'i byas na mi rtag pas khyab dper na bum pa bzhin sgra yang byas zhes pa'i sgrub ngag lta bu /
sgrub ngag yang dag la sbyor ba'i sgo nas dbye na /
chos mthun sbyor gyi sgrub ngag yang dag dang /
chos mi mthun sbyor mi sgrub ngag yang dag gnyis /
sgra mi rtag par sgrub pa'i sgrub ngag yang dag gang zhig /
sgra mi rtag par sgrub pa'i phyogs chos dang rjes khyab dngos su brjod cing /
sgra mi rtag par sgrub pa'i ldog khyab shugs la brjod pa de /
sgra mi rtag par sgrub pa'i chos mthun sbyor gyi sgrub ngag yang dag gi mtshan nyid /
mtshan bzhi ni /
byas na mi rtag pas khyab /
zhes sogs kyi sgrub ngag lta bu /
sgra mi rtag par sgrub pa'i sgrub ngag yang dag gang zhig /
phyogs chos cang ldog khyab dngos su brjod cing /
sgra mi rtag par sgrub pa'i rjes khyab shugs la brjod pa de /
sgra mi rtag par sgrub pa'i chos mi mthun sbyor gyi sgrub ngag yang dag gi mtshan nyid /
mtshan gzhi ni /
mi rtag pa ma yin na byas pa ma yin pas khyab /
dper na 'dus ma byas kyi nam mkha' bzhin /
sgra @# / /
ni byas zhes pa'i sgrub ngag lta bu /
gsum pa ni /
byas rtags kyis sgra mi rtag par sgrub pa'i tshul gsum gcig car du dran pa'i dran shes rang rgyud la skye dgos kyi byas rtags kyis sgra mi rtag par sgrub pa'i phyir rgol yang dag de byas rtags kyis sgra mi rtag par sgrub pa'i sgrub ngag yang dag 'god pa skabs su bab pa'i phyir rgol yang dag gi mtshan gzhi yin /
sgra mi rtag par sgrub pa'i chos mthun sbyor gyi sgrub ngag yang dag dang /
sgra mi rtag par sgrub pa'i chos mi mthun sbyor gyi sgrub ngag yang dag gnyis ka 'god dgos kyi sgra mi rtag par sgrub pa'i phyir rgol yang dag med de /
sgra mi rtag par sgrub pa'i sgrub ngag yang dag 'god pa skabs su bab pa'i phyir rgol yang dag gi ngor de sgrub kyi chos mthun sbyor gyi sgrub ngag yang dag /
chos mi mthun sbyor gyi sgrub ngag yang dag /
gang rung gcig bkod pas de sgrub kyi tshul gsum dran pa'i dran shes skyed nus pa yin pa'i phyir te /
de nyid kyi phyir 'drel shes na /
zhes gsungs pa'i phyir /
gsum pa /
rtsod pa spong ba la kha cig /
de sgrub kyi sgrub ngag yang dag yin na de sgrub kyi phyogs chos dngos su brjod pas khyab par thal /
de yin na /
de sgrub kyi tshul gsum brjod pas khyab pa'i phyir /
ma grub na /
gong gi mtshan nyid de rnams 'thad par 'bud /
'dod na /
tshad mas dmigs na yod pas khyab /
dper na bum pa bzhin /
sgra yang tshad mas dmigs pa yin no zhes pa'i sgrub ngag chos can /
der thal /
de'i phyir /
'dod na /
de chos can /
sgra'i steng du 'god tshul dang mthun par yod pa dngos su brjod par thal /
'dod pa'i phyir /
'dod na /
de chos can /
sgra'i steng du yod pa dngos su brjod pas thal /
'dod pa'i phyir na ma khyab /
'dod na /
de chos can /
sgra yod par dngos su brjod par thal /
'dod pa'i phyir na yang na 'dir ma khyab /
yang na de sgrub kyi phyir rgal yang dag yin na /
de sgrub kyi tshul gsum tshang mas des pa'i gang zag yin dgos par thal /
de sgrub kyi sgrub ngag yang dag yin na /
de sgrub kyi tshul gsum brjod pas khyab pa'i phyir /
'dod na /
de yin na de sgrub kyi phyogs chos tshad mas nges pa'i gang zag yin dgos par thal /
'dod pa'i phyir /
'dod na /
de yin na de sgrub kyi shes 'dod chos can skyon med yod par tshad mas nges pa'i gang zag yin dgos par thal /
'dod pa'i phyir /
'dod na /
chos de gzhi der sgrub pa'i shes 'dod chos can skyon med yod par tshad mas nges pa'i gang zag yin na /
chos de yod pa'i tshad mas nges pa'i gang zag yin dgos par thal /
sgra mi rtag par sgrub pa'i shes 'dod chos can skyon med yod par tshad mas nges pa'i gang zag yin na /
sgra yod par tshad mas nges pa'i gang zag yin dgos pa'i phyir /
'dir yang ma khyab /
'dod na /
tshad mas dmigs pa'i rtags kyis sgra yod par sgrub pa'i phyir rgol yang dag gis gshegs nas /
rim pa bzhin du 'khor gsum bya'o / /
gzhan yang rang gi bstan byar gyur pa'i byas rtags kyis sgra mi rtag par sgrub pa'i tshul gsum brjod pa'i ngag yin na /
byas rtags kyis sgra mi rtag par sgrub pa'i tshul gsum brjod pa'i ngag yin dgos par thal /
byas rtags kyis sgra mi rtag par sgrub pa'i sgrub ngag yang dag yin na /
byas rtags @# / /
kyis sgra mi rtag par sgrub pa'i tshul gsum brjod pas khyab pa'i phyir /
'dod na /
byas pa zhes pa'i ngag chos can /
der thal /
de'i phyir /
gzhen yang /
byas pa sgra'i steng du 'gong tshul dang mthun par sgrub ces pa'i ngag des /
byas rtags kyis sgra mi rtag par sgrub pa'i phyogs chos dngos su brjod par thal /
byas na mi rtag pas khyab /
dper na bum pa bzhin /
sgra yang byas zhes pa'i sgrub ngag des byas rtags kyis sgra mi rtag par sgrub pa'i phyogs chos dngos su brjod pa'i phyir /
'dod na /
sgra skad cig ma zhes pa'i ngag des /
sgra mi rtag pa dngos su brjod par thal /
'dod pa'i phyir /
'dod na /
sgra skad cig ma dngos su brjod pa'i ngag yin na /
sgra mi rtag pa dngos su brjod pa'i ngag yin dgos par thal /
'dod pa'i phyir /
'dod na /
skad cig ma yin na mi rtag pa yin pas khyab /
dper na bum pa bzhin /
sgra yang skad cig ma yin no zhes pa'i sgrub ngag chos can /
der thal /
de'i phyir /
zhes bkag nas /
rang gi lugs la /
rang nyid 'god pa po'i byas rtags kyis sgra mi rtag par sgrub pa'i sngar rgol yang dag gis tshad mas sgrub pa'i sgra byas pa dang byas na mi rtag pas khyab pa rang nyid 'god pa skabs su bab pa'i byas rtags kyis sgra mi rtag par sgrub pa'i phyir rgol yang dag la lhag chad med par ston pa'i byas rtags kyis sgra mi rtag par sgrub pa'i yan lag gnyis ldan gyi ngag rnam dag de /
byas rtags kyis sgra mi rtag par sgrub pa'i sgrub ngag yang dag gi mtshan nyid /
byas rtags kyis sgra mi rtag par sgrub pa'i sgrub ngag gang zhig byas pa mi rtag pa kho na yin par dngos su ston cing /
byas pa mi rtag pa ma yin pa las log par shugs la ston pa de /
byas rtags kyis sgra mi rtag par sgrub pa'i chos mthun sbyor gyi sgrub ngag yang dag gi mtshan nyid /
de gang zhig /
byas pa mi rtag pa ma yin pa las log par dngos su ston cing byas pa mi rtag par shugs la ston pa /
byas rtags kyis sgra mi rtag par sgrub pa'i chos mi mthun sbyor gyi sgrub dag yang dag gi mtshan nyid zer na /
ma khyab mtshams dang po la mngon sum chos can /
khyod la bum pa yod pa snang bar thal /
khyod la bum pa bden par yod pa snang ba'i phyir /
khyab pa 'grig /
byas na mi rtag pas khyab ces pa'i ngag chos can /
khyod kyis byas pa yod pa dngos su brjod par thal /
khyod kyis byas pa mi rtag pa kho na la yod pa dngos su brjod pa'i phyir /
khyab pa 'grig /
thal 'gyur gnyis pa'i ma khyab mtshams gnyis pa la /
sangs rgyas 'phags pa chos can /
ba glang gi spyi rtag dngos yod par tshad mas nges pa'i gang zag yin par thal /
ba glang gis spyi rtag dngos rang gi gsal ba du ma la ma 'brel par sgrub pa'i shes 'dod chos can skyon med yod par tshad mas grub pa'i gang zag yin pa'i phyir /
khyab pa khas /
rtags 'og tu sgrub /
gzhan yang /
byas na mi rtag pas khyab /
dper na bum pa bzhin sgra yang byas zhes pa'i sgrub dag chos can /
khyad sgra mi rtag par sgrub pa'i sgrub ngag ma tshang ba'i skyon can yin par thal /
khyod de sgrub kyi sgrub ngag du bkod pa gang zhig /
de sgrub kyi tshul gsum tshang par ma brjod pa'i phyir /
rtags phyi mkhas /
@# / /
khyab ste /
gsum las tshul gang rung ba nyid /
ma bstan ma tshang yin par brjod / /
ces gsungs pa'i phyir /
mtshan nyid de rnams kyang me 'thad de /
sgra chos can mi rtag ste byas pa'i phyir zhes pa'i rtags sbyor chos can /
byas rtags kyis sgra mi rtag par sgrub pa'i sgrub ngag yang dag yin par thal /
mtshan nyid de'i phyir /
rtags gsal gong du sgrub zin /
gzhan yang /
sgra mi rtag par sgrub pa'i sgrub ngag yang dag yin na /
sgra mi rtag par sgrub pa'i gzhan don sgrub ngag yang dag yin dgos par thal /
mtshan nyid dang po 'thad pa'i phyir /
'dod na gong du bkag zin /
mtshan nyid gnyis pa la /
byas pa'i bye brag yin na mi rtag pa yin pas khyab /
dper na bum pa bzhin sgra yang byas pa'i bye brag yin no zhes pa'i sgrub ngag chos can /
byas pa'i bye brag mi rtag pa kho na yin par dngos su ston pa'i ngag yin par thal /
byas pa'i bye brag gi rtags kyis sgra mi rtag par sgrub pa'i chos mthun sbyor gyi sgrub ngag yin pa'i phyir /
khyab pa khas /
btags yod chos gsum tshang ba yin na mtshon bya yin pas khyab /
dper na bum pa bzhin /
sgra yang btags yod chos gsum tshang ba yin no / /
zhes pa'i sgrub ngag yang dag chos can /
btags yod chos gsum tshang ba mtshon bya kho na yin par dngos su ston pa'i ngag yin par thal /
btags yod chos gsum tshad ba'i rtags kyis sgra mtshon byar sgrub pa'i chos mthun sbyor gyi sgrub ngag yang dag yin pa'i phyir /
khyab pa khas /
de bzhin du sgra mi rtag par na sgrub pa'i tshul gsum gyi rtags kyis byas pa sgra mi rtag par sgrub pa'i rtags yang dag yin par sgrub pa la yang sbyar ro / /
mi rtag pa ma yin na byas pa ma yin pas khyab /
dper na 'dus ma byas kyi nam mkha' bzhin /
sgra ni byas zhes pa'i sgrub ngag chos can /
byas pa mi rtag pa ma yin pa las log par dngos su bston pa'i ngag yin par thal /
byas rtags kyis sgra mi rtag par sgrub pa'i chos mi mthun sbyor gyi sgrub ngag yang dag yin pa'i phyir /
khyab pa khas /
'dod na /
rtag na ma byas pas khyab /
dper na 'dus ma byas kyi nam mkha' bzhin /
sgra ni byas zhes pa'i sgrub dag des /
byas pa rtag pa las log par dngos su bstan par thal /
'dod pa'i phyir /
'dod na /
de 'dra'i sgrub ngag des byas pa rtag pa ma yin par dngos su bstan par thal /
'dod pa'i phyir /
'dod na /
des byas na rtag pa ma yin pas khyab pa dngos su brjod par thal /
'dod pa'i phyir /
lan med do / /
kho na re /
de sgrub kyi tshul gsum brjod pa'i sgrub ngag yang dag yin par thal /
de sgrub kyi chos mthun sbyor gyi sgrub ngag yang dag yin pa'i phyir /
zhes pa'i thal 'gyur la khyab pa yod par thal /
chos mthun sbyor gyi sgrub ngag yang dag gi mtshan nyid de 'thad pa'i phyir /
'dod na /
sgra mi rtag par sgrub pa'i tshul gsum brjod pa'i sgra chos can /
khyod sgra mi rtag par sgrub pa'i shes 'dod chos can skyon med yin par thal /
byas na mi rtag pas khyab zhes sogs kyi sgrub dag de /
khyod mi rtag par sgrub pa'i sgrub ngag yang dag yin pa'i phyir /
ma grub na /
de 'dra'i sgrub ngag chos can /
sgra mi rtag par sgrub pa'i tshul gsum brjod @# / /
pa'i sgra mi rtag par sgrub pa'i sgrub ngag yang dag yin par thal /
sgra mi rtag par sgrub pa'i chos mthun sbyor gyi sgrub ngag yang dag yin pa'i phyir /
'khor gsum /
zhes zer na chos can skyon can no / /
yang kho na re /
gang zag gi bdag tshad mas ma dmigs na /
gang zag gi bdag med pas khyab /
dper na nyer len gyi phung po gang zag gi bdag med du sgrub pa'i ldog khyab bzhin /
nyer len gyi phung po yang gang zag gi bdag tshang mas ma dmigs pa yin no / /
zhes pa'i sgrub ngag chos can /
nyer len gyi phung po gang zag gi bdag med du sgrub pa'i ldog khyab shugs la brjod par thal /
de sgrub kyi chos mthun sbyor gyi sgrub ngag yang dag yin pa'i phyir /
zhes zer ba mi 'thad de /
nyer len gyi phung po gang zag gi bdag med du sgrub pa'i ldog khyab de /
de sgrub kyi rtags chos gnyis ldan gyi mthun dpe yang dag yin par thal /
de 'dra'i sgrub ngag de nyer gyi phung po gang zag gi bdag med du sgrub pa'i chos mthun sbyor gyi sgrub ngag yang dag yin pa'i phyir /
rtags khas /
'dod na /
de sgrub kyi ldog khyab chos can /
khyod de sgrub kyi rtags chos gnyis ldan gyi mthun dpe yang dag ma yin par thal /
khyod tshad mas nges pa'i gang zag yin na /
de sgrub kyi rjes khyab tshad mas nges pa'i gang zag yin dgos pa'i phyir /
rtags 'bud /
yang mkhas pa kha cig /
sgra chos can /
mi rtag ste byas pa'i phyir zhes pa'i sbyor ngag de byas rtags kyis sgra mi rtag par sgrub pa'i rtags sbyor rnam dag yin par thal /
byas rtags kyis sgra mi rtag par sgrub pa'i rtags yang dag 'god pa skabs su bab pa'i phyir rgol yang dag dang /
byas rtags kyis sgra mi rtag par sgrub pa'i sgrub ngag yang dag 'god pa skabs su bab pa'i phyir rgol yang dag gnyis don mi gcig pa'i phyir /
'dod na| sgra chos can mi rtag ste byas pa'i phyir /
dper na bum pa bzhin /
zhes pa'i ngag de /
byas rtags kyis sgra mi rtag par sgrub pa'i chos mthun sbyor gyi sbyor ngag rnam dag yin par thal /
de sgrub kyi sgra mi rtag par sgrub pa'i sbyor ba rnam dag gang zhig /
byas rtags kyis sgra mi rtag par sgrub pa'i chos mi mthun sbyor gyi sbyor ngag rnam dag ma yin pa'i phyir /
'dod na /
sgra chos can ma byas te rtag pa'i phyir /
dper na 'dus ma byas kyi nam mkha' bzhin zhes pa'i ngag de /
byas rtags kyis sgra mi rtag par sgrub pa'i chos mi mthun sbyor gyi sbyor ngag rnam dag yin par thal /
'dod pa'i phyir /
zhes gsungs /
thal 'gyur gnyis pa la ma khyab ste /
sgra chos can mi rtag ste byas pa'i phyir /
dper na bum pa bzhin zhes pa'i ngag de chos mthun sbyor gyi sbyor ngag rnam dag yin par thal /
de sbyor ngag rnam dag gang zhig de chos mi mthun sbyor gyi sbyor ngag rnam ngag ma yin pa'i phyir /
khyab pa song /
dang po der thal /
sgra chos can mi rtag ste dngos po yin pa'i phyir zhes pa'i ngag de sbyor ngag rnam dag yin pa'i phyir /
de 'dra'i ngag de /
'jig pa yod tsam 'brel ba can| /
nyid phyir sgra ni mi rtag nyid /
zhes pa'i gzhug gi sbyor ba rnam dngg yin pa'i phyir /
gnyis pa sngar bzhin /
'dod na sngar bzhin mtshungs pa byed do / /
kha cig byes rtags kyis sgra mi rtag par sgrub pa'i @# / /
sgrub ngag yang dag dang /
byas rtags kyis sgra mi rtag par sgrub pa'i sbyor ngag rnam dag 'gal zhen /
byas na mi rtag pas khyab /
dper na bum pa bzhin sgra yang byas zhes pa'i sgrub ngag de byas rtags kyis sgra mi rtag par sgrub pa'i rtags sbyor rnam dag yin par thal /
de byas rtags kyis sgra mi rtag par sgrub pa'i sbyor ngag rnam dag yin pa'i phyir /
der thal /
de byas rtags kyis sgra mi rtag par sgrub pa'i chos mthun sbyor gyi sbyor ngag rnam dag yin pa'i phyir /
der thal /
mi rtag pa ma yin na /
byas pa mi rtag pa ma yin pas khyab /
dper na 'dus ma byas kyi nam mkha' bzhin sgra ni byas zhes pa'i sgrub ngag 'di byas rtags kyis sgra mi rtag par sgrub pa'i chos mi mthun sbyor gyi sbyor ngag rnam dag yin pa'i phyir /
byas rtags kyis sgra mi rtag par sgrub pa'i chos mi mthun sbyor gyi sbyor ngag rnam dag yod pa'i phyir /
der thal byas rtags kyis sgra mi rtag par sgrub pa'i chos mi mthun sbyor gyi sgrub ngag yang dag yod pa'i phyir /
yang kho na re /
byas na mi rtag pas khyab /
dper na bum pa bzhin sgra yang byas zhes pa'i sgrub ngag bkod pa'i rjes su sgra chos can mi rtag ste byas pa'i phyir zhes pa'i rtags sbyor rnam dag 'god dgos kyi byas rtags kyis sgra mi rtag par sgrub pa'i phyir rgol yang dag yod par thal /
byas rtags kyis sgra mi rtag par sgrub pa'i rtags 'god pa skabs su bab pa'i gang zag dang byas rtags kyis sgra mi rtag par sgrub pa'i sgrub ngag yang dag 'god pa skabs su bab pa'i gang zag gnyis don mi gcig pa'i phyir /
rtags khas /
'dod mi nus te /
byas na mi rtag pas khyab ces sogs kyis sgrub ngag bkod pa la brten nas sgrub ngag de 'god pa skabs su bab pa'i phyir rgol yang dag gi rgyud la sgra mi rtag rtogs kyi rjes dpag skyed nus pa'i phyir te /
thar lam gsal byed las /
sgrub ngag la rten nas mtha' gnyis su dogs pa'i the tshom gcod par byed do / /
zhes gsungs pa'i phyir /
yang mkhas pa kha cig /
byas rtags kyis sgra mi rtag par sgrub pa'i phyir rgol yang dag yin na /
sgra rtag mi rtag the tshom za ba'i gang zag min dgos te /
gtan tshigs the tshom la brjod phyir /
zhes pa'i thad kyi rnam nges dar Tik las /
'dis gtan tshig yang dag gi byed pa 'jug pa'i dus sgrub bya la the tshom za ba'i dus na yin par bstan gyi /
gtan tshigs yang dag tu song ba'i gang zag de'i sgrub bya la the tshom dgos par bstan pa min te /
de lta na su gang gi ngor yang gtan tshigs yang dag tu 'gyur ba mi srid par 'gyur te /
sgrub bya la the tshom yod pa'i dor ni sgrub byed ma nges pas gtan tshigs yang dag tu mi 'gyur /
gtan tshigs yang dag tu song ba'i ngor ni khyod ltar na /
phyogs chos su song ba'i sgrub bya la dmigs pa'i the tshom dgos pa'i phyir /
zhes gsungs pa'i phyir zer na /
'o na /
thar lam gsal byed las /
sgrub ngag la rten nas mtha' gnyis su dogs pa'i the tshom gcod par byed do / /
zhes gsungs pa mi 'thad par thal /
byas na mi rtag pas khyab /
dper na bum pa bzhin /
sgra yang byas zhes pa'i sgrub ngag sgrub ngag yang dag tu song ba'i gang zag kyi rgyud la sgra rtag gam mi rtag snyam pa'i the tshom med pa'i phyir /
byas rtags kyis sgra mi rtag par sgrub pa'i phyir @# / /
rgol yang dag gi rgyud la sgra rtag gam mi rtag snyam pa'i the tshom med pa'i phyir /
byas pa la kho na re /
de 'dra'i gang zag de sgra rtag gam mi rtag the tshom za ba'i gang zag ma yin par thal /
des sgra mi rtag par rtogs pa'i phyir /
der thal /
des sgra mi rtag par yid dpyod kyis rtogs pa'i phyir /
sgra mi rtag ces pa'i ngag la rten nas sgra mi rtag par rtogs pa'i yid dpyod skye ba yod pa'i phyir zer na 'dir ma khyab /
'o na /
sgra rtag mi rtag the tshom za ba'i gang zag des sgra mi rtag par rtogs par thal /
sgra mi rtag ces pa'i ngag la rten nas sgra mi rtag par sgrub pa'i yid dpyod skye ba yod pa'i phyir /
'khor gsum /
gzhan yang /
de 'dra'i phyir rgol yang dag chos can /
khyod kyis sgra mi rtag pa rtags yang dag la rten nas sgrub mi dgos par thal /
khyod kyis sgra mi rtag par rtogs pa'i phyir /
sgra rtag mi rtag the tshom za ba'i gang zag yin na byas rtags kyis sgra mi rtag par sgrub pa'i tshul gsum tshad mas nges pa'i gang zag ma yin dgos par thal /
sgrub bya la the tshom yod pa'i ngor ni sgrub byed ma nges pas gtan tshigs yang dag tu mi 'gyur /
zhes pa'i lung 'dis /
byas rtags kyis sgra mi rtag par sgrub pa skabs su bab pa'i phyir rgol yang dag yin na /
sgra rtag mi rtag the tshom za ba'i gang zag ma yin pas khyab pa bstan pa'i phyir /
rtags khas /
rtsa bar 'dod mi nus te /
de 'dra'i gang zag kyang yin /
byas rtags kyis sgra mi rtag par sgrub pa'i tshul gsum tshad mas nges pa'i gang zag kyang yin pa'i gzhi mthun yod pa'i phyir /
byas rtags kyis sgra mi rtag par sgrub pa'i tshul gsum tshad mas nges pa'i gang zag kyang yin /
sgra rtag par bden zhon gyis 'dod pa'i gang zag kyang yin pa'i gzhi mthun yod pa'i phyir te /
sgra chos can ma byas par thal /
rtag pa'i phyir /
zhes pa'i thal 'gyur sgrub byed 'phen pa'i thal 'gyur yang dag tu song ba'i gang zag de /
byas rtags kyis sgra mi rtag par sgrub pa'i tshul gsum tshad mas grub pa'i gang zag yin pa'i phyir /
mdo'i rang 'grel las /
brjod pa gang zhig gnyis ka la rab tu grub pa de kho nar grub pa'am sun 'byin pa yin gyi /
zhes gsungs pa'i phyir /
des na lung de'i don ni /
gtan tshigs the tshom la brjod phyir /
zhes pa'i gzhung 'dis sgrub bya la the tshom mngon gyur dang ldan pa'i dus su gtan tshigs yang dag 'god dgos par bstan pa yin te /
byas na mi rtag pas khyab /
dper na bum pa bzhin /
sgra yang byas zhes pa'i sgrub ngag bkod ma thag pa'i byas rtags kyis sgra mi rtag par sgrub pa'i tshul gsum dran pa'i dran shes mngon gyur du ldan pa'i dus su sgra rtag gam mi rtag snyam pa'i the tshom mngon gyur yod par ston pa ma yin te /
byas rtags kyis sgra mi rtag par sgrub pa'i tshul gsum dran pa'i dran shes mngon gyur du rgyud la ldan pa'i gang zag gi rgyud la sgra rtag gam mi rtag snyam pa'i the tshom mngon gyur du med pa'i phyir /
gang zag gcig gi rgyud la rtog pa rdzas tha dad pa du ma mngon gyur du cig car du skye ba med pa'i phyir /
kho na re /
byas rtags kyis sgra mi rtag par sgrub pa'i phyir rgol yang dag gis sgra mi rtag par rtogs par thal /
de'i rgyud la sgra rtag gam mi rtag snyam pa'i the tshom med pa'i phyir te /
the tshom gyis tshad ma'i bya ba 'gog pa'i phyir /
der thal /
thar lam gsal byed las /
sgro @# / /
'dogs kyis tshad ma'i bya ba 'gog pa bzhin du the tshom gyis kyang tshad ma'i bya ba 'gog pa yin no / /
zhes gsungs pa'i phyir zer na ma khyab ste /
lung de'i don /
sgro 'dogs dang the tshom dngos su 'dren byed yin na /
rang yul la tshad ma ma yin dgos pa lung de'i don yin pa'i phyir ro / /
! / /
gzhan gyis brtag pa yis / /
thal ba sgrub pa gnyis 'bral phyir /
zhes sogs kyi skabs su mtha' dpyad pa la /
dgag bzhag spang gsum las dang po la kha cig lan gyis ldog par mi nus pa'i thal dag de thal 'gyur yang dag gi mtshan zer na /
sgra chos can ma byas par thal /
rtag pa'i phyir zhes pa'i thal 'gyur chos can /
mtshan nyid der thal /
mtshon bya de'i phyir /
'dod mi nus te /
khyod la rtags ma grub kyi lan don mthun thebs pa'i phyir /
ma grub na /
sgra chos can ma byas par thal /
rtag pa'i phyir /
rtags khas /
gzhan yang /
gang zag des lan gyis ldog par mi nus pa'i thal ngag yin na /
gang zag de la thal 'gyur yang dag yin dgos par thal /
mtshan nyid de 'thad pa'i phyir /
'dod na /
grangs can tshad mas ma dmigs pa'i sa phyogs kyi sgra chos can /
ma byas par thal /
rtag pa'i phyir zhes pa'i thal 'gyur chos can /
der thal /
de'i phyir /
rtsa bar ma khyab na gang zag de'i ngor 'phangs pa'i thal 'gyur gang zhig /
des lan gyi ldog par mi nus pa'i thal ngag yin pa'i phyir /
mtshan nyid de la re zhig dogs pa ni /
lan kyis ldog par mi nus pa'i thal 'gyur yod par thal /
mtshan nyid 'thad pa'i phyir /
'dod na /
lan mi thebs pa'i thal 'gyur yod par thal /
'dod pa'i phyir /
'dod mi nus te /
thal 'gyur yin na /
rang nyid la lan don mthun thebs pas khyab pa'i phyir zhes zer na /
lan gyi ldog par mi nus pa'i thal 'gyur yod par thal /
sgra chos can ma byas par thal /
rtag pa'i phyir zhes pa'i thal 'gyur sgrub byed 'phan pa'i thal 'gyur yang dag tu song ba'i gang zag de'i ngor sgra chos can ma byas par thal /
rtag pa'i phyir zhes pa'i thal 'gyur de lan gyis ldog par mi nus pa'i thal 'gyur yin pa'i phyir /
de'i ngor de 'dra'i thal 'gyur la lan don mi thebs pa'i phyir /
de'i ngor de 'dra'i thal 'gyur la rtags ma grub kyi lan yang mi thebs /
khyab pa ma grub kyi lan yang mi thebs /
'dod lan don mthun yang mi thebs pa'i phyir /
kho na re /
de'i ngor de 'dra'i thal 'gyur la chos can skyon can yin zhes pa'i lan don mthun thebs pa'i phyir zhes zer na /
de'i ngor de 'dra'i thal 'gyur de chos can /
skyon can gyi thal 'gyur yin par thal /
dam bca' 'thad pa'i phyir /
'dod na /
de'i ngor de 'dra'i thal 'gyur de la thal 'gyur yang dag ma yin par thal /
'dod pa'i phyir /
'dod na sla /
kho na re /
sgra chos can /
ma byas par thal /
rtag pa'i phyir /
zhes pa'i thal 'gyur sgrub byed 'phen pa'i thal 'gyur yang dag tu song ba'i rgol ba'i ngor sgra chos can /
ma byas par thal /
rtag pa'i phyir /
gal te chos can skyon can yin zer na /
dngos 'gal yin pa'i phyir na mi 'thad de /
sgra chos can ma byas par thal /
rtag pa'i phyir zhes pa'i thal 'gyur sgrub byed 'phen pa'i thal 'gyur yang dag tu song ba'i rgol ba la de 'dra'i thal 'gyur thal 'gyur yang dag ma yin par thal /
de 'dra'i rgol bas de 'dra'i @# / /
thal 'gyur gyi 'khor gsum gang rung la lan don mthun thebs pa'i phyir /
ma grub na song /
de 'dra'i thal 'gyur sgrub byed 'phen pa'i thal 'gyur yang dag tu song ba'i rgol bas sgra chos can ma byas par thal /
rtag pa'i phyir /
rtags bsal la lan thebs na /
khyed rang gi lugs la dngos 'gal yin /
gal te chos can skyon can yin zer na /
de 'dra'i rgol bas de 'dra'i thal 'gyur la lan thebs par thal /
des de la chos can skyon can yin zhes pa'i lan thebs pa'i phyir /
rtags bsal khas /
gzhan yang /
sngar gyi mtshan nyid de la /
sgra chos can ma byas par thal /
rtag pa dang rtag pa ma yin pa las log pa'i phyir zhes pa'i thal 'gyur chos can /
mtshon bya der thal /
mtshan nyid de'i phyir /
der thal /
rtags tshad mas ma grub /
khyab pa tshad mas ma grub /
dam bca' la tshad bsal 'bab pa'i thal 'gyur yin pa'i phyir /
'dod mi nus te /
thal 'gyur skyon can yin pa'i phyir /
rtags chos skyon can gyi thal 'gyur yin pa'i phyir zhes bkag nas /
sgra skyon dang bral ba'i sgo nas lan gyis ldog par mi nus pa'i thag ngag de /
thal 'gyur yang dag gi mtshan nyid zer na /
sngar gyi skyon rnams so na gnas so / /
gzhan yang lugs snga ma mi 'thad de /
sgra rtag par khas mi len zhing /
sgra byas par tshad mas grub par khas len pa'i gang zag la 'phangs pa'i sgra chos can ma byas par thal /
rtag pa'i phyir zhes pa'i thal 'gyur chos can /
lan gyis ldog par mi nus pa'i thal ngag yin par thal /
rtags tshad mas ma grub /
khyab pa tshad mas grub /
dam bca' la tshad bsal 'bab pa'i thal 'gyur yin pa'i phyir /
kha cig /
rang nyid thal 'gyur yang dag tu song ba'i rgol bas lan gyis ldog par mi nus pa'i thal dag de thal 'gyur yang dag gi mtshan nyid zer na /
gcer bu pas sangs rgyas pa la ljon shing chos can /
sems ldan yin par thal /
shun pa bshus na 'chi pa'i phyir zhes pa'i thal 'gyur chos can /
mtshon bya der thal /
mtshan nyid de'i phyir /
ma grub na der thal /
rang nyid thal 'gyur yang dag tu song ba'i rgol ba med pa gang zhig /
thal dag yin pa'i phyir /
dang po ma grub na /
de 'dra'i thal 'gyur de sangs rgyas pa la thal 'gyur yang dag yin par thal /
ma grub pa de'i phyir /
rtsa bar 'dod mi nus te /
thal 'gyur de dang gcig yin pa'i phyir /
kha cig /
rang nyid thal 'gyur yang dag tu song ba'i rgol ba yod /
des lan gyis ldog par mi nus ba'i thal dag de thal 'gyur yang dag gi mtshan nyid zer na /
du ba yod na mi yod pas khyab pa la /
du ba'i dus na chos can /
me yod par thal /
du ba yod pa'i phyir /
zhes pa'i gnod byed du 'phangs pa'i thal 'gyur chos can /
mtshon bya der thal /
mtshan nyid de'i phyir /
dang po der thal /
byas na mi rtag pas khyab pa la grangs can gyis sgra chos can mi rtag par thal byas pa'i phyir /
zhes pa'i thal 'gyur gnod byed yang dag tu 'jug par khas len pa'i gang zag de la thal 'gyur yang dag yin pa'i phyir /
rtags grub ste /
de de la mtshungs pa rnam dag tu 'jug pa'i @# / /
phyir /
rtsa bar 'dod mi nus te /
chos can skyon can gyi thal 'gyur yin pa'i phyir /
kha cig /
rang nyid sun dbyung bya'i dam bca' ltar snang gi zhen don sun 'byin par nus pa'i thal ngag de thal 'gyur yang dag gi mtshan nyid zer na /
du ba yod na me yod pas khyab pa la /
du pa'i dus na chos can /
me yod par thal /
du ba yod pa'i phyir zhes pa'i gnod byed du 'phangs pa'i thal 'gyur chos can /
mtshon bya der thar /
mtshan nyid de'i phyir /
byas na mi rtag pas khyab pa la /
sgra chos can /
mi rtag par thal byas pa'i phyir zhes pa'i thal 'gyur gnod byed rnam dag du 'jug par bden zhen gyis 'dod pa'i ldog phyogs kun btags mngon gyur ba mgo mnon nus kyi thal ngag yin pa'i phyir /
kha cig /
rtags dang khyab pa pha rol po'i blo ngor ma grub cing /
dam bca' la bsal ba 'bab pa'i rtags ston pa'i ngag de /
thal 'gyur yang dag gi mtshan nyid ces gsungs /
rtags dang khyab pa pha rol po'i blo ngor ma grub cing /
dam bca' la bsal ba 'bab pa'i rtags chos can /
khyod ces brjod pa'i ngag de khyod ston par byed pa'i ngag yin par thal /
bdag med yin pa'i phyir /
'dod na /
de chos can /
khyod ces brjod pa'i ngag de thal 'gyur yang dag ma yin par thal /
bdag med yin pa'i phyir /
'dod na /
'khor gsum byed /
kha cig /
khyod chos gsum ldan gyi thal ngag rnam dag de /
ldog pa rang rgyud 'phen pa'i thal 'gyur yang dag gi mtshan nyid zer na /
sgra chos can nyan bya yin par thal /
rtag pa yin pa'i phyir /
zhes pa'i thal 'gyur chos can /
mtshon bya der thal /
mtshan nyid de'i phyir /
kha cig /
thal 'gyur gang zhig /
khyod kyi rtags log de /
khyod kyis chos log sgrub pa la tshul gsum tshang ba de /
ldog pa rang rgyud 'phen pa'i thal 'gyur yang dag gi mtshan nyid zer na /
sgra chos can /
ma byas par thal /
rtag pa'i phyir zhes pa'i thal 'gyur chos can /
mtshan nyid kyi zur phyi ma der thal /
mtshon bya de'i phyir /
'dod na /
byas pa mi rtag par sgrub pa'i tshul gsum yin par thal /
'dod pa'i phyir /
'dod na /
nam mkha' chos can /
mi rtag pa yin par thal /
byas pa yin pa'i phyir /
kha cig /
khyod thal 'gyur gang zhig /
khyod kyi chos log de /
khyod kyi shes 'dod chos can gyi steng du khyod kyi rtags log sgrub pa la tshul gsum tshang ba de /
ldog pa rang rgyud 'phen pa'i thal 'gyur yang dag gi mtshan nyid zer na /
du ldan gyi la chos can /
du ba ma yin par thal /
me med pa'i phyir /
zhes pa'i chos log de /
de 'dra'i shes 'dod chos can gyi steng du de 'dra'i thal 'gyur gyi rtags sgrub pa'i tshul gsum yin par thal /
du ba du ldan gyi la la me yod par sgrub pa'i rtags gang zhig /
sgra chos can ma byas par thal rtag pa'i phyir zhes pa'i thal 'gyur gyi chos log de /
de 'dra'i shes 'dod chos can gyi steng du de 'dra'i thal 'gyur gyi rtags log sgrub pa'i tshul gsum yin pa'i phyir /
dang po sla /
gnyis pa ma grub na /
sgra chos can ma byas par thal /
rtag pa'i phyir zhes pa'i thal 'gyur chos can /
khyod kyi chos log de /
khyod kyi shes 'dod chos can gyi steng du khyod kyi rtags log sgrub pa'i tshul gsum yin par thal /
khyod ldog pa rang rgyud 'phen pa'i thal 'gyur yang dag yin @# / /
pa'i phyir /
rtsa bar 'dod na /
de 'dra'i thal 'gyur chos can /
khyod rang rgyud 'phen pa'i thal 'gyur yang dag yin par thal /
khyod thal 'gyur gang zhig 'dod pa'i phyir /
rtags khas /
'dod na| de chos can /
khyod la 'dod lan don mthun mi thebs par thal /
'dod pa'i phyir /
'dod na /
du ldan la chos can /
du ba ma yin par thal /
chos can de dang gcig yin pa'i phyir /
'dod na dngos /
gzhan yang /
sgra chos can ma byas par thal /
rtag pa'i phyir /
zhas pa'i thal 'gyur chos can /
khyod kyi chos log de khyod kyi shes 'dod chos can gi steng du khyod kyi rtags log sgrub pa'i tshul gsum yin par thal /
khyod mtshon bya de'i phyir /
'dod na /
byas pa chos can /
de 'dra'i thal 'gyur gyi rtags log yin par thal /
de 'dra'i thal 'gyur gyi chos log yin pa'i phyir /
khyab pa khas /
kha cig tshul gsum 'phen nus kyi thal dag rnam dag de /
rang rgyud 'phen pa'i thal 'gyur yang dag gi mtshan nyid zer na /
de chos can /
de'i mtshan nyid ma yin par thal /
ngo bo nyid med par smra ba thal 'gyur bas khas len pa'i phyir /
kha cig /
thal 'gyur yin na /
thal 'gyur yang dag yin pas khyab zer na /
thal 'gyur yin na thal 'gyur yang dag yin pas khyab pa la gnod byed du 'phangs pa'i thal 'gyur chos can /
thal 'gyur yang dag yin par thal /
thal 'gyur yin pa'i phyir /
'dod na /
thal 'gyur yin na thal 'gyur yang dag yin pas khyab pa la gnod byed kyi thal 'gyur yod par thal /
'dod pa'i phyir /
'dod na /
thal 'gyur yin na /
thal 'gyur yang dag yin pas ma khyab par thal /
'dod pa'i phyir /
kho na re /
thal 'gyur yin na thal 'gyur yang dag yin pas khyab par thal /
thal 'gyur yin na thal 'gyur yang dag yin pas khyab pa la gnod byed du 'phangs pa'i thal 'gyur de /
thal 'gyur yin na thal 'gyur yang dag yin pas khyab pa la gnod byed du mi 'jug pa'i phyir /
de de la gnod byed du btang ba'i tshe 'dod lan thebs pa'i phyir /
der thal /
de de la dngos skyon du btang pa'i tshe 'dod lan thebs pa'i phyir /
zhes zer na /
gzhal bya yin na mi rtag pa yin pas khyab pa la tshad ma'i gnod byed du mi 'jug par thal /
de la tshad ma gnod byed du btang ba'i tshe /
'dod lan thebs pa'i phyir /
der thal /
de de la dngos skyon du btang ba'i tshe 'dod lan thebs pa'i phyir /
'khor gsum /
gal te dngos stobs rjes dpag gi yul gyi log phyogs la tshig rnams gnod byed du 'jug par thal /
thal 'gyur yin na /
thal 'gyur yang dag yin pas khyab pa la gnod byed du 'phangs pa'i thal 'gyur de /
thal 'gyur yin na /
thal 'gyur yang dag yin pas khyab pa la gnod byed du 'jug pa'i phyir /
zer na /
dngos stobs rjes dpag gi yul la tshig rnam dag sgrub byed yang dag du 'jug par thal /
sgra mi rtag ces pa'i lhas byin gyi tshig /
rang smra ba po'i gang zag gi rgyud la kun slong gi bsam pa yod par sgrub pa la /
sgra mi rtag ces pa'i tshig sgrub byed yang dag du 'jug pa'i phyir /
khyab pa khas /
kho na re /
thal 'gyur yin na /
thal 'gyur yang dag yin pas khyab par thal /
sgra chos can /
rtag pa yin @# / /
par thal /
gzhal bya yin pa'i phyir zhes pa'i thal 'gyur de thal 'gyur yang dag yin pa'i phyir /
ma grub na /
khyod chos can /
khyod la khyab pa med ces lan don mthun thebs na /
khyod thal 'gyur yang dag ma yin dgos par thal /
khyod dang gcig yin na /
yod pas khyab /
yod na khyod dang gcig yin pas khyab pa gang zhig /
de 'dra'i thal 'gyur de /
thal 'gyur yang dag ma yin pa'i phyir /
'dod na| khyod chos can /
khyod la rtags ma grub kyi lan don mthun thebs na /
khyod thal 'gyur yang dag min dgos par thal /
'dod pa'i phyir /
'dod na /
sgra chos can /
ma byas par thal /
rtag pa'i phyir zhes pa'i thal 'gyur chos can /
der thal /
de'i phyir /
gzhan yang /
khyod la 'dod lan don mthun thebs na /
khyod thal 'gyur yang dag ma yin dgos par thal /
khyod la khyab pa med kyi lan don mthun thebs na /
khyod thal 'gyur yang dag ma yin dgos pa'i phyir /
khyod bshag sngar bzhin dpyad do / /
'dod na /
sgra chos can /
rtag pa yin par thal /
gzhal bya yin pa'i phyir /
zhes pa'i thal 'gyur chos can /
khyod thal 'gyur yang dag ma yin par thal /
khyod la 'dod lan don mthun thebs pa'i phyir /
zhes pa'i thal 'gyur chos can /
der thal /
de'i phyir /
'dod na /
de 'dra'i thal 'gyur de thal 'gyur yang dag yin par thal /
khyod la khyab pa med kyi lan don mthun thebs na khyod thal 'gyur yang dag min dgos pa'i phyir /
zer na /
rtsa bar ma khyab ste /
sgra chos can /
rtag pa yin par thal /
rtag pa yin pa'i phyir /
zhes pa'i thal 'gyur chos can /
thal 'gyur yang dag yin par thal /
thal 'gyur yin pa'i phyir /
khyab pa khas /
'dod na /
de chos can /
khyod thal 'gyur yang dag du song ba'i gang zag yod par thal /
'dod pa'i phyir /
'dod na /
sgra rtag par yang bden zhen gyis 'dod /
sgra rtag pa min par yang bden zhen gyis 'dod pa'i gang zag yod par thal /
'dod pa'i phyir /
gcer bu pas sangs rgyas pa la ljon shing chos can /
sems ldan yin par thal /
shun pa bshus na 'chi ba'i phyir /
zhes pa'i thal 'gyur chos can /
der thal /
de'i phyir /
'dod na /
de chos can /
khyod thal 'gyur yang dag du song ba'i gang zag yod par thal /
'dod pa'i phyir /
'dod na /
de sangs rgyas pa la thal 'gyur yang dag yin par thal /
'dod pa'i phyir /
grangs can gyis dpal ldan chos grags la 'phangs pa'i sgra chos can /
ma byas par thal /
rtag pa'i phyir zhes pa'i thal 'gyur chos can /
khyod thal 'gyur yang dag yin par thal /
khyod thal 'gyur yin pa'i phyir /
'dod na /
de chos can /
khyod thal 'gyur yang dag tu song ba'i gang zag yod par thal /
'dod pa'i phyir /
'dod na /
de chos can /
khyod dpal ldan chos grags la thal 'gyur yang dag yin par thal /
'dod pa gang zhig /
khyod grangs can gyis dpal ldan chos grags kho na la 'phangs pa'i thal 'gyur yin pa'i phyir /
byas na mi rtag pas khyab pa la /
grangs can gyi lugs la /
sgra chos can /
mi rtag pa yin par thal /
byas pa yin pa'i phyir zhes pa'i gnod byed du 'phangs pa'i thal 'gyur chos can /
thal 'gyur yang dag yin par thal /
thal @# / /
'gyur yin pa'i phyir /
'dod na /
byas na mi rtag pas khyab pa la gnod byed kyi thal 'gyur yod par thal /
'dod pa'i phyir /
kho na re /
chos can skyon can gyi thal 'gyur yin na /
thal 'gyur yang dag ma yin dgos par thal /
byas na mi rtag pas khyab pa la grangs can gyi lugs la /
sgra chos can /
mi rtag par thal /
byas pa yin pa'i phyir /
zhes pa'i gnod byed 'phangs pa'i thal 'gyur de thal 'gyur yang dag ma yin pa'i phyir /
'dod na /
nga'i lugs la grangs can gyi lugs la /
sgra chos can /
mi rtag par thal /
byas pa'i phyir zhes pa'i thal 'gyur chos can /
der thal /
de'i phyir /
zer na /
chos can skyon can yin no / /
mdun gyi skyes bu lan 'debs pas don byed mi nus pa yin na /
mi rtag pa ma yin pas khyab par thal /
khyab pa'i phyir /
ma grub na /
don byed nus pa ma yin na /
dngos po ma yin pas khyab pa yod par thal /
yod pa'i phyir /
ma grub na /
khyod rang gi lugs la dngos 'gal la 'bud /
gzhan yang nga'i lugs la /
sgra chos can /
ma byas par thal /
rtag pa'i phyir zhes pa'i thal 'gyur chos can /
thal 'gyur yang dag yin par thal /
thal 'gyur yin pa'i phyir /
khyod rang gi lugs la dngos 'gal yin no / /
sgra chos can /
ma byas par thal /
rtag pa'i phyir zhes pa'i thal 'gyur 'phangs yul gyi gang zag yin na /
dpal ldan chos grags yin dgos par thal /
grang can gyis dpal ldan chos grags kho na la 'phangs pa'i /
sgra chos can /
ma byas par thal /
rtag pa'i phyir zhes pa'i thal 'gyur de thal 'gyur yang dag ma yin pa'i phyir /
'dod na /
dpal ldan chos grags kho na la 'phangs pa'i /
sgra chos can /
ma byas par thal /
rtag pa'i phyir /
ma grub na /
grangs can gyis dpal ldan chos grags kho na la 'phangs pa'i /
sgra chos can /
ma byas par thal /
rtag pa'i phyir zhes pa'i thal 'gyur chos can /
khyod mdun gyi skyes bu lan 'debs pa'i ngor 'phangs pa'i thal 'gyur yang dag yin par thal /
khyod thal 'gyur gang zhig /
mdun gyi skyes bu lan 'debs pas khyod la rtags ma grub kyi lan btab pa'i phyir /
rtags khas zer na /
rtsa bar ma khyab bo / /
kha cig /
sgra rtag pa sgra chos can /
ma byas par thal /
rtag pa'i phyir zhes pa'i thal 'gyur gyi rtags yin na /
rtag pa thal 'gyur de'i rtags su bzung bya yin /
sgra ma byas par gnas pa'am /
sgra ma byas par ma grub pa de /
thal 'gyur de'i bsal ba yin ma byas pa thal 'gyur de'i thal chos su gzung bya yin zer na /
rtag pa yod pa gang zhig /
rtag pa de 'dra'i thal 'gyur gyi gtan tshigs yin na /
de 'dra'i thal gyur gyi gtan tshig yod dgos par thal /
sgra rtag pa de yin pa'i phyir /
'dod na /
sgra mi rtag pa ma yin pa de /
sgra chos can /
ma byas par thal /
mi rtag pa ma yin pa'i phyir /
zhes pa'i thal 'gyur gyi rtags yin par thal /
sgra rtag pa /
sgra chos can /
ma byas par thal /
rtag pa yin pa'i phyir zhes pa'i thal 'gyur gyi rtags yin pa'i phyir /
'dod na /
thal 'gyur de'i rtags yod par thal /
sgra mi rtag pa ma yin pa yod pa gang zhig /
de thal 'gyur de'i rtags yin pa'i phyir /
ma khyab na /
'dod pa de dang 'gal /
de bzhin du bum pa med pa de bum pa chos can /
@# / /
tshad mas ma dmigs par thal /
med pa'i phyir zhes pa'i thal 'gyur gyi rtags yin par thal /
sgra rtag pa thal 'gyur de'i rtags yin pa'i phyir /
'dod na /
thal 'gyur de'i rtags grub par thal /
'dod pa'i phyir /
ma khyab na /
gong bzhin 'grig /
kho na re /
sgra mi rtags pa ma yin pa de byas rtags kyis sgra mi rtag par sgrub pa'i rtags yang dag gi dgag bya yin par thal /
sgra rtag pa de byas rtags kyis sgra rtag pa ma yin par sgrub pa'i rtags yang dag gi dgag bya yin pa'i phyir /
'dod na /
sgra mi rtag pa ma yin pa chos can /
med par thal /
sgra mi rtag par sgrub pa'i rtags yang dag gi dgag bya yin pa'i phyir na /
ma khyab /
yang kho na re /
bum pa mi rtag pa ma yin pa de /
bum pa mi rtag pa ma yin par /
dam bcas pa'i dam bca'i bzhed don yin par thal /
bum pa rtag pa de /
bum pa rtag par dam bcas pa'i dam bca'i bzhed don yin pa'i phyir /
ma khyab na /
thal 'gyur gnyis pa'i rtsa bar khyab pa yod pa bud /
'dod na /
bum pa mi rtag pa ma yin pa chos can /
med par thal /
khyod dam bca' de'i bzhed don yin pa'i phyir /
zer na /
ma khyab ste /
sgra mi rtag pa ma yin pa chos can /
khyod med par thal /
khyod sgra mi rtag par sgrub pa'i rtags yang dag gi dgag bya yin pa'i phyir /
rtags grub ste /
sgra mi rtag par sgrub pa'i rtags yang dag ma yin pa las log pa de rang brjod pa'i sgras rang gi dgag bya bkag shul du chos gzhan sgrub pa 'phen pa'i phyir /
gzhan yang /
tshad ma'i bsal bya yin na /
med pas khyab par thal /
rtags kyi dgag bya yin na med pas khyab pa'i phyir /
rtags khas /
'dod na /
tshad ma'i rigs mi mthun chos can /
der thal /
de'i phyir /
ma grub na /
der thal /
gsar du mi bslu ba'i rig pa'i bsal bya yin pa'i phyir /
ma grub na /
der thal /
gsar du mi bslu ba'i rig pa de khyod sel byed yin pa'i phyir /
ma grub na /
gsar du mi bslu ba'i rig pa chos can /
tshad ma'i rigs mi mthun sel byed yin par thal /
tshad ma'i mtshan nyid yin pa'i phyir /
bum pa mi rtag pa ma yin par sgrub pa de /
bum pa mi rtag pa ma yin par dam bcas pa'i dam bca'i bzhed don yin par thal /
bum pa mi rtag pa ma yin pa de de'i dam bca'i bzhed don ma yin pa'i phyir /
'dod na /
bum pa mi rtag pa ma yin par grub pa chos can /
khyod med par thal /
khyod de'i bzhed don yin pa'i phyir /
'dod mi nus te /
de bum pa mi rtag pa ma yin par grub pa yin pa'i phyir /
kha cig /
sgra dang mi rtag pa ma yin pa'i gzhi mthun de /
sgra chos can /
ma byas par thal /
mi rtag pa ma yin pa'i phyir /
zhes pa'i thal 'gyur gyi rtags yin zer na /
bum pa dang mtshon bya ma yin pa'i gzhi mthun de /
bum pa chos can /
btags yod chos gsum tshang pa ma yin par thal /
mtshon bya ma yin pa'i phyir /
zhes pa'i thal 'gyur gyi rtags yin par thal /
dam bca' 'thad pa'i phyir /
'dod na /
thal 'gyur de'i rtags grub par thal /
'dod pa'i phyir /
ma khyab na /
rtag pa sgra chos can /
ma byas par thal /
rtag pa'i phyir zhes pa'i thal 'gyur gyi rtags yin na /
de'i rtags yod dgos par bud /
thal 'gyur @# / /
de'i rtags yod na /
bum pa dang mi rtag pa ma yin pa'i gzhi mthun yod dgos par thal /
de'i rtags yin pa'i phyir /
'dod na sla /
sgra chos can /
mi rtag par thal /
sgra mi rtag pa yin pa'i phyir /
zhes pa'i thal 'gyur de rtags bsal tha mi dad kyi thal 'gyur yin par thal /
sgra chos can /
mi rtag par thal /
mi rtag pa'i phyir zhes pa'i thal 'gyur de rtags bsal tha mi dad kyi thal 'gyur yin pa gang zhig /
sgra chos can /
mi rtag par thal /
mi rtag pa'i phyir zhes pa'i thal 'gyur gyi rtags yin na /
sgra chos can /
mi rtags par thal /
sgra mi rtag pa yin pa'i phyir zhes pa'i thal 'gyur gyi rtags yin dgos /
de yin na /
sgra chos can /
mi rtag par thal /
mi rtag pa'i phyir zhes pa'i thal 'gyur gyi rtags yin dgos pa'i phyir /
rtags gnyis pa ma grub na song /
der thal /
sgra mi rtag pa de /
sgra chos can /
mi rtag par thal /
mi rtag pa yin pa'i phyir zhes pa'i thal 'gyur gyi rtags yin pa'i phyir /
der thal /
sgra rtag pa de /
sgra chos can /
rtag pa yin par thal /
rtag pa yin pa'i phyir /
zhes pa'i thal 'gyur gyi rtags yin pa'i phyir /
rtags phyi ma /
der thal /
sgra mi rtag pa de /
sgra chos can /
mi rtag par thal /
mi rtag pa yin pa'i phyir /
zhes pa'i thal 'gyur gyi rtags yin pa'i phyir /
rtags sngar bzhin song /
rtsa bar 'dod na /
de 'dra'i thal 'gyur chos can /
khyod kyi khyab pa tshad mas grub par thal /
'dod pa'i phyir /
'dod na /
ri bong gi r+was bshag go /
gzhi rtags tha mi dad kyi thal 'gyur med par thal /
rtag pa chos can /
ma byas par thal /
rtag pa yin pa'i phyir /
zhes pa'i thal 'gyur de gzhi rtags tha mi dad kyi thal 'gyur ma yin pa'i phyir /
ma grub na /
thal 'gyur de'i rtags yin na /
thal 'gyur de'i chos can yin dgos par thal /
ma grub pa de'i phyir /
'dod na song /
rtag pa rtag pa yin pa chos can /
der thal /
de'i phyir /
rtags khas blangs /
kho na re /
sgra chos can /
ma byas par thal /
rtag pa'i phyir zhes pa'i thal 'gyur gyi rtags grub par thal /
thal 'gyur de'i rtags dang shes bya'i gzhi mthun yod pa'i phyir te /
rtag pa de de 'dra'i gzhi mthun yin pa'i phyir /
ma grub na /
der thal /
rtag pa de thal 'gyur de'i rtags yin pa gang zhig /
shes bya yin pa'i phyir /
zer na /
ma khyab /
shes bya chos can /
khyod thal 'gyur de'i rtags dang 'gal par thal /
khyod de dang tha dad /
khyod kyang yin /
de yang yin pa'i gzhi mthun med pa'i phyir /
'dod na /
rtag pas bshag go| |zer na /
ma khyab /
med pa de /
ri bong r+wa chos can /
tshad mas ma dmigs par thal /
med pa'i phyir /
zhis pa'i thal 'gyur gyi rtags yin par thal /
rtag pa gong gi thal 'gyur de'i rtags yin pa'i phyir 'dod na /
thal 'gyur de'i rtags yin pa med par thal /
thal 'gyur de'i rtags yin na med dgos pa'i phyir /
zer na /
ma khyab /
sgra chos can /
ma byas par thal /
rtag pa'i phyir zhes pa'i thal 'gyur gyi rtags dang /
sgra chos can /
rtag pa yin par thal /
mig shes kyi gzung bya yin pa'i phyir /
zhes pa'i thal 'gyur gyi rtags gang rung ma yin pa chos can /
khyod ma yin pa yod par thal /
khyod shes bya'i bye brag @# / /
yin pa'i phyir /
ma grub na /
der thal /
khyod yin na /
khyod de la bdag gcig tu 'brel /
khyod ma yin zhing de yin pa du ma grub pa'i phyir /
rtags phyi ma /
der thal /
rtag pa de yang khyod ma yin zhing de yin /
mig shes kyi gzung bya de yang khyod ma yin zhing de yin pa'i phyir /
rtags khas /
zer na /
chos can skyon can yin te /
rtag pa /
sgra chos can /
ma byas par thal /
rtag pa'i phyir /
zhes pa'i thal 'gyur dang /
bum pa chos can /
ma byas par thal /
rtag pa'i phyir /
zhes pa'i thal 'gyur gyi rtags gang rung ma yin pa chos can /
khyod ma yin zhing shes bya yin pa du ma grub par thal /
sgra khyod ma yin zhing shes bya yin pa gang zhig /
bum pa khyod ma yin zhing shes bya yin pa'i phyir /
dang po /
der thal /
sgra khyod ma yin pa gang zhig shes bya yin pa'i phyir /
ma khyab mtshams /
gsum pa la /
bdag med yin na /
shes bya yin pas khyab pa la dngos skyon du 'jug pa med par thal /
de la dngos skyon du 'jug na med dgos pa'i phyir /
ma khyab mtshams /
gnyis pa la /
gang zag gi bdag med chos can /
khyod med nges dang 'gal bar thal /
khyod med nges las tha dad /
khyod kyang yin min nges yang yin pa'i gzhi mthun med pa'i phyir /
'dod na /
ri bong gi r+was bshags nas 'khor gsum byed /
ma khyab mtshams /
dang po la /
sgra'i steng du rtag pa yod par thal /
shes bya sgra'i steng du rtag pa yin pa'i phyir /
khyab pa khas /
mkhas pa kha cig /
sgra chos can /
ma byas par thal /
rtag pa'i phyir /
zhes pa'i thal 'gyur gyi rtags grub /
ces gsung /
thang lam gsal byed las /
rang rgyud 'phen pa'i thal 'gyur yin na /
rtags pa rol pos khas blangs dgos te /
de lta ma yin par tshad mas grub na /
rang rgyud kyi dam bca' tshad mas bsal bar 'gyur pa'i phyir /
zhes gsungs pa mi 'thad par thal /
dam bca' de'i phyir /
byas pa la kha cig /
rang rgyud 'phen pa'i thal 'gyur yang dag yin na /
rang nyid la rtags ma grub kyi lan don mthun thebs pas khyab pa de /
de'i don yin /
zhes gsung /
sgra chos can /
ma byas par thal /
rtag pa'i phyir zhes pa'i thal 'gyur chos can /
khyod kyi rtags khas blangs pa tsam gyis grub pa'i thal 'gyur ma yin par thal /
khyod rtags tshad mas grub pa'i thal 'gyur yang dag yin pa'i phyir /
gzhan yang /
thal 'gyur de'i bsal ba tshad mas grub par thal /
thal 'gyur de'i rtags tshad mas grub pa'i phyir /
'dod na /
thal 'gyur de'i bsal ba la tshad ma'i bsal ba mi 'bab par thal /
'dod pa'i phyir /
'dod na /
de chos can /
khyod kyi dam bca' la tshad ma'i bsal ba zhugs par thal /
khyod rang rgyud 'phen pa'i thal 'gyur yang dag yin pa'i phyir /
khyab ste /
thar lam gsal byed las /
rang rgyud 'phen pa'i thal 'gyur yang dag yin na /
dam bca' la tshad ma'i gal ba bstan dgos te /
de lta ma yin na /
rag rgyud kyi phyogs chos ma grub pa'i phyir /
zhes gsungs pa'i phyir /
gzhan yang /
sgra chos can /
ma byas par thal /
rtag pa'i phyir zhes pa'i thal 'gyur de la rtags grub par thal /
thal 'gyur de'i rtags grub pa'i phyir /
'dod na /
sgra @# / /
chos can /
ma byas par thal /
rtag pa'i phyir /
ma grub na dngos 'gal /
gzhan yang /
thal 'gyur de la rtags ma grub kyi lan mi thebs par thal /
de la rtags grub pa'i phyir /
rtags bsal khas /
ri bong r+wa chos can /
tshad mas ma dmigs par thal /
med pa'i phyir /
zhes pa'i thal 'gyur gyi rtags ma grub par thal /
sgra chos can /
ma byas par thal /
rtag pa'i phyir /
zhes pa'i thal 'gyur gyi rtags ma grub pa'i phyir /
'dod mi nus te /
de 'dra'i thal 'gyur gyi rtags rigs pa yang dag gis sgrub nus pa'i phyir /
de 'dra'i thal 'gyur gyi rtags de dpal ldan chos grags kyis rigs pa yang dag gis sgrub nus pa'i phyir /
dpal ldan chos grags kyis ri bong r+wa med pa rigs pa yang dag gis sgrub nus pa'i phyir /
de la mkhas pa kha cig /
rtag pa'i rtags kyis sgra ma byas par sgrub pa'i gtan tshigs yod par thal /
rtag pa yod pa'i phyir /
'dod na /
sgra chos can /
ma byas te /
rtag pa'i phyir zhes pa'i sbyor pa'i gtan tshigs yod par thal /
'dod pa'i phyir /
'dod na /
sgra chos can /
ma byas par thal /
rtag pa'i phyir /
ma grub na /
khyod rang gi lugs la dngos 'gal /
zhes zer na /
rtsa bar ma khyab /
kho na re /
sgra chos can /
ma byas par thal /
rtag pa'i phyir zhes pa'i thal 'gyur gyi rtags yod par thal /
mtshan nyid chos can /
rdzas yod chos gsum tshad pa yin par thal /
mtshan nyid yin pa'i phyir /
zhes pa'i thal 'gyur gyi rtags yod pa'i phyir /
ma grub na /
da 'dra'i thal 'gyur chos can /
khyod kyi rtags yod par thal /
khyod kyi chos can yod pa gang zhig /
khyod rtags dang chos can tha mi dad kyi thal 'gyur yin pa'i phyir /
zhes zer na ma khyab ste /
sgra chos can /
ma byas par thal /
rtag pa'i phyir zhes pa'i thal 'gyur gyi rtags de rig pa yang dag gis sgrub nus par thal /
rtag pa thal 'gyur de'i rtags yin pa gang zhig rtag pa de rig pa yang dag gis sgrub nus pa'i phyir /
ma khyab na /
rtag pa thal 'gyur de'i rtags yin pa gang zhig /
rtag pa tshad mas grub na /
thal 'gyur de'i rtags tshad mas grub pas khyab pa yod pa bud /
'dod na /
thal 'gyur de'i rtags de dpal ldan chos grags kyis khas blangs par thal /
'dod pa'i phyir /
'dod na /
dpal ldan chos grags chos can /
khyod kyis sgra rtag par khas blangs par thal /
'dod pa'i phyir /
kha cig /
sgra chos can /
ma byas par thal /
rtag pa'i phyir zhes pa'i thal 'gyur gyi rtags yod par thal /
sgra chos can /
ma byas te /
rtag pa'i phyir zhes pa'i sbyor ba'i rtags grub pa'i phyir /
rtag pa'i rtags kyis sgra ma byas par sgrub pa'i rtags grub pa'i phyir /
zhes gsung pa rnams la /
sgra chos can /
ma byas par thal /
rtag pa'i phyir zhes pa'i thal 'gyur gyi rtags dpal ldan chos grags kyis khas blangs par thal /
sgra chos can /
ma byas te /
rtag pa'i phyir zhes pa'i sbyor ba'i rtags dpal ldan chos grags kyis khas blangs pa'i phyir /
der thal /
rtag pa'i rtags kyis sgra ma byas par sgrub pa'i gtan tshigs dpal ldan chos grags kyis khas blangs pa'i phyir /
der thal /
dpal ldan chos grags kyis rtag pa khas blangs pa'i phyir /
khyab pa rnams song / /
@# / /
gnyis pa rang lugs bzhag pa ni /
rang nyid kyi rtags khyab rang 'phangs yul gyi rgol pa pha rol po'i blo dor grub cing /
rang nyid kyi dam bca' la bsal ba 'bab pa'i thal ngag rnam dag de /
thal 'gyur yang dag gi mtshan nyid /
de la dbye na /
rang rgyud 'phen pa'i thal 'gyur yang dag dang /
rang rgyud mi 'phen pa'i thal 'gyur yang dag gnyis /
thal 'gyur yang dag gang zhig /
rang nyid kyi dngos bstan zlog pas rang rgyud kyi tshul gsum 'phen nus pa de /
rang rgyud 'phen nus kyi thal 'gyur yang dag gi mtshan nyid /
rang nyid kyi dngos bstan zlog pas rang rgyud kyi tshul gsum 'phen mi nus pa'i thal ngag rnam dag de /
rang rgyud mi 'phen pa'i thal 'gyur yang dag gi mtshan nyid /
dper na /
sgra chos can /
ma byas par thal /
rtag pa'i phyir zhes pa'i thal 'gyur lta bu yin /
rang rgyud 'phen pa'i thal 'gyur yang dag la dbye na /
ldog pa rang rigs 'phen pa'i thal 'gyur dang /
ldog pa gzhan rigs 'phen pa'i thal 'gyur gnyis las /
dang po'i mtshan nyid /
rang rgyud 'phen pa'i thal 'gyur yang dag gang zhig /
ldog pa rang rgyud rang dang rigs gcig pa 'phen pa /
de la dbye na /
gsum yod /
gnyis pa'i mtshan nyid de gang zhig /
ldog pa rang rgyud rang dang rigs mi mthun 'phen pa /
dbye na /
brgyad yod /
'di rnams kyi mtshan nyid spyi don zur du bkod pa las shes par bya'o /
gsum pa /
rtsod pa spang ba la /
kha cig /
sgra chos can /
mi rtag par thal /
byas pa'i phyir zhes pa'i thal 'gyur chos can /
mtshan nyid dang po / /
der thal /
mtshon bya de'i phyir /
rtags khyab khas /
'dod mi nus te /
de 'dra'i thal 'gyur gyi dam bca' la bsal ba mi 'bab pa'i phyir /
der thal /
de 'dra'i thal 'gyur gyi dam bca' la khas blangs gyi bsal ba yang mi 'bab /
tshad ma'i bsal ba yang mi 'bab pa'i phyir /
dang po ma grub na /
sgra mi rtag pa la khas blangs kyi bsal ba 'bab par thal /
ma grub pa de'i phyir /
gnyis pa ma grub na /
sgra mi rtag pa ma yin par thal /
ma grub pa de'i phyir /
zer ba mi 'thad de / /
de 'dra'i thal 'gyur de bsal ba gtan med gyi thal 'gyur yin par thal /
de 'dra'i thal 'gyur gyi dam bca' la khas blangs kyi bsal ba yang mi 'bab tshad ma'i bsal ba yang mi 'bab pa'i phyir /
rtags khas /
'dod na /
de 'dra'i thal 'gyur chos can /
thal 'gyur ltar snang yin par thal /
bsam ba gtan med kyi thal 'gyur yin pa'i phyir /
ma khyab na /
thal 'gyur star snang bcu bzhi'i rnam bzhag mi 'thad par thal /
ma khyab pa de'i phyir /
rtsa bar 'dod na /
thal 'gyur yang dag gzhi ma grub par thal /
'dod pa'i phyir /
rang rgyud 'phen pa'i thal 'gyur yang dag yin na /
rang nyid kyi khyab pa tshad mas grub pas khyab byas pa la /
kha cig /
byas pa chos can /
sgra mi rtag par sgrub pa'i gzhan don skyabs kyi rtags yang dag ma yin par thal /
sgra chos can /
khyod ma yin par thal /
rtag pa'i phyir zhes pa'i thal 'gyur 'di rang rgyud 'phen pa'i thal 'gyur yang dag ma yin pa'i phyir /
ma grub na /
byas pa chos can /
sgra chos can /
khyod ma yin par thal /
rtag pa'i phyir zhes pa'i thal 'gyur gyi khyab pa tshad mas grub par thal /
sgra chos can /
khyod ma yin par thal /
rtag pa'i @# / /
phyir zhes pa'i thal 'gyur de thal 'gyur yang dag yin pa'i phyir /
'dod na /
gang zag gi bdag med chos can /
khyod ma yin par thal /
rtag pa'i phyir /
khyab pa khas zer na /
byas pa chos can /
khyod ma yin par thal /
rtag pa'i phyir zhes pa'i thal 'gyur gyi khyab pa tshad mas grub par thal /
rtag na khyod ma yin pas khyab pa de /
sgra chos can /
ma byas par thal /
rtag pa'i phyir zhes pa'i thal 'gyur 'di'i khyab pa yin pa gang zhig /
rtag na khyod ma yin pas khyab pa yod pa'i phyir /
dang po / /
der thal /
bdag med yin pa'i phyir /
gnyis pa ma grub na /
rtag na byas pa yin par bud /
yang /
kho na re /
byas pa chos can /
sgra chos can /
khyod ma yin par thal /
rtag pa'i phyir zhes pa'i thal 'gyur chos can /
khyod kyi khyab pa tshad mas grub par thal /
khyod rang rgyud 'phen pa'i thal 'gyur yin pa'i phyir /
khyab pa khas /
zhas zer na /
rtsa ba'i thal 'gyur la rtags ma grub kyi lan btab pa'i tshe /
sgra chos can /
byas pa ma yin par thal /
rtag pa'i phyir zhes pa'i thal 'gyur rang rgyud 'phen pa'i thal 'gyur yang dag du khas blangs pa'i phyir /
kho na re /
sgra chos can /
khyod ma yin par thal /
rtag pa'i phyir /
zhes pa'i thal 'gyur chos can /
bdag med yin na /
khyod kyi khyab pa med dgos par thal /
khyod kyi khyab pa med pa'i phyir /
'dod na /
byas pas gshags nas 'khor gsum byed do / /
zer na /
rtsa par ma khyab /
yang /
kho na re /
rang rgyud 'phen pa'i thal 'gyur yang dag yin na /
rang nyid thal 'gyur yang dag yin na /
rang nyid kyis khyab pa yod dgos par thal /
rang rgyud 'phen pa'i thal 'gyur yang dag yin na /
rang nyid kyis khyab pa yod dgos pa'i phyir /
rtags khas /
'dod na /
sgra chos can /
ma byas par thal /
rtag pa'i phyir zhes pa'i thal 'gyur de rang rgyud 'phen pa'i thal 'gyur yang dag ma yin par thal /
de 'dra'i thal 'gyur yin pa rang rgyud 'phen pa'i thal 'gyur yang dag ma yin pa'i phyir /
der thal /
de 'dra'i thal 'gyur yin par thal 'gyur yang dag ma yin pa'i phyir /
ma grub na /
ri bong r+wa chos can /
de 'dra'i thal 'gyur yin par thal /
de 'dra'i thal 'gyur yin pa de thal 'gyur yin pa'i phyir /
ma khyab na /
de 'dra'i thal 'gyur chos can /
khyod thal 'gyur yang dag yin na /
khyod kyi khyab pa yod dgos par thal /
khyod rang rgyud 'phen pa'i thal 'gyur yang dag yin pa'i phyir /
'khor gsum /
zer na rtsa bar ma khyab /
bum pas dag pa'i sa phyogs chos can /
bum pa dang rdzas tha dad du tshad mas dmigs pa ma yin par thal /
bum pa dang rdzas tha dad ma yin pa'i phyir /
zhes pa'i thal 'gyur chos can /
khyod la 'dod lan don mthun mi thebs par thal /
khyod rang rgyud 'phen pa'i thal 'gyur yang dag yin pa'i phyir /
khyab pa khas /
rtags grub ste /
bum pa dang rdzas tha dad du tshad mas dmigs pa de bum pas dag pa'i sa phyogs bum pa dang rdzas tha dad du sgrub pa'i rtags yang dag yin pa'i phyir /
de der sgrub pa'i rtags yang dag yod pa'i phyir /
de de yin pa'i phyir /
zer na /
ma khyab /
rtsa bar 'dod na /
bum pas dag pa'i sa phyogs chos can /
bum pa dang rdzas tha dad du tshad mas @# / /
dmigs pa ma yin par thal /
bum pa dang rdzas tha dad ma yin pa'i phyir /
'dod na /
dngos 'gal /
zer na /
gzhung don la dpyad pa ni /
'u yug pa rigs pa'i seng gen re /
ba glang gi spyi chos can /
du mar thal /
gsal ba du ma la 'brel ba'i phyir /
zhes pa'i thal 'gyur 'di'i skabs nas bstan pa'i sgrub byed 'phen pa'i thal 'gyur yang dag yin pa'i phyir zer na /
bum pa chos can /
du mar thal /
gsal ba dum la 'brel ba'i phyir /
khyab pa khas /
'dod na bum pa du ma yin na gcig gi mtshan gzhi mi rnyed par 'gyur ro / /
kha cig /
ba glang gi spyi chos can /
cha bcas yin par thal /
gsal ba du ma la don dam par 'phrod 'du 'brel ba'i phyir /
zhes pa'i thal 'gyur de gzhung 'di'i skabs nas bstan pa'i sgrub byed 'phen pa'i thal 'gyur yang dag yin pa'i phyir zer na /
cha bcas ma yin pa de ba glang gi spyi rang gi gsal ba du ma la don dam par 'phrod 'du ma 'brel bar sgrub pa'i rtags yang dag yin par thal /
dam bca' de 'thad pa'i phyir /
'dod mi nus te /
cha bcas ma yin pa med pa'i phyir /
gzhi grub na cha bcas yin dgos pa'i phyir te /
dngos po yin na cha bcas yin dgos pa'i phyir te /
de 'bras zhe na du ma dang /
zhes sogs kyi don grub pa'i phyir /
kha cig /
ba glang gi spyi chos can /
cha bcas kyi dngos po yin par thal /
rang gi gsal ba du ma la 'phrod 'du 'brel pa'i phyir zhes pa'i thal 'gyur 'di gzhung 'di'i skabs nas bstan pa'i sgrub byed 'phen pa'i thal 'gyur yang dag yin pa'i phyir zer na /
de chos can /
rnam nges las /
du ma la yod pa'i gcig po de ni yul las 'das pa'i khyad par gzhan dang ldan pa ma yin te zhes pa'i skabs nas dngos su bstan pa'i rang rgyud 'phen pa'i thal 'gyur yang dag yin par thal /
gzhung 'di'i skabs nas dngos su bstan pa'i rang rgyud 'phen pa'i thal 'gyur yang dag yin pa'i phyir /
rtags khas /
'dod na /
ba glang gi spyi chos can /
cha bcas ma yin par thal /
du ma la yod pa'i gcig po de ni zhes pa'i skabs nas dngos su bstan pa'i rang rgyud 'phen pa'i thal 'gyur gyi chos can yin pa'i phyir /
rtags khas /
'dod mi nus te /
cha bcas yin pa'i phyir /
rang lugs la ba glang gi spyi rtag dngos chos can /
cha bcas kyi dngos po yin par thal /
rang gi gsal ba du ma la don dam par 'phrod 'du 'brel ba'i phyir /
zhes pa'i thal 'gyur de gzhung 'di'i skabs nas dngos su bstan pa'i rang rgyud 'phen pa'i thal 'gyur yang dag yin byas pa la /
dar Tik pa kha cig /
cha bcas kyi dngos po ma yin pa de ba glang gi spyi rtag dngos rang gi gsal ba du ma la don dam par 'phrod 'du ma 'brel bar sgrub pa'i rtags yang dag yin par thal /
dam bca' de 'thad pa'i phyir /
'dod mi nus te /
de'i rtags kyis de sgrub kyi shes 'dod tshas can skyon med med pa'i phyir te /
ba glang gi spyi rtag dngos med pa'i phyir /
zer na /
ma khyab ste /
ba glang gi spyi rtag dngos kyi don spyi de de'i rtags kyis de sgrub kyi shes 'dod chos can skyon med yin pa'i phyir /
de ltar du dbu ma snang ba dang /
dbu ma rgyan gyi Tik+ka rje btsun tsong kha pa chen pos mdzed pa dang /
gzhan sel chen mo / /
phar @# / /
tshad kyi dar Tik /
tshad ma yid kyi mun sel sogs rje yab sras kyi gsung rab rnams las bshad pa'i phyir /
kho na re /
sgra'i don spyi de byas pa'i rtags kyis sgra mi rtag par sgrub pa'i shes 'dod chos can skyon med yin par thal /
dam bca' de 'thad pa'i phyir /
zer na /
mi mtshungs par gzhan sel chen mor gsungs so / /
kha cig /
ba glang gi spyi rtag dngos chos can /
cha bcas kyi dngos po ma yin pa'i rtags kyis ba glang gi spyi rtag dngos rang gi gsal ba du ma la don dam par 'phrod 'du ma 'brel bar sgrub pa'i snga rgol yang dag dang de'i rtags de sgrub kyi phyi rgol yang dag gnyis ka'i lugs la mthun snang du grub par thal /
de sgrub kyi gzhan don skabs kyi rtags yang dag gi shes 'dod chos can skyon med yin pa'i phyir /
khyab ste /
dpyad pa nyid kyi skabs kyi ni /
rab grags rten ni grub 'gyur te /
rang 'dod rtag pa'i khyad par can /
dngos po rnams rtsod med phyir ro / /
zhes ma grin pa bsal nas smra'o / /
rtsa bar ma khyab ste /
lung de'i don ni /
sbyor ba skor gcig gi gzhan don skabs kyi rtags yang dag gi rten shes 'bod chos can skyon med yin na /
sbyor ba skor gcig gi snga rgol yang dag dang sbyor ba skor gcig gi phyi rgol yang dag gnyis ka'i lugs la mthun snad du grub pa dgos zhes pa'i don yin pa'i phyir /
rgyal tshab chos kyi rje'i legs par bshad pa'o / /
yang de skad smra ba po na re /
rtag pa ma yin pa de ba glang gi spyi rtag dngos bdag med du sgrub pa'i rtags yang dag yin par thal /
cha bcas kyi dngos po ma yin pa de ba glang gi spyi rtags dngos rang gi gsal ba du ma la don dam par 'phrod 'du ma 'brel bar sgrub pa'i rtags yang dag yin pa'i phyir /
rtags khas /
'dod na /
rtag pa ma yin pa'i rtags kyis de sgrub kyi shes 'dod chos can skyon med yod par thal /
'dod pa'i phyir /
'dod na| ba glang gi spyi rtag dngos kyi don spyi de rtag pa ma yin pa'i rtags kyi de sgrub kyi shes 'dod chos can skyon med yin par thal /
'dod pa gang zhig /
ba glang gi spyi rtag dngos kyi don spyi de cha bcas kyi dngos po ma yin pa'i rtags kyis ba glang gi spyi rtag dngos rang gi gsal ba du ma la don dam par 'phrod 'du ma 'brel bar sgrub pa'i rtags yang dag gi shes 'dod chos can skyon med yin pa'i phyir /
rtags khas /
'dod na /
ba glang gi spyi rtag dngos chos can /
khyod kyi don spyi rtag pa yin par thal /
bdag med yin pa'i phyir /
'dod na dngos /
zer na /
rtsa bar ma khyab bo / /
ngo bo'i tshig phrad ba dag nyid 'dod / /
ces pa'i skabs su /
sbyor ba dang mtha' dpyad pa gnyis /
dang po ni /
sgra mi rtag par sgrub pa'i gzhan don sgrub bya yang dag gi mtshan nyid 'chad pa'i tshig zur du ngo bo'i zhes pa'i tshig smos pa chos can /
dgos pa yod de /
sgra mi rtag par sgrub pa'i phyir rgol yang dag gis grub zin pa rnams de sgrub kyi gzhan don sgrub bya yang dag yin pa bcad nas /
sgra mi rtag par sgrub pa'i gzhan don sgrub bya yang dag yin na /
de sgrub kyi phyi rgol yang dag gis ma grub pa gcig dgos so zhes shes pa'i tshed ma yin pa'i phyir /
de'i zur du kho na zhes pa'i tshig smos pa chos can /
dgos pa yod de /
sgra mi rtag par sgrub pa'i sgrub byed yang dag du bkod bzhin pa rnams sgra mi rtag par sgrub pa'i gzhan don sgrub bya yang @# / /
dag yin pa bcad nas /
sgra mi rtag par sgrub pa'i gzhan don sgrub bya yang dag yin na /
sgra mi rtag par sgrub pa'i sgrub byed du bkod bzhin pa ma yin pa gcig dgos so zhes shes pa'i ched yin pa'i phyir /
de'i zur du rang nyid ces pa'i tshig smos pa chos can /
dgos pa yod de /
sgra mi rtag par sgrub pa'i snga rgol gyis khas ma blangs pa rnams sgra mi rtag par sgrub pa'i gzhan don sgrub bya yang dag yin pa bcad nas /
de yin na sgra mi rtag par sgrub pa'i snga rgol gyis khas blangs pa gcig dgos so zhes shes pa'i tshed yin pa'i phyir /
de'i zur du 'dod pa zhes pa'i tshig smos pa chos can /
dgos pa yod de /
sgra mi rtag par sgrub pa'i gzhan don sgrub bya yang dag yin na /
de sgrub kyi sgrub ngag yang dag gis dngos su brjod dgos pa bcad nas /
sgra mi rtag par sgrub pa'i sgrub ngag yang dag gis dngos su ma brjod kyang /
sgra mi rtag par sgrub pa'i snga rgol yang dag gis 'dod yul du yod pa gcig dgos so zhes shes pa'i ched yin pa'i phyir /
byas pa la kho na re /
sgra mi rtag par sgrub pa'i phyi rgol yang dag gis sgra mi rtag pa ma grub par thal /
sbyor ba dang po de'i phyir /
'dod mi nus te /
des de yid dpyod kyis grub pa'i phyir /
sgra mi rtag ces pa'i dag las sgra mi rtag par rtogs pa'i blo skye ba'i phyir /
shes bya dang gcig gang zhig /
de sbyar med kyang brjod 'dod las / /
de don nyid ni rtogs dpyad 'gyur /
zhes gsungs pa'i phyir /
zer na /
de'i lan la mkhas pa kha cig /
sgra mi rtag ces pa'i ngag la brten nas /
sgra mi rtag pa rtogs pa'i blo skye ba med de /
sgra mi rtag par 'dzin pa'i yid dpyod yod kyang /
de rtogs pa'i yid dpyod med pa'i phyir /
yid dpyod kyis rang gi gzhal bya mi rtogs pa'i phyir zer na /
shes bya chos can /
sgra mi rtag ces pa'i ngag la brten nas sgra mi rtag pa rtogs pa'i blo skye bar thal /
de la brten nas sgra mi rtog par go ba'i blo skye ba'i phyir /
sgra mi rtag ces pa'i ngag las sgra mi rtag pa thun mong ma yin pa go nus te /
de sgra mi rtag pa'i dngos ming yin pa'i phyir /
yang kho na re /
sgra mi rtag par 'dzin pa'i yid dpyod des sgra mi rtag pa rtogs par thal /
des rang gi gzhal bya rtogs pa'i phyir te /
des myong ba dang rtags yang dag gang la yang ma brten par lkog gyur gyi don bden pa gsar du nges pa'i blo yin pa'i phyir te /
yid dpyod yin pa'i phyir zer /
lugs dang po mi 'thad de /
shes bya chos can /
gtan tshigs the tshom la brjod phyir / /
zhes gsung pa mi 'thad par thal /
sgra mi rtag par sgrub pa'i phyi rgol yang dag de sgra mi rtag pa la the tshom dang bcas pa'i gang zag ma yin pa'i phyir te /
de sgra mi rtag par rtogs pa'i gang zag yin pa'i phyir /
kho na re /
skyon med de /
lung de'i don ni sgra mi rtag pa la the tshom dang bcas pa'i de sgrub kyi phyi rgol yang dag yod pa la dgongs pa'i phyir zer na /
'o na| sgra mi rtag pa la the tshom dang bcas pa'i sgra mi rtag par sgrub pa'i phyir rgol yang dag des sgra mi rtag par rtogs par thal /
sgra mi rtag ces pa'i ngag la rten nas sgra mi rtag par rtogs pa'i blo skye ba'i phyir /
rtags khyab khas /
kho na re /
de las the tshom ngag skye phyir /
dngos su sgrub byed ma yin na /
zhes gsung pa mi 'thad par thal /
sgra mi rtag ces pa'i ngag la rten nas sgra mi rtag par rtogs pa'i blo skye ba'i phyir zer na /
skyon med de /
ba @# / /
sgra ma rtag par sgrub pa'i phyir rgol yang dag la sgra mi rtag ces brjod pa tsam gyis sgra rtag gam mi rtag snyam pa'i the tshom ldog mi nus pa lung de'i don yin pa'i phyir /
kha cig /
gang zag de'i ngor sgrub bya yang dag yin na /
gang zag des tshad mas ma grub pas khyab par thal /
sbyor ba dang po de'i phyir /
'dod na /
sgra mi rtag pa chos can /
dpal ldan chos grags kyi tshad mas ma grub par thal /
de'i ngor sgrub bya yang dag yin pa'i phyir te /
de'i ngor sgra mi rtag par sgrub pa'i sgrub bya yang dag yod pa'i phyir /
de'i ngor sgra mi rtag par sgrub pa'i rtags yang dag yod pa'i phyir /
ma grub na /
khyod kyi ngor sgra mi rtag par sgrub pa'i rtags yang dag yod na /
khyod kyis sgra mi rtag par tshad mas ma grub pas khyab par thal /
ma grub pa de'i phyir /
'dod na /
sgra mi rtag par sgrub pa'i tshul gsum gyi gtan tshigs kyis byas pa sgra mi rtag par sgrub pa'i rtags yang dag du smra ba'i phyir rgol yang dag chos can /
der thal /
de'i phyir /
ma grub na /
der thal /
de'i ngor sgra mi rtag par sgrub pa'i tshul gsum rtags kyis byas pa sgra mi rtag par sgrub pa'i rtags yang dag du sgrub pa'i sgrub bya'i chos yod pa'i phyir te| chos can /
de'i phyir /
rtsa bar 'dod mi nus te /
de chos can /
khyod kyis sgra mi rtag par tshed mas grub par thal /
khyod kyis sgra mi rtag par sgrub pa'i rtags tshad mas grub pa'i phyir /
de'i rtags kyis de sgrub kyi sgrub bya'i chos tshad mas grub pa'i phyir te /
de'i rtags kyis de sgrub kyi rtags chos kyi 'bral pa tshad mas grub pa'i phyir te /
de'i rtags kyis de sgrub kyi rjes khyab tshad mas grub pa'i phyir te /
chos can de'i phyir /
gzhan yang /
sgra mi rtag pa chos can /
gzhan don sgrub bya yang dag gi rtags kyis sgra mi rtag pa bdag med du sgrub pa'i phyir rgol yang dag gis khyod tshad mas grub par thal /
khyod de'i ngor gzhon don sgrub bya yang dag yin pa'i phyir /
ma grub na /
de 'dra'i phyir rgol yang dag chos can /
khyod kyi ngor sgra mi rtag pa gzhan don sgrub bya yang dag yin par thal /
khyod gzhan don sgrub bya yang dag sgra mi rtag pa'i steng du 'god tshul dang mthun par yod pa nyid du tshad mas nges pa'i gang zag yin pa'i phyir /
de sgrub kyi phyogs chos su song ba'i gang zag yin pa'i phyir /
kha cig /
de de sgrub kyi rtags yang dag ma yin pa'i skyon med zer na /
de de sgrub kyi rtags yang dag yin par thal /
rtags yang dag byas pa gang zag gi bdag med du sgrub pa'i rtags yang dag yin pa'i phyir te /
rtags yang dag de de sgrub kyi rtags yang dag yin pa'i phyir te /
rtags yang dag de rtags yang dag yin pa'i phyir te /
rtags yin pa yod pa'i phyir zer na /
gang zag de'i lugs la de sgrub kyi rtags yang dag yin na /
gang zag de'i ngor de sgrub kyi rtags yang dag yin dgos par thal /
dpal ldan @# / /
chos grags kyi ngor byas pa sgra mi rtag par sgrub pa'i rtags yang dag yin pa'i phyir /
'dod na /
sgra mi rtag par sgrub pa'i phyogs btags pa ba shes 'dod chos can dang /
mthun phyogs gang rung chos can /
grangs can gyi ngor sgra mi rtag par sgrub pa'i rtags yang dag yin par thal /
de'i lugs la de'i phyir /
'dod na /
sgra chos can /
rtag pa yin par thal /
sgra rtag par sgrub pa'i phyogs btags pa ba shes 'dod chos can dang /
mthun phyogs gang rung yin pa'i phyir te /
de'i shes 'dod chos can yin pa'i phyir /
gzhan yang /
gang zag de'i ngor byas pa sgra mi rtag par sgrub pa'i rtags yang dag yin na /
gang zag de'i lugs la byas pa sgra mi rtag par sgrub pa'i rtags yang dag yin dgos par thal /
dpal ldan chos grags kyi ngor byas pa sgra mi rtag par sgrub pa'i rtags yang dag yin pa'i phyir /
rtags khas /
'dod na /
sgra rtag mi rtag the tshom za ba'i byas rtags kyis sgra mi rtag par sgrub pa'i phyir rgol yang dag gi lugs la /
byas pa der thal /
de'i ngor byas pa de'i phyir /
'dod na /
de'i lugs la sgra mi rtag pa yin par thal /
'dod pa'i phyir /
'dod mi nus te /
chos can de'i phyir /
kho na re /
dpal ldan chos grags de sgra mi rtag pa rtags yang dag la rten nas sgrub dgos kyi gang zag yin par thal /
de'i ngor sgra mi rtag par sgrub pa'i rtags yang dag yod pa'i phyir /
zer na /
gang zag des khyod tshad mas ma grub par thal /
khyod gang zag de'i ngor sgrub bya yang dag yin pa'i phyir /
zhes pa'i thal 'gyur la khyab pa yod par thal /
dpal ldan chos grags gyi ngor sgra mi rtag pa sgrub bya yang dag ma yin pa'i phyir /
'dod na /
sgra chos can /
mi rtag ste /
byas pa yin pa'i phyir /
zhes rtsod pa'i tshe sgra mi rtag pa sgra mi rtag par sgrub pa'i phyir rgol yang dag gi ngor sgra mi rtag pa sgrub bya yang dag yin par thal /
sgra mi rtag pa sgra mi rtag par sgrub pa'i phyir rgol yang dag gi ngor sgrub bya yang dag yin pa'i phyir /
'dod na /
sgra mi rtag par sgrub pa'i phyir rgol yang dag gis /
sgra chos can /
mi rtag ste /
byas pa'i phyir /
zhes rtsod pa'i tshe sgra mi rtag pa tshad mas grub par thal /
de'i tshe sgra mi rtag pa yod pa'i phyir /
'dod na /
sgra chos can /
mi rtag ste /
byas pa'i phyir /
zhes rtsod pa'i tshe /
sgra mi rtag pa chos can /
sgra mi rtag par sgrub pa'i phyir rgol yang dag gi khyod tshad mas ma grub par thal /
khyod de'i ngor sgrub bya yang dag yin pa'i phyir /
'khor gsum gnyis pa /
mtha' dpyad pa la /
mtshan gzhi la dpyad pa dang /
mtshan nyid la dpyad pa gnyis /
dang po ni /
kha cig /
rigs gter las /
sgra'i don la rang mtshan du /
'khrul pa sgrub bya'i mtshan gzhi yin /
ces pa'i don du byas nas sgra mi rtag pa'i don spyi sgra mi rtag par sgrub pa'i sgrub bya yin zer na /
'o na /
byas pa'i don spyi sgra mi rtag par sgrub pa'i rtags yang dag yin par thal /
dam bca' de'i phyir /
'dod na /
sgra chos can /
rtag pa yin par thal /
byas pa'i don spyi yin pa'i phyir /
khyab pa khas /
kho na re /
rtsa bar 'dod mi nus te /
rigs gter las /
rtags kyi mtshan gzhi gzhan sel yin /
zhes gsungs pa'i phyir /
zer na /
byas pa 'dzin pa'i rtog pa la byas par snang ba chos can /
mi rtag @# / /
pa yin par thal /
byas pa'i don spyi yin pa'i phyir /
kha cig /
rigs gter las /
tshogs don la ni phyogs kyi sgra / /
mkhas pa rnams la gdod nas grags /
zhes bshad pas /
sgra dang mi rtag pa'i tshogs don sgra mi rtag par sgrub pa'i sgrub bya yin zer na /
shes bya dang mi rtag pa'i tshogs don shes bya mi rtag par sgrub pa'i sgrub bya yin par thal /
dam bca' de'i phyir /
'dod na /
shes bya mi rtag par sgrub pa'i sgrub bya yod par thal /
'dod pa gang zhig /
shes bya dang mi rtag pa'i tshogs don yod pa'i phyir te /
shes bya dang mi rtag pa'i gzhi mthun yod pa'i phyir /
kho na re /
sgra dang mi rtag pa'i tshogs yin na /
sgra mi rtag par sgrub pa'i chos dang chos can gyi tshogs don yin dgos pa lung de'i don yin pa'i phyir /
gzhan yang /
nyer len gyi phung po dang gang zag gi bdag med kyi tshogs don nyer len gyi phung po gang zag gi bdag med du sgrub pa'i sgrub bya yin par thal /
dam bca' de'i phyir /
'dod na /
de chos can /
nyer len gyi phung po gang zag gi bdag med du rtags pa'i rjes dpag gis khyod rtogs par thal /
'dod pa'i phyir /
'dod na /
des nyer len gyi phung po rtogs par thal /
'dod mi nus te /
rjes dpag gis dgag gzhi 'jal bar 'dod pa ni /
rtags gsum gyi rnam dbye ma phyir pa yin la /
zhes gsungs pa'i phyir /
sgra rtag pa ma yin par rtogs pa'i rjes dpag gis sgra ma rtogs par thal /
thar lam gsal byed kyi lung de'i phyir /
'dod na /
des sgra rtogs par thal /
des sgra mi rtag par rtogs pa'i phyir /
zer na /
kha cig /
ma khyab ste /
sgra mi rtag par rtogs pa'i rjes dpag gis sgra ma rtogs pa'i phyir /
zer ba mi 'thad de /
sgra mi rtag par brjod pa'i ngag gis sgra brjod pa'i phyir te /
sgra mi rtag ces brjod pa'i ngag dang /
sgra'i mi rtag ces pa'i ngag gnyis gas sgra brjod pa'i phyir /
gnyis gas gcig gcig brjod mod kyi / /
brjod bya'i shan gyi khyad par gyis /
zhes gsungs pa'i phyir /
gzhan yang sgra mi rtag rtogs pa'i rjes dpag gis sgra rtogs par thal /
sha shug gnyis shing du 'dzin pa'i blo des sha shug gnyis rtogs pa'i phyir te /
de la sha shug gnyis kyi rnam pa shar ba'i phyir te /
des de gnyis shing du mtshungs par rtogs pa'i phyir /
blo'i snang ba la tha dad de /
de dag mtshungs zhes 'dzin phyir ro / /
zhes gsungs pa'i phyir /
gzhan yang /
des sha shug gnyis rtogs par thal /
des de gnyis shing dang ldan par rtogs pa'i phyir /
rtag tu de tsam rnam shes na /
gsal ba mi shes thal 'gyur ba'i / /
de yi tshe na nam yang ni /
de ldan 'brel ba ma gzung phyir / /
de dang ldan nges mi 'gyur phyir /
zhes gsungs pa'i phyir /
gzhan yang /
sgra mi rtag par rtogs pa'i rjes dpag gis sgra rtogs par thal /
sgra byas par rtogs pa'i rjes dpag gis sgra rtogs pa'i phyir te /
des sgra byas pa'i khyad gzhir rtogs pa'i phyir te /
thar lam gsal byed las /
khyod kyi khyad chos de dag sgra byas pa'i khyad gzhir nges na /
byas pa'i @# / /
bdag nyid nges dgos la byas pa sgra mi rtag pa'i khyad chos su nges na /
sgra yang blo de nyid kyis nges pa la 'brel zhing ltos pa'i phyir /
zhes gsungs pa'i phyir /
gzhan yang /
sgra mi rtag rtogs pa'i rjes dpag gis sgra ma rtogs zer ba dang /
mi rtag pa'i khyad par du byas pa'i sgra sgra mi rtag par sgrub pa'i sgrub bya yang dag yin zer ba nang 'gal te /
sgra mi rtag rtogs pa'i rjes dpag gis sgra rtogs par thal /
des mi rtag pas khyad par du byas pa'i sgra rtogs pa'i phyir /
ma grub na /
mi rtag pas khyad par du byas pa'i sgra chos can /
sgra mi rtag par rtogs pa'i rjes dpag gis khyod rtogs par thal /
khyod sgra mi rtag par sgrub pa'i sgrub bya yang dag yin pa'i phyir /
rtags khas /
des na sgra rtag pa ma yin par rtogs pa'i rjes dpag gis sgra rtogs par thal /
des sgra mi rtag par rtogs pa gang zhig /
sgra mi rtag par rtogs pa'i rjes dpag gis sgra rtogs pa'i phyir /
'dod na /
thar lam gsal byed las /
dgag rtags la zhes sogs kyi don gang yin zhe na /
mkhas pa kha cig /
lung des rig gter ba kha cig /
tshad ma yin na rang gi 'jug yul du gyur pa'i rang mtshan yod pas khyab pa 'gog pa yin zhing /
de'i tshul ni /
nyer len gyi phung po gang zag gi bdag med du rtogs pa'i rjes dpag gis 'jug yul du gyur pa'i rang mtshan yod par thal /
dam bca' de'i phyir /
'dod na /
nyer len gyi phung po de yin par thal /
'dod pa'i phyir /
'dod na /
nyer len phung po chos can /
nyer len gyi phung po gang zag gi bdag med du sgrub pa'i dngos kyi sgrub bya yang dag yin par thal /
de gang zag gi bdag med du rtogs pa'i rjes dpag gis dngos kyi 'jug yul du gyur pa'i rang mtshan yin pa'i phyir /
'dod na /
de'i dngos kyi sgrub bya yang dag dang sgrub pa'i gzhi mthun yod par thal /
'dod pa'i phyir /
'dod na /
gang zag gi bdag tshad mas ma dmigs pa nyer len gyi phung po gang zag gi bdag med du sgrub pa'i sgrub rtags yang dag yin par thal /
'dod na /
rtags gsum gyi rnam dbye so sor mi nges par 'gyur ro / /
zhes pa'i don yin zhes gsungs /
kha cig /
nyer len gyi phung po gang zag gi bdag med du rtogs pa'i rjes dpag gis nyer len gyi phung po rtogs zer na| 'o na /
nyer len gyi phung po gang zag gi bdag med yin zhes brjod pa'i ngag gis nyer len gyi phung po brjod par thal /
dam bca' de'i phyir /
'dod na /
nyer len gyi phung po gang zag gi bdag med ma yin dgag yin par thal /
de dgag pa gang zhig /
rang brjod pa'i sgras rang gi dgag bya bkag shul du rang gi 'phang byar gyur pa'i chos gzhan sgrub pa 'phen pa'i phyir te /
des nyer len gyi phung po 'phen pa'i phyir te /
des de brjod pa'i phyir /
rtags khas /
gzhan yang /
nyer len gyi phung po dang gang zag gi bdag med kyi tshogs don chos can /
med dgag yin par thal /
nyer len gyi phung po gang zag gi bdag med du rtogs pa'i dngos kyi sgrub bya yang dag yin pa'i phyir /
rtags khas /
khyab ste /
myu gu bdag las skye ba med par sgrub pa'i dngos kyi sgrub bya yang dag yin na /
med dgag yin dgos @# / /
pa'i phyir /
'dod mi nus te /
ma yin dgag yin pa'i phyir /
rang brjod pa'i sgras rang gi dgag bya bkag shul du rang gi 'phang byar gyur pa'i chos gzhan sgrub pa 'phen pa'i phyir te /
des nyer len gyi phung po 'phangs pa'i phyir /
rang lugs /
thar lam gal byed kyi lung de'i don ni /
dgag rtags thams cad la mi byed kyi nyer yin gyi phung po gang zag gi bdag med du rtogs pa'i rjes dpag gis nyer len gyi phung po ma rtogs pa'i don ni de yin te /
des de rtogs na /
nyer len gyi phung po gang zag gi bdag med du nges pa'i nges dor nyen len gyi phung po yod par thal /
dam bca' de'i phyir /
'dod na /
de'i nges dor sgrub pa yod par thal /
'dod na /
nyer len gyi phung po gang zag gi bdag med du sgrub pa'i dngos kyi sgrub bya'i chos dang sgrub pa'i gzhi mthun yod par thal /
'dod na /
rtags gsum gyi rnam dbye so sor mi nges par 'gyur ro zhes pa'i don yin /
kha cig /
sgras khyad par du byas pa'i mi rtag pa dang /
mi rtag pas khyad par du byas pa'i sgra sgra mi rtag par sgrub pa'i sgrub bya yin zer na /
'o na mi rtag pas khyab par du byas pa'i shes bya shes bya mi rtag par sgrub pa'i sgrub bya yin par thal /
dam bca' 'thad pa'i phyir /
'dod na /
shes bya mi rtag par sgrub pa'i sgrub bya yod par thal /
'dod pa gang zhig /
mi rtag pas khyab par du byas pa'i shes bya yod pa'i phyir /
gzhan yang /
de sgra mi rtag par sgrub pa'i sgrub bya yin par thal /
de sgrub bya yin pa'i phyir /
'dod na /
de chos can /
sgrub bya yang dag yin par thal /
'dod pa'i phyir / /
! / /
rnam grol zhi ba'i rgya mtshor ro gcig tu / /
gzhol ba'i mtha' yas chos tshul dal 'bab klung / /
tshig gi gzigs ma des kyang dug gsum gyi / /
dri ma yongs 'khrungs legs bshad bdud rtsi 'di / /
dpar du bskrun pa'i rnam dkar phung po'i mthus / /
yang dag chos kyi sgo mo stong phrag brgya / /
gdangs te rgyud lnga'i 'gro ba ma lus pa / /
nges legs nor bu'i mdzod la dbang 'byor shog /
ces 'dzam gling yangs pa'i khyon la <'tshe med zhi ba'i lam ston rnam 'dren shAkya seng+ge'i rang lugs sgo kun nas rgyas pa sogs 'phral yul legs tshogs du ma'i ched du dmigs / /
nang bstan grub mtha' ris med kyi gsung rab dag dpar du bskrun dang bskrun 'gyur dang bri brko legs par grub pa'i dge bsngo'i smon tshig tu shAkya'i dge sbyong chos smra ba ngag dbang blo bzang bstan 'dzin rgya mtshos sbyar ba'o / /
! / /
phyir lo lor se byes dpe mdzod nas dpar shing gsar du bskrun pa dge'o / / / /
dge legs 'phel / / / /
sarba mang+ga laM / / /
