! bgegs mthar byed dang /
ye shes 'babs sngags gnyis kyi dmigs pa byed tshul 'khrid yig sogs na ma gsal bas ji ltar yin /
zhes pa'i lan ni /
'di gnyis gtso 'khor tshang ma'i bzlas pa'i grangs song rjes bzla bar gsungs shing /
de yang bgegs mthar byed kyi 'phreng sngags bzla ba'i dmigs pa ni /
sgrub thabs rgyas pa'i tshe byang sgo'i bgegs mthar byed dang /
sgrub thabs bsdus pa'i tshe rang gi rdo rjer bdud rtsi 'khyil pa'i thugs kar nyi ma'i dkyil 'khor gyi steng du hUM yig mthing nag gi mthar snying po dang /
de'i phyi rol tu 'phreng sngags kyis bskor ba la dmigs nas /
gong bu'i bzlas pa'am /
khros ba'i bzlas pa gang rung byed par gsungs pa ltar dang /
ye shes 'bebs sngags bzla ba'i tshe /
gtso bo sku mdog dmar po sku las 'od zer dmar po lcags kyu lta bu phyogs thams cad du 'phro bar bsgoms pa'i /
'od zer gyi lcags kyus phyogs bcu'i rgyal ba sras bcas thams cad 'dus pa'i lha so gnyis rten dang brten par bcas pa'i dkyil 'khor gyi rnam par spyan drangs te /
rang la bstims nas rgyud byin gyis brlabs pa'i mos pa byed par bsnyen yig 'dus pa'i rgyan du gsungs pa ltar gyis chog pa lags /

