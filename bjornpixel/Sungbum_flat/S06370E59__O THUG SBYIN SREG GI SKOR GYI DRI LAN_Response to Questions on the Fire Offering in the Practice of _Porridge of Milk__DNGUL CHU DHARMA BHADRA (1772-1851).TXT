! na mo gu ru many+dzu g+ho ShA ya /
'dir bsreg rdzas kyi lhag ma'i rdzas lnga'i 'o thug sbyin sreg gi me la bskolte bsgrubs nas longs spyad na sdig pa 'dag par gsungs pas /
de'i sgrub tshul dngos grub rgya mtshor mdor bsdus gsungs pa'i dgongs pa rje lcang skya rin po ches shel dkar me long du bkral ba la /
rab gnas dngos grub rgya mtsho'i char 'bebs nas kha bskang+s+te bkod pa ni /
sbyin sreg dngos gzhi grub pa'i mtshams su| thab khung gi me la many+dzi'am lcags skyid btsugs pa'i steng du snod nag po ma yin pa /
dri dkar pos byugs shing mgul bar me tog dkar po'i phreng ba bcings pa bzhag la /
skad cig gis stong pa sbyangs ba'i 'og tu /
hUM dkar po las byung ba'i rin po che'i snod yangs shing rgya che bar gyur par mos pa'i nang du /
gong du bdud rtsi lnga'i ngo bor byin gyis brlabs zin pa'i bsreg rdzas kyi lhag ma'i 'o ma dang 'bras ma grugs shing shun pa med pa dang /
mar dang /
sbrang rtsi dang /
ka ra rnams blugs gzar gyis blug la /
hrIH Sh+TIH bzla bzhin du bskolte nang mchod ltar byin gyis brlabs pas bdud rtsi'i rang bzhin du gyur par bsam /
de nas phung bla ma dang yi dam gyi lha la 'bul rgyu ting phor lta bu'i snod gtsang mar blug /
de nas chos skyong dang phyogs skyong dang /
gzhi bdag rnams la snod re re'am /
bsdu na smod gcig tu blug /
de nas rdo rje slob dpon sgrub grogs dang bcas pa dang / /
sbyin bdag dang lhag ma don du gnyer ba rnams la rim gyis bkye la /
gzugs sgra dri ro reg ldan pa'i / /
mchog tu gyur pa'i zas mchog 'di / /
bdag gis dang pas dbul bar bgyi / /
ci bde bar ni bzhes su gsol / /
oM dI bya ba liM sa mA d+ha dh+yan+p+riNa ni swAhA /
zhal zas ro brgya ldan pa'i yid 'phrog pa / /
legs sbyar 'o thug 'di ni rgyal ba sras bcas la / /
dad pas phul bas 'gro ba 'di dag kun / /
'byor ldan ting 'dzin zas la 'a spyod par shog /
'o thug rgyal bas bdud bcom byang chub sangs rgyas @# / /
te| |rgyal ba'i sku la spribs+s+k+yem+s+mi mnga' yang / /
bdag cag bsod nams zhing du 'gyur slad du /
bshos dang zhal zas sbyar ba 'di phul bas / /
dus kun dge ba'i lo tog 'phel rgyas nas / /
bde ba can du padmo las skyes te / /
ting 'dzin chos dang zas la spyod par shog /
ces brjod de /
sgrub mchod dang 'o thug sbrang rtsi 'khyil ma 'brel ba'i tshe bdag bskyed kyi dkyil 'khor nyer bsdu byas zin na /
bla ma lha tshogs 'khor bcas mdun du skad cig gis gsal btab la phul /
de nas /
de bzhin gshegs pa'i lhag ma 'di / /
sdig pa rnam par nyams byed gsol / /
zhes brjod nas sgrub pa po rnams dang /
lhag ma don du gnyer ba rnams kyis ji ltar rigs par nang gi sbyin sreg gi tshul sogs kyis longs spyod la /
sbyin sreg gi mjug chog bsngo pa dang shis brjod kyis brgyan par bya'o / /
lcang skya'i rab gnas bkra shis snye ma'i lhan thabs su /
'o thug gam rtsa ru gang rigs 'bul ba la gong gi tshigs bcad de rnams ma brjod par gsungs pas tshig bsgyur ma byas kyang rung ba dgongs par mngon pas gang mos byas pas chog cing /
spros pa la mi dga' na nang mchod byin rlabs dang tshigs bcad de rnams ma brjod par sbags tsam gyis 'bul ba sbyin sreg rnam gnyis kyi dgongs pa yin no / /

