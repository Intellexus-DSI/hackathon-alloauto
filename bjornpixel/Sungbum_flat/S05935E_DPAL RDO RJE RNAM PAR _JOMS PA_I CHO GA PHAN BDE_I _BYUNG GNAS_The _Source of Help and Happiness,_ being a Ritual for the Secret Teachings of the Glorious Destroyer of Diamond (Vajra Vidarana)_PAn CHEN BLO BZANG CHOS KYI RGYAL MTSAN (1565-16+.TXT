@# / /
dpal rdo rje rnam par 'joms pa'i cho ga phan bde'i 'byung gnas zhes bya ba bzhugs so / /
@## / /
bla ma dang dpal rdo rje rnam par 'joms pa'i lha tshogs la phyag 'tshal lo /
legs grub dang /
dpung bzang gis zhus pa'i rgyud dang /
bsam gtan phyi ma la sogs pa bya ba spyi'i rgyud nas gsungs pa'i bya spyod kyi cho ga rnam par dag pa sngags rim chen mo dang /
'dul 'dzin grags pa rgyal mtshan gyis rigs gsum spyi'i cho gar gsungs pa rnams kyi nang nas /
'dir rdo rje rnam par 'joms pa'i cho ga nyid bshad par bya'o / /
de yang /
rang nyid stan bde ba la 'dug ste skyabs 'gro sems bskyed tshad med bzhi bsgom pa sngon du 'gro bas /
dngos gzhi ni /
swa b+hA was stong par sbyangs /
de ltar bdag gi de kho na nyid don dam par spros pa thams cad dang bral ba ji ltar @# / /
yin pa de bzhin du /
lha'i de kho na nyid kyang de ltar yin pas /
de gnyis chu dang 'o ma 'dres pa bzhin du rnam par mi rtog pa'i snang ba'i sgo de nyid du bdag dang lha'i de kho na nyid dbyer mi phyed pa'i stong pa nyid du gyur /
stong pa'i ngang las /
nam sh+tsaN+Da badzra kro d+hA ya /
hu lu hu lu /
tiShTHa tiShTHa /
ban+d+ha ban+d+ha /
ha na ha na /
a mr-i te hUM phaT /
ces pa'i sngags kyi gdangs kyi rnam par nam mkha' la grag par gyur /
bdag dang lha'i de kho na nyid dbyer mi phyed pa'i rnam pa can gyi rang gi sems nyi ma'i dkyil 'khor du gyur pa'i steng du /
sngags kyi gdangs kyi rnam par nam mkha' la grag pa de nyid shin tu dag pa'i dngul chu gser gyi bye ma la zhen pa ltar yig 'bru bris pa'i rnam pa can du 'khod pa yongs su gyur pa las /
sna tshogs rdo rje'i lte bar na ma sh+tsaN+Da badzra kro d+hA ya /
hu lu hu lu /
tiShTHa tiShTHa /
ban+d+ha ban+d+ha /
ha na ha na /
a mr-i te hUM phaT /
ces pas mtshan par gyur /
nyi ma dang phyag mtshan sngags dang bcas pa las 'od zer sna tshogs byung ba'i rtse mo las dpal rdo rje rnam par 'joms pa'i lha'i gzugs dpag tu med pa byung nas nam mkha'i dbyings thams cad khyab par byas /
rgyal ba thams cad la mchod pa'i sprin chen po sprul pas legs par mchod /
gzhan yang sprin chen po sprul pa las bdud rtsi'i char rgyun babs pas dmyal ba la sogs pa'i 'gro ba thams cad kyi sdug bsngal gyi me rnams zhi zhing de rnams bde bas tshim par byas nas lha'i sku dang bcas pa'i 'od zer slar log nas /
rang gi sems nyi ma'i dkyil 'khor dang bcas pa la zhugs pa las /
rang nyid bcom ldan 'das dpal rdo rje rnam par 'joms pa sku mdog ljang sngon zhal gcig phyag gnyis pa /
g.yas sna tshogs rdo rje thugs kar bsnams shing /
g.yon des yu ba byas pa'i dril bu dkur brten pa /
sems dpa'i skyil mo krung gis bzhugs shing rin po che'i rgyan dang dar sna tshogs kyi na bza' can /
rab tu gdangs pa'i spyan gsum dang ldan pa /
khro gnyer cung zad bsdus shing yid tsam 'dzum pa /
shin tu brjid cing sku las sprul pa du ma 'phro ba /
ye shes kyi me rab tu 'bar ba'i klong dkyil na bzhugs par gyur /
de'i spyi bor oM las 'khor lo dkar po'i lte bar oM gyis mtshan pa /
mgrin par AH las padma dmar po'i lte bar AH sa mtshan pa /
thugs kar hUM las @# / /
rdo rje sngon po'i lte bar hUM gis mtshan pa /
oM badzra ut+b+ha wa ye swAhA /
rang gi thugs ka'i hUM las 'od 'phros pas /
rang bzhin gyi gnas nas dpal rdo rje rnam par 'joms pa la sangs rgyas dang byang chub sems dpa'i tshogs kyis bskor ba spyan drangs /
chu gnyis nas rol mo'i bar gyis mchod /
dzaH hUM baM hoH rang la thim pas gnyis su med par gyur /
slar yang thugs ka'i hUM las 'od 'phros pas rigs lnga 'khor dang bcas pa spyan drangs pa la sngar ltar mchod /
de bzhin gshegs pa thams cad kyis bdag la mngon par dbang bskur du gsol /
zhes gsol ba btab pas de bzhin gshegs pa rnams kyis bdud rtsis gang ba'i bum pa thogs te /
oM sarba ta thA ga ta a b+hi She ka ta sa ma ya shrI ye hUM /
zhes bum pa'i chus spyi bo nas dbang bskur bas lus thams cad gang /
dri ma thams cad dag /
chu lhag pa spyi gtsug tu gnas pa yongs su gyur pa las rdo rje sems dpas dbu brgyan par gyur /
a mr-i tas bsangs /
swa b+hA was stong par sbyangs /
stong pa'i ngang las oM las byung ba'i rin po che'i snod yangs shing rgya che ba rnams kyi nang du /
oM 'od du zhu ba las byung ba'i lha rdzas las grub pa'i mchod yon /
zhabs bsil /
me tog /
bdug spos /
mar me /
dri /
zhal zas /
rol mo la sogs pa rnams /
rang bzhin stong pa /
rnam pa mchod rdzas /
byed las dbang po drug gi spyod yul du zag pa med pa'i bde ba khyad par can bskyed par gyur /
oM ar+g+haM AH hUM /
de bzhin du /
pA dyaM /
puSh+pe /
d+hU pe /
A lo ke /
gan+d+he /
nai bidya /
shapha aH hUM /
zhes byin gyis brlabs la /
rgyas par spro na /
rab 'byams rgya mtsho dpag med na / /
mchod yon ji snyed yod pa rnams / /
bdag gis dad pas 'bul lags kyi / /
ci bde bar ni bzhes su gsol / /
oM sarba ta thA ga ta badzra bi dA ra sa pa ri wAr ar+g+haM pra tI ts+tsha hUM swAhA /
de bzhin du /
mchod yon gyi gnas su /
zhabs bsil nas /
rol mo'i bar dang /
ar+g+haM gyi gnas su /
pA dyaM nas /
shap+ta'i bar rim bzhin 'don pa spos /
tshigs bcad sngags dang spel la phyag rgya dang bcas pas mchod /
bsdu na /
oM sarba ta thA ga ta badzra bi dA ra sa pa ri wA ra ar+g+haM zhes sogs sngags rkyang gis mchod nas /
bstod pa ni /
mtshams sprin gzhon nus yongs su bskor ba yi / /
rin chen m+r+gad ri bo ji bzhin du / /
ye shes me dpung 'bar ba'i klod dkyil na / /
khro 'dzum nyams kyis brjid la phyag 'tshal lo / /
spros bral chos sku'i ngang las ma g.yos par / /
grangs med sprul pa phyogs bcur spros pa yis / /
sgrub pa po la dngos grub mchog stsol ba / /
dpag yas rdo rje'i rigs la phyag 'tshal lo / /
de ltar 'khor dang bcas pa'i bcom ldan gyis / /
bgegs tshogs rnams kyi nyer 'tshe de yi rgyu / /
las kyi sgrib pa bag chags bcas @# / /
pa kun / /
myur du byang zhing dag par mdzad du gsol / / / /
@# / /
rgya gar skad du /
badzra bi dA ra Na nA ma d+hA ra Ni /
bod skad du /
rdo rje rnam par 'joms pa zhes bya ba'i gzungs /
sangs rgyas dang byang chub sems dpa' thams cad la phyag 'tshal lo / /
'di skad bdag gis thos pa dus gcig na /
bcom ldan 'das rdo rje la bzhugs te /
sangs rgyas kyi mthus /
lag na rdo rjes lus thams cad rdo rjer byin gyis brlabs nas /
rdo rje'i ting nge 'dzin la snyoms par zhugs so / /
de nas lag na rdo rjes sangs rgyas kyi mthu dang /
sangs rgyas kyi byin gyi rlabs dang /
byang chub sems dpa' thams cad kyi byin gyi rlabs kyis /
rdo rje khro bo las byung ba /
rdo rje snying po rab tu smras te /
mi chod pa /
mi shigs pa /
bden pa /
sra ba /
brtan pa /
thams cad du thogs pa med pa /
thams cad du ma pham pa /
sems can thams cad skrag par byed pa /
sems can thams cad 'jil bar byed pa /
rig sngags thams cad gcod par byed pa /
rig sngags thams cad gnon par byed pa /
las thams cad 'joms par byed pa /
gzhan gyi las thams cad 'jig par byed pa /
gdon thams cad brlag par byed pa /
gdon thams cad las thar bar byed pa /
'byung po thams cad 'gugs par byed pa /
rig sngags kyi las thams cad byed du 'jug pa /
ma grub pa rnams grub par byed pa /
grub pa rnams chud mi za bar byed pa /
'dod pa thams cad rab tu sbyin pa /
sems can thams cad bsrung ba /
zhi ba /
rgyas pa /
sems can thams cad rengs par byed pa /
rmugs par byed pa'i gsang sngags kyi mthu chen po 'di /
sangs rgyas kyi mthus /
lag na rdo rjes rab tu smras so / / / /
na mo rat+na tra yA ya /
na ma sh+tsaN+Da badzra pA Na ye /
mahA yak+Sha se nA pa ta ye /
tadya thA /
oM tru Ta /
tru Ta /
hro Ta ya /
hro Ta ya /
s+phu Ta /
s+pho Ta ya /
s+pho Ta ya /
g+hUr+Na /
g+hUr+Na /
g+hUr+NA pa ya /
g+hUr+NA pa ya /
sarba satwA ni /
bo d+ha ya /
bo d+ha ya /
saM bo d+ha ya /
saM bo d+ha ya /
b+h+ra ma b+h+ra ma /
saM b+h+ra ma ya /
saM b+h+ra ma ya /
sarba bud+d+ha bo d+ha ni /
ku Ta /
ku Ta /
saM ku Ta ya /
saM ku Ta ya /
sarba sha hrUM /
g+ha Ta /
g+ha Ta /
saM g+ha Ta ya /
saM g+ha Ta ya /
sarba bi dyAM /
badzra badzra /
s+pho Ta ya /
badzra badzra /
ka Ta /
badzra badzra /
ma Ta /
badzra badzra /
ma tha /
badzra badzra /
aT+Ta hA sa badzra /
nI la badzra /
su ba dzrA ya swAhA /
he phu lu /
ni ru phu lu /
gr-i h+Naku lu /
mi li tsu lu /
ku ru ku lu /
badzra bi dza yA ya swAhA /
kI li kI lA ya swAhA /
ka Ta /
ka Ta /
ma Ta /
ma Ta /
ra Ta /
ra Ta /
mo Ta na pra mo Ta nA ya swAhA /
tsa ra /
ni tsa ra /
ha ra ha ra /
sa ra sa ra /
mA ra ya /
mA ra ya /
badzra bi dA ra NA ya swAhA /
ts+tshin+da /
ts+tshin+da /
b+hin+da /
b+hin+da /
mahA kI li kI lA ya swAhA /
ban+d+ha /
ban+d+ha /
kro d+ha /
kro d+ha /
badzra kI li kI lA ya swAhA /
tsu ru tsu ru tsaN+Da kI li kI lA ya swAhA /
trA sa ya /
trA sa ya /
badzra kI li ki lA ya swAhA /
ha ra ha ra badzra d+ha rA ya swAhA /
pra ha ra pra ha ra /
badzra pra b+hany+dza nA ya swAhA /
ma ti s+thi ra badzra /
shru ti s+thir ? badzra /
pra ti s+thi ra badzra /
@# / /
mahA badzra /
a pra ti ha ta badzra /
a mo g+ha badzra /
e hye hi badzra /
shI g+h+raM badzrA ya swAhA /
d+ha ra d+ha ra /
d+hi ri d+hi ri /
d+hu ru d+hu ru /
sarba badzra ku la mA bartA ya swAhA /
gnod byed 'byung po mA ra ya phaT /
na maH sa man+ta badzrA g+NAM /
sarba ba laM A brta ya mahA ba le /
ka Ta be ta ta le /
a tsa le maN+Da la mA ye /
a ti badzra /
mahA ba le be ga ra Na /
a dzi te /
dzwa la dzwa la /
ti Ti ti Ti /
piM ga la /
da ha da ha te dzo ba ti /
ti li ti li /
ban+d+ha ban+d+ha /
mahA ba le /
badzrAM ku sha dzwA lA ya swAhA / /
na mo rat+na tra yA ya /
na ma sh+tsaN+Da badzra pA Na ye /
mahA yak+Sha se nA pa ta ye /
tadya thA /
oM ha ra ha ra badzra /
ma tha ma tha badzra /
d+hu na d+hu na badzra /
da ha da da ha badzra /
pa tsa pa tsa badzra /
d+ha ra d+ha ra badzra /
d+hA ra ya d+hA ra ya badzra /
dA ru Na dA ru Na badzra /
ts+tshan+da ts+tshan+da badzra /
b+hin+da b+hin+da badzra hUM phaT /
na ma sh+tsaN+Da badzra kro d+hA ya /
hu lu hu lu /
ti ShTHa tiShTHa /
ban+d+ha ban+d+ha /
ha na ha na /
a mr-i te hUM phaT / /
sdig pa thams cad byang byas nas / /
sdug bsngal thams cad med par byed / /
rgyud do cog gi rtsa ba ste / /
dpal kun gyis ni legs par brgyan / /
sems can dbang po nyams pa dang / /
tshe zad pa dang tshe nyams dang / /
phun sum tshogs min gang chags dang / /
lha rnams rgyab kyis phyogs pa dang / /
mdza' sdug skye bo sdang ba dang / /
bran bza' la sogs gtses pa dang / /
phan tshun mthun pa ma yin dang / /
nor 'grib pas ni gnod pa dang / /
mya ngan ngal dang gnod pa dang / /
'jigs pa dang ni phongs pa dang / /
gza' dang rgyu skar byad stems dang / /
mi bzad gdon gyis nyen pa dang / /
mya ngan ngal las byung ba yi / /
rmi lam sdig pa mthong na yang / /
des ni rab bkrus gtsang ma yis / /
mdo sde dam pa mnyan par gyis / /
gang dag yid dge sems dang zhing / /
gtsang ma'i gos kyis rab brgyan te / /
zab mo sangs rgyas spyod yul ba / /
mdo sde 'di ni nyan byed na / /
mdo sde 'di yi gzi brjid kyis / /
srog chags dag ni thams cad kyi / /
mi bzad pa yi nad rnams kyang / /
de dag thams cad zhi bar blta / /
tshe dang bsod nams 'phel bar 'gyur / /
sdig pa kun las rnam par thar / /
nor bu yungs kar dur ba dang / /
rin chen rma med tsan+dan bcas / /
shel dang rdo rje me tog dang / /
chu yis gser ram yang na ni / /
dngul gyi bum pa dag kyang rung / /
gtsang ma'i gos kyis dkri zhing dga' / /
lan grangs nyi shu rtsa gcig gam / /
yang na lan grangs brgya rtsa brgyad / /
rdo rje rnam 'joms bzlas nas ni / /
rgyal po rtag tu khrus gyis shig /
rdo rje rnam par 'joms pa zhes bya ba'i gzungs rdzogs so / /
! / /
de nas bdag bskyed kyi mchod pa byas rjes /
rgya gar skad du /
nas /
lag na rdo rjes rab tu smras so / /
zhes pa'i bar brjod nas /
rang gi thugs kar nyi ma'i dkyil 'khor gyi steng du /
hUM yig gi mthar /
bzlas bya'i sngags kyis bskor ba'i sngags phreng hUM yig dang bcas pa las bdud rtsi'i rgyun babs /
lus kyi nang thams cad gang /
sdig sgrib dang mi gtsang ba thams cad dag par bsams la /
gzungs gang mang @# / /
bzlas pa'i rjes su /
sdig pa thams cad byang byas nas /
ces pa nas /
rgyal po rtag tu khrus gyis shig /
ces pa'i bar brjod do / /
de nas sngar ltar mchod pa phul /
bstod pa byas yig brgya lan gsum bzlas rjes /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis pa / /
de kun khyod kyis bzod mdzad rigs / /
badzra muH bdag bskyed kyi ye shes pa rang bzhin gyi gnas su gshegs /
dam tshig pa 'od du zhu nas rang la thim par gyur / /
dge ba 'di yis myur du bdag /
rdo rje rnam 'joms 'grub gyur nas / /
'gro ba gcig kyang ma lus pa / /
de yi sa la 'god par shog /
ces sogs bsngo ba smon lam bkra shis rnams skabs dang bstun pa bya'o / /
'di ni bdag bskyed rkyang pa byed pa'i dbang du byas pa yin la /
bum bskyed dang sbrel nas gzhan don du bya bas bsrung sogs byed par 'dod na /
bum pa spyi dang mthun par bshams /
bya rgyud nas bshad pa'i bum rdzas /
gser /
dngul /
mu tig /
byu ru /
mu men te rin po che lnga /
nas /
'bras /
gro| sran /
til te 'bru lnga /
sbrang /
ka ra /
'o ma /
zho| mar te bdud rtsi lnga /
sle tres /
kaN+Da ka ri /
dbang lag /
rgya mtsho lbu ba /
shu thag /
tsan+dan dkar dmar /
dzA ti /
ga bur /
gur kum /
zhes gsungs pa ltar /
rin po che lnga /
'bru lnga /
bdud rtsi lnga /
sman lnga /
dri lnga ste bum rdzas rnams blug /
bum pa'i mdun du ci 'byor pa'i mchod pa dang gtso bo'i gtor ma rnams bshams /
rgyas par byed na cha gsum gyi gtor ma yang bya'o / /
de nas cho ga la 'jug pa'i tshe /
sngar bshad pa'i bdag bskyed bzlas pa dang bcas pa grub pa'i rjes su nyer bsdu ma byas par /
rang lha'i nga rgyal la gnas pas /
oM badzra a mr-i ta kuN+Da li ha na ha na hUM phaT /
oM swa b+hA wa shud+d+hAH sarba b+ha rmAH swa b+hA wa shu d+d+honyahaM /
bum pa stong pa nyid du gyur /
stong pa'i ngang las paM las padma dang /
a las zla ba'i dkyil 'khor gyi steng du /
baM las byung ba'i rin po che'i bum pa dkar po /
lto ba che ba /
mgrin pa ring ba /
mchu 'phyang ba la sogs pa mtshan nyid thams cad dang ldan par gyur /
oM tA p+te tA p+te mahA tA p+te swA hA /
lha'i chu bo gang+gA dang bum pa'i chu dbyer mi phyed par gyur /
rnam rgyal bum pa'i nang du sna tshogs padma dang nyi ma'i dkyil 'khor gyi steng du /
na ma Sh+tsaN+Da badzra kro d+hA ya /
hu lu hu lu /
tiShTHa ti ShTHa /
b+han+d+ha b+han+d+ha /
ha na ha na /
a mr-i te hUM phaT /
ces pa'i sngags kyi gdangs kyi rnam pa nam mkha' la grag par gyur /
nyi ma'i dkyil 'khor gyi steng du sngags kyi gdangs kyi rnam pa nam mkha' la grag pa de nyid shin tu dag pa'i dngul chu zhes pa nas /
lha'i sku dang bcas pa'i 'od zer slar log /
nyi ma'i dkyil 'khor phyag mtshan sngags dang bcas pa la zhugs pa las /
bcom ldan 'das dpal rdo rje rnam par 'joms pa /
zhes pa nas /
ye shes kyi me rab tu 'bar ba'i klong dkyil na bzhugs par gyur /
@# / /
de'i spyi bor oM las 'khor lo dkar po oM gyis mtshan pa /
zhes pa nas /
rdo rje sems dpas dbu brgyan par gyur /
ces pa'i bar dang /
mchod pa byin rlabs bdag bskyed ltar byas nas 'bul ba ni| stong gsum 'di 'am stong gsum gzhan dag na / /
lha rdzas mchod yon ji snyed yod pa rnams / /
bcom ldan bum pa'i lha la bdag 'bul na / /
bzhes shing bla med grub mchog thob par shog /
ces mchod yon gyi gnas su /
zhabs bsil nas /
rol mo'i bar rim pa bzhin 'don pa spos la /
oM sarba ta thA ga ta badzra bi dA ra sa pa ri wA ra ar+g+haM pra tI ts+tsha hUM swAhA /
zhes ar+g+haM gyi gnas su /
pA dyaM nas /
shap+ta'i bar 'don pa spos la tshigs bcad sngags dang spel bas mchod /
de nas bdag bskyed kyi skabs ltar bstod la /
rgya gar skad du /
zhes pa nas /
smras so'i bar brjod /
rang gis gzungs thag nas bzung /
de nas rang gi thugs ka nas sngags kyi phreng ba gzungs thag la 'khril te song bas /
bum pa'i lha'i thugs kar 'phog /
thugs rgyud bskul /
bdud rtsi'i rgyun babs /
bum pa'i chu dang ro gcig tu gyur par bsams /
slar yang rang gi thugs ka'i hUM dang bum pa'i lha'i thugs ka'i hUM las 'od zer 'phros /
phyogs bcu'i sangs rgyas dang byang chub sems dpa' thams cad kyi thugs ka nas ye shes kyi bdud rtsi dpag tu med pa bkug nas /
bum pa'i nang gi chu la thim pas /
dag byed kyi bdud rtsir gyur par bsams la /
gzungs ci mang bzla'o / /
de nas lhag chad kyi nyes pa zhi bar bya ba'i phyir yig brgya bdun nam gsum sogs bzla /
gtor ma a mr-i tas bsangs /
swa b+hA was sbyangs /
stong pa'i ngang las oM las byung ba'i rin po che'i gtor snod yangs shing rgya che ba'i nang du /
oM 'od du zhu ba las byung ba'i gtor ma dwangs shing thogs pa med pa /
zag pa med pa'i ye shes kyi bdud rtsi'i rgya mtsho chen por gyur /
oM AH hUMH gsum brjod /
bum pa'i lha'i ljags 'od zer gyi sbu gus drangs nas gsol bar bsams la /
oM badzra bi dA ra sa pa ri wA ra i daM ba laM ta kha kha /
khA hi khA hi /
gsum gyis 'bul /
badzra bi dA ra'i mthar /
sa pa ri wA ra ar+g+haM sogs kyis mchod /
gong bzhin bstod /
gtor ma cha gsum spyi 'gro ltar gtong /
de nas /
sdig pa thams cad byang byas nas /
ces pa nas /
rgyal po rtag tu khrus gyis shig /
ces pa'i bar brjod /
bum pa'i lha ye shes pa rang bzhin gyi gnas su gshegs /
dam tshig pa 'od du zhu nas bum pa'i chu dang ro gcig tu gyur par bsams /
de nas /
byabs bsrung bya ba ni /
dpal rdo rje rnam par 'joms pa zhu ba las byung ba'i bum pa'i chus rang gzhan gang yang rung ba'i spyi bo nas rkang mthil gyi bar gyi phyi nang thams cad du khyab par bkrus pas /
nad gdon sdig sgrib thams cad dbang po'i sgo dang ba spu'i bu ga sogs nas 'thon te /
byang zhing dag par bsams la /
na ma sh+tsaN+Da @# / /
badzra kro d+hA ya zhes sogs dang /
ming 'di zhes bya ba'i sdig pa dang sgrib pa thams cad shAn+tiM ku ru swAhA /
de bzhin du sbyar te /
nad thams cad /
gdon thams cad /
rims thams cad /
khon thams cad /
grib thams cad /
byad thams cad /
byur thams cad /
skal ba ngan pa thams cad /
ltas ngan pa thams cad /
bkra mi shis pa thams cad /
nye bar 'tshe ba thams cad /
dus ma yin par 'chi ba thams cad /
gza' dang rgyu skar gyi gnod pa thams cad /
rgyal po dang chom rkun gyi 'jigs pa thams cad /
bdud kyi zhags pa thams cad /
gshin rje'i pho nya thams cad /
bgegs dang log 'dren thams cad /
bar gcod mi mthun pa'i phyogs thams cad shAn+tiM ku ru swAhA /
de nas dri glud cig bcas la dri chu'i snod du bzhag /
bkru bya rnams rang rang gi khar chu cung zad re 'dzin du bcug nas /
rdo rje dang bcas pa'i rma bya'i sgro'i chun po'i steng du nyi ma la gnas pa'i hUM yig sngags phreng dang bcas pa las 'od zer 'phros pas /
bkrus pas ma dag pa'i nad gdon sdig sgrib thams cad 'od zer gyis byabs shing ded pas /
kha nang gi chu la thim par bsams la /
na ma sh+tsaN+Da sogs dang /
ming 'di zhes bya ba'i sdig pa dang sgrib pa thams cad a pa na ye swAhA /
zhes pa nas mi mthun pa'i phyogs thams cad a pa na ye swAhA /
zhes pa'i bar dang /
de nas /
rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi bka' /
chos kyi bka' /
dge 'dun gyi bka' /
bcom ldan 'das dpal rdo rje rnam par 'joms pa'i lha tshogs kyi sku gsung thugs kyi gsang ba bla na med pa'i bden pa la brten nas /
ming 'di zhes bgyi ba la gnod cing 'tshe ba'i gdon bgegs thams cad dri chu 'dis tshim par gyis la /
so so rang rang gi gnas su songs shig /
oM sum+b+ha ni sum+b+ha hUM /
gr-i h+Na gr-i h+Na hUM /
gr-i h+NA pa ya gr-i h+NA pa ya hUM /
A na ya ho /
b+ha ga wA na bi dyA rA dza hUM phaT /
sangs rgyas rnams ni bdud las rgyal / /
chos ni chos ma yin las rgyal / /
dge 'dun mu stegs rnams las rgyal / /
dbang po lha min rnams las rgyal / /
lha min zla ba rnams las rgyal / /
nam mkha' lding ni rgya mtsho las / /
me ni shing rnams kun las rgyal / /
chu ni me las rgyal ba ste / /
rlung ni sprin las rgyal bar gyur / /
rdo rje yis ni rin chen phug /
lha rnams bden par rab tu gnas / /
sa yang bden par gnas pa la / /
sangs rgyas dang ni chos kyang bden / /
bden pa rgyal gyur brdzun ma lags / /
bden pa dang bden pa'i tshig 'di dag gis ming 'di zhes bya ba bdud dang mi mthun pa'i phyogs thams cad las rgyal bar gyur cig /
dza ya dza ya /
sid+d+hi sid+d+hi swAhA /
rang gi thugs ka'i nyi ma la gnas pa'i hUM las 'od zer 'phros /
rang ngam bsgrub bya'i lus kyi phyi nang bar gsum thams cad khyab /
sha skyi pags mtshams thams cad 'od zer las grub pa'i rdo rje'i @# / /
rdul phra rab kyi rang bzhin du gyur te /
nad gdon sdig sgrib thams cad kyi gnod pas mi tshugs pa'i bsrung ba chen por byin gyis brlabs par gyur /
na ma sh+tsaN+Da zhes sogs kyi mthar /
ming 'di zhes bya ba sdig pa dang sgrib pa thams cad las rak+Sha rak+Sha /
zhes pa nas /
mi mthun pa'i phyogs thams cad las rak+Sha rak+Sha /
rgyal ba sras bcas bden pa'i mthu stobs dang / /
rdo rje rnam par 'joms pa'i byin rlabs kyis / /
'gro ba 'di la bdag gis bsrungs zin gyi / /
'di la sus kyang gnod par ma byed cig /
badzra rak+Sha rak+Sha /
zhes sogs brjod /
de nas bkra shis bya ba ni /
che ba'i che mchog ston pa bla na med / /
chos rje nyi ma rgyal ba'i byin rlabs kyis / /
bdud dang bgegs rigs gnod pa'i dgra zhi nas / /
rtag tu dpal gnas nyin mtshan bkra shis shog /
chos nyid bden pa'i chos mchog bla na med / /
dam chos bdud rtsi bden pa'i byin rlabs kyis / /
nyon mongs sdug bsngal gdung ba'i dgra zhi nas| |rtag tu /
dge 'dun yon tan rin chen dpal 'bar ba / /
rgyal sras phan mdzad bden pa'i byin rlabs kyis / /
nyes pa'i skyon bral dge tshogs rnam par 'phel / /
rtag tu /
tshangs dang lha dbang bsrung ma'i byin rlabs dang| |phan mdzad lha yi bkra shis gnas gyur te / /
dge legs bsams pa yid bzhin 'grub pa dang / /
tshe ring nad med bde skyid ldan par shog /
cho ga lhag ma rnams spyi ltar shes par bya'o /
zhes rdo rje rnam par 'joms pa'i cho ga 'di yang mtshan sgrog mkhan chen nor bzang rgya mtshos bskul ba la brten nas /
shAkya'i btsun pa blo bzang chos kyi rgyal mtshan gyis sbyar ba'o / / / /
! oM swasti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
sarba dza ga taM / / /
