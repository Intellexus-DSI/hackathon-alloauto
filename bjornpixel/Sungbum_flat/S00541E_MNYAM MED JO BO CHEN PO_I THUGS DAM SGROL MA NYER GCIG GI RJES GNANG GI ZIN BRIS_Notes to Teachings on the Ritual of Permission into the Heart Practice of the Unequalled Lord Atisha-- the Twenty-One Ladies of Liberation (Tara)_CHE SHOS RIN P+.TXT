@# / /
mnyam med jo bo chen po'i thugs dam sgrol ma nyer gcig gi rjes gnang gi zin bris bzhugs so / /
@## / /
khyab bdag 'khor lo'i dbang phyug bka' drin mtshungs med /
rje btsun dge 'dun bstan 'dzin rgya mtsho'i zhal nas /
skyid shod sprul sku ngag dbang bstan 'dzin 'phrin las kyis mdzad pa'i rjes chog dang /
paN chen gsung gi sgrub thabs gnyis sbrags ma'i steng nas jo lugs sgrol ma nyer gcig gi rjes gnang thob skabs brjed byang du bkod pa /
nyin dang por slob dpon gyi g.yas su sgrol ma nyer gcig gi rtsa bar gyur pa'i seng ldeng nags kyi sgrol ma'i tshom bu ljang khu rkang gsum maN+Dal dang bcas pa'i steng du bkod /
de nas rim bzhin rkang gsum maN+Dal dang bcas pa drug gi steng du myur dpa' nas /
'byung @# / /
'dul sgrol ma'i bar mtshon na drug rim bzhin kha dog /
dmar po /
dkar po /
ser po /
ser po /
dmar po /
dmar nag gis bsgyur /
de re re'i mdun du dkar gtor re bshams /
mdun du chu gnyis nyer spyod kyi mchod pa bdag bskyed gcig dang /
mdun bskyed bdun bshams slob ma la 'bul rgyu'i chu gnyis nyer spyod kyang sta gon byas /
bla ma'i mdun du 'thor 'bru las bum rdor dril sogs nyer mkho'i yo byad rnams legs par sgrigs /
slob dpon gyis bdag bskyed gsung zin nas /
slob ma rnams la khrus byas gral du bsdad /
mchod dpon gyis me tog bkram bsdud byas /
de nas /
rdo rje 'chang nas gsung tshangs pa'i dbyangs kyis 'di skad gsung /
'o lags so /
mnyam med jo bo chen po'i lugs kyi sgrol ma nyer gcig gi rtsa bar gyur pa'i seng ldeng nags kyi sgrol ma'i rjes gnang zab mo zhu ba'i yon du maN+Dal 'bul bar zhu zhes gsung /
de nas maN+Dal phul rjes su slob dpon gyis dbu zhwa bzhes /
'o ma gyur nam mkha' X gsan par zhu /
gsan bya dam pa'i chos ni jo lugs sgrol ma nyer gcig gi rjes gnang la dus mnyam du bskur ba /
so sor bskur ba gnyis las phyi ma so sor bskur ba rgyas pa'i dbang du byas pa yin /
'di'i lo rgyus la /
paN+Di ta 'ga' zhig bya rgyud yin gsung /
paN+Di ta nyi ma sbas pas bla med du gtogs gsung pa sogs bzhed pa mi 'dra ba mang du yod /
jo bo chen pos sku bltams te ring po ma lon pa'i tshe /
pho brang gser gyi rgyal mtshan mthon po'i mdongs ma la sgra chen po byung gzigs pas ut+pal sngo ljang zhig yod pa de sgrol ma'i phyag mtshan yin stabs sku tshe de la sgrol mas rjes su bzung nas bstan 'gro'i don rgya chen sgrub pa'i rten 'brel 'grigs pa yin /
bod nas snga phyir gdan 'dren pa ltar rje btsun ma la zhus pas khyed bod du phebs na bstan pa la phan thogs pa dang khyad par u pa su kha ste /
dge bsnyen 'brom la phan par gsung ba ltar bod du phebs pa sogs lung bstan ltar byung tshul sogs jo bo'i rnam thar rgyas bsdus mtshams pa zhig @# / /
gsung bshad gnang /
de nas rgyud nas gsung tshul ltar seng ldeng nags kyi sgrol ma de /
nyer gcig gi grangs su mi rtsi yang gtso bo yin pas rjes gnang nyer gnyis yod /
paN chen blo bzang chos rgyan gyis mdzad pa'i sgrol ma nyer gcig so so'i sgrub thabs nyung du zhig yod pa de rjes chog la sbrags dgos gsung /
rjes gnang gzhan la bdag bskyed thams cad dkyus gcig la gsung pa yin| 'di la de dang mi 'dra bar seng ldeng nags kyi sgrol ma'i bdag bskyed gcig pus chog gsung /
de nas /
rjes gnang gi don du gsol ba 'debs pa 'di'i rjes bzlos mdzad par zhu /
rdo rje 'dzin pa X zhes sogs gsungs /
maN+Dal gtad pa yin pas /
gnas khang 'di nyid kyang X sogs rjes chog ltar gsungs /
de dag gi spyan sngar dkon mchog gsum la skyabs su 'gro ba dang sdig pa bshags pa / /
rang gzhan gyi dge ba la rjes su yi rangs gsum sngon du 'gro ba'i sgo nas byang chub sems dpa'i sdom pa 'dzin snyam pa'i sgo nas 'di'i rjes bzlos mdzad par zhu /
dkon mchog gsum la X des lan gnyis song| lan gsum pa'i 'gro la phan phyir sangs rgyas 'grub par shog ces pa'i skabs su sngar byang sdom ma thob pa yin na thob pa'i bag chags bzhag pa dang /
thob zin nyams pa yin na sor chud pa dang /
gnas pa gong 'phel du gyur song snyam pa'i sgo nas gsum pa'i yang rjes bzlos mdzad par zhu /
zhes 'tshams sbyor gnang /
de nas /
rjes gnang gi gzhi 'god pa'i ched du slob ma khyed rang rnams lhar bskyed pa yin pas nged kyi tshig ris ltar dmigs pa mdzad par zhu /
oM badzra amr-i ta X zhes sogs gsung /
sku gsung thugs kyi dngos grub zhu ba'i don du 'di'i rjes bzlos mdzad par zhu dus gsum sangs rgyas thams cad kyis bdag la seng ldeng nags kyi sgrol ma'i sku gsung thugs zhes sogs snga phyi 'dra la bar mi 'dra rjes chog na'ang med pas rang gis bsgyur dgos gsung /
zhes sogs gsung /
sku'i rjes gnang gi mjug tu slob ma la mchod pa bstabs pa'i tshe /
mchod dpon gyis mchod pa btegs te phul des 'og ma rnams la'ang rigs bgres /
mjug tu /
de ltar na rjes gnang phul grub pa yin pas gtang rag tu maN+Dal 'bul bar zhu gsung /
maN+Dal phul rjes su yig brgya gsung bzhin bzhugs /
slob dpon gyi mdun yol pas bcad /
de nas mchod dpon gyis sgrol ma de'i mdun bskyed kyi mchod pa kha gsos /
bla mas mchod bstod mdzad /
rjes gnang rjes ma'i mdun bskyed gsung nas /
'o sgrol ma nyer gcig gi dang po /
dgra bgegs log 'dren gyi gnod pa zhi bar byed pa'i sgrol ma @# / /
myur ma dpa' mo'i rjes gnang zhu ba'i yon du maN+Dal 'bul bar zhu /
maN+Dal phul /
rjes gnang gi don du gsol ba 'debs pa 'di'i rjes bzlos mdzad par zhu /
rdo rje 'dzin pa dgongs su X lan gsum maN+Dal gtad pa bsdus pa byas na rung mod gsung nas /
rang cag rnams gang du sdod pa'i gnas 'di yang tha mal pa 'di lta bu ma yin par /
g.yu lo bkod pa'i dag pa'i zhing dngos yin snyam pa dang /
bla ma nga yang seng ldeng nags kyi sgrol ma dngos yin snyam pa dang /
mdun gyi bsgrub bya'i tshom bu 'di nyid kyang rje btsun ma myur ma dpa' mo dngos yin snyam pa dang /
steng gi nam mkha' la rtsa brgyud kyi bla ma yi dam sangs rgyas byang sems nyan rang chos srung rnams sprin gyi phung po 'khrigs pa bzhin bzhugs pa'i spyan sngar byang sdom 'dzin snyam pas tshig 'di mnyam 'don mdzad par zhu /
dkon mchog gsum la bdag X sku gsung thugs kyi dngos grub zhu ba'i don du rjes bzlos mdzad par zhu /
dus gsum sangs rgyas X bdag la myur zhing dpa' mo'i sku gsung thugs zhes sogs gong ltar / /
! gnyis pa nad gdon bgegs rigs rnams zhi bar byed pa zla ltar dkar ba'i sgrol ma'i rjes gnang gi gzhan rnams 'dra la /
dngos grub zhu skabs bdag la zla ltar dkar ba ma'i zhes bsgyur /
sngags phreng gi skabs su bsgrub bya zhes pa'i tshab tu rang gzhan sems can thams cad kyi zhes na chog mod gsung nas de ltar mdzad /
! gsum pa tshe dang longs spyod spel bar byed pa'i gser mdog can gyi sgrol ma'i rjes gnang skabs /
bdag la gser mdog can ma yi zhes bsgyur /
sngags phreng gi 'od zer spro bsdu sogs paN chen gsung las len dgos mang gsung / /
! bzhi pa tshe 'phel sgrol ma de bzhin gshegs pa'i gtsug tor rnam par rgyal ba'i sgrol ma'i rjes gnang la /
bdag la tshe 'phel sgrol ma yi zhes bsgyur /
gtsug tor rnam par rgyal ma zhes bshad na yongs grags kyi rnam rgyal ma la 'khrul bas mi rung tshul gsung / /
! lnga pa dmigs yul dbang du sdud pa'i hUM sgra sgrogs pa'i sgrol ma'i rjes gnang la / /
bdag la hUM sgra sgrogs ma yi zhes bsgyur /
che ge mo gang zag spyi'i ming yin /
sngags skad la a mi ka zer /
dmigs yul skabs babs kyi gang zag gi ming sbyar ma sbyar gang byas kyang rung gsung / /
! drug pa 'byung po 'dul bar byed pa'i 'jig rten gsum las rnam par rgyal ba'i sgrol ma'i rjes gnang la /
bdag la 'jig rten gsum rgyal ma'i zhes bsgyur /
'byung po thams cad @# / /
bkug ste de dag gi rgyud kyi sdig ltung thams cad sreg par byed pa'i dmigs rnam skyong tshul 'di dag jo bo chen po'i thun mong min pa'i khyad chos yin gzhan tsho yin na mdun du bkug nas tshar gcod rgyu red gsung /
deng sang sems can bsod nams dman zhing las ngan stabs dang /
rang re lha mchog 'di la cha yod yin stabs rim gro la /
sgrol ma /
gdugs dkar /
mdo sogs sgrub dgos zhes bshad tshed dung sku rim mig la 'gro ba cig zer /
rang re rje rin po che'i rjes 'jug yin tsan de 'dra mi byed par /
lha mchog 'di lta bu la blo snying gtod dgos gsung /
'od gsal chos sku zer ba sngags kyi chos sku lam khyer red /
de dus ci yang mi shes pa chos med song ba red snyam pa skyes srid /
gtan nas med song ba ga la yin /
gcig la gcig thim zhing de dus ma 'ongs 'bras dus kyi 'od gsal chos sku thob pa'i rten 'brel sgrigs song snyam nas dad pa byas na skal ba bzang po red /
mjug tu /
de ltar rjes gnang de dag gi skabs su khas blangs pa'i dam tshig dang sdom pa rnams tshul bzhin du bsrung bar bya'o snyam pa'i sgo nas 'di'i rjes bzlos mdzad par zhu /
gtso bos ji ltar X rang lus bran du phul snyam pa'i sgo nas rjes bzlos mdzad par zhu /
deng nas brtsams te bdag bran du X mjug tu de ltar rjes gnang legs par phul grub pa yin pas bka' drin gtang rag gi yon du maN+Dal 'bul bar zhu gsung /
slob mas maN+Dal phul /
mchod dpon gyis mchod pa kha gsos /
bla mas mchod bstod mdzad /
mthar bla mas phyag thal mo sbyar te bdag gis ji snyed zhes dang /
ston pa bla na med pa'i X zhes dang /
chos kyi rgyal po X gyur cig ces grol ba rigs 'gro / /
! nyin gnyis par rkang gsum maN+Dal dang bcas pa bdun gyi steng du rim bzhin tshom bu nag po /
dmar nag /
dkar po /
dmar po /
dmar ser /
ser po /
dmar po ste bdun po rim bzhin bshams /
mchod pa bshams nas /
slob ma gral du 'khod pa yan chad nyin dang po dang 'dra /
de nas /
\u0f38 bla ma rdo rje 'chang nas dgyes pa'i 'dzum dang bcas 'di skad gsung /
'o jo bo chen po'i lugs kyi sgrol ma nyer gcig gi rjes gnang 'bul ba la stabs gcig la 'bul ba dang /
so sor 'bul ba gnyis las 'dir so sor 'bul ba yin zhing /
da res skabs su babs pa /
gzhan gyi 'khrul 'khor 'joms pa'i sgrol ma yin pas /
de'i rjes gnang zhu ba'i yon du maN+Dal 'bul bar zhu gsung /
phul zin nas /
'o ma gyur nam mkha'i X dam pa'i chos ni sgrol ma mu stegs pa'i ngan sngags bzlog pa dang /
de mod mo zhi bar byed pa @# / /
sogs sger chos mang mod /
sgrol ma thams cad seng ldeng nags kyi sgrol ma dang thugs rgyud gcig yin /
dbyangs can ma dang rig byed ma sogs sgrub pa'i sngon du seng ldeng nags sgrol gyi bsnyen pa gtong ba sogs sngon ? byon dam pa'i phyag srol kyang yod /
bod gangs can la sgrol ma'i bka' srol mang du byung mod /
'di jo bo chen po rdo rje gdan na bzhugs skabs sgrol ma la gsol ba btab tshe seng ldeng nags sgrol la sgrol ma nyer gcig gis bskor ba zhal gzigs skabs bstod pa mdzad pa bstan 'gyur khrod na yod pa de dang mthun /
rgyan drug mchog gnyis sogs kyis kyang 'di yi dam gyi lhar mdzad /
dkon mchog 'bangs sogs kyis sgrol ma la brten nas 'jigs pa zhi ba'i lo rgyus sogs tAr na tha'i gsung gi sgrol ma'i lo rgyus gser gyi phreng ba las byung ba ltar gsung bshad yid 'phrog pa gnang nas rjes gnang gi don du gsol ba 'debs pa sogs dkyus ltar mdzad /
bdag la 'khrul 'khor 'joms ma yi zhes bsgyur / /
! brgyad pa bdud dgra 'joms pa'i sgrol ma'i rjes gnangX bdag la bdud dang dgra 'joms ma'i zhes bsgyur / /
! dgu pa 'di dang phyi ma'i 'jigs pa thams cad las skyob pa'i dkon mchog gsum mtshon gyi sgrol ma'i rjes gnangX bdag la dkon mchog gsum mtshon ma'i zhes bsgyur / /
! bcu pa bdud dang mu stegs dang log lta can rnams dbang du sdud par byed pa'i 'jig rten dbang mdzad sgrol ma'i rjes gnangX bdag la 'jig rten dbang mdzad ma'i zhes bsgyur / /
sngags phreng skabs su dmigs pa byed tshul mu stegs pa dang bstan pa la mi dad pa rnams kyi rgyud kyi nyon mongs dang sdig sgrib dag pa'i dmigs rnam skyong rgyu gsung yod pas /
gzhan gyi dbang sdud byed dang mi 'dra ba 'di bka' gdams pa'i khyad chos yin rgyu red gsung / /
! bcu gcig pa 'phongs pa sel ba'i sgrol ma'i rjes gnangX bdag la 'phongs pa sel ba ma'i zhes bsgyur / /
! bcu gnyis pa bkra shis 'byung ba'i sgrol ma'i rjes gnangX bdag la bkra shis 'byung ba'i zhes bsgyur / /
! bcu gsum pa bdud dang bgegs kyi gnod pa zhi bar byed pa'i me ltar 'bar ba'i sgrol ma'i rjes gnangX bdag la me ltar 'bar ba ma'i zhes bsgyur /
mngon rtogs maN+Dal gtad skabs dang slob ma lhar bskyed skabs gnyis kar 'don dgos mod /
maN+Dal gtad skabs bsdus pa byas pa yin pas rung mi rung mi shes /
byang sdom gyi cho ga mnyam 'don byed pa a khu rin po che'i phyag srol yin /
deng sang gtan nas mi 'don mkhan yang yod gi @# / /
zer /
de 'dra'i sla chos des bar byed mi rung gsung /
rjes gnang gzhan la stong sbyangs byas nas rang sems stong pa'i ngang la rtse gcig tu mnyam par bzhag pa'i dmigs pa byed pa thugs kyi rjes gnang gi dngos gzhi yin /
de yang yin te /
'bras dus kyi thugs rnam par mi rtog pa thob pa'i rten 'brel bsgrigs pa red /
'di la sgrol ma'i thugs rnam par mi rtog pa'i ye shes phyag mtshan gyi rnam par mos te bstim pa thugs kyi rjes gnang dngos gzhi dang /
stong sbyangs byas nas 'od gsal chos sku'i ngang las mnyam par bzhag pa de brtan ched yin par gsung /
de nas mjug tu ji ltar bya ba sogs nyin dang po dang 'dra'o / /
! nyin gsum par rkang gsum maN+Dal dang bcas pa brgyad kyi steng du rim bzhin tshom bu nag po /
dkar po /
dmar po /
dmar ser /
dkar po /
dkar po /
dmar ser /
dkar po rnams bkod /
de dag gi mdun du mchod gtor sogs nyin snga ma ltar legs par bshams pa nas slob ma gral du 'khod pa yan 'dra /
de nas 'di ltar gsung /
'o jo bo chen po'i lugs kyi sgrol ma nyer gcig las da re skabs su babs pa khro gnyer can gyi sgrol ma'i rjes gnang zhu ba'i yon du maN+Dal 'bul bar zhu gsung /
maN+Dal phul rjes /
'o mar gyurX dam pa'i chos ni /
da sgrol ma'i rgyud kyi dbang du byas na /
nyer gcig gi bstod pa 'di rgyud tshig yin /
de'i sh+lau ka re'i dngos bstan gyi sgrol ma nyer gcig byung ba de sgrol ma nas jo bo chen po zhes bka' gdams pa tshos gsung /
sgrol ma yi dam gyi lhar bzung nas bstan 'gro'i don rgya cher sgrub pa sngon byon rgya gar 'phags pa'i yul na'ang mang du byung ste /
klu sgrub dang /
slob dpon tsan dra go mi sogs kyis sgrol ma la bsten tshul las brtsams te| de'i rnam thar rgyas pa zhig co ne'i bstan 'gyur gyi dkar chag 'jigs med dbang pos mdzad pa las bshad pa ltar gsung /
thams cad mkhyen pa bshes gnyen gyi gtam rgyud brtag brtan chos 'byung las byung ba ltar gsung /
rang re bka' gdams gsar ma pa rnams kyis kyang sgrol ma la bsten nas don grub pa sogs kyi lo rgyus ches shin tu mang /
gsang ba'i rnam thar las kyang /
dngos grub 'byung gnas rje btsun sgrol ma dang / /
zhes gsungs pas gzhan zab mo zhig yod par mi bsam par yid ches skyed nas gsol ba btab na /
las gang sgrub na'ang sgrol ma las gzhan mi dgos gsung ste /
rjes chog dkyus ltar gsung /
dngos grub zhu skabs /
bdag la khro gnyer can ma yi zhes bsgyur /
rjes gnang chog na byang sdom 'dzin mi nus na /
sho lo ka dang po gsung nas smon sems tsam 'dzin par @# / /
gsung mod /
de ltar rung mi rung kho bos mi shes pas don ci yin dpyod / /
! bco lnga pa sdig sgrib 'joms par byed pa'i sgrol ma zhi ba chen mo'i rjes gnang la /
bdag la zhi ba chen mo yi zhes gsung / /
! bcu drug pa shes rab 'phel bar byed pa'i rig pa hUM las sgrol ma'i rjes gnang la /
rig pa hUM las sgrol ma yi zhes gsung / /
! bcu bdun pa gzhan gyi ngan sngags kyi nus pa 'joms pa dang dgra dang chom rkun gyi 'jigs pa zhi bar byed pa 'jig rten gsum g.yo ba'i sgrol ma'i rjes gnangX bdag la 'jig rten gsum g.yo ma'i zhes gsung / /
! bco brgyad pa klu dang sa bdag gi gnod pa zhi bar byed pa dug nad sel ba'i sgrol ma'i rjes gnangX bdag la dug nad sel ba ma'i zhes gsung / /
! bcu dgu pa sdug bsngal sel ba'i sgrol ma'i rjes gnangX bdag la sdug bsngal sel ba ma'i zhes gsung / /
! nyi shu pa rims nad sel ba'i sgrol ma'i rjes gnangX bdag la rims nad sel ba ma'i zhes gsung / /
! nyer gcig pa zhi rgyas dbang drag gi las rab 'byams sgrub par byed pa 'phrin las yongs rdzogs sgrol ma'i rjes gnangX bdag la yongs rdzogs sgrol ma yi zhes gsung /
de ltar jo lugs sgrol ma nyer gcig so sor phye ba'i rjes gnang mnos pa'i rgyud pa'i rim pa /
dkon mchog bstan pa'i sgron me yan a khu rin po che'i gsan yig ltar la de nas dpal mang dkon mchog rgyal mtshan /
ser ba 'jigs mad rgya mtsho /
dus gsum rgyal ba'i rang gzugs bka' drin mtshungs pa med pa \u0f38 rje btsun dge 'dun bstan 'dzin rgya mtsho dpal bzang po /
des thugs dgyes bzhin bdag la stsal ba'o / / /
bkra shis /
dge'o / /
