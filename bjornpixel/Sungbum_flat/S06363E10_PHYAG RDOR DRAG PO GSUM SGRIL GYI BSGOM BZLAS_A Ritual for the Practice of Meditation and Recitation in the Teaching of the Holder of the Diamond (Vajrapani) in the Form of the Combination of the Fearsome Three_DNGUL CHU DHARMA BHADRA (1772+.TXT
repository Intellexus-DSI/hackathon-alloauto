! phyag rdor drag po gsum sgril gyi bsgom bzlas bzhugs / /
! na mo gu ru badzra pA Na ye /
'dir phyag rdor drag po gsum sgril gyi bsgom bzlas mdor bsdus ni /
bla ma la skyabs su mchi'o / /
sangs rgyas la skyabs su mchi'o / /
chos la skyabs su mchi'o / /
dge 'dun la skyabs su mchi'o / /
lan gsum /
sems can gyi don du sangs rgyas thob par bya /
de'i phyir du gsang bdag drag po gsum sgril gyi sgom bzlas nyams su blang bar bya'o / /
lan gsum /
swa b+hA was sbyangs /
stong pa'i ngang las pad nyi'i steng du rang gi sems nyid hUM mthing ga /
de las 'od zer 'phros /
don gnyis byas 'dus yongs su gyur pa las /
rang nyid dpal phyag na rdo rje sku mdog mthing nag zhal gcig phyag gnyis kyi /
g.yas gser gyi rdo rje rtse lnga pa 'phyar zhing /
g.yon sdigs mdzub thugs kar gdengs pa /
dbu skra kham ser gyen du 'khyil ba'i gseb na rta mgo ljang zhur rta skad len gsum 'tsher ba /
de'i spyi gtsug tu bya khyung rgyal po sku mdog dkar po spyan gsum pa /
mchu sder rdo rje dang gshog sgro ral gri las byas shing g.yu'i rA dbrag na rin po che 'bar bas brgyan pa /
phyag gnyis kyis klu rigs bzhi zhal du gsol zhing klu rigs ldas sku la brgyan pa /
gsang bdag la klu rigs lnga dang rin po ches brgyan cing stags wags kyi sham thabs can /
zhabs g.yas bskums shing g.yon brkyangs pa'i stabs kyis ye shes kyi me rab tu 'bar ba'i dbus na @# / /
bzhugs pa'i spyi bor oM dkar po /
mgrin par AH dmar po /
thugs kar hUM sngon po /
thugs ka'i hUM las 'od zer 'phros pas bsgom pa dang 'dra ba'i ye shes pa spyan drangs /
oM badzra pA Ni sa pa ri wa ra ar+g+haM /
nas / /
p+ta pra tI ts+tsha hUM swA hA'i bar gyis mchod /
phyogs bcu'i rgyal ba kun gyi sku gsung thugs / /
bya khyung rgyal po rta mgrin gsang ba'i bdag /
rang bzhin gcig tu nyer bstan khro bo'i gtso / /
dran pas bgegs dbung 'joms pa phyag 'tshal bstod /
bdag cag rnams la deng nas byang chub bar / /
steng 'og bar gyi gdon bgegs nang la sogs / /
dam chos sgrub pa'i 'gal rkyen kun sel zhing / /
mthun rkyen dngos grub yid bzhin stsal du gsol / /
dzaH hUM baM hoH dam tshig pa dang gnyis su med par gyur /
rang gi thugs kar pad nyi'i steng du hUM yig gi mthar sngags 'phreng gis bskor ba las 'od zer 'phros /
rang gzhan gyi nad gdon sdig sgrib thams cad sbyangs /
rgyal ba sras bcas kyi byin rlabs thams cad 'od zer gyi rnam par bsdus nas hUM yig sngags 'phreng dang bcas pa la thim pas /
tshe dang bsod nams lung rtogs kyi yon tan thams cad rgyas par gyur /
oM badzra pA Ni ha ya grI wa gA ru Ta hUM phaT /
ces ci mang bzla /
mjug tu /
dge ba 'di yis myur du bdag /
gsang ba'i bdag po 'grub gyur nas / /
zhes sogs brjod par bya'o / /
zhes gsang bdag drag po gsum sgril gyi bsgom bzlas mdor bsdus 'di yang sgrub thabs rdo rje pha lam gyis dgongs pa bzhin ban gzugs d+harma b+ha dras rang gi nyams len du bris / /
mang+ga laM / /

