@# / /
byang chub lam gyi rim pa shin tu bsdus pa bzhugs / /
@# / /
na mo gu ru many+dzu g+ho ShA ya /
'dir lam rim mdor bsdus nyams su len tshul ni /
gnas gtsang mar rten mchod bshams la legs par 'khod de /
ga re bdag gis dal 'byor lan cig thob pa'i skabs 'dir 'khor ba'i gnas la ma chags par ma rgan sems can thams cad 'khor ba'i gnas na sdug bsngal gsum gyis nyam thag pa 'di rnams myur du 'khor ba'i btson ra 'di las bsgral ba'i phyir rdzogs pa'i sangs rgyas kyi go 'phang rin po che ci nas kyang thob par bya'o / /
snyam pa'i dge sems kyi dang nas /
mdun gyi nam mkhar ston pa thub pa'i dbang po la /
rtsa brgyud kyi bla ma yi dam sangs rgyas byang sems nyan rang dpa' bo mkha' 'gro chos skyong srung ma rnams kyis bskor nas bzhugs par gyur /
ces skyabs yul dang /
rang dang rang gi mtha' skor na gnas pa'i pha ma sems @# / /
can thams cad 'khor ba dang ngan song gi sdug bsngal la 'jigs shing skrag nas /
re sa dkod mchog gsum las gzhan na med pas /
dus 'di nas byang chub ma thob kyi bar du skyid rung sdug rung dus dang gnas skabs cir gyur kyang dkon mchog rin po che rnam pa gsum mkhyen no / /
zhes rgyu gsal btab ste /
rtsa brgyud bla ma yi dam lha tshogs dang / /
rdzogs sangs rgyas dang dam chos dge 'dun tshogs / /
dkon mchog gsum la snying nas skyabs su mchi / /
bdag rgyud smin cing grol bar byin gyis rlobs / /
zhes lan gang mang gi mthar /
dkon mchog gsum las bdud rtsi'i rgyun babs rang gzhan sems can thams cad la thims pas las ngan sdig sgrib thams cad sbyangs /
dkon mchog gi byin rlabs sems la zhugs nas /
tshe dang bsod nams lung rtogs kyi yon tan thams cad rgyas par gyur /
ces skyabs 'gro dang /
sdug bsngal rgya mtshor bying ba'i 'gro ba rnams / /
bsgral phyir byang chub mchog tu sems bskyed nas / /
dus gsum bde gshegs sras kyi spyod pa la / /
zhum med bsam pa thag pas bslab par bgyi / /
zhes sems bskyed /
skyabs yul rnams smin mtshams su thim par gyur par bsam mo /
de nas /
mdun gyi nam mkhar seng khri pad zla nyi ma'i dkyil 'khor gyi gdan la ngo bo rang gi drin can rtsa ba'i bla ma yin pa la /
rnam pa rgyal ba shAkya thub pa sku mdog gser bco ma lta bu /
dbu gtsug tor dang ldan pa /
zhal gcig phyag gnyis kyi g.yas sa gnon dang /
g.yon mnyam bzhag gi steng na bdud rtsis gang ba'i lhung bzed bsnams pa /
sku la chos gos ngur smrig gi mdog can gsum mdzes par gsol ba /
mtshan dpes brgyan pa'i dwangs gsal 'od kyi rang bzhin can / /
sku las skyes pa'i 'od kyi phung po'i dkyil na zhabs gnyis rdo rje skyil krung gis bzhugs pa /
de nyid kyi mtha' skor du rtsa brgyud kyi bla ma yi dam sangs rgyas byang sems nyan rang dpa' bo mkha' 'gro chos skyong srung ma rnams kyis bskor nas bzhugs pa'i spyi bor oM dkar po /
mgrin par AH dmar po /
thugs kar hUM sngon po /
lte bar swA ser po /
gsang bar hA ljang gu 'od zer lnga 'phro ba /
bla ma thub pa'i dbang po'i thugs ka'i hUM las 'od zer phyogs bcur 'phros pa'i /
rang bzhin gyi gnas nas bsgoms pa dang 'dra @# / /
pa'i ye shes pa spyan drangs /
dam tshig pa so so la thims pas skyabs gnas kun 'dus pa'i bdag nyid du gyur /
ces tshogs zhing gsal btab nas /
ji snyed su dag /
ces pa nas /
byang chub phyir bsngo'o / /
zhes pa'i bar gyis yan lag bdun pa dang /
de nas maN+Dal rgyas bsdus gang rigs phul te /
dpal ldan rtsa ba'i bla ma rin po che /
zhes sogs tshigs bcad gcig dang /
rang dang rang gi mtha' skor na gnas pa'i ma sems can thams cad kyis mgrin gcig tu gsol ba 'debs par gyur /
sku bzhi'i bdag nyid bla ma lhag pa'i lha /
zhes pa nas /
thub dbang rdo rje 'chang la gsol ba 'debs /
bdag dang ma sems can thams cad 'khor bar skyes nas yun ring la shugs drag pa'i sdug bsngal sna tshogs pa zhig myong ba 'di /
byang chub lam gyi rim pa'i rtogs pa khyad par can rgyud la ma skyes pas lan par 'dug pas /
de bdag dang ma sems can thams cad kyi rgyud la byang chub lam gyi rim pa'i rtogs pa khyad par can skye bar bla ma lhas byin gyis brlab tu gsol /
zhes gsol ba btab pas spyi bo'i bla ma lha'i sku'i cha las bdud rtsi sna lnga 'od zer dang bcas pa'i rgyun babs /
rang gzhan sems can thams cad kyi lus sems la zhugs pas /
thog med nas bsags pa'i sdig sgrib thams cad dang /
khyad par byang chub lam gyi rim pa'i rtogs pa khyad par can rgyud la skye ba la gegs byed kyi sdig sgrib nad gdon dang bcas pa thams cad sbyangs /
lus dwangs gsal 'od kyi rang bzhin can du gyur /
tshe dang bsod nams la sogs pa'i yon tan thams cad 'phel zhing rgyas /
khyad par byang chub lam gyi rim pa'i rtogs pa khyad par can rang gzhan gyi rgyud la skyes par gyur par bsam mo / /
de nas yon tan gzhir gyur ma'i sgo nas dngos gzhi'i dmigs pa bskyangs rjes /
bla ma rgyal ba shAkya thub pa la phyag 'tshal lo mchod do skyabs su mchi'o /
tshar gsum /
zhes gsol ba btab pas spyi bo'i bla ma lha'i sku'i cha las rang 'dra gnyis par chad nas rang gzhan sems can thams cad la thim pas thub pa'i dbang po'i skur lam gyis gyur pa'i thugs kar zla ba'i dkyil 'khor gyi steng du a dkar po hUM ser pos mtshan pa'i mthar sngags 'phreng gis bskor bar gyur /
oM mu ni mu ni ma hA mu na ye swAhA /
zhes lan mang du bzlas nas /
dge ba 'di yis tshe rabs thams cad du / /
ma nor lam ston theg mchog bshes gnyen gyis / /
'bral ba med par rjes su 'dzin pa dang / /
gsung gi bdud rtsi ngoms med 'thung bar shog /
de yi mthu las nges 'byung byang chub sems /
yang dag lta dang phyin drug rim pa gnyis / /
'khor dang bcas pa'i nyams len mthar phyin te / /
stobs bcu mnga' ba'i go 'phang myur thob shog /
gang tshe theg pa mchog la chos spyod bcus / /
tshul bzhin sgrub la brtson @# / /
pa de yi tshe / /
mthu ldan rnams kyis rtag tu grogs byed cing / /
bkra shis rgya mtshos phyogs kun khyab gyur cig /
ces brjod par bya'o / /
zhes pa 'di yang dad dang tshig gtsang ma'i rgyan ldan mkhar khang lcam dung lags kyi nyams bzhes su /
dge slong d+harma b+ha dras bris pas than thogs par gyur cig /
sarba mang+ga laM / / / /
