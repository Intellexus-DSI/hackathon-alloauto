@# / /
phyag mchod smon lam mdor bsdus dang sgrol ma maN+Dal bzhi pa'i chog bsgrigs bzhugs /
@## / /
na mo gu ru mny+dzu g+ho ShA ya /
de yang kA ri ka lnga bcu pa las /
nam gyi cha smad mal nas langs / /
nam langs bar du kha ton bya / /
gdong dang so yi dri bkrus nas / /
rdzogs sangs rgyas la gus phyag 'tshal / /
zhes dang /
nor bu rnam par bkra ba'i mdzes rgyan las / /
nam nangs pa dang lha la dbang bskur ba ltar khrus chab blangs nas rten gyi drung du 'gyur sngags dang bcas brkyangs phyag gsum gyis thog drangs phyag mchod rgyas bsdus skabs dang sbyar ba'i yan lag bdun pa maN+Dal dang bcas pa bya dgos par gsungs pa bzhin mdor bsdus tsam bya tshul ni / /
yan lag lnga rdzogs par raM kha lag legs par bkrus te /
rten gyi drung du 'khod nas /
phun @# / /
tshogs bde legs 'byung gnas dus gsum gyi /
zhes sogs sholoka gcig gis /
rang gi rtsa ba'i bla ma dang dbyer med pa'i blo bzang thub dbang rdo rje 'chang la sogs pa'i tshogs zhing spyan drangs pa la /
brkyangs phyag 'tshal bzhin par /
oM na mo mny+dzu shri ye /
na maH su shri ye /
na maH ut+ta ma shre ye swA hA /
zhes 'gyur sngags lan gsum brjod de /
dus gsum phyogs bcur bzhugs pa'i bla ma dang /
zhes sogs sh+lau ka gcig dang /
mchod yon zhabs bsil me tog bdug spos dang /
zhes pa nas /
bdag gzhan dge rnams byang chub chen por bsngo / /
zhes pa'i bar dang /
sa gzhi spos kyis byugs shid me teg bkrams /
zhes sogs sh+lau ka gcig rnams kyis yan lag bdun pa maN+Dal dang bcas pa phul rjes /
bla ma yi dam mchog gsum kun 'dus sku / /
blo bzang thub dbang rdo rje 'chang chen po'i / /
zhabs sen zla tshes bdag snying ku mu da'i / /
ze'u 'brur nam yang 'gyur med gnas gyur cig /
ces tshig ris las 'byung ba bzhin tshogs zhing gzhan rnams gtso bo la bsdus pa de nyid rang gi spyi bo nas dbu ma'i lam brgyud de snying gar rang sems dang dbyer med du gyur te dpang por bzhugs par mos nas /
khams gsum 'khor ba'i bde 'byor thaMs cad ni / /
yid brtan mi rung bslu ba'i chos can du / /
des nas 'khor ba'i phun tshogs thams cad la / /
zhen log nges 'byung rnam dag skye bar shog / /
ces nges 'byung dang /
srid pa nyam ngar 'khyams pa'i 'gro 'di dag /
drin can pha ma nyid du nges rnyed nas / /
'gro kun srid pa'i mtsho nas 'don pa la / /
zhum med lhag bsam snying stobs skye bar shog /
ces byang chub kyi sems dang /
phyi nang chos rnams rang rang rgyu rkyen la / /
rten nas 'byung ba'i ngang tshul legs rtogs nas / /
thog med dus nas snying gi dbus zhugs pa'i / /
bdag 'dzin 'khrul pa'i rtsa ba chod par shog /
ces yang @# / /
dag pa'i lta ba dang /
nam zhig rdos bcas sprin tshogs dngas pa na / /
rnam dag dbyings las rin chen sna lnga'i khams / /
'jam dpal rdo rje 'od ? brgya'i dra ba can / /
shar bas 'gro blo'i rmongs mun sel bar shog /
ces rim gnyis kyi rtoMgs ? pa rnams rgyud la skye ba'i smon lam shugs drag tu btab ste /
slu med bla ma dkon mchog byin rlabs dang / /
chos nyid mi 'gyur rten 'brel slu med mthus / /
bdag gi legs smon grub nas rnam mkhyen gyi / /
sangs rgyas myur du thob pa'i bkra shis shog /
ces bden tshig dang shis brjod kyis mtha' brgyan par bya'o / /
zhes pa 'di ni ri khrod 'dzin pa'i dge slong blo bzang rab rgyas lags kyis khyod rang nyams len ji ltar byed pa ltar chog khrigs su bgyis pa zhig dgos zhes bskul ma mdzad pa ltar bla ma dam pa rnams kyi bka' 'bangs kyi tha chung dge slong dbang phyug chos bzang gis sug bris su bkod pa'o / /
bkra shis / / / /
! na ma Ar+ya tA rA yai /
'dir sgrol ma maN+Da bzhi pa'i mchod pa'i cho ga'i bca' gzhi 'cha' tshul dang 'don bsgrigs ji ltar bya tshul ni /
thog mar gnas khang byi dor legs par byas la /
ba byung dang dri bzang gi chus chag chag btab nas me tog sil ma gcal du bkram /
sa rgyan gnam rgyan dang gdugs ba dan sogs kyis kyang brgyan /
mtho ba'i phyogs su stegs bu phun sum tshogs pa'i khar rje btsun ma'i sku brnyan rab gnas can dang /
de'i g.yas su sher phyin gyi po ti sogs sku gsung thugs kyi rten mang du bzhugs su gsol /
de dag gi mdun du dkar gsum mngar gsum dang ldan pa'i rje btsun ma'i 'bul gtor zlum po pad 'dab bzhi 'am brgyad kyis bskor ba mtheb long lnga 'dzoms kyis brgyan pa dang /
g.yon du chos skyong spyi gtor rgyas bsdus gang rigs dang /
rigs drug lan chags gzhi bdag gsum la shos bu sked dkris ma re bcas bkod pa mdzes par bsham /
de'i mdun du maN+Dal re kha tshig rkyang ngam nyis rim byas pa bzhi bris pa'i khar mchod pa bsham pa'am /
yang na gser dngul li zangs sogs las grub pa'i maN+Dal bzhi many+dzi'i steng du bsham pa la nas sogs kyi tshom bu bdun ma re bkod /
de dag re re'i mdun du'ang mchod yon gyi rdzas bdun dang /
bzang drug ga bur tsan+dan sogs bya rgyud dang mi 'gal ba'i dri sman btab pa'i mchod pa chu gnyis nyer spyod rol mo bcas rgyas pa re dang /
de dag gi mdun du bdag bskyed @# / /
kyi mchod pa bcas legs par bshams la gu gul gyis bdugs shing bsang chus bran /
rang gi nye logs su rdor dril bsang chu bsgrubs pa'i bum pa /
maN+Dal rnams kyang bzhag cing /
kha zas rdor dkar la gnas nas khrus byas gtsang sbra dang ldan pas kun slong legs par bcos te dge sems khyad par can gyi ngang nas /
phyogs bcu na bzhugs pa'i zhes pa nas| gnas gyur cig /
ces pa'i bar gyis sa gzhi byin gyis brlabs /
de nas ston pa thugs rje mtshungs pa'i zla dang bral /
zhes sogs kyis bla brgyud gsol 'debs byas la /
sangs rgyas chos dang dge 'dun che /
zhes sogs kyis skyabs 'gro sems bskyed tshad med bzhi bsgom pa'i bar bya /
de nas oM badzra a mr-i ta zhes sogs kyis /
bdag mdun gyi mchod pa thams cad cig car du byin gyis brlabs nas /
rang gi snying gar a las zla ba'i steng du zhes sogs kyi bdag bskyed bzlas pa dang bcas pa rdzogs pa'i mthar yig brgyas lhag ched bskangs nas bzod par gsol te ye shes pa phyung nas 'og min du gshegs la /
dge ba 'di yis myur du bdag /
ces sogs kyis bsngo smon bya'o / /
! de nas mchod pa dang po ni /
rang nyid 'phags ma sgrol mar gsal ba yi /
zhes sogs kyis spyan drangs la /
sangs rgyas thams cad 'dus pa'i sku /
zhes sogs dang spro na /
phyogs bcu'i rgyal ba'i mkhyen brtse nus pa dang /
zhes sogs dang| rab 'byams gsung rab kun la lta ba'i mig /
ces sogs kyis phyag btsal la rten spyi la /
oM sarba ta thA ga ta sa pa ri wA ra puSh+pe pra tI ts+tsha hUM swA hA /
zhes me tog 'thor /
de nas /
mchod yon phal cher mchod yon bla de dang /
zhes sogs tshigs bcad rer /
oM sarba ta thA ga ta sa pa ri wA ra ar+g+haM sogs btags pas mchod la /
'phags pa 'jam dpal gzhon nur gyur pa la phyag 'tshal lo / /
zhes pa nas byang chub phyir bsngo'o / /
zhes pa'i bar gyis yan lag bdun pa dang /
sangs rgyas chos dang tshogs kyi mchog rnams la /
zhes sogs kyis skyabs 'gro sems bskyed lan gsum byas nas maN+Dal dang po dkon mchog spyi la phul te /
phyogs bcu na bzhugs pa'i bla ma yi dam dkon mchog gsum zhes sogs kyis 'dod don la gsol ba lan gsum btab la rten spyi la me tog 'thor /
sbyin bdag gi ched du yin na /
dmigs yul sbyin pa'i bdag po che ge me'i khyim nor med la nor dang /
dman bu med la bu'i dngos grub stsal du gsol / /
zhes sogs lta bu dang rang @# / /
gis bsgyur tshul shes par bya'o / /
! de nas mchod pa gnyis pa ni langs te /
lha dang lha min cod pan gyis /
zhes sogs kyis phyag bdun btsal la /
oM gu ru Ar+ya tA rA sa pa ri wA ra puSh+pe pra ti ts+tsha hUM sA hA /
zhes jo mo la me tog 'thor /
de nas /
yan lag brgyad ldan lha yi gang+ga sogs / /
phyogs dus kun na mchod yon ci mchis pa rje btsun sgrol ma'i lha tshogs mnyes phyir 'bul / /
bzhes nas bdag la dngos grub stsal tu gsol /
oM gu ru A r+ya tA rA sa pa ri wA ra ar+g+haM zhes sogs kyis mchod la /
rje btsun 'phags ma sgrol ma dang /
zhes sogs kyis yan lag bdun pa dang /
sangs rgyas chos dang dge 'dun che /
zhes sogs kyi skyabs 'gro sems bskyed lan gsum byas nas /
maN+Dal gnyis pa phul te /
rje btsun 'phags ma sgrol ma'i lha tshogs khyed rnams la /
zhes sogs dang /
dus gsum bde gshegs kun gyi ngo bo nyid /
ces sogs kyis 'dod don la gsol ba sngar bzhin btab la jo mo la me tog 'thor /
de nas rje btsun ma 'phags ma sgrol ma'i phyag g.yas skyabs sbyin du gyur pa'i 'og tu bdag dang sbyin pa'i bdag pos gtso byas /
sems can thams cad tshud par gyur /
oM rje btsun ma /
zhes sogs phyag 'tshal nyer gcig ma tshar gnyis dang /
rje btsun bcom ldan 'das ma thugs rje can /
zhes sogs tshar gsum byas la /
rgyal ba'i dkyil 'khor bzang zhing dga' ba der zhes sogs bya'o / /
de nas mchod pa gsum pa ni gzhan thams cad sngar bzhin la phyag 'tshal nyer gcig ma tshar gsum brjod pa yin la /
mchod pa bzhi pa yang gzhan sngar bzhin la phyag 'tshal nyer gcig ma tshar bdun byas la mthar /
lta mo la gus yang dag ldan pas /
zhes sogs dang /
legs bris dpal gyi bdag po gser gyi mngal zhes sogs dang /
rje btsun bcom ldan 'das ma thugs rje can zhes sogs kyang sngar bzhin byas la /
de nas gtor ma rnams brgya rtsa ltar bsangs sbyangs byin gyis brlabs nas /
bla ma dang rje btsun ma sgrol ma'i lha tshogs rnams kyi ljags 'od zer gyi sbu gus gtor ma'i bcud drangs te gsol bar gyur /
oM gu ru Ar+ya ta re sarba bud+d+ha bo d+hi sa twa sa pa ri wA ra i di ba liM ta kha kha khA hi khA hi /
zhes pa bdun gyis phul la ar+g+haM sogs kyis mchod /
'dod yon lnga ldan zag med kyi / /
bdud rtsi rgya mtsho'i mchod gtor 'di / /
rje btsun 'phags ma sgrol ma yi / /
lha tshogs 'khor @# / /
dang bcas la 'bul / /
bzhes nas bdag dang 'gro kun la / /
mchog dang mthun mong dngos grub stsol / /
zhes brjod /
gnyis pa chos skyong dang /
gsum pa rigs drug dang /
bzhi pa lan chags dang /
lnga pa gzhi bdag rnams la brgya rtsa bsdus pa ltar bsngos nas /
bden stobs rgyas pa brjod la /
de ltar rgyal yum seng ldeng nags gyi khrod /
ces sogs smon lam gang 'gro bton nas yig brgya bzlas la /
ma rnyed yongs su ma shes dang /
zhes sogs kyis bzod par gsol /
ye shes pa rnams 'dir ni gzugs dang lhan cig tu zhes sogs kyis brtan bzhugs byas nas /
sher snying bton la mchod pa'i 'khor gsum po mi dmigs pa'i rgyas 'debs legs par bgyis te| nam mkha'i khyon kun gang ba'i 'phags ma'i tshogs /
zhes sogs kyis shis pa brjod cing me tog gi char dbab par bya'o / /
de lta bu'i sgo nas thun gcig gam gsum mam bzhi la sogs pa bya'o / /
'di ni rang gis dam pa gong ma'i gzhung la brtags te /
nyams len ji ltar bgyis pa bzhin /
brjed thor d+harma b+ha dras bris /
dge'o / / / /

