@# / /
legs par gsungs pa'i dam pa'i chos 'dul ba'i gleng gzhi dang rtogs pa brjod pa /
lung sde bzhi las btus pa rin po che'i mdzod ces bya ba'i dum bu phyi ma bzhugs so / /
@## / /
de nas gdud byas do shal rab 'phyang bas / /
zhabs la phyag 'tshal rangs pa skyes gyur nas / /
dgra thul g.yas nas yongs su bskor byas te / /
lha yi 'jig rten mngon phyogs mkha' la song / /
dge slong cig shos des kyang rim gyis mnyan yod du phyin nas ston pa la phyag 'tshal te 'dug pa dang /
ston pas /
gang nas 'ongs /
dbyar gang du gnas sogs dris nas des rgyas par zhus pa dang /
nga yi bstan la ma gus gang /
des ni nga mthong ci zhig phan / /
des ni nga la bltas na yang / /
mthong ba ma yin mchod pa min / /
nga yi bslab la gang slob pa'i / /
dge slong des ni nga mthong ste / /
shes rab dman pa khyod kyis kyang / /
sangs rgyas mngon sum ma mthong ngo / /
de nas ston pas sku bla gos phye nas /
ltos shig dge slong @## / /
lus 'di la / /
gtsang zhing gser gyi mdog 'dra ba / /
sngon gyi las kyi rnam smin dang / /
pha dang ma las byung bas so / /
gang gis chos nyid ma mthong ba| |rdzogs pa'i sangs rgyas des mi mthong / /
gang gis chos nyid mthong gyur ba / /
de yis thub pa chen po mthong / /
nyes dmigs 'di chu tshags mi 'chang ba las gyur gyi /
des na dge slong gis chu tshags nye bar gzhag par bya'o / /
chu tshags du yod ma shes nas /
lnga ste chu tshags gru gsum sogs / /
dge slong zhe 'gras pa gnyis ljongs rgyur song ba'i gcig la chu tshags yod /
gcig la chu tshags med nas /
yod pa des chu btsags te 'thungs pa dang des /
g.yor cig /
ma ster nas phongs pa de gsol bas /
nang dang sogs /
dge slong gnyis ljongs rgyur 'gro ba na /
khyod la chu tshags yod ba dam yod do / /
der gcig gis 'thungs nas g.yar bas /
yod med dris kyi /
sbyin mi sbyin ma dris so zer nas ma g.yar ba de gsol bas /
yod med dang /
sbyin mi sbyin dri'o / /
yang yod med dang /
sbyin mi sbyin dri sa nas song ba dang /
lam khar 'gron pa zhig dang phrad pas de'i bya ba grub ste ldog par chas pa dang /
chu tshags g.yor cig /
chu 'tshag na sbyin gyi /
thams cad du mi byin no zer nas phongs pa de gsol bas /
ldog na sbyin mi sbyin dris la mi sbyin na mi 'gro'o / /
nye bar 'khor gyis /
chu tshags ma mchis par grong gzhan dang gtsug lag khang gzhan du 'gror gnang dam /
dge slong la phongs bar mi 'gyur na gnang zhes pa /
phongs par mi 'gyur sogs / /
chu tshags gcig gis gnyis sam du mar dge 'dun rnams ljongs rgyur gnang ngam /
phongs par mi 'gyur na gcig gis sogs / /
chu tshags med par chu klung gi 'gram nas 'gror gnang ngam /
rgyun mgyogs pa nas /
de nyid yin ne'i bar de / /
chu ma btsags? ma brtags par 'tshal du gnang dam /
mi gnang ngo / /
ma btsags par 'tshal du gnang ngam /
gnang ste mig gis dag ba'o / /
btsags ba ma btags bar rung ngam /
mi rung ngo / /
bum ba ma gang ba la brtags pas @# / /
ma rtogs shing / /
bkang ba dang steng du rdul gyis yogs nas m+r+togs par gsol bas /
mi g.yo ba sogs / /
ha cang yun ring nas 'khrul bas /
ba lang drug gi shing rta smrig mas bkang ba 'khor ba tsam mam /
ji tsam gyis yid ches pa brtag gi /
de la bya ba sogs / /
mdzub mo'i rtse mos bstan pas chu 'gul nas mig gis ma bzod pa dang /
rtse mo sogs so / /
dge slong chu dang gos kyi shig sogs g.yang sa chen por 'dor ba de gsol bas /
chu'i srog chags de dag sogs dang /
shig la sogs pa gzhan yang sogs / /
ston pas /
mtshan mo chos nyan pa sbyin no zhes gsungs pas mtshan mo chos bstan pa'i tshe sbrul zhig 'ongs pa gzhon nu zhig gis mthong nas /
rgyab ring rgyab ring zhes smras pas so so'i skye bo dag skrag nas chos nyan pa bar chad do / /
chos nyan pa mi gcad kyi /
mar me bus la chos mnyan par bya'o / /
dbyar mar me sbar te chos nyan pa dang der srog chags song nas gsol bas /
mar me'i khang bu bya'o zhes pa /
gal te mar me'i sogs / /
ji ltar bya ma shes nas /
smig ma'i sogs / /
ras dkar ma rnyed nas /
lhang tsher sogs /
de'ang ma rnyed nas /
mig brgya ba sogs / /
ji ltar bya ma shes nas /
rdza mkhan gyis dang po nas sogs / /
rdza mkhan ma rnyed nas /
bum pa sogs / /
ston pa drang srong gang ga'i rdzing 'gram na bzhugs pa'i tshe yul tsam pa'i klu mo dad pa can zhig la bu ma dad pa zhig yod pa de la /
bu 'phags pa rnams la chos nyon cig bsod nams su 'gyur ro / /
de rang gi cha lugs kyis chos nyan du song ba dang gzhon nu zhig gis mthong nas dngangs te /
rgyab ring zhes brjod pas so skye dag skrag nas /
de'i rke nas rnga ma'i sra dbus btags te khang steng nas 'phangs so / /
mas| chos thos sam /
de 'dra'i 'phags par su'ang ma gyur cig /
ci byas /
des ji ltar gyur pa bsnyad pas /
bu de ltar na 'phags pa yin mod /
gzhan yin na gsod do / /
der de'i ne ldangs rnams kyis /
mgrin gnad ces co dris pas de ring bar gyur ba ma la bsnyad pas /
sprul ba 'am /
rang gi gnas su sdod la nyon cig /
des khas ma blangs so / /
klu mo des ston pa'i spyan sngar song nas rgyas par gsol bas /
sang ston pas /
dge slong gis de ltar byas na 'phya bar 'gyur gyis skra'i rnyis sogs /
dge slong gis de ltar byas te nags su bor ba dang de khros pa'i mes nags tshig ste de'ang tshig pas /
tshang tshing sogs / /
snang ba'i gnas su bor bas skad cig la 'ol bas khyer nas /
khung du sogs / /
shig dang rtswa shig dang srog chags dag g.yangs nas bor bas dran pa nyams shing gnod nas /
g.yang sa nas mi dor ro / /
gar bab du dor ba dang /
shig rnams ni sogs / /
gsing ma ma rnyed nas /
yang na sogs / /
srog chags gzhan yang rang gi @# / /
gnas su gtang ngo / /
chu tshags nyid nas chu khron par pho bas srog chags rnams sa la btab bsnun pas gnod nas /
snga ma sogs / /
chus bkang ste btang na gang nas 'ong ba bsrel bas /
bkang ste btang na phyir stong bar 'ong ba bsrel lo / /
la las ma 'byor nas /
yang na chu tshags sogs / /
chu pho nas gshol ba sogs mi byed nas /
chu la srog chags sogs / /
chu btsags shing brtags pa 'tshal du rung ngam /
gnang ste /
chu rung ba ni lnga ste /
dge 'dun dang sogs / /
rkang ba bkru ba'i bya ba ni /
dge slong gis rkang khrus kyi snod stong bar mthong na dgang bar bya'o / /
mnyan yod du so ga'i dus kyi tshe bram ze zhig skom pas nyam thag nas /
dge slong bdag skom na chab stsol cig /
des ril ba blangs nas /
'thung zhig /
'phags pa gtsang sgra ni tha dad pas /
byed kyis chab snod bzhag nas blud na ci nongs /
khyod bsod nams la mi sbyor ram /
gsol bas /
chu dang gzhan gyi snod kyang nye bar gzhag par bya'o / /
chu snod gzhag par gnang ba thos nas yon bdag cig gis rdza spyad mang po phul ba dang /
dge slong gis ma bsrungs par kun dga' rab pa dang khyim bzhig gis khyer nas zad pas /
khyim bdag zad kyis gzhan byin cig /
ci bdag gis mang du phul na ring por ma thogs par zad /
ji ltar gyur pa brjod pas /
yal bar bor ba ma legs te bdag gis khyim pa rnams lam stsal to / /
de gsol bas /
snod spyad 'drub ba chos lta ldan bsko zhing /
dge 'dun gyi der sogs / /
dge slong la rnying pa byin pas len /
khyim pa la gsar ba byin pas mi len par gsol bas /
khyim pa sogs / /
phyi ru bzhag ba 'khyam nas gsol bas /
snod spyad kyi sogs / /
byang lam nas tshong bzhig 'ongs nas dge 'dun la zla ba gsum du bsnyen bkur byas te /
bdag gis dge 'dun la yo byad brnyen pos ci'i phyir bsnyen bkur bya /
bdag nyid kyi yo byad kyis bya'o snyam nas zangs spyad mang bo bzhag /
zla ba gsum thon nas mjug gcod kyi ston mo byas te zangs spyad dge 'dun la phul lo / /
dge slong dag gis zangs spyad dang rdza spyad lhan cig tu bzhag pas rdza spyad rnams chag nas gsol bas /
sa dang zangs ma'i snod sogs bram ze zhig skom pas nyen nas /
dge slong bdag skom na chab stsol cig /
des de la bum pa dang srad bu byin pa dang /
'dis ci bgyi chab stsol cig /
chu bcus pa med do / /
khyed sems can la phan par zhugs pa lags na chab bzhag na ci ma rung /
ma gnang ngo / /
gsol bas /
chu nye bar gzhag par bya'o / /
dge slong gis khyams dang sgo khang la sogs pa gar bab tu bzhag pas /
gar bab tu mi gzhag go sogs / /
gang du bya ma shes nas /
gtsug lag khang gi sogs / /
mun gnag nas /
skar khung gdod pa dang sogs / /
'dam rdzab la sogs par gyur nas /
so phag gi sogs / /
chu sa la 'jog nas /
shing gi sogs / /
shing ma 'byor bas /
yang na sogs / /
chu ra'i lhan @# / /
ba ni| chu snod ni nas /
bri ma bar mi bya'o / /
rul nas /
chu snod rnams sogs / /
cis bkru ma shes nas /
zab mo rnams kyi sogs / /
'on kyang chu rul nas /
phyed bkru phyed du chu blug ces pa /
skam par sogs / /
blugs pa'i las sus bya ma shes nas /
chu dang sogs so / /
nyal bo byed par shom pa'i khyim na 'dug pa'i ltung byed ni /
ston pa mnyan yod na'o / /
'char kas bsam pa'i nor bu'i rig pa shes te bsod snyoms la song ba dang /
spos 'tshong gi khye'u chung ma blangs nas ring po ma lon pa zhig zong bkram nas 'dug pa na chung ma dang dga' dgur spyad do snyam du tshul bzhin ma yin pa'i yid byed skyes nas zong bsdus pa 'char kas mthong nas chung ma la 'dod pa spyod par shes te /
re ba med par bya'o snyam nas /
dang por de'i khyim du song ste /
bu mo tshur shog chos bstan par bya'o / /
bu mo des chos mnyan pa'i phyir 'dug pa dang /
khye'u de 'ongs nas bu mo la /
'phags pa la bsod snyoms phul la gshegs su chug cig /
'char kas /
bzhin bzang kho bos bdag nyid kyi dge ba'i phyogs nyams par byas te 'ongs nas chos ston na /
khyod chos nyan mi 'dod dam /
'dug la chos nyon cig ces nan gyis chos nyan du bcug ste /
de kun nas dkyis ba dang bral gyi bar du chos bstan pa dang /
de| shAkya'i bu'i dge sbyong rnams kyi dge sbyong gi tshul ni tshig ste /
rang gi chung ma la'ang dbang med do zer nas /
don nyung ngu dag 'phya ba de gsol bas /
byung ba 'di dang sogs /
shes gtso bo'o sogs / /
nyal bo byed par shom pa'i khyim na 'greng ba'i ltung byed ni /
ston pa mnyan yod na'o / /
'char ka bsod snyoms la zhugs pa dang| sbos 'tshong gi khye'u sngar bzhin byed par shes te /
song la blta'o snyam nas dang bo de'i khyim du song ste sgo glegs kyi phag na mgo sri zhing 'greng ngo / /
khye 'us chung ma khrid de gnas khang du zhugs pa dang /
bu mo des 'chad ka mthong nas khyo la /
rje'i sras 'char ka sgo glegs kyi rgyab na 'greng ngo / /
khye'us smras pa /
'char ka gtsug lag khang na bsam gtan gyi bde ba nyams su myong zhing 'greng ngo zhes chung ma la dga' dgur sbyad nas /
gun nas dkris ba dang bral ba'i tshe 'char ka mthong nas 'phya ba de gsol bas /
byung ba 'di dang sogs / /
gcer bu la sbyin pa'i ltung byed ni /
ston pa rgyal bo'i khab na'o / /
tshong ba rab tu mang pos ston pa la phyag 'tshal nas chos nyan te /
kun dga' bo la /
ston pa dbyar gnas bar zhal gyis bzhes nas gang du gshegs par 'gyur /
shes ldan dag ston pa la zhus shig /
ston pa ni bsnyen par dka' ba dang bzod par dka' ba lags pas bdag cag gis zhu ba'i rdo mi thog go / /
kho bos kyang ston pa la zhus par mi nus so / /
'o na mtshan ma'am bka' ma chid kyis ma khyen nam /
dbyar gnas par zhal gyis bzhes nas gang du gshegs par bzhed pa'i phyogs @# / /
der zhal gzigs shing de'i bsngags pa'ang rjod par mdzad do / /
'o na ston pa zhal gar gzigs /
mi gang gi bsngags brjod par mdzad /
kos lar zhal gzigs shing mnyan yod pa'i mi dag gi bsngags brjod do / /
de dag gis mnyan yod du 'gro ba'i zong sta gon byas so / /
de nas dbyar zla ba gsum 'das te ston pas kun dga' bo la /
de bzhin gshegs pa kos lar ljongs rgyur gshegs kyis /
de bzhin gshegs pa dang ltan cig kos lar ljongs rgyur 'gro bar spro ba des chos gos kyi las kyis shig ces bsgo zhig /
de skad bsgo'o / /
de tshong ba dag gis thos nas ston pa la phyag 'tshal chos nyan te /
ston pa dge 'dun dang bcas pa rgyal po'i khab nas mnyan yod kyi bar la bdag cag las na bza' dang bsod snyoms dang sman gyi yo byad bzhes par ci gnang /
gnang ngo / /
tshong bde dag gis kun dga' bo la smras pa /
ston pa bshul dag tu ji tsam du gshegs /
'khor los sgyur ba'i rgyal bo bzhin du rgyang grags bcur 'gro'o / /
de dag gis rgyang grags bcu bcur zas sta gon byas so / /
de nas ston pa dul ba /
'khor du la ba dang ldan pa zhes pa nas /
dram pa nye bar gzhag pa gsum dang ldan pa /
thugs rje chen po dang ldan pa /
kun shes ko 'di n+ya la sogs pa nyan thos chen po ngag dang /
gzhan yang dge slong gi dge 'dun dang lhan cig gshegs pa dang /
don 'thun de dang lhan cig 'gro ba'i shes pa can zhig bkres pas nyam thag ste /
bdag bkres par mi 'gyur ba'i thabs ci yod snyam nas dge slong rnams kyi gan du song ste /
khyed kyi ston pa ni bzang po la mos pa yin te /
gser gyi gshol gyis zhing rno bas des khyed la zas rob rgya ba dang /
gos 'bum rib dang /
khang ba brtsegs pa lnga brgya ba'ang gnang bas khyed ni tshe 'dir yang bde la /
shi nas kyang lhar skye'o / /
kho bo'i ston pa ni dman pa la mos te /
til gyi tshigs ma'i gshol gyis zhing rmo bas kho bo cag la gcer bu dang sgre byi dang sa la nyal ba las gzhan ma gnang bas kho bo cag ni tshe 'dir yang sdug bsngal la /
shi nas dmyal bar skye'o| |dge slong ngag gis /
'di dang ngo snyam nas /
khyod ji ltar 'tsho /
dka' bas so / /
lhung bzed kyi lhag ma 'dod dam /
'tshal lo / /
'o na zan za ba'i mig lam du 'dug cig zer nas 'khur ba byin te slong phor bkang bas phyir byung ba dang ded dpon gyis mthong nas /
khyod la 'khur ba sus byin /
des smras pa /
khyod kyi yon gnas ni dge slong dag yin la /
de dag gi yon gnas ni kho bo yin pas de dag gis phul lo / /
ded dpon gyis smras pa /
dge slong rnams kyis khyod la snying rjes byin na /
khyod| de dag gi yon gnas kho'o yin no zhes zer ram /
ston pas gsan na bslab pa 'cha' ba'i gnas yod do / /
des smras pa /
mad kyang bzhad gad bgyis so / /
@# / /
shes pa can chur 'ong ba zhig dang phrad nas /
khyod nyod pa nyod dam /
nyod do / /
gang nas /
khyim bdag sgra byi'i dag gis mkho ba stob bo / /
des smras pa /
khyod byas pa mi shes pa yin te /
'di dag khyod kyi khyim bdag sgre byi yin nam /
'di dag las ni lnga brgya ba'i tshogs dag mya ngan las 'da' bar snang gi /
shes pa can ni gcig kyang myang na las 'das pa mthong ngam /
ngan pa ci phyir sa la 'bying mi byed / /
ci phyir lce yang tshal ba brgyar mi 'gas / /
khyod kyi lus la ci phyir gsang bdag /
rdo rje'i ser ba mdung thud mda' mi 'phen / /
ji ltar seng ge'i lhag ma za ba'i lwa / /
seng ge nyid ni gsod par 'dod pa ltar / /
de bzhin khyod kyang stobs bcu'i khyos za zhing / /
stobs bcu nyid la gnod byed ma 'phags pa / /
gang du gang la nye bar brten byas na / /
mi ngan 'di 'dras 'tsho ba thob pa las / /
de ni nges par mdza' bshes dgra rnams la / /
mnyam mdzad blo ldan thams cad mkhyen pa yin / /
mi rnams gang dag byas pa mi shes pa / /
de dag khyi pas shin tu ngan par bsam / /
khyi yang mi la byas pa shes snang na / /
sprul 'dra'i mi dag dug ni gtong bar byed / /
'di ni re zhig byung ba'o / /
de nas ston pa ko sa lar ljongs rgyu zhing mnyan yod du byon pa na yug sa mo lnga brgya yod pa de dag gis ston pa skyes bu chen po'i mtshan sum cu rtsa gnyis kyis brgyan pa /
gzugs can lta bu'i tshes dang ldan pa /
bsreg byas btab pa'i me lta bu /
gser snod na 'dug pa'i mar me lta bu /
gser gyi ri bo 'gro ba lta bu /
rin po che sna tshogs pas spras pa'i gser gyi mchod rten lta bu /
grags pa dang /
gsal ba dang /
mi bsnyengs pa dang /
dri ma med pa dang /
rnam par dag pa'i blo dang ldan pa mthong ngo / /
dge ba'i rtsa ba bsags pa'i sems can gyis sangs rgyas mthod pa na sems bde ba skye ba ltar du ni lo bcu gnyis su zhi gnas goms pa dang /
dbul pos gter rnyed pa dang /
bu med pas bu thob ba dang /
rgyal srid la dga' brgyal srid la dbang bskur ba 'ang sems bde ba mi skyed pas /
de dag ston pa'i drung du song nas chos nyan pas rgyun zhugs thob bo / /
de dag gis bsams pa /
ston pa mnyan yod du gshegs na bdag cag gis skabs kyang mi rnyed kyis 'di nyid du gdugs tshod la spyan drang ngo snyam nas zhus pas gnang ngo / /
kun dga' bo la /
bdag cag gis sangs rgyas dge 'dun dang bcas pa gdugs tshod la spyan drangs na /
ba na du 'tshal /
lnga brgya'o / /
de dag gis kar sha pa na re re bsdus nas kun dga' bo la gtad de /
bdag cag la snod dpyad dang mi blas dang gnas mal ma mchis pas sta gon mdzod dang bdag cag gis brim par bgyi'o / /
kar sha ba na zhog cig /
mtha' gcig tu bzhag nas song ngo / /
khyim bdag mgon med zas sbyin chos nyan nas /
sang gdugs tshod gsol bar ci gnang /
nga de'i dang por khyim bdag mo lnga brgyas spyan drangs so / /
rjes su yi rang ba byas te kun dga' bo'i gan du song nas phyag btsal ba dang kar sha ba na de dag mthong nas /
'di su'i lags /
@# / /
khyim bdag mo lnga brgya tsam gyi yin gyi /
'di dag dang bdag nyid kyi kar sha pa na gzhan dag bsres te /
zhal zas bsod pa sta gon gyis la gnas 'dir bskur cig /
des kar sha pa ni de dag khyer te song nas zhal zas bsod pa sta gon byas te rgyal byed tshal du bskur ro / /
kun dga' bos de dag la /
zhal zas sta gon gyis kyis shog la brims shig /
de dag lhags nas /
kun dga' bo khyod bdag cag gi dge ba'i bshes gnyen lags kyis khyod kyis kyang brim du gsol /
de brims pa na der gcer bu ma gnyis 'ongs te khyim bdag mo de dag la zas bslangs pas /
zas 'di ni rgyal bu 'di'i yin no / /
kun dga' bo la bslangs pas /
'dug cig sbyin no| |de gnyis 'dug go / /
de gnyis gcig rgan mo yin /
gcig gzhon nu ma yin no / /
kun dga' bos ma bsams par brims pas rgan mo la 'khur ba gcig /
gzhon nu ma la gnyis byin no / /
rgan mos 'khur ba gcig bu de zos nas gzhon nu ma la /
khyod kyis du thob /
gnyis thob bo / /
rgyal bu des khro mo la ni gcig phyin la /
khyod la ni gnyis byin pa las na des khyod don du gnyer gyis sta gon gyis shig /
des btsun mo'i 'khor rgyas pa spangs nas rab tu byung bas dri ma'i rdzab can kho mo lta bu don dug la gnyer /
skyes pa dag bud med sna tshogs la bud med kyi 'dun pa yod pas des khyod don du gnyer gyis sta gon gyis shig /
don nyung du dag 'phya ba'i skabs de gsol pas /
byung ba 'di dang sogs /
pho yang rung sogs / /
dmag la lta ba'i ltung byed ni /
ston pa mnyan yod na'o / /
rgyal po gsal rgyal gyis ri brags pa zhig lo gnas der ru ba gcig dang gnyis ba dang gsum pa btang ba'ang bcom mo / /
blon po rnams kyis rgyal po la smras pa /
ri brags pa'i dbung ni skyes /
lha'i dbung ni nyams pas lha nyid der ma gshegs na phebs dka' pas lha nyid der gshegs par mdzad du gsol /
nga'i yul na mtshon gyis 'tsho ba 'khod pa thams cad 'dod par bya'o / /
mi 'gro na dkar sha ba na lnga brgya'i chad pa gcad do zhes dril bsgrags nas chas so / /
drug sdes /
gsus 'o che'i dmag lha'i 'dod do zhes lam du phyin nas /
glang po che ba'i tshogs 'ongs pa dang /
gar 'dod /
ri brags pa log pa de 'bebs su 'gro'o / /
bkren ba dag glang po che 'di 'dras ri brags pa phebs sam /
khyed kyi glang po che 'di dag ni phag 'dra /
ri brags pa'i glang po che ni ri bo brtsigs pa 'dra bas khyer phar 'gro ba yod kyang tshur 'ong ba med pas /
deng la pha ma la til gyi chu byin la gzod song zhig /
de bzhin du /
khyed kyi rta bong bu 'dangs /
ri brags pa'i rt glang po che'i phrug gu 'dra /
khyed kyi shing rta ni zhig pa 'dra /
ri brags pa'i shing rta ni gzhal med khang 'dra /
khyed kyi mi dag ni tA mi 'dra /
ri brags pa'i mi dag ni gnod sbyin gdug pa 'dra bas zhes sogs brjod pas yid khong du chud nas 'dug go /
rgyal pos /
khyed ci'i phyir mi 'gro / /
lha bdag cag rgyal bar ga la 'gyur /
dge sbyong @# / /
mgo reg ras yug glegs pa 'tshal ba 'di dag mi mchid gu mchi'o / /
de dag ni dge sbyong hra la bo yin pas khyed la ci gnod deng zhig /
rgyal bos mi zhig ston pa'i spyan sngar mngags te /
'phags pa 'di dag dmag chas pa la ltar mchis na /
kye ma ston pas thugs brtse ba'i slad du dmag chas pa la ltar mchi bar mi 'gyur ba'i bca' ba mdzad na legs so zhes gsol cig /
gsol bas /
gnang ste| byung ba 'di dang sogs /
g.yul la mngon par dga' ba'i sogs / /
dmag nang na gnas pa'i ltung byed ni /
ston pa mnyan yod na'o / /
de lta na'ang ri brags bde ma phebs nas rgyal po de nyid du phru ma btab ste 'dug pa dang| blon pos /
lha khyim bdag mgon med zas sbyin bsod nams can lags pas de 'ongs na phebs so zer nas khyim bdag mgon med zas sbyin pos pas 'ongs so / /
der yang ma phebs nas /
rgyal pos /
khyim bdag khye'u mi dran nam /
mi dran te /
'phags pa dag mthong bar 'tshal lo / /
des dge 'dun la /
'phags pa dag mthong bar 'tshal lo zhes springs pa dang /
dge skos kyi dge 'dun gyi dpus su yi ge bklags te /
de'i 'gro bar spro ba des tshul shing long zhig /
rgan po dag /
kho bo cag sbyor mi bzod pas 'gri mi nus so / /
gsar bu dag /
der chos bstan dgos na /
bdag cag thos pa nyung bas chos bstan mi nus na der chu brim par bya'am zer nas ma song ba dang /
drug sde na re| ston pa bzhugs shing bdag cag gson pa de srid du bstan pa gnas la /
ston pa mya ngan las 'das shing bdag cag dus byas na bstan pa nub ste /
bdag cag gson pa de srid du bstan pa la gces pa bskyed par bya'i tshul shing long zhig ces tshul shing blangs nas song ste rgyal po la chos bstan pas dad par byas so / /
btsun mo dang gzhon nu dang zhang blon dang khrom gyi ru sna dag la'ang chos bstan pas skye bo phal bo che dad par byas so / /
rgyal bas| ri brags pa skor du 'dod do zhes 'phags pa dang drug sdes /
bdag cag gis yun ji srid du gzhan gyi spyod lam gyis gnas par byas /
rang spyod kyis gnas par bya'i gsum po che'i dmag ci 'dra ba ltar 'dod do zhes lam du 'khod pa dang /
'phags pa dag lam phye zhig /
ci phya /
glang po che'i tshogs mchi'o / /
bkren pa dag 'di 'dra glang po che yin nam /
phag 'dra'o zer nas mche ba nas bzung ste mtha' gcig tu bor ro / /
de bzhin du rta'i mjug ma dang /
shing rta'i srog shing dang /
mi'i gnya' ba nas bzung ste bor ro / /
de dag yid khong du chud nas 'khod pa las /
rgyal pos smras pas sngar bzhin zer nas /
mi zhig ston pa'i spyan sngar mdags te /
'phags pa 'di dag dmag chas pa la ltar mchis nas yun dang por dmag gi nang na gnas na /
kye ma ston pas dmag chis pa la ltar mchis nas shin tu yun ring por dmag nang na gnas par mi 'gyur bar bca' pham tshad na legs so @# / /
zhes gsol cig /
gsol bas /
gnang ngo /
byung ba 'di dang sogs /
de dag med par sogs / /
dpung gi yan lag nyams su myong ba'i ltung byed ni /
ston pa mnyan yod na'o / /
de lta na'ang ri brags pa ma phebs nas rgyal bos khyim bdag la /
khye'u dag mi dran nam /
mi dran te /
'phags pa dag mthong bar 'tshal lo / /
sngar bzhin spyan drangs pas drug sde 'ongs nas dad par byas so / /
rgyal bos /
g.yul shoms shig ces bka' stsal ba dang /
drug sdes /
rang spyod bstan par bya'o zhes de dag gi gan du phyin te /
shes ldan dag ci byed /
bkod pa shom mo / /
bkren pa dag glang po che bcos ma 'di lta bu 'dir 'jog gam /
'di sol cig ces mche ba nas bzung ste mtha' gcig tu bzhag /
rta theng bo dang /
shing rtsa zhig pa dang /
mi zhar ba zer nas byung ngo / /
da nas drug sdes de dag gi mdun logs ri brags pa dang ha cang thag mi ring bar 'khod de klag cod gyi sgra byung ba dang ri brags pa dag ljongs nas rlugs byung snyam du skrag nas zos pa dang drug sde myur ba myur bar song ste khrom gyi ru sna'i mdun du 'khod nas /
ci'i phyir 'bros /
ri brags bdag ljongs nas rlugs te byung ngo / /
de ni kho bo cag gis ku re byas pa yin te /
ri brags pas khyed de ltar byed par shes na nang bar snga bar khyed gnya' ba nas bzung ste ri brags su 'khrid par 'gyur gyis ma 'jigs par phyir log cig /
de dag yid khong du chud pa dang /
rgyal bo 'ongs nas /
da dung bkod pa ma bshams sam /
bdag cag rgyal bar ga la 'gyur sogs /
rgyal bos /
'di dag bdag la yang dang yang du mtho 'tsham par 'gyur ro snyam nas mi zhig mdags te /
'phags pa 'di dag dmag na gnas pa'i tshe'ang bshams pa dkrug tu mchi zhing /
rgyal mtshan gyi mchog dang /
dbung gi mchog dang /
g.yul bshams pa'i dmag la lta ba nyams su myong bar bgyid na /
kye ma ston pas thugs brtse ba'i slad du de ltar bgyid par mi 'gyur ba'i bca' ba mdzad na legs so zhes gsol cig /
des gsol bas /
gnang nas /
byung ba 'di dang sogs / /
ston pa tro ti ka'i drung ri shi ka'i nags na bzhugs so / /
de'i tshe dge slong tha skar skyes dang nab so dang dmar ser can rnams pa lang dang rta la sogs pa dang /
skyes pa dang bud med rnams 'thab tu 'jug /
'thab pa la lta nas khyin pa rnams /
su zhig 'di dag la bsod snyoms sbyin par sems zhes 'phya bde gsol bas /
glang po che dang nas /
mi bya'o / /
rdeg pa'i ltung byed ni /
ston pa mnyan yod na'o / /
mo'u dgal gyi bu chen pos nyi bar 'khor la sogs pa bcu bdun sde rab tu phyung bsnyen par rdzogs pa'i tshe drug sde la brten par byed do / /
'char kas /
bcu bsdus de /
tshur shog /
'di dang 'di gyis shig /
ci khyod kho bo cag gi mkhan po yin nam slob dpon yin /
mi byed do / /
glen pa dag gzhan ci byed ces gcig la brdegs pa dang /
thams cad kyis @# / /
bdag cag la brdegs so zhes phyi gan du 'gyel nas ngus pa dang /
dge slong rnams kyis 'char ka la /
ci'i phyir gzhon nu dag brdegs /
kho bos gcig brdegs pas thams cad sa la 'gyel nas du'o / /
bcu bdun sde la /
khyed gcig la brdegs na ci'i phyir thams cad sal 'gyel nas du /
mdus na thams cad rdeg par 'gyur ro / /
'phya ba'i skabs de gsol bas /
byung ba 'di dang sogs /
rnyog pa can nas /
nyes byas so'i bar ro / /
mnyan yod na dge slong spong ba bzhig gnas pa des skyil krung bcas te 'dug go cog la yan lag gi rnam pa las su rung ngo / /
yang bsod snyoms la phyin nas zas kyi bya ba byas te shing drung zhig tu skyil krung bcas nas 'dug ba dang /
yan lag las su rung nas nge zhi bar byas so / /
sems ni myur du 'gyur ba yin pas mengs pa dang yang las su rud nas zhe sdang skyes te yan lag gi rnam brdos brdungs so / /
de tshor bas nyen nas /
ston bsam dgongs pa lta snyam pa dang /
der ston pa gshegs nas /
ci nyes /
'di ltar ro / /
ngas| 'dod chags kyi gnyen bor mi sdug pa sgoms shig ceg ma gsungs sam /
dge slong dag| chos gcig bsgoms na phyir mi 'ong bar 'gyur bar ngas khas 'che ste /
'di lta ste /
lus la dmigs pa'i dran pa'o / /
de sgoms shig /
de lta bas na brdeg par bya ba gzhan yin la gzhan la brdeg par mi bya'o / /
ston pa chu srin byis pa gsod kyi ril bzhugs so / /
de'i cho rgyal bu gzhon nu rtog byed kyis khang bzang pad ma ris byed du bcug nas sangs rgyas dge 'dun dang bcas pa gdugs tshod la spyan drangs te bzhugs pa dang nye dags zan za ba'i tshe ka ba la bsnun pas khang bzang g.yos par gyur to / /
las byed pas /
rgyal bu rtog byed kyi khang bzang gzhig gam ci /
rgyal bu khang bzang la chags pas gar skye gtol med kyi /
khyod chags pas yi dwags lnga ba can du skye'o / /
de gsol bas /
ka ba la lag bas brdeg par mi bya'o / /
drug sdes khu tshur dang phrag pa dang bong pa dang dbyug pa la sogs pas rdeg nas gsol bas /
gang gis kyang mi brdeg go /
drug sdes rtsig pa dangs dang gzhan la'ang bsnun pas /
rtsig pa dang sa dang shing ljon pa dang /
gzhan la'ang mi bya'o / /
gzas pa'i ltung byed ni /
gzhan sngar dang 'dra ba la /
'char kas bcu bdun sde'i gcig la rdeg par gzas pa dang /
thams cad kyis /
bdag cag la rdeg par gzas so zhes phyi gan du 'gyel nas dus so / /
ci'i phyir /
sngar dang 'dra ste /
de gsol bas /
byung ba 'di dang sogs /
rdeg par gzas na'o / /
'chab pa'i ltung byed ni /
ston pa mnyan yod na'o / /
dga' bo la lhan cig gnas pa'i dge slong chos zhes bya ba ngo tsha shes pa /
'gyod pa dang ldan pa /
bslab ba 'dod pa zhig yod pa des /
de ji srid du gnas ngan len kun tu spyod par mi shes pa de srid du de dang lhan cig gnas so / /
shes pa'i tshe dge slong rang bzhin du gnas pa rnams dang lhan cig gnas par brtsams te /
ston pa'i bkar lung gis dus gsum du rkang ba la phyag @# / /
'tshal du 'gro ba 'ba' zhig byed do / /
de de'i gan du song nas /
mkhan po| gdugs la spyod du mchi'o zhes zhus bas nye dags thos nas /
kho bo'i stan yang khyer cig /
ci slob dpon yang gdugs spyod du bzhud dam /
glen ba| khyod kyis kho bo la so sor brtag gam /
kho bos mi shes pa'i rnal 'byor gang yod /
bdag slob dpon la so sor mi rtog gi ci slob dpon yang gdugs la spyod du bzhud dam zhes zhu bar bas so zhes gdan khyer te dre'i stan shing ljon pa'i drung du bzhag /
dben par yid la byed pa bskyed do / /
de nas nye dga' 'ongs pa mthong nas /
slob dpon| gdan shing ljon pa'i drung du bzhag gis der bzhud cig /
nye dga' der song nas mgo g.yogs te 'dug pa dang /
des mos ba ma rnyed nas stan las langs te phyogs bzhir bltas pas bu mo zhig rgyal byed tshal gyi rib ma 'dral ba mthong nas /
des chos la /
rib ma 'dral bar byed do zhes bos pa dang /
chos kyis smras pa /
slob dpon| rgyal byed tshal gyi mdo dgongs shig /
glen pa khyod mdo sde'i mtha' la rton nam /
ston pas dge 'dun gyi rtswa'ang yal bar mi dor ro zhes ma gsungs sam /
nga rang song la bzlog go / /
slob dpon nyid mkhyen no / /
de song nas /
bu mo ci'i phyir rib ma 'dral /
bu mo des 'dzum phyung ba dang nye dags de'i yan lag dang nying lag nas man mas te 'o byas nas chos kyi gan du song ste /
bu| khyod kyis cung zad mthong ngam /
slob dpon gzhug pa 'jug pa ma gtogs pa gzhan thams cad mthong ngo / /
sul 'ang ma zer cig /
rang bzhin du gnas pa'i dge slong ma mthong ba de srid du su la'ang mi mchi'o /
kho bos khyod kyi mkhan po'i gnas ngan len gyi ltung ba 'chab par byed na /
khyod kho bo'i mi 'chab bam| khyod 'chab kyang bdag ni mi 'chab po / /
de dge slong rnams la brjod pas 'phya ba de gsol bas /
byung ba 'di dang sogs /
pham par 'gyur ba dang sogs / / / /
bcu tshan drug bal sdom ni /
bde dang me dang 'dun pa dang / /
bsnyen par ma rdzogs chos dang smra / /
dge tshul kha dog bsgyur ba dang / /
rin po che dang tsha ba'i dus / /
zan gcod pa'i ltung byed ni /
ston pa mnyan yod na'o / /
de'i tshe nye dags dga' bo la smras pa /
slob dpon| chos 'dis kho bos sangs rgyas la sogs pa dge 'dun gyi mdun du mtho btsams pa la ltos /
kho bos kyang 'di la nges par gnod pa zhig bya'o / /
dga' bos smras pa /
'di ni ngo tsha dang ldan pa /
bslab pa 'dod pa yin pas gnod pa byed mi nus so / /
nges par 'di'i zan gcad par bya'o / /
de ni nus so / /
khyim bdag cig gis dga' bo dang nye dga' gnyis zan la mgron du bos pa dang /
nye dags /
de ring chos kyi zan gcad do snyam mo / /
chos kyis dga' bo la /
bdag bsod snyoms la mchi bar zhu'o / /
dga' bos smras pa /
kho bo cag deng khyim bdag cig gis zan la mgron du bos kyis tshur shog la 'di nyid du zan zo zhig /
bdag mkhan po dang lhan cig sdan chad mgron bu bos pa 'ga' mchis sam /
nye dga' /
na re /
kho bos gzhan @# / /
thos la gzhan mthong ste /
kho bos khyod ngo tsha shes pa dang /
bslab pa 'dod par shes na ci'i phyir mkhan po'i chos ldan gyi tshig gcog /
ston pas /
slob dpon dang mkhan pos bsgo ba khas mi len na nyes byas sum gsungs sam /
des smras pa /
lhung bzed dang chu tshags blangs te mchi'o / /
dga' bo na re /
der lhung bzed dang chu tshags kyis ci bya /
snod bkrus pa dang chu btsags pa dga' thob kyis tshur shog 'dong ngo / /
chos kyis de gnyis dang lhan cig 'phags pa dang bsod snyoms pa zhig gis mthong nas /
gar 'gro /
mgron du bos par 'gro'o / /
zan gyi tshod shes par gyis shig /
chos kyis smras pa /
zan za bar 'gyur ram gcod par 'gyur gtol med do / /
de de gnyis dang lhan cig mnyan yod du zhugs pa dang /
de gnyis srang du song ste nye dga' khyim du song nas zan zos te phyir 'ongs so / /
de'i 'og tu dga' bo'ang song ste za zhing 'dug go /
chos kyis nye dga' la /
gdugs tshod bab kyi bzhud do / /
thams cad sta gon byas zin pas zab las gzhan pa'i bya ba ci yang med kyis gdugs tshod kyi kha kho na la 'dong ngo / /
chos kyis langs nas rkang pa gnyis kyis grib tshod gzhal bar brtsams pa dang /
nye dga' na re /
glen pa| khyod kho bo cag gi bslab pa la yid mi ches sam /
kho bo cag dus ma yin par zas za snyam mam /
kho bo khyod dang lhan cig smra ba 'am 'dug pa bde ba min gyi /
kho bo gcig bu kho na smra 'am 'dug na bde yis khyod song zhig /
chos kyis /
lhung bzed dang chu tshags khyer na bsod snyoms la rgyu ba zhig na /
da ci yang byar med do snyam nas log ste ji srid lus kyi mdangs yod pa sogs rang /
de gsol bas /
byung ba 'di dang sogs / /
me la reg pa'i ltung byed ni| ston pa mnyan yod na'o / /
mnyan yod pa'i tshod pa mang po sogs gcer bu la zas sbyin pa'i skabs dang 'dra /
tshong pa mnyan yod nas rgyal po'i khab kyi lam gyi bsod snyoms sbyor bar zhus pas gnang ngo / /
tshong bas kun dga' bo la zhus pa'ang sngar dang 'dra'o / /
dge slong gi dge 'dun chen pos yongs su bskor nas rgyal ba'i khab tu ljongs rgyu zhing gshegs pa'i tshe kun dga' bo don 'thun gyi mdun du song ba dang lam kha brag cig mthong nas bsdad do / /
ston pa gshegs nas /
kun dga' bo| ci sdod /
'di ni bshul kha brag lags te /
lam 'di ni drang la seng ge'i 'jigs pa dang bcas la /
'di ni 'khyog la bde ba lags na gang nas bzhud /
drang po nas song zhig /
de bzhin gshegs pa seng ge'i 'jigs pa dang bral ba yin no / /
de nas lam drang 'o nas gshegs te ri grags shig tu byon pa dang /
de nas byis pa khye'u gnyis lam du 'ongs te rtse zhing /
gcig sil gan rngab Da ha thogs /
cig shos kyi la gan gzhu thogs bde gnyis kyis ston pa mthong nas /
bcom ldan 'das tshur gshegs /
byon pa legs so / /
'jigs pa dang bcas pa'i lam du gar gshegs /
'on kyang mi bsnyings su gsol /
bdag cag gnyis kyis @# / /
bcom ldan 'das kyi bsel bgyi ro zhes zer nas gcig gis rnga brdungs /
gcig gi gzhu b+jungs te ston pa'i mdun nas 'gro ba dang /
khye'u 'di gnyis kyis dge ba'i rtsa ba bskyed do snyam du dgongs nas| khye'u gnyis phyir phog cig /
de bzhin gshegs pa seng ge'i 'jigs pa dang bal ba yin no / /
de gnyis phyir log pa dang /
ston pas 'dzum pa mdzad 'od zer ba kye nas las gnyis byas te mdzod sbur nub po / /
kun dga' pos de'i rgya mtshan zhus pas /
khye'u de gnyis dge ba'i rtsa ba 'dis bskal pa bcu gsum bung na song du mi ltung zhing lha dang mir skyes nas rang sangs rgyas rnga sgra dang mi 'jigs ba sbyin pa zhes par lung bstan to / /
de'i mtshan mo grong med pa'i gnas shig tu gnas te shing ljon pa'ang rgan rim gyis bskor bas dug sdes shing khong stong zhig thob nas de dag gang bas me btang ba dang /
shing khong stong de la sbrul dug myur du khyab bzhig gnas ba de du bas dkrugs nas steng gi yal gal 'dzegs te 'phyang zhing 'dug go /
de dug sdes mthong nas /
byung ngo byung ngo zhes byas bas seng ge byung ngo snyam nas don mthun rnams phyogs bzhir bros so / /
ston pas /
kun dga' bo| song la /
de bzhin gshegs pa seng ge'i 'jigs pa dang bral ba yin gyis phyir lo gcig ces bsgo zhig /
de nas phyir log go /
drug sdes don 'thun skrag bar byas ba ston pas dbugs phyud ba la gzigs /
da ltar du ma zad sngon yang 'di dag gis ri dags kyi tshogs chen po skrag par byas nas phyogs bzhir bros pa ngas dbugs phyung ba nyon cig /
sngon mtshe'u zhig gi 'gram na shing bil ba'i tshal yod pa der ri bong drug gnas pa dang /
shing bil ba'i tshal de nas shing bil ba zhig mtshe'u'i nang du lhung ba dang sgra cal zer ba byung ba ri bong drug pos thos pas skrag nas bros so / /
de dag bros pa wa zhig gis mthong nas /
ci'i phyir 'bros /
cal cal zer ba byung ngo / /
was kyang bros so / /
de bzhin du sbre dang /
ri dwags dang /
phag dang /
ma he dang /
bse dang /
glang bo che dang /
dom dang /
dred dang /
gung dang /
stag dang /
seng ge rnams kyis kyang bros so / /
ri drung zhig na seng ge ral ba cod pan lta bu dang ldan pa zhig 'dug pa des seng ge de dga' bros pa mthong nas /
khyed cag sder mo dang mche ba'i stobs can yin na ci'i phyir 'bros /
cal cal zer ba byung ngo / /
cal zer ba de ga las byung /
ga las byung ma shes so / /
ma 'bros shig brtag go zer nas /
khyed la sus smras /
stag gis so / /
de bzhin du /
was smras pa /
ri bong gis so / /
ri bong la /
khyed la sus smras /
ri bong gis smras pa /
bdag cag gis 'jigs pa de mngon sum du mthong gis tshur shog dang cal zer ba gang las byung ba bstan no zhes seng ge de khrid de bil ba'i tshal bstan nas cal zer ba de 'di las byung ngo zhes smras pa dang /
yang tshal de nas bil ba lhung ste cal zer bzhig byung nas seng ges smras pa /
'di ni cal ba yin gyis ma 'jigs shig ces dbugs phyung ba dang /
lhas| rab tu grags pas 'gro mi bya / /
bdag @# / /
nyid kyis ni mngon sum bya / /
bil brdib bas nags tshal ni / /
rkang bzhi med par byas la ltos / /
de'i dus kyi seng ge ral ba can de ni nga yin no / /
ri bong drug pod dag ni drug sde yin no / /
'di ni re zhig byung ba'o / /
de nas ston pas /
kun dga' bo| song la don 'thun la /
khyed cag su'ang don 'thun kyi mdun du ma 'gro zhig /
de bzhin gshegs pa nyid don 'thun gyi mdun du gshegs so zhes bsgo zhig /
des bsgo ste de bzhin gshegs pa nyid mdun du gshegs pa dang /
seng ge ral ba can zhig rngams te ston pa'i spyan sngar 'dur cing byung ba dang /
phyag g.yas pa'i mthil nas seng ge ral ba can lnga sprul bas des de dag gi dri tshor nas bos pa dang /
phyogs bzhir me sprul bas phyogs bzhir 'bar bar mthong zhing ston pa'i zhabs drung 'ba' zhig na bsil bar mthong nas des ston pa'i zhabs la gtugs pa dang ston pa'i phyag bsod nams brgya phrag du ma las 'khrungs bas mgol phyug te /
khyod sngon nyes par spyad pas dud 'gror skyes te /
da ltar drag shul can lag pa dmar ba bsnun pa la zhugs pa /
gzhan gyi srog gcod pas 'tsho ba yin pas 'di nas shi 'phos nas 'gro ba cir 'gyur /
'di ltar 'du byed thams cad mi rtag go / /
chos thams cad bdag med do / /
mya ngan las 'das pa ni zhi ba'o zhes tshes bstan nas| khyo dang la sems dang bar gyis ngang dud 'gro'i skye gnas las thar bar 'gyur ro / /
dge slong dag seng ge la reg ba na de sgra 'byin no / /
ston pas /
dge slong gis seng ge la reg par mi bya'o / /
seng ge ni bzod par dka' ba dang /
bsnyen bar dka' ba'i phyir ro / /
de nas seng ge de /
bdag gis ston pa'i spyan sngar chos thos nas zas za ba tshul dang mi mthun no snyam nas zas ma zos pas dud 'gro'i me ni rno ba yin pas de bkres pas nyams dmas pa na ston pa la sems mngon par dad de rgyal chen ris bzhi'i lhar skyes so / /
lha'i bu bam bu mo ni chos nyid kyis sogs sngar dang 'dra /
ston pas chos bstan pas rgyun zhugs thob nas rang gnas su song ngo / /
dge slong nam gyi cha stod dang cha smad la mi nyal bar rnal 'byor la brtson pa dag gis ston pa'i spyan sngar snang ba rgya chen po byung ba ma mthong nas nam langs pa dang zhus pa /
mdang tshangs pa'am brgya byin nam 'jig rten skyong ba bzhi mchis sam /
ma yin gyi /
seng ge rgyal chen ris bzhi'i lhar skyes nas nga'i mdun du 'ongs te chos bstan pas bden pa mthong nas rang gnas su song ngo / /
des las ci bgyis pas seng ger skyes /
las ci bgyis pas lhar skyes nas bden pa mthong zhus pas /
sngon sangs rgyas 'od srung ma byon pa'i tshe na wAr NA sin bram ze 'khor shin tu mang ba zhig 'dug pa de la 'jig rten gyis bkur sti @# / /
byas so / /
sangs rgyas byon ban de la bkur sti mi byed do / /
des sangs rgyas 'od srung 'khor mang bo la chos ston ba mthong nas /
dge sbyong 'di ni seng ge bzhin du 'jigs pa dang bag tsha ba med bar chos ston la /
nyan thos 'di dag ni ri dags phra mo bzhin du chos nyan no zhes smras pa sangs rgyas kyis gsan nas /
khyod kyis nga ga gi las rtsub mo smras kyis nyes ba shogs shig dang las de bsrabs bar 'gyur ro / /
des nyes pa bshags nas sangs rgyas 'od srung gi spyan sngar skyabs 'gro dang bslab ba'i gzhi blangs so / /
sangs rgyas la /
seng ge zhes tshig rtsub po smras bas tshe rabs lnga brgyar seng ger skyes la /
nga la dad par byas bas lhar skyes so / /
sangs rgyas 'od srung gi spyan sngar skyabs 'gro dang bslab pa'i gzhi blangs pas nga'i spyan sngar bden ba mthong ngo / /
de nas ston pa 'od ma'i tshal du gshegs ba na drug sdes me gzhan la gtong bas rtse bar byed /
zla ba dang nyi ma dang mgal me'i 'khor lo'ang byed nas /
mu stegs can rnams /
byis ba khye'u dang dge sbyong 'di dag la khyad par ci yod zer ba de gsol bas /
byung ba 'di dang sogs /
me la reg na ltung byed do zhes bcas pa dang /
dge slong rnams phyin chad mchod rten la spos dang mar me mi 'bul /
mkhan slob la chu ngo na yang mi 'bul /
lhung bzed dang tshon gyi las kyang mi byed do / /
de smed de gsol bas /
ston pa dang chos dang sogs /
dge slong gis yang yang brjed des bas me la re gnas gsol bas /
dus yun ring du byin gyis brlab bar bya'o / /
dge slong rlung nad can zhig gis sman ba la /
sman ston cig /
zhugs sten cig /
bslab pa bcas so sogs 'dra /
na ba'i dus ma gtogs so / /
'dun pa phyer sgyur ba'i ltung byed ni /
ston ba mnyan yod na'o / /
'char kas dgra bcom pa thob /
'dun pa ko'u shAm+bIr song ste yi dam du 'dug /
na ba so 'gro mgyogs gnyis shi /
dga' bo nye dga' gnyis dge 'dun gyi nang na gnas pa'i tshe /
bcu bdun sde gdug ba dang pha rol gnon cing sde snod gsum 'dzin ba yin bas /
tshe dang ldan pa dag| drug sdes bdag cag yun ring bo nas mtho btsams te /
dga' bo dang nye dags mtho btsams pa ltar gzhan dag gis mtho ma '+tsams la /
nye dags mtho btsams ba ltar dga' bos ma btsams kyis tshur shog /
de gnas dbyung bya'o / /
de la gcig na re /
dga' bo rtsod pa mkhas bas mi nus so / /
de brel ba bskyed par bya'o zhes de dag dga' bo'i gan du song nas /
gnas brtan phyag 'tshal lo / /
a rog khya /
gnas brtan gyi chos gos dag dri ma can du gyur to / /
kho bo rgas pas lhan cig gnas pa dang nye gnas rnams kyis brnyas te / /
chos gos kyi las byed du ma btub bo / /
bdag cag gis bkru yis stsol cig /
thams cad gtad de rnyad rnying gyon nas 'dug go / /
gos @# / /
'gyur byed kyis bcal ma thag gan d+he brdungs nas dga' bo la /
dge 'dun gyi bya ba cung zad mchis te /
gan d+he brdungs kyis tshur spyon /
kho bo 'di 'dra'i gnas skabs kyis dge 'dun gyi nang du ji ltar 'gro /
'dun pa 'bul lo / /
gleng ba pos rgan ba'i mtha' logs su 'dug ste /
nye dga'| khyod kyis /
bcu bdun sde'i lto dral nas rgyu mas rgyal byed tshal dkri'o zhes smas ba dran nam /
rma sos bdag dral te ci bya /
de ni 'das ba'i don yin no / /
ston pas 'das pa'i dus kho na las brtsams te bslab pa bcas so zhes nan gyis gnas dbyung gi las byas ba dang /
nye dga' dga' bo'i gan du song ste dus so| |ci'i phyir du /
lhud bzed nag bo can dag gis kho bo gnas nas phyung ngo / /
gang dag gis kho bo'i nu bo gnas nas dbyung ba'i las byas pa de dag grong dang grong khyer dang khams gsum nas gnas nas byung bar gyur cig /
'on kyang gnas nas phyung ba rnams la grong dang grong khyer med dam sdod dang bzod ba gsol bar bya'o / /
de dag gis mi mthun ba'i las byas so / /
su ma 'dus /
kho bo'o / /
dar 'dun pa phul lo / /
kho bos nu bo gnas dbyung gi las byed bar shes sam /
de 'dral 'dun ba mi dbul lo / /
don nyud du dag 'phya ba de gsol bas /
byung ba 'di sogs so / /
bsnyen bar ma rdzogs pa dang lhan cig nyal ba'i lhung byed ni /
ston pa mnyan yod na'o / /
khyim pa rnams gtsug lag khang du 'ongs nas dge slong rnams la /
chos stan du gsol /
ston pa'i spyan sngar song zhig /
ston ba nyag gcig tu bsabs lha'am klu'am gnod sbyin nam mi rnams la chos ston sus 'chal /
khyed cag gis kyang stan du gsol /
ston pas ma gnang ngo / /
de gsol bas /
dge slong rnams kyis kyang chos bstan par gnang ngo / /
de dag gis nyin mo chos bstan pas bsod nams kyi 'bras bu sa 'tsho ba rnams dang nas /
rtsol ba'i 'bras bus 'tsho ba rnams la /
shes ldan dag| 'phags pa rnams chos snyan pa sbrang rtsi lta bu ston no / /
de dag gis smras pa /
khyed cag chos nyan bde dag gi sangs rgyas 'byung ba ni 'bras bu dang bcas pa yin no / /
'on ci'i phyir mi nyan /
kho bo cag rtsol ba'i 'bras bus 'tsho ba yin pas nyin mo las ma byas na ltogs te 'chi bas /
mtshan mo chos ston na bdag cag kyang mnyan no zer ba de gsol bas /
mtshan mo chos bstan par bya'o / /
de dag mtshan thog thag chos bstan pas ngal nas /
mtshan thog thag mi bstan no / /
nam phyed kyi bar du chos bstan bsang la nas /
tshes brgyad dang bcu bzhi la bstan par bya'o / /
gtsug lag khang du nam phyed kyi bar du chos bsnyan pa dang /
bsod snyoms pa zhig gis skyil krung bcas nas 'dug go /
der lhags pa'i khyim bdag kyang de nyid du nyal nas @# / /
dge skos kyis 'bru mar gsad par brtsams pa dang /
ma gsad cig /
bdag gis 'bru mar dbul lo / /
dge skos kyis mar me gsos nas song ba dang /
khyim bdag na re /
'phags pa che ge mo zhig gis ni chos snyan bsnyan bdag bstan to zhes zer ro / /
de nas rgan zhugs brjed ngas pa zhig nyal ba des rmi lam na sngon gyi rnying ba dang lhan cig nyal bar rmis nas ci dang ci brdol lo / /
khyim bde dag gis /
'di su yin zhes bskyod pa dang /
rgan zhugs de yin par shes nas /
rgan po rnams kyang 'di 'dra na gzhon nu ci 'dra zhes ma dad do / /
bsod snyoms pa de snga bar langs te song ba dang /
sbong pa ba gzhan gyis mthong nas dris pa /
tshangs pa mtshungs par spyod pa dag gis chos bstan nas skye bo'i tshogs dad par byas sa ma /
dad par byas so / /
rgan zhugs shig gis ni ma dad par byas so / /
ji ltar gyur /
skabs de brjod nas gsol bas /
nyes dmigs de ni bsnyen par ma rdzogs pa dang lhan cig nyal ba dang /
snang ba la nyal ba las gyur bar dgongs nas /
bsnyen par ma rdzogs ba dang lhan cig nyal bar mi bya zhing /
snang ba la'ang nyal bar mi bya'o / /
'di ni re zhig byung ba'o / /
shA ri'i bu la dge tshul sgra gcan zin dang skul byed gnyis yod ba las sgra gcan zin nyin mo spyod du song ba dang de'i khang ba glo bur du lhags pa zhig la bsgos pas /
glo bur ba des sgra gcan zin gyi lhung bzed dang chos gos phyi rol tu phyung nas mtha' gcig tu bzhag go /
sgra gcan zin phyir 'ongs pa dang de mthong nas yid khong du chud cing 'dug go /
de nas skul byed 'ongs nas /
sgra gcan zin| ci'i phyir sems khong du chud /
kho bo nyin mo spyod du song ba'i gtsug lag khang glo bur du 'ongs pa la bskos nas kho bo'i lhung bzed dang chos gos phyir phyung na /
sprin kha dog lnga ba 'dus bas kho bo ded mal gang du bsham mi shes so / /
gar rung bar nyol cig /
smras pa /
skul byed| khyod ni rdzu 'phrul dang mthu che ba yin pas /
lo ma ma yin pa'i spyil bu sprul te mal 'cha' mod /
kho bos ji ltar bya /
de'i tshe khyim pa dad pa can gyis ston pa'i snam phyi sa spos kyis bskus pas /
sgra gcan zin gyis /
ston pa dus ma yin par bshad pa mi mdzad snyam nas zhabs rten la mgo bzhag ste nyal lo / /
mtshan char babs ba dang snam phyis de'i nye logs na dug sprul gyi tshang char chus bkang nas snam phyis de dang nye bar 'ongs pa dang /
ston pa ni bsnyel ba mi mnga' ba'i chos nyid yin pas dug sbrul des sgra gcan zin zin na ming gi lhag ma tsam lus par 'gyur la /
shA kya nga rgyal can dag| sgra gcan zin rab tu ma byung na rgyal bo dngos btsan par 'gyur na /
rab tu byung nas mgon med par 'das so zhes ma dad par 'gyur ba mkhyen nas /
phyag glang bo che'i sna lta bu brkyang ste sgra gcan zin bslang nas nyid kyi gzims mal du bsnyal zhing @# / /
ston pa 'chag go /
sang skul byed kyis ston pa'i zhabs la phyag 'tshal du song ba dang /
sgra gcan zin ston pa'i gzims mal na nyal ba mthong nas se gol gyi sgras sad par byas te /
sgra gcan zin| khyod gang du nyal /
de sad pa na bdag nyid ston pa'i gzims mkhan nyal bar mthod nas myur ba kho nar langs te ston pa'i gzims mal nas babs pa dang /
skul byed kyis smras pa /
khyod la ston pas ma dgongs na dug sprul gyis ming gi lhag ma tsam lus par byed do / /
ston pas dge slong rnams la ka' stsal ba /
dge tshul 'di dag la pha 'ang med /
ma'ang med /
byams pa dang mdza' bshes kyi tshogs gzhan med kyis tshangs pa mtshungs par spyod pa khyed cag 'ba' zhig tu zang de /
'di dag ni dgra bcom pa'i sgo nga yin na khyed kyis mi skyong na gzhan sus skyong /
de bas na bsnyen par ma rdzogs pa dang lhan cig nub gnyis su nyal bar gnang ngo / /
dge slong zhig 'khru ba'i nang byung nas des mun pa'i nang du bshad ba byas pas rkang pa gnyis la gos nas rkang pa brkyang ste nyal lo / /
nang bar slob mas /
bde 'am /
mi bde ste 'di ltar ro / /
de gsol bas /
snang ba bya'o / /
snang ba byas pa dang /
mi nyal nas /
nyal bar bya'o|| nad g.yog gis ma nyal bas na nas /
nad g.yog gis kyang nyal bar bya'o / /
der byin len stob dgos pa byung nas /
bsnyen par ma rdzogs pas kyang der nyal bar bya'o / /
zhag gnyis 'das nas phyir phyung ba dang /
nub gsum pa la'ang nyal bar bya'o zhes pa /
nad pa dang nad g.yog gi dbang ma gtogs so / /
nyi zla'i snang ba byung nas ma nyal bas /
zla ba dang nyi ma ma gtogs so / /
dge slong gis bsnyen par ma rdzogs pa phyir phyung bas chom rkun dang stag la sogs pas bgrod nas /
phyir dbyung bar mi bya bar nye 'khor du sbang bar bya'o / /
rang gi char gtogs pa sogs nas /
brtul ba nyid do'i bar bud med dang lhan cig nyal ba'i skabs nas so / /
nye dga' la dge tshul tsher ma dang chen po gnyis yod pas de de gnyis dang nub gnyis las lhag par nya la nas /
dge slong rnams kyis /
de ltar ma nyal cig /
nye dga' na re /
nub gnyis rung ba de la nub gsum pa'ang rung mod /
nub gsum pas chang 'thungs sam kun dong zos zer ba de gsol bas /
byung ba 'di dang sogs /
bsnyen par ma rdzogs pa dang sogs /
dge slong rnams lam du dong ba na /
dge tshul nub gnyis nas phyir phyung bas chom rkun pas bcom nas /
don 'thun gnyis su bya'o|| gnyis su byas pa dang /
dpung chung bas chom rkun pa sogs kyis bcom nas /
dpung chung na don 'thun gnyis su mi bya bar dge slong gis mi nyal bar tron bya'o / /
mtshan rangs ma nyal bar tron byas pas ngal nas /
mtshan rangs tron mi bya bar thun gsum mam /
gnyis sam /
gcig gam /
than skya reng 'char kar ton bya'o / /
de lta na 'ang ngal nas /
lam gyis dub pa sogs / /
dge slong zhig la dge tshul gcig yod de /
der dge slong sdig can 'ongs nas des dge @# / /
tshul| khyod gar nyal /
sgo khang du'o / /
de dge tshul de'i mkhan bos thos nas /
smra ba de ci /
'di bdag la /
khyod gang du nyal zhes 'dri'o / /
des dge tshul rang nyid kyi gnas khang du bsnyal nas /
rang 'chag pa dang 'dug pas mtshan mo 'das so / /
sang slob ma dag gis /
thugs bde 'am /
mi bde ste 'di ltar ro / /
de dag gis /
mkhan pos skyes bu dam pa ni gnyis te /
khur mi len pa dang /
khur blangs pa mthar phyin par byed pa'o zhes gsungs pas /
khur blangs pa mthar phyin par bgyi 'tshal lo / /
de gsol bas dge tshul dang yang ngo nas /
snga ma mi bsrung bar bya ba nyid do'i bar ro / /
dge slong rnams kyis dge tshul bor nas song bas de dag tshe ma rkun dang stag la sogs pas gnod nas /
lam du dge tshul sogs / /
de dag nang bar snga mor bkres nas /
gal te grub tsha bar gyur na sogs / /
dro khar zan slong nas /
de nang g.yar tshus byin nas /
yang slong ngam ci /
de gsol bas /
dge tshul ni me'i khams shas che ba yin gyis dro khar yang sogs / /
lta ba'i rnam pa mi gtong ba'i ltung byed ni /
ston ba mnyan yod na'o / /
sngon bod rdzi dge slong 'chi ltas /
ston pas bar du gcod pa'i chos gsungs pa de dag bsten yang bar du gcod par mi 'gyur te /
ston pas chos bstan pa bdag gis shes so zer ba thos nas gsol bas /
bzhams te bsgo bar bya'o / /
bsgo yang mi gtong nas gsol bas /
gsol bzhi'i las kyis bsgob gyis shig /
bsgo yang mi gtong nas gsol bas /
smad pa'i las kyis shig /
byas kyang mi gtong nas gsol bas /
byung ba 'di dang sogs /
ji ltar bcom ldan sogs / /
spangs pa'i rjes su phyogs pa'i ltung byed ni /
ston pa mnyan yod na'o / /
de nas 'chi ltas gnas nas dbyung ba'i las byas te /
du zhing nye dagI gan du song ba dang /
'chi ltas ci'i phyir du /
kho bo gnas nas byung ngo / /
gang gis khyod gnas nas phyung ba'i las byas bde dag grong dang grong khyer dang khams gsum nas gnas nas phyung bar gyur cig /
'on kyang gnas nas phyung ba la grong dam grong rdal med dam ci sdod la bzod pa gsol cig zer nas de dang lhan cig gtam 'dre zhing lhan cig nyal bar byed do / /
don nyung du dag 'phya ba de gsol bas /
byung ba 'di dang sogs /
de skad smra bas sogs /
bsnyil ba sdud pa'i ltung byed ni /
ston ba mnyan yod na'o / /
nye dagI dge tshul tsher ma dang chen po pa gnyis yod de /
dge slong rnams 'dod chags dang ma bral ba na de gnyis dang lhan cig gzhogs stegs dang 'phyar g.yed sogs byed do / /
phyis de dag gis bshags bsdam byas 'bad de dgra bcom pa thob nas rdzu 'phrul yang mngon par bsgrubs so / /
dus gzhan zhig na /
de gnyis me tog 'thu zhing 'khod pa na dge slong zhig rdzu 'phrul gyis 'gro ba mthong nas /
khyed su yin /
ming 'di /
@# / /
zhes bya ba yin no / /
khyed kyis kho bo cag dang lhan cig 'di dang 'di byas so / /
byas mod /
bshags bsdam byas nas 'bad pas dgra bcom pa thob po / /
de gnyis /
ston pas /
'dod pa ni bar du gcod pa'o zhes gsungs kyang /
mi 'gyur bar bdag cag gis shes so zhes zer ba de gsol bas /
bzhams te bsgo pa dang mi gtong na zlog pa'i las kyis shig ces la /
tshig de nyid la nas /
phyi ma mi bya'o'i bar ro / /
de gnyis bsnyil bas du zhing nye dga'i gan du song ba dang /
ci'i phyir du /
ba snyi la lo / /
khyed gnyis bsnyil bde dag grong dang grong khyer dang khams gsum nas bsnyil bar gyur cig /
'on kyang bsnyil ba la grong bam grong khyer dag med dam ci / /
sdod la bzod pa gsol cig zer nas de gnyis nye bar 'jog /
lhan cig nyal bar byed do / /
don nyung du dag 'phya ba de gsol bas /
byung ba 'di dang sogs /
dge tshul bsnyil ba nyid do / /
kham bsgyur ba'i gos gyon pa'i ltud byed ni /
ston pa 'od ma'i tshal na'o / /
rgyal bo'i khab na klu'i rgyal bo ri bo dang yid 'ong gnyis gnas te /
de gnyis kyi mthus rgyal po'i khab kyi chu dron lnga brgya dang /
'bab chu dang /
mtsho dang| |lteng ka dag tu dus dus su chu'i rgyun legs par 'bebs shing lo tog phun sum tshogs par gyur to / /
ston pas de gnyis btul ba'i tshe de gnyis tshes brgyad dang bcu bzhi dang bco lnga la ri rab kyi bang rim nas ston pa la bsnyen bkur byed do / /
yang de gnyis kyi bsam pa la /
dga' bo dang nye dags ri rab kyi bang rim nas bcom ldan 'das la bsnyen bkur byed na /
bdag cag gnyis 'di na 'khod pas bsnyen bkur ma byas kyi snyam ste ston pa'i spyan sngar song nas skyabs 'gro dang bslab pa'i gzhi blangs pas lus dang longs spyod mngon par mtho par gyur to / /
de gnyis kyis /
ston pas bdag cag gnyis skyabs 'gro dang bslab pa'i gzhil bkod pa na bdag cag gnyis lus dang longs spyod mngon par mtho par gyur pas /
ston pas gnang na bdag cag gnyis rgya mtsho chen por 'jug go /
khyed kyis rgyal po gzugs can snying po la zhus shig /
de gnyis kyis bsams pa /
ston pas don gyis na ma gnang ngo snyam mo / /
de gnyis kyis ston pa la mtshan mo gzhal med khang dang /
nyin mo khyim pa'i cha lugs kyis bsnyen bkur byed do / /
rgyal bo gzugs can snying po ston pa'i spyan sngar 'ongs pa dang de gnyis kyis mthong nas ston pa la zhus pa /
chos la bsnyen bkur bgyi'am rgyal bo la bgyi /
chos la gyis shig /
de gnyis kyis rgyal bo la lda bab ma byas pas khros nas /
nga'i yul du ma 'dug cig cis bsgo ba dang /
de gnyis kyis bsams pa /
yun ring bo nas bsams pa de tshegs chung dus grub bo snyam ste chu'i 'ong ba bskyed nas ngam grog chung ngur zhugs so / /
de nas dam grog chen po dang /
de nas chu klung chung ngu dang / /
chen po nas rgya mtsho chen por song ngo / /
de'i tshe rgyal @# / /
bo'i khab kyi chu dron lnga brgya la sogs pa bskams /
char ma babs /
lo tog rgud nas / /
rgyal pos ston pa la /
klu gnyis gum mam /
ma gum gyi khyod nyi de kyis bskrad do / /
bdag gis de gnyis mthong ba'ang mi dran nag la bskrad /
ngas dran par bya ste /
de'i tshe khyim bdag de gnyis le ji skad smras /
da'i yul du ma 'dug cig ces bgyis so / /
khyim bdag de gnyis ni ri bo dang yid 'ong gnyis yin no / /
de'i tshe de gnyis gang du mchis /
rgya mtsho chen por song ngo / /
de lta na bdag gi yul ma rung bar bas so / /
mi 'gyur gyi de gnyis la bzod pa gsol cig /
de gnyis ni rgya mtshor mchis la bdag ni 'di na mchis pas bdag gis de gnyis la ji ltar bzod pa gsol /
de gnyis tshes brgyad sogs la 'dir 'ong gis khyod kyang 'dir shog cig /
ngas de gnyis pa stan gyi khyod kyis bzod pa gsol cig /
de gnyis kyi rkang ba la gtug gam /
min te mi gtso bo dag gi lag pa nas bzung ba yin gyis lag pa g.yas ba rkyong la /
klu'i dbang po gnyis bzod pa mdzod cig ces gsol cig /
klu de gnyis ston pa mchod ba'i phyir 'ongs pa'i tshe rgyal bo'ang 'ongs pa la ston pas brda mdzad do / /
rgyal bos lag ba g.yas pa brkyang nas /
klu'i dbang po gnyis| bzod pa mdzod cig /
rgyal po chen po bzod par bgyi'o / /
bzod na bdag gi yul du tshur sbyon cig /
bdag cag gnyis rgya mtshor zhugs pas lus longs spyod shin tu mtho bar gyur bas da 'dir 'ongs na bdag cag gnyis kyi go skabs ma mchis par 'gyur ro / /
de lta na nga'i yul ma rung bar 'gyur ro / /
mi 'gyur te /
lha khang gnyis rtsig tu chu gcig /
der bdag cag gi zho shas 'tsho bdag gzhag go / /
zla ba drug drug cing dus ston bgyid du stsol cig /
der bdag cag gnyis rang nyid mchis nas g.yar snga brim bar bgyi'o zer nas de ltar byas pas de'i dus ston gyi tshe grod khyer drug nas skye bo pha la bo che lhags te 'du'o / /
dus gzhan zhig na de gnyis kyi dus ston bab ba dang lho lam nas gar mkhan zhig 'ongs nas /
skyes bu gtso bo'i bsngags ba brjod na skye bo phal bo che dga' zhing rnyed ba'ang 'grub par 'gyur la /
lha dang bcas pa'i 'jig rten ni ston pa la dad pa yin pas ston pa'i bsngags pa brjod na skye bo phal bo che dga' zhing rnyed pa 'grub par 'gyur ro snyam nas dga' bo'i gan du song ste /
ston pa dga' ldan na bzhugs pa nas da ltar sangs rgyas pa'i dar rgyas par stan du gsol / /
dga' bos smras pa /
des ci byed /
gar bstabs sbyar bar bgyi 'o / /
bkren ba| khyod kho bo cag gi ston pa ltar 'chos sam /
mi smra'i phar song / /
de bzhin du drug sde thams cad de skad zer ro / /
de nas gar mkhan de sbom dga' mo can song nas dris pas /
des ci bya /
gar stabs bgyi'o / /
bca' ba'i rin sbyin nam /
gsol lo / /
des rgyas par bslabs pas gar mkhan gyis gar stabs sbyar nas /
bdag gis dad ba @# / /
rnams kyi dad pa spel nus kyi /
ma dad ba rnams dga' ba'i thabs ci yod snyam nas /
drug sde la snying na bas kla na ka tshol zhing de dag gi phyi bzhin song ba dang 'dun pa lhag por byed pa mthong nas| skye bo'i tshogs kyi dbus su ston pa'i rnam thar gar stabs su byas pas thams cad dga' ba'i rjes la gar mkhan gcig gis 'char ka'i cha lugs su byas /
cig shos kyis 'dun pa'i cha lugs su byas nas kham phor thal bas bkang /
steng du bu ram gyi gong bu gnyis gsum bzhag cing /
'char ka'i cha lugs zan za ba'i mdun du tsog bur 'dug ste /
btsun pa 'char ka| dgongs su gsol /
bdag dge slong mdun bzhes bya ba 'tshal ma 'tshal lags shing spangs te yongs su rdzogs shing mthar thug par bgyis pa las bca' ba dang bza' brnyed cing 'tshal bar 'tshal na lhag bor bgyis te bdag la stsal du gsol /
'char ka'i cha lugs can des bu ram gyi dum bu gnyis gsum po blangs te zos nas kham phor gyi thal ba 'dun pa'i cha lugs can gyi mgo bor dor te /
khyod kyir gyur gyi bzhud cig zer ba dang skye bo'i tshogs thams cad kyis /
ha ha zhes gad mo'i sgra chen po phyung ste /
e ma'o smyon thabs byas so zhes zer zhing gar mkhan des rnyed ba mang po grub bo / /
drug sdes thog nas /
bdag cag gis gar mkhan de mi dga' bar bya'i sring mo dag gi gan du gros byed du 'dong ngo zhes bcu gnyis sde'i gan du song nas /
ston pa byang sems kyi spyod pa mdzad pa na sgra mi snyan zhes bya ba'i gar thabs byas pa de dran nam zhes skyed mos tshal du bgros pas cung zad kyang ma brjed de rgyal po'i pho brang nas rgyan dang cha lugs blangs te gar mkhan de dang thag ha cang mi ring bar bla re bres /
nye dags mgo ras kyis dkris nas rnga chen po brdungs pa dang / /
gar la lta ba de'i nang nas skye bo phal po che der 'dus so / /
gar mkhan de yang der song ba dang lha'i gar lta bur mthong nas /
'di dag lha'am klu gar byed pa yin snyam du ya mtshan skyes so / /
drug sdes gar byas cha byad brtul te song ba dang /
gar mkhan des de dag gi phyi bzhin song ba dang de dag 'od ma'i tshul du song ngo / /
des sgor bsdad pa dang 'char ka rna ba bab la bskus bzhin du phyir byung ba dang /
gar de khyed kyis mdzad dam /
kho bo cag gis khyod de ltar mi dga' bar byas so / /
khyod kho bo cag gi sgyu rtsal gyis 'tshol kho bo cag la smod pas khyod gang du gar byed pa der song la mtho btsam mo / /
de bdag gi 'tsho ba lags kyi bzod pa mdzod cig /
khyod kyis rnyed pa ci yod ster na bzod do / /
'di dag yang dang yang du mtho 'tsham par 'gyur ro snyam nas rnyed pa thams cad byin /
sems khong du chud cing 'dug go / /
de'i chud grogs zhig gis 'ongs nas /
ci'i phyir sems khong du chud /
kho bo chad pas bcad do / /
sus /
dge spyod dag gis so / /
ci'i phyir /
skabs de rgyas par brjod pa dang /
dge sbyong gi tshul @# / /
tshig go zhes 'phya ba de gsol bas /
nyes dmigs de khyim pa'i gos gyon pa las gyur pa yin pas snyam du dgongs nas /
byung ba 'di dang sogs /
dge slong gis gos gsar pa zhig rnyed na sngon bo'am nas /
longs spyod na'i bar ro / /
sde ba sogs gnyis ni zhu bar ro / /
kha dog chen po brgyad po li khri dang /
thing shing dang /
rgya skyegs dang /
mtshal dang /
gur gum dang /
btsod dang /
rma shid dang /
leb rgan rtsis kha sgyur bar byed nas /
kha dog chen por sogs / /
grang ba'i dus su dge slong dag glos phab ste 'dug pa dang mgon med zas sbyin gyis mthong nas /
gcig tu brtson pa'i bstan pa la sogs sngar dang 'dra /
grang bas sdug bsngal lo / /
de khyim du song nas be'u ras lnga brgya bskur ba dang de dag gyon te phyir song ba khyim pas mthong nas /
ci babs sam zhes co 'dri ba dang /
ci grang nas byas kyis de skad ma zer cig /
de gsol bas /
khyim pa'i nas bsten par bya'o'i bar ro / /
dge slong mang bo ljongs rgyu zhing phyin pa dang /
ri brags shig tu khyim pa zhig la bsti gnas dang gos g.yar ro / /
gos byin pa na gang gis gang thob pa gyon nas nyal bas gzhan rnams grang nas gsol bas /
lam du nas /
g.yog go'i bar ro / /
yang ri brags gzhan zhig tu gos gcig rnyed nas sted du g.yogs pas nye dags gyon nas 'chag go / /
nye dga'i| bdag cag grang na khyod 'ba' zhig 'chag par byed dam /
kho bos bkag gam /
khyed kyang ci'i phyir mi 'chag zer nas gzhan rnams grang bas mtshan 'das pa de gsol bas /
dmigs kyis sogs / /
ston pa chu srin byis pa gsod kyi ril bzhugs pa na rgyal bu rtogs ldan gyis khang bzang pad ma can tshon brgya rtsa gcig gis bkra bar byas te ras gsar ba kha tshar ring bo can gyis chal mar bkram nas ston pa dge 'dun dang bcas pa spyan drangs pas ston pa ma gshegs pa dang des ras rnams bsdus pas mu stegs rnams /
ko'u ta ma bkur ba'i gnas ma yin no zer ba de gsol bas /
mu stegs can zil gyis gnan pa'i phyir bsod nams 'dod pas sogs / /
longs ba'i gzhir gtogs pa'i lhung byed ni /
ston pa bya rgod phung bo'i ri las babs nas kun dga' bo dang rgyal bo'i khab tu bsod snyoms la gshegs pa dang /
bskal ba dang bo'i mis gter sbas pa char chu'i 'od ba babs pas lam lam 'bar ba gzigs nas /
kun dga' bo sprul dug myur du khyab par byed pa yin no / /
gsol ba /
sprul dug drag po lags so / /
de 'bras bu dang rtsa ba thu ba zhig gis thos nas bsams pa /
bdag gis sprul dug myur du khyab pa ni mthong na drag po ni ma mthong bas sprul dug drag po ci 'dra /
bdag kyang phyogs 'dir nyin mtshan du rgyu bas sprul dug drag pos zin na mi rung bas blta'o snyam nas song ba dang gter lam lam 'dug pa mthong nas /
dge sbyong gi sprul gdug pa ni mdzes pa'o / /
sprul dug drag po @# / /
'di lta bus pha ma dang bu dang chung ma dang nye du sdug pa rnams zin kyang bla'o snyam nas gter de lo ma'i chun pos g.yogs te khang kyis rang gi khyim du bskyas so / /
ma skyes dgra rgyal bor gyur pa'i tshe /
su la 'du 'god ci yod ltos shig /
bltas pas rtswa thun 'phral du phyug pa mthong nas de la /
khyod rtswa btsongs nas 'tsho ba sbyor ba yin na khyod kyi 'byor ba 'di ga las 'ongs /
gter ma rnyed dam /
ma rnyed de /
bdag la 'byor ba 'di lta bu yod mod kyi sngar rgyal bo chos dang mi ldan pas sbas la /
da ni chos dang ldan pas phyung ngo / /
de dag gis smras pa /
gzugs can snyid bo chos dang mi ldan na chos dang ldan bde chos dang mi ldan par gyur la /
pha gsod ba de chos dang ldan nam /
kho bo cag brdzun gyis ma slu bar khyod kyis gter rnyed kyis phyed khyod khyer la phyed kho bo cag la byin cig /
kho bos ma rnyed de /
'di ni kho bo nyid kyi yin mod /
'on kyang sum cha sbyin gyi kha rog bar song zhig /
de dag gis de rgyal po'i drung du khrid nas /
lha| mi 'dis gter rnyed do / /
rgyal bos /
kwa'i nang rje| da su yin shes sam /
'tshal te /
'jig rten skyod pa lnga ba skye dgu skyong bar mdzad pa lags so / /
khyod kyi sa gter rnyed kyis phyed byin cig /
bdag gis gter ma rnyed do / /
rnyed kyis sum cha byin cig /
ma rnyed do / /
rgyal bo khros nas /
'di sod cig /
nye du phyag sbal du chug cig /
'di'i nor thams cad rgyal bo'i pho brang du phul cig /
de dag gis de'i mgrin ba ka bi ra'i me tog dmar bos bcings te gsad sar khrid pa dang /
des byud rgyal du /
kun dga' bo sprul dug myur du khyab par byed pa yin no / /
bcom ldan 'das sbrul dug drag po lags so / /
blon po rnams kyis rgyal po la smras pa /
mi de gzhan dris na lan gzhan 'debs so / /
rgyal bos smras pa /
khrid de shog cig /
khrid 'ongs pa la /
khyod ci zer /
sngar ltar zer ro / /
de'i don ci /
mi 'jigs pa stsol cig /
sbyin no / /
ston pa dang kun dga' bo 'di skad gsung ngo / /
bdag sprul dug myur du khyab pas zin na bdag gcig bu 'chi bar 'gyur na /
sbrul dug drag pos bdag zin pas nye du dang nor thams cad kyang tshul ma yin pas sdug bsngal bar gyur do / /
de'i tshe ma skyes dgra ston pa la dad nas ring bo ma lon pas /
khyod ston pa la dad dam /
dad do / /
de nye du dang nor dang bcas pa btang ngo / /
de nas mi des /
bdag gi dpal 'byor ci yod pa ston pa'i drin yin no snyam nas gdugs tshod gsol| chos nyan pas bden pa mthong ste 'di ni re zhig byung ba'o / /
ston pa 'od ma'i tshal na'o / /
'char ka bsod snyoms la song ba dang 'phong gi dbong sa mthong nas der zhugs pa dang 'phong gi slob dpon med par khye'u dag 'dug pa la /
khyed ci byed /
'phong slob bo / /
legs te khyed cag gis sgyu rtsal mchog las brgal to / /
blta'i g.yas 'phong dang g.yon 'phong la sogs pa gyis shig /
de dag gis byas pa dang /
'char ka lag pa 'dril @# / /
bzhin sgyur ro / /
ci'i phyir /
da dung khyed kyi slob dpon gyis kyang mi shes na khyed kyis shes re skan /
'phags pas cung zad mkhyen nam /
khye'u dag| sa'i steng na kho bos mi shes pa'i las dang bzo'i gnas gang yin /
'o na mdzod cig /
'char kas g.yas 'phong la sogs pa sus kyang byed mi nus pa byas shing rked chings kyis bcings te phub thogs nas gcad pa dang /
dral ba dang| dgug pa byas pas ya mtshan nas /
legs so / /
khye'u dag| bzo'i gnas de ltar bslab pa 'am yang na slob dpon gzhan btsal bar bya'i /
'bras bu med pa'i spun pa phyar bas ci rung zhes smras nas song ngo| |de dag gi slob dpon 'ongs nas /
'khod de ci rung /
'phong gyis shig /
slob dpon gyis kyang da dung ci yang mi mkhyen na bdag cag gis shes re skan /
sngon ma byung ba'i rnam 'gyur 'di lta bu byung na /
'dir su 'ongs /
'char ka 'ongs nas bgyis so / /
des byang chub sems dpa'i 'phong sar bslabs te /
rab tu ma byung na 'dzam bu'i gling mtha' dag gi 'phong gi slob dpon mchog tu 'gyur ro / /
'on kyang sngon la kho bos shes ba slobs la lhag ma gzhan las slobs shig /
de 'char ka'i gan du song ste /
bdag cag gi 'phong sar byon nam /
phyin to / /
'phags pas khye'u dag tshar cung zad bcad dam /
bcad do / /
de bdag cag gi 'tsho ba lags kyis khye'u tshar ma gcod cig /
kho bo la bca' ba'i rin sbyin nam /
bdag dbul lo lags so / /
mi sbyin na yang yang tshar gcad do /
des 'phong gi spyad thams cad btsongs nas bca' ba'i rin byin te yid khong du chud pa na chung grogs kyis dris pa sogs /
'di 'ang byung ba'o / /
ston pa 'od ma'i tshal na'o / /
'char ka rgyal bo'i khab tu bsod snyoms la zhugs pa dang rol mo'i dpong sar zhugs te slob dpon med par khye'u dag 'dug pa la /
bu ngag| ci byed /
rol mo slob bo / /
legs te khyed cag gis sgyu rtsal mchog las brgal to / /
bu dag blta'i drug ldan dang drang song ba dang /
sa 'dzin pa dang /
blo gsal dang /
'khor nyan dang /
bar ma pa dang /
ke'u shi ka gyis shig /
de dag gis byas pa dang /
'char ka lag pa 'dril /
bzhin sgyur ro / /
ci'i phyir /
slob dpon gyis kyang mi shes na khyed kyis shes re skan /
'phags pa| 'di la mkhyen pa cung zad mnga' 'am /
khye'u dag| sa'i steng na kho bos mi shes pa'i las dang bzo'i gnas de gang yin /
'on mdzod cig /
des drug ldan sogs gzhan sus kyang bya bar mi nus pa byas pas /
legs so / /
khye'u dag| bzo'i gnas de ltar bslab pa'am /
yang na slob dpon gzhan btsal bar bya'i snying po med pa'i spun pa phyar bas ci rung zhes smras nas song ngo sogs 'dra /
'dir su 'ongs /
'char ka 'ongs nas glu dang gar sus kyang rjod par ma nus pa de lta bu bgyis so / /
des @# / /
smras pa /
byang chub sems dpa'i rol mo'i dpong sar des kyang bslabs te /
rab tu ma byung na 'dzam bu'i gling mtha' dag tu rol mo mkhan gyi slob dpon gyi mchog tu 'gyur ro sogs 'dra| 'di'ang byung ba'o / /
de nas ston pa ljongs rgyu zhing mthar gyis yangs pa can du byon nas yangs pa can na spre'u rdzing gi 'gram khang ba brtsegs pa'i khang bzang na bzhugs so / /
nye dga' bsod snyoms la phyin pas li tsa byi'i khye'u mang po rgyan thams cad phyogs gcig tu bzhag ste rtse ba mthong nas nye dags /
gnod sbyin gyi nor yin no zhes rgyan thams cad khyer te song ba dang khye'u rnams kyis la las nye dga'i lag ba nas bzung /
la las rkang ba nas bzung /
la las chos gos nas bzung ste /
ci'i phyir kho bo cag gi rgyan thams cad 'phrog /
de li tsa byi chen pos mthong nas /
khye'u dag| ci'i phyir nye dga' la mtho 'tsham /
'dis bdag cag gi rgyan phrogs so / /
ci'i phyir khye'u'i rgyan 'phrog /
kho bos gnod sbyin gyi nor 'di rnyed do / /
min gyi gzhon nu ngag gi rgyan lags bsam 'phrog par 'or cig /
de bor nas rdul gyis gos pa'i chos gos kyis phyin pa dang dge slong rnams /
ci'i phyir rdul gyis gos /
li tsa byi chen po nad med pa 'gyur cig /
kho bos gnod sbyin gyi nor thob pa des 'dor du bcug go /
'di'ang byung ba'o / /
drug sdes yangs pa can du skyed mos tshal na khrus kyi chas dang glu bro'i chas 'dug pas /
khrus bya'am /
'on te glu blang zhing bro brdung /
bdag cag gis glu blangs nas yun ring bo lon gyis dang por glu blang po zer nas glu blangs nas bro brdungs pa dang li tsa byi dag gis thos nas /
ma skyes dgra'i dmag 'ongs so zhes go bgos nas phyir byung ngo / /
drug sdes skyed mos tshal de nas phyir 'ongs pa dang de rnams mthong nas /
gar 'dod /
'dir pha gsod pa 'ongs pas de dang g.yul dbye pa'i phyir ro / /
de ga na 'dug /
ma skyes dgra'i g.yul ngor spyad pa'i rol mo'i sgra byung ngo / /
de ni kho bo cag gis bzhad gad byas pa min no / /
khyed kyis rol mo'i sgra byung ngam /
phyung ngo / /
'phags pa dag| yangs pa can gyi li tsa byi dag dngangs pas khyed la gnod pa byed na mi rung gis slar lo gcig /
de dag phyir log pa dang /
dge slong rnams kyis /
khyed ci'i phyir log /
kho bo cag de'u bsad do / /
sus| li tsa byi dag gis so / /
ci'i phyir /
skabs de brjod pa dang don nyung du dag 'phya ba de gsol bas /
byung ba 'di dang sogs /
rin po che 'am /
rin po cher smos pa rang gi lag gis len nam len du 'jug na ltung byed po /
de nas ston pa mnyan yod du gshegs nas ri dwags 'dzin gyi ma'i khang bzang na bzhugs so / /
ri dwags 'dzin gyi mas ga rgyan thams cad kyis brgyan te ston pa'i spyan sngar song ngo / /
de ngo tsha dang ldan pa yin pas rgyan bkrol te thum por bcings nas bu mo'i lag tu byin te @# / /
chos nyan no / /
de na sna ma'i yal ga me tog rgyas pa zhig 'dug pa bu mo des mthong ste rgyan de mtha' gcig tu bzhag nas sna ma'i me tog dag btogs te ston pa la gtor to / /
de dag chos nyan nas song ba dang rgyan brjed de lus so / /
de kun dga' bos mthong nas /
ma gnang mod /
'di la bsten nas gnang ba srid snyam du rgyan de sbed du bcug nas gsol bas /
ngas gnang ba khyod kyis shes pa legs so / /
bdag gir bya ba dang sogs /
sags phyi de nyin par rgyan dran nas /
bu mo| rgyan ga re /
de nyid du bskyud do / /
song la long zhig /
de'i bu dag gis thos nas /
yum| mdzod khang du bzhag gam /
cig las blangs te 'ong /
sags smras pa /
kho mo nor chud mi za ba yin no / /
de nas bu mo de kun dga' bo'i gan du song ba dang /
ci la 'ongs /
jo mo'i rgyan bskyud do / /
'di na 'dug gis khyer la song zhig /
bu mo des sags gtang pa dang sags bu rnams la /
bu dag| rgyan de 'di yin te /
kho mo nor chud mi za ba yin no zhes ma smras sam /
bu de dag gis bu mo de la dris pa /
gang gis spas 'dug /
kun dga' bos so / /
kun dga' bos gzigs pas rnyed par zad kyi /
drug sdes rnyed na bca' ba'i rin byed do / /
bu de dag gis ma nor chud za ba yin min brtag pa'i phyir du ma'i sor gdub khron par bor ro / /
sogs /
chu chus shig khrus bya'o / /
des chu bcus pas de'i bum pa'i nang du sor gdub de chung nas khrus byed pa na sor gdub bang du lhung ba bu rnams la bstan to / /
yang de dag gis sor gdub de chu klung gnas can du 'phangs pa dang de nyas mid nas g.yog mos nya nyos pa'i khog nas byung ba bu la bstan to / /
de dag gis /
da dung yang brtag go zer nas nang di na ra dag gis sre mo'i rkyal bu ba kang ste lam po che'i bzhi mdor bor ba dang lam de nas 'gro ba'i mi rnams kyis mthong yang /
sprul yin no zhes mi len pa dang de dag gis smras pa /
'di na sre mo'i rkyal bu di na ra dag gis gang ba 'dug na mi len nam /
'di ni sprul yin gyi sre mo'i rkyal ba di na ras gang ba ma yin no zhes mi len pa dang bu de dag gis /
yum ni nor chud mi za ba lags pa mad do / /
de thams cad du grags par gyur to / /
dge slong gis sre mod gi rkyal bu di na ras gang ba zhig mthong nas phyogs der mi zhig 'ongs pa la /
'di khyod kyi min nam /
yin no zhes de khyer nas myur tu song ngo / /
de nas mi gzhan zhig mgo rdul gyis gang ste du zhing 'ongs nas /
'di 'dra zhig gzigs sam /
mi zhig gis khyer song ngo / /
des de ma rnyed par smyo ba de gsol bas /
bdag po rtag thams cad la sogs / /
yang de 'dra zhig mthong nas por ba gzhan gyis brkus nas song bas /
'gro ba'i lam yongs su sogs / /
de dag gis de yal @# / /
bar bor nas /
de yal bar sogs nas /
brjod par bya'o'i bar ro / /
de rnams la bslab pa la gus pa'i bsngags pa brjod nas /
snga ma ni bcas pa yin la /
'di ni gnang ba ste /
de rnams ma gtogs so / /
ltung ba rnam gzhag /
nor bu la sogs pa nas /
phyed nyid do'i bar ro / /
ri dwags 'dzin gyi mas ga nor chud mi za ba'i rgyu zhus pas /
tshe lo nyi khri ba la sangs rgyas 'od srung mya ngan las 'das pa'i tshe rgyal bo kr-i kris rin po che sna bzhi las byas pa'i mchod rten dpag tshad gcig pa zhig byas so / /
dpyid kyi dus kyi tshe rgyal po btsun mo dang bcas pa skyed mos tshal du song nas rgyal po myur bar wA ra NA sir zhugs so / /
btsun mo rnams kyis sna ma'i yal ga la mu tig gi chun po dpyangs te khrus byas pa dang /
rgyal po myur bar wA ra NA sir zhugs pa thos nas de rnams kyang brel stabs su mu tig gi chun po brjed de bor nas nang du song ngo / /
de dge bsnyen ma rgan mo zhig gis mthong nas smyug ma la btags te bzhag go /
sang rgyan dran nas rgyal po la gsol ba dang tshol du btang bas mu tig gi chun po smyug ma la btags pa mthong nas rgan mo la dris pa /
'di sus smyug ma la btags /
kho mos so / /
des de rgyal po la phul ba dang /
de ga las rnyed /
rgan mo zhig gis smyug ma la btags pa las rnyed do / /
rgan mo de bos shig /
bos nas /
bden nam| mad do / /
khyod de la 'dod pa ma skyes sam /
bdag ston pa 'od srung gi dge bsnyen ma yin pas gzhan gyi rdzas la 'dod pa ga la skyed /
rgyal bo dga' nas de rgan mo la byin no / /
des chun po de sangs rgyas 'od srung gi mchod rten la phul nas /
bdag dge ba 'dis nor chud mi za bar gyur cig ces smon lam btab bo / /
de'i dus kyi rgan mo de ni ri dags 'dzin gyi ma sa ga 'di yin no / /
khyim pas mtha' 'khob tu gtsug lag khang byas nas dge slong la phul pa dang dus dus su skrag pa byung nas por bas rkun pos stong par rig ste bcom pa de gsol pas /
'jigs par gyur na sogs / /
gang gis sbab ma shes nas /
kun dga' rab pa'am dge bsnyen gyis so / /
de dag gis brkus nas /
dge bsnyen dad pa can nam sogs / /
sbed pa la dong rko dgos nas gang gis dong bskom shes te /
kun dga' rab pa 'am dge bsnyen gyis so /
des brkus nas dge bsnyen dad pa can nam dge tshul gyis so / /
de'ang med na rang gis brko bar bya'o / /
'jigs pa dang bral na yod na dge tshul lam dge bsnyen gyis brgo /
med na rang gis brus la dbul lo / /
mi'i la yongs su spyad pa la rin po che sna bzhi las byas pa'i stan dang snod mi rung la /
mi ma yin pa'i gnas na sogs nas /
yang ngo'i bar ro / /
ston pa yangs pa can na spre'u rdzing gi 'gram na bzhugs pa'i @# / /
tshe bram ze dang khyim pa mang po 'dus nas /
go'u ta ma dang de'i nyan thos rnams 'dod zhen che /
mu stegs de lta min no zhes zer ba dang /
khyim bdag drag shul can gyis /
sdod cig dang| ngas de dag mngon sum du mthong bar bya'o zhes zer nas ston pa la /
sang bdag gi sdum par gdugs tshod la 'byon par ci gnang /
gnang ngo / /
mu stegs can rnams la'ang /
zan la shog cig ces pos / /
bram ze dang khyim pa rnams la /
grogs la shog cig ces bsgo nas /
sangs rgyas dge 'dun dang bcas pa byon /
ston pas kun dga' bo la /
dge slong rnams la /
khyim bdag gis bgam pa'i bsam pas rin po che'i snod 'brim gyis ma len cig ces bsgo zhig /
des bsgo'o / /
des rin po che'i snod du brims pa dang ma blangs par /
zangs dang 'khar ba'i snod du brims nas bsod snyoms gsol chos bstan nas gshegs so / /
khyim bdag gis sgo srung la /
mu stegs can rin po che'i snod khyer byung na ma sbyin /
nged la byin no zer na zan gyi phyir byin gyi gtan du ma yin no gyis la rgyob la phrogs shig ces bsgo nas /
gser dngul bai DUr+ya las byas pa'i snod brims pa dang /
ku co chen pos /
nga la gser gyi byin /
nga la dngul gyi byin zer 'thab mo chen po byung ba dang /
khyim bdag gis bsdigs te /
nan gyis zan za ru bcug go /
de dag gang zos pa'i snod khyer nas 'gro ba dang /
sgo bas /
zhog cig /
de dal byin no / /
zin gyi phyir byin gyi gtan min no zhes maM 'jog pa rnams la brdegs pas ku co cher byung ngo / /
ston pa la ma dad pa rnams dang /
bar ma rnams cher dad par gyur to / /
ston pas /
tshod zin pa la phan yon 'di dang gzhan dag kyang yod kyis rin po che'i snod du bza' bar mi bya'o / /
dge slong dag lha dang klu'i gnas su song ste zan la bos pa dang de dag gi khyim na bsod nams las grub pa'i rin po che'i snod ma gtogs pa gzhan med pas /
'gyod de ma zos pa de gsol bas /
zan gyi phyir snod gzhan med na rin po che las byas pa'ang ngo / /
pi lin nga'i bus gnyen 'ongs pa rnams la chos bstan te rang gi khyim du song nas /
'phags pas chos snyan cing snyan pa dag bshad do / /
khyad ni sangs rgyas byung ba 'bras bu dang bcas te /
chos thos pas so / /
khyod kyang ci'i phyir mi nyan /
bdag dman te ngo tsha bas so / /
'dir byon na mnyan no / /
zhu'o| |'phags pa| bud med dag chos mnyan par 'tshal lo / /
mnyan la rag mod /
de ngo tsha ste /
'phags pa byon na mnyan no zhes mchi'o / /
ma gnang ngo / /
gsol bas /
gnang gi /
gzhon pas 'gro bar bya'o / /
de khyogs su bcug slob mas khur te 'gro ba drug sdes mthong nas /
su zhig /
mkhan po lo /
gnad ngam /
gnang ngo / /
shAkya skyid de @# / /
brkang gis 'gro mi nus pa rnams la thugs brtse'o zer nas /
rnga ma dang dril bu la sogs pas mdzes pa'i khyogs byas te /
der zhugs nas 'jig rten la bu bzhin du slong zhing chas pa dang /
khyim pas mthong nas /
'di ci yin /
gzhon pa gnang ngo / /
khyed 'dod pa'i yon tan kyis gnod dam zer ba de gsol bas /
rgas pa dang na bdag las gzhan pas mi bya'o /
mgon med zas sbyin gyis rin po che sna bzhi las byas pa'i seng ge'i khri bshams pa dang de la mi 'khod nas /
chos nyan du gzhug pa'i phyir sogs / /
khyim pa dad pa can gyis khyim du gser dang dngul gyis spras pa gser gyi dril bu g.yer khas bshibs pa'i gos bshams pa dang dge slong de la mi 'khod nas /
khyim du des bshams pa na sogs / /
dge 'dun gyi gnas mal de dag mi 'drub cing de nyid du 'dor nas de la khyim pa rnams ma dad par gyur te /
de dag drub bar bya'o / /
mgon med zas sbyin gyis zhus nas 'dzam bu'i grib ma la bzhugs pa'i sku gzugs rgan pa'i mtha' logs su bzhag pa dang rlung dang char byung nas dge slong gis de bor te dong ba dang /
ston pa por ngo zhes 'bya nas gsol bas /
khyim pa'am dge tshul gyis spyan drang ngo / /
de'ang med nas gsol bas /
khyim ba'am sogs / /
mnyan yod du drug sde bsod snyoms la song pa na khyim pa'i rgyan slob mar bzhag pa drug sdes rkang lag la brgyan nas /
dga' bo nye dga'| mdzes sam /
khyim pa rnams na re /
khyed mgo bo ni byi /
mchan khung ni spu nag /
'di la lus mdzes pa ci yod /
nges par 'dod pa'i yon tan gyis gzir to zer ba de gsol bas /
rgyan gdags pa bsten par mi bya'o / /
rgyal byed tshal du rkun pos dge 'dun gyi mdzod dang gang zag gi gnas khang nas brkus te /
dge slong gis stor nas ji tsam lon mtshor ro / /
gsol bas /
rgya bcang bar bya'o / /
drug sdes rin chen sna bzhi las byas pa dang /
sor gdub rgya rgyan sna tshogs kyis brgyan pa bcangs /
khyim pa dang phrad pa dang lag pa brkyang ste /
nad med cig /
'di ci lags /
rgya gnang ngo / /
khyed rgya la snyad btags nas rgyan 'chang ngo zer ba de gsol bas /
de lta bu lnga mi bya'i ra gan dang /
zangs dang /
'khar ba rang| ba so dang /
r+wa las byas pa'o / /
drug sdes rgya la skyes pa dang bud med nyal po byed pa bris bas /
khyed 'dod pas gzir tam zer nas gsol bas /
rtags ni nas /
thod pa'i bar ro / /
drug sdes khyim pa'i byi dor gyi yo byad gos kyi sbrog ma'i steng du bzhag pa mthong nas so ma blangs te skra bshad nas /
bdag cag bzang ngam /
khyed mgo bo ni bregs la mchan khur ral bu can du 'dug na skra ga la mdzes /
gsol bas /
@# / /
so mang gis skra bshad par mi bya'o / /
drug sdes smyug shad kyis bshad pas /
de mi bya'o /
phyogs cig smyug shad /
phyogs gcig so mang du byes bshad pas /
gnyis kas kyang mi bya zhes pa| de ni dpe'o / /
drug sdes sprog ma'i steng nas me long blangs te bltas nas /
bzang ngam /
sngar bzhin 'phya nas /
me long gis bzhin blta bar mi bya'o / /
drug sdes chu la bzhin rtog nas /
chu yan chad kyis so / /
dge slong chu rtog par byed pas bzhin mthong ste ba gyod nas gsol bas /
chu brtag pa nas /
ltung ba med do'i bar ro / /
ston pa yangs pa can spre'u'i rdzing 'gram na bzhugs pa'i tshe bram ze zhigs dkar gyi sor ris gsum byugs nas slong yol 'gro bas mang du rnyed pa mthong ste /
drug sdes /
'di ni thabs bzang po'o snyam nas phyi de nyin de ltar byas te bsod snyoms la song bas ma dad pas mthong nas 'phya zhing gus par smra'o zer ba dang /
bkren pa gus par smra ba dang /
phyag bya ba'ang mi shes sam /
ci lags / /
bram ze rgan pa la gus par smra ba yin /
dge slong la phyag byed pa yin /
ci ste phyag mi byed /
bdag gis bram zer 'tshal gyi /
dge slong yin par ma 'tshal bas bzod par gsol lo| |de gsol bas /
spral ris gsum bsten par mi bya'o / /
na dang sman pas bsgo yangs sa mi skud nas /
snga ma ni bcas pa /
'di ni gnang ba ste /
sman pas bsgo ba ma gtogs so / /
bram ze g+hi haM gi thig le byas pa zhig skye bo'i tshogs kyis bskor zhing ston mo'i bsngags ba rjod pa drug sdes mthong ste /
thabs bzang po'i snyam ste / /
phyi de nyin de ltar byas nas song ba dang /
ma dad pas /
gus par smra ba sogs 'dra ste /
g+hi hi gis bsku ba bsten par mi bya'o / /
dge slong zhig dbral bar rma byung nas sman pa la /
sman ston cig /
rma'i mtha' skor du g+hi haM skus shig 'tsho'o / /
ma gnang ngo / /
thugs rdze can yin pas sogs /
sman pas bsgo ba ma gtogs so / /
drug sdes dris byugs te gzhon nu'i nang du song nas /
nged kyi dri ci 'dra snom zhig /
dri byug tu dung ngam /
rung yang srid mi rung yang srid de /
byugs so / /
gsol bas /
dri dag gis kyang mi bya'o / /
dge slong zhig na nas /
sman ston cig /
dris byugs shig 'tsho'o / /
ma gnang ngo / /
khyod kyi ston pa sogs te /
gnang ngo / /
khyim pa dad pa can dag gis dge slong gi dge 'dun spyan drangs te mchod ston gsol nas rkang pa la dri'i lag ris skud pa dang ma blangs pas /
bram ze la dad pa dag de la dri dang phreng ba phul bas des kyang blangs te gos dang lus la sbyor na bdag kyang khyod la dad nas zhabs la 'bul bas 'gal ba ci mchis /
gsol bas /
bsod nams 'dod pas sogs / /
blangs te mdun du dong bas /
e ma gtsug lag khang du gshegs nas ci ba deng mdzod cig /
dad pa skyes pa ltar ma dad pa'ang skyes so / /
de gsol bas /
de'i mdun du dor bar mi bya'o / /
dris bskus nas dge 'dun gyi nang du 'gro ba sogs byed nas / /
@# / /
dri 'chang ba'i kun spyod bca' ste /
de dag gi nas /
khrus bya'o'i bar ro / /
khyim pa dad pa can rnams dri 'bul ba na dge slong rnams mi len pa dang /
'phags pa| sangs rgyas 'jig rten du ma byung ba'i tshon mu stegs can yon gnas lags la /
de ltar khyed yon gnas lags na /
khyed kyis ma bzhes nas bdag cag 'jig rten 'di nas pha rol tu dge ba'i lam brgyags ma mchis par mchi'am /
bdag cag la thugs brtse ba'i slad du bzhes shig /
gsol bas /
bsod nams 'dod pas sogs / /
dge slong zhig gis blangs te de nyid kyi mdun du dor ba dang /
bdag cag gis rin thang bzhin du nyo nyon khyod blangs te 'dor ram /
gsol bas| de'i mdun du dor bar mi bya'o / /
de bzhin gshegs pa'i mchod rten la dris lag ris su byug par bya'o / /
byugs pas /
ci bdag gis mchod rten ma mthong ngam /
sngar phul zin no / /
gsol bas /
gnas khang la byug go /
sgo la byugs pas dri gtsang khang yin no snyam nas phyag 'tshal /
gsol bas /
nang du byug go /
sgo'i drang thad du byugs pas nyes dmigs de nyid byung nas /
jas dang rkang ba dang nye bar byugs la /
mig la phan pa'i don du bsnam mo / /
'di phran tshegs stod smad du lan gnyis byung ngo / /
khyim pas me tog gi phreng ba phul ba ma blangs pas /
sangs rgyas ma byung ba'i tshe sogs zer nas /
'phreng ba'i rgyu dag kyang ngo /
blangs te mdun du dor bas| bdag cag gis ri ba'i rin gyis nyos na ci ste 'dor /
mi 'dor bar mchod rten la dbul lo / /
phul bas /
bdag cag gis mchod rten ma mthong ngam /
sngar phul zin gyi /
khyed la phul lo zhes sgor bzhag pas dri gtsang khang yin no snyam nas phyag 'tshal ba dang /
de gsol bas /
sbyin bar byed pa sogs / /
sgo'i drang thad du bzhag pas nyes dmigs de nyid du gyur nas /
phyogs dben par rtsig pa sogs /
dri zhim pa thams cad mig la phan pa'i phyir ro / /
drug sde bsod snyoms la song ba dang /
bram ze zhig tshangs skud thogs nas slong mo la song bas mang du rnyed pa mthong nas /
thabs 'di ni bzang po zhig go snyam ste phyi de nyin de ltar byas song bas /
gus par smra ste sogs 'dra ste /
bram ze'i srad bu thogs pa bsten par mi bya'o / /
drug sdes bram ze dri dang me tog gis brgyan pa tshon sna lnga pa'i skud pas lag pa bcings pa zhig dus ston thos nas byung ba mthong ste /
thabs 'di bzang snyam nas phyi de nyin de ltar byas te song bas /
gus par smra ba sogs 'dra /
sngags skud kyang ngo / /
dge slong zhig na nas sman pa la /
sman ston cig /
sngags skud chings dang 'tsho'o / /
ma gnang ngo / /
gnang bar 'gyur ro sogs /
gso ba'i phyir ni dpung ba g.yon par ro / /
nad sos nas gar bab tu dor ngas /
mi ma yin rnams /
nged kyis sos bar byas na dam gus par byed dam zer nas gsol bas /
gar bab nas /
gzhug go'i bar ro /
@# / /
mnyan yod na tshong ba dang ru ba'i dga' 'dun gnyis yod de /
tshong ba'i dga' 'dun gyis ru ba'i dga' 'dun glu gar dang rol mos pham par byas /
ru ba'i dga' 'dun gyis tshong ba'i dga' 'dun dgra thabs kyis pham par byas so / /
re zhig na ru ba'i dga' 'dun rnams thabs cis pham par bya snyam nas /
bdag cag bslab bo / /
su las /
drug sde las so / /
der song ste /
'phags pa glu gar dang rol mo bslab tu gsol /
bca' ba'i rin sbyin nam /
sman yon btags kyis dbul lo / /
des de dag la bslabs te byad ba dang gzhan de pham par byas so / /
sngar gcig gis pham par byed na /
da gnyis kyis pham par byed pa'i rgyu gang yin /
bslabs so / /
su las /
drug sde las so / /
dge sbyong gi tshul tshig go zer ba de gsol bas /
gar dang glu dang rol mo kun du spyad par mi bya'o / /
yang de rnams kyis brjed nas| brjed kyis yang bslab tu gsol /
ma gnang ngo / /
spyad pa tsam mdzad cing gshegs su gsol /
'dong ngo zer nas yang sbyangs te pham par byas pa gsol bas /
bzlas par mi bya'o / /
yang brjed nas /
spyad du gsol /
bkag go /
khyed kyis gzigs pa tsam gyis kyang pham par 'gyur gyis gzigs su gsol /
song ste bltas pas de dag bag 'khums nas 'phya ba de gsol bas /
blta ba'i phyir 'gro bar mi bya'o / /
ko'u shAm+pI na khyim bdag bzang ldan zhes bya ba zhig gi chung ma sems can dang ldan pa de shA ri'i bu'i gdul byar shes nas der song ste khyim bdag de dge bsnyen la bkod /
de'i khyim du khyi bzhin 'brang ba'i dge sbyod med par phyin sogs sngar dang 'dra /
phyis /
bye'u mdog nga na zhing skang snyan pa gzugs chung ba zhig byung nas snyan pa bzang ldan du btags /
cher skye ba dang shA ri'i bu la phul bas rab tu byung ste dgra bcom pa thob nas des skad kyi btang rag gis chos bstan pa'i tshe tshangs pa'i 'jig rten man chad khyab cing sems can mang po'i rgyud la thar ba skyed de /
dud 'gro'ang de'i skad la rna blags te nyan no / /
ston pas skad kyi gtang rag snyan pa'i mchog tu lung bstan to / /
dus gcig gi tshe rgyal bo gsal rgyal glang chen bad ma dkar po la zhon nas ri brags su song ban snyan pa bzang ldan gyis skad kyi gtang ngag gis chos bstan pa glang po ches thos nas mi g.yo bar bsdad do| |kha lo sgyur ba dpal 'phel gyis rkang lag g.yabs kyang mi 'gro nas rgyal pos /
glang po che thob cig /
btab kyang mi 'gro ste /
rgyu ma shes so / /
zhog cig blta'o zhes zer nas bzhag pa dang rgyal byed tshal du song ste sgo na rna blags te sdod do / /
skad kyi gtang ngag gi mjug tu /
'byung po gang dag 'dir ni lhags gyur te / /
zhes sogs smras pa dang mthar phyin par shes te gang du bskyod par song ngo / /
dpal 'phel| 'di'i @# / /
rgyu gang yin /
ma 'tshal te 'phags pa zhig gis skad kyi gtang rag gis chos smras pas 'di'i yid phrogs te /
dbang ma mchis so / /
rgyal bos log nas /
'phreng ldan ma gos byin cig dang 'phags pa de la dbul lo / /
'phreng ldan ma'i bsam pa la /
de ni mdog ngan zhing lus chung /
rgyal po ni rgya chen po la mos pas mthong na ma dad par 'gyur ro snyam nas /
lha gshegs shig dang bdag gis dbul lo / /
khyod rang yang khul cig gos gnyis kyis rgyal po'i pho brang dbul por mi 'gyur ro zer nas ras yug chen khyer te kun dga' bo la /
da nang skad kyi gtang rag gis chos smra ba de su yin /
ras dbul lo / /
ma dad kyi dogs nas /
bdag gis dbul gyis 'o na cig /
rang gi lag gis dbul ba bsngags so / /
shing ljon pa'i drung na'o / /
rgyal pos mthong nas ma dad par ras 'bangs te /
bzhin phyir phyogs te log go /
de'i rgyu zhus pas /
bskal ba 'di'i tshe lo bzhi khri'i dus su ston pa 'khor ba 'jig mya ngan las 'das pa'i sku la rgyal po mdzes ldan gyis mchod pa byas nas mchod rten 'khor yug tu dpag tshad re re yod pa /
'phang du dpag tshad phyed dang gnyis yod pa zhig bya ba'i phyir du lag gi bla dad pa dang ldan pa zhig bskos so / /
de'i gla mi zhig yod pa de /
rgyal bo 'dis mchod rten 'di lta bu'i chen po zhig byed de /
nam zin ma shes so zhes 'phya ba dang /
lag gi blas /
ci'i phyir 'phya /
mi nus na zhog cig ces phyir phyung ba dang /
de la bzod pa gsol nas yang las byas so / /
mchod rten de ma zin nas yang 'phyas so / /
des de bton pa dang /
yang 'bad nas bzod pa gsol te las la zhugs nas /
phyis mchod rten blta bas mi ngoms pa lha dang mi'i yid 'phrog pa zhig zin no / /
des| bdag gis dpyas pa ni ma legs so snyam du 'gyod nas gla rngan ci thob pa de gser gyi dril bu byed du bcug nas mchod rten la btags so / /
de mchod rten la /
ches so zhes dpyas pas mdog ngan la chung ngur gyur /
dril bu btags pas skad snyan par gyur to / /
wA ra NA si dang drang srong smra ba'i bar na shing a mra'i ljon pa zhig la bya go ki la pho mo zhig gnas pa de ston pa 'od srung wA ra NA sir gshegs pa'i tshe sgra snyan pa phyung nas dad pas skor ba lan gsum byas te shing de nyid la 'dug go /
de de ma thag khras khyer te shi nas bram ze las drug la mkhas pa zhig tu skyes so / /
des ston pa 'od srung la sgra snyan pa phyung ste skor ba byas pas tshangs pa'i 'jig rten man chad sgras khyab par gyur to /
'od srung gi bstan pa la smon lam btab pas skad kyi gtang rag snyan pa'i mchog tu lung bstan to / /
de'i tshe dge slong rnams chos 'don pa na rgya shug gi 'bras bu gtor ba bzhin 'don la /
mu stegs can @# / /
rnams skad kyi gtang rag gis gzhung 'don no / /
mgon med zas sbyin gyis de thos nas /
zhu'o snyam ste ston pa la /
mu stegs pa'i nyes par bshad pa'i chos kyang gtang rag gis 'don na /
dge slong rnams skad kyi gtang rag gis chos 'don par gnang na legs so / /
gnang ba dang /
skad kyi gtang rag gis lung 'bogs pa dang 'dri bar byed pa dang /
mgon med zas sbyin gyis 'ongs pas thos nas /
ci 'dir rol mo mkhan gyis brang btab pa ma zer ba de gsol bas /
skad kyi btang rag gis lung 'bogs pa sogs mi bya'o / /
ston pa'i yon tan sogs / /
gzhon nu zhig gis mi shes nas /
gzhung rgya shug gi 'bras bu gtor ba bzhin bton pas /
skad kyi gtang rag gis thon cig /
mi shes so / /
gsol bas /
slobs shig /
sgo khang du bsdad de bslabs pa dang /
mgon med zas sbyin 'ongs nas /
'di rol mo mkhan gyi brang ma lags na tsid dung ma btang ngam zer ba de gsol bas /
de dag dben ba'i sogs / /
gar mkhan las rab tu byung ba zhig gis chu snod chag nas rkang pa bkrus te kha'i nang chus bkang nas rma bya'i 'gros kyis song ba drug sdes mthong nas /
rol mo'i sgra med bar gar byed kyis rol mo bya'o zer nas las rol mo'i sgra byed pa la dge slong rnams 'phya ba de gsol bas /
khyod kyis bsam ba ji lta bus byas /
gnas mal bsrung ba'i bsam pa dang /
cung zad dgong pa'i bsam pas bgyis so / /
drug sdes /
'phya ba'i bsam pa dang /
cung zad dgod pa'i bsam pas bgyis so / /
gnas mal bsrung ba dang 'phya ba'i bsam pa la ltung ba med kyi /
dgod pa'i bsam pas sogs / /
ston pa rgyal po'i khab na'o / /
de'i tshe ri nag po la dge slong 'gro mgyogs dang nab so dang dge slong dmar ser dag khyim sun 'byin pa sdig pa'i chos kun du spyod pas gnas so / /
de dag bud med dag dang lhan cig tu 'dug /
lhan cig kha spya zer /
lhan cig rtse ba dang /
ca co 'don /
'phyar g.yeng dang lus kyis snyogs par byed /
stan gcig la 'dug /
snod gcig tu longs spyod /
phor bu gcig tu chang rnam pa mang po 'thung /
me tog 'thog /
'thog tu 'jug /
phreng ba brgyud /
brgyud du 'jug /
me tog rna rgyan 'ching /
'ching du 'jug /
gar byed /
byed du 'jug /
glu len /
len du 'jug /
rol mo'i cha byad 'bud /
'bud du 'jug /
mchong /
brgal /
rkang pa gcig bskum ste skor bar byed /
lag 'gros kyis bskor /
nya tshar phyis bskor /
chu dgags /
shing gtong /
chu la sbal pa'i skad 'byin /
chu la rda'i sgra 'byin /
glang po che dang /
khrung khrung dang /
rta dang /
khyu mchog dang /
rma bya dang /
khu byug gi skad 'byin @# / /
gzhan yang dge sbyong gi las min pa byed de /
de dag gi spyod tshul dang log par sgrub pa des ri nag por dge slong ma 'ongs pa dag mi 'od zhing 'ongs pa rnams kyang mi 'dod par ri nag po'i gnas 'dor bar byed do / /
ri nag po na gnas pa'i khyim pa rnams 'phya ba de gsol bas /
mtho 'tsham pa dang sogs / /
khrus byed pa'i ltung byed ni /
rgyal po'i khab na chu dron gsum yod pa'i gcig tu rgyal po /
gnyis par btsun mo /
gsum par grong mi khrus byed de /
rgyal pos /
bdag gis ston pa nyan thos dang bcas pa la yo byad thams cad kyis bstabs na /
khrus kyis ma bstabs pas bstab po snyam nas /
ston pa la /
bdag khrus bkyid pa der 'phags pa rnams khrus mdzad cing /
de'i tshe bdag sdod la /
bdag khrus byed pa'i tshe 'phags pa rnams gzhes shig /
gang du btsun mo rnams khrus bgyid pa der 'phags ma rnams snga ma bzhin no zhes zhus nas song ngo / /
drug sdes /
rgyal po dad na dad pa ji lta bu brtag snyam nas der song ste gnyis khrus byed /
bzhis grogs byed /
de bzhin du res mos byas nas khrus byed do / /
rgyal pos lta ba btang bas mthong nas /
khri'u tshugs shig bsdad do / /
bsdad nas yang yang lta ba btang /
yang de ltar byed nas /
de dag nga la mtho 'tsham gyis chu 'on cig khrus bya'o zhes dbang bskur ba'i khrus byas te /
ston pa'i spyan sngar phyag 'tshal nas chos mnyan par song ngo / /
ston pas kun dga' bo la rmed de /
rgyas par gsol bas /
khrus mi bya'o / /
de phan chad khrus ma byas pas dri ma'i rdzab kyis gos pa'i lus dring bar gyur nas /
ci'i phyir khrus mi mdzad /
ma gnang ngo / /
dri ma'i rdzab 'chang bas dag bar 'gyur ram zhes pa de gsol bas /
zla ba phyed phyed cing khrus bya'o zhes gsungs pa dang sog dge slong rnams tsha bas rid pa dang /
ci'i phyir rid /
tsha bas so / /
ci'i phyir khus mi mdzad /
ma gnang ngo / /
gsol bas /
tsha ba'i dus ma gtogs so / /
dge slong nad pa zhig sman pa la bstan pas /
nyin re zhing khrus mdzod cig /
ma gnang ngo / /
khyed kyi ston pa sogs 'dra /
na pa'i dus ma gtogs so / /
dge slong rnams mchod rten gyi las byas pas 'dam rdzab kyis gos pas /
khrus mdzad na ci nongs /
ma gnang ngo / /
gsol bas /
las ma gtogs so / /
dge slong lam gyis dub nas nyal bas /
khyim pas /
bstan pa la gcig tu brtson pa sogs 'dra /
lam ma gtogs so / /
dge slong rlung gi rdul gyis gos pa mthong nas /
khus mdzad na ci nongs sogs 'dra /
dge slong rnams char dang /
rdzi char gyis lus khra bor gyur ba mthong nas sogs 'dra /
de gsum gyi dus ma gtogs so / /
bslab pa la gus pa'i bsngags pa brjod nas /
@# / /
snga ma ni bcas pa yin la /
'di gnang ba ste /
zla ba phyed pas bzlums par khrus byed na ltung byed do / /
sog nas /
nyes byas so / /
chu ma yin pa sogs gnyis zhub nas so /
dge slong kha cig chu klung brgal ba dang /
kha cig skam po'o snyam nas chu la ltung ba dang /
brgyal ba dang chus btab nas 'gyod de gsol bas /
don gzhan la gzhol bas sogs /
ljongs kyi rung ba ni /
a sma sogs /
chog btsan po sogs zhu ba nas so / / / /
bcu tshan bdun pa la sdom ni /
dud 'gro 'gyod pa sor mo dang / /
rtse dang lhan cig dngangs byed dang / /
sbed dang gdeng med gzhi med dang / /
skyes pa med par lam 'gro ba'o / /
dud 'gro gsod pa'i ltung byed ni /
ston pa mnyan yod na'o / /
'char ka bsod snyoms la zhugs nas 'phong sar phyin pa dang /
'phong gi slob dpon med par khye'u dag 'khod pa la /
ci byed /
'phong slob bo / /
legs te khyed kyis sgyu rtsal mchog las brgal to / /
blta'i g.yas 'phong g.yon 'phong dang /
mda' lnga 'phang ba byos shig /
da dag gis byas pa dang /
de lag ba 'dril /
bzhin sgyur ro / /
ci'i phyir /
da dung khyed kyi slob dpon gyis kyang mi shes na khyed kyis shes re skan /
'phags pas mkhyen nam /
sa'i steng na kho bos mi shes pa'i bzo dang las gyi gnas gang yod /
'o na mdzod cig /
gzhu 'on cig /
de dag gis gzhu phul ba dang /
'di ras bal gyi gzhu 'dra'i gzhug zhan 'o na cig |gzhu gnyis pa dang gsum ba phul ba dang /
'di'ang ras bal gyi gzhu 'dra yis /
khyed kyi slob dpon gyi gzhu 'on cig /
de phul ba dang /
'di'ang tshod yod pa zhig go zhes gzhu de ras bal gyi gzhu bzhin du brdungs te rgyud sgra sbrengs pa dang /
de'i tshe nam mkha' la bya rog rgyu ba mthong nas /
'di'i khar bsnun la rku btung byung ngam| rkub tu bsnun la khar dbyung /
de dag na re /
rkub tu bsnum na mkhar d+kh+yung du gsol /
'char kas phyogs bzhir mda' re 'phangs pa dang bya rog de la gyen du bltas ba'i rkub tu mnga' gcig bsnun te khar phyung nas bya rog des la lhung ba dang /
de dag ya mtshan skyas nas sems khong du chung do /
khu dag bzo 'di ltar bslab ba'am /
yang na slob dpon gzhan btsal gyi /
'bras bu med pa'i spun pa 'phyar zhing 'khod de ca rung zhes smras nas song ngo / /
de dag sems khong du chud pa dang de dag gi slob dpon 'ongs nas /
ci'i phyir sems @# / /
khong du chud /
'phong slobs shig /
de dag lag pa 'dril bzhin sgyur ro / /
khye'u dag /
sngon ma byung ba'i rnam 'gyur 'di byung na 'dir su 'ongs /
'char ka'o / /
des ci byas /
mda' lnga 'phang pa byas te bya rog 'di'i rkub tu bsnun nas khar byung ngo / /
des byang chub sems dpa'i 'phod sar bslabs pas rab tu ma byung na 'dzam bu gling gi 'phong gi slob dpon du 'gyur ro / /
'on kyang kho bos ci shes bslobs la lhag ma gzhan du slobs shig /
des bsams pa /
de yang yang bdag la mtho 'tsham par 'gyur bas mi dga' bar bya'o snyam nas khye'u de dag la smras pa /
khyed phyogs mtshams su 'char ka'i snyan pa grags par 'dod dam /
'tshal lo / /
'o na 'char ka bsod snyoms la zhugs pa'i tshe bya rog gi ro 'di smyug ma ring po'i rtse mo la thogs te de'i phyi bzhin du seng la mi thams cad la /
'char kas mnga' lnga'i sbyor bas bya rog bsad pa 'di yin no zhis sgrogs shig /
gal te /
phyir lo gcig zer na'ang ma ldog cig /
phyi de nyin par 'char ka bsod snyoms la zhugs pa'i phyi bzhin song nas mi thams cad la bsgrags pa dang /
'char ka na re /
ci'i phyir kho bo la mtho 'tsham phyir lo gcig /
'on kyang phyir ma log par bsgrags pas khyim pa rnams /
dge sbyong 'di dag ni srog gcod pa las ma log pa ste /
bags pa dang sha dang rgyus pa dang rus ba'ang dgos par mi rung ba gsod pa la ltos /
su zhig 'di dag la bsod snyoms sbyin par sems zer nas 'phya ba de gsol bas /
byung ba 'di dang sogs /
gsod pa'i nas /
shi na 'o / /
sems can gyi gzugs sogs zhu ba nas / /
'gyod pa skyed pa'i ltung byed ni /
ston pa mnyan yod na'o / /
mo'u dgal gyi bus nye bar 'khor la sogs pa bcu bdun sde rab tu phyung bsnyen rdzogs byas pa'i tshe de dag drug sde la brten no / /
'char kas /
bcu bdun sde tshur shog 'di dang 'di gyis shig /
khyod mkhan slob yin nam ci mi byed do / /
'o na ci byed ces gnya' ba nas bzung nas phyi rol du bskrad do / /
de dag gis smras pa /
bdag cag drug sdes brnyes pa de ni thos pa nyung ba las gyur ba yin gyis thos pa 'dzin du 'dod dang /
phyin chad drug sde la 'dri mi dgos par 'gyur ro zer nas dge slong zhig gi gan du song ste /
bdag cag klog tu stsol /
des klog tu bcug pa dang /
nye dags smras pa /
'char ka /
bcu bdun sdes bsnyen bkur mi byed pa ci yin /
kho bos bskrad nas thos pa 'dzin no / /
khyod kyis sprul nyal ba lcag gis bzhus so / /
glen pa de dag thos pa nyung na bdag cag la brten gyi /
sde snod gsum shes shing pha rol gnon par gyur ba'i tshe bdag cag la gnod par 'gyur ro / /
'char ka na re /
kho bos de dag thos pa mi 'dzin pa dang /
thos pa bzung ba las nyams par bya'o zhes de dag gi gan du song nas /
kye bcu bdun sde /
shin tu rtson 'grus brtsams sam /
brtsams so /
brtson 'grus kyis ci bya /
thos pa gzung ngo / /
thos pas cir 'gyur /
mang du thos par @# / /
'gyur ro / /
des cir 'gyur /
dbang po smin par 'gyur ro /
des cir 'gyur /
nges pa la 'jug pa dang /
zag pa zad par 'gyur ro / /
'gyur re skan /
ci kho bo cag 'tshams med byas sam /
dge rtsa chad /
de gnyis min te /
lo nyi shu ma lon par bsnyen par rdzogs na rdzogs pa ma yin zhes gsungs pa ma thos sam /
khyed cag lo nyi shu ma lon par bsnyen par rdzogs pas nges pa la 'jug pa dang /
zag pa zad par 'gyur re skan /
de dag sems khong du chung cing 'dug pa dang slob dpon de 'ongs nas /
ci'i phyir sems khong du chud /
lhogs shig /
ci bya sogs sngar dang 'dra /
khyed la su zer /
'char ka'o / /
don nyung du dag 'phya ba de gsol pas /
byung ba 'di dang sogs /
khyed bsnyen par nas /
nyes byas so'i bar ro /
gag tshil byed pa'i ltung byed ni /
ston pa mnyan yod na'o / /
mo'u dgal gyi bus bcu bdun sde rab tu phyung ba'i tshe gcig las su bskos pa na thams cad kyis bsdongs nas las byed do / /
dus gzhan zhig na thams cad mtshan thog thag chos nyan pa byung nas /
der thams cad bsdongs te tron byas so / /
phyi de nyin par bsro khang du chos nyan pa byung nas der yang thams cad bsdongs te tron byas so / /
de'i phyi nyin bcu bdun sde'i gcig la dge skos bab pa dang /
de'i nyin thams cad kyis gtsug lag khang brgyan te 'khod do / /
de nub bcu bdun sde'i gcig /
bdag chad pas nyal gyi mi bcu drug gis tron nus snyam mo / /
de bzhin du bcu drug po thams cad kyis nyal lo / /
dge skos gcig bus mtshan thog thag las byas te /
nam langs pa dang mar me'i rkong bu bsdus /
sgo phye /
chag chag btab /
stan bshams /
spos brims nas ga d+he brdungs so / /
bcu drug po gan d+he'i sgras gnyid sad nas 'bos pa dang /
dge skos de gcig bu phar rgyug tshur rgyug byed pa mthong nas phan tshun smras pa /
yu bu ca gsus kyang 'di'i grogs ma byas sam /
gcig na re /
bdag chad pas nyal gyi /
mi bcu drug gis tron nus snyam mo / /
gzhan thams cad kyang de skad zer ro / /
kho bo cag gi 'phral gyi bya ba thams cad la 'di thog mar 'gro ba yin na /
bdag cag gis grogs ma byas pa ma legs kyis zan zos ma thag bzod pa gsol zer nas / /
gzhon pas rkang ba la gtugs rgan pas mgul nas 'khyud de /
bzod pa gsol lo byas pas cang mi smra bar 'dug ches bshes pa zhig gis gag tshil byas pas /
bgad de /
bzod do zer ro / /
de dag gis /
de ni thabs legs yin no snyam nas thams cad kyis ga gi tshal byas pas de rlung gyen du 'chugs te shi'o / /
de dag gtad cing mya ngan bye ba dang / /
ci'i phyir mya ngan byed /
bdag cag sngon bcu bdun sde yin na /
da bcu drug sder gyur cing pham pa'ang byung ngo / /
ma legs so zhes zer ro / /
gzhan dag gis mthong nas smras pa /
bcu bdun sde 'di dag ni sog ma'i me bzhin du skad cig gis shi bar gyur te /
yud tsam gyis dgod cing yud tsam gyis sems khod du chud cing 'khod do zhes @# / /
zer yang mya ngan gyis gdungs pas cang mi smra'o / /
'char kas mthong nas /
bcu bdun sde dag| ci'i phyir sems khong du chud /
kho bo cag da dung yang bcu bdun sde yin snyam mam /
ci'i phyir /
skabs de rgyas bar brjod pa dang don nyung du dag 'phya ba de gsol bas /
byung ba 'di dang sogs /
sor mos ga ga tshil byed na ltung byed do / /
chu la rtse ba'i ltung byed ni /
ston pa mnyan yod na'o / /
bcu bdun sde'i nye bar 'khor gyis dgra bcom pa thob nas /
grogs dag la dge ba'i rtsa ba yod cing bdag la rag lus par mthong ste bcu drug po gzhan dag gdul ba'i phyir du de dag gi phyi bzhin du 'brang ba na de dag chu tshags dang bum pa thogs nas chu klung gnas can du song ste chu btsags nas gos phud de chur zhugs nas steng du 'byung ba dang /
'og tu nub pa dang /
tshu rol gyi 'gram nas pha rol gyi 'gram du 'gro ba sogs dang /
chu srubs 'dren pa dang /
dgod pa ga dang /
'phyar g.yeng dag byed do / /
nye bar 'khor yang shes bzhin du khrus byas te chu klung brgal nas chos gos bgos te sdod do / /
rgyal po gsal rgyal steng gi khang bzang na btsun mo phreng ldan ma dang ltan cig 'dug pas bcu bdun sde chu la rtse ba mtheng nas phreng ldan ma la /
yon gnas kyi mdzes pa la ltos shig /
lha de ni ngo mtshar mi che ste /
lang tshogs ra du gyur nas tshangs par spyod pa lags mod /
lha bgres nas kyang thugs ma byung ba ngo mtshar che'o / /
rgyal po skyengs nas cad mi smra'o| |de nye bar 'khor gyis shes nas de dag la smras pa /
rgyal po ma dga'i byung zhig dang de dga' bar bya'o / /
de dag byung nas gos gyon pa na nye bar 'khor gyis mos pa las byung ba'i ting nge 'dzin la zhugs nas de dag thams cad chu tshags dang bum pa dang bcas te steng gi nam mkha' la dong ba'i grib ma phreng ldan mas mthong nas rgyal po la smras pa /
lha yon gnas kyi mdzes pa la gzigs shig /
rgyal pos smras pa /
dgra bcom pa chu la 'phyar g.yeng gis rtse ba'i gnas med do / /
phreng ldan mas smras pa /
lhas de ni gsan na /
ston pas /
dge slong 'dug bzhin du nyon mongs pa dang bcas pa /
langs pa na nyon mongs pa dang bral bar mthong ste /
de bas na sems ni klog dang 'dra la /
ting nge 'dzin ni rdo rje dang 'dra pas nyon mongs pa rnams ni ye shes kyis 'joms so zhes gsungs pa ma gsan nam /
rgyal po thos pa nyung pas cang mi smra'o / /
de nas phreng ldan mas mi zhig la /
ston pa'i spyan sngar song la /
'phags pa 'di dag chu la 'phyar g.yeng gis mi lce ba'i bca' ba mdzad na legs so zhes gsol cig /
des de gsol bas /
byung ba 'di dang sogs /
chu la rtsen ltung byed do / /
bud med dang lhan cig nyal ba'i ltung byed ni /
ston pa mnyan yod na'o / /
ma 'gags pas dgra bcom pa thob nas /
ston pas bdag la phan pa mdzad na /
bdag gis ci byas na lan lon par 'gyur snyam nas bsams pa /
gdul bya btul na lon par shes nas ston pa la /
ljongs rgyu bar 'tshal lo / /
@# / /
ston bas de'i sems thugs su chud nas /
khyod song la ma bsgral ba rnams sgrol cig /
ma 'gags pa ri brags shig tu song ba dang /
de na khyim bdag cig la bu gnyis dang bu mo gcig yod nas /
bu gnyis kyi khyim phub cing bu mo bag mar btang ngo / /
re zhig na khyim bdag de shi /
bu mo de'i khyo shi nas ming bo gnyis kyi khyim du gnas shing skyes pa gzhan dang spyod do / /
de na ming bo de gnyis gtso bor grags pa yin te /
de gnyis 'ga' zhig dang 'thab pa na 'thab zla de na re /
khyed gnyis kyang smra'am /
khyed kyi srid mo skyes ba gzhan dang spyod do / /
de gnyis kyis srid mo la /
de skad zer gyis dam byed cig /
sring mo na re /
bdag tshul khrims dang ldan pa lags na /
brdzun ma dag bdag la skur ba'o / /
dus gcig na de la sems can zhugs nas ming bo gnyis kyis smras pa /
khyod na re /
bdag tshul khrims dang ldan pa la brdzun ma dag skur ba'o zer na 'di ga las byung /
'di ni sems can spyi brtol can zhig nan gyis bdag gi mngal du zhugs ba'o / /
de bcas pa na spyi brtol can du ming btags /
de'i ma la'ang spyi brtol can gyi ma zhes grags nas /
de mid bo gnyis kyis gnas gzhan du bzhag go /
ma 'gags pa der sod nas bsti gnas brnyas pa dang khye'u dag gis smras pa /
sbyi brtol can gyi ma la g.yor cig des de la bsti gnas brnyas pa dang bsti gnas phul te stan bshams nas /
'dir bzhugs shig ces smras so / /
de der 'dug pa dang des chu khyer te /
zhabs bkru bar bgyi'o / /
kho bo bud med kyis rkang ba mi bkru'o / /
snum khyer nas /
zhabs bsku'o / /
bud med kyis mi skud do / /
zan khyer te /
bshos gsol cig /
dus ma yin par mi za'o / /
des mal bshams pa dang der skyil krung bcas nas 'dug pa dang /
des bud med kyi g.yo sgyu dag bstan pa dang ma 'gags pa dbang po dag 'bebs so / /
'di chad pas nyal du bcug ste nam phyed na 'gro'o snyam nas song ste 'khyud pa dang /
de nam mkha' la 'phags nas cho 'phrul bstan pa dang dad nas chos bstan pas rgyun zhugs thob bo / /
sang 'di nyid du gdugs tshod gsol bar ci gnang /
sgo bcad nas sbyin na bza'o / /
de bzhin byas nas bsod snyoms drangs pa dad /
de'i tshe ming po gnyis gzhan dang 'thab pa na /
khyed kyi srid mo ya mtshan can sna tshogs dang ldan pa'i mchod sbyin byed pas shAkya'i dge sbyong yang ma btang ste /
kha tsang zhugs na da dung yang ma byung ngo zhes zer ro / /
de gnyis /
bdag cag mis brnyas pa thams cad 'di'i le lan yin gyis de gsad do snyam ral gri shubs nas phyung ste de'i khyim logs su brgyugs pa dang /
srog chags brgya stong du ma kha cig ltad mo dang /
kha cig sngon gyi dge rtsas bskul nas de gnyis kyi phyi bzhin song ba dang /
ma 'gags pas /
sring mo| kho bo phyir 'byung gis khyod kyis sgo chod cig /
de phyir byung ba dang des sgo bcad do /
ma 'gags pas steng gi nam mkha' la 'phags nas rdzu 'phrul bstan pas /
@# / /
so skyes ni rdzu 'phrul la sems gtod pa yin pas sogs gzhan dang 'dra ste /
de rnams la chos bstan pas srog chags nyi khris rgyun zhugs dang /
kha cig gis phyir 'od sogs dang /
sems skyed gsum dang /
dkon mchog gsum la dad par bkod do / /
des skyed mos tshal zhig tu mtshan mo 'dug pa dang /
chom rkun ba lnga brgya tsam yang der zhugs nas gcig gis ma 'gags pa sdong po yin no snyam nas de'i steng du mda' bzhag ste /
phyir len pa na /
bzhin bzang| sna sbrang chos gos la thogs kyis chos gos mi ral bar dal bus long zhig /
des smras pa /
khyod su yin /
dge sbyong ngo / /
su'i /
shAkya'i 'o / /
bkra mi shis pa mthong gis gsad do / /
de'i dmag dbon de ma 'gags pa'i bran yin pas des skad las shes nas /
ma 'gags pa lags sam /
yin no / /
'di ma gsad cig /
'di skal ba bzang bo rab tu byung ba yin te /
'di'i ming gis tshong ba lnga brgya rgya mtsho nas gru bo che grub bo / /
de ji ltar shes| do mod bdag cag gis ci'ang ma thob na gsad kyi /
thob na mi gsad do zhes srung mi bzhi bzhag ste /
'di bros ta re zer nas grong 'joms su song ngo / /
ma 'gags pas smras pa / /
bzhin bzang dag| go phud cig /
khyod 'bros so / /
khyed bzhi 'khod na kho bo ji ltar 'bros /
de dag gis go phud pa dang chos bstan pas bden ba mthong ngo / /
bdag gi grogs dag gis kyang chos 'di thob par 'gyur ram /
'gyur ro / /
des chom rkun pa rnams kyis khyim gcig kyang mi sad par byin gyis brlabs nas de dag gis las byas te phyir log nas /
rab byung de ga re /
des ci bya /
kho bo cag gis las byas te lhags pas de la bsnyen bkur bya'o / /
go phud la 'dug dang chos bstan par bya'o / /
bdag cag 'dzin pa mi 'ong ngam /
mi 'ong ngo / /
de dag gis go phud pa dang chos bstan pas de thams cad kyis bden pa mthong ngo / /
bdag cag gis nga ni til gyi phub ma tsam yang ma byin par mi len na rdzas 'dis ci bgyi /
de nyid du deng la zhog cig /
bdag cag 'dzin pa mi 'ong ngam /
mi 'ong ngo / /
de dag gis dar dong ste rdzas de dag phyir bzhag go /
lha zhig gis ri prags pa rnams la /
khyed ma bcom pa de 'phags pa'i mthu yin gyis deng la chos nyon cig /
de nas srog chags brgya stong du ma ltad mo dang sngon gyi dge rtsas bskul nas chos nyan pas srog chags khri nyis stong gis rgyun zhugs thob /
kha cig gis phyir 'od sogs dang /
byang chub gsum du sems bskyed do / /
de nas chom rkun pa lnga brgyas /
bdag cag rab tu byung ba dang bsnyen bar rdzogs ba 'thob na ston pa'i spyan sngar tshangs bar ba spyad do / /
de dag ston pa'i spyan sngar khrid nas phyin pa dang /
ston bas ma bgags pa thag ring po nas 'ong ba gzigs te /
dge slong dag| khyed kyis ma 'gags ba thag ring bo nas 'ong ba mtheng ngam /
btsun pa| mthod do / /
'di de bzhin gshegs pa la skyes dang bcas shing 'ong ste gdul bya'i skyes las mchog gzhan med do zhes gsungs nas de dag tshur shog gis bsnyen par rdzogs @# / /
shing dgra bcom pa thob po / /
dge slong rnams kyis /
'phags pa| bde bar brgyus sam /
cung zad bde /
cung zad sdug bsngal lo / /
ji ltar /
gdul bya'i bya ba byas pa de ni bde bar brgyus pa yin no / /
had por de'u bsad pa de ni sdug bsngal bar brgyus pa yin no / /
ci'i phyir /
des skabs de rgyas par brjod pa dang /
bud med dang lhan cig nyal du rung ngam /
mi rung bas nyes dmigs byung ngo / /
de gsol pas /
byung ba 'di dang sogs /
yang dge slong gang bud med dang lhan cig gnas gcig tu nyal nas ltung byed do / /
ston pa la zhus pa /
ma 'gags pas las ci bgyis na phyug por skyes shing rab tu byung nas dgra bcom pa thob ste gdul bya'i bya ba de snyed bgyis /
sangs rgyas 'od srung gi bstan pa la 'di rab tu byung nas slob ma lnga brgya yod cing skye bo'i tshogs kyang de la dad do / /
dus gcig na de na nas lhan cig gnas pa dang nye gnas kyis /
mkhan pos yon tan gyi tshogs 'ga' thob bam /
ma thob po / /
mkhan pos smon lam ji ltar btab /
bram ze'i khye'u bla ma sangs rgyas pa'i bstan pa la rab tu byung nas dgra bcom pa thob par gyur cig ces smon lam btab po / /
de dag gis kyang /
bdag cag kyang mkhan po la brten nas ston pa de'i bstan pa la rab tu byung ste dgra bcom pa thob par gyur cig ces smon lam btab po / /
skye bo'i tshogs kyis kyang de na ba thos nas sngar ltar zhus pas sngar ltar gsungs nas /
bdag cag kyang khyed la brten nas bden pa mthong bar gyur cig ces smon lam btab pa de'i mthus so / /
ma 'gags bas las ci byis pas lha'i mig dang ldan /
skye dgu'i tshe lo bzhi khri ba la sangs rgyas 'khor ba 'jig mya ngan las 'das nas rgyal po mdzes pas de'i mchod rten rin po che bzhi las byas pa rgyar dpag tshad gcig pa /
dbangs su dpag tshad phyed pa byas nas dus ston byas pa dang /
chom rkun bl+nga brgya der lhags pa'i dmag dpon gyi lham ral nas de dang mi ring ba na dri gtsang khang zhig na mar me mi gsal ba mthong nas der song ste lham drub par brtsams pa dang mar me mi gsal bas /
snying bo bskul bas gsal por gyur te sku gzugs mthong bas dad nas dbyig gis mchod pa byas te /
dge ba 'dis bdag lha'i mig dang ldan bar gyur cig ces smon lam btab pa yin la /
lha'i mig can gyi mchog tu lung bstan pa ni sangs rgyas 'od srung gi bstan pa la 'di rab tu byung ba'i mkhan po de sangs rgyas 'od srung gis lha'i mig can gyi mchog tu lung bstan to / /
'dis tshe ji srid par tshangs bar spyad kyang yon tan gyi tshogs ma thob pas 'chi ba'i tshe /
dge ba 'dis bcom ldan 'das shAkya thub ba'i bstan pa la rab tu byung nas dgra bcom pa thob ste lha'i mig can rnams kyi mchog tu lung ston par gyur cig ces smon lam btab pas so / /
dngangs par byed pa'i ltung byed ni /
ston pa mnyan yod na'o / /
mo'u dgal gyi bus bcu bdun sde rab tu byung ba nas 'char kas /
yongs su nyams par bya'o zhes pa'i bar sngar dang 'dra /
@# / /
bcu bdun sdes me khang du mar me btsugs nas kha ton byas pa dang /
'char kas la ba spu phyir bstan nas mar me bsad de /
'byung bo'o zhes smras pa dang dngags shing skrag nas phyir byung ste mtha' gcig tu 'khod do / /
slob dpon des mthong nas /
ci ste kha rog 'khod /
bdag cag mi ma yin gyis gtses so / /
'di na gnod sbyin gos sngon po gyon pa lnga brgyas srung pas mi ma yin med kyi gnas ngan len kun du spyod pa dag gis bsdigs so snyam nas /
mi ma yin de 'dzin 'dod dam /
'tshal lo / /
me khang gi grwa bzhir mar me btsugs te rdzams khob la dbus su mar me btsugs nas kha ton gyis dang /
de 'ongs te dbus kyi mar me bsad nas /
'byung bo'o zer ba na sgo chod la me khang gi grwa bzhi'i mar me phye la zung zhig /
de dag gis de ltar byas pa dang /
'char ka las spu phyir bstan te gyon nas me khang du zhugs te dbus kyi mar me bsad nas /
'byung bo'o zhes smras pa dang /
de dag gis sgo bcad nas mar me phye ste bzung nas brdegs pa dang /
'char ka'o zhes zer ba dang /
khyod kyi snying lam na 'char ka kho bo cag gi grogs yin pas /
de yin no byas na gtod snyam mam /
mi ma yin ches che ba bsad kyang sbom bo yin pas ltung ba bshags par bya'o| |te phor brdeg go zer nas /
te bor gtal gtal te btang nas 'char kas 'phyes 'khrud de rang gi gnas su phyin nas phyi nas de nyin par lus 'thu mar gyis bskum nye byas te khri la nyal ba dge slong gis mthong nas /
ci nyes /
kho bos ku re cung zad bgyis so / /
ci byas /
des skabs de brjod pa dang /
khyod dge slong la dngangs par byed du rung ngam /
mi rung bas nyes dmigs 'di'o / /
de gsol bas /
byung ba 'di dang sogs /
yang dge slong gang dge slong la dngangs par byed dam byed du 'jug na tha na bzhad gad bya bar bsams kyang rung ste ltung byed do / /
sbed ba'i ltung byed ni /
ston pa mnyan yod na'o / /
khyim bdag gcig gis sangs rgyas dge 'dun dang bcas pa gdugs tshod la spyan drangs nas gshegs so / /
drug sde dang bcu bdun sde phyi bzhin 'brang zhing dong ngo / /
la mkhan rdzing zhig mthong nas bcu bdun sde la /
khyed nged dang 'gran na tshur shog / /
hu'i nang du yun ring du nub cing 'dug su yod? blta'o / /
de ltar bya'o zhes thams cad chur zhugs pa dang nye dga' chu nas 'thon te bcu bdun sde'i gos sa 'bus ba zhig gi 'og tu sbas nas drug sde gos gyon te myur bar song ngo / /
bcu bdun sde chu'i steng du byung ba dang drug sde mi snang nas /
de dag gis pham par bus na mi rud do zhes chu'i 'og tu zhugs so / /
de dag yang dang yang du steng du byung ste bltas na drug sde mi snang nas /
de dag da dung chu'i nang na 'dug go snyam ste /
drug sde'i gos sbas nas 'dod do zhes bgros pa dang /
gos gcig kyang mi snang nas /
de dag gis bdag cag la mtho ba tsams so zhes mtha' gcig tu 'khod pa dang /
shA ri'i bu dang mo'u dgal gyi bu gnyis 'khor lnga brgya dang bcas pa der lhags pa dang /
shA ri'i bus bcu bdun sde rdzing bu'i 'gram na rtse zhing 'dug pa mthong nas mo'u dgal gyi @# / /
bu la| slob ma rnams kyi 'byor ba la gzigs /
bdag gi mchid mi nyan pas ji ltar bya /
gzhon nu dag| gdugs tshod yol na mi rung gis chu rgol cig dang 'dong ngo / /
drug sdes bdag cag gi rad pa dag sbas so / /
des blangs te byin no / /
bcu bdun sde gos gyon nas der dong ba dang dge slong rnams na re /
shA ri'i bu dang mo'u dgal gyi bu gnyis gdul bya'i dbang gis yin na /
khyed cag ci'i phyir ma 'ongs /
kho bo cag la mkhan pos ma dgongs na zan bcad par 'gyur ro / /
ci'i phyir /
skabs de brjod pa dang de gsol bas /
byung ba 'di dang sogs /
yang dge slong gang dge slong ngam /
dge slong ma'am /
dge slob ma'am /
dge tshul lam dge tshul ma'i lhung bzed dam /
gos sam /
dra ba 'am /
phor bu 'am /
ska rags sam /
dge sbyong gi 'tsho ba'i yo byad gang yang rung pa sbed dam sbed du 'jug na ltung byed do / /
dge slong zhig gis dge slong gi lag tu gos bcol nas 'jigs pa byung ba dang rang gi sbas /
de'i ma sbas bas rkun pos khyer nas phongs pa de gsol pas /
de 'dra'i rkyen ma gtogs so / /
gdeng med par sbyod ba'i ltung byed ni /
ston pa mnyan yod na'o / /
drug sde'i 'char kas dgra bcom pa thob /
'dun pa ko'u shAm+bIr snying las chung ngus 'dug /
nab so dang 'gro mgyogs shi /
dga' bo nye dga' gnyis tshogs na 'dug pa dang nye dga' rgas nas slob ma rnams mi nyan /
des chos gos bkru ba dang kha sgyur ba mi nus bas /
thabs shig bya'o snyam nas /
slob ma la la la snam sbyar /
la la la chos gos /
la la la mthang gos byin no /
bkrus la kha bsgyur te dbul lo / /
kho bo rgas pas khyed kyi yin no / /
de dag gis rang gi sred bas bkrus kha bsgyur ro / /
der ston pas /
ko sa lar 'gro 'dod pa dag chos gos kyi las gyis shig ces gsungs nas de rnams kyis dga' bo la /
chos gos mkhan po la gtams so / /
bdag cag ston pa dang lhan cig mchi'o / /
kho bo ni rtswas bcings na'ang dus byed par 'gyur ba yin bas mdza' bo gzhan la thoms shig /
bdag cag la mkhan po las lhag pa'i mdza' po su mchis /
nyid kyi phyag tu gzhag go /
'o na mtshan ma thob la zhog cig phyis blang bla'o / /
de dag ston ba dang lhan cig song ba dang nye dags gtur bu zhig nas snam sbyar phyung ste dri ma can du gyur ba tsam du gyon cing gtur bu de nyid du bcug nas bzhag go /
de bzhin du thams cad la byas so / /
phyis ston pa mnyan yod du byon pa dang /
de dag gis chos gos gzhan gyon la 'dong ngo snyam nas der phyin te phyung bas dri ma can du gyur bas ngo ma shes nas /
mkhan po| 'di dag lags sam /
mtshan ma thob cig blang bla'o zhes ma smras sam /
gcig gis srubs las shes nas /
mkhan bos spyad dam /
sbyad do / /
bkren pa| mi dga' bar bya'o / /
'di bas lam gyi chos gos bzang snyam gyon nas song ba dang /
gtams pa ci'i phyir mi gyon /
de bshad pa dang 'phya ba de gsol bas /
@# / /
byung ba 'di dang sogs /
yang dge slong gang dge slong la gos byin nas de'i 'og tu gdeng med par sbyod na ltung byed do / /
skur ba 'debs pa'i ltung byed ni /
ston pa 'od ma'i tshal na'o / /
gyad bu nor rdzing bu rdo rtsigs can gyi 'gram na nyin mo gnas so / /
ud pa la'i mdog de la chos mnyan pa'i phyir 'ongs pa dang /
de'i tshe mdza' bo dangs las skyes gnyis kyis phyag dar khrod cig rnyed pa rdzid bu rdo rtsigs can du bkrus nas nyi ma la bting ste 'khod do / /
gyad bu nor gyi chos gos kyi grwa rlung gis bskyod nas ud pa la'i mdog gi mgo la g.yogs so / /
de mdza' bos mthong nas /
sa las skyes| gyad bu nor la reg pa'i dge 'dun lhag ma byung gis dge slong rnams la brjod par bya'o / /
sa las skyes kyis smras pa /
de'i tshe'ang bdag cag gnyis gnas dbyung gi las byas na /
da yang gnas dbyung gi las byed du 'jug gam /
de'i tshe yang dag pa ma yin gyi /
da ni yang dag pas yin te /
lan bu ni skra dang de dang 'brel ba'i gos yin no zhes ma gsungs sam /
'di la brdzun ga la yod tshur shog /
dge slong rnams la brjod par bya'o / /
sa las skyes mdza' bos bslus nas dge slong rnams la smras pa /
bdag cag gnyis kyis gyad bu nor la ud pa la'i mdog dang lhan cig reg pa'i lhag ma byung ba mthong ngo / /
dge slong rnams kyis smras pa /
khyed gnyis lha dang mi btang nas ngan song du gnas sam /
ci dge slong dgra bcom pa la gzhi med par lhag mas skur ba 'debs sam /
de ni bdag cag gnyis kyis mnyes kyi mig gis mthong bas mig dbyung bar bya grang /
ston pas /
de gnyis la /
ci mthong /
ji ltar mthong /
gang du mthong /
ci'i phyir der phyin pas mthong zhes glengs shing rtogs shig /
brtags ba na /
gyad bu nor la dge 'dun lhag ma ma byung ste /
bdag cag gis 'dun ba dang /
zhe sdang dang /
gti mug dang /
'jigs pas smras so / /
de gsol bas /
byung ba 'di dang sogs /
yang dge slong gang khros shing zhe sdang bar gyur nas /
dge slong dag pa ltung ba med pa la gzhi med par dge 'dun lhag ma'i chos kyis skur na ltung byed do / /
bud med dang lhan cig 'gro ba'i ltung byed ni /
ston pa mnyan yod na'o / /
rgyal bo'i khab na thag pa spyi gcer ba zhes bas chung ma la yang yang khu tshur dang thal lcag gis rdeg go /
des khyim mtshes rgan mo zhig la /
bdag la khyim thab 'di yang yang rdeg gis bdag 'bros so / /
rgan mos smras pa /
bu ma btsas kyi bar du rdeg gi bu btsas nas byams bar 'gyur bas ma 'bros bar sdod dang kho mos bzlog go zer nas tha ga pa la smras pa /
bu mo 'di bros na mi rung gis yang yang ma rdeg cig ces smras kyang phyin chad yang yang rdeg go /
tha ga pa des tshong khang du chang 'thungs nas rang gi khyim du 'ongs te shin tu rdeg ba dang /
chung mas bsams pa /
bdag bu ma btsas gong du 'dis bsad na mi rung gis 'bros so snyam nas thag pa de gnyid log pa na sgo dang bo bye ba'i tshe bros so / /
dge slong zhig rgyal bo'i khab tu dbyar gnas nas @# / /
ston pa'i zhabs la phyag 'tshal du song ba dang bu mo des mthong nas /
'phags pa| gar bzhud /
mnyan yod du'o / /
bdag kyang lhan cig 'gro'o / /
de ltar gyis shig /
de gnyis song ba dang spyi gcer gnyid sad pan bu mo de mi snang nas rgan mo la dris pas / /
kho mos dang bo nyid nas /
de bros na mi rung gis ma rde gcig ces ma smras sam /
sgo ba la dris shig /
sgo ba la dris pas /
sgo dang po phye pa na song ngo / /
des da ba la 'dzegs nas bltas pas thag ring bor song ba mthong nas myur bar bsnyegs pa dang /
dge slong zhig dang lhan cig 'gro ba mthong nas /
bdag gcig bu yin la /
da lta bzung na 'di gnyis log ste bdag brdegs pa'i gnas yod kyi /
grogs rnyed pa na gzung ngo snyam nas ri brags shig na thag pa lnga brgya yod pa la /
kho bo'i chung ma phrogs kyis grogs kyis shig /
thag bdag ni mi rtog pa yin pas tha ga zangs lnga brgya thogs nas dge slong de shin tu brdegs /
lhung bzed dang phor bu dang 'khar ba bcag /
chos gos dral nas shi'o snyam du bor ro / /
bu mo des dge slong la smras pa /
khyed kyis rgyal po las gzhon nu'i spang ba thob pa lags kyis rgyal bo'i gan du bzhud la| |'di dag gi rkang lag gcad du gsol /
de dag skrag nas /
'phags par bdag cag la bzod pa mdzod cig /
dge slong gi snying ni mar dang 'dra bas bzod par byas so / /
bu mo na re /
'phags pa bzod kyang bdag mi bzod do / /
de dag gis smras pa /
khyod bdag cag gi nye du yin pas bzod par gyis shig /
khyed cag la bzod kyang sbyi gcer la mi bzod de bdag gis 'di'i rkang lag gcod du gzhug go /
'di la'ang bzod par gyis shig /
phyin chad mi rdeg na bzod do / /
des smras pa /
phyin chad mi brdeg go /
de ltar na bzod par bya'o / /
dge slong de mnyan yod du phyin pa na /
bde par brgyus sam /
ji ltar pa de /
tha ga pa dag gis had bor srog dang de'u phral lo / /
ci'i phyir /
skabs de brjod pa dang /
khyod skyes pa med par bud med dang lhan cig 'gror rung ngam /
mi rung bas nyes dmigs 'di byung ngo / /
de gsol bas /
byung ba 'di dang sogs /
yang dge slong gang skyes pa med par bud med dang lhan cig 'gron lam du 'gro na tha na grong bar du yang rung ste ltung byed do / / / /
bcu tshan brgyad pa'i sdom ni /
rku dang nyi shu ma lon dang / /
rko dang mgron dang bslab pa dang / /
'thab dang mi sma 'gro ba dang / /
mgus chad 'thung dus min pa'o / /
rkun ma dang lhan cig 'gro ba'i ltung byed ni / /
ston pa mnyan yod na'o / /
dge slong zhig rgyal bo'i khab tu dbyar gnas nas mnyan yod du 'gro ba na tshong ba dag mthong nas /
gar 'gro / /
mnyan yod du'o| |bdag kyang khrid cig /
de ltar bgyi'o / /
de dag 'gyod nas smras pa /
bdag cag shog ma 'dral bas dus dang dus ma yin pa dang /
lam dang lam gol bar yang mchi bas /
khyod kyis bdag cag dang lhan cig bzhud @# / /
mi spyod do / /
des smras pa /
khyed cag stong bar ram /
khur gyis 'dong /
khur gyis 'gro'o / /
'o na nga stong bar 'gro bas ci'i phyir mi nus /
'o na bzhud la phyogs 'dir bzhugs shig /
der bsdad pa dang| tshong ba de dag 'ongs nas de de dag dang lhan cig 'phags pas sho gam gyi gnas su phyin pa dang /
tshong ba de dag lam gol ba nas 'gro ba'i mdun du dge slong de'ang song ngo / /
sho gam pas mthong nas /
dge slong 'dis nyes so zhes de shin tu brdegs /
lhung bzed bcag /
chos gos dral nas shi'o snyam du bor ro / /
tshong bas dge slong la smras pa /
khyed kyis rgyal bo las gzhon nu'i spang ba thob pa lags kyis /
rgyal po'i gan du bzhud la 'di dag gi rkang lag gcod du chug cig /
de dag skrag nas /
'phags pa| bzod pa mdzod cig /
bzod do / /
tshong ba na re /
khyed bzod kyang bdag cag mi bzod do / /
khyed kyang bzod par gyis shig /
sho gam mi gcod na bzod do / /
mi gcod do / /
dge slong de mnyan yod du phyin pa dang /
bde bar brgyus sam /
ji ltar bde /
sho gam pas had bor de'u bsad do / /
ci'i phyir /
skabs de brjod pa dang /
rkun ma dang lhan cig 'gror rung ngam /
mi rung bas nyes dmigs 'di byung ngo / /
de gsol bas /
byung ba 'di dang sogs /
yang dge slong gang don 'thun rkun ma dang lhan cig 'gron lam du bgro na tha na grong bar du yang rung ste ltung byed do / /
ma lon par bsnyen par rdzogs par byed ba'i ltung byed ni /
ston pa mnyan yod na'o / /
mo'u dag la gyi bu chen pos nye bar 'khor la sogs pa bcu bdun sde bsnyen par rdzogs par byas pas tho rangs kyi dus su bkres nas dus so / /
ston pas gsan nas kun dga' bo la rmed pas rgyas bar gsol lo / /
dge slong dag lo nyi shu ma lon bar bsnyen par rdzogs par byed dam /
bgyid do / /
kun dga' bo| lo nyi shu ma lon pas tsha grang dang /
gzhan gyi tshig gi lam ngan pa smras pa dang /
sdug bsngal mi bzod cing /
zag pa dag la ji mi snyam par dang du len mi nus la /
nyi shu lon nas nus so / /
de nas byung ba 'di dang sogs /
yang dge slong gang gang zag lo nyi shu ma lon pa dge slong gi dngos por bsnyen par rdzogs par byed na ltung byed do / /
sa rko ba'i ltung byed ni /
ston pa mnyan yod na'o / /
drug sde dag sa rko rnang sgang bcur /
yur ba 'dren /
de dag byed du 'jug pa dang ma dad pa dag /
khyim pa dang khyad ci yod zer ba'i skabs de gsol pas /
byung ba 'd-i dang sogs /
yang dge slong gang rang gi lag gis sa rko 'am rkor 'jug na ltung byed do / /
mgron du gnyer ba las ring du 'dug pa'i ltung byed ni /
ston pa ser skyar byon nas n+ya gro d+ha'i kun dga' ra bar bzhugs pa'i tshe shAkya ming chen gyis thos nas zla ba bzhir yo byad thams cad kyis spyan drangs so / /
drug sdes /
dga' bo nye dga'| bza' ba dang bca' ba bzang po rnyed pa'i thabs bya'o zhes sman pa la /
bzhin bzang| kho bo cag @# / /
la nad ci yod bltos shig /
sman bas bsams pa /
'di dag ni dge slong hral bo dag yin pas zas 'dod kyi /
'thun par smra'o snyam nas /
khyed cag lam gyis dub pa lags bas snum pa gsol la de'i 'og tu bskab gsol cig /
de dag gis smras pa /
'di ni sman pa chen po nad dang nad kyi gzhi dang khams la mkhas ba rgyal po la mkho ba yin te /
bdag cag thams cad kyis dus gcig tu de ltar byas na myur du zin par 'gyur gyis gnyis kyis snum pag bsten la bzhis nad g.yog bya'o zhes gnyis kyis snum pag bsten cing bzhis nad g.yog byas pas zla ba gcig 'das /
de ltar res kyis zla ba gsum 'das /
bzhi ba la thams cad 'dus te zos bas zla ba bzhi 'das nas ston pa gshegs ston la spyan drangs pa dang nye dags phyag tshang ba la /
kho bo la deng khu sha dang khu ba dang sha tshod dag gyis shig ces sbrings so / /
phyag tshang bas smras pa /
bzla ba bzhi 'das nas gshegs ston la spyan drangs na /
khyed kyi byab da dung yang ma rdzogs sam /
nye dags smras pa /
bkren pa| ming chen kha shin tu chen pos sangs rgyas 'di lta bus spyan drang du rung na nye dags gtan du spyan 'dren par spro'o / /
de na re /
khyed cag zla ba bzhir sha dang 'khur ba sha stag zos kyang smod na /
gnas brtan dag gis zla ba bzhir a ru ra 'dru gcig kyang ma gsol bder ga shin tu dka' ba byed ba yin no / /
dge slong don nyung du dag /
ci'i phyir ha cang slong bar byed ces 'phya ba de gsol bas /
ha cang bslang bar mi bya'o / /
sngon grong med pa'i dgon ba na drang srong zhig 'dug ste /
de'i bsti gnas dang ha cang mi ring ba na rdzing zhig na klu gzhon nu zhig 'dug go /
drang srong de skyil krung gis 'dug pa'i tshe de drang srong de'i lus la lan bdun dkris te steng du gdengs ka chen po byas nas 'dug go /
drang srong de langs ba'i tshe na dpung rgyan dang rna cha la sogs pas brgyan te /
mdun du 'dug nas yo byad thams cad kyis stob po / /
drang srong de klu de'i lus kyi reg pas rid cing nyam chung bar gyur to / /
drang srong gzhan zhig der phyin nas /
khyod kyi bsti gnas 'di me tog dang 'bras bu dang nye 'khor phun sum tshogs pa yin na khyod ci'i phyir rid /
'di ltar ro / /
de phyin chad mi 'ong bar 'dod dam /
'dod do / /
de yo byad thams cad kyis stob pa na gtsug gi nor bu slongs dang /
klu rnams ser sna che zhing mi ster bar phyin chad mi 'ong ngo / /
des de la bslangs pas /
pha ma la dri'o| /
de ltar gyis shig /
des pha ma la dris bas /
nor bu 'di'i mthus bdag cag gis zas skom dang rgyan rnams rnyed kyis ma sbyin cig /
yang des phyin pa dang /
drang srong gis gtsug gi nor bu bslangs pas /
klus smras pa /
bza' dang btung dang de bzhin bgo pa dag /
nor bu 'di yi mthu las 'grub 'gyur bas / /
de phyir khyod la nor bu 'di mi sbyin / /
ha cang slong bas zhe sdang gnas su gyur / /
ha cang slong bas bdag la sdigs byed pa / /
ral gri rdo dang 'bru mar @# / /
bdar ba bzhin / /
gal te khyod gnas phyin chad bdag 'od na / /
bdag gi klang bir rdobs bsnun gyis shig / /
zer nas mi snang ba'i lam na 'dug go /
dud 'gro la'ang de ltar yin na mi la lta ci smos /
gzhan yang sngon drang srong zhig dgon pa'i gnas na 'dug pas der bya mang po sgra 'byin te /
bsam gtan gyi tsher ma ni sgra yin pas des sems rtse gcig pa ma thob po / /
drang srong gzhan zhig der 'ongs nas de la smras pa /
bsti gnas 'di me tog dang 'bras bu dang nye 'khor phun sum tshogs pa yin na khyod kyis sems rtse gcig pa thob bam /
bya mang po'i sgras sems rtse gcig pa mthob bo / /
bya de dag phyin chad mi 'ong bar 'dod dam /
'dod do / /
'o na nyi shu dgu'i mtshan mo rtswa'i me sgron sbor la shing ljon pa dag gi drung du songs /
sgong dag bza' 'o / /
phru gu dag bza' 'o zhes smros dang /
phyin chad mi 'ong ngo / /
des de ltar byas pa dang bya de dag /
drang srong 'di smyo'am ci snyam ste bya'i phru gu 'dab ma skyes pa rnams rim gyis song nas mthar thams cad song bas phyis mi 'ong ngo / /
dud 'gro'i skye gnas kyang ha cang bslangs bas mi snang ba'i lam du 'khod na mi rnams lta ci smos /
de bas ha cang bslang bar mi bya'o / /
de nas /
byung ba 'di dang sogs /
dge slong gis zla ba bzhir mgron du bos ba bdag gir bya'o / /
de las lhag bar bdag gir byed na ltung byed do / /
de nas ston pa rgyal po'i khab tu byon pa dang gzags can snying pos snon pa dge 'dun dang bcas pa spyan drangs so / /
bi li na da'i mag pas kyang ston pa 'od ma'i tshal na bzhugs pa thos nas zla ba bzhir yo byad thams cad kyis spyan drangs pas /
da de'i dang por rgyal pos spyan drangs so / /
de na ba bi lin da'i bu la / /
zla ba bzhir yo byad thams cad kyis bzhes par ci gnang /
ston pa la zhu'o zer nas zhus pas /
so sor mgron du bos pa bdag gir bya'o / /
dge slong phyis lhags pa rnams /
bdag cag rgyal pos ma bos snyam du bsod snyoms la zhugs pa dang rgyal pos mthod nas /
ci'i phyir bsod snyoms la bzhud /
'di dag phyis lhags pas rgyal pos mgron du ma bos so / /
yang dang yang du mgron du 'bod do zer ba de gsol bas /
yang dang yang du mgron du bos pa bdag gir bya'o / /
dge slong rnams /
rgyal po ni bya byed mang /
bdag cag ni nyung bas bsod snyoms la 'gro'o snyam nas ston pas rgyal pos mthong nas /
ci'i phyir 'di dag bsod snyoms la zhugs /
skabs de brjod pa dang /
dus kyis mgron du 'dod do zer bde gsol bas /
mdus kyis mgron du bos pa bdag gir bya'o /
rgyal pos ston pa gshegs ston pa spyan drangs pa'i phyi de nyin par dge slong rnams bsod snyoms la song ba rgyal pos mthong nas dris pas rgyas par brnod ba dang /
rtag tu mgron du 'bod do / /
de gsol bas /
rtag tu mgron du bos pa bdag gir bya'o / /
ston pas bslab pa la gus pa'i bsngags pa brjod nas /
snga ma ni bcas ba yin la 'di ni gnang ba yin so sor mgron du @# / /
bos pa dang /
yang yang mgron du bos pa dang /
dus kyis mgron du bos pa dang /
rtag tu mgron du bos pa ni ma gtogs so / /
bslab pa la nyer 'jog spong ba'i ltung byed ni /
ston pa 'od ma'i tshal na'o / /
ston bas bslab pa'i gzhi thun mong du 'cha' ba'i tshe gnyis ka'i dge 'dun sdud pa yin la /
'di'ang bslab pa'i gzhi thun mong pa bcas pa yin yang gnyis ka'i dge 'dun ma bsdus pas /
kun dga' bo| song la dge slong zhig dge slong ma'i nang du thong la /
'di ltar bcas so zhes bsgo zhig /
kun dga' bos lam ba bsgo ru btang ngo / /
lam bas dbyar khang du song ba dang drug sdes mthong nas /
gar 'gro /
des| 'di dag gis kyang mthos pa 'dra'i brjod par bya'o snyam nas brjod de /
'di la bslab par bya'o / /
de dag gis smras pa /
bdag cag dge slong mdo sde dang 'dul ba dang ma mo 'dzin pa la 'dri'i bar du byis pa rmongs pa mi gsal ba mi mkhas pa khyod kyi tshig gis bslab pa 'di la mi slob bo zhes khur bslang ngo / /
bcu gnyis sde dang 'phrad nas /
gar 'gro sogs 'dra /
lam pas bsams pa /
gnas ngan len kun du spyod pa 'di dag la brjod pas ci bya /
skye dgu'i bdag mo la brjod par bya'o snyam nas brjod pas skye dgu'i bdag mos smras pa /
btsun pa lam pa| ston pas de ltar bca' ba mdzad pa de bdag mgod dang gang yin kyis kyi nod de /
rigs kyi byis ba me tog gi phreng ba mgo la 'dogs pa bzhin no / /
lam pa 'ongs pa dang kun dga' bos dris pa /
dge slong ma rnams la bsgo'am /
bsgo ste /
khur bslong ngo / /
sus| drug sdes so / /
ci'i phyir /
skabs de brjod pa dang /
don nyung du dag 'phya ba de gsol bas /
byung ba 'di dang sogs /
shes gtso nas /
tshig brjod na'i bar ro / /
nyan rna byed pa'i ltung byed ni /
ston pa mnyan yod na'o / /
'char kas dgra bcom pa thob ba nas /
nye dags mtho btsams ba ltar dga' bos ma btsams kyis de gnas nas dbyung ba'i las bya'o'i bar sngar dang 'dra /
'di'i phu bo rtsod pa la mkhas kyis tshur shog gros bya'o zhes dbod sa'i khang bar zhugs nas sgo bcad de gros byas pa dang /
nye dags skar khung nas nyan cing /
kyem bcu bdun sde dag ci'i gros byed /
khro bo'i grogs kha cig mya ngan las 'das /
kha cig snying las chung dur 'dug /
kha cig shi bas da 'di gnas dbyung bya snyam mam /
glang bo'i thag pa nyi ma dang / /
rlung gis yongs su bskams gyur cing / /
glang po'i gnya' nas lhung gyur kyang / /
lug ni lnga brgyas dang bar bya / /
zhes bam thos sam zhes bsdigs pas /
bdag cag gros byed pa 'dis 'phrigs kyis gzhan du 'dod ngo zhes me khang du zhugs pa dang /
des kyang der nyan no / /
de bzhin du sted khang la bar khang dang /
bar khang la 'og khang dang /
gang dang gang du sgros byed bder song nas nyan te bsdigs pas /
kho bo cag gis 'di gnas nas dbyung bar mi nus kyis bzod par gsol lo zer nas bzod par gsol te /
de dag @# / /
gis dris pa /
khyod gyis kho bo cag gros byed pa ji ltar shes /
khyed dbong sar gros byed pa na skar khung dang /
steng khang du gros byed pa na 'og khang sogs dang /
lam nas 'gro ba na phyi bzhin phyin nas nyan no / /
nyan rna rung ngam /
mi rung na khyed kyis kho bo gnas nas dbyung ba'i las byas par 'gyur ro / /
don nyung du dag 'phya ba de gsol bas /
byung ba 'di dang sogs /
yang dge slong gang dge slong rnams 'thab par gyur /
mtshang 'dru bar gyur /
mi mthun par gyur /
rtsod par gyur cing 'khod pa la /
dge slong 'di dag ji skad zer ba de bdag gis mnyan te de lta de ltar rjes su tha snyad gdags par bya'o snyam nas de nyid rkyen du byas te cang mi smra bar nyan nas 'dug na ltung byed do / /
rgyal byed tshal gyi sgo na dge slong gnyis 'thab pa dang dge slong gzhan gyis bskor nas 'khod pa khyim pa rnams kyis mthong nas /
bdag cag khyim pa 'thab pa mthong yang 'thab gcugs mi byed na /
khyed 'thab ba bskor te 'khod dam /
ci 'di dag 'thab na ci'i phyir 'khod ces bde gsol bas 'thab gcugs sogs so / /
mi smra bar 'gro ba'i ltung byed ni /
ston pa mnyan yod na'o / /
'char kas dgra bcom pa thob pa nas| gnas dbyung gi las bya'o 'i bar sngar dang 'dra /
'di'i phu bo dga' bo rtsod pa la mkhas pas mi nus so / /
gcig na re /
gcig smran gnyis kyis mi nyan par tshogs sman tshogs ni rgyal po dang 'dra bas gal te cung zad smra na de'i tshe gnas dbyung bya'o zhes /
gaN+Da'i brdungs dge 'dun bsdus nas gleng ba po rgan pa'i mthar 'dug ste /
nye dga'| khyed kyis bcu bdun sde'i lto dral te rgyu mas rgyal byed tshal bskor bar bya'o zhes smras pa dran nam /
de ni 'das pa'i don yin na rma sos pa glengs te ci zhig bya /
ston pas 'das pa'i don kho na la brten nas bslab pa bca' ba mdzad do / /
dga' bos phyir zlog par brtsams pas /
gang gcig phyir zlog par byed na de'ang gnas nas dbyung do zhes byas pas dga' bos bsams pa /
'di dag gi byed stangs las bdag kyang gnas nas phyung na ma legs so snyam nas /
de dgun gyi dus la bab bas /
la bzhig gyon pa de rtsag drung du blangs te bzhag nas mi smra bar song ngo / /
de dag gis gya tshom du nye dga' gnas nas dbyung ba'i las byas pas da du zhing song ba dang /
dga' bos smras pa /
ci'i phyir du /
lhung bzed nag bo can dag gis gnas dbang byung byas so / /
kho bo'i nu bo gnas dbyung byas pa de dag grong dang grong khyer dang khams gsum nas gnas nas phyung bar gyur cig /
'on kyang gnas nas phyung ba la grong la sogs pa med dam /
sdod la phyis bzod pa gsol cig /
de dag gis mi mthun pa'i las byas so / /
sum 'ongs /
kho bo'o / /
bdag gis rgan pa'i mthar slob dpon gyi sgra thos so / /
de dag na re /
gang gcig phyir zlog na de'ang gnas nas dbyung ngo zer bas /
'di dag gi byed stangs las bdag la'ang gnas dbyung byas na mi rung ngo snyam nas la brtsig drung du @# / /
bzhag ste mi smra bar song ngo / /
don nyung du dag 'phya ba de gsol bas /
byung ba 'di dang sogs /
yang dge slong gang dge 'dun gyi chos dang ldan pa'i gtam rnam par gtan la 'bebs pa byung ba na cang mi smra bar stan las langs te 'gro na ltung byed do / /
dge slong nad can 'khod pa dag gis yun ring du 'dug ma nus /
nad g.yog gis nad pa'i bya ba nyams /
zhal ta bas dge 'dun gyi bya ba nyams nas gsol bas /
dge slong 'dug ba la smras te 'gro bar bya'o / /
dge slong zhig gis khyim gzhan du lhung bzed dang chos gos bzhag pa khyim du me shor nas len du phyin pa'i lam phyed nas /
dge slong 'khod pa la ma smras so snyam nas phyir log ste smras pas de'i bar la lhung bzed dang chos gos tshig nas der song ba dang /
khyim bdag na re /
khyod ci'i phyir 'phyis te byon /
myur du byon na me 'tshig pa la zer zhing /
dge slong de'ang phongs pa'i skabs de gsol bas /
bslab pa la gus pa'i bsngags pa brjod nas /
snga ma ni bcas pa yin la /
'di ni gnang ba ste /
de 'dra'i rkyen ma gtogs so /
ma gus pa'i ltung byed ni /
ston pa 'od ma'i tshal na'o / /
glang chen ltas kyi bdag pa'i bu nag pa /
dge slong mang bos /
'di ni chos so / /
'di ni 'dul ba'o| |'di ni ston pa'i bstan pa'o zhes rtsod pa nye bar zhi ba'i phyir dpong sa'i khang bar 'dug cing 'thun pa na de gcig bus dge 'dun zlog par byedo /
mi mthun pa dang /
rtsod cing /
gtam gyi mjug sdod par mi byed /
phyir smra bar gyi'o snyam du sems pa no / / /
don nyung du dag 'phya ba de gsol bas /
byur ba 'di dang sogs /
gus par mi byed na ltung byed do / /
chang 'thung ba'i ltung byed ni /
ston pa mnyan yon na'o / /
chu srin byis pa gsod kyi ril khyim bdag rtogs ldan zhes bya ba phyug pa /
nor mang ba /
longs spyod che ba /
yongs su gzung ba yangs shing rgya che ba /
rnam thos kyi bu'i nor dang ldan pa /
rnam thos kyi bu la nor gyis 'gran ba zhig 'dug pa des rigs mnyam pa las chung ma blangs nas dga' dgur spyad pas bu me gzugs bzang ba /
mdzes pa zhig btsas nas chen mor gyur ba dang /
khyim bdag gis bsams pa /
bu mo 'di gzugs dang /
bzo'i phyir yang mi sbyin gyi /
rigs dang nor gyis 'dra ba'am lhag pa la sbyin no snyam nas mgon med zas sbyin gyi mna' mar byin no / /
khyim bdag rtogs ldan yang chung ma dang dga' dgur spyad pa dang chung ma la sems can zhig mngal du zhugs pa dang de'i nyin mo de la gnod pa brgya byung ngo / /
mngal na gnas pa de ji ltar skyes pa ltar de la yang yang rgya cher gnod pa brgya byung ngo / /
des| bdag skyed mos tshal du song ste 'dug go snyam nas zho shas 'tsho 'dag la /
kho bo la gnod pa chen po byung na spron cig ces bsgo nas song ngo / /
dus gcig na de'i chung ma la khye'u zhig btsas pa'i nyin mo de la gnod pa stong byung ngo / /
de nas mi zhig gis khar khyim bdag gi gan du song ba dang /
des rgyang ring bo nas mthong ste /
bdag la gnod pa chen po zhig byung bar gor ma chag snyam nas /
@# / /
kwa ye nang rje| ci'i phyir rings bar 'ongs /
khyod kyi sras bltams kyis dgyes bskyed cig /
bu 'dis bdag la gnod pa mang po bskyed mod /
'on kyang bu 'ongs pa legs so zer nas de'i ming legs 'ongs zhes btags so / /
legs 'ongs ji tsam skyes pa ltar khyim bdag gi nor rnams zad cing /
de nas khyim bdag dang de'i chung ma shi /
khyim dang nor thams cad mes tshig /
grong mi zong thogs nas rgya mtshor song ba rnams gru zhig /
kha cig zong zong ma yin par gyur /
kha cig de nyid du 'khod de tshig kyang mi ster /
gnyen dang bran thams cad kyang de bzhin du gyur te /
bran mo rgan mo zhig de'i g.yog byed cing yi ge slob tu 'jug go / /
rgan mo des bsams pa /
khyim bdag gi nor zad pa de bdag gi'am /
legs 'ongs kyi bsod nams med pas yin brtag go snyam nas /
legs 'ongs kyi ming gis phru rtog btsugs ba dang chud zos shing /
bdag gi ming gis btsugs pa de tshos nas des bsams ba| 'di ni skal chad cig yin pas 'di'i le lan gyis khyim bdag gi nor rnams brlag gis bdag kyang 'di'i le khan gyis brlag dogs yod pas 'bros so snyam ste de na gces pa ci yod khyer nas bros so / /
khyim stong ba der khyid gzhugs nas zas lhag ma rnams zos te 'thab pa dang g.yon can zhig gis tshor nas ltar phyin pas mi med par stong par mthong nas lhag rol ci yod khyer te song ngo / /
de nas legs 'ongs kyis zan bza' 'o snyam nas 'ongs pas stong bar mthong ste /
ma ma zhes bos kyang lan 'debs pa ma byung nas de dang thag mi ring ba na nye du'i khyim zhig yod par zhugs pa dang 'thab mo byung nas /
'thab mo zhi ba dang /
sngon chad phan tshun snying du sdug na da phan tshun gsad pa'i sems 'ong ba ci| 'dir gzhan zhig 'ongs sam blta 'o zer nas bltas pa na legs 'ongs 'ongs pa mthong nas /
'di ni legs 'ongs ma yin gyi nyes 'ongs yin te /
'di'i le lan gyis bdag cag 'thab mo byung ngo zhes de dag gis bskrad nas gzhan du phyin pa dang der yang de bzhin du gyur nas bskad pa de mul to ba'i nang du zhugs pas de dag kyang lag pa dang sbrang phor stong bar gyur te smras pa /
sngon chad lag pa dang sprang phor gang ba la da 'di ltar gyur bas bdag cag gi nang du skal chad cig zhugs kyis bdag cag kha gnyis su bcad nas 'jug go zhes kha gnyis su bcad nas zhugs pa dang legs 'ongs zhugs pa de dag lag pa dang sprang phor stong bar gyur to / /
yang gnyis su bcad do / /
yang yang byas pa dang legs 'ongs dang mul to ba gzhan zhig gnyis zhugs pa'ang so sor phye ba dang legs 'ongs lag pa stong pa dang gzhan thams cad lag pa gang bar gyur nas de dag gis smras pa /
skal chad 'di bdag cag gi nang du zhugs bas lan no zhes shin tu brdegs nas bskrad do / /
mnyan yod na khyim bdag rtogs ldan gyi chung grogs shig yod pa des zong thogs te chu srin byis pa gsod kyi rir phyin pa na legs 'ongs bzhin gzugs las ngo shos nas /
@# / /
khyod rtogs ldan gyi bu yin nam /
yin no / /
pha ma gar song /
shi'o| |khyim dang nor rnams ga re /
mes tshig go / /
grong mi yul gzhan du zong thogs pa dag gar dong / /
'di ltar ro / /
des de thos nas mchi mas mig pa rnangs te de la smas pa /
kho bo dang lhan cig mnyan yod du 'dod do / /
bdag der song na cir 'gyur /
khyod der song na srid mos mkhob stob par 'gyur ro / /
pha| 'gro'i des kar+Sha pa Na gnyis byin nas /
re zhig 'di za yin sdod cig /
des kar+Sha pa Na de gnyis gos kyi grwar phur te bzhag pas las kyis brjod do / /
khyim bdag des zong bsgyur zin nas legs 'ongs khrid de 'phags pa dang /
don 'thun dang /
glang yang 'thabs so / /
de dag gis smras pa /
bdag cag phan tshun snying du sdug na /
da 'thab par rtsom pa las na 'dir nyes 'ongs de ma 'ongs sam zhes bltas pa dang /
legs 'ongs 'ongs pa mthong nas /
'di legs 'ongs ma yin gyi nyes 'ongs yin te /
'di'i le lan gyis bdag cag 'thab bo zhes de bskrad pa dang /
khyim bdag des smras pa /
'di bdag cag gi chung grogs kyi bu yin gyis ma skrod cig /
'di 'gro na bdag cag mi 'gro'o / /
des legs 'ongs la /
khyod phyi bzhin 'brang zhing shog dang /
kho bos zan gzhag go /
de phyi bzhin 'ong ba na khyim bdag des zan kha cig sa gzhi la 'jog /
kha cig shing gi ya lag la lo mas g.yogs te 'jog go /
sa la bzhag pa rnams was zos /
shing gi yal ga la bzhag pa rnams bya dang spre'us zos nas legs 'ongs kyis cung zad thob ci dpal cher mthob pas shin tu nya mang bas 'tsho zhing 'gro'o / /
srid pa tha ma pa'i sems can zag bzad pa ma thob par bar mdong 'chi ba gnas ma yin pas mthar gyis mnyan yod du phyin nas mnyan yod kyi khron pa'i khar bsngad pa dang legs 'ongs kyi sring mo'i bu mo mngag gzhug mas khron bar chu 'chur song ba dang des legs 'ongs byad gzugs las ngo shes nas /
khyod rtogs ldan gyi bu yin nam sogs sngar dang 'dra /
bdag gis lcam mo la sbran gyi bar du 'dir bzhugs shib /
bu mo de song nas /
jo bo khyod kyi dral bo byon no / /
zong ji lta bus byon /
'khar ba dang /
ral rul dang /
sbrang phor gyis so / /
des bu mo de'i lag tu gos dang kar+Sha ba Na bskur nas smras pa /
jo bo la /
snga ma 'di tsam zhig gsol zhing mnobs dang /
slad kyis dpon bo dang /
dpon mos 'bul bas khyod nye dus globs pas par mi 'gyur ro gyis shig /
des de ltar byas pa dang legs 'ongs kyis bsams pa /
mgon med zas sbyin ni nye du'i 'khor rgya che la /
bdag kyang sngon nye du'i 'khor rgya che ba yin pas /
da lta der song na de dag gtam 'dri ba la ring du thogs na bdag ltogs te 'chi bar 'gyur gyis re zhig g.yar tshus zos la 'grangs nas 'gro'o snyam nas chang ma'i khyim du song ste chang sar ba 'thungs ra ro nas skyed mos tshal du nyal lo / /
skyed mos tshal 'joms pa'i mis mthong ste de bcom nas song ngo / /
de sad pa dang ral @# / /
rul gyon te 'dug /
sring mos ltar btang bas de ltar 'dug pa mthong nas /
'di'i las ngan gyis tha ma yang brlag /
dgyos po brlag na mi rung ngo snyam nas yal bar bor ro / /
des kyang las kyi dbang gis brjed nas mul to ba'i gseb tu zhugs pas lag pa stong pa sogs sngar dang 'dra /
mthar /
'di'i le lan gyis sprang bo thams cad kyis ma rnyed do zhes brdags /
sprang phor gyis klad pa bcom nas bskrad do / /
de'i tshe khyim bdag gis sangs rgyas dge 'dun dang bcas pa spyan drangs nas sgo ba la /
dge 'dun gdugs tshod gsol ma tshar bar la mul to ba ma gtang zhig phyis sbyin no / /
mul to bas 'jug par brtsams pa na sgo bas de dag phyir zlog pa dang /
de dag na re /
kye nang rje kho bo cag gi ming gis bzang sbyin gyi ming mgon med zas sbyin zhes grags pa yin na ci'i phyir kho bo cag zlog /
yang bdag cag gi nang du nyes 'ongs de ma zhugs sam ltos shig| bltas pas legs 'ongs der zhugs pa mthong nas de dag gis legs 'ongs shin tu brdegs shing sprang phor gyis klad pa bcom nas rkang lag nas bzung ste khrid nas phyag dar gyi phung po'i steng du dor te /
nyes 'ongs| 'dir 'dug cig /
de du zhing 'dug pa ston pas gzigs nas /
dge slong dagH srid pa tha ma pa'i sems can yang gnas skabs 'di ltar gyur pas srid pa dang srid pa'i yo byad kyis ngoms par bya'o / /
de nas| kun dga' bo legs 'ongs la lhung bzed kyi lhag ma zho gcig /
khyim bdag gis sangs rgyas dge 'dun dang pa cas pa bsod snyoms kyis tshim par byas nas chos mnyan pa'i phyir 'dug pa dang /
ston pas lhung bzed kyi lhag ma bzhag /
kun dga' bos lhung bzed kyi lhag ma gzhag pa brjod do / /
kun dga' bos ston pa'i pham phabs blang bar brtsams pa dang /
lhung bzed kyi lhag ma zhog cig gsungs pa brjod pa dran nas dus so / /
ci'i phyir du /
bdag gis legs 'ongs la lhung bzed kyi lhag gzhag pa bskyud de ston pa'i bka' bcag go /
khyod gyis nga'i bka' da cag bcag pa ma yin /
legs 'ongs kyi las sgrib gyis brjed kyis song la legs 'ongs pos shig /
de song ste /
legs 'ongsH zhes bos pa dang| du mas /
ang zhes lan btab pa na /
deng ston pas gang dgongs snyam nas gsol bas /
chu srin byis pa gsod gyi ri ba khyim bdag rtogs ldan gyi bu legs 'ongs shog gyis shig /
des de ltar byas pas legs 'ongs kyis rang gi ming dran nas smras pa /
legs 'ongs sgra ni bskyud gyur na / /
gang las 'dir ni mchis par gyur / /
nges par ma legs zad gyur cing / /
legs pa byung bar gyur yang dag /
gang dag khyod la skyabs mchis pa / /
de dag mgon ni kun mkhyen lags / /
kang dag khyod ni gsung dga' dang / /
'phags pa de dag legs 'ongs lags / /
bdag ni skal dang bral ba ste / /
rtsa lag kun gyis spangs gyur cing / /
brtsegs nas drag po'i gnas thob pa / /
mya ngan zug rdus @# / /
gzir ba lags / /
kun dga' bos de khrid nas phyin pas /
ston pas /
buH lhung bzed kyi pham phabs za'am /
'tshal lo / /
gnang ba dang des nyung dur mthong nas /
bdag la ston pa 'jig rten gsum gyi bla mas brgya lam na dgongs kyang lhung bzed kyi pham phabs chung du zhig bzhag go snyam mo / /
de ston pas dgongs nas /
khyod ri rab tsam gyi kham dang /
rgya mtsho chen po tsam gyi ltos zan 'ang khyod ma tshim gyi bar du zad par mi 'gyur ro / /
de zos pas tshim nas ston pa'i zhal du bltas pa dang /
buH tshim mam /
tshim mo /
kham tha ma long dang mi snang bar 'gyur ro / /
des de blangs nas mi snang bar gyur to / /
mgon med zas sbyin gyis /
'di su lags /
rtogs ldan gyi bu'o / /
'o na bdag gi chung grogs kyi bu lags so / /
de yin no / /
ston pas yon bshad nas gshegs pa'i phyi bzhin du de'ang song ba dang ston pas de'i las sbyang bar dgongs nas /
legs 'ongs| khyod la kar+Sha paN dag yod dam /
ma mchis so / /
gos kyi grwar ltos shig /
bltas pas kar+Sha paN gnyis mthong nas /
mchis so / /
song la rgyal bu dum pa'i gan nas udpa la sngon po dag khyer shog cig /
des der song ba na rgyal bu dum pas mthong nas /
nyes 'ongs 'di 'dir 'ongs pas bdag la gnod na mi rung ngo snyam nas /
nyes 'ongsH kun dga' ra bar ma 'jug cig /
des smras pa /
bdag ni ut+pal mi sgrub ste / /
pad ma bdag la dgos pa med / /
kho bo kun mkhyen grags ldan pa / /
thub pa'i dbang po'i pho nya yin / /
dum pas smras pa /
khyod sangs rgyas kyi pho nya yin nam / /
yin no / /
ci'i phyir 'ongs /
ut+pal dag gi phyir 'ongs so / /
song la ci 'dod pa khyer cig /
des udpal sngon po'i khur khyer te song ba dang /
ston pas /
dge slong rnams la rims shig /
des brims pa na dge slong rnams mi len nas /
dge slong dag /
dri zhim po thams cad mig la phan zhing /
'di'i las sbyang ba'i phyir yang long zhig /
blangs pa dang de la zad par sngon po'i ting nge 'dzin skyes so / /
ston pas /
legs 'ongsH khyod ci'i phyir rab tu mi 'byung /
bdag rab tu 'byung ngo / /
ston pas de rab tu phyung nas bsgoms pas dgra bcom pa thob bo / /
legs 'ongs rab tu byung ba'i tshe mu stegs pa dag /
go'u ta ma na re /
nga'i bstan pa ni mdzes pa yin no zhes zer na /
nyes 'ongs sogs mul to bdag kyang rab tu 'byin na de'i bstan pa ji ltar mdzes zhes smod do / /
ston pas /
nyan thos chen po ri rab lta bu la smod pa mi rigs kyis 'di'i yon tan bsgrag go snyam du dgongs nas /
kun dag la bo song la /
ngan spong gi bur ljongs rgyu bar spro ba de chos gos kyi las gyis shig ces bsgo zhig /
des bsgo nas /
ston pa dul ba /
'khor dul ba dang ldan bsogs sngar bzhin /
'khor bcas chu srin byis pa gsod kyi ril byon nas 'jigs rung gi tshal ri dags kyi nags na bzhugs so / /
yon bdag rnams kyis @# / /
bsod snyoms la spyan drangs te bsod snyoms kyis tshim par byas nas /
ston pas klu dang gnod sbyin gdug pa sog ma med dang 'brog gnas la sogs pa dag kyang btul na /
klu a mra'i chu dogs ba 'di yun ring po nas bdag cag 'khon ma mchis pa la 'khon du 'dzin /
mi 'gran pa rnams la 'gran tshol /
mi 'khrub rnams la 'khu zhing lo thog ma rung bar bgyid na /
thugs brtse ba'i slad du 'di gdul du gsol /
ci'ang mi gsung pas gnad nas /
kun dga' boH song la dge slong rnams la /
khyed cag las klu a mra'i chu dogs pa 'dul bar spro ba des tshul shing long zhig ces bsgo la tshul shing bri mas shig /
kun dga' bos tshul shing brims pa na ston pas ma bzhes nas gnas brtan dag gis bsams pa /
ston pas ci'i phyir tshul shing ma bzhes snyam du bsams na /
legs 'ongs kyi yon tan bsgrag bzhed par rig nas de dag gis kyang ma blangs so / /
legs 'ongs kyis /
ston pa dang gnas brtan dag gis ci'i phyir tshul shing ma bzhes snyam du bsams pa na /
bdag gi yon tan bsgrag bzhed pas ston pa'i thugs dgongs rdzogs par bya'o snyam nas stan khyed las 'phags te glang po che'i sna lta bu ri lag pa brkyad ste tshul shing blangs so / /
ston pas /
kun dga' bo song la legs 'ongs la /
de ni klu gdug pa yin gyis lus kyi dbang po srungs shig gyis shig /
des de ltar byas pa dang /
ston pa'i bka' mnyan pas bka' bzhin 'tshal /
gzhan du klu a mra'i chu dogs pa lta bu sha stag gis 'dzam bu gling gang yang de dag gis bdag gi ba spu'i rtse mo'ang g.yo mi nus na lus kyi dbang po dgag par gal nus te /
bdag gis ston pa'i spyan sngar rdzu 'phrul gyi rkang pa bzhi po kun du bsten cing goms pa lan mang du byas pa'i phyir ro / /
de sang bsod snyoms la zhugs nas /
klu de'i gnas su song ba dang klu des mthong nas /
dge slong 'dis bdag shi bar thos sam /
ci'i phyir bdag gi gnas su 'ong /
'di ni glo bur ba yin gyis 'ong du chu gcig snyam mo / /
legs 'ongs kyis chu btsags /
lhung bzed bkrus /
rkang pa bkrus zas kyi bya ba byas nas /
klu gdug pa ni 'khrugs par ma byas na mi thul lo snyam ste /
lhung bzed bkrus pa'i chu der phobs klu de 'khrugs nas /
dge sbyong 'di 'ong ba dang za ba'ang yal bar bor na /
bdag la brnyas te khrus khu ldugs par byed pas 'di ni nye bar ma zhi ba zhig yin no snyam nas steng gi nam mkha' la 'phags te 'brug sgra chen po phyung /
rdo rje rtse gcig pa la sogs pa'i mtshon cha sna tshogs dbab par brtsams pa dang /
byams pa'i ting nge 'dzin la zhugs pas mtshon cha de dag me tog gi char du gyur /
me mdag gi char phab pas kyang me tog gi char du gyur /
phyag dar gyi char phab pas bdug spos su gyur /
des dub btul bas legs 'ongs kyis kyang du ba btul /
des me sbar ba dang /
des me'i khams la snyoms par zhugs so / /
de na snang ba chen po gyur nas chu srin byis pa gsod kyi ri ba'i @# / /
bram ze dang khyim bdag rnams kyis smras pa /
'di ni ston pas klu 'dul bar mdzad pa yin no / /
ston pas /
nga'i nyan thos me'i khams la snyoms par 'jug pa rnams kyi nang na legs 'ongs 'di mchog yin no / /
klu des mtshon thams cad zad nas 'bros bar brtsams pa dang /
phyogs thams cad mes 'khor nas legs 'ongs kyi rkang pa'i drung 'ba' zhig zhi bar mthong ste der 'khod do / /
btsun pa legs 'ongs| ci'i phyir bdag la mtho 'tsham /
kho bo khyod la mtho mi 'chem gyi /
khyod kho bo la mtho 'tsham ste /
kho bos yon tan 'di lta bu ma thob na khyod kyis kho bo ming las lhag ma ma lus par byed do / /
bdag gis ci bgyi /
ston pa'i spyan sngar skyabs su 'gro ba dang bslab pa'i gzhi long zhig / /
de lhung bzed du bcug nas ston pa la phul bas /
ston pas /
bzhin bzang| khyod sngon nyes par spyad pas dud 'gror skyes nas gzhan gyi srog 'phyog par byed na khyod kyi 'gro ba cir 'gyur / /
bdag gis ci bgyib bka' stsal du gsol /
nga'i spyan sngar skyabs 'gro dang bslab pa'i gzhi long la chu srin byis pa gsod pa'i skye bo la mi 'jigs pa byin cig /
des de ltar khas blangs so| |de nas chu srin byis pa gsod pa'i skye bo rnams kyis bya mo la'ang mang po thogs nas /
ston pas klu btul lam /
ngas ma btul gyi /
legs 'ongs kyis btul lo / /
legs 'ongs su /
rtogs ldan gyi bu'o / /
'o na bdag cag gi phu nu'i ba'o / /
tsha bo'o / /
zhang po'o / /
chung grogs kyi bu yin no zhes de dag gis de la bya mo lab mang po phul nas /
sangs rgyas dge 'dun dang bcas pa legs 'ongs la brten nas dgung bdun du gdugs tshod gsol bar ci gnang /
cang mi gsung bas gnang ngo / /
de'i tshe rtogs ldan gyi chung grogs bram ze zhig klu'i 'jigs pas mnyan yod du bros nas rgyal po gsal rgyal gyis glang po che'i chang gi gnyer bar bskos so / /
dbye ba zhig gi phyir du chu srin byis pa gsod kyi rir phyin pa dang /
legs 'ongs kyis klu btul ba thos nas legs 'ongs kyi gan du song ste /
sang bdag gi sdum par gdug tshod gsol bar ci gnang /
bram ze kho bo la brten nas sangs rgyas dge 'dun dang bcas pa dgung bdun du spyan drangs kyis mi 'tshal lo / /
'on khyad mnyan yod du byon pa'i thog mar bdag gi bsod snyoms gsol cig /
de ltar bya'o / /
ston pa chu srin byis pa gsod gyi rir cing dgyes par bzhugs nas mnyan yod du byon pa dang mgon med zas sbyin gyis gdugs tshod la spyan drangs so / /
bram ze des thos nas legs 'ongs bsod snyoms la spyan drangs /
zas bsod pas tshim par byas te /
kha zas bsod pa 'ju bar mi nus so snyam nas /
btsun pa legs 'ongs stsad nan gsol lam| 'thung ngo / /
des glang po che'i chang gi nang du 'dzub mo bcug nas skom gyi nang du krog krog dkrugs te legs 'ongs la phul lo / /
dgra bcom pa rnams ni ma bsams par shes pa dang mthong ba mi 'jug pas de 'thungs te yon bshad @# / /
nas stan las langs te song ngo / /
de mnyan yod kyi srang re ldes g.yogs pa las thal nas nyi mas lus la phog pa dang ra ro nas chang gis myos pa'i shugs kyis sa la 'gyel lo / /
ston pa bsnyel ba mi mnga' ba'i chos nyid can yin pas lo ma ma yin pa'i spyil bu zhig sprul nas de la bkab bo / /
sangs rgyas dge 'dun dang bcas pa bsod snyoms gsol yon bshad nas der song ba dang /
dge slong dag| 'di klu a mra'i chu dogs pa btul ba de yin na /
'dis da lta sprul phru gu zhig kyang 'dul nus sam /
rdo mi thog go /
nyes dmigs 'di dang gzhan yang myos par 'gyur ba 'thung ba las 'byung bsang la /
ston pa'o zer ba rnams kyis myos par 'gyur ba tha na rtsa'i rtse mos kyang mi btung blud par mi bya'o / /
legs 'ongs sad par mdzad nas /
ci'i phyir 'di ltar gyur /
bcom ldan 'das| ma bsams so / /
'bru'i chang dang bcos pa'i chad myos par 'gyur ba 'thung na lhung byed do / / /
dge slong rnams the tshom skyes nas /
legs 'ongs kyis las ci bgyis pas phyug pa nor mang ba'i khyim du skyes shing /
mul to ba'i nang du zhugs nas nyes 'dos kyi ming du gyur pa dang /
rab tu byung nas dgra bcom pa thobH sngon ri brags shig na khyim bdag phyug po zhig skyed mos tshal du byung ngo / /
rang sangs rgyas na bzhig ri brags der bsod snyoms la zhugs pa dang khyim bdag des mthong nas zho shas 'tsho ba rnams la /
rab tu byung ba 'di grod cig| de dag de skrod par mi spro nas khyim bdag des rang sangs rgyas de'i gnya' ba nas bzung ste bskrad nas /
nyes 'ongsH yul to ba rnams kyi nang du zhugs shig ces phul ba dang de phyag dar gyi phung po'i steng du 'gyel lo / /
de nam mkha' la 'phags nas rdzu 'phrul bstan pas so so skye bo sogs sngar dang 'dra /
khyim bdag des de la mchod pa byas nas /
yon gnas 'di lta bu la gnod pa byas pa'i las kyi cha dang 'thun par ma gyur par /
mchod pa'i dge ba 'dis phyug cing longs spyod che ba'i khyim du skye zhing /
'di bas lhag pa'i ston pa mnyes par byas nas 'di lta bu'i yon tan thob par gyur cig ces smon lam btab pas phyug por skyes shing /
gnod pa byas shing /
nyes 'ongs zhes brjod pas bskal bar mnar med du skyes shing tsher bas lnga brgyar mul tob dang nyes 'ongs su gyur to / /
smon lam btab bas dgra bcom pa thob la /
me'i khams la snyoms par 'jug pa'i mchog tu lung bstan pa ni sangs rgyas 'ong srung gi bstan pa la smon lam btab pas so / / /
dus ma yin par 'gro ba'i ltung byed ni /
ston pa mnyan yod na'o / /
ri brags shig na bram ze zhig gis mnyan yod nas bag ma blangs te de la dga' dgur spyad pas bu mo zhig byung nas /
pha mnyan yod du 'gro ba na /
yab bdag kyang khrid cig /
mkhrid pas dub dang /
mas| ci'i phyir du /
yab mnyan yod du bzhud na bdag 'khrid par mi bzhed do / /
bu mo'ang khrid dang nye du mthong bar 'gyur ngo / /
des bu mo shing @# / /
rtar bcug ste 'phags pa dang /
bu mo de ltad mo'i rang bzhin can yin pas /
yabH 'di su'i kun dga' ra ba lags /
'di su'i rdzing bu lags /
'di su'i lha khang dang /
skyed mos tshal dang /
khron pa lags /
shAkya'i dge spyod rnams kyi bsti gnas yin no / /
ltar mchi'o / /
'di na rigs rus sna tshogs las rab tu byung ba dag 'khod pas khyod kyi yan lag la 'ga' zhig gis reg na mi snyan pa 'byung gis tshur shog ces 'phags pa dang de'i tshe mnyan yod pa'i khyim bdag gi chung ma mang po gtsug lag khang ltar dong ba dang phrad nas /
'di 'ang khrid la gtsug lag khang ston cig /
drug sde gang rung gis rgyal byed tshal gyi sgo mi stong ba nas /
de dag la chos bstan pa'i par reg pa'i skabs dang 'dra /
bu mo de ltad mo'i rang bzhin can yin pas ri mo lta zhing 'dug pa dang /
bud med de dag chos nyan nas song ba 'char kas bskyal nas gtsug lag khang du zhugs pa dang bu mo de sgo khang na 'dug pa mthong nas /
bu moH khyod ma song dam /
des 'dzum phyung ba dang /
'char kas de la'o byas te yan lag dang nyid lag la mnams so / /
bu mo de du zhing pha'i gan du song nas /
bdag 'char kas gzhon nu ma dang bral bar bgyis so / /
des| bdag gcig bu yin bas da lta smras na 'di dag mang bas bdag la gnod pa byed kyis ram mang sbran no snyam nas shing drung zhig na bram ze zhig bram ze'i khye'u lnga brgya tsam la gsang tshig klog pa de la /
'char kas kho bo'i bu mo gzhon nu ma dang bral bar byas kyis grogs gyis shig /
bram ze dag ni mi rtog pa yin pas dbyug pa thogs te 'char ka bzung nas 'khrid par brtsams pas bsgul bar yang ma nus so / /
ston pas gdul ba'i dus mkhyen nas de'i stobs dbri bar mdzad pa dang de dag gis 'char ka phas drang sa tshus drangs te khrid do / /
'char kas /
ston pas bdag gnod pa dang nyam nga ba byung ba ma dgongs sam snyam pa dang /
ston pas /
'di la gdams pa'i tha ma 'di yin pas khrid kyang bla'o snyam du dgongs so / /
ston pas /
rgyal po gnyid log pa se gol gyi sgras sad par mdzad nas /
gya tshom du mi bya bar legs par brtag par bya'o zhes go bar mdzad do / /
de dag gis 'char ka rgyal po'i pho brang gi sgor khrid pa dang skye bo mang po'i sgras rgyal po gnyid sad pa dang /
'di ci yin /
'di ltar ro / /
rgyal pos bsams pa /
'di la dgongs nas ston pas bdag la /
gya tshom du mi bya bar legs par brtag par bya'o zhes gsungs so snyam du rig go / /
mnyan yod na rtsod pa chen po byung ba na rnga bo che rdung zhing dung sgril ma'ang 'bud pas /
rgyal pos bsgo nas de ltar byas pas rgyal po 'khor bcas 'dus so / /
rgyal pos /
bram ze de dang 'char ka nad du thong zhig /
de gnyis 'ongs pa dang /
bram ze la /
khyod ci zer /
'chang kas bdag gi bu mo gzhon num dang bral bar bgyis so / /
'char kaH bram ze 'di de skad zer na khyod ci gsung /
bdag gis de la sdig pa'i @# / /
las ma bgyis so / /
blon po rnams la /
'di ji ltar dbyung /
lha ston pas khyod nyid spobs pa can gyi mchog tu lung bstan pas kha mchu 'di dgu ma du gsol /
des bu mo btsun mo'i 'khor du thod la rtog tu chug cig /
de btsun mo'i 'khor gyi nang du btang ba dang phreng ldan mas bu mo de bang bar bsnyal te /
bu moH bden par smros shig /
'char kas khyod gzhon nu ma dang bral bar byas na'ang de mdun na 'don gyi bu las rab tu byung ba yin pas khyod kyi khyim thab tu 'bab po / /
mi bden na dge slong la skur ba btab pas dmyal bar 'gro'o / /
bu mos smas pa /
bdag des gzhon nu ma dang bral bar ma bgyis te /
das 'o byas shing yan lag dang nyid lag dag kun du mnams so / /
bu moH khyod kyis don de tsam zhig la rgyal po 'khor bcas dkrugs so / /
ci pha'ang bu mo la 'o byed cing yan lag dang nyid lag la mi nom mam /
de nas bud med rgan mo rnams kyis brtags pas bu mo de ma nyams par rig nas rgyal po la zhus pas rgyal pos blon po la /
'di la gang yus /
'char ka yus so / /
bram ze rgya skyegs kyi mes sregs /
bu mo rte'u rmu rgod gyi rkang pa la thogs /
khye'u lnga brgya po rkang lag chod cig /
'char kas /
lhaH bdag la brten nas sems can de snyed cig tshab stsal na /
don gyis bdag bstan pa las phyung lags so / /
'o na khye'u lnga brgya po thong la /
bram ze dang bu mo gnyis la de ltar gyis shig /
lhaH bdag la brten nas grog mo phra mo la gnod na'ang don gyis lhas bdag bstan pa las phyung do / /
rgyal pos blon po rnams la /
shes ldan dagH ston pa'i nyan thos ba dong chags dang mthal na'ang so sor rtog pa'i stobs la ltos bram zes 'char ka thub na rdo gcig gis kyang gsong bar 'gyur ro / /
deng la thams cad khye zhig /
de dag bkye nas 'gyes rnga bdungs te yol bas bcad pa dar skye bo'i tshos so sor gyis so / /
rgyal po dang btsun mo dang 'char ka gsum 'dug pa dang rgyal pos smras pa /
'char kas ji lta bu'i phan phun byas pas rgyal po 'khor bcas dkrugs pa la ltos /
phreng ldan mas /
btsun pa 'char ka /
khyod pas phyis rab tu byung ba dge slong ma udpalI mdog dang /
dge tshul skul byed dang /
dge tshul ma tsi ri ka dang /
gzhan yang mang bo /
dgra bcom thob na /
khyod kyis rgyal po 'khor bcas kyi nang du mi mdzes pa 'di lta bu byas kyang nga dung mi skyo 'am /
'char kas smras pa /
da phyin chad 'khor bar 'khor ba na de lta bu'i nyon mongs pa kun du spyod par mi 'gyur bar bya'o zer nas song de / /
de ngo tsha bas ston pa la mjal ma nus par shA ri'i bu la /
mkhan poH bdag 'khor bar 'khor ba na nyon mongs pa de lta bu kun tu spyod par mi 'gyur bas chos stan du gsol / /
des de'i rgyud la ltung ba lhag ma med ba ma byung ngam brtags pa na lhag ma yod par mthong nas /
bshags par bya ba bshags /
bsdam par bya ba sdom du bcug ste /
'di ltar yid la gyis @# / /
la bag yod pas sgrubs shig ces gdams ngag byin no / /
des dgra bcom pa thob pa na /
bcom ldan 'das ni bdag la phan pa mdzad pa yin pas bdag gis ci zhig byas na lan lon snyam nas /
yang bsams pa| ston bas dka' ba brgya stong du mas bskal ba grangs med gsum du phar phyin drug rdzogs par mdzad nas bla na med pa'i mkhyen pa thugs su chud pa ni sems can la phan pa'i phyir yin pas bdag gis kyang sems can la phan pa bya'o / /
ston pas khyim pa dad par byed pa'i mchog tu lung bstan pa 'ga' yod dam snyams pa dang med par mthong zhing de bdag la ltos bar mthong nas /
legs kyis bdag gis ston pa'i thugs dgongs rdzogs par bya'o / /
mnyan yod na bram ze zhib la dad pa zhig 'dug pa de gdul ba'i dus yin par shes nas de'i gan du song ba dang /
bram ze de /
kye bram ze| zhes tshol ba la 'char kas /
kho bo bram ze yin no / /
de na re /
bram ze ni thor tshugs can yin la /
khyod ni dge sbyong mgo reg yin no / /
'char kas /
kho bo bram ze yin zhing kho bo'i ston pa'ang bram ze'i mchog yin na /
khyod zhib la dad dam /
dad do / /
'char kas /
kwa ye zhi baH smros shig /
kho bo bram ze yin la /
kho bo'i ston ba'ang bram ze'i mchog yin nam /
'char ka| de de bzhin te /
khyod bram ze /
khyod kyi ston pa'ang bram ze'i mchog lags so / /
bram ze des bsams pa /
ngas yun ring du bsnyen bkur byas na 'dis lan 'ga' rmil ma du'ang ma bstan na /
'char kas smras na tshig smra bar byed pas 'char ka ni rdzu 'phrul che'o snyam nas /
ci'i slad du byon /
khyod gdul pa'i don du'o / /
des bsod snyoms phul /
chos nyan bas bden ba mthong bo / /
btsun paH ji srid 'tsho'i bar du bdag gi bsod snyoms gsol bar ci gnang /
rab tu byung ba ni gzhan rjes su 'dzin pa la zhugs pa yin pas gzhan la'ang phan pa bya dgos so zhes dang du ma blangs so / /
yang bram ze zhi ba la dad pa zhig bram ze tshol bar byed do / /
'char kas /
kho bo bram ze yin no / /
mgo reg 'di bram ze ga la yin /
'o na ji lta bu /
ral ba can yin no / /
'char kas ral ba can du sprul ba dang de ngo mtshar skyes nas /
khyod ci'i slang du byon nas /
dang du ma blangs pa'i bar snga ma dang 'dra / /
yang bram ze ser sna can gyi chung ma nor bu la dga' bas 'char ka nor bu mkhan gyi cha lugs su byas te de'i khyim du song nas /
nor bu su nyo byas pas mo na re /
nor bu rin ji tsam la 'tshong /
'char kas /
nor bu 'di dag rin che mod /
'on kyang rin chung ngu'i phyir sbyin no zhes rang gi cha lugs kyis 'dug pa dang bram ze de dad nas /
ci'i slad du byon sogs 'dra / /
bram ze nad pa zhig 'dug pa de sman pa ska ba dang tsha bas yid byung nas des sgo ba la /
khyod kyis sman ba su'ang nang du ma gtang zhig ces bgo'o / /
'char kas de gdul ba'i dus su mkhyen nas sman ba'i cha lugs su byas te sgor bsdad pa dang sgo ba na re /
sman pa su'ang nang du ma gtong zer ro / /
@# / /
'char kas /
khyod song la bram ze la /
sman pa na re /
sman yang mi sbyin /
bya dga'ang mi slang bar gsang sngags kyis nad sos bar bya'o zhes bsgo zhig /
sgobs song ste brjod pa dang /
nang du thong zhig /
'char ka nang du zhugs nas gsang sngags kyis sos par byas te rang gi cha lugs kyis 'dug pa dang /
ci'i slad du byon man chad 'dra /
mnyan yod na bram ze phyug po ser sna can zhig khye'u lnga brgya la gsang tshig glog go /
'char kas de gdul ba'i don du yang yang der bsod snyoms la zhugs na lan 'ga' yang ma thob nas de de nas phyir byung ba bram zes mthong nas /
dge spyod khyod yang yang der 'jug pas cung zad thob bam /
'char kas de'i dad pa'i nor lang sams nas /
khyod nyid la'ang med na ci zhig sbyin /
bram ze des spos te /
dge spyod khyod khyim ming nga bcas pa thams cad la sbyin par bya'o / /
'char kas /
thabs yin no zhes smras nas song ngo / /
khye'u dge sbyong gi rgyus shes pa zhig gis bram ze de la /
mkhan pos de'i /
thabs yin no zhes bgyi ba'i don mkhyen nam /
mi shes so / /
'o skol gyi /
dang du blangs so dang gcig go /
mkhan pos de dag gi /
khyim mi dang bcas pa thams cad ces bgyi ba'i don mkhyen nam /
mi shes so / /
de dag gi /
khyim mi dang bcas pa thams cad ces bgyi ba ni gangs rgyas 'khor stod nyis brgya lnga bcu dang bcas ba legs te /
mkhan pos don gyis sangs rgyas dge 'dun dang bcas pa spyan drangs so / /
kho bos bram ze rig byed gsum dang ldan pa ma mthong ngam /
ci'i phyir mgo reg la sbyin /
des smras pa /
dge sbyong des deng mkhan po'i mtshan gyis de dag spyan 'dren no / /
ci'i phyir de ltar byed /
thugs mi ches na khye'u zhig rtog tu thong zhig| des khye'u zhig rtog tu btang ba dang /
'char kas /
sangs rgyas dge 'dun dang bcas pa tshogs pa na rgan pa'i mtha' logs su 'dug ste /
bram ze che ge mo zhig sangs rgyas dge 'dun dang bcas pa sang gdugs tshod la spyan 'dren no zhes gsol ba des tho sa so / /
khye'u de phyir 'ongs nas smras pa /
mkhan po| de bzhin te /
'char kas mkhan po'i mtshan gyis de dag spyan drangs kyis zhal zas sta gon mdzod cig /
kho bos bram ze rig byed gsum dang ldan pa dag ma mthong ngam /
ci'i phyir mgo reg la sbyin /
mgon med zas sbyin gyi khyim du za grang /
de nang bar langs pa dang dge slong chu'i gtsang sbyor ba dag bram ze de'i khyim du lhags nas /
bram ze| chu gang du gzhag /
zas sbyin gyi sdum par ro / /
bshos kyi gtsang sbyor ba dag lhags nas /
zhal zas gang du brtag /
zas sbyin gyi sdum par ro / /
ston pas /
gang gi ngor mgron du bos ba des snga bar 'gro zhing ma zin ba rnams zin par bya'o zhes gsung bas /
'char ka snga bar langs nas phyin pa dang mgon med zas sbyin gyis mthong nas /
gar bzhud /
'di ltar ro / /
khyim bdag gis smras pa /
de ma dad pa lags kyis gdugs tshod bcad na mi rung bas bdag kyang mchi'o / /
de gnyis der dong ba dang bram ze de snying las chung dur 'dug @# / /
nas khyim bdag gis smras pa /
bram ze khyod kyis sangs rgyas la sogs pa gdugs tshod la spyan drangs na ci'i phyir snying las chung dur 'dug /
zhal zas sta gon byas na ci nyes /
de na re /
kho bos bram ze rig byed gsum dang ldan ba dag ma mthong ngam /
ci'i phyir mgo reg la sbyin /
khyod rang gi khyim du byin cig /
khyim bdag gis smras pa /
kho bo la 'byor ba med snyam mam /
kho bos sangs rgyas la sogs pa ji srid 'tsho'i bar du bsnyen bkur bar spro mod /
kho bo khyod la phan pa'i phyir smra bas /
zhal zas sta gon gyis shig /
sangs rgyas ni rgyal bogs la rgyal dang /
btsun mo phreng ldan ma dang /
rgyal rigs dbyar tshul ma dang /
bla mkhyen drang srong byin dang /
rnying ba dang /
kho bo dang /
gzhan yang bram ze dang khyim bdag che dgu dag gis bkur stir byas pas khyod la brten nas sangs rgyas la sogs pa'i gdugs tshod bcad na khyod la rgyal pos gdon mi za bar gnod pa byed par 'gyur ro| |de skrag nas /
khyim bdag| bdag gis zhal zas sta gon ma byas na da ji ltar bya /
bram ze| mnyan yod na nyobs mi rnyed pa med kyis k+r+Sha ba Na 'on dang kho bos zhal zas sta kon bya'o / /
k+r+Sha baN du dgos /
lnga brgya'o / /
des kar+sha baN lnga brgya phul te khyim bdag gis kyang bsnan nas zhal zas sta gon byas so / /
bram zes smras pa /
bdag lag tsang sder yang mi bdog go /
khyod ma 'tsher cig /
de dag drang srong gi snod dang bcas te gshegs par 'gyur ro / /
de nas sangs rgyas dge 'dun dang bcas pa bzhugs nas lhung bzed byi dor byas pa bram zes mthong bas /
snod kyang bdag gis byi dor bya mi dgos so snyam nas mngon par dad de /
'char ka khyod bdag gi dge pa'i bshes gnyen lags kyis khyod kyis kyang brim pa mdzod la slad kyis bshos gsol cig /
sang pa rgyas dge 'dun dang bcas pa gdugs tshod gsol nas ston pas yon bshad de gshegs so / /
'char ka la /
da khyod bzhugs la zhal zas kyi bya ba mdzod cig /
des zas kyi bya ba byas nas chos bstan pas bram ze chud ma dang bcas bstan de nyid la 'dug bzhin du rgyun zhugs thob pa sogs sngar dang 'dra / /
mnyan yod na bam ze zhig chung ma gzugs bzang ba la lhag par chags pas khyim du 'ga' yang 'jug tu mi ster ba zhig yod pa der gdul ba'i phyir du 'char kas der song ba dang bram ze de gcin gci zhing 'dug pas mthong nas /
dge sbyong ma 'jug cig /
'char kas bram ze'i gcin rgyun mi 'chad par byin gyis brlabs nas nang du zhugs te chung ma de'i lton nang khrol yod pa thams cad phyi rol nas mthong bar byin gyis brlabs nas phyir byung ba dang bram zes /
bdag gi mchis brang gzigs sam /
mthong ngo / /
ci 'dra /
khyod kyis ji ltar mthong ba de 'dra 'o / /
de nang du phyin pa na chung ma mi sdug par mthong nas smras pa /
khyod kyis 'char ka la cung zad ma smras sam /
ma smras kyi /
des bdag spyos te dmod mo bor gyis bzhud la bzod pa gsol cig /
des song nas /
bdag gi mchis brang la bzod @# / /
pa mdzod cig /
bzod do zer ba dang sngar bzhin gyur bas dad de /
ci'i slang du byon man chad 'dra'o / /
mnyan yod na bram ze chung ma gzugs bzang po yod pa zhig me tog dang yam shing 'thu ru song ba dang 'char ka de'i khyim du song ba na chung mas mthong nas nang du zhugs pa dang 'char ka'ang zhugs so / /
dge nas khang du zhugs ba dang 'char ka'ang zhugs so / /
de steng du 'dzogs pa dang 'char kas kyang 'dzegs pas des skas phul bas 'char kas la 'gyel nas 'gog pa la snyoms par zhugs so / /
des| ma shi 'am snyam du babs nas bslang bar brtsams ba dang bsgul yang ma nus so / /
bram ze de 'ongs nas /
'di ci yin /
des rgyas par brjod pa dang /
khyod kyis 'di phul ba de ma legs te /
'di ni mdun na 'don gyi bu las rab tu byung brgyal po gsal rgyal gyi chung grogs /
phreng ldan ma'i slob dbon yin te /
'di dag gis rgyal po las gzhon nu'i spang ba thob pas bdag cag phyag spal du bcug nas 'chi dgos so / /
bram ze mos 'char ka'i rkang ba la gtugs nas /
'phags ba| khyod kyis mi mkhyen pa mi mnga' yis bzod par gsol lo / /
'char ka langs nas /
bzod do / /
bram ze dad de /
ci'i slad du byon man chad 'dra'o / /
mnyan yod na bram ze chung ma gzugs bzang po yod pa'i bram ze de phyi rol tu song ba dang 'char kas de'i khyim du song ba na bram ze mo de gzugs dang lang tsho dang rigs dang dbang phyug sogs kyis rgyags nas de la tshig mi ster ro / /
'char kas de'i sngon gyi las zad pa la bsams nas /
sring mo rnying ba za byed cing / /
sar ba cung zad skyed mi byed / /
bag med brgyan pa mthong nas ni / /
mchi mas brnangs pa'i bzhin gyis du / /
zhes smras te song ngo / /
bram ze mo des /
bdag spyos so zhes gshe zhing gos dri ma can gyon nas khri zhig pa'i steng du nyal te 'dug go / /
bram ze de 'ongs nas /
'di ci nyes /
khyod la sgo na 'greng ba'i mi gcig gi bza' btung yang mi 'byor na khyim mi mos ci bya /
'char kas spyos so / /
bram zes smras pa /
de mdun na 'don gyi bu yin gyis bzod ba gsol cig /
de gson na kho mo mi gson no / /
'di rgyal po gsal rgyal kyi chung grogs /
phreng ldan ma'i slob dbon yin pas de la gnod pa byas na phyag sbal du bcug nas 'chi dgos bas bzod pa gsol cig /
mang du smras pas ci bya /
de gson na kho mo mi gson no / /
'dod pa bsten pas ni sdig pa'i las mi bya ba ci 'ang med pas der la gri mchan du bcug ste song ba dang 'char kas mthong nas lo ma ma yin pa'i spyil bu zhig sprul te nge'i nang du 'dug go /
des| 'char ka| sgo phye zhig /
ral gri 'or cig /
des dgags te gsang do snyam nas ral gri bor ba dang /
sdig pa'i sems de yang 'or cig /
des| 'di ni bdag nyid chen po zhig ste bdag gi sems kyang shes so snyam nas dad pa dang rdzu 'brul bsdus te chos bstan pas rgyun zhugs thob nas /
btsun pas bdag gi sdum par byon nam /
'ongs so / /
bdag gi mchis brang la cung zad smras sam /
'di skad smras so / /
de'i don ci lags /
bram ze @# / /
sngon ri brags shig tu dus ston byung nas khyim bdag gi chung ma mang bo rang rang gi rgyan gyis brgyan te skyed mos tshal du song ba sprang mo zhig gis mthong nas bdag nyid rgud pa'i mya ngan byed do / /
rang sangs rgyas shig der byon pa dang de dad nas sprang zan cung zad rnyed pa de /
sngar yang 'di lta bu la mchod pa ma byas pas 'di ltar gyur kyis 'di bzhed na dbul lo snyam pa dang rang sangs rgyas des lhung bzed bzed do / /
des phul ba dang rdzu 'phrul bstan pas dad nas phyag 'tshal te /
las 'di'i rnam smin gyis sdug bsngal bar ma gyur cig ces smon lam btab bas 'dir skyes te /
las kyi rnam smin de zad pas de skad smras so / /
btsun bas don gyis bdag gi mchis brang la skul ma mdzad do / /
sang bdag gi gdugs tshod gsol bar cig nang / /
gnang ngo / /
bram ze mo de yang 'gyod nas /
bram ze des 'char ka bsad bar ma gyur tam snyam mo / /
bram ze 'ongs pa dang chung mas /
khyod kyis 'char ka ma bkrongs sam /
de bdag nyid chen po yin pas sus bkrongs nus /
'o na de spyan ma drangs sam /
drangs kyis zhal zas sta gon gyis shig /
des kyang sta gon byas so / /
sang de'i bsod snyoms gsol te bram ze mo la chos bstan pas rgyun zhugs thob ba man chad 'dra'o / /
mnyan yod na bram ze phyug pa /
nor mang ba /
ser sna can /
mig phra ba /
bya rog la'ang gtor ma mi ster bzhig 'dug pa des bad ba dag rgyas btab ste chung ma la lto brgyags tsam byin nas ri brags su zhing las byed du song ngo / /
'char kas de'i khyim du song nas /
bram ze mo| lhung bzed kyi chu bslang ngo / /
des de la 'bras chan phul bas pru ba de de bzhin gang bar 'dug go /
bdag gi khyim bdag ser sna can lags kyis glan chad ma 'byon cig /
'char kas /
thabs yin gyi sang kho bo dang gnyis 'ong ngo / /
phyi de nyin par gnyis song ba dang des de la 'bras chan phul lo / /
de bzhin du drug cu'i bar du nyin re zhing song nas khyim der bsod snyoms zos pa dang /
khyim mtshes dag gis /
bram ze des lag pas gzhal ba brgyas longs spyod bsgrubs na /
de dag bram ze mos dge sbyong dang lhan cig za'o zhes smod do / /
bram ze'i khye'u zhig ri brags der song ba dang bram ze des /
gang las 'ongs /
mnyan yod nas so| |kho bo'i khyim gyi gtam thos sam /
thos te /
zas sbyin gyi khyim ni dge sbyong gi khyim dang bo yin /
khyod kyi khyim ni gnyis pa yin no / /
kho bo'i ser sna can yin pas mtho 'tsham gyis gzhan la'ang dri'o snyam nas dris be dang de skad zer nas de 'ongs te /
ngan ma| kho bos lag pas gzhal pa brgyas bsgrubs pa de dag khyod dge sbyong dang lhan cig za 'am /
bram ze| khyod kyis gtad pa'i bang ba dang rgya nyams par byas sam /
so sor rtogs shig /
des brtags pas rgya ma nyams par mthong nas chung ma la /
khyod kyis zas de dag gang las rnyed /
bdag gis phu ba 'dir 'bras chan btsos na dge slong drug cu dang bdag kyang 'grangs so / /
ci'i phyir de ltar gyur /
bdag gis mngon sum du bya'o zhes des phyi de nyin par 'char ka bdag nyid @# / /
dang drug cu 'ongs pa la bsod snyoms phul nas smras pa /
khyod kyis mthong dam /
de dad nas /
sang bdag gi sdum par gdugs tshod gsol bar cig nang /
'char kas /
ci 'di 'dra bas sam /
'on te zas yang dag bas mgron du 'bod /
yang dag pas so / /
khas blangs nas song ste de'i bsod snyoms gsol nas chos bstan pas bza' mi gnyis kas rgyun zhugs thob pa man chad 'dra'o / /
mnyan yod na bram ze bza' mi gnyis la bu zhig byung /
bram ze mo de khyim mtshes dang rtag tu 'thab pas mid gtum mo zhes btags so / /
dus ston byung ba'i tshe bram ze des bu la /
ma 'di gtum pas gzhan dang 'thabs nas bdag cag khri mon du bcug pa'i gnas yod kyis dus ston thal gyi bar du ri zags su song zhig /
bus ma la zhus pas /
kho mo'i dang bo'i gos gang du song ba der song zhig /
bram zes smras pa /
kho 'o'ang 'gro'o / /
gtum mos /
gang nas mang mi 'ong ba der song zhig /
de gnyis dong ba dang gtum mos mngag gzhug ma la /
'khur slang tshugs dang sne gzan bya'o / /
des 'khur slang btsugs te 'khur ba bya bar brtsams pa dang 'char kas de'i khyim du zhugs pa dang gtum mos mthong nas g.yog mol /
'di skrod cig /
des bskrad nas sgo bcad de nang du 'ongs pa dang 'char ka sngon la sleb bo / /
lan gsum du de ltar gyur nas gtum mos / /
dge sbyong| ci slong / /
'khur ba'o / /
khyod bu thu bor gyur ta 'ongs kyang mi sbyin no / /
'char kas bu thu bor sprul ba dang / /
rkad lag ser bor byas kyang mi sbyin no / /
rkang lag ser bor sprul ba dang /
mig gnyis kham phor lta bur lta'ang mi spyin no / /
mig gnyis kham phor lta bur sprul ba dang /
nam mkha' la dril bu bzhin 'khrol yang mi sbyin no / /
nam mkha' la dril bu bzhin 'khrol ba dang /
khyod kyi lus dum bu gnyis su byas kyang mi sbyin no / /
lus dum bu gnyis su byas nas sa la 'gyel lo / /
mdag gzhug mas /
'di ni gsal rgyal gyi chung grogs /
pheng ldan ma'i slob dpon yin pas bdag ni thag ring bor phyin kyang bran mor bas kyi /
jo mos rgyal bo'i pho brang du chu bcu dgos par 'gyur ro / /
gtum mo skrag nas dong brkos te spa bar brtsams pa dang 'char ka 'gog pa la zhugs nas des bsgrul ma nus so / /
gtum mos de'i rkang ba la gtugs nas /
'phags pa| khyod kyis mi mkhyen pa mi mnga' yis bzod dang 'khur ba gsol lo / /
langs te cha lugs tha mal pa bstan pa dang /
'di la 'khur ba spyin par khas blangs na /
'di dag ha cang ches bas phangs kyis 'khur ba chung du zhig bya'o snyam nas 'khur ba chung du zhig bsregs pas 'khur bdes 'khur slang thams cad yog par gyur nas /
bdag gis 'di mi sbyin par 'khur ba snga ma las gcig spyin no snyam nas gcig drangs pa dang thams cad 'ongs nas /
'phags pa 'khur ba thams cad bzhed dam /
'dod do / /
phul ba dang /
gring mo| yongs su btang na mgon med zas spyin gyis sangs rgyas dge 'dun dang bcas pa spyan drangs kyis der dong la rang gi lag nas brims shig /
bdag| @# / /
gtum mo zhes thams cad du rig pas der ga la chud /
kho bos 'jug tu gzhug go /
des 'khur ba thogs te zas sbyin kyi khyim du zhugs pa dang sgo bas bkag pa dang 'char kas 'jug tu bcug ste gtum mos dge 'dun mang po mthong nas 'khur ba btub par brtsams pa dang /
ma btub par rangs por brims shig /
mi khyed do / /
rims dang khyed par 'gyur ro zhes sangs rgyas dge 'dun dang bcas ba khyed nas lhag 'byung bar byin gyis brlabs so| |gtum mos thams cad la khyed par bri mas nas gsol te ston pa yon bshad nas gshegs so / /
gtum mos /
'char kaH khyod bdag gi dge ba'i bshes gnyen lags kyis bdag gi sdum par gdugs tshad gsol cig /
des bsod snyoms zos nas chos bstan pas rgyun zhugs thob bo / /
bram ze de'ang dus ston thal nas phyir 'ongs te skyed mos tshal du bsdad nas /
bu| khyod song la ma khri mon gang du bcug ltos shig /
des song ba dang mas bsu nas /
yab gang na /
skyed mos tshal na'o / /
bus pha'i gan du song ste /
yum spyod lam zhi bas mchis so / /
de song ste /
khyod sngar dang mi 'dra ba ci yin /
'phags pa 'char ka byon nas chos bstan pas bden pa mthod do / /
de ngo mtshar te /
bdag gis brdegs bcings kyang ma thul ba de chos bstan pas thul lo snyams nas bsod snyams la spyan drangs te dang du ma blangs kyi bar sngar dang 'dra'o / /
bram zes smras pa /
dang du mi bzhes na bdag gis dang srong gi gdan bsham par bgyi'i longs spyad du gsol / /
de dang du blangs so / /
mnyan yod na bram ze gzhon nu lnga brgya chung ma dang bcas pa brtse ba'i phyir skyed mos tshal du byung ba dang 'char ka der song bas /
khyod bram ze mdun na 'don gyi bu yin na ci'i phyir shAkya'i dge spyod thams cad za ba'i nang du rab tu byung| des de dag gi me tog gi phreng ba rnams kun dong gi phreng ba /
'khur ba dag pa lang gi ko ba /
sha rnams ba lang gi sha /
btung ba rnams chad du byin gyis brlabs nas /
'char kas ltung bzed bstan te /
stos shig /
kho bo la kun dong sogs 'dug gam /
khyed cag mgo la kun dong dang /
bza' ba lang gi sha dang /
btung ba chang yin pas thams cad za ba yin no / /
phan tshun bltas pas de ltar mthong nas /
'char kas bdag cag la dmod pa bor kyis bzod pa mdzod cig /
bzod par bya'o / /
snga ma bzhin gyur nas ngom tshar te / /
ci'i slang du byon /
khyed gdul pa'i phyir 'ongs kyis 'dug cig chos bstan par bya'o / /
bstan pas bram ze de dag chung ma dang bcas pas rgyun zhugs thob sogs 'dra'o / /
ston pas /
nga'i nyan thos khyims dad par byed pa rnams kyi nang na 'char ka nag po 'di mchog yin no / /
mnyan yod na bram ze gsang sngags kyis mi ma yin dbang du byas nas shing rta 'dren du 'jug pa zhig yod pa de'i drung du song ba dang de shing rta las babs nas gcin gcis pas 'char kas de'i gcin rgyun mi 'chad par byin gyis brlabs te gsang sngags kyi phur bu phyur bas mi ma yin bros so / /
bram zes /
sus phur bu phyud /
kho bos so / /
khyod bram zer gyur nas mi ma yin spyod dam /
sus kho bo'i bsnyen bkur @# / /
byed /
lhung bzed bstan nas /
'dis bsnyen pa kur byed do / /
'dis ci 'grub /
gang 'dod thams cad 'grub po / /
bram ze de gang 'dod pa thams cad lhung bzed des grub ba dang ngo mtshar nas /
ci'i phyir 'di ltar gyur| 'char kas /
kho bos lhung bzed kyi rig pa shes so / /
rig pa de bdag la stsol cig /
'char kas /
rig pa su la'ang sbyin mi bya / /
rig dang bcas te 'chi bar bya / /
rig pa rig dang gus pa dang / /
nor gyi phyir ni sbyin par bya / /
bram zes /
bdag gis gus par bgyi'o / /
kho bo khyim ba las bsnyen bkur bdag gir mi byed kyi /
rab tu byung ba las so / /
bdag rab tu 'byung ngo / /
byung zhig /
de rab tu byung bsnyen par rdzogs te dgra bcom pa thob po / /
yul mi'i gyad cig gis gyad thams cad brdabs nas mnyan yod kyi sgo khar rkang pa brkyang ste 'dug cing /
su 'ong ba la /
yang na kho bo la stobs rgol cig /
yang na kho bo'i rlig par du song zhig /
skye bo rnams de gnyis ka mi byed pa dang 'char ka der song nas /
'di su yin /
skye bo rnams kyis smras pa /
gyad 'dri na re /
yang na kho bo la stobs rgol cig /
yang na kho bo'i rlig bar du song zhig ze ro / /
'char kas de la /
kho bo dang ltan cig stobs bya'am /
kho bos brdabs pa'i gyad gsum po dang stobs 'gyed /
gsum po dang ngo / /
kho bos dug gsum gyi gyad brdabs kyis khyod de dang lhan cig stobs khye shog /
de dad nas rab tu phyung bsnyen par rdzogs bar byas te dgra bcom pa thob po / /
gtum mo'i bus chung ma blangs pa dang /
gtum mo dang de'i khyo yang shi /
gtum mo'i bu de yul gzhan du song ba dang /
gtum mo'i mna' ma gos zas bzang po la longs spyad pas nyon mongs bas gdungs nas mngag gzhug ma la /
skyes pa lus brtan pa /
'khrang ba zhig tshol dang de dang dga' dgur spyad do / /
jo mo| gyos rgyug gnyis bden pa mthong ba lags na drang srong gi khyim du nyes spyod byar ji ltar rung /
khyod bsam pa des ci bya /
khrid ma 'ongs na 'tshams gcad do / /
'dis drang srong gi khyim rtsog gis dgang bar chad de /
bdag la dka' ba med kyis dgug go snyam ste srang nas rkun po'i dmag dpon zhig bkug nas sprad do / /
de de dang dga' dgur spyod do / /
'char ka der dus dus su 'gro bas de mthong nas /
bud med 'di ni 'dod chags spyod ba zhig yin no snyam ste de la 'dod chags kyi bsngags pa ma yin pa brjod do / /
des bsams pa /
'char ka gzhan gyi sems shes pa la ma las pas bdag 'phrigs kyis 'di gsad do snyam nas rkun po'i dpon la /
'dis 'phrigs kyis sod cig /
'di gsal rgyal gyi chung grogs sogs yin pas de bsad na kho po rgyal bos rgya skyegs kyi khang bar bcug ste bsregs nas 'chi dgos so / /
gsed na legs /
mi gsod na khyod phyin chad ma 'ong zhig /
'dod ba bsten pas sdig pa mi bya ba med pas /
'o na ji ltar gsad /
thabs bya'o zer nas dus ma yin par 'char ka'i drung du mngag pa btang ste /
'char ka| bdag bre 'tshal na gzigs bar cig nang /
dgra bcom pa rnams ni ma pa sams par shes pa dang mthong ba mi 'jug pas dus ma yin par zhugs te chos bstan nas phyin 'byu bar rtsams ba dang /
nga dag @# / /
khyod mthong na glo ba dga' yis yud tsam zhig bzhugs zhes nam sros kyi bar du bzung nas 'char ka phyir byung ba dang rkun po'i dpon gyis 'char ka'i mgo bcad nas sa la bsgyel lo / /
rgan mo zhig gis mthong nas /
gzu lums byed pa 'di su yin /
des smras ba /
su la'ang ma smra zhig /
khyod kyang 'di ltar byas ta re /
de skrag nas cing mi smra'o / /
de gnyis kyis 'char ka'i lus phyag dar gyi phung bor sbas so / /
de'i nyin par gso sbyong gi zhal ta bas 'char ka ma rnyed nas /
'char ka'i 'dun pa sus blangs /
ston pas /
khyim pa dad ba'i mchog de bsad kyis chos gos long zhig dang de'i lus la mchod pa bya'o gsung nas 'phags pa dang mnyan yod kyi sgo chod nas ston pas gser gyi kha dog lta bu'i 'od kyis mnyan yod snang bar gyis ba dang gsal rgyal gyis ston ba gshegs par shes nas mnyan yod kyi sgo phye ba dang ston pa mnyan yod du gshegs so / /
rgyal bos /
ston pa ci'i phyir dus ma yin par mnyan yod du gshegs snyam na ston ba ni bsnyen par dka' ba yin pas zhum nus so / /
rgyal bo 'khor dang bcas pa ston pa'i slad bzhin 'brang zhing song ba dang phyag dar gyi phung bo'i phyogs der byon nas /
khyim ba dad pa'i mchog de 'dir sbas kyis phyung zhig /
de phyung ba dang 'char ka la brten nas bden pa mthong ba rnams dang rgyal bos mchod par zhus kyang ma gnang bar phreng ldan mas zhus pas gnang ste de'i lus sa dkar gyis phyis /
spos chus bkrus /
gos sna tshogs kyis khyogs sbyil brgyan nas sa phyogs yangs bar khyer te spos shing bcer nas bsregs /
'o mas zhi bar byas /
rus pa gser gyi bum par bcug /
lam po che'i bzhi 'dor mchod rten brtsigs /
gdugs dang rgyal mtshan la sogs pas mchod pa byas /
ston pa yon bshad pa mdzad de gshegs so / /
de nas gtsug lag khang du byon nas /
yang dge slong gang dus ma yin par grong du 'jug na ltung byed do /
dge slong nad ngan can yun ring du 'dug mi nus /
zhal ta byed bas dge 'dun gyi bya ba nyams pa de gsol bas /
dge slong 'dug pa la smras te 'gro bar bya'o / /
dge slong zhig gis khyim gzhan du chos gos dang lhung bzed bzhag /
der me shor nas len du phyin pa dang lam phyed nas dran te log pas de dag tshig go /
phyis song ba dang /
khyod 'phyis so / /
myur du byon na mi 'tshig ba la zer ba de gsol bas /
de 'dra'i rkyen ma gtogs so / /
phreng ldan mas rgyal bo la /
lhas dge slong rnams la gzhon nu'i spang ba byin /
dge slong ma rnams la btsun mo'i spang ba byin na /
'char ka lha'i chung grogs lags shing bdag gi slob dpon lags te /
rab tu grags pa de lta bu'ang btsan dong du bkum na gzhan lta ci smos /
de sus bkum pa bkas rma bar ci gnang /
rgyal pos zho shas 'tsho ba rnams la /
'char ka sus bsad ltos shig /
de dag phyogs der dong ba dang de dag gis rgan mod mthong /
rgan mos de dag ma mthong bar byung rgyal du /
phyogs 'dir khyim pa dad ba'i mchog de sbas pa ni de dang de dag gis bsad do / /
de dag gis thos nas /
ci zer /
rdun mos smras pa /
cang mi zer re / /
de bzung @# / /
nas bsdigs pas ji ltar gyur ba bshad do / /
'di gnyis kho nar zad dam /
gzhan yang g.yon can lnga brgya yod do / /
rgyal bo la gsol bas /
bu mo 'di rte'u rmu rgod kyi rkang ba gnyis la thogs shig /
dmag dpon 'di rgya skyegs kyi khang bar chug la sregs shig /
g.yon can lnga brgya'i rgang lag chod cig zer nas de ltar byas so / /
dge slong rnams kyis zhus pa /
'char kas las ci bgyis na /
gnod pa ma bgyis bzhin du de gnyis kyis bkum zhing /
de gnyis kyang bkum par gyur /
lnga brgya bo'i rkang lag bcad par gyur /
sngon wAr NA si na rgyal bo tshangs byin rgyal srid byed pa'i tshe mu stegs can dag gis lo gcig gnyis su than pa 'byung bar lung bstan nas rgyal bos /
lo gcig gnyis su zan yod pa rnams 'du gcig /
med pa rnams song zhig ces bsgo'o / /
de'i mdun na 'don de bram ze'i khye'u lnga brgyal gsang tshig glog tu 'jug pa la khye'u de dag gis /
mkhan po bdag cag la lo gcig gnyis kyi zan med kyis 'gro'o / /
'khod cig kho bos mkho ba bstab po / /
rgyal bo tshangs byin gyi rmi lam na rang gi rgyu mas grong khyer thams cad dkris par rmis nas mdun na 'don la smras pas /
rmi lam bzang mod kyi /
bram ze'i khye'u dag gi rnyed pa'i bar chad du gyur na mi rung pas ngan par bshad do snyam nas /
lhas rmi lam ngan pa zhig gzigs bas ga zhi 'dis rgyal srid las nyams pa 'am sku tshe'i bar chang du 'gyur ro / /
'di la ci bya /
ba lang gi mchod sbyin bgyi'o / /
de ltar bya'o / /
des pa lang stong phrag du ma bsags pa dang rgyal bos ba lang de dag mthong bas ba lang de dag gis 'u sgra chen po phyung ngo / /
rgyal bo snying rje skyes te /
'di dag thams cad gsad bar bya'am /
mdun na 'don gyis /
rgyal bo 'di dag thams cad gsod mi 'dod do snyam nas /
lha| thams cad dgum par mi bgyi'o / /
de'i tshe rnga bran zhig rnga bran mo la rgya brgal byed nas /
'di gnyis dgum par bgyi'o / /
khye'u rnams kyis kyang /
'di gnyis lags so zhes lag pa brkyang ste bstan nas de gnyis pa shas pa na /
bdag cag gis gnod pa ma byas bzhin du bsad pa ni mdun na 'don dang lnga brgya bo 'di dag gi le lan yin pas bdag cag gang du skyes pa der mdun na 'don 'di gsod pa dang /
lnga brgya po 'di'i rkang lag gcod par gyur cig ces smon lam btab po / /
de'i dus kyi rgyal bo ni gsal rgyal yin no / /
de'i btsun mo ni 'phreng ldan ma yin no / /
mdun na 'don ni 'char ka yin no / /
khye'u lnga brgya ni g.yon can lnga brgya yin no / /
rnga bran mo dang rnga bran ni bram ze'i bu mo dang rkun po'i dmag dpon yin no / /
'char kas las ci bgyis na phyug bo'i khyim du skyes shing /
rab tu byung ste dgra bcom pa thob nas mtshon gyis bsad /
sngon rngon pa zhig gis mtshe'u la rnyi dang rnyong mang po btsugs pas ri dwags mang po zin no / /
rang sangs rgyas shig der 'dug pa dang mi'i dris ri dwags ma zin /
rngon pa de der song bas rang sangs rgyas mthong nas /
'dis bdag gi 'tsho ba gcod kyis gsad do snyam nas mda' dug can 'phangs pas rang sangs rgyas des nam mkha' la 'phags te rdzu 'phrul bstan bas 'gyod nas @# / /
bzod pa gsol ba dang de mya ngan las 'das so / /
des de'i lus dri zhim bo'i shing gi mes bsreg so /
rus pa gser gyi bum bar bcug ste mchod rten byas smon lam btab pas phyug cing longs spyod che ba'i khyim du skyes la /
dug mnga' bsnun pa'i rnam smin gyis bskal bar mnar med du skyes shing tshe rabs lnga brgyar mtshe'u de nyid kyi ri dags su skyes nas dug mdas bsad la /
da lta dgra bcom pa thob nas kyang mtshon gyis bsad do / /
'char kas las ci bgyis na 'di shi ba'i lus phyag dar gyi phung bor sbas pa dang /
ston pa mnyes par bgyis shing /
shi ba'i lus la sangs rgyas dge 'dun dang bcas pa dang rgyal po btsun mo'i 'khor dang bcas bas mchod pa'i yon tan thob bar gyur /
sngon gangs kyi sul zhig na rang sangs rgyas lnga brgya yod ba'i gcig na nas gzhan dag gis sman ba la / /
chos shig /
des 'chos su 'ongs ba rdza mkhan gyi rab zhig tu gum mo / /
rdza mkhan des /
'di gtsang sbra 'dong pa'i mis mthong na snod nyo bar mi 'gyur ro snyam nas phyag dar gyi phung bo zhig tu sbas so / /
rang sangs rgyas gzhan dag gis de 'das par shes nas sbos kyi shing nam mkha' las khyer te rdza mkhan gyir bar babs pa dang rdza mkhan gyis mthong nas /
gar gshegs /
'di la mchod ba'i ched du'o / /
ci 'dis kyang khyed dang 'dra ba'i yon tan thob bam /
thob bo / /
'on bkur sti ma yin pa bgyis kyis yud tsam bzhugs shig /
de song ste rgyal bo la zhus nas /
'di la bkur sti mdzad du gsol /
rgyal bo 'khor bcas kyis dri zhim po'i shing gis bsregs nas rus pa gser gyi bum par bcug ste mchod rten byas nas mchod pas mchod do / /
rdza mkhan des rkang ba gnyis la phyag 'tshal nas /
yon gnas dam ba la gnod ba'i las kyi cha dang 'thun par ma gyur cig /
mchod pa'i dge ba 'dis 'di bas ches lhag pa'i ston pa mnyes par byed pa dang /
bdag gi lus la'ang sangs rgyas dge 'dun dang bcas pa dang rgyal bo btsun mo'i 'khor dang bcas pas mchod pa byed bar gyur cig /
ces smon lam btab ste rdza mkhan ni 'char ka'o / /
sangs rgyas 'od srung gi bstan pa la smon lam btab bas khyim pa 'dul ba'i mchog tu lung bstan to / / / /
bcu tshan dgu ba'i sdom ni /
zas bcas skya reng da gdod dang / /
khab ral dang ni khri rkang dang / /
gdal dang gding ba g.yan pa dang / /
ras chen bde gshegs chos gos so / /
grong rgyu ba'i ltud byed ni /
bston ba mnyan yod na'o / /
khyim bdag cig nye dags skyabs 'gro dang bslab ba'i gzhi la bzhag nas /
rdzas las byung ba'i gzhi bdun gyi bsngags pa brjod pas /
bdag gis kyang cung zad bgyi'o / /
de ltar gyis shig /
ci byed /
gdugs tshod gsol cig /
khyod kyis bdag gi ming gis sangs rgyas dge 'dun dang bcas pa spyan drongs shig /
des sangs rgyas dge 'dun dang bcas pa spyan drangs te / /
sang snga mor song nas /
khyim bdag| kho bo khyim lha ba'i bar du zhal zas sta gon gyis shig /
kho bo ma 'ongs kyi bar lam 'brim zhig ces smras @# / /
te song ngo / /
ston pas /
khyim bdag des rgyus mi shes pas spyan 'dren gtong bar mi byed kyis sngar 'dod ngo zhes bsgo zhig /
bsgo ste song nas sgo drung na bzhugs so / /
kun dga' bo| song la khyim bdag de la| sangs rgyas la sogs pa sgo drung na bzhugs kyis ci bder gyis shig ces bsgo zhig /
de ltar byas bas /
bdag gis ci bder ni ma 'tshal gyi /
khyed kho na'i slad du stan bshams kyis bzhugs su gsol /
de nyid ci bder byas ba yin gyis 'dug cig zer nas bzhugs so / /
gdugs tshod la bab tu nyi ba dang /
kun dga' bo| khyim bdag la /
gdugs tshod bab tu nye bas zhal zas brims shig ces bsgo zhig /
bsgo bas /
nye dga' 'ongs sam| ma 'ongs so / /
de 'ong gis yud tsam bzhugs shig /
yud tsam bsdad nas /
kun dga' bo| song la khyim bdag la /
gdugs tshod bab kyis zhal zas brims shig /
zas rul bar gyur ba 'dis khyod la ci bya gyis shig /
bsgo bas sngar bzhin zer nas gsol bas /
nye dga' ma 'ongs na mi 'dren nam gyis shig /
de skad smras bas /
mi gsol lo / /
ston pas /
gzhan dbang thams cad sdug bsngal te / /
bdag dbang thams cad bde bar yin| |thun mod dag gis gnod byed de / /
'brel ba shin tu 'da' bar dka' / /
gdugs tshod kyi mtha' la bab pa dang nye dga' 'ongs nas /
khyim bdag| ma brims sam /
khyod na re /
nga 'ongs kyi bar du ma 'brim zer nas| da de skad gsung ngam /
nye dga' gshags med nas cang mi smra'o / /
des brims pa na gdugs chod yol nas /
kha cig gis thog kha cig gis ma thob bar zan bcad nas ston pa yon bshad de gshegs /
nye dga' ngo che nas de nyid du 'dug go /
de nyin gso sbyong la bab ste gso sbyong gi zhal tabs /
nye dga' mi snang na 'dun ba sus blangs /
sus kyang ma blangs nas /
nye dags snga dro zang zing dad /
phyi dro chos kyi ched du mtho btsams so zhes 'phya ba de gsol bas /
byung ba 'di dang sogs /
yang dge slong gang zas dang bcas pa'i khyim du mgron du bos nas snga dro dang phyi dro khyim dag tu rgyun ltung byed do / /
dge slong nad can sogs 'dra 'o / /
rgyal bo'i pho brang du nub mo 'gro ba'i ltung byed ni /
ston pa mnyan yod na'o / /
dge slong dag| dgon ba dang shing drung la sogs par bsam gtan gyis shig ces gsungs pa dang /
kha cig dgon pa dang /
kha cig ni ri rab kyi bang rim dang /
gser gyi ri bdun dang /
mtsho ma dros pa dang /
rdzing bud la gyis 'bab sogs na bsam gtan byed do / /
klu'i rgyal bo dga' bod da nye dga' gnyis kyi lus kyis ri rab lan gsum du dkri nus ba des bdag cag gnyis kyi bsod nams kyis gnas 'di byung ngo snyam ste ser snas mi mthun pa'i rlung btang nas ri rab kyi bang rim la gnas ba'i bya dang ri dags mang bo sdug bsngal zhing /
ri rab kyi bang rim na bsam gtan byed ba'i dge slong de dag kyang skya bo dang seng seng bor gyur ba de gsol bas /
mo'u dgal gyi bu la /
klu gnyis la @# / /
soms shig /
des der song bas gnyid ma sad pa se gol la sogs pas ma sod bar des klu chen po'i lus kyis ri rab lan gsum dkris nas steng du gdengs ka chen po byas te 'dug pa dang sad nas /
klu chen po zhig gis bdag cag mnan bar mthong ste bram ze'i khye 'ur sprul nas 'bros bar brtsams pa dang des rdzu 'phrul bsdus te de gnyis kyi gan du 'dug nas /
khyed gar 'dong /
de gnyis kyis smas pa /
klu rdzu 'phrul chen bo zhig byung ste /
bdag cag gnyis 'di nas nyams kyis 'bros su 'gro'o / /
tshur shog /
klu de blta'o / /
log nas ba ltas pa dang mi snang nas /
'phags pas ku rem bgyis sam /
de yin no / /
nod pa ba ci bgyis /
khyed gnyis kyis sangs rgyas kyi pho nya 'ongs pa lam bsams so / /
khyod sangs rgyas kyi pho nya lags sam /
yin no / /
bdag cag gnyis kyis ci bgyi /
ston pa'i spyan sngar 'dong do / /
de gnyis khrid nas 'ongs pa dang ston pas /
khyed gnyis sngon las ngan pas klur skyes nas gzhan gyi srog gcod pas 'tsho bar byed de /
khyed gnyis kyi 'gro ba cir 'gyur /
bdag cag gnyis kyis ci bgyi /
de gnyis skyabs 'gro dang bslab pa'i gzhi la bkod nas ri rab kyi bang rim la gnas pa la mi 'jigs pa byin no / /
de gnyis kyis las ci bgyis pas klu'i nang du skyes /
rin po che sna bzhi las byas ba'i gnas dang /
lha'i bdud rtsi dang /
re re la'ang 'khor nyis stong lnga brgya dang ldan pa dang /
bskal bar gnas pa /
sa 'dzin pa /
nam mkha' lding gis dbyung mi nus par gyur /
sngon rgyal bo kri ki sangs rgyas 'od srung las chos thos bden pa mthong nas gzhon nu legs skyes rgyal srid du bzhag ste rang rab tu byung /
blon po dga' bo dang nye dga' gnyis kyis ji srid du chos kyis rgyal srid byed du bcug nas /
de nas chos dang chos ma yin pas rgyal srid byed pa dang de'i nye du rab byung yod pas /
de ltar ma byed cig ces bsgo bas /
bdag cag gcig tu chos kyis rgyal srid byed pa rngo mi thog gis khyad par can ma yin pa tshar gcad /
bzang po bskyang bar bgyi'o / /
'o na yo byad phun sum tshogs pa'i gtsug lag khang byed du chug la dge 'dun la phul /
dge slong la gzhon nu dang /
dge slong ma la btsun mo'i 'khor gyi spang ba byin cig legs so zer nas de bzhin byas bas /
chos ma yin pas rgyal srid byas pas klu re skyes /
yo byad thams cad dang ldan pa'i gtsug lag khang phul bas rin po che sna bzhi'i gzhal yas khang dang /
lha'i bdud rtsi dang /
'khor nyis stong lnga brgya dang ldan la /
sbang ba byin pas nam mkha' lding gi rgyal pos gnas nas dbyung mi nus pa'o / /
de gnyis dus bzang la nyin mo ri rab kyi bang rim nas ston pa la bsnyen bkur byed| ston pa'i spyan sngar mtshan mo gzhal med khang ba'i cha lugs /
nyin mo khye'u dang khyim pa'i cha lugs kyis bsnyen bkur byed /
re zhig na rgyal bo gsal rgyal byung ba dang ldang ba ma byas pas rgyal bo khros nas song ba dang /
@# / /
de gnyis kyi zho shas 'tshobs bang rim nas mnyan yod kyi bar lam gyi ngos gnyis su rtsig pa dngar te 'khod do / /
rgyal bos /
de gnyis ston pa'i dung nas byung ba dang mgo bo chod cig ces bsgobs klu'i zho shes 'tsho bas thos nas rdo rje sogs 'phen par brtsams pa dang /
mo'u dgal gyi bul /
gsal rgyal la soms shig /
mo'u dgal gyi bus mtshon de dag ut+pal dang ba dam la sogs par byin gyis brlabs pas rgyal bo'i gnyen rnams so so nas /
nga'i mthu yin zer te ston pa la zhus pas /
mo'u dgal gyi bu'i mthu ste yid ma ches na ut+pal dang pad ma 'di dag sal bor cig /
bor bas mtshon char gyur nas rgyal bo skrag ste zhus pas /
khyod kyis klu la sdang sems bskyed pas so / /
mi dran no / /
'di ltar ro / /
klu 'khrugs sam /
de gnyis ma 'khrugs te /
'khor 'khrugs so / /
ji ltar bgyi /
bzod par gsol cig sogs gzugs can snying po'i skabs dang 'dra'o / /
de nas mo'u dgal gyi bu la mchod pa'i don du sangs rgyas dge 'dun dang bcas bzhag bdun gdugs tshod la spyan drangs so / /
de'i tshe 'khur ba byed sar me shor bas glang bo che dag tshig go /
de nas rgyal pos mtshan mo me sbar du med pa'i bca' ba byas so / /
khyim bdag bzang sbyin gyis ston pa 'khor bcas la bsod snyoms drangs /
chos nyan pas bden ba mthong /
de'i nyin mo chung ma la sems can zhugs /
yang byis chos nyan pas phyir mi'ong dang rdzu 'phrul thob ba'i nyin mo bung ces nas rdzu 'phrul len du btags /
de cher skyes pa na srang du song ba na rgyal bo'i btsun mos me tog dor bas de rgyal bos bsad do / /
de nas bzang sbyin gyis kar+sha ba Ni gcig zong du bzhag /
gzhan longs spyod thams cad sbyin par btang nas /
des kar+sha ba Ni gcig bu des zong tos pas ba Na bzhi rnyed nas /
gcig gis ston pa'i dri gtsang khang sbos kyis phyugs /
gnyis bas 'khor gyi zan sbyar /
gsum pas dge slong la chos ston byin /
bzhi bzong du bzhag /
mchog tu ngan ba dag kyang byin pas ngan pa bzang sbyin zhes grags te /
ston pas khyod kyis sbyin pa dag byin nam /
de bzhin te /
de dag ni ngan ba dang mchog tu ngan pa lags so / /
khyim bdag ngan pa'am bzang po sbyin yang rung ste /
gnyis ka longs spyod kyi rnam par smin pa can yin no / /
de yang dad ba dang gus pa dang rang gi lag dang dus dang mi gnod par min na longs spyod rgya chen por mi 'gyur la /
dad bal sogs pas yin na longs spyod rgya chen por 'gyur ro / /
gzhan yang sbyin pa'i 'gyur khyad rgya chen po gsungs so / /
de ston pa'i spyan snga nas rang gi khyim du song ste mtshan mo mar me sbar nas sangs rgyas kyi bka' klog pa rgyal bo'i zho shas 'tsho bdag gis mthong nas smras pa /
rgyal bos /
mnyan yod du sus kyang mtshan mo ma sbar cig /
spar na kar+Sha ba na drug cu'i chad pa'am /
phyag sbal du bcug ste 'chi dgos par bkas btags na ci'i phyir mtshan mo me sbar /
des smras pa /
'di me ma yin gyi mar me yin no / /
ci 'dis me'i bya ba byed mi @# / /
nus sam /
ba Na drug cu dbul ba'am /
phyag sbal ru 'dug cig /
kho 'ol b+r+Na drug cu med kyis phyag sbal du 'dug go /
phyag sbal rim ba gsum yod pas de mi gtso bo yin pa'i phyir steng rim du bzhag go /
mtshan mo'i thun dang bo la rgyal chen bzhi dan pa bzang sbyin gyi gan du 'ongs nas /
khyod ci'i phyir phyag sbal du 'dug /
kho bo rang dbang du 'dug pa ma yin gyi /
rgyal bo'i zho shas 'tshob dag gis 'dug tu bcug go /
ci'i phyir /
paN drug cu'i phyir te /
kho bo la de'i 'byor ba med pas phyag spal du 'dug go /
khyod sems skyed la tshig rjod cig /
khyod kyi khyim mam chu'i gnas dbyig dang gser gyis dgang ngo / /
nye dbang snying las chung ngur gyis| rgyal bo dad pas dad pa'i dbang ngu bgyi yis chos nyon cig /
nyan pa na de dag gi lus me'i phung bo chen po ltar snang ba rgyal pos mthong ngo / /
gung thun la brgya byin dang /
thun tha mal tshangs pa byung nas kyang de bzhin du byas so / /
rgyal bos phyag sbal srung pa'i mi la /
ngas dril bsgrags na /
phyag sbal na ma dang mtshan thog thag me'i phung bo chen po sbar ba de ci yin /
lha der sus kyang me ma sbar te /
lhas cig gzigs ma 'tshal to / /
bden brdzun rtog tu bcug pas me bas thal ba'ang mi gda' 'o / /
rgyal pos smras pa /
de na mi gtso bo gang 'dug /
ngan pa bzang sbyin no / /
de bos shig /
bos ba dang /
ngas dril bsgrags na ci'i phyir mtshan thog thag me sbar /
bdag gis yud tsam yang me ma sbang na mtshan thog thag lta ci smos /
ngas de ltar mthong na de ci yin /
de rgyas par brjod pa dang /
rgyal pos smras pa /
de ltar nangs kyang khyod la dam pa sbyin gyis ci 'dod pa smros shig /
lha| khyod dang na bdag dgung mar me'i 'od la sangs rgyas kyi bka' klog par 'tshal lo / /
khyod du ma zad gzhan yang mar me'i 'od la sangs rgyas kyi bka' klog par gnang ngo / /
de rgyal pos btang ba na ston pa'i spyan sngar 'dug pa dang rgyal po thag ring po nas 'ong ba mthong nas| chos la bsnyen bkur bgyi'am /
rgyal po la bgyi /
chos la'o / /
des ldang ba ma byas pas rgyal bo khros nas de ston pa'i spyan sda nas byung ba dang /
nga'i yul du ma 'dug cig ces bsgo zhig /
de nas khyim bdag la dga' ba'i lha rnams kyis srog chags tre ma bu ka dang trel ta ka mang bo btang nas rgyal bo btsun mo rta glang dang bcas pa zin par byas so / /
rgyal po skrag nas myur bar ston pa'i drung du song ste /
de'i tshe klu'i rgyal po gnyis 'khrugs nad su 'khrugs lags /
rgyal po ji ltar gyur /
bdag 'khor dang bcas pa srog chags de dag gis zin lags so / /
khyod kyis khyim bdag la sdang sems bskyed pas de la dad pa'i lha 'khrugs kyis lag pa rkyong la bzod par gsol cig /
mnyan yod na khyim bdag sdums byad ces bya ba gtams bsrung ba dang /
tshul khrims tshong dpon zhes bya ba che bzhi 'byed pa la drang po gnyis yod la /
tshul khrims tshong dpon ngo tshad dang ldan pas bshang ba'i sar thag ring por song ba na g.yon can dag @# / /
gis bzung nas /
sdums byed la nor brgyal ma stong gis rgol gyis /
khyod kyis che bzhi phye zhig /
ci yang dag bas sam /
min pas /
khyim bdag yang dag pa min pas so / /
kho bo yang dag pa min pas che bzhi mi 'byed de /
tshe gcig gi sdug bsngal las thar ba'i don du skye ba mang po'i sdug bsngal skyed mi nus so / /
'o na gsod do / /
des| kho bo chos la gnas na myur du shi yang sla /
chos la rgyab kyis phyogs na gson par ma gyur cig /
chos la gnas pa sum cu lha yi bde ba spyod / /
chos las nyams pa mi bzad 'jigs pa'i ngan song lhung /
zhes smras pas de dag gis rkang ba la phyag 'tshal nas song ngo / /
mnyan yod na rgyal bo gsal rgyal gyi nu bo nag po zhes phyab gzugs bzang ba zhig 'dug pa de bsnyen gnas la gnas pa'i gan du bdud ris kyi lha mo zhig 'ongs nas /
yang dag pa ma yin pas mgron du gnyer ba na dang du ma blangs so / /
dus gcig nang na pa bzang sbyin dang sdums byed dang tshul khrims tshong dpon dang rgyal bu nag po rnams ston pa'i drung ngu song nas 'khod do / /
rgyal po gsal rgyal kyang 'ongs pa dang / /
ston pas /
rgyal po khyim bdag ngan pa bzang sbyin ni 'di yin no / /
des lag pa brgyad nas /
khyim bdag bzod ba mdzod cig /
lha bzod do / /
gsal rgyal gyis /
bdag rgyal po rgyal rigs spyi bo nas dbang bskur bas bdag gi yul nag nas pa'i 'bangs la bzod pa gsol bde ngo mtshar mi che'am / /
che'o / /
bzang sbyin gyis /
bdag la ba Na gcig mchis bde btsongs nas pa Na bzhi grub cing /
gcig gis ston pa'i dri gtsang khang du sbos byugs /
gnyis pas dge 'dun la mchod ston stsal /
gsum pas 'khor gyi 'tsho ba sbyar /
bzhi bzong gi rin du bzhag pa de ngo mtshar mi che'am /
nor med pa'i sbyin pa ngo mtshar che'o / /
tshul khrims tshong dpon gyis /
bdag g.yon can rnams kyis bzung nas /
sdums byed la nor brgya'am stong gis rgol ba'i che bzhi phya zhig /
mi 'byed na gsad do zer ba la /
kho bo chos la gnas na myur du shi yang sla / /
zhes sogs smras te /
phongs kyang chos ma btang bde ngo mtshar mi che'am /
phongs pan chos spyod pa ngo mtshar che'o / /
nag pos /
bdag bsnyen gnas la gnas pan bdud ris kyi lha mo zhig gis yang dag pa ma yin pas mgron du gnyer yang bdag gis dang du ma blangs pa de ngo mtshar mi che 'am /
che'o / /
ston pas /
rje dpon bzod gsol nor med sbyin pa dang / /
phongs par gyur ba chos spyod byed pa dang / /
nor mang 'dod bdag las dben byed pa / /
bzhi po de dag shin tu bya dka' yin? / /
gang zag bzhi po de dag gis ston pa la chos mngon pa dang 'dul ba mngon ba zhus nas de dag la gong nas gong du lan bka' stsal ba dang /
gsal rgyal kyang de dag gi gdong du lta zhing /
yud tsam zhig gnyan nas song ste phreng lnga na ma la smras pa /
de dag gis ston pa la zhus /
ston pas gong nas gong du lan gsungs pa dang /
nga'ang de dag gi gdong du lta zhing kha rog par 'du gnas 'ongs so / /
lha khyod kyis kyang ci'i phyir ston pa la ma zhus /
nga ni thos pa nyung la /
de dag @# / /
thos pa mang bas nga ci zhig zhu /
lha'ang ci'i phyir sangs rgyas kyi bka' mi klog /
nga rgyal bo'i bya byed la rtag tu brel bas ji ltar klag /
khyod 'ga' zhig las klog nang sa mtshan mo khyod las klag bar bya'o| |de ltar bgyi'o / /
rgyal rigs dbyar tshul mas shA ri'i bu dang /
phreng ldan mas 'char ka las klog par zhus pas gnang ste /
shA ri'i bu ni dus shes pa yin pas dus su song nas rgyal rigs dbyar tshul ma klog tu 'jug la| 'char ka ni dus mi shes pas dus dang dus ma yin par yang 'gro'o / /
rgyal por brigs shig tu bya ba cung zad byung ste mtshan mo langs nas 'phags pa dang 'char ka glang bo che dang rta dang dung gi sgras gnyid sad nas /
phrong lnga nam la bzlas pa spyin no snyam ste pho brang gi sgor song ba dang /
sgo ba? na re /
dus min par rgyal bo'i pho brang du ma 'jug bar re zhig bzhugs la slar zhugs shig /
bkren pa gsus po che gson gyi bar du kho bo dus dang dus ma yin bar yang 'jug la /
'di shin 'dir gdol ba dang chom rkun dag 'jug par 'gyur ro / /
de skrag nas cang mi smra ba dang 'char ka nang du zhugs pa na phreng ldan ma gnyid log pa se gol gyi sgras sang par byas so / /
phreng ldan mas btsun mol 'os pa'i gos gyon pas 'char ka dbang po rnams bsdus te 'dug pa dang /
de gnas khang du zhugs te gos 'thug bo gyon nas byung ba dang de la bzlas pa byin /
lung gzhan yang pog ba dang phreng ldan mas /
deng dge 'dun spyan drangs sam /
bsod snyoms mdzad /
bsod snyoms byed do / /
'o na bdag nyid kyis dbul lo zhes bza' ba dang bca' ba bsod pas lhung bzed bkang nas phul te 'char ka phyir byung ba dang /
shA ri'i bu nang du 'jug pa dang phrad nas /
khyod kyis brtson 'grus 'dis dgra bcom pa thob bam /
kho bos bzlas pa byin nas bsod snyoms thob ba 'di'o / /
shA ri'i bus /
de'i phyir khyed drug snge yin no / /
don nyung ngu dag /
ci'i phyir dge slong nam ma langs /
rin po che ma bsdus par rgyal po'i sgo gtan gyi nyen kor las 'da' bar byed ces 'phyab de gsol bas /
byung ba 'di dang sogs /
rgyal bo'i pho brang du 'gro ba la nyes dmigs bcu yod de /
btsun mos dge slong mthong nas 'dzum 'byin na /
'dis btsun mol sdig pa'i las byas sam snyam pa dang /
rgyal bo btsun mo'i gan du song ba b+jed nas snyam na dge slong gi yin nam snyam pa dang /
rin po che gtor na dge slong gis khyer ram snyam pa dang /
gsang tshag phyir 'phel na dge slong gis bshad dam snyam pa dang /
'ga' zhig rgyal bos pas dan dge slong gis lan nam snyam pa dang /
'ga' zhig gis rgyal po bsad na dge slong gis lan nam snyam pa dang /
blon po mthon po gnas dma' bar 'jog pa dge slong gis lan nam snyam pa dang /
blon po dma' ba gnas mthon por 'jog pa dge slong gis lan nam snyam pa dang /
rgyal bod ? bcas yul gzhan du song na dge slong lan nam snyam pa dang /
rgyal pos gzhan phab nas chad pas bcad na dge slong gis lan nam snyam pa'o / /
des na nam ma langs par rgyal po'i sgo gtan na ma sgo gtan gyi nye 'khor las 'da' na ltung byed do / /
ston pa @# / /
'od ma'i tshal na'o / /
rgyal po'i khab dang sgra sgrog gnyis las gcig 'byor pa'i tshe cig shos rgud do / /
sgra sgrog na u tra yan rgyal srid byed la /
de la btsun mo zla 'od dang /
bu gtsug phud can dang /
blon po he ru ka dang d+hi ru ka gnyis yod do / /
rgyal po'i khab na gzugs can snying po rgyal srid byed de /
de la btsun mo lus 'phags ma dang /
bu ma skyes dgra dang /
blon po bram ze dbyar tshul zhes bya ba yod do / /
rgyal po'i khab nas tshong ba dag zod thogs te sgra sgrog tu phyin nas skyes thogs te u tra ya na'i gan du song pa dang /
rgyal po gzhan 'ga' yod dam /
rgyal po'i khab na gzugs can snying po mchis so / /
utra ya na de la chags nas /
de'i yul na ci dkon /
rin po che dkon no / /
des rin po ches sgrom bkang nas skyes su bskur to / /
tshong bas gzugs can snying po la skyes dang phrin yig phul ba dang phrin yig bklags te /
de'i yul na ci dkon /
gos dag dkon no / /
des kyang gos rin po che dag gis sgrom bkang nas bskur to / /
utra yan la nor bu'i khrab reg pa bde pa /
gcad dka' ba /
dbug dka' ba /
dug 'jil ba /
snang ba'i bdag nyid dang ldan pa zhig yod pa de rgyal po gzugs can snying po la bskur nas /
khyod kyis 'di rang nyid kyis bcang zhing su la'ang ma ster cig ces bris te bskur to / /
pho nyas phul ba dang khrab de mthong nas mchog tu ya mtshan skyes te rin po che rtog pa dag bos nas /
'di'i rin thang chod cig /
de dag gis khab de'i rin po che re re'ang rin thang med par mthong nas /
lha 'di la rin po che re re'ang rin thang ma ma chis so / /
des rin po che dag bgrangs nas /
bdag gis skyes lan ci zhig bskur snyam ste sems khong du chud pa na dbyar tshul gyis smras pa /
'jig rten gsum las ches khyad par du 'phags pa'i rin po che ni sangs rgyas lags kyis ras la sangs rgyas kyi sku gzugs bris la skyes lan skur du gsol /
'o na ston pa la zhu'o zer nas ston pa'i drung du song ste /
sgra sgrog na u tra yan zhes bgyi ba bdag gis ma mthong ba'i grogs shig mchis pa des bdag la nor bu'i khrab cig skyes su bskur te /
ston pas gnang na bdag gis kyang ras la ston pa'i sku gzugs bris te de la skyes lan bskur bar bgyi'o / /
gnang gis skur cig /
u tra ya nas mthong ma thag dad cing bden pa mthong bar 'gyur ro / /
des ri mo mkhan rnams bkug nas /
ston pa'i sku gzugs ras la bris shig /
lha bri bar 'tshal lo / /
sangs rgyas ni blta bas chog mi shes pa yin pas de dag gis ston pa'i mtshan ma bzung bar ma nus nas /
ston pas /
ras de 'o na cig dang ngas grib ma gtang bar bya'o / /
rgyal pos ras phul ba dang ston pas der grib ma btang nas ri mo mkhan rnams la /
grib ma 'dir tshon sna tshogs kyis khong zhig| de nas rgyal po la /
sku gzugs byas zin nas 'og tu skyabs 'gro dang /
bslab pa'i gzhi dang /
rten 'brel bcu gnyis lugs 'byung dang lugs bzlog bri /
steng du /
brtsam par bya zhing 'byung bar bya / /
zhes pa'i @# / /
tshigs bcad gnyis bri'o / /
pho nya dag la'ang phrin du /
sa phyogs yangs par bkur sti chen pos sku gzugs dbye bar bya ste /
'di ci yin 'dri na /
'jig rten gsum las ches khyad par du 'phags pa sangs rgyas kyi sku gzugs yin no zhes rjod /
'og tu bris pa 'di ci yin 'dri na /
khas len pa dang /
bslab gzhi dang /
'jig rten gyi 'byung ldog go zhes rjod /
steng du bris pa 'di ci yin 'dri na /
'di ni spre bar bya ba'o zhes rjod cig ces bsgo zhig /
rgyal pos thams cad brir bcug nas dri sna tshogs kyis bsgos te dril nas gser gyi dong bur bcug /
de'ang dngul gyi dong bur bcug /
de'ang zangs kyi dong bur bcug /
de'ang dri sna tshogs kyis bsgos pa'i gos kyis dkris te glang po che'i rgyab tu bkal nas u tra ya na la /
bdag gis 'jig rten gsum las ches 'phags pa'i skyes 'di bskur gyis dpag tshad phyed dang gsum nas greng dang lam mdzes par bya zhing /
bdag nyid dang dpung tshogs yan lag bzhi dang ldan pas bsu nas sa phyogs yangs par mchod pa dang bkur sti chen pos dbye bar bya'o zhes bris nas bskur /
pho nya rnams la'ang de skad bsge nas de dag gis sgra sgreg gi 'dabs su phyin nas utra ya na la phrin yig bskur ba des bklags nas khros te blon po rnams la smras pa /
des ngal skyes ji lta bu bskur nangs dpag tshad phyed dang gsum du bsu bar bya /
dpung tshogs sta gon gyis dang nga song la de'i yul 'khor gzhom mo / /
blon po rnams na re /
des skyes ngan ngon skur mi nus pas /
brtags nas mnyes na legs /
ma mnyes na dus 'tshal bar bgyi'o / /
de dag gis dpag tshad phyed dang gsum tshun chad mdzes par byas /
rgyal po dpung tshogs dang bcas bas bsu ste /
srog chags bye ba 'bum phrag du ma dang /
nam mkha' la lha 'bum phrag du ma 'dus nas sa phyogs yangs par mchod pa chen po byas te sku gzugs de phye ba dang tshong pa mang pos de mthong nas /
sangs rgyas la phyag 'tshal lo zhes thams cad kyis brjod do / /
u tra ya nas /
sangs rgyas zhes bya ba'i sgra sngon mthos pa thos pas sbu zing byed cing ya mchan skyes te yun ring por mig tshugs su bltas nas /
sangs rgyas zhes bya ba de su yin /
de dag gis rgya cher brjod pas yid dga' nas /
'og tu bris pa 'di ci yin /
'di ni khas len pa lags so zhes sogs brjod do / /
rgyal pos rten 'brel lugs 'byung lugs ldog la brtags pas bden pa mthong nas /
ring na bzhugs pa'i sangs rgyas kyis /
shes rab kyi mig rnam par sbyangs / /
gang la de 'dra'i gsos mnga' ba / /
sman pa'i mchog la phyag 'tshal lo / /
des gzugs can snying po la /
khyod la brten nas bdag gis bden pa mthong gi /
bdag dge slong mthong 'dod pas 'ga' zhig gtang ba'i rigs so zhes springs so / /
gzugs can snying pos ston pa la zhus pas ka tyA ya nal /
sgra sgrog na u tra yan 'khor bcas la soms shig /
de 'khor lnga @# / /
brgya dang lhan cig der song nas rgyal bos bsu stes phyogs yangs par stan bshams pa la 'dug nas chos bstan pas 'bras bu bzhi dang sems bskyed gsum dang skyabs 'gro la bkod do / /
de na khyim bdag rgyal dang skar rgyal gnyis 'dug pa rang tu byung ba snyen par rdzogs par byas te gdams ngag byin nas bsgoms pas dgra bcom pa thob ste / /
mya ngan las 'das pa'i lus la de'i nye du dag gis mchod pa byas te mchod rten gnyis brtsigs so| |u tra ya na nyin re zhing ka tyA ya na'i drung du chos nyan nas btsun mo'i 'khor la /
'phags ba'i chos snyan pa dag ston par byed do zhes smras pas /
de dag na re /
lha sangs rgyas 'byung ba 'bras bu dang bcas so / /
ci'i phyir /
khyod chos gsan pas so / /
'o na khyed kyang ci'i phyir mi nyan /
lha bdag cag ngo tsha dang ldan pas der ji ltar mchi / /
'dir byon nas chos ston na mnyan no / /
rgyal pos /
'phags pa btsun mo'i 'khor chos mnyan par 'chal lo / /
ston pas btsun mo'i 'khor gyi nang du 'jug pa bkag go / /
'o na de dag la su chos ston /
dge slong ma'o / /
rgyal pos gzugs can snying po la /
btsun mo'i 'khor ches mnyan par 'tshal na dge slong ma 'ga' zhig gtang ba'i rigs so zhes springs so / /
ston pa la zhus pas /
dge slong ma rim sgra sgrog na utra ya na'i btsun mo dang bud med rnams la soms shig /
de 'khor lnga brgya dang bcas pa song nas nyin re zhing btsun ma'i 'khor dang bud med rnams la chos ston no / /
utra ya na bi wang mkhas la btsun mo zla 'od gar mkhas pas dus gcig na rgyal pos pi wang sprengs te zla 'od gar byed do / /
des de gar byed pa na chud 'dza' ba'i mtshan ma mthong nas brtags pa na zhag bdun nas 'chi'o snyam du lag nas pi wang shor te sa la lhung ba dang zla 'od na re /
lha gar ma legs sam ci nongs /
gar ma legs pa min te /
ngas khyod gar byed pa na chud 'dza' ba'i mtshan ma mthong bas nyi ma bdun nas khyod dus byed par 'gyur ro / /
'on lhas gnang na bdag rab tu 'byung ngo / /
dus min gyis gnang ngo / /
khyod rab tu byung nas dgra bcom pa thob na de nyid khyod kyi sdug bsngal gyi mtha' yin no / /
kun sbyor lhag ma dang bcas te lhar skyes na nga la blta bar bya'o / /
bka' bzhin 'tshal /
de rab tu byung ste nyi ma bdun pa la shi nas rgyal chen ris bzhi'i lhar skyes so / /
des| ston pa'i bstan pa la tshangs par spyad pas skyes par mthong nas mtshan mo ston pa'i spyan sngar song ste chos nyan pas bden pa mthong nas rang gi gnas su song ngo / /
de 'di snyam du /
bdag gis rgyal po blta bar khas blangs pas 'gro'o snyam nas der song ba dang rgyal po gnyid log pa se gol gyi sgras bslang ngo / /
de gnyid kyis non pa'i mig dang shes pa mi gsal bas /
khyod su yin /
bdag zla 'od do / /
tshur shog dga' na gur spyad do / /
bdag shi nas rgyal chen bzhi'i ris kyi ltar skyes te /
bdag dang mjal bzhed na ston pa'i spyan sngar rab tu byung zhig / /
@# / /
tshe 'dir dgra bcom thob na de nyid khyod kyi sdug bsngal gyi mtha' yin no / /
kun sbyor lhag ma dang bcas te rgyal chen bzhi'i ris kyi lhar skyes na der khyod dang mjal bar 'gyur ro zhes smras nas mi snang bar gyur to / /
u tra ya nas bsams pa /
bdag lha mos bskul te khyim na gnas pa tshul ma yin no snyam nas blon po gnyis pos te / /
khyed gnyis kyis gtsug phung can gnod pa las zlog /
phan pa la sbyor cig /
nga rab tu 'byung ngo / /
de gnyis mchi mas brnangs te 'khod do / /
gtsug phud can la /
khyod kyis blon po gnyis kyi tshig nyon cig /
nga rang tu 'byung ngo / /
de'ang mchims '+r+nangs nas 'dug go /
de nas rgyal bos /
sgra sgrog na gnas pa'i skye bo'i tshogs nyon cig /
nga rab tu 'byung gis ngas rgyal srid byed pa na gnod pa cung zad byas pa de bzod par gyis shig ces dril bsgrags pas de nams rgyal po la chags pas mchi mas pa rnangs nas 'dug go /
de nas gtsug phud can la rgyal grid bzhag ste /
bsnyen bkur ba gcig dang lhan cig rgyal po'i khab logs su 'phags pa na gtsug phud can 'khor bcas rnams phyi bzhin 'brangs te ba skyal bzhin du grong khyer nas phyir byung ste skyed mos tshal zhig tu yud tsam zhig bsdad nas gtsug phud can la /
ngas chos kyis rgyal srid byas pas skye bo 'bum phrag du mnga'i phyi bzhin bzang par gyur kyis khyod kyis kyang chos kyis rgyal srid kyis shig /
skye bo'i tshogs la'ang smras pa /
ngas khyod kyi rgyal por 'di bskos kyis deng la bde par sgrubs shig ces bsgo nas song ngo / /
de nas u tra ya na mthar gyis rgyal bo'i khab tu phyin te mi de la smras pa /
gzugs can snying po la sgron cig /
des sbran pas 'phral la langs te zho shas 'tsho ba rnams la / /
rgyal po de dpung chen po dang ldan pa yin na /
de 'ongs pa khyed cag sus kyang ma shes so / /
lha de la dpung ma mchis te /
dpon g.yog gnyis mchis so / /
des dpung tshogs bzhis bsu ste /
rgyal srid rgyas ba spangs nas 'dir ci la byon /
bdag rab tu byung ba dang bsnyen par rdzogs par 'tshal lo / /
gzugs can snying po yid dga' ste /
ro stod bsrang sa /
lag pa brkyang ste /
ngo mtshar che'o zhes lan gsum brjod nas de ston pa'i spyan sngar khrid song ba ston pas gzigs nas /
gzugs can snying po skyes dang bcas te 'ong ngo / /
de nas ston pas de tshur shog gis bsnyen par rdzogs par mdzad de utra ya na bsod snyoms la zhugs pa skye po'i tshogs kyis mthong nas gzugs can snying pos de thos te de'i gan du song nas /
mi dbang grong khyer stong dang ni / /
sgra sgrog kyang ni spyad byas nas / /
bor ba'i bsod snyoms tshol byed pa / /
ji ltar yongs su mi gdung ngam / /
zhes sogs gong nas gong du dris lan byas so / /
de nas gtsug phud can gyis re zhig chos kyis rgyal srid byas nas chos ma yin pas rgyal srid byed du bcug pa dang blon po gnyis kyis @# / /
lan gsum gyi bar du ba zlog pa na de khros te de gnyis phung nas skyon chags pa gzhan gnyis blon bor bskos so / /
de gnyis kyis yul mi rnams la gnod pa bya bar brtsams so / /
re zhig na sgra sgrog nas tshong ba zong thogs te rgyal po'i khab tu phyin pa dang utra ya nas mthong nas /
sgra sgrog na gtsug phud can 'khor bcas stobs dang ldan nam /
chos kyis rgyal srid byed dam /
lha stobs dang ldan mod /
rtag tu chos ma yin pas rgyal srid bgyid do / /
de na blon po gang gtso /
lha /
he ru ka dang b+hi ru ka gnyis kyi sgo bzlog /
skyon chags pa gzhan gnyis blon por bskos te de gnyis kyi dbang gis yul mi la gnod pa bgyid do / /
utra ya nas smras pa /
khyod song la sgra sgrog na gnas ba'i skye bo'i tshogs dbugs phyung zhig dang /
nga yang der 'ongs te gtsug phud can yul mi la gnod pa mi byed par phan pa la sbyar bar bya'o / /
tshong ba de song nas nye du rnams la gsang ste de skad smras pa gcig nas gcig tu brgyud pa blon po skyon can de gnyis kyis thos nas gtsug phud can la smas pa /
lha rgyal bo bgres po 'byon zhes zer ro / /
de rab tu byung bas da ci'i phyir 'dir 'ong /
yang rgyal srid bgyid do / /
de rgyal bo mdzad nang nyid gzhon nu bya ste /
'di la 'gal ba ci yod /
lha de ni mi rung ste /
mi glang po che'i gnyang ba nas babs te rkang bas 'gro ba bzhin du rgyal srid nas gzhon nu'i gnas su gnas pa'ang de dang 'dra 'o / /
'o na ji ltar bya /
de ma bkum na lha nyid dgrongs par 'gyur ro / /
ji ltar yab dgrongs su rung /
lha 'di la dgongs par bgyi bci'ang ma mchis te /
de dgum du stsal bar bgyi'o / /
des khas blangs so / /
de nas blon po de gnyis kyis gshed ma dag la /
deng la rgyal po chen po sod cig /
khyed la longs spyod kyis bgo bsha 'a bya'o zhes lan gsum gyi bar du byas kyang spro ba ma byung nas de gnyis khros te mi de dag nye du dang bcas pa chings mchu gcig /
de dag skrag nas ral gri rnon po mchan du bcug ste 'phags so / /
de nas utra yan sa ston pa la /
bdag grong khyer sgra sgrog tu ljongs rgyu zhing mchi'o / /
song la las bdag gir gyis shig /
de las kyis bdas nas song ba dang gshed ma de dag dang phrad nas de dag la /
gtsug phud can chos kyis rgyal srid byed dam /
chos min pas bgyid do / /
lha gzhon nu khyod gson par mi dga' 'o / /
'o na khyed cag nga gsod pa'i gshed ma yin nam /
lags so / /
das bsams pa /
ston pas /
khyod song la las bdag gir gyis shig ces gsungs pa de ni 'di yin pa lta ste /
'khor ba ni snying po med pa 'jig pa'i chos can du rig nas ngas rab tu byung ba'i don ded dung mthob ste /
nga rang gi don sgrub kyi bar du yud tsam sdod cig /
lha de ltar mdzod cig /
utra ya na shing ljon pa zhig gi drung du 'dug go /
ston pas /
mang du thos pa la phan yon lnga yod de /
phung bo dang khams dang skye mched dang rten 'brel la mkhas pa dang /
de'i gdams ngag dang rjes su @# / /
bstan pa gzhan la rag ma las ba 'o zhes gsungs bas /
des brtson 'grus brtsams bas dgra bcom pa thob nas gshed ma dag la smras pa /
ngas thob par byab de thob zin gyis da ni khyed cag 'ongs pa'i don de thob par bya'o / /
bzhin bzang dag| sod la gtsug phud can la /
rgyal srid phyir ni pha bsad pas / /
bsod nams ma yin mang po bskyed / /
nga ni yongs su mya ngan 'da' / /
khyod ni mnar med 'gro bar 'gyur / /
gzhan yang /
khyod kyis 'tshams med pa gnyis byas te /
pha bsad pa dang /
dgra bcom pa bas dpas yun ring bor dmyal ba mnar med du skye dgos kyis bshags pa gyis dang /
las de bsrabs par 'gyur ro zhes rjod cig /
nges bsams pa /
de dmyal bar gzhol na mi rung gis rdzu 'phrul gyis 'gro'o snyam nas rdzu 'phrul gyi thabs bsams pas /
las kyis non pas rdzu zhes byab tsam yang mi snang na /
rdzu 'phrul lta ci smos /
de nas gshed ma gcig gis ral gris de'i mgo bcad nas sa la bsgyel to / /
de nas ston pas 'dzum pa mdzad pa'i 'od kyis las gnyis mdzad nas zhabs kyi mthil du nub bo / /
kun dga' bos zhus pas /
gtsug phud can sdig ba'i grogs pos bskor bas pha dgra bcom ba bsad bas nges par mnar med du skye'o / /
kun dga' bos de thos pas ma tshims pa rnangs nas 'dug go /
gshed med dag gis utra ya na'i lhung bzed dang chos gos dang 'khar gsi la khyer te song nas blon po skyon can gnyis la /
rgyal po rgan po bsad do / /
de gnyis dga' nas gtsug phud can la /
lha da ni rgyal srid la tsher ma ma mchis so / /
ji ltar gyur /
lha'i dgra de bkum mo / /
nga'i dgra gang /
rgyal bo rgan bo 'o / /
de bsad ba ji ltar shes /
de gnyis kyis gsheng ma dag bstan nas /
'di dag gis bkum mo / /
gtsug phud can gyis de dag la smras pa /
rgyal po rgan po la dpung ji tsam 'dug /
lha de la dpung ga la mchis /
lhung bzed dang chos gos dang 'khar gsil 'di lags so / /
des de mthong nas brgyal te sal 'gyel ba chus btab ste dbugs phyir byung nas smras pa /
rgyal po rgan pos 'chi ba'i tshe ci smras /
rgyas par brjod pa dang de mya ngan gyis gzir te he ru ka dang b+hi ruka bos nas smras pa /
khyed gnyis kyis nga las de lta bu byed ba ma bzlog go /
bdag cag gnyis spyan lam du ma bzhag na ji ltar bzlog /
des de gnyis blon por bskos nas skyon chags pa gnyis mig lam du ma bzhag pa dang /
skyon chags pa gnyis kyis rgyal dang skar rgyal gyi mchod rten gnyis la khung bu brkos /
der byi la'i phru gu gnyis bzhag ste nyin re zhing sha re byin nas /
rgyal dang skar rgyal gnyis khyed gnyis kyis sgyu mas 'jig rten bslus te dad rdzas chud gsan pas byi lar skyes ba'i bden pa dang bden pa'i tshig des sha long la rang rang gi mchod rten la bskor nas rang rang gi khung du zhugs shig ces bslabs so / /
legs par lobs pa na de @# / /
gnyis utra ma na'i btsun mo'i gan du song nas /
lha mo khyod kyi sras ri dpar gyur na ci'i phyir btang snyoms mdzad /
khyed gnyis kyis de las de lta bu byed du bcug nad kho mos ji ltar bya /
ci bum pa lhung na dpyad thag kyang ltung bar bgyi'am /
des smras pa /
de'i pha bsad pa ni kho mos bsang par bya na /
dgra bcom pa sad pa sus bsad /
bdag cag gnyis kyis bsang ngo / /
de lta na legs so zhes de bu'i gan du song ste /
sras ci'i phyir khyod rid bar gyur /
bdag blon po sgyon chags pa gnyis kyis bslus nas pha dgra bcom ba bsad pas yun ring bor dmyal bar skye dgos so / /
sras mi 'jigs pa stsol dad /
mad pa de bka' mchid gyi'o / /
yum gsol gyi gsungs shig /
sras de ni khyod kyi yab ma lags te /
bdag gis skyes pa gzhan dang spyad pas khyod 'khrungs so / /
des pha ma bsad do snyam du rig nas /
yum pha ni ma bsad na dgra bcom pa bsad pa de ji ltar mthar thug par bgyi /
sras mkhas pa la rmas nas mthar thug bar bgyid par 'gyur ro zhes smras te song nas blon po skyon can gnyis la /
kho mos de'i pha bsad pa bsal zin gyi /
khyed gnyis kyis dgra bcom pa bsad pa sol cig /
gtsug phud can gyis shes pa la mkhas pa thams cad bsdus pa dang de gnyis kyang 'dus so / /
gtsug phud can gyis de dag la smras pa /
ngas dgra bcom bsad pa de ji ltar mthar thug par bya /
kha cig na re /
des dgra bcom pa thob par sus mthod /
kha cig na re /
dgra bcom ni kun mkhyen dang 'dra ste /
nam mkha' la mchi'o / /
de gnyis na re /
dgra bcom pa ma mchis na dgra bcom pa bsad pa yod re skan /
ngas mngon sum du rgyal dang skar rgyal gnyis kyis rdzu 'phrul bstan nas lhag med du mya ngan las 'das pa mthong bzhin du de skad zer ram /
de gnyis na re /
de gnyis kyis sgyu mas 'jig rten bslus te /
dad rdzas chud ba san pas byi lar skyes nas deng sang yang rang rang gi mchod rten na mchis so / /
rgyal po 'khor bcas bden brdzun ltar song ba dang skyon can de gnyis kyis /
rgyal dang skar rgyal gnyis nyon cig /
khyed gnyis kyis sgyu mas 'jig rten bslus te zhes sogs sngar bslabs ba'i tshig smras pa dang /
de gnyis rang rang gi khung nas byung ste sha blangs nas rang rang gi mchod rten la bskor ba byas te rang rang gi khud du zhugs pa srog chags 'bum phrag du mas mthong nas /
de gnyis na re /
lha gzigs sam /
mthong ngo / /
de nas rgyal bo de la dgra bcom pa med par lta ba skyes nas des ka tyA yan dang rim 'khor dang bcas pa'i bsod snyoms bcad pas dge slong dang dge slong ma rnams sgra sgrog nas song la /
ka tyA ya na dang rim gnyis gdul ba la ltos pas de na 'khod do / /
dus gcig na gtsug phud can phyir byung ba na ka hyA ya nas mthong nas mtha' gcig tu song ste bsdad do / /
yang de nang du 'ong ba mthong nas mtha' gcig tu song ste bsdad de / /
des de blon po rnams la dris pas skyon chags pa de gnyis na re /
'di na de /
@# / /
kho bo pha gsod pa'i rdul gyis mi reg par bya'o zhes mchi 'o / /
rgyal po de khros nas /
gang nga la dga' ba des mgo reg 'di'i steng du sa sbar re gtor cig /
skye bo'i tshogs kyis sa spar re gtor bas de'i steng dus phung chen por gyur to / /
des de'i dbus su lo ma ma yin pa'i sbyil bu sprul nas 'dug go /
de dag sa 'thor ba phyugs rdzis mthong ste smod bzhin du bskor nas 'dug pa na /
he ru ka dang b+hir ka gnyis der phyin nas /
'di ci yin de dag na re /
rgyal bo pha gsod pa des /
'phags pa nyes pa med pa las bkab bo / /
de gnyis du bzhin du phyugs rdzi dang lhan cigs phyags pa dang ka tyA ya na byung nas de gnyis kyis /
'phags pa 'di ci lags /
las yin no / /
de gnyis kyis smras pa /
gtsug phud can 'khor bcas kyis las 'di bgyis bas rnam smin cir 'gyur /
nyi ma bdun na grong khyer sgra sgrog sas non par 'gyur ro / /
rim pa ji ltar 'byung /
nyi mdang bo la rlung byung nas rdo ba dang gseg ma med par byed do / /
gnyis pa la me tog gi char 'bab /
gsum pa la gos dang /
bzhib la dngul dang /
lnga ba la gser gyi char 'bab /
de'i 'og tu las 'thun par byas pa de dag sgra sgrog tu 'jug par 'gyur /
drug pa la rin po che'i chad 'bab /
bdun ba la sa'i char 'bab bo / /
bdag cag gnyis kyang las de'i cha can lags sam /
ma yin no / /
'o na bdag cag gnyis 'di nas ji ltar 'byung /
khyed gnyis kyis rang gi khyim nas chu klung gi bar phug rkor chug /
khyim drung du gru zhog la rin po che'i char bab pa na rin po ches gru bkang nas bros shig /
de gnyis rgyal po'i gan du song nas /
ka tyA ya na chen po la cis sa bkab /
de gson nam /
gson no / /
ci zer /
deng nas nyi ma bdun na sgra sgrog sas non par 'gyur zer ro / /
rim pa ji ltar 'byung /
'di ltar ro / /
skyon can de gnyis na re /
lhas de 'khor bcas kyi bsod snyoms bcad cing sas kyang g.yogs pas shis pa'i tshig ci smra /
gtsug phud can ni de bden snyam mo / /
he ru kas khye'u sngo bsangs phul nas /
'phags pa 'di la dge ba'i rtsa ba cung zad mchis na rab tu dbyung du gsol /
ma mchis na 'di nyid kyi zham ring ba lags so / /
b+hi du kas bu mo sngo bsangs can rim la phul nas /
'phags ma /
'di la dge ba'i rtsa ba cung zad mchis na rab tu dbyung du gsol /
ma mchis na ko'u shA gI na khyim bdag gdangs can bdag gi chud grogs yin pas de la gtang du gsol /
de nas rim sngo bsangs can khrid nas rdzu 'phrul gyis song ste bu mo de khyim bdag gdangs can la gtang ngo / /
nyi ma de la rlung byung nas rdo ba dang gseg ma med par byas /
gnyis pa la me tog gi char bab pa dang skyon can de gnyis na re /
rgyal po du las nu la dgung bdun dbyig gi char bab zer bas lha la'ang me tog gi char bab bas ring bor mi thogs par gos kyi char 'bab bo / /
gsum ba la gos kyi char bab pa dang de gnyis na re /
lha la gos kyi char bab pas ring bo mi thogs par dngul gyi char 'bab bo / /
bzhi ba la dngul dang / /
lnga pa la gser dang /
drug pa la rin po che'i char bab po /
@# / /
he ru ka dang b+hi ru ka rin po ches gru bkang nas bros so / /
de nas he ru kas phyogs gzhan zhig tu he ru ka'i tshal zhes bya ba'i grod khyer dang /
b+hi ru kas kyang b+hi ru ka'i tshal zhes bya ba'i grod khyer brtsigs so / /
bdun pa la sa'i char bab pa na sgra sgrog tu sgra chen po byung nas rgyal pos /
'di ci yin /
sa'i char 'bab po / /
'o na he ru ka dang b+hi ru ka tshol cig /
btsal bas pros par shes nas /
lha de gnyis bros so / /
rgyal po 'bros par brtsams pas mi ma yin gyis sgo bcad do / /
khye'u sngo bsangs kyis /
'phags pa sgra byung ba 'di ci yin /
bu skar khung nas phor ba phyir phyung zhig /
des skar khung nas phor ba phyir phyung bas sas phyed tsam gang ngo / /
yang de phyir phyung ba dang sas gang nas| ka tya yan da ni spyod yul med pas 'gro'o snyam pa dang /
der gnyug mar gnas pa'i lha mo des ka tyA ya na'i rkang ba la phyag 'tshal nas /
bdag kyang song ste 'phags pa'i bsnyen bkur bgyi'o / /
des dang du blangs so / /
de nas ka tyA ya nas sngo bsangs chos gos kyi grwa nas 'dzin du bcug ste rdzu 'phrul gyis steng gi nam mkha' la song ba na lha mo de'ang phyi bzhin song ba dang sgro sgrog kyang sas non to / /
de dag khar ba na zhes bya ba'i ri brags su phyin nas g.yul gyi gzhin 'khod do| |katyA ya nas khye'u sngo bsangs g.yul gyi gzhir bzhag nas bsod snyoms la zhugs ba dang lha mo de'i mthus 'bru 'phel nas de na 'dug pa'i mis khye'u la /
khyod kyi mthus g.yul gyi gzhir 'bru 'phel lo / /
min gyi lha mo de'i mthu yin no / /
de de'i gan du song nas rkang pa gnyis la gtugs te /
lha mo bdag grong du mchis te slar mchi'i bar du lde mig 'di bzung zhing bdag ma gtogs su la'ang ma ster cig /
des blangs pa dang mi de ri brags su song nas skye bo'i tshogs bsdus te /
lha mo de'i mthus g.yul gyi gzhir 'bru 'phel bas bdag gis de la lde mig gtad nas /
bdag ma gtogs su la'ang ma ster cig ces smras gyis bdag gi bu gtso bor dbang skur na kho bo srog dang 'bral te /
de ltan lha mo de bdag cag gi yul nas gar yang mi 'gro'o / /
de dag gis bu gtso bor dbang bskur nas de 'ang rang nyid srog dang phral lo / /
de nas de dag gis gtor ma thogs nas lha mo de la /
khyod 'dir bzhugs su gsol /
kho mo 'phags pa la bsnyen bkur byed de 'di na kho mo'i gnas med do| |ka tyA ya nas /
lha mo khyod kyis gang las lde mig blangs pa soms shig /
des bsams pas mi de shi bar shes nas /
'phags pa'i gnas gzhi 'ang byed na 'dug go /
de dag gis lha mo dang /
'phags pa'i gnas kyang byas so / /
lha mo de mar me khyed nas ka tyA ya na'i gnas su 'jug pa mi zhig gis mthong nas /
'di 'phags ba'i gan du 'dod pas 'gro'o snyam pa dang / /
des de'i sems shes nas khros te der mi ngas btang nas skye bo phal bo che shi'o / /
de dag gis ltas pa bkug ste /
'di ci las gyur /
lha mo 'khrugs so / /
de dag gis de la bzod pa gsol bas /
khyed 'phags pa 'dod pa'i dring ba med pa la brdzun gyis skur ba 'debs so / /
lha mo bzod pa mdzod cig /
bsnyen bkur ma lags pa mi bgyi'o / /
kho mo la bsnyen bkur byed bltar 'phags @# / /
pa la'ang byed na bzod do / /
ka tyA ya nas der dbyar gnas nas sngo bsangs khrid de lha mo la smras nas 'phags pa dang /
lha mo na re /
mtshan ma cud zad stsol cig de la mchod pa bgyi'o / /
des kham phor byin pas des de khas phub ste mchod rten byas nas dus ston byed do / /
sngo bsangs ka tyA ya na'i ches gos kyi grwa nas 'jus te 'phyang zhing 'go ba phyugs rjis mthong nas 'phyang ba pa zhes pa'i ming du gyur to / /
ri brags shig tu sngo bsangs shing ljon pa'i drung du bzhag nas bsod snyoms la zhugs so / /
de na rgyal po bu med par shi nas skye bo rnams 'dus te /
gang rgyal por bskur /
bsod nams dang dbang che ba'o / /
de ji ltar shes /
de dag gis rtog pa bsgos nas btsal ba dang khye'u de shing drung na gnyid log pa mthong nas de'i mtshan ma bzung bas shing ljon ba gzhan gyi grib ma shar du gzhol yang shing de'i grib mas khye'u de'i lus mi gtong bar mthong nas /
khye'u 'di bsod nams dang dbang che ba yin gyis 'di dbang bskur ro zhes de dag gis de sad de /
khye'u rgyal srid long zhig /
kho bo rgyal srid don du gnyer ba min gyi /
'phags paka tyA yana'i bsnyen bkur ba yin no / /
'phags pas de thos nas bsams pa na rgyal srid byed pa'i las yod par mthong nas /
bu rgyal srid long la chos kyis rgyal srid gyis shig /
des mnos te rgyal srid byas so / /
de nas ka tyA yan yul ko ka nar phyin pas de'i mder skyes pas mthong nas /
bu ring mo zhig nas mthong ngo / /
des de la| yum zhes bog phab chos bstan pas 'den pa mthong ba la bkod nas /
yum bdag mchi'o / /
'on bdag la mtshan ma cud zad stsol cig /
de la mchod ba bgyi'o / /
des de la 'khar ba byin nas /
des mchod rten byas te der btsugs so / /
de nas yul dbus su 'gro 'dod nas sin d+hur phyin pa dang /
byang lam na gnas pa'i lha mo des /
bdag la'ang mtshan ma cung zad stsol cig /
'dag de la mchod pa bgyi'o / /
ston bas yul dbus su lham sgrog gu can mi bcang bar gsungs pas de la sbyin no snyam nas byin pa dang des gnas gzhi byas /
der bzhag pas lham gyi dbang phyug ces grags so / /
de nas mnyan yod du phyin pa dge slong rnams kyis mthong nas /
bde bar brgyus sam /
cung zad ba de /
cung zad sdug bsngal lo / /
ji ltar /
sems can gyi bya ba byas pas ni bde /
gtsug phud can dang skye bo'i tshogs kyis sas mnan pa ni sdug bsngal bar brgyus ba yin no / /
dge slong rnams kyis zhus pa /
utra ya nas las ci bgyis na phyug por skyes shing rab tu byung nas dgra bcom pa thob ste /
mtshon gyis bkum /
sngon ri brags shig ni rngon bzhig gis de dang mi ring ban rdzing du zhig yod pa der nyin re zhing rnyi dang rnyong mang bo btsugs nas ri dwags dang bya mang po bsad do / /
rang sangs rgyas shig der 'dug pa dang mi'i dris ri dags gcig kyang ma zin no / /
des nang bar langs te song ba dang ri dags gcig kyang ma mthong nas de'i nye 'khor byul bas rang sangs rgyas 'dug pa mthong ste /
'dis lan no snyam nas dug mda' bsnun pa dang des nam mkha' la 'phags nas rdzu 'phrul bstan pas 'gyod nas bzod pa gsol bas de mya ngan las 'das so / /
rdon pa des de sbos shing gis bsregs 'o mas zhi bar byas /
rus pa gser gyi bum par bcug /
mchod rten brtsigs /
mchod nas /
yon gnas 'di lta bu la gnod pa byas pa'i las de'i cha dang 'thun par mi 'gyur bar /
@# / /
mchod pa'i dge bas phyug por skye zhing 'di bas ches khyed par du 'phags pa'i ston pa mnyes bar byes nas yon tan gyi rnam pa de lta bu thob par gyur cig ces smon lam btab bo / /
rdon pa de ni u to ya na yin no / /
gtsug phud can dang /
sgra sgrog na gnas pa'i skye bo'i tshogs dang /
ka tyA ya nas las ci bgyis na sas non /
he ru ka dang /
b+hi ru kas las ci bgyis na bros par gyur /
sngon ri brags shig na khyim bdag cig gis chung ma blangs pas khye'u zhig dang bu mo zhig byung nas chen por gyur ba na bu mo de la slong ba su'ang ma byung ngo / /
der rang sangs rgyas shig song ba na bu mo des phyag dar bor ba rang sangs rgyas de'i mgol phog go /
bu mo des de mthong yang 'gyod pa ma skyes la /
stes dbang gis de'i nyin mo de slong ba byung nas ming bos /
khyod kyis deng las ci byas pas slong ba 'ongs /
bdag gis deng rab tu byung ba'i steng du phyag dar bor ro / /
des 'dzum phyung ba dang /
bu mo des bu mo gzhan dag la /
'jig rten na bu mo slong ba mi 'ong ba des rang sangs rgyas kyi steng du phyag dar bor na de la slong ba 'ong ngo zhes sdig pa can gyi lta ba byung ngo / /
rang sangs rgyas de de nas song ba dang drang song mngon shes lnga dang ldan pa rnams kyi steng du dor bas de rnams kyang dong ba dang pha ma'i steng du dor ro / /
de na khyim bdag dge ba'i chos can gnyis yod pa des dam pa ma yin pa'i chos 'phel ba de bzlog go / /
rang sangs rgyas 'phyag dar dor ba'i bu mo de ni gtsug phud can yin no / /
skye bo'i tshogs de ni sgra sgrog na gnas ba'i skye bo'i tshogs yin no / /
khyim bdag gnyis po de ni he ru ka dang b+hi ru ka yin no / /
bu mo'i ming bo de ni ka tyA ya na yin no / /
ston pa mnyan yod na'o / /
ko'u shAsbIn khyim bdag nor bzang zhes bya ba phyug pa nor mang ba zhig yod pa de'i khyim rgyal bo shar ba'i drung na 'dug pa de snga bar langs nas las kyi mtha' la rtog tu 'gro'o / /
de dbyig gi gdangs can yin pas rgyal bo shar bas sgra'i gdangs las de la gser bzhag pa 'bum yod par shes so / /
re zhig na shar bas blon po rnams la /
nor bzang nyin re zhing las kyi mtha' la rtog tu 'gro ste /
'di la gser bzhag pa 'bum yod par grag na ci'i phyir bdag nyid ngal bar byed /
lha| 'di la gser 'bum ga la mchis khyod yid mi ches na bos shig dri'o / /
bos nas /
khyod la gser bzhag pa 'bum yod dam /
mchis te bzhes sam /
da gser don du mi gnyer gyi /
ngas khyod la yod dam med dris par zad do / /
mchis pa de lhas ji ltar mkhyen /
khyod dbyig gi gdangs can yin pas ngas sgra'i gdangs las shes so / /
de'i ming gdangs can zhes bya bar gyur to / /
khyod phyug po yin na ci'i phyir rang gis las byed /
bdag gis las ma byas na longs spyod rgyas par mi 'gyur la /
lhas kyang bdag dbyig gi gdangs can du mi mkhyen no / /
@# / /
khyed ci'i phyir glang po dang rtas mi 'gro /
bdag khyim khol lags pas de dag gis 'gro ba tshul dang mi mthun no / /
des| khyim bdag| blon po gyis dang lhan cig rgyal srid byed do| |bdag khyim khol lags pas blon por mi rigs so / /
nan gyis blon por bcug pas des blon pon po thams cad zil gyis mnan pa dang de dag phrag dog gis 'dus nas /
'di la ji ltar bya /
rgyal pos chad pa gcod du gzhug go zhes rgyal po'i gan du song nas /
lha| rgyal po su lags /
nga yin mod /
gzhan su yin /
gdangs can rgyal po lags te /
'dis lha dkrongs nas rang nyid rgyal srid byed par 'gyur ro / /
de chos gtso bor byed pa yin pas de ltar mi byed do / /
bdag cag gis mngon sum du bgyi'o / /
dus gcig na gdangs can rgyal po'i pho brang du skye bo'i tshogs kyis gang bar rgyal po'i bya ba byas nas phyir byung ba dang blon po de dag gis rgyal po la /
lha| gzigs sam /
bdag cag gis gsol bde 'di lags so / /
rgyal pos /
'di brtag go snyam ste /
byang lam nas ded dpon zhig gis rta ded byung ba la rgyal pos gdangs can la / /
gser gyis rta nyos shig /
des nyos pa dang /
rgyal po na re /
'bum gyi phyed byin la /
'bum tshangs ba byin no gyis shig /
lha de mi rigs te /
de ltar byas na slan chad rta 'tshong ba su'ang mi 'ong gis lha'i dkor las phyed dang /
bdag gis phyed sbyin no / /
nga'i tshig de bzhin byas na ci 'gal /
lha| bdag gis tshe gcig gi don du tshe rabs mang po'i sdug bsngal mi bzod de / /
des lan gsum gyi bar du byas kyang ma btub pas rgyal pos gshed ma rnams la gsang ste bsgo ba /
'di ma gsod par 'di ltar sdigs shig /
de'i mgrin par kA ra bI ra'i phreng ba btags nas gsad sar khrid pa dang de'i nye du rnams kyis gdangs can la /
lhas bka' stsal ba ltar gyis la bdag nyid gsod du ma 'jug cig /
des smras pa /
ngas lha'i bka' chos dang ldan pa bcag gam /
kho bo mnyes pa gsod na gsod du zad do / /
gshed mas gsad sar khrid nas smras pas kyang de skad zer ro / /
de dag gis de rgyal po'i gan du khrid nas /
lha| khyim bdag 'di de skad zer ro / /
rgyal pos smras pa /
ngas khyod gsod 'dod pa min gyi brtag par 'dod do / /
lhas bdag brtag pa la 'di ltar mdzad na bkyon na ji ltar bgyid /
lha bdag la dgyes na bdag sbyin pa dang bsod nams bgyid par ci gnang /
de ltar gyis shig /
des sbyin pa'i khang ba byas nas zhal ta ba la /
'dir dge spyod dam /
bram ze'am /
gzhan 'don kho bo la spron cig /
lho lam nas drang srong lnga brgya tsam yul dbus su chas te dgon pa'i lam du skom gyis gdungs nas gsing ma sngon po dang shing ljon pa zhig gi drung du song ste /
sa phyogs dang shing ljon pa 'di la @# / /
gnas pa'i lha'am /
gnod sbyin la sogs pa gang yin pa des bdag cag skom gyis gdungs pa rnams la chu byin cig ces smras pas shing ljon pa de las lag pa rgyan gyis brgyan pa zhig gser gyi ril ba thogs te byung ba drang srong rnams kyis snyim pa bzed de yan lag brgyad dang ldan pa'i chus tshim nas ril ba bkang ste song ba dang /
de dag la blo skyes te phyir log nas shid ljon pa de'i drung du 'khod do /
bdag cag yan lag brgyad gyi chus tshim par byed pa'i lha la sogs pa gang yin pa des bdag nyid gang yin dang /
las gang gis 'dir skyes smros shig /
shing de las tshig byung ba /
'dzam bu gling ba'i mi rnams yid ches dka' bas ji ltar smra /
kye bdag cag gis mngon sum du mthong na ji ltar yid mi ches smros shig /
'o na nyon cig /
kho bo bza' mkhan byed pa na yul tha dad nas lhags pa'i slongs mo pa rnams kyis /
mgon med zas sbyin gyi khyim gang yin dris pa na kho bos lag pa g.yas pa brkyang ste bstan cing de dag gis rnyed pa thob pa mthong nas dga' ba skyes pas kho bo rgyal chen bzhi'i ris kyi lhar skyes nas shing 'di la gnas te /
kho bo'i lag pa g.yas pa lham mer gyur to / /
de dag shis pa brjod nas song ngo / /
yang phyogs gzhan zhig tu phyin pa na bkres skom gyis gdungs nas shing ljon pa zhig gi drung du song ste /
shing 'di la gnas pa'i lha la sogs pa gang yin pa des bdag cag bkres skom gyis gdungs pa rnams la zas skom byin cig ces smras pa dang /
shing de las tshig byung ba /
song dang 'di nas mi ring ba na rdzing zhig gi 'gram na shing ljon pa zhig gi drung na 'bras chan gyis bre bo gang pa de las bza' btung ci 'dod pa khyer cig /
de dag dong ba na de bzhin du 'dug nas zos 'thungs /
bza' btung ci 'dod khyer te song ba dang /
de dag la blo skyes te phyir lo gnas shing de'i drung du 'khod de /
shing 'di la gnas pa bdag cag bza' btung gis tshim par byed pa des bdag su yin dang /
las gang gis 'dir skyes smros shig /
de las tshig byung ba /
yid ches dka' 'o / /
ji ltar mi ches /
smros shig /
'o na nyon cig /
ri brags shig na bram ze zhig longs spyod pa srabs nas mgon med zas sbyin can song ste /
bdag la zas kyi mgron gyis shig /
des de la /
rgyal byed tshal du 'dong la der zo zhig /
de de dang lhan cig 'phags pa na la mdu zho'i bum pa zhig rnyed nas /
bram ze| zho'i bum pa 'di dge 'dun la brims shig /
khyim bdag cig gis sangs rgyas dge 'dun dang bcas zhal zas bsod pas tshim par byas pa dang /
bram ze des kyang zho'i bum pa dge 'dun la brims so / /
de nas khyim pa gzhan la zas bsod pa byin /
bram ze de la ngan pa byin pa dang des de la smras pa /
rab byung rnams bslab pa blangs pa yin pas bsod pa sbyin rigs mod /
ci'i phyir khyim pa gzhan la @# / /
bsod pa byin nas bdag la ngan pa sbyin /
'di dag gis kyang gso sbyong blangs so / /
bdag gis kyang gso sbyong len na bsod pa sbyin nam /
sbyin no / /
des gso sbyong blangs pa dang zas bsod pas tshim par byas nas des zos te 'phags pa dang /
yud tsam sdod cig skom 'ong ngo / /
des skom 'thungs te song ba dang nyi ma nub nas ri brags shig tu bram ze zhig gi khyim du gnas pa dang /
des de la /
zan zo zhig /
mi bza' ste /
kho bos gso sbyong blangs so / /
mi za na kho bo'i khyim du ma 'dug cig /
des dus min par zos nas gso sbyong ral lo / /
gso spyod blangs nas ral ba de kho bo yin te /
ma ral na sum cu rtsa gsum du skye ba las /
ral bas rgyal chen bzhi'i lhar skyes te shing 'di la gnas shing lha'i bu gso sbyong ral zhes bya'o / /
drang srong de dag ngo mtshar nas /
bdag cag kyang 'dis gang du gso sbyong blangs pa der 'dod do zhes mthar gyis ko'u shAm+bIr phyin pa dang gdangs can gyi sbyin pa'i zhal ta byed pas mthong nas gdangs can la spran pas 'jug tu bcug nas gdangs can gyis de dag la /
gang nas 'ongs /
lho lam nas so / /
khyed kyis lho lam du ngo mtshar ba mthong ba dang thos pa ci yod /
de dag gis ji ltar gyur ba brjod pa dang de ngo mtshar skyes te zan byin nas /
khyed gar 'gro /
mgon med zas sbyin can du'o / /
de kho bo'i ma mthong ba'i grogs yin gyis 'di nyid du dbyar gnas nas kho bo dang lhan cig 'dod do / /
de dag dbyar 'das nas mnyan yod du 'phags pa dang mgon med zas sbyin gyis zan byin nas /
khyed 'dir ci la 'ongs /
khyod kyis lha'i bu gso spyod ra la la byin pa de bdag cag la'ang byin cig /
mi dran no / /
de dag gis dran par byas pas /
ci kho bo las len nam /
ston pa las len /
khyod kyis su las blangs /
ston pa las so / /
'o na bdag cag kyang de las len no / /
des de dag ston pa'i drung du khrid nas 'di dag skyabs su 'gro ba dang dge bsnyen du 'gyur ba'i chos stan du gsol /
chos bstan pas drang srong lnga brgya pos bden pa mthong /
tshur shog gis bsnyen par rdzogs par mdzad nas gdams ngag byin pas dgra bcom pa thob bo / /
gdangs can gyis kyang bden pa mthong nas ston pas /
khyim bdag| khyod kyi ming ci /
bdag nor bzang zhes bgyi ba las /
shar bas bdag gdangs las shes pas gdangs can zhes bgyi'o / /
ston pa| ko'u shAm+bIr gshegs su gsol /
sangs rgyas dge 'dun dang bcas pa la ji srid 'tsho'i bar du bsnyen bkur bgyi'o / /
ko'u shAm+bI na gtsug lag khang yod dam /
ma mchis so / /
dge slong dag ni gtsug lag khang na gnas so / /
gshegs su gsol /
bdag gis gtsug lag khang bgyi'o / /
gnang @# / /
ngo| |bdag la grogs dge slong stsol cig /
de dang lhan cig gtsug lag khang bgyi'o / /
ston pas skul byed chen po la /
gdangs can dang /
ko'u shAm+bIr gnas pa'i skye bo'i tshogs la soms shig /
de nas skul byed gdangs can dang 'grogs nas ko'u shAm+bIr phyin te /
ko'u shAm+bIr nas ha cang mi ring mi nye ba /
nyin mo rgyun lugs nyung ba /
mtshan mo sgra chung ba /
sha sbrang la sogs pa'i reg pa nyung ba zhig tu gtsug lag khang rta babs mthon po dang ldan pa zhig brtsigs nas khyim bdag gis skul byed la /
ston pa bshul du gshegs pa'i tshad ci tsam /
'khor los sgyur ba'i rgyal po dang 'dra ste /
rgyang grags bcu'o / /
des rgyang grags bcur gshegs dgongs sa shom du bcug nas ston pa'i spyan sngar pho nya btang pa dang /
ston pa dul ba /
'khor dul ba dang ldan pa sogs sngar dad 'dra /
dge slong gi dge 'dun mang bos bskor te mthar gyis ko'u shAm+bIr byon nas gdangs can gyis gtsug lag khang yo byad thams cad dang ldan pa phul bas gnas brtan dag gis kyang /
ston pa gdangs cad gyi kun dga' rab na bzhugs so zhes sbyar ro / /
de nas skul byed kyis ston pa la /
gang dang ldan na rigs kyi bu 'am bu mo rgyu ba'am /
gnas pa'am /
nyal las mi nyal yang rtag tu rgyun mi 'chad par bsod nams 'phel /
ston pas /
bdun po 'di dag dang ldan na 'phel te /
bdun gang zhe na /
phyogs bzhi'i dge 'dun la kun dga' ra ba 'bul ba dang /
kun dga' ra bder gtsug lag khang rtsig pa dang /
gtsug lag khang der gnas ma la 'bul ba dang /
der gtan gyi rkyen ris rjes su 'thun pa'i mchod sbyin 'bul ba dang /
glo bur du 'ongs pa dang 'gro bar chas pa la sbyin pa sbyin pa dang /
nad pa dang nad g.yog la sbyin pa sbyin pa dang /
yul ngan byung ba'i tshe dge 'dun la 'bras chan nam skyom sogs 'bul ba'o / /
rigs kyi bu 'am bu mo dad pa dang ldan pa rdzas las byung ba'i bsod nams bdun po 'di dag dang ldan pa'i bsod nams 'di tsam mo zhes tshad bzung mi nus te /
bsod nams mang ba'i phyir bsod nams kyi phung po zhes bya ba'i grangs su 'gro'o / /
rtag tu rgyun mi 'chad par bsod nams mngon bar 'phel ba rdzas las ma byung ba'i bsod nams bya ba'i gzhi du mchis /
bdun te /
gang zhe na /
de bzhin gshegs pa'am de'i nyan thos grong tshigs ga ge mon bzhugs pa mthong zhing thos nas dga' ba dang mchog tu dga' ba rgya chen po skye ba dang /
de bzhin gshegs pa 'am de'i nyan thos tshur gshegs par rtsol ba thos pa dang /
de bzhin gshegs pa 'am de'i nyan thos lam du @# / /
zhugs pa thos pa dang /
de bzhin gshegs pa'am de'i nyan thos grong tshigs de nyid du byon par thos pa dang /
de bzhin gshegs pa'am de'i nyan thos la blta ba dang bsnyen bkur bya ba'i phyir 'gro zhing mthong ba dang /
de bzhin gshegs pa'am de'i nyan thos chos ston pa nyan cing thos nas dga' ba dang mchog tu dga' ba rgya chen po skye ba dang /
de bzhin gshegs pa'am de'i nyan thos las chos thos nas skyabs su 'gro zhing bslab pa'i ga ni len pa'o / /
de nas gdangs can ni dad pa dang ldan /
de'i 'khor ma dad nas de cha lugs mi mngon par byas /
sham thabs dma' bar bgos nas gtsug lag khang du zhugs te rgan zhugs shig la phyag 'tshal nas /
gtsug lag khang 'di su'i lags /
gdangs can gyi'o / /
ci 'di gtsug lag khang ngam /
phongs pa lags /
gtsug lag khang ni ci /
phongs pa ni ci /
gang na yo byad phun sum tshogs pa ni gtsug lag khang ngo| |yo byad ma mchis pa ni phongs pa'o / /
'di phongs pa'o / /
ji ltar gyur /
khyim bdag de'i 'khor gyis mkho ba mi stob bo / /
des bsams pa /
bdag gson na'ang 'di 'dran shi na cir 'gyur snyam nas rang gi khyim du song ste nang mi rnams la /
khyed cag las sangs rgyas dge 'dun dang bcas pa la bsnyen bkur byed par spro ba des tshul shing long zhig /
de'i bu mo mngag gzhug ma mgu byed kyis bum pa thogs nas chu len du song ba dang ras ma zhig rnyed de /
ston pas de la phan gdags pa'i phyir du phyogs dar gshegs nas rdzu 'phrul gyis chos gos kyi grwa rdol ba de la bstan pa na /
ston pas bzhes na ras ma 'di dbul lo snyam mo / /
ston pas de'i sems mkhyen nas /
phul cig /
des dad pas phul ba dang ston pas chos gos kyi grwar glan nas bcuo? mas pas kha dog 'thun par gyur to / /
de dad nas /
dge ba 'dis bdag bran mor ma gyur /
dbul bar ma gyur cig ces smras nas bum pa chus bkang ste song ngo / /
gdangs can gyis tshul shing brims pa dang mgu byed na re /
'di ci lags /
sangs rgyas dge 'dun dang bcas pa la bsnyen bkur byed par spro ba des tshul shing long zhig /
des myur bar bum pa bzhag ste tshul shing langs nas sangs rgyas dge 'dun dang bcas pa la yo byad thams cad kyis bsnyen bkur byas so / /
gdangs can gyis chos gos mi mngon par sngar bzhin byas pas /
'di sngon ni phongs pa las da gtsug lag khang ngo / /
ji ltar gyur /
mgu byed las su bskos nas des yo byad thams cad kyis bsnyen bkur byed pas so / /
de nas gdangs can gyis mgu gyed khyim bdag mor bcug go /
dge slong rnams kyis zhus pa /
gdangs can shar bas gdangs las shes pa la gzigs /
sngon rgyal ba tshangs byin rgyal srid byed pa na ltas mkhan dag gis lo bcu gnyis @# / /
su char mi 'bab par lung bstan pas rgyal pos /
lo bcu gnyis su zan yod pa de dag 'khod cig /
med pa rnams gzhan du song zhig /
de na khyim bdag gzungs byed ces bya bas| mdzod pa la /
kho bo 'khor dang bcas pa'i lo bcu gnyis kyi zan yod dam /
mchis so / /
rang sangs rgyas lnga brgya khyim bdag gzungs byed kyi gan du song nas /
khyod kyis kho bo cag rab byung lnga brgya la lo bcu gnyis su mkho ba steb nus sam /
mdzod pa la /
kho bo 'khor dang bcas pa dang /
rab byung lnga brgya'i lo bcu gnyis kyi zan yed dam /
mchis so / /
de dag la /
mchis kyis bzhugs dang gsol lo / /
yang rang sangs rgyas gzhan lnga brgya 'ongs nas sngar bzhin byas pas /
khyed la gsol na yang sgrub ci dgos /
de dag dang kho bo cag gzhan yin no / /
mdzod pa la /
kho bo 'khor bcas dang /
rab byung stong gi lo bcu gnyis kyi zan yod dam /
mchis so / /
de dag la /
bzhugs shig gsol lo / /
de nas khang ba brtsigs te zhal ta ba dang spyan 'dren bskos nas nyin re zhing song ste gdugs tshod la 'bod do / /
spyan 'dren des khyi zhig gsos pa de nyin re zhing spyan 'dren de dang lhan cig 'gro'o / /
dus gcig na spyan 'dren de la brel ba byung nas gzhan du song ba dang khye des de ma rnyed par sngon goms pas rang sangs rgyas rnams kyi gan du song ba dang der yang de ma mthong nas des skad phyung ngo / /
rang sangs rgyas kyi gnas brtan gyis /
spyan 'dren dus las yol nas /
khyi 'dis spyan drangs kyis bzhud do zhes de dag 'phags pa dang spyan 'dren 'ongs ba khyis mthong nas skad phyung bas /
'dis 'di dag spyan drangs nas byon no snyam ste /
khyed sus spyan drangs /
khyi 'dis so / /
slad kyis kyang bdag brel ba na khyi 'dis spyan 'dren gyis spyon cig /
de'i dus kyi gzungs byed ni nga'o / /
mdzod pa ni mgon med zas sbyin no / /
spyan 'dren ni shar pa'o / /
khyi ni gdangs can yin te /
'di de'i tshe 'ang shar bas gdangs las shes so / /
gzugs can snying po'i gan du mi stong thub cig 'ongs nas rgyal pos de la /
khyod su yin /
bdag stong thub lags so / /
blon po rnams la /
stong thub la 'tsho ba byin cig| de dag gis de la 'tsho ba byin no / /
gzugs can snying po dang gsal rgyal gyis dril bsgrags te /
nga'i yul du sus kyang rkun po mi bya'o / /
byas na de gsad cing brkus pa rnams kyi nor ni nga'i mdzod nas sbyin no zhes bsgo ba na chom rkun pa rnams par mtshams su 'khod nas don 'thun bcom pa gzugs can snying pos thos nas ru gsum gyi bar du btang yang de bcom nas phyir 'ongs so / /
ji tsam na ma ga d+ha nas kos @# / /
lar 'phags pa'i /
don 'thun 'jigs nas bsel tshol ba na blon po rnams kyis rgyal po la /
stong thub 'di lha'i 'tsho bas 'tsho na ci'i phyir don 'thun gyi bsel mi byed /
de thong zhig /
de rnams kyis de bos nas /
don 'thun 'di'i bsel gyis shig /
des mda' lnga brgya ba'i dong ba gnyis thogs te shing rtar zhugs nas don 'thun gyi mdun du 'phags pa dang chem rkun pa rnams kyis mthong nas de la pho nya btang ste /
shing rta phyir log cig gnod bar gyur ta re /
des smras pa /
dpa' bo la dpa' bo'i spang ba byin cig /
pho nya na re /
khyod gcig bu dpa' bo min gyi kho bo cag kyang dpa' po yin pas phyir log cig /
de nas phan tshun mda' kha bkye bas des pho nya'i gnad du bsnun nas de phyir log go / /
de bzhin du chom rkun pa gnyis nas lnga brgya'i bar lhags pa la des gnad du bsnun nas de dag phyir log go / /
de nas chom rkun pa gzhan lnga brgya lhags pa la des smras pa /
ngas chom rkun pa lnga brgya bsad na /
khyed kyang srog mi 'dod dam phyir log cig /
de dag na re /
nged kyi gcig kyang ma sod na ci'i phyir ldog /
khyed yid mi ches nangs bsnun pa de dag gi go phud cig /
de dag gis go phud pa dang shi nas /
'di ni gnod sbyin zhig go zhes de dag bros se / /
stong thub mtshams su 'dug nas kos la dang ma ga d+ha nas 'ong ba'i don 'thun gyi bsel byed do / /
des der khyim brtsigs pas don 'thun gnyis ka'i bsti gnas su gyur /
de 'brog na gnas pas 'brog gnas zhes bya ba'i ming du gyur to / /
der don 'thun lhags te de nyid du 'khod nas tshong 'dus chags pa dang gzugs can snying po la /
bdag gis 'dir tshong 'dus btsugs kyis zhal ta bgyid pa btang ba'i rigs so zhes springs so / /
rgyal pos /
ngas tshong 'dus de khyod la byin gyis der dpya dang lo thang 'du ba de dag khyod ci dgar spyod cig ces springs so / /
'brog gnas na gnas pa'i skye bo'i tshogs kyis /
bdag cag cung zad bde ba de 'brog gnos kyi mthu yin pas 'di la phan pa cung zad bya'o / /
ci zhig bya /
gcig na re /
bdag cag las bag ma gtong ba 'am len pa des de 'khor dang bcas pa la zan sbyin zhing gos phrugs re bskon par bya'o / /
de ltar bya'o zhes byed pa dang /
mi dbul bo zhig bag ma len du nye nas 'phrog gnas kyi gan du song ste /
bdag bag ma len du nyen pa dag la 'byor ba ma mchis kyis bdag gis bag ma de blangs nas dang por khyod la phul te khyod kyis dga' dgur spyad nas de'i 'og tu bdag gis spyad par bgyi'o / /
'brog gnas na re /
bag ma gtong len byed pa thams cad kyis kho bo 'khor bcas la zas sbyin zhing gos phrugs re bskon mi dgos kyis khyod bag yangs su bag ma @# / /
long zhig /
de lags mod /
bdag dga' yis dang du bzhes shig /
'brog gnas kyis dang du blangs so / /
des bag ma blangs nas dang por 'breg gnas la phul bas des kyang dga' dgur spyad de 'breg gnas mi de la byams par byed do / /
gzhan zhig gis de la smras pa /
khyod la 'brog gnas byams pa la rgyu ci yod /
des ji ltar gyur ba smras pa dang gzhan rnams kyis kyang de bzhin du byas pas dam pa ma yin pa'i chos 'phel bar gyur to / /
'brog gnas kyis tshong 'dus su lha khang brtsigs te gang bag ma blangs pa des bu mo de lha khang bskor du bcug nas 'brog gnas kyis dang por dga' dgur spyod do / /
de nas gzhon nu ma chen mo bag mar 'gro nye ba zhig gis skyes pa phal po che 'dus pa logs su kha bltas te sgren mor gcin rgyang byas pa dang de dag gis de mthong nas /
bu mo ngo tsha med pa 'di su yin /
mo na re /
khyed kyang pho yin nam /
'o na nged ci yin /
khyed po ma yin gyi 'grog gnas 'ba' zhig pho yin pas des khyed kyi chung ma blangs tshad dga' dgur spyad de khyed phyis de'i mi gtsang pa 'khrud do / /
de dag gis smras pa /
'dis bdag cag spyos na 'di la ji ltar bya /
gcig na re /
'brog gnas gsad par bya'o / /
de ji ltar gsad /
khyim bdag gzhan zhig rdzing bu 'bul du nye bas der de mgron la bos pa'i tshe gsad par bya'o / /
khyim bdag des rdzing bu 'bul ba'i tshe de mgron du bos pan des kyang dang du blangs so / /
bar der shA ri'i bu dang mo'u dgal gyi bu gnyis 'brog gnas der phyin pa na 'brog gnas kyis de gnyis la chos nyan /
bsod snyoms drangs /
yon bshad pa ma nyan pa kho nar rdzing bu 'bul sar song ba dang skye bo'i tshogs kyis kyang brda byas mtshon thogs nas der song ste 'brog gnas rdzing bur zhugs pa dang /
skra bkru'o zhes 'gyur byed tsha ba mgor blags nas mig gis cung zad kyang mi mthong ba na mtshon 'phangs pa dang /
kho bos ci nyes /
khyod kyis kho bo cag gi bag ma dang por spyad nas phyis kho bo cag gis spyad do / /
khyed cag nyid kyis dam pa ma yin pa'i chos 'di phyung bas kho bos ci nyes ma gsod cig /
de gshags 'debs bzhin du de dag gis bsad pas des srog 'chad kar /
bdag gis shA ri'i bu dang mo 'u dgal gyi bu la bsod snyoms phul ba'i dge bas bdag 'di dag gsod par 'gyur ba der skye bar gyur cig ces smon lam btab 'o / /
chos nyid kyis mar 'bri ba'i tshe smon lam log pa btab bde myur du 'grub pa yin pas de gnod sbyin gdug par skyes nas nam thos kyi bu la gnas zhus pas /
'brog gnas der song zhig /
de 'brog gnas su 'ongs nas mi des btang bas skye bo mang po shi nas ltas mkhan bcug ste /
yams 'di lta bu byung ba la rgya ci yod /
'brog gnas gnod sbyin gdug par @# / /
skyes te des yams 'di btang ngo / /
de dag gis 'bros par brtsams pa dang des kyang 'jigs su rung bar bdag nyid sprul nas de dag gi mdun du 'dug ste /
de gar 'gro /
deng khyed thams cad bza' 'o / /
de dag skrag nas /
grong dpon bzod pa mdzod cig /
de na re /
nga la nyin re zhing mi stong stong 'bul na bzod do / /
de dag gis smras pa /
khyod la nyin re zhing mi stong stong phul na 'brog gnas 'di ring po mi thogs par mi snang bar 'gyur gyis bzod pa mdzod cig /
kho bo yun ring po nas /
'brog gnas 'di mi snang bar gyur cig snyam mod / /
'on kyang nyin re la mi lnga brgya re phul cig bzod par bya'o / /
de bzhin du nyis brgya lnga bcu dang /
brgya'i bar phul cig /
de dag gis smras pa /
de lta na'ang bdag cag nyams par 'gyur gyis khyod la nyin re zhing ba lang drug dang ldan pa'i shing rta zas kyis bkang pa dang /
de 'khrid pa'i mi gcig dbul gyis bzod pa mdzod cig /
de rung gis khyed kyis du bas mi dbul bar bro dang glu dang sil snyan gyi sgras phul cig /
de dag gis kyang khas blangs nas thams cad 'dus te /
da ji ltar bya /
kha cig na re /
res gyis dbul bar bya'o / /
kha cig na re /
res bab pa de la brjod pa na 'khrug pa skye yis khyim byang rdza mar chug la gang gi khyim byang byung ba des tshab mi btang bar rang nyid dam bu gtang bar bya'o / /
brel ba khyung nas ma 'dus pa de la bab na de'i khyim du khyim byang dbyangs te gzhag go /
de'i tshe khyim bdag cig gi chung ma la bu bca' ba'i tshe khyim bdag de bya ba zhig la song ba dang de nyin de la gnod sbyin la gtor ma 'bul ba'i khyim byang byung nas de'i khyim byang sgor dbyangs te bzhag go /
chung ma de la khye'u zhig byung ngo / /
khyim bdag de phyir 'ongs pa dang khyim byang mthong ste de yid mi bde bar khyim du zhugs nas cang mi smra'o / /
chung mas /
rje'i sras dgyes pa skyed cig /
sras bltams so zhes lan gsum gyi bar du smras kyang de cang mi smra ba dang /
ci'i phyir cang mi smra /
de na re /
'di ni skyes na kho bo ma skyes so / /
ci nyes /
gnod sbyin la gtor ma 'bul ba'i khyim byang 'ongs so / /
de lta na khyod kyi bu 'gro bar zad mod /
'o skol yang mjal na bu 'ong bar 'gyur ro| |'di khrag gi thigs pa yin pas ji ltar gtang /
tshogs pas khrims su bcas pa las bdag nyid 'gro ba'am bu gtang bar bya'o zhes mi 'byur ngam /
bdag nyid dang mnyam pa'i sdug pa gzhan ma mchis kyis bu thong zhig| des dang du langs so / /
de nas chung ma des mtshan mo mig lam chad pa dang mar me dang 'dug spos la sogs pas mchod nas kha shar du bltas te /
'jig rten dge dul zhi ba dang / /
dbang dul rnams kyis mi stong bas| |bu yi don du der 'dud kyis / /
bdag gi byis pa bskyab tu gsol / /
sangs rgyas bcom ldan 'das la mi mkhyen pa cung zad kyang mi mnga' bas /
khye'u de la phan gdags pa dang gnod sbyin 'brog gnas gdul bar @# / /
dgongs nas 'brog gnas su byon te der mtshan mo gnas par zhal gyis bzhes so / /
de'i tshe 'brog gnas gnod sbyin rnams kyi 'du sar song ba dang gnod sbyin bong bu pas ston pa 'brog gnas su bzhugs pa mthong nas gnod sbyin 'brog gnas la smras pa /
khyod kyi gnas su ston pa mtshan mo gnas par zhal gyis bzhes pa de ni khyod kyis legs par rnyed do / /
mir gyur ba'ang bdag gi gnas su mtshan mo gnas sam /
de bzhin te /
yang dag par rdzogs pa'i sangs rgyas so / /
de sangs rgyas yin min da blta'o zhes rang gi gnas su song nas ston pa la /
dge sbyong /
phyir byung zhig /
ston pas /
'di gzhan gyis yongs su bzung ba'o snyam du dgongs nas phyir byung ngo / /
dge sbyong| zhugs shig /
ston pa rgyags pa dang nga rgyal bcom pas zhugs so / /
lan gsum gyi bar du de ltar byas so / /
'brog gnas kyis yang| dge sbyong| phyir byung zhig /
ston pas /
khyod kyis nga lan gsum gyi bar du gnas su spyan drangs pas da ni mi 'byung ngo / /
de'i phyir khyod la dri ba dri'i /
lan gyis kho bo'i sems rangs na legs /
sems ma rangs na khyod kyi sems g.yengs ba'am /
snying dags pa'am /
kha nas khrag tsha ba skyug pa'am /
lag pa nas bzung ste chu klung skal ldan shing rta'i phar 'gram du 'phang ngo / /
ston pas /
ngas 'jig rten lha dang bcas pa'i nang na de bzhin gshegs pa'i sems g.yengs pa la sogs par byed nus pa ma mthong gi /
ci 'dod pa zhus shig /
des| 'di na skyes bu'i nor mchog gang / /
ci zhig legs spyad bde spyod 'gyur / /
ro rnams nang na mngar mchog ci / /
ji ltar 'tshon 'tsho mchog bstan / /
ston pas /
dad pa skyes bu'i nor mchog yin / /
chos la legs spyad bde spyod 'gyur / /
bden pa'i ro rnams mngar mchog yin / /
shes pas 'tshon 'tsho mchog bstan / /
des| ji ltar grags dang ldan par 'gyur / /
longs spyod ldan par ji ltar 'gyur / /
ji ltar snyan pa thob 'gyur zhing / /
mdza' bshes ji ltar rnyed par 'gyur / /
ston pas /
tshul khrims kyis ni grags ldan 'gyur / /
sbyin pas longs spyod ldan par 'gyur / /
bden pas snyan pa thob 'gyur te / /
snying rjes mdza' bshes rnyed par 'gyur / /
des| du zhig gis ni 'jig rten 'byung / /
du yis 'dris pa thob par 'gyur / /
du zhig gis ni 'jig rten ba kur / /
du yis 'jig rten zil gnon 'gyur / /
ston pas /
drug gis 'jig rten 'byung 'gyur te / /
drug gis 'dris pa thob par 'gyur / /
drug gis 'jig rten bkur 'gyur te / /
drug gis 'jig rten zil gnon 'gyur / /
des| gdugs mtshan g.yel ba ma mchis pa / /
gang zhig 'ong ba 'di las brgal / /
dmigs med rten ni ma mchis pa / /
zab mor gang zhig 'bying mi 'gyur / /
ston pas /
rnam kun @# / /
tshul khrims ldan pa dang / /
legs mnyam bzhag cing shes rab ldan / /
nang du sems shing dran ldan pa / /
shin tu brgal dka' 'di las brgal / /
'dod pa'i 'du shes chags bral cing / /
gzugs kyi kun spyod mthar gyur ba / /
da ni dmigs med rten med pa / /
zab mor 'bying bar mi 'gyur ro / /
des| ci yis 'ong ba rgal bar 'gyur / /
ci zhig gis ni rgya mtsho rgal / /
ci yis sdug bsngal spong bar 'gyur / /
ci zhig gis ni yongs dag 'gyur / /
ston pas /
dad pas 'ong brgal bar 'gyur / /
bag yod pas ni rgya mtsho rgal / /
brtson pas sdug bsngal spong bar 'gyur / /
shes rab kyis ni yongs dag 'gyur / /
bden dul gtong ba ma gtogs pa'i / /
chos gzhan 'ga' zhig yod dam zhes / /
dge sbyod bram ze so so la / /
gzhan dang gzhan du khyod dris shig /
des| dge sbyong bram ze so so la / /
ci slad gzhan du bdag 'di bgyid / /
'di ltar dpa' chen khyod kyis ni / /
chos 'di legs par rab tu bshad / /
ston pas /
khyod kyis shA ri'i bu dang mo'u dag la gyi bu la zan byin pas sum cu rtsa gsum gyi lhar skye ba las /
smon lam log pa btab pas gnod sbyin gdug par skyes nas gzhan gyi srog gcod pas 'tsho bar byed de /
'di nas shi nas khyod kyi 'gro ba cir 'gyur /
des| bdag gis ci bgyi /
nga'i spyan sngar skyabs 'gro dang bslab pa'i gzhi long la 'brog gnas kyi skye bo'i tshogs la mi 'jigs pa byin cig /
des de ltar byas so / /
de nas khyim bdag nges ba lang drug dang ldan pa'i shing rta zas kyis bkang /
khye'u de shing rtar bcug nas bro dang glu dang rol mo dang bcas te gnod sbyin gyi drung du 'phags pa dang khyim bdag gis thos nas /
'di ci yin /
'di ni khrag gi thigs pa de gnod sbyin gyi gan du 'khyer ba yin no / /
skye bo'i tshogs 'dus nas /
'dis gnod sbyin mi mgu bas ldog cig /
de na re /
tshogs kyis khrims bcas pa las /
bdag nyid 'gro ba'am bu gtang bar bya'o zhes 'byung bas 'di kho bo'i bu yin na ci'i phyir ldog /
de dag cad mi smra'o / /
ston pas glu dang rol mo'i sgra de gsan nas /
'di ci yin /
bdag sdig pa las log kyang skye bos da dung de bzhin du 'dzin na ji ltar bgyi / /
ston pas| deng la /
zas skom long la mi dang glang ma len cig /
khyim bdag des khye'u de gnod sbyin la byin no / /
des kyang ston pa la phul lo / /
ston pas pha la gnang nas /
byis pa gang tshe gnod sbyin gyi / /
lag nas da yi lag tu thob / /
nga yi lag nas pha yi lag /
de yi phyir na lag brgyud yin / /
de'i ming lag brgyud ces btags so / /
khyim bdag des de khyer song ba dang skye bo'i tshogs kyis mthong nas /
khrag gi thigs pa de khyer 'ongs pa las na 'dis gnod sbyin 'khrugs bar byas so / /
des smras pa /
ga la 'khrugs te /
ston pas khye'u 'di la thugs brtse ba'i slad du de'i gnas su byon nas de btul /
skyabs 'gro dang bslab pa'i gzhi la bkod de skye bo'i @# / /
tshogs la mi 'jigs pa byin gyis ma mtsher cig /
de dag shin tu dga' ste /
khye'u de skyes mthag 'brog gnas btul bas de'i ming /
lag brgyud 'brog gnas zhe btag sa so / /
de chen por gyur nas rgyu rtsal la mkhas par gyur to / /
sdo bsangs can mgo skyur ran pa na de slong ba'i rgyal po dang /
nor can dang /
tshong dpon dang /
ded dpon sogs mang po yod nas khyim bdag gdangs can /
gang la 'di ma byin pa de bdag gi dgrar 'gyur ro snyam ste mid khong du chud pa na sdong sangs can gyis mthong nas /
ci'i phyir sems khong du chud /
khyod slong ba mang po lhags pas gang la khyod ma byin pa de bdag gi dgrar 'gyur ro / /
de lta na mi dgyes pa ma mdzad cig /
zhag bdun nas bdag rang gis gnas btsal lo / /
re zhig lha la zhu'o zhes rgyal po shar pa la zhus pas gnang nas dril bsgrags pas skye bo 'bum phrag du ma 'dus pa na sdo bsangs can rgyan thams cad kyis brgyan cing shing rta la zhon nas me tog gi chun po thogs te phyir byung ban shar ba'i bsam pa la /
'dis bdag gi steng du me tog gi chun po 'phen ne snyam du 'dug go /
sdo bsangs can gyis skye bo'i tshogs la bltas nas /
glang po che'i rgyab tu zhon pa 'di dag gang yin /
gzugs can snying po'o / /
gsal rgyal lo zhes sogs so sor dris nas /
lag brgyud 'dir shog cig /
de ma 'ongs so / /
de gang na 'dug /
ga ge mo na'o / /
de phyogs su kha bltas te /
de bdag gi khyim thab yin no zhes me tog gi chun po 'phangs pa dang rgyal po sogs rang gi yul du song ngo / /
gdangs can yid ma bde nas /
bu mo khyod kyis lag brgyud gdams pas rgyal pos nga la gnod pa byas na mi rung gis myur du song zhig ces 'khor dang bcas te 'brog gnas su btang ngo / /
ston pa la mi mkhyen pa mi mnga' bas /
lag brgyud kyis bden pa ma mthong bar sdo bsangs can mthong na bden pa'i snod du mi 'gyur bas de la phan gdags par dgongs nas 'brog gnas su byon te mtshan mo ba lang gi lam du rtswa ba ting ba la bzhugs pa phyugs rdzi la sogs pas mthong nas myur bar lag brgyud kyi gan du song ste| khyod gnod sbyin las thar bar mdzad pa'i bcom ldan 'das de 'brog gnas su byon nas mtshan mo ba lang gi lam du rtswa btang ba la bzhugs so / /
de myur bar 'phags pa dang sgo chod nas sdo bsangs can yar nang du mchud par sgo drung du mtshan mo gnas so / /
nam langs nas lag brgyud myur bar song ba dang sdo bsangs can dang phrad nas /
kho bo ston pa'i spyan sngar 'gro'i /
khyod kyang khyim du song zhig /
de ston pa'i spyan sngar song nas chos nyan pas phyir mi 'ong thob ste /
bdag deng kho na sdo bsangs can gyis btsal zhing /
deng kho na phyir mi 'ong thob na ji ltar bgyi /
ston pas /
khyod song la sdo bsangs can la'ang zas gos kyi mkho ba stobs shig /
@# / /
de rang gi khyim du song nas sdo bsangs can la /
kho bos deng kho na phyir mi 'ong thob pas khyod 'dod na pha'i khyim du song zhig /
mi 'dod na 'di nyid du 'dug cing zas gos sbyin no / /
des bsams pa /
song na /
lag brgyud kyis 'di bkra mi shis par rig nas ma blangs zer gyis 'di sangs rgyas kyi sras yin pas 'di la bsnyen bkur bya'o snyam nas de nyid du 'dug go /
lag brgyud kyis gtsug lag khang brtsigs te sangs rgyas dge 'dun dang bcas pa la phul nas gnas brtan dag gis kyang /
ston pa 'brog gnas na 'brog gi nags mchog na bzhugs so zhes mdo sde'i mtha' nye bar sbyar ro / /
dus gzhan zhig na lag brgyud nad kyis btab nas shi ma thag mi gdung ba'i lhar skyes nas ston pa'i spyan sngar 'ongs pa dang de'i lus sa la mi thogs shing thim pa na /
ston pas /
lus rags par sprul la sa'i 'du shes bskyed de 'dug pa'i mtshan ma yid la gyis shig| des de ltar byas chos nyan nas song ngo / /
dge slong rnams kyis zhus pa /
ston pas 'brog gnas dri ma dang phral nas /
skyabs 'gro dang bslab pa'i gzhi la bkod pa la gzigs /
sngon wA ra NA si na ded dpon dpa' chen zhes bya ba rnam thos kyi bu la nor gyis 'gran pa zhig byung ba des tshong pa lnga brgya dang lhan cig dgon pa'i lam du zhugs pa dang lam de srin po spu ral can gyis bkag nas ded dpon gyis don 'thun gyi mdun du 'gro bar brtsams pa dang srin po de bram zer sprul te ded dpon la smras pa /
lam 'di srin po spu ral can gyis bkag nas nga'ang tshegs chen pos 'ongs kyis lam gzhan du song zhig /
des smras pa /
des lo bo la ci byar yod /
'gro'o / /
srin po de 'khrugs nas bzhin bsgyur /
lag pa gnyis brkyang /
ral bas la bslags te mig bgrad nas /
ded dpon| dang por kho bo la rgol la phyis song zhig /
ded dpon gyis mda' 'phangs pa na ral pa la thogs so / /
de bzhin du gzhu dang bong ba sogs 'phangs pas ral ba la thogs so / /
mthus brgal bas kyang ral ba la thogs so / /
srin pos /
khyod kyi lag gnyis rkang gnyis dang / /
lnga pa mgo yang thogs gyur cing / /
lus kyang nga yi lus la thogs / /
phyin ma thogs ci zhig yod / /
ded dpon gyis /
phyin ma thogs sems yod do / /
gsang ba ji srid kho bo yi / /
sems dang brtson 'grus ma nyams pa / /
de srid khyod dang 'gyed bya ste / /
brtan byos nga la mi gnod do / /
srin pos /
gang gi brtson 'grus 'di 'dra ba / /
dpa' chen khyod la phyag 'tshal lo / /
khyod kyi brtson 'grus 'di 'dra bas / /
sdug bsngal kun las 'bros par nus / /
dpa' chen khyod dang 'dra ba yi / /
gang zag med par bdag gis shes / /
khyod kyi mthu yis tshong pa dag /
bde legs su ni 'dong la rag /
'byung po kun la snying brtse ba / /
ded dpon khyod la phyag 'tshal lo / /
khyod kyi mthu yis tshong pa dag /
zhi ba nyid du 'dong la rag /
ded dpon gyis srin po dri ma dang @# / /
phral nas brtul zhugs lnga la bzhag go /
de'i dus kyi ded dpon ning yin no / /
srin po ni 'phrog gnas yin no / /
lag brgyud kyis las ci bgyis na skyes ma theg gnod sbyin gyi gtor mar stsal cing ston pas thar bar mdzad /
sngon sangs rgyas 'od srung gi bstan pa la 'di dge bsnyen du gyur to / /
ri brags shig na rgyal po zhig 'dug pa bya gag la dga' bas rgyal po'i pho brang du bya ba cung zad byung ba rnams bya ga ga thogs te rgyal po'i gan du 'gro'o / /
dge bsnyen des kyang dgos pa zhig gi phyir du rgyal po la bya gag phul bas de'i dgos pa bsgrubs so / /
dge bsnyen de 'gyod nas bya gag de rin gyis bslus te /
rnyed pa 'dod pa'i phyir du rgyal po la bya gag phul ba'i las de'i cha dang 'thun bar mi 'gyur bar /
bya gag thar bar byas pa'i dge bas bdag phongs pa thar bar bya ba'i phyir du bcom ldan 'das brtson par gyur cig /
de'i dus kyi dge bsnyen ni lag brgyud do / /
yang zhus pa| ston pas lag brgyud sngo bsangs can las thar bar mdzad nas phyir mi 'ong la bkod pa la gzigs /
sngon wA ra NA sir rgyal po tshangs byin rgyal srid byed pa na de'i mdun na 'don gyi chung ma las khye'u rkang lag dra bas 'brel ba zhig btsas pas| rkang lag dra ba can zhes ming btags /
yang chung ma la khye'u rkang lag dra bsam 'brel ba zhig byung bas /
rkang lag dra ba med ces ming btags /
de gnyis chen bor gyur pa na rkang lag dra ba can gyis pha chos dang chos min pas mdun na 'don byed pa mthong nas /
bdag gis kyang de ltar byas nas dmyal bar skyes na mi rung bas rab tu 'byung ngo snyam ste phal nan gyis zhus pas gnang ba dang rab tu byung nas mngon shes lnga bskyed do / /
rkang lag dra ba med ni gsang tshig tshol du yul gzhan du song ngo / /
lho lam na bram ze zhig gi chung ma las bu mo zhig btsas pas /
bdag gi drung nas rig byed bzhi bklags pa de la sbyin no snyam mo / /
rkang lag dra ba med kyang bram ze de'i gan du song nas dus cung zad cig gis rig byed bzhi lobs pa dang bram zes de la bu mo byin no / /
khye'u de de dang lhan cig khang thog na nyal ba'i tsha bu mo de'i bsil yab shod du lhung ba dang des lag pa glang po che'i sna lta bu brkyang nas blangs pa dang khye'u des mthong nas dang ngas so / /
yang mar me shi la thug pa dang des lag ba glang po che'i sna lta bu brkyang nas gsos pa des mthong nas rgya cher dngangs te de de dang lhan cig bag yangs su dga' dgur mi spyod do / /
bu mo na re| ci'i phyir de ltar byed /
khyod kyis 'chi bdag dang lhan cig gtsugs par byed pa mthong ngam / /
ma 'jigs shig kho mo khyim thab la 'khu ba'i sems mi skyed do / /
khye'u na re /
kho bos dus shes par bya'o / /
bu mo de skyangs skyengs nas de gnyid log pa ya sgug go /
khye'us gnyid ma log bzhin du gnyid log pa bzhin byas pa dang bu mo gzugs can ma rnams kyi nang du song ngo / /
khye'us kyang dal bus de'i rjes bzhin song ba dang gzugs can ma @# / /
thams cad skren mor skra bshig ste 'jigs 'jigs ltar 'dug pa mthong nas de shin tu dngangs te phyir log go /
de'ang de'i rjes su 'ongs pa dang /
des| kho bo 'dug mi phod kyis 'gro'o / /
nges bar 'gro 'dod na song la /
su la 'ang ma zer cig /
de cang mi smra bar bram ze'i gan du song nas /
mkhan po| bdag 'gro'o / /
'o na bu mo'ang khrid la song zhig /
bdag de nyid kyis 'jigs pas 'gro'o / /
ci'i phyir 'jigs de gzugs can ma lags so / /
ci'i phyir de de ltar gyur /
de cang mi smra bar song ngo / /
bram zes bu mo la /
khyod khyim thab kyang mi srung ngam /
de ji skad zer /
khyod gzugs can ma yin no zhes zer ro / /
bdag gzugs can ma ma lags te /
des skur ba btab ste song ngo / /
de kun nas dkris pa drag bos rkang lag dang mig bsgyur te de'i mdun du 'dug nas /
khyod la kho mos /
su la'ang ma zer cig byas na /
khyod kyis kho mo'i pha nyid la byas kyis da khyod la 'tshams gcad do zhes gnod pa bya bar brtsams pa dang de skrag nas /
'phags pa rkang lag dra ba can la phyag 'tshal lo zhes brjod pa dang /
de nas rkang lag dra ba can la dga' ba'i lha mo zhig gis de la /
khyod kyi gcung bo nyam nga bas de la dgongs shig /
de rdzu 'phrul gyis song nas /
bu mo 'di la gnod pa ma byed cig /
'dis ci nyes /
'dis| bdag gzugs can ma yin no zhes bgyis kyis 'di bza' 'o / /
'di bkren pa yin pas 'khrugs bas chog gis thong zhig /
de na re /
rab tu 'byung na gtong ngo / /
des de btang nas des de rab tu byung ste gdams ngag byin nas mngon shes lnga bsgrubs so / /
de'i dus kyi rkang lag dra ba can ni nga'o / /
rkang lag dra ba med pa ni lag brgyud do / /
gzugs can ma ni sngo bsangs can no / /
lag brgyud shi ba'i tshe sngo bsangs can go'u shA m+bIr song ba dad rgyal bo shar pas /
sngo bsangs can gyis lag brgyud btsal ba'i nyin mo lag brgyud kyis phyir mi 'ong thob pas bu mo de ma rmas par 'ongs pa thos nas /
khyim bdag gdangs can bos te /
ci de bden nam /
lha mad do / /
'o na nga la byin cig /
gsol lo / /
nges btsun mo'i 'khor du bcug nas nyin re zhing dri dang phreng ba'i rgyu'i kar+Sha ba na stong dang /
khang bzang me tog gi so zhes bya ba'ang byin no / /
de la bu mo mngag gzhug ma sgur mchog ces bya ba zhig yod pa des nyin re zhing kar+Sha pa Na stong stong gis dri dang phreng ba'i rgyu nyo'o / /
de spos 'tshong gi khye'u zhig dang lhan cig bsten nas ba Na lnga brgyas dri dang me tog phreng ba nyo /
lnga brgya ni de dang lhan cig za'o / /
khye'u de dad pa can yin pas sangs rgyas la sogs pa spyan drangs nas sgur mchog la /
khyod kyang brims shig /
de nas khye'u sgur mchog dang bcas pas sangs rgyas la sogs pa gdugs tshod kyis tshim par byas nas chos nyan pas sgur mchog gis bden pa mthong ngo / /
sgur mchog gis khye'u de @# / /
la| da ni bdag gis gzhan gyi til gyi phub ma'ang ma byin par mi len gyi /
paN stong gi yo byad stsol cig /
des de la ba Na stong byin no / /
des de khyer nas sngo bsangs kyi gan du song ba dang /
des smras pa /
khyod kyis 'di gang las thob /
jo mo| sngon ni bdag gis brkus kyi /
slan chad nyon mongs pa de lta bu kun du mi spyod pa'i yon tan de lta bu thob po / /
deng ci byas /
de thos pa 'dzin pa yin pas skabs de rgyas par brjod pa dang /
de na re /
khyod kyis ston pa'i spyan sngar chos nyan nas kho mo la smros shig /
khyod kyi las de yin no / /
de ltar bgyi'o zhes de bzhin du byas pa na ston pas /
sgur mchog| khyod btsun mo la chos ston nam| ston no / /
ji ltar /
bdag ni 'greng /
de dag ni 'dug ste'o / /
de dag khyod la /
chos ston cig zer na /
mi ston no zhes rjod cig /
ci'i phyir zer na /
ston pas grangs med gsum du dka' ba 'bum phrag du mas phar phyin drug rdzogs nas bla na med pa'i mkhyen pa thugs su chud pa yin na /
khyed gus pa med pa stan ches mthon po la 'khod pa lag la ston zhes rjod cig /
de chos nyan nas btsun mo'i nang du song ba dang /
de dag gis| sgur mchog chos ston cig des ston pas gsungs pa bzhin brjod pas /
sdo bsangs can gyis seng ge'i khri btsugs /
kha cig gis stan nang tshangs can bting /
kha cig gis bteg ste der bzhag nas sgur mchog gis chos bstan pas bud med lnga brgyas khyad par chen po rtogs te /
kha cig gis rgyun zhugs /
kha cig gis phyir 'ong /
kha cig gis phyir mi 'ong thob po / /
de dag dad pa skyes nas rgyal po la /
lha| bdag cag sangs rgyas mthong bar 'tshal lo / /
de ltar bya'o zhes rgyal pos zhus pas /
sangs rgyas ni btsun mo'i 'khor gyi nang du mi 'jug go /
de song nas de dag la smras pa dang sngo bsangs na re /
'o na khang bzang me tog gi so la skar khung mang po btod de bdag cag skar khung nas sangs rgyas lta bar ci gnang /
rgyal pos khang bzang me tog gi so la skar khung lnga brgya btod de ston pa phyogs der gshegs pa btsun mo dag gis skar khung nas mthong ste mchod pa byed do / /
sna tshogs gdul na kun du rgyu ma du la chud ma phur ma zhes bya ba yod pa las bu mo gzugs bzang ba de'i rus pa shin tu phra ba dpe med pa zhig btsas nas /
dpe med ma zhes ming btags so| |de chen mor gyur pa dang ma dus bsams pa /
bdag gis bu mo 'di 'di dang gzugs mnyam pa'am lhag pa la sbyin no snyam mo / /
de'i skabs su ston pa sna tshogs gdul du byon nas sgra mi snyan gyi grong rdal du pa zhugs pa dang kun du rgyu mdus mthong nas dga' ba skyes te /
dge sbyong 'di lta bu 'dzam bu gling mtha' dag gi bdag por 'os na dpe med ma'i bdag por lta ci smos snyam nas khyim du song ste chung ma la /
ngas bu mo'i mag pa rnyed @# / /
kyis rgyan gyis shig /
dpe med ma sbyin no / /
su la sbyin /
dge sbyong go'u ta ma la'o / /
ji ltar 'dong ngo zhes de mdu dang lhan cig 'phags pa dang lam du de la dran pa skyes nas /
bram ze bdag gis drang srong chen po de| |sna tshogs gdul du bsod snyoms zhugs mthong nas / /
des man nas phyogs mthon po dma' 'gyur zhing / /
bteg na dma' ba'ang mthon po nyid du 'gyur / /
khyim thab de ni gzhon nu mi sten gyis / /
phyir log rang gi sdum pa nyid du 'dong / /
des kyang /
kye ma bur ma bkra mi shis pa khyod / /
bkra shis dus su bkra shis ma yin smra / /
gal te brtul zhugs thabs kyis blangs gyur na / /
de ni phyir yang 'dod yon sten par 'gyur / /
des dpe med ma rgyan gyis brgyan nas 'phags pa dang /
ston pa nags khrod gzhan zhig tu gshegs so / /
ma dus ston pa'i stan rtswa bting ba mthong nas chung ma la /
'di ni mag pa'i stan rtswa bting ba yin no / /
chung mas /
chags par gyur pa'i mal ni 'khrugs par 'gyur / /
sdang ba'i mal ni gya tshom bur mar 'gyur / /
rmongs pa'i mal ni rkang pa'i mthar 'gro 'gyur / /
'di ni shin tu chags bral gnas yin te / /
khyim thab de ni gzhon nu mi sten gyis / /
phyir ldog rang gi sdum pa nyid du 'dong / /
mdus ston pa'i zhabs rjes mthong nas /
'di ni mag pa'i rjes yin no / /
chung mas /
skyes bu chags pa'i rjes ni gsal mi 'gyur / /
zhe sdang ldan pa'i rjes ni zab pa yin / /
rmongs par gyur pa'i rjes ni nogs par 'gyur / /
shin tu chags bral rjes ni 'di 'dra ste / /
khyim thab de ni sogs /
mdus ston pa'i gsung stsal ba'i sgra thos nas /
'di ni mag pa'i skad yin no / /
chung mas /
chags pa'i mi yi skad ni ngar dar po / /
sdang ba'i mi yi skad ni rtsub pa yin / /
rmongs pa'i mi yi skad ni 'khrugs par 'gyur / /
tshangs pa'i rnga sgra 'di ni sangs rgyas te / /
khyim thab de ni sogs /
mdus thag ring bo nas ston pa mthong nas /
'di ni mag pa lta pa yin no / /
chung mas| chags pa'i mi ni rig rig lta bar byed / /
sdang ba'i mi ni dug drag sbrul bzhin lta / /
rmongs pa'i mi ni mun khrod rtog bzhin lta / /
shin tu chags bral gnya' shing tsam du lta / /
khyim thab de ni sogs /
ston pa 'chag pa ma dus mthong nas /
'di ni mag pa 'chag pa yin no / /
chung mas /
ji ltar 'di spyan ji ltar gzigs pa dang / /
ji ltar 'di sku brtan par gshegs pa dang / /
ji ltar 'di yi sgros dang zhal dag ni / /
rdul dang pral ba nyid du snang pa las / /
khyim thab de ni sogs /
de nas ma dus ston pa la dpe med ma phul nas /
'di dang lhan cig dgyes par mdzad du gsol /
ston pas /
dpe med ma la chags pa'i tshig brjod na 'dod chags kyis gdungs nas dus byed par dgongs te /
bram ze nga yis bdud kyi bu mo ni / /
sred ma dga' byed de bzhin dga' me dag /
pham byas 'dod pa dag la lan 'ga' yang / /
nga yis 'dun pa'i sems bskyed ma gyur pas / /
bshad dang @# / /
gci bas gang pa 'di la ni / /
rkang pas reg par spro ba'ang mi skyed do / /
bshad ba dang gci bzhes pa'i chig gis kun du spyad pas dpe med ma yid mi bde zhing /
'dod chags kyi kun dkris med par zhe sdang gi kun dkris skyes pas rus pa sbom zhing mig gnyis mching bu lta bur gyur to / /
de'i tshe rgan zhugs shig gis /
sten pa la /
bu mo 'di blangs nas bdag la stsal du gsol /
ston pas /
mi gti mug can phar song zhig de khros te bslab ba phul nas ma du la /
dpe med ma kho bo la byin cig ma du khros nas /
khyod la blta bsang mi sbyin na reg pa lta ci smos /
rgan zhugs de khrag tshab skyugs te shi nas dmyal bar skyes so / /
dge slong rnams kyis zhus pa /
ston pas dpe med ma brnyes pa na ma bzhes pa la gzigs /
da ltar du ma zad de /
sngon ri brags shig na mgar ba zhig gi chung ma la bu mo gzugs bzang ba zhig byung nas chen mor gyur pa na /
bdag gis bu mo 'di bdag dang bzos mnyam pa'am lhag pa de la sbyin no snyam mo / /
bram ze'i khye'u zhig de'i khyim du slong mo la song ba dang bu mo des zas khyer nas byung ba na /
bu mo khyod 'ga' zhig la byin nam /
mo na re /
bdag gi pha zer bltar na bdag su la'ang sbyin par dka' 'o / /
pha ji skad zer /
bdag gi bu mo 'di bdag dang bzos ma nyam pa'am lhag pa la sbyin no zer ro / /
phas bzo ji lta bu shes /
khab chu'i steng na 'phyo ba shes so / /
bram ze'i khye'u des bsams pa /
bdag 'di don du mi gnyer mod /
de'i nga rgyal bcag par bya'o snyam nas /
de mkhas pa yin pas khab sbom po gcig brdungs nas de'i mig tu khab phra mo bdun bcug na chu'i steng du 'phyo ba brdungs nas mgar ba de'i khyim du 'ongs te /
khab su nyo byas pa dang /
bu mo des mthong nas /
khyod smyo 'am sems med /
ci'i phyir mgar ba'i khyim du khab 'tshong du 'ongs /
des| kho bo smyo ba'am /
sems med ma yin te /
nga rgyal bcag pa'i phyir du kho bos bzo dag byas te /
kho bo'i bzo 'dra ba khyod kyi phas shes na khyod dang nor mang po byin cig khyod kyis bzo ji lta bu shes /
khab chu'i steng na 'phyo ba shes so / /
des mal /
bzo bo'i bu zhig mchis so / /
de nang du bos nas chung mas /
bzo ji lta bu shes /
des smras pa dang /
des khyim thab la /
khye'u 'dis bzo 'di lta bu shes so / /
'o na chu 'on cig blta'o / /
chus snod bkang ste phul ba dang /
des khab gcig nas bdun gyi bar bcug pas 'phyo'o / /
khab sbom de'i mig tu khab bdun bcug pas 'phyo'o / /
des bsams pa /
'di bdag pas bzos ches lhag go snyam nas bu mo chung mar byin no / /
khye'u na re /
kho bo 'di don du mi gnyer gyi /
khyod kyi nga rgyal bcag pa'i phyir bzo 'di bstan to / /
de'i dus kyi khye'u de ni nga yin no / /
mgar ba de ni mdu'o / /
de'i chung ma ni bur ma'o / /
de'i bu mo ni dpe med ma yin te /
de'i dus su'ang 'di rnyed pa @# / /
nam blangs la /
de ltar rnyed pa na'ang ma blangs so / /
yang zhus pa /
rgan zhugs de dpe med ma la brten nas sdug bsngal pa la gzigs /
sngon pho brang seng ge lta bu na rgyal po seng ge ral bcan rgyal srid byed pa na ded dpon seng ge zhes bya ba rnam thos kyi bu la nor gyis 'gran pa zhig 'dug pa de'i chud ma la khye'u gzugs bzang bzhig btsas nas sing ge la zhes bya ba'i ming btags so / /
de chen por gyur pa na phal /
bdag rgyal tshor 'jug par ci gnang /
bu kho bo la nor gyi rnam pa du ma yod de /
til dang 'bras dang sran ma la sogs pa la spyod pa bzhin du rin po che la spyad kyang kho bo'i longs spyod bsrabs par mi 'gyur gyis kho bo gson gyi bar du rtse bar gyis la /
kho bo 'das pa na nor sgrubs shig /
des yang yang zhus pas /
de ltar gyis shig /
khyod kyis 'jigs su rung ba dag bzod par bya'o / /
de nas ded dpon si ngag mas 'khor lnga brgya dang ltan cig rim gyis rgya mtsho'i 'gram du phyin nas lan gsum gyi bar du dril bsgrags te rgya mtsho chen por zhugs pa na chu srin nya'i rigs can gyis gru bcag nas kha cig gis shal ma li'i spang le bal zhon /
kha cig gi sa sngas shing bal can la zhon /
kha cig gis ku ba'i gzings la zhen /
kha cig gis nga rkyal la zhon pa dang las dbang gis byang phyogs nas rlung langs te lho phyogs kyi 'grwam du bdas pa dad zangs gling na srin mo khrung khrung gzhon nu ma zhes bya ba dag 'khod nas tshong ba gru chag pa dag slu bar byed do / /
de dag la rgyal mtshan gnyis yod de /
de'i tshe dga' ba'i gnas dang 'thun pa'i rgyal mtshan g.yos pas de dag rgya mtsho'i 'gram du phyin pa dang| skye bo'i tshogs rkyal ba sna tshogs kyi rkyal zhing 'ong ba mthong nas gzugs bzang mor spru la /
rgyan gyis brgyan te /
jo bo dag tshur spyon /
bdag cag rnams kyi khyim thab mdzod cig /
'di dag ni khyed kyi zas gos dang gnas mal gyi gnas dang nor bu dang mu tig la sogs pa lags kyis tshur spyon bdag cag dang lhan cig dga' dgur spyod cig /
khyed cag las 'ga' yang lho lam du ma 'gro zhig zerO / /
de dag srin mo dag gis brid nas de dag dang lhan cig dga' dgur spyad pas bu dang bu mo dag kyang byung ngo / /
ded dpon sing /
la 'di snyam du /
bud med 'di dag ci'i phyir lho lam srung snyam nas de dad lhan ci gnyam ba'i bud med de gnyid log pa nad la bus mal nas babs te ral gri rnon bo mchan du bcug nas lho lam du song ba dang skye bo phal bo che smre sngags 'don pa thos nas spu zing byed de /
yid tsam zhig 'dug nas lho lam de nyid du song ba dag de na lcags kyi grong khyer chen bo zhig mthong nas de'i khor khor yug tu byul bas de la phyi la 'dzul ba tsam gyi sgo'ang ma rnyed do / /
de'i byang dos na shing shi ri sha 'phang mtho ba dag yong de /
de la 'jogs nas skye bo'i @# / /
tshogs la /
khyed ci'i phyir smre sngags 'don /
de dag na re /
bdag cag ni gru chag pa'i tshed pa ste /
srin mdog gis bring nas de dag da ba dga' dgur spyad pas bu dang bu mo'ang byung 'o / /
de dag gis tshong ba rab tu mang po gzhan dag chu srin nya sa rigs kyis grub cag nas 'od bar thos pa'i tshe bdag cag las gzhan dag zos pa'i lhag ma ni kho bo cag yin te /
lcags kyi mkhar 'dir bcug go /
bud med de dag srin mo yin pas khyod kyang bdag nyid srungs shig /
si dag las smras pa /
khyed dang kho bo cag bde bar 'dzam bu gling du phyin par 'gyur pa'i thabs yod dam /
de dag na re /
kho bo cag la ni thabs med do /
bdag cag gis lcags kyi grong khyer 'di'i 'og rtol nas 'bros so snyam na 'og nyis 'gyur sum 'gyur du skye /
steng nas 'bros so snyam na de'i steng nyis 'gyur sum 'gyur du skye ba'i phyir ro / /
khyed cag 'dzam bu'i gling tu bde bar phyin par 'gyur ba'i thabs yod de /
'di na bdag cag gis steng na lha dag rgyu ba'i sgra thos so / /
kye 'dzam bu gling ba'i tshong ba dag 'di nyid kyi tshes bco lnga la phyang lam du deng dang /
de na rta'i rgyal po sprin gyi shugs can ma rmos ma btab pa'i 'bras sa lu zos nas ro stod bsrangs te /
pha rol tu su 'gro /
su bkur /
su zhig bde bar 'dzam bu'i gling du phyin par bya zhes lan gsum rjod par byed kyis khyed cag de'i gan du song la /
bdag cag pha rol tu 'gro'o / /
bdag cag pha rol tu khyer cig /
bdag cag bde bar 'dzam bu'i gling du phyin par gyis shig ces rjod cig zer ba thos kyis khyed cag 'dzam bu'i gling du bde bar 'gro ba'i thabs ni de yin no / /
de nas ded dpon gyis tshig de dag legs par bzur ste dal bus babs nas mal de nyid du song ste nyal lo / /
des nang bar sngar langs nas tshong ba de dag gi gan du song ste /
skyed mos tshal dben pa zhig yod pa der kho bo cag phag tu gsang ste smra pa cung zad yod cig /
khye'u dang bu mo khrid de ma'ong zhig /
de dag nang bar sngar langs nas skyed mos tshal dben pa der song ste sing ga las tshong ba de dag la skye bo'i tshogs kyis gtam ci byas pa de dag rgyas par brjod nas /
bud med de dag srin mo yin gyis bdag nyid srungs shig /
de nas de dag gis de nyid kyi tshes bco lnga la byang lam du song ba na rta'i rgyal po sprin gyi shugs can ma rmos ma btab pa'i 'bras sa lu za ba mthong ngo / /
des 'bras sa lu zos nas ro stod bsrangs te /
pha rol tu su 'gro sogs lan gsum brjod pa na de dag gis de'i gan du song nas /
bdag cag pha rol tu 'gro'o nas| phyin par gyis shig /
des de dag la /
bud med de dag chas gzugs bzang bar sprul nas khye'u dang bu mo dag thogs te /
khyo bo dag tshur spyon bdag cag gi khyim thab mdzod cig /
bdag cag don du mi gnyer @# / /
na rang rang gi bu dang bu mo snoms shig ces zer bar 'gyur gyis de la khyed cag las /
bdag gi chung ma'am bu'am bu mo la sogs pa'o snyam du sems pa de dag gis nga'i bshul lam rgyab tu zhon kyang shing thog smin pa brul ba bzhin du lhung nas bud med de dag gis za bar 'gyur ro / /
de la khyed cag las /
chung ma la sogs par mi sems pa de dag ni nga'i sbu la 'jus kyang bde bar 'dzam bu'i gling du phyin par 'gyur ro zhes legs par bsgo nas tshong ba de dag kha cig rta de'i rgyab tu zhon /
kha cig bshul du zhon /
kha cig spu dag la 'jus so / /
des lus kyi mthu stobs bskyes nas steng gi nam mkha' las song ngo / /
srin mo de dag gi phongs pa'i gnas dang 'thun pa'i rgyal mtshan g.yos pas /
tshong ba de dag bros gor ma chag snyam nas de dag ches gzugs pa rang bar sprul te sngas bzhin zer ba la bdag gi chung ma la sogs par sems pa de dag ni lhung nas bud med de dag gis zos so / /
bdag gi chung ma la sogs par mi sems pa de dag ni bde bar 'dzam bu'i gling du phyin to / /
tshong ba gzhan thams cad srin mos zos nas sing ga la 'ba' zhig bde bar phyin to / /
sing ga la'i chung ma srin mo de la srin mo gzhan dag gis /
kho mo cag gis rang rang gi khyim thab zos na /
khyod kyis btang bas khrid 'ongs na legs /
mi 'ong na khyod nyid bza' 'o / /
de skra gnas ma rings bar sdong cig khrid 'ong ngo / /
de ltar gyis shig /
zhes 'jigs su rung ba'i gzugs su sprul nas myur bar song ste si dag la'i mdun du 'dug pa dang sing ga las ral gri shubs nas phyung ste bsdigs pa dang de skrag nas bros so / /
sing ga la mthar gyis rang gi khyim du phyin pa dang srin mo de'ang bu thogs te sing ga la'i sgo drung na sbod do / /
skye bo'i tshogs kyis khye'u de byad gzugs las ngo shes nas /
'di ni sing ga la'i bu yin no / /
srin mo na re /
khyed kyis shes te de'i bu yin no / /
de dag gis /
khyod gang nas 'ongs /
su yin /
bdag zangs gling gi rgyal po'i bu mo sing ga la'i chung mar byin pa yin na rgya mtshor gru chag nas nges /
bdag bkra mi shis so zhes bor bas bu dang bdag la bzod par byed du 'jug rigs so / /
de dag gis de'i pha ma la spran pas /
bu de ma 'dor bar bzod par gyis shig /
yab yum 'di ni srin mo lags so / /
de gnyis na re /
bud med thams cad srin mo yin gyis bzod par gyis shig /
yab yum gnyis /
khyed 'di la dgyes na 'di khyim du srel cig /
bdag gzhan du 'gro'o / /
de gnyis kyis /
khyod mi 'dod na ci'i phyir mi bskrad cas bskrad do / /
de nas srin mo de rgyal po seng ge ral ba can gyi gan du song ba dang blon po rnams kyis rgyal po la /
bud med gzugs bzang mo zhig sgo na dga' 'o / /
blta'i 'jug tu chug cig /
rgyal pos de mthong nas 'dod chags kyis @# / /
gzir bas /
'ongs pa legs so / /
khyod gang nas 'ongs /
su yin /
des sngar bzhin smras pa dang /
rgyal pos sid ga la bos nas /
'di la bzod par gyis shig /
lha 'di ni srin mo lags so| |ded dpon| bud med thams cad srin mo yin gyis bzod par gyis shig /
'on te khyod mi 'dod na nga la byin cig /
'di ni srin mo lags pas bdag mi dbul /
mi ldog go /
des de btsun mo'i nang du bcu gnas des rgyal po dbang du byas so / /
dus gcig na des rgyal po btsun mo dang bcas pa gnyid log par byas nas srin mo de dag gi nang du song ste /
khyed la sing ga las ci bya /
kho mos rgyal po btsun mo dang bcas pa gnyid log par byas kyis tshur shog de rnams bza' bar bya'o / /
de dag 'jigs su rung ba chen mor sprul nas mtshan mo rgyal po 'khor bcas zos so / /
nam langs pa na rgyal po'i pho brang gi sgo ma phyed cing /
bya mi ro za ba mang po rgyu ba dang /
blon po dang khrom gyi ru sna la sogs pa pho brang gi sgo na sngod do / /
sing ga las de thos nas myur bar ral gri thogs te song nas /
srin mo des rgyal po zos kyis ya gad 'on cig /
'dzegs te blta'o / /
sing ga la ral gri thogs te 'dzegs nas de dag bsdigs pa dang srin mo de dag gis mi'i rkang lag dang mgo dang khyer te bros so / /
de nas sing ga las pho brang gi sgo phye nas mi rnams bsdus te /
rgyal po btsun mo dang bcas pa srin mos zos te gzhon zhu'ang med na su rgyal por bskur /
kha cig na re /
snying stobs can shes rab dang ldan pa'o / /
'o na sing ga la rgyal po dab skur bar bya'o / /
de dag gis /
si dag la rgyal srid long zhig / /
des smras pa /
kho bo tshong pa yin pas rgyal srid kyis ci bya /
de dag na re /
gzhan gyis rgyal srid mi nus kyis long zhig /
des| khyed cag khyo bo'i tshig bzhin byed na blang ngo / /
khyed kyis long zhig /
de dag gis grong khyer mdzes par byas nas sing ga la rgyal srid la dbang bskur to / /
sing ga las rig sngags smra pa rnams bos te rig sngags rgya cher slob tu bcug cing /
'phong gi slob dpon dag kyang bos nas 'phong rgya cher slob tu bcug ste blon po rnams la /
dpung tshogs yan lag bzhi go bskon cig /
srin mo de dag zangs gling nas skrod du 'dong ngo zhes dpung tshogs gyur bcug ste zangs gling du 'phags pa dang srin mo de dag gi phongs pa'i gnas dang 'thun pa'i rgyal mtshan g.yos pas de dag gis grogs byas te /
'dzam bu gling pa'i mi g.yul 'gyed par 'dod pa dag lhags gor ma chag gis blta'o zhes rgya mtsho'i 'gram du phyin pa dang gru bo che du ma rgya mtsho'i 'gram du phyin pa mthong nas srin mo dag gis kyang g.yul bshams pa na rig sngags smra ba dag gis rig sngags kyis phab nas 'khor gi slob dpon dag gis mal cher bsad do / /
lhag ma rnams kyis sing ga la'i rkad pa la btugs te /
lha bzod par gsol /
des| khyed gzhan du 'dong zhing nga'i yul du gnod pa mi byed na bzod do / /
de ltar bgyi'o / /
de dag gzhan du song @# / /
ste 'khod do / /
sing ga las der grong khyer brtsigs pas sing ga la'i gling zhes bya'o / /
de'i dus kyi sing ga la ni nga yin no / /
rgyal po seng ge ral ba can ni rgan zhugs 'di yin no / /
de'i dus kyi srin mo ni dpe med ma yin no / /
ma dus dpe med ma khrid de go'u shA m+pIr 'ongs nas skyed mos tshal zhig na 'dug pa rgyal pos thos nas skyed mos tshal du song ba dang des de mthong nas chags te ma du la smras pa /
'di su'i bu mo yin /
bdag gi bu mo'o / /
su la byin /
su la'ang ma byin no / /
nga la byin cig /
lha gsol lo / /
des btsun mo'i nang du bcug nas ma du 'di blon po'i mchog tu bcug go |de'i cho rgyal po shar ba la blon po'i mchog gsum ste / /
sbyor ba 'dzin dang /
gdangs can dang /
mdu'o / /
dus gcig na rgyal po'i gan du mi zhig 'ongs pa la /
khyod su yin /
bdag snyan smra lags so / /
de la 'tsho ba byin no / /
yang mi zhig 'ongs nas de la /
khyod su yin /
bdag mi snyan smra lags so / /
rgyal pos blon po rnams la /
'di la 'tsho ba byin cig lhas mi snyan pa gsan srid pas 'di la 'tsho ba mi ster ro / /
rgyal po'i bya ba ni rgya che yis byin cig /
de la'ang 'tsho ba byan no / /
dus gcig na rgyal po sngo bsangs can dang dpe med ma dang lhan cig 'dug pa na rgyal po la sbrid pa byung nas sngo bsangs can gyis /
sangs rgyas la phyag 'tshal lo zhes smras| dpe med mas /
lha la phyag 'tshal lo zhes smras nas /
lha sngo ba sangs can lha'i 'tshal ma 'tshal zhing /
dge sbyong go'u ta ma la phyag 'tshal ba la gzigs /
rgyal pos /
sngo ba sangs dge bsnyen ma yin pas los kyang dge sbyong go'u ta ma la phyag 'tshal /
de cang mi smra'o / /
des mngag gzhug ma la / /
lha sngo ba sangs can dang kho mo dang lhan cig dben par zhugs pa na khyod kyis kham phor sbab tu thod zhig /
des de ltar byas pa na sngo bsangs can gyis /
sangs rgyas la phyag 'tshal lo zhes smras pa na dpe me dam na re /
lha sngo bsangs can lha'i 'tshal ma 'tshal zhing /
dge sbyong go'u ta ma la phyag 'tshal ba la gzigs /
rgyal pos /
dpe me dam nyas rtsom ma byed cig /
'di da gal lhan ma yin pas les kyang sangs rgyas la phyag 'tshal /
de cad mi smra'o / /
rgyal po de gnyis kyi gan du nyi ma res mos kyis zan bra'o / /
dpe med mas bya ba la /
lha sngo bsangs can gyi gan du bshos gsol ba'i nyin mo gong ma sreg gson por phul cig /
des de ltar byas pa dang rgyal pos / /
dpe med ma la gtod cig /
des thos nas /
sngo ba sangs can kyi res lags so / /
'o na sngo ba sangs can la gtod cig /
des sngo ba sangs can la gtad cas /
lha'i don du g.yos mdzod cig kho mo srog gcod par mi byed kyis song zhig /
de rgyal po'i gan du song ste /
lta| sngo bsangs can gyi mchin nas /
kho mo srog /
mi gcod kyis song cig cis zer ro / /
di dpe med mas thos nas /
de la| dge sbyong go'u ta ma'i phyir du g.yos gyis shig byas na ni da @# / /
tsam 'khor dang bcas te g.yos byed par 'gyur ro / /
rgyal pos mi de la /
song la /
sangs rgyas kyi phyir g.yos gyis shig ces byos shig /
de 'phags pa dang dpe med mas /
lkog tu song la phul cig /
des bsad nas sngo bsangs can la phul te /
lha'i zhal nas /
sangs rgyas kyi phyir du g.yos gyis shig gsung ngo / /
de 'khor bcas kyis g.yos byas pa na bya ba de so da ste rgyal po la smras pa /
sngo bsangs can 'khor bcas g.yos bgyid do / /
dpe med ma na re /
lhas gsan nam /
srog mi gcod na dge sbyong go'u ta ma'i phyir du'ang mi gcod mod /
rgyal po khros te gzhu bkang nas 'phags pa dang kha cig gis sngo bsangs can la /
rgyal po khros nas gzhu bkang ste 'od gis thabs soms shig /
des rang gi 'khor la smras pa /
khyed thams cad byams pa la snyoms par zhugs shig /
de dag byams pa la snyoms par zhugs pa na rgyal pos gzhu bkar ste mda' 'phangs pas lam phyed du lhung ngo / /
mda' gnyis pa 'phangs pas phyir log ste rgyal po'i drung du lhung ngo / /
gsum pa 'phen par brtsams pa na sngo bsangs can gyis /
lha| ma 'phen cing /
khyod thams cad du med par 'gyur ba ma mdzad cig| rgyal pa skrag nas /
khyod lha mo'am klu mo 'am gnod sbyin mo sogs sru yin /
bdag de dag ma yin gyi /
sangs rgyas kyi nyan thos ma phyir mi 'ong ste /
bdag gis ston pa'i drung nas phyir mi 'ong gi 'bras bu thob la /
bud med lnga brgya po 'di dag gis kyang bden pa mthong ngo / /
rgyal po dad nas /
khyod la dam pa ci sbyin smros shig /
lha bdag la dad na lha btsun mo'i nang du gshegs pa'i tshe bdag la sring me'i 'du shes zhog cig /
rgyal pos /
de bzhin bya'o / /
rgyal po dge med ma dang lhan cig dga' dgur spyod la /
sngo bsangs can la dang cing lo thog dang 'bras bu dang dus tshigs gsar pa grub pa de dag dang por de la 'bul lo / /
bud med ni phrag dog can yin las dpe med mas sngo bsangs can gsad pa'i phyir klan ka tshol zhing 'dug go /
dus gcig na rgyal po ri brags pa zhig 'bebs pa la 'phags nas sbyor ba 'dzin la /
khyod sngo bsangs can la mkho ba stob cing 'dug cig /
lha| bdag kyang lha nyid dang thabs gcig 'gro'o / /
gdangs can la smras pas kyang de skad zer ro / /
mdu bzhag nas /
khyod kyis sngo bsangs can la ma lo bstob cing 'dug cig ces bsgo ba dang des kyang lan gsum gyi bar du gsol kyang rgyal pos ma gnang nas des khas blangs so / /
mdu dpe med ma'i gan du song ba dang /
yab lhas 'dir su bzhag bdag bzhag po / /
'dis 'khon gyi sha glan zhus so snyam nas /
yab sngo bsangs bdag gi cir 'ong /
chen ma'o / /
yab bud med la gang shin tu gnod /
phrag dog dang ser sna'o / /
'o na sngo bsangs can song cig /
ci bdag la mgo gnyis yod dam /
rgyal pos sngo bsangs can la mkho ba stobs shig ces lan gsum gsungs kyi /
khyod kyi ming yang ma smos so / /
de na re /
khyod glen nam bu mo'i don du phal 'tshol @# / /
ba su yod de /
rgyu med par yang de la byams par byed do / /
de gsod na legs /
mi gsod na khyod sngon gyi gnas su bzhag go / /
de skrag nas smras pa /
de gyi nar bsad mi nus kyi thabs bya'o / /
des sngo bsangs can la /
ci bgyi ba gsungs shig /
bya ba ci 'ang med de /
bu mo 'di dag mtshan mo mar me la sangs rgyas kyi bka' klog pas der gro ba dad 'bru mar dang snag smug dang shing bal dgos so /
des mang po nang du bskyas nas /
sgo khang du phung bor gcer ro / /
sngo bsangs can gyis /
chog gis thong zhig slan chad yang yang 'jug tu mi stsol bar bgyi'o zhes 'jug tu bcug nas gro ba'i khur phyi mar me bcug pa dang sgo khang la me 'ched nas skye bo'i tshogs kyis me gsod pa la brgyugs pa dang /
ma dus /
khyed ci'i phyir btsun mo'i nang du 'jug ces phyir bzlog go /
sdo bsangs can rdzu 'phrul gyis nam mkha' la gyen du 'phags te /
nu mo dag bdag cag gis las bsags pa gzhan sus myong /
ston pas kyang /
gang du gnas na las rnams kyis / /
mi tshugs 'gyur ba'i sa phyogs med / /
ces gsungs pas bdag cag la las de bzhol bar 'gyur ro /
zhes de dag phye ma leb bzhin du mer lhung nas bud med lnga brgya ni chig go /
sgur mchog ni chu'i stor khung nas bros so / /
ma dus de dag gi ro dur khrod du bor ro / /
dge slong mang pos de thos nas ston pa la zhus pas /
mi gti mug can des bsod nams min pa mang po bskyed mod kyi /
bud med de dag 'bras bu med par dus byas pa ma yin te /
de dag gi nang na rgyun zhugs dang /
phyir 'ong dang /
phyir mi 'ong dang /
srog gi phyir yang bslab pa las mi 'da' ba dag yod pa'i phyir ro / /
tshur shog bud med lnga brgya po de dag gi ro ga la bder 'dod do zhes gshegs nas /
'di dag ni gang la rgyal po shar ba chags shing 'dug pa dag yin na da ni 'di dag la rkang pas reg par yang su byed /
de bas 'di ltar bslab bar bya ste /
kwa ba tshig pa la'ang sdang bar mi bya na /
sems dang bcas pa'i lus la lta ci smos /
de nas ko'u shAm+bI na gnas pa'i mi dag 'dus te /
rgyal po la gnod pa byung ba 'di sus rgyal po la brjod par bya /
kha cig na re /
mi snyan smra rjod du gzhug go zer nas de bos te /
lha la mi snyan pa 'di rim pa bzhin gsol cig /
kho bo ci zer bgyis dang gsol bar bya'o /
smros dang de bzhin bya'o / /
des go rim 'di ltar gsol bar bya ste /
kho bo la glang po che dang /
ban lang mo dang /
rgod ma dang /
gzhon nu dang gzhon nu ma lnga brgya re dang /
gser 'bum dang /
ras la ko'u shAm+bIn gnas dang / /
khang bzang me tog gi so dang /
ma dus go bal sogs pa bskyes shing gro ba'i khur gyi ma'i nang du me bcug pa dang /
sgo khang la me mched pa dang /
skye bo'i tshogs kyis me gsod du brgyugs pa na ma dus ral grib ton nas phyir bzlog ba dang /
sngo bsangs can la sogs pa bud med lnga brgya mer lhung ba ri mor byas te byin cig /
de dag gis byin pa dang mi snyan smras blon po rnams la yi ge springs te /
rgyal po la gnod pa byung ba kho bos thabs 'dis brjod par bya @# / /
yis khyed kyis grogs gyis shig ces byas nas dpung tshogs bzhi go bskon te phyogs gzhan zhig tu song nas bsngad de rgyal po shar pa la /
bdag yul ga ge mo'i rkyal po ste /
bdag gi bu 'chi bdag gis phrogs pas bdag de dang g.yul sprod de /
de pham na legs ma nus na glang bo che lnga brgya la sogs pa phul nas bu blangs te 'ong ngo zhes yi ge bskur to / /
rgyal po shar bas ri brags bde ma phebs nas /
des blon po rnams la /
rgyal po de glen pa la ltos /
'chi bdag gis bu phrogs pa phyir khugs nus re skan /
de ni mjal gyis de la /
kho bo'i ri brags pa 'bebs pa'i grogs gyi sa shig /
kho bos kyang phyis khyod kyi grogs bya'o zhes skur cig /
blon po rnams kyis de la de skad bris nas bskur ba dang de ri brags der 'ongs nas ha cang mi ring ba na 'dug pa'i brags pa bdag gis thos nas skrag ste ral gri mgul nas pho cing phyir byung nas shar ba'i rkang pa la gtugs ba dang des de dag lo thang ngang dpya 'jal du bcug go /
de nas mi snyan smra rgyal po'i mo lang gis shar ba'i gan du song nas smras pa /
bdag gis bu 'chi bdag gis phrogs pas lhas bdag gi grogs kyis shig /
de dang g.yul sprad nas de pham na legs /
de pham na glang po che lnga brgya la sogs pa phul te bu glang ngo / /
shar bas /
khyod glen pa zhig ste /
'chi bdag las phyir len nus pa yod re skan /
de sa /
mi nus pam /
mi nus so / /
'o na'i mo 'di ltos shig /
des ri mo brtags nas gdung bzhin du /
kye sdo bsangs can la sogs pa bud med lnga brgya mes tshig ces zer ram /
des cod pan dad thor tshugs phog nas /
bdag rgyal po ma lags kyi /
don 'di gsol ba'i slad du 'ongs so / /
rgyal pos ri mo de la shin tu brtags nas /
kye nang rje sngo bsangs can la sogs pa mes tshig ces zer ram /
bdag cag de skad mi zer gyi /
lha nyid de skad gsung ngo / /
khyod kyis da la thabs kyis gsol bar zad kyi /
gzhan du na ngas khyod kyi mgo bcad nas sa la bsgyel bar 'gyur ro zhes smras nas rgyal po brgyal ba dang chus btab pas dbugs phyir byung ba dang rgyal po 'khor bcas ko'u shAm+bIr song nas sbyor ba 'dzin la bsgo ba /
mdu rgya skyegs kyi khang bar chug la segs shig /
dpe med ma rte'u ma dul ba'i rkang pa la thogs la bor cig /
des ma du rgya skyegs kyi khang bar bcug nas bsregs so / /
rgyal pos /
dpe med ma 'on cig zer na bdag gis ji ltar bya /
re zhig sngod cig snyam nas /
dpe med ma sa khang du bcug ste bzhag go /
rgyal po nyi ma bdun pa la myang na sangs nas sbyor ba 'dzin la /
dpe med ma ga re /
rte'u ma du la ba'i rgang bal btags te bor ro / /
rgyal po na re /
ma du sa sngo bsangs bsad la /
khyod kyis dpe med ma bsad bsad nga rab tu 'byung ngo / /
lha| de'i slad du bdag gis @# / /
dpe med mas khang du bcug ste bzhag go /
gson na blta'o / /
des de sa khang nas phyung ba dang /
de nyon mongs pa can ma yin pa dang lus ma rnyis par 'dug pa rgyal pos mthong nas /
'dis skyes pa gzhan dang spyad de snyam ste /
dpe med ma khyod kyis 'khrul ba byas so / /
lha| bdag de ltar mi bgyid do / /
ci mdon / /
lha bcom ldan 'das la dad ngam /
rgyal pos / /
de ni mjal te /
khyod de'i tshe dge spyod go'u ta ma zer la / /
da bcom ldan 'das zer mod /
dor dang 'dra ba khyod kyi don du mi zhu'i / /
sngo ba sangs can gyi don du zhu'o zhes de ston pa'i drung du song nas / /
sngo bsangs can la sogs pas las ci bgyis na mes bsregs shing / /
sgur mchog ni stor khung nas bros par gyur / /
sngon wA ra NAsi na tshangs byin rgyal srid byed pa na rang sangs rgyas shig wA ra NA sir phyin nas skyed mos tshal gyi spyil bu na 'dug go /
btsun mo lnga brgya skyed mos tshal der byung nas khrus byas pas grang bas btsun mo dam pas mngag gzhug ma la /
shin tu grang gis spyil bu 'di la me sbor cig /
des sgron me sbar nas song ba dang rang sangs rgyas de mthong nas| 'din rab tu byung ba zhig mchis so / /
rab tu byung ba'am gzhan 'dugs kyang rung me thong zhig /
des ma btang bar bros pa dang btsun mo'i mchog de 'khrugs nas rang gis me sbar ba dang rang sangs rgyas de phyir byung ngo / /
btsun mo gzhan dag gis kyang /
khyod kyis me btang ba legs kyi lde'o zhes rjes su yi rang byas so / /
rang sangs rgyas des nam mkha' la 'phags nas rdzu 'phrul bstan pa dang dad de mchod pas /
mchod gnas 'di lta bu la gnod pa byas pa'i las de'i cha dang 'thun par mi 'gyur bar /
mchod pa'i dge bas 'di bas ches 'phags pa'i ston pa mnyes par byed cing yon tan gyi rnam pa 'di lta bu thob par gyur cig ces smon lam btab po| |de'i dus kyi btsun mo dam pa ni sngo bsangs can yin no / /
bud med gzhan de dag ni bud med gzhan bzhi brgya dgu bcu rtsa dgu po 'di dag yin no / /
mngag gzhug ma de ni sgur mchog yin no / /
dge slong rnams kyis zhus pa /
sgur mchog gis las ci bgyes na sgur bar gyur /
sngon wA ra NA sir tshangs byin rgyal srid byed pan ltas bdag gis lo bcu gnyis su char mi 'bab bar lung bstan nas dril bsgrags pas khyim bdag gzungs byed kyis rang sangs rgyas stod la nyin re zhing zas 'bul ba sngar dang 'dra /
rang sangs rgyas gcig na nas de'i nyin mo ma 'ongs pa dang khyim bdag la bu mos /
yab de nga rab tu byung ba gcig ma mchis so / /
des smas pa /
ji lta bu zhig /
rgyab btud de /
'di lta bu zhig go /
de'i dus kyi pu mo de ni sgur mchog 'di yin te /
rang sangs rgyas la mtho btsams pas sgur bar gyur to / /
sgur mchog gis las ci bgyis pas thos pa /
@# / /
'dzin par gyur /
khyim bdag gzungs byed kyi sbyin gnas rang sangs rgyas stong po de'i dge 'dun gyi gnas brtan de rlung nad can yin pas lag pa'i dar nas zan zab na lhung bzed 'gul bas gzungs byed kyi pu mos rang gi lag pa nas gdu bu rgyan can phud de rang sangs rgyas de la phul nas /
'di'i steng du lhung bzed gzhag tu gsol /
des de'i steng du lhung bzed bzhag pa dang mi g.yo bar 'dug nas /
des| ji ltar lhung bzed 'di mi g.yo par 'dug pa bzhin du bdag gi rgyud la chos zhugs pa de dag kyang mi g.yo ba nyid du gyur cig ces smon lam btab pas thos pa 'dzin par gyur to /
sgur mchog gis ci bgyis pas bran mor gyur /
de nyid na 'di dbang phyug gi dregs pas 'khor rnams la /
bran zhes brjod pas da lta bran mo gyur to / /
yang zhus pa /
dpe med mas las ci bgyis na zhag bdun du zas ma mchis pa ras khang du bcug cing /
nyon mongs pa can min pa dang /
lus ma rnyis par phyung bar gyur /
sngon ri brags shig na rgyal rigs kyi bu mo dang bram ze'i bu mo bshes pa gnyis 'khod do / /
rang sangs rgyas shig ri brags der bsod snyoms la zhugs pa dang rgyal rigs kyi bu mo de gnyin re zhing bsod snyoms sbyin par brtsams so / /
dre bram ze'i bu mo des mgron du bos nas de'i khyim du song ba dang rang sangs rgyas de bsod snyoms la rgyu zhing rgyal rigs kyi bu mo ri khyim du zhugs pa na de med nas mthar gyis bram ze'i bu mo'i khyim du zhugs pa dang rgyal rigs kyi bu mos mthong nas bram ze'i bu mol /
'phags pa 'di la bsod snyoms phul cig /
de na re /
lha dang bram ze dang snying du sdug pa'i rtsa lag la ma phul gyi bar du 'di la mi sbyin no / /
'on kho mo bsod snyoms 'bul ra gro'o / /
de lta na 'dug cig /
bdag gis 'di la dbul lo zhes bsod snyoms phul nas| 'di la bsod snyoms phul ba 'di bdag la 'jig rten 'di dang pha rol tu rnam par smin par ma gyur cig ces smon lam log pa btab po / /
de'i dus kyi bram ze'i bu mo de ni dpe med ma 'di yin te /
'dis rang sangs rgyas la bsod snyoms phul nas smon lam log pa btab pas de ltar gyur to / /
dus gzhan zhig na mgu byed rgas nas 'chi ba'i tshe /
dge 'dun la bsnyen bkur byas pa'i dge ba 'dis khyim bdag gdangs can gyi chung ma'i mchog gi mngal du skyes nas sngo bsangs can ma ci 'dra bar gyur te rgyal po shar pa bdag gi khyim thab tu gyur cig ces smon lam btab pas de ltar gyur nas bu mo zhig btsas pas khyim dpal gyis snang nas dpal ldan ma zhes ming btags so / /
de smra shes pa dang kun dga' bo bsod snyoms la byon pas /
phyag 'tshal nas /
bcom ldan 'das dang gnas brtan che ge mo dag bde ba la reg par gnas sam /
gnas so /
@# / /
de thos nas gdangs can gyi nang mi dag ngo mtshar bar gyur to / /
kun dga' bos de ston pa la gsol pas /
khyod kyis mi shes sam /
ma 'tshal lo / /
de ni mgu byed yin no / /
de cher skyes pa na slong ba mangs pas khyim bdag yid khong du chud pa dang bu mo na re /
ci ri phyir yid khong du chud /
'di'i phyir ro / /
phabH thugs ngan ma mdzad cig /
bdag gis khyim thab 'tshal lags so / /
su| rgyal po shar pa'o / /
'o na kho bos rgyal bo 'di nyid du spyan drang gi /
deb shos gsol ba'i tshe khyod steng gi khang bzang gi gzhi na 'dug pas pho long 'phongs shig /
de bzhin bgyi'o / /
des de mgron du bos nas zan za ba'i tshe dpal ldan gyis pho long 'phangs so / /
rgyal pos steng du bltas pa na de mthong nas smras pa /
gdangs can khyod na re /
sngo bsangs can dus la bab ces zer na /
'di sngo bsangs can min nas min te /
de'i nu mo dpal ldan lags so / /
nga la mi sbyin nam /
dbul lo / /
phul nas de btsun mor bcug go /
dus gcig na des rgyal po la /
bdag dge slong mthong bar 'tshal lo / /
dge slong dag rgyal po'i pho brang du mi 'jug go /
de lta na bdag btson rar 'tshal du snang mong /
dge slong mthong bar mi snang na slan chad 'tshal ma'ang mi 'tshal /
phyag kyang mi 'tshal lo zer nas zan bcad do / /
rgyal pas gdangs can la /
'di dge slong mthong bar 'dod kyis khyod kyi ra bar dge slong gi dge 'dun spyan drongs /
bar du sgo thod la /
bshos gsol cig zer nas /
de ltar byas te sangs rgyas dge 'dun dang bcas pa spyan drangs pas /
ston pa ma byon /
sha'ri'i bu dang bcas ba song ba dang rgyal po btsun mo dang bcas pa mthong nas ldog par brtsams pa dang rgyal pos /
'phags pa shA ri'i bu gshegs su gsol /
shA ri'i bus dge slong rnams la /
sangs rgyas dang dgra bcom pa dang dge sgos dang rgyal po'i tshig mi bcag pa yin gyis dran pa zhog la zhugs shig ces gsungs nas zhugs pa dang dpal ldan gyis bsod snyoms phul nas chos mnyan pa'i phyir mdun du 'dug pas shA ri'i bus chos bshad na des bden pa ma mthong ngo / /
shA ri'i bus /
ci 'di la dge ba'i rtsa ba yod dam med snyam na yod par mthong /
su la rag las na bdag la rag las par mthong nas de la chos bstan pas nyi ma nub nas dge slong rnams langs te song ngo / /
shA ri'i bus /
ston pas ma gnang mod /
'di nyid rkyen du mdzad nas gnang srid snyam ste de gdul ba la ltos pas de nyid du 'dug nas chos bstan pas dpal ldan gyis bden pa mthong ngo / /
shwa ri'i bas skabs de rgyas bar gsol bas /
legs te /
bdun po dag gi tshig mi bcag pa zin te /
sngar gyi bzhi'i steng du gnas brtan dang mkhan po dag slob dpon dag @# / /
gi tshig mi bcag go /
snga ma ni bcas pa yin la /
'di ni gnang ba ste /
de 'dra ba'i rkyen ma gtogs so / /
ma bzlugs par sogs ni 'khrur 'jug gi skabs su 'char ka la gsungs pa'o| |khyad du gsod pa'i ltung byed ni /
ston pa mnyan yod na'o / /
gso sbyong gi tshe so so thar ba'i mdo 'don pa na drug sde gus par mi nyan te /
chos 'di'ang mdo'i nang du gtogs par bdag cag gis da gdod shes so zhes zer nas /
ci so so thar pa'i mdo 'don pa de gdod thos sam byas pas /
ci kho bo cag la las de tsam du zad dam /
'dod pa dang gnod pa dang 'tshe ba'i gnas skabs dag la'ang btag dgos so| |don nyung du rnams 'phya ba de gsol pas /
byung ba 'di dang sogs /
so so thar par sogs nas /
'gyod du gzhug go'i bar ro / /
khab ral 'chos pa'i ltung byed ni /
ston pa mnyan yod na'o / /
gcer bu ba'i nyan thos chos zhes bya ba bso mkhan zhig 'dug pa dge slong bsod snyoms ba zhig gis btul te skyabs 'gro dang bslab pa'i gzhi la bkod nas rdzas las byung ba'i gzhi bdun gyi bsngags pa brjod pas dad de /
bdag gis kyang cung zad cig bgyi'o / /
legs kyi rang gi lag bzos bsnyen bkur gyis shig /
bgyi'o / /
de dge slong la brjod pa dang dge slong dag gis /
khab ral gyis shig /
ci la bgyi /
gang bzang ba la bo / /
ba so bzad do zer nas /
ba so dang rus pa dang /
r+wa rnams zad zad du byas pas dbul por gyur te zan slong ba na gcer bu pa rnams na re /
bdag cag la dad pa na 'byor la /
nga ni zan yang slong ngo zhes 'phya bde gsol pas /
byung pa 'di dang sogs /
ba so dang nas /
ma bshags pa yin no'i bar ro / /
khri rkang 'chos pa'i lhung byed ni /
ston pa mnyan yod na'o / /
dge slong zhig mnyan yod du phyin nas khri dma' ba la 'dug pa dang so ga'i dus yin pas dug sbrul tsha bas gdungs ba zhig der bskyil te nyal ba dang dge slong de dub pas gnyid yur nas lus 'gul bas khri de tseg tseg zer ba dang dug sbrul des /
'di bdag la 'tshe'o snyam nas zhe sdang gis de'i dbral bar bzung ste shi nas sum cu rtsa gsum gyi lhar skyes so / /
de'i gan du lha'i bu mo dag 'ongs pa na des se gol gyi sgras phyir bzlog ste lha mo de dag brgya byin gyi gan du phyin nas /
lha'i bu skyes nas ring po ma lon pa zhig skyil krung gis 'dug pa'i drung du bdag mchis ban des se gol gyi sgras bdag cag phyir bzlog go /
brgya byin gyis smras pa /
de sngon dge slong yin gyis de'i mdun du me long zung dang dran pa rnyed par 'gyur ro / /
des me long bzung ba dang bdag nyid dpung rgyan dang rna rgyan la sogs pas brgyan par mthong nas de dran ba rnyed de de dag 'dod par brtsams pa dang /
brgya byin la phyag ma btsal bar bsnyen bkur mi byed do / /
des bsams pa /
bdag gis @# / /
ston pa 'dod pa'i dring ba med pa la phyag byas nas da ji ltar brgya byin 'dod pa'i longs spyod can la phyag bya snyam ste /
brgya byin la phyag mi 'tshal pa'i thabs yod dam /
yod de /
tshangs par spyad na de la brgya byin gyis phyag 'tshal lo / /
des lha'i drang srong dag gi nang du tshangs par spyod pa blangs pas brgya byin de'i gan du song nas rkang pa la phyag 'tshal lo / /
des ston pa'i spyan sngar 'ongs nas chos nyan te bden pa mthong ngo / /
nam langs nas khang skyong gis sgo phye bas de mthong ste /
longs shig /
lag pa nas bzung ba dang de shi bar shes nas /
cis shi snyam pa dang 'og na dug sprul 'dug pa mthong nas gsol pas /
rkang pa dma' ba sogs nas /
bkru bar mi bya'o 'bar ro / /
dge slong gzhan la lham med pa la gnod par gyur nas gsol pas gzhan gyis ni sogs /
nye dga' gsar bu yin pas khri ldeg pa zhig thob ste bla 'og ma bsgyur bar nyal lo / /
des| bdag nye dga' min na khril chags sam /
mal cha 'am khri ma brjes na ming 'dor ro snyam nas nang par snga bar langs te rgyal po gsal can song bas /
des| bde bar gzi mas sam /
ci khyed mal rim pa brgyad pa la nyal ba bzhin du nye da ga'ang nyal snyam mam /
kho bo gzhon pas khri ldeg pa zhig thob ste bla 'og ma bsgyur bar nyal lo / /
mal stan rim pa brgyad pa 'di brtags pa lags sam /
yin no / /
snoms shig /
gsus po che kos la'i yul rnams kho bo dbang snyam mam /
gtsug lag khang du skyol la byin cig /
nges mi brgyad byin nas bzhis mal stan khyer /
bzhis khri khyer te srang du song ba khyim pas mthong nas /
lha gang du gzims /
pho brang du'o / /
gzims mal gar 'khyer /
kho bos thob po / /
nye dga' 'dod pa'i yon tan kyis g.yen spyos zer nas 'phya'o / /
des gtsug lag khang chag chag btab /
phyags te lcibs byugs nas nyal bas ston pa byon nas /
bdag gi gnas mal gzigs shig /
ston pas /
thog mar rul ba speng ba ni nye dga' ste /
khri stan mthon po sogs / /
khyim bdag cig gis sangs rgyas dge 'dun dang bcas pa spyan drangs te khri stan mthon po dag bshams so / /
kun dga' bo sngon du song bas mthong nas /
stan 'di dge slong dang mi 'tsham gyis sdus shig /
de sdud pa dang ston pa byon nas /
'di ci yin /
'di stan mthon po dag shom nas bdag gis /
sdus zhes bsgo'o / /
thams cad la 'byor pa yod pa min gyis khyim bdag stan shom pa ma zlog cig /
de bas na khyim du khri stan mthon po la 'dug gi mi nyal /
gtsug lag khang du gnyis ka mi bya'o / /
rgyal po'i khab kyi kun du rgyu khri brtsegs zhes bya ba ma ga d+ha bzang mo'i rdzing 'gra man gnas so / /
de mtshan mo mchil pas nya bshar nas za bar byed /
nam langs nas khri'u'i steng du khri'u bzhag ste /
chos kyi chos mchog gis 'tsho srog chags dag /
'ga' la'ang @# / /
'tshe bar mi byed dge slong 'gyur / /
zhi ba'i yid kyis spong dang brtul zhugs spyad / /
dul ba de ni zhi ba'i rjes su 'thun / /
ston pas /
tshigs bcad de'i don bzhin byas na khyod kyang dam bar 'gyur ro / /
des| nga'i sems mkhyen no snyam nas dad de chos nyan pas bden pa mthod do / /
dge slong dag gis de khri'u'i steng du khri'u bzhag pa la 'dug pa mthong nas de ltar byas pa dang / /
chos bstan kyang bden pa ma mthong bas ston pas ma gus pa'i nyes dmigs gsungs nas /
khri sogs so / /
khri rkang ba dma' ba la mi nyal lo zhes gsungs pa dang drug sdes khri rkang ba bcu gnyis pa byas te ya gad mthon po btsugs nas bsdang pa dang dge slong dag gis /
ci khyed byar byed dam /
su zhig byar byed /
khyed kyis dge slong sbrul gyis bsad pa ma mthong ngam /
khyed drug sde sbrul gyis bsad nas shi ba'i yo byad 'ged par 'dod ngam /
don nyung du dag 'phyab de gsol bas /
tshad las lhag par sogs / /
'char ka tshad las 'das ba yin pas de'i bus mo gnyis kos ko la reg pa'i skabs de gsol pas /
rtsa ba bu gar gzhug pa'i phyogs ma gtogs so zhes so / /
shing bal gyis gos par byas pa'i ltung byed ni /
ston ba mnyan yod na'o / /
nye dga' gsar bu yin pas de'i khri thob po cog rgan pas khyer nas ma thob pa dang gnas mal bsko ba'i dus la'ang bab nas /
thabs shig bya'o snyam ste /
khri'i steng du shing bal bdal nas bzhag pa dang dge slong ches rgan pa zhig 'ongs nas /
'di su'i /
nye dags /
kho bo'i shing bal lo / /
gzhan zhig na re /
shing bal ni nye dga'i'o / /
khri ni dge 'dun gyi'o / /
nye dga' khros nas khri'i steng du shing bal cung zad cung zad brdal te bzhag go /
rgan pa des ma brtags par der nyal ba dang nang bar gos thams cad shing bal gyis skya bor gyur nas /
ci khyod g.yul gyi gzhir nyal lam /
des ji ltar gyur pa brjod pa dang don nyung du dag 'phya ba de gsol pas /
byung ba 'di dang sogs /
shing bal gyis sogs so / /
gding ba'i ltung byed ni /
ston pa mnyan yod na'o / /
dge slong dag gis gding ba tshad las lhag pa byed nas don nyung du dag 'phya ba de gsol pas /
gding ba srid du de bzhin gshegs pa'i mtho do /
zheng du phyed dang do /
de bas lhag par phyed na bcad nas /
ltung byed do / /
'char ka lus che bas gding ba des mchog nas gnas mal bsrung ba'i phyir rkang pa'i mtha' logs su lo chun bzhag go /
de ston pa gtsug lag khang rgyu bas gzigs nas /
'di su'i mal /
'char ka'i'o / /
ci'i phyir lo chun bzhag /
ji ltar gyur pa zhus pas /
bslab ba la gus pa'i bsngags pa brjod nas /
snga ma ni bcas pa yin la /
'di ni gnang ba ste /
mi chog na srid du mtho gang gis srings shig /
gding ba sogs nas de bzhin no'i bar ro /
g.yan pa dgab pa'i ltung @# / /
byed ni /
ston pa mnyan yod na'o / /
g.yan pa dgab pa bya'o zhes gsungs pa dang /
ha cang tshang las lhag pa byed nas 'phya ba de gsol pas /
srid du mtho bzhi /
zheng du do bya /
de bas lhag pa byed na bcang nas /
ltung byed do / /
dbyar gyi ras chen gyi ltung byed ni /
dbyar gyi ras chen byed du gzhug go zhes gsungs pa dang /
tshad las lhag pa byed nas 'phya ba de gsol pas /
srid du mtho drug /
zheng du mtho gsum /
de bas lhag par 'chad na bcad nas /
ltung byed do / /
bde bar gshegs pa'i chos gos kyi tshad las gyur pa'i ltung byed ni /
ston pa mnyan yod na'o / /
nye dga' bzang mkhan can song nas /
bzhin bzang ston pa'i chos gos kyi tshad 'tshem par nus sam /
des ci bgyi /
bkren pa khyod la ci god /
gla 'dod na tshems shig /
gtsem mo / /
btsems nas nye dags cung zhig gyon| lhag ma khur nas phyin pa dang dge slong zhig dang phrad nas /
gtur bu gzigs shig /
ngal gso'o / /
gtur bu min no / /
'o na ci /
bde gshegs chos gos so / /
de gyon du rung ngam /
dgra bo dag gi gnya' ba rdog pas mnan nas rung ngo / /
'phags pa la'ang dgra bo yod dam /
ji khyod dgra bo'i thu bo yin te /
kho bo bde gshegs chos gos gyon pa la mi bzod pas so / /
de la 'phya ba de gsol pas /
ston pa'i chos gos kyi tshad dam /
de bas lhag par byed na ltung byed do / /
! / /
sor bshegs kyi sde la sdom ni /
grong dang khyim gzhan nyid dang ni / /
bslab pa rnams dang dgon pa ni / /
sangs rgyas phan pa gsung ba yis / /
so sor bshags par bya bar gsungs / /
ston pa 'ong ma'i tshal na'o / /
rdo 'jog na khyim bdag phyug po zhig la bu mo gzugs bzang ba /
mig udpal 'dra ba /
udpa la'i dri dang ldan pa /
udpa la'i ze 'bru'i mdog 'dra ba zhig btsas nas udpa la'i mdog ces ming btags so / /
de cher skyes pa'i tshe de'i phal bu med pas /
'di gzhan la mi sbyin gyi /
rang gi khyim du 'dug pa'i mag pa la sbyin no snyam mo / /
rdo 'jog na khye'u zhig gi pha ma shi nas 'khyam de der byung ba dang /
khyod kyi pha ma ga re /
shi'o / /
'o na bu mo sbyin gyis khyim du 'dug pa'i mag pa gyis shig /
bya'o zer nas de ltar byas so / /
pha de shi ba dang ma zas gos bzang pos rtas nas nyon mongs pa skyes te ma ga pa dang lhan cig spyad do / /
dus gcig gi tshe udpa la'i mdog la sems can zhugs nas btsa' ba'i dus la bab ste /
yum pos shig /
mngag gzhug mas 'bod du phyin pa dang mag pa dang lhan cig 'dug pa mthong nas phyir byung ba dang bos so / /
de la bu moH zhig btsas nas /
de la| bu mo ci la thogs /
khyod kyi yum dang khyim thab nad med par gyur cig /
des| ci nyes /
ji ltar gyur pa brjod pa dang /
kho ma'i ma dang khyim thab la skur @# / /
ba ma 'debs shig /
thugs ma ches na mngon sum du gyi'o / /
des skabs btsal nas /
tshur spyin gzigs shig /
des mthong nas /
skal chad ma 'dis kyang rdo 'jog na skyes pa gzhan ma mthong ngam /
skal chad 'dis kyang rdo 'jog na bud med gzhan ma mthong ngam ci snyam du khros te /
khyod phyin chad 'di dang spyod cig zer nas bu mo bang du 'phangs pas sgo'i them par lhung bas klang pa zhom mo / /
udpa la'i mdog mgo g.yogs te khyim nas byung ba dang don 'thun bcom brlag tu 'phags pa mthong nas de dag dang lhan cig 'phags pa dang ded dpon gyis de'i gzugs mdzes pa mthong nas /
khyod su'i /
su zas gos sbyin pa de'i'o / /
des de chung mar byas nas bcom brlag tu bzhag go /
yang ded dpon des zong khyer te rdo 'jog tu 'ongs pa dang tshong pa gzhan la mgron byed pa mang po byung /
de la med nas tshong ba de dag gis /
ded dpon khyod kyis 'ga' la'ang 'tshal ma ma stsal lo / /
des smras pa /
khyed la khyim mi mo yod pas ston mo byed mod /
kho bo la bsnyen bkur byed pa gang yang med do / /
'o na bu mo mi 'tshol lam /
kho bo'i chung ma dang 'dra ba yod na 'tshol lo / /
btsal bas udpa la'i mdog gi bu mo de de dang 'dra nas bslangs /
khyed bor nas mi 'gro na sbyin no / /
des de bag mar blangs so / /
tshong zin nas bcom brlag tu lhags te de dang nye bar zong dad bu mo bzhag nas zong cung zad khyer te bcom brlag tu phyin to / /
des| ded dpon bde bar byon dam /
kho bo bcom mo / /
gson par byon pa legs so / /
kho bo bcom pa'i rdzas tshol du 'gro'o / /
bzhud cing cig /
de song ba dang shed 'thun zhig 'ongs nas /
ded dpon gar song /
bcom pa'i rdzas tshol du song ngo / /
sus bcom /
ma shes te /
ded dpon zer ro / /
da res las phun sum tshogs pa sngar med pas khyod bring ngo / /
shed 'thun gtam byos shig /
gtam ci bya /
des rdo 'jog nas sa 'dzin ma zhig khrid nas 'ongs te /
khyod de'i rkang pa 'khru bar yang mi dbang ngo / /
de 'ongs pa dang /
rdzas btsal lam /
btsal lo / /
khyod kyis kho mo brid de sa 'dzin mkhrid 'ongs zhes thos kyis 'dir khrid la sbyon cig /
gnas gnyis su 'khod na yo byad nyams par 'gyur ro / /
de bden te /
gang na chung ma gnyis yod pa de na lan 'ga' yang skyo ma grang mo mi 'thung zhing 'thab mor 'gyur ro zhes pa ma thos sam /
de ltar mi 'gyur gyis khring la spyon cig /
'ongs nas mthong ba dang chags pa skyes so / /
dus gcig na bu mo de'i mgo la sgros mthong nas /
'di ci yin /
bdag gis kyang ma shes te /
phyi mo na re /
ma pha la khros nas khyod 'phangs sgo'i them par lhung ste sgros 'di byung ngo zer ro / /
spyi mo'i mid ci /
che ge mo'o / /
ma'i ming ci /
udpa la'i mdog go /
@# / /
bdag der ni ma dang chen chun du gyur /
'dir ni bu mo dang chen chun du gyur to snyam nas mgo g.yogs te phyir byung ba dang yangs pa can du 'gro ba'i don 'thun mthong nas de dang lhan cig song ba dang /
yangs pa can pa'i tshogs can ma dag /
sngar tshong pa rnams 'ong ba langs 'dzin ma de yod pas mi 'ong ngo zer nas de dag gis udpa la'i mdog pos te /
khyod kho mo cag gi 'tsho bas 'tsho na ci'i phyir kho mo cag gi nang du mi 'jug /
des mgo g.yogs pa bshus nas /
bdag phyin chad khyed kyi nang du 'jug go zhes de dag gi nang du zhugs so / /
de dag tshogs nas /
gang gis tshong ba nor dang phral pa gleng pa na /
spos 'tshong gi khye'u mi sdug pa thob pa zhig sus kyang glags ma rnyed nas /
'di 'jug par byed nus pa'i bud med de yon tan che'o / /
udpa la'i mdog gis /
de pho'i dbang po dang ldan nam /
ldan no /
bdag gis de 'jug nus na khyed kyis kho mo thu mor 'jog gam /
'jog go /
ma nus na khyod kyis ci sbyin /
pa Na drug cu'o / /
udpa la'i mdog gi khyim spos 'tshong gi khye'u de'i drung du glas nas mngag gzhug ma la khyod kyis spos 'tshong gi khye'u de la nyin re zhing spos nyos la /
su'i gan du khyer zer na /
udpa la'i mdog gi gan du rigs kyi bu zhig 'ong ba de'i gan du 'khyer ro gyis shig /
des de ltar phyas /
yang| sman bskab dang tsha ba nyos la /
ci byed zer na /
bu na ba la dgos pa yin no gyis shig /
dbyig su'i yin zer na /
udpa la'i mdog gi yin gyis shig /
des de ltar byas pa dang /
des bsams pa /
de ni na chung chen mo zhig ste /
rang gi sman gyis bsnyen bkur byed do snyam nas /
de de la chags te /
bu mo udpa la'i mdog la /
da blta bar 'dod do gyis shig /
des de skad brjod pa dang /
da dung rigs kyi bu de ma sos so gyis shig /
de skang brjod pa dang| de yang yang /
nyi ma gang la 'ong zhes 'dri ba dang /
de lhag par chags par gyur kyis thabs legs pa zhig bya'o snyam nas rtswa mi zhig byas /
dur khrod du khyer te bsregs nas skra bshig cing du ba'i bzhin gyis spos 'tshong gi khye'u de'i tshong khang dang ha cang mi ring ba nas song ba dang mthong ngo / /
bud med kyis skyes pa brgyad kyis 'ching ste /
gar dang /
glu dang /
rol mo dang /
gang mo dang /
du ba dang /
lta ba dang /
reg pa dang /
rma 'byed pas so zhes gsungs pas /
de shin tu chags te /
bu mo de la /
nga 'ong ngo / /
da dung mya ngan ma sangs pas ma 'ong zhig /
de ji ltar bgyangs pas chags nas mthong 'dod do / /
sdum par ma 'byon par skyed mos tshal ga ge mor spyon cig /
de sa der phyin pa dang bza' btung byas pas chang gis ra ro nas bdag nyid mi dran pa dang /
'di skye bo mang pos tshor bar bya'o snyam nas mgo la phreng ba btags te mnya' ba sprel nas khrid pa smad 'tshong ma rnams @# / /
kyis mthong ste ngo mtshar nas de thu mor bskos so / /
yangs pa can gyi shar sgo ba dang nub sgo ba gnyis mdza' bas bu tsha ma skyes pa nas gnyen du byas so / /
udpa la'i mdog la khye'u zhig btsas nas bsams pas bud med gang la bu chung du yod pa de skyes pa dag gis spong bar rig nas mngag gzhug ma la /
'di dang mar me khyer te lam po cher zhog la /
gzhan gyis ma blangs kyi bar du mtha' gcig tu sdod cig /
de ltar byas pas shar sgo bas blangs so / /
yang bu mo zhig byung nas de ltar byas pas nub sgo bas blangs so / /
bu mo de chen mor gyur nas dga' 'dun ma'i nang du zhugs so / /
de'i tshe dga' 'dun lnga brgyas udpa la'i mdog khrid nas de la su mi spyod pa la paN drug cu'i 'jal dbab bo / /
der dga' 'dun rnams kyis res kyis dga' dgar spyad pa dang shar sgo ba de spyod par mi 'dod nas /
ma spyad na ba Na drug cu'i chad pa 'ong ngo byas pas 'jigs nas spyad pas lhag par chags te de gcig bus chung ma khud par byas so / /
li tsa byi dag khros nas /
spyi'i longs spyod kho'i khud par byas kyis de gsad do / /
des thos te de rnams kyi drung du phyin nas /
bu'i slongs mo stsol cig /
ci nyes /
des rgyas par brjod pa dang /
'di phan pa byed byed pa yin gyis 'di'i bu la tshogs can ma 'dod na sbyin no / /
de dag gis de la udpa la'i mdog byin no / /
de nas sngar 'thams pa'i nub sgo ba'i bu mo'ang bag mar blangs so / /
mo'u dgal gyi bus bu mo de la /
khyod kyi chen ma 'di khyod kyi ma'o / /
khyim thab 'di ming po yin gyis ma la sdang sems ma skyed cig /
udpa la'i mdog la yang bu byung nas bu mo des khye'u de phyi rol tu rtser bcug pa dang /
bram ze lam nas 'gro ba zhig gis /
khye'u 'di khyod kyi ci yin /
mos| bram ze 'di ni bdag gi ming po dang /
ming po'i bu dang /
skud po yin /
'di'i pha de bdag gi pha yin te /
ming por gyur nas da lta khyo 'di yin /
udpa la'i mdog gis thos nas mngag gzhug ma la /
'di gnyis ci zer /
mad pa mchi'o / /
de ci| khyod kyi bu shar sgor bor ba de khyim thab 'di yin no / /
bu mo nub bsgor bor ba chun ma 'di yin byas pas /
bdag sngon ni ma dang chen chun du gyur /
yang bu mo dang chen chun du gyur /
da bu mo dang chen chun dang /
bu khyim thab tu gyur gyis rnam pa thams cad du 'gro'o snyam nas mgo g.yogs te song ba dang don 'thun rgyal po'i khab tu 'phags pa dang phrad nas de dag dang lhan cig song ste der yang smad 'tshong ma byed pa na dga' 'dun pa lnga brgya gros byas nas de skyed mos tshal du khrid de dga' dgur spyang ngo / /
mo'u dgal gyi bus de gdul ba'i dus rig nas de dang mi ring ba na 'chag cing 'dug go /
dga' 'dun pa gcig na re /
mo'u dgal gyi bu 'di ni nyon mongs pa'i 'ching ba las grol ba yin la /
bdag cag ni 'dod pa'i 'dam du bying ba'o / /
udpa la'i mdog na re /
@# / /
ngas yangs pa can du spos 'tshong gi khye'u mi sdug pa thob pa zhig rjes su bcug go /
de ci| 'di yang 'jug 'dod dam /
kho mos de bcug na ci sbyin /
pa Na lnga brgya'o / /
'di 'jug ma nus na ci bya| khyod gcig bu'i chung ma bya'o / /
gyis shig /
de mo'u dgal gyi bu'i gan du song nas bud med kyi g.yo dag bstan pas de dbang po phab po /
des 'khyud pas nam mkha' la 'phags te cho 'phrul bstan pas dad nas chos nyan pas bden pa mthong ngo / /
bdag rab tu dbyung du gsol /
khyim thab dag la gsol cig /
de dag gi gan du song nas /
bdag rab tu 'byung bar cig gnang /
ci'i phyir ci 'dri /
mad par rab tu byung ngo / /
'o na rab tu byung zhig /
des de ston pa'i spyan sngar khrid de rab tu 'byung ba zhus pa dang /
legs so zhes gsungs nas rang nyid kyis skye dgu'i bdag mo la phrin yig bri bar brtsams pa na gzugs can snying po 'ongs te /
'jung 'thun ma 'di ci'i slad du mchis /
de skad ma zer cig /
khyod kyi chos kyi sring mo 'di rab tu byung ba dang bsnyen par rdzogs par 'dod do / /
gang du phrin yig mdzad /
skye dgu'i bdag mo la'o / /
bdag gis kyang 'di'i bsel bgyi'o / /
des de'i bsel ba bskos nas song ba dang skye dgu'i bdag mos de rab tu byung ba dang bsnyen par rdzogs par byas te gdams ngag byin nas bsgoms pas dgra bcom pa thob ste nyan thos ma rdzu 'phrul can gyi mchog tu lung bstan to / /
dge slong rnams kyis zhus pa /
udpa la'i mdog gis las ci bgyis na mig udpa la 'dra zhing udpa la'i dri bro la udpa la'i ze 'bru'i mdog 'dra bar gyur cing /
skyes pa dag gis ma phongs pa dang /
rab tu byung nas dgra bcom pa thob cing nyan thos ma rdzu 'phrul che ba'i mchog tu lung bstan lags /
sngon ri brags shig na khyim bdag cig gis chung ma blangs nas zong thogs te yul gzhan du song ngo / /
de'i chung ma gos zas bzang bas nyon mongs pas gnod de de dang mi ring ba na 'jud 'thun ma'i khyim 'dug pa der skyes pa dag 'jug pa mthong nas /
bud med 'di ni bsod nams bsas pa ste skyes pas phongs pa med do / /
bdag kyang de lta bu'i thabs ci yod snyam pa dang gcer bu ma zhig la dris bas /
bdag gi ming bo brtul zhugs grub pa zhig yod pas de la zan byin nas smon lam btab na 'grub bo / /
'o na spyan drongs shig /
des zan dang udpa la sta gon na byas pa na /
gcer bu pa de yun ring du thogs nas rang sangs rgyas shig mthong ste /
brtul zhugs grub pa de 'di yin no snyam nas zas bsod pas tshim par byas /
udpa las gtor to / /
des nam mkha' la 'phags nas cho 'phrul bstan pas dad nas /
dge ba 'dis bdag skyes pas mi phongs shing /
'di bas ches 'phags pa'i ston pa mnyes par byed cing yon tan gyi rnam pa de lta bu thob par gyur cig ces smon lam btab pas de ltar gyur la /
udpa las @# / /
mchod pas mig udpa la 'dra ba sogs su gyur to / /
smon lam btab pas nyan thos ma rdzu 'phrul can gyi mchog tu lung bstan to / /
'dis las ci bgyis bas chol bar gyur /
sngon 'di bud med smyan byed ba zhig tu gyur nas 'dis bu lta bu mang po ma lta bu dang lhan cig bsdus /
ming sring lta bu dag lhan cig bsdus pas da lta chol bar gyur to / /
udpa la'i mdog gi kun du spyod pa ni bsod snyoms blangs nas khud dge 'dun la khul te phyis blangs nas rang za'o / /
dus gcig na bsod snyoms blangs te phud dge 'dun la phul nas de'i 'og tu bdag nyid kyi don du brgyus pa dang dge slong glo bur pa zhig gis bsod snyoms ma rnyed pa mthong ste de la bsod snyoms phul nas zan chad do / /
nye dags mthong nas /
'di ni dge 'dun la dad par ma zad gang zag la'ang dad pa 'dra na bag ma mo snyam mo / /
phyi nyin des dge 'dun la bsod snyoms kyi phud phul nas bdag nyid kyi don du gnyis pa bsgrubs pa dang nye dga' 'ongs nas /
rnyed pa cung zad yod dam /
mchis na gsol bzhed dam /
lha'i gnas kyi lhag ma bzhin no / /
'o na lhung bzed bzed cig ces de'i lhung bzed du phul lo / /
de nyi ma gnyis zan chad nas nyam chung bas sa la 'gyel ba dang ma dad pa dag na re /
udpa la'i mdog 'dod chags dang bral bar grag na /
gzhon nu gzugs bzang pa 'di mthong nas 'dod chags kyis 'gyel ba de ji lta zhes smod pa de gsol bas /
byung ba 'di dang sogs /
dge slong ma nye du ma min pa lam po chen 'dug pa bsod snyoms kyi phyir grong du 'gro ba las bca' ba dang bza' ba rang gis blangs te 'cha 'am zan dge slong des phyi rol kun dga' ra bar song ste dge slong rnams la /
tshe dang ldan pa dag bdag la smad pa'i gnas mi rigs pa so sor bshags par bya ba byung gis chos de so sor 'chags so zhes so sor bshags par bya ste /
chos 'di ni so sor bshags par bya ba'o / /
gral rim du ma phebs par 'brim du 'jug pa ma bzlog par za ba'i sor bshags ni /
ston pa mnyan yod na'o / /
de'i tshe mu ge nyam nga ba pha mas bu la'ang sbyin par dka' na slongs mo bdag la lta ci smos pa byung ngo / /
drug sdes bsod snyoms la zhugs pas la las thog la las ma thob nas bkres pas nyen te bcu gnyis de'i gan du song ba dang /
'phags pa dag 'tsho'am /
ji ltar 'tsho bkres pas nyen no / /
'o na sang spyon cig zhal tshus gsol lo / /
gnangs sus sbyin /
bdag cag gis so / /
des 'tsho bar mi nus kyis sangs rgyas dge 'dun dang bcas pa spyan drangs pa der khyed kyis zhal ta gyis la kho bo cag la yang yang byin cig /
de rung ngam /
shin tu rung ngo / /
sad spyan drangs pa na ston pa ma byon no / /
sbyin bdag gis dge 'dun la brims pa na sbom dga' mo rgan pa'i mthar 'dug ste /
'di ni 'phags pa dga' bo'o / /
'di ni nye dga' 'o / /
'di ni 'gro mgyogs so / /
'di ni nab so'o / /
'di ni 'dun pa ste /
shAkya rab tu byung ba 'di @# / /
ni bram ze mdun na 'don gyi bu rab tu byung ba ste /
'di dag sde snod gsum pa /
chos sgrog pa /
rig pa dang grol ba'i spobs pa can yin gyis 'di dag la yang yang byin cig cis brjod de /
yang yang byin pas kha cig la 'bras chan chad /
kha cig la tshod ma chad /
kha cig la bca' ba chad /
kha cig la bza' ba chad /
kha cig gis zas cung zad thob /
kha cig gis ma thob par zan chad do / /
dge slong kha cig gis /
khyim bdag la 'byor ba med na ci'i phyir sangs rgyas dge 'dun dang bcas pa spyan 'dren /
bdag gis zhal zas mang po sta gon bgyis na /
sbom dga' mos bgres ba 'ba' zhig la yang yang sbyin du bcug na bdag gis ji ltar bya zer ba de gsol bas /
byung ba 'di dang sogs /
de 'am sogs so / /
bslab pa dral te khyim du 'jug pa'i sor bshags ni /
ston pa yangs pa can na sbre'u rdzing gi 'gram khang ba brtsegs pa'i khang bzang na bzhugs so / /
dmag dpon seng ge ston pa'i spyan sngar bden pa mthong nas /
deng phyin chad gcer bu ba dag gi sgo bcad do / /
'khor rnam bzhi'i sgo phye'o zhes dril bsgrags /
zhing las kyi mtha' yang kha na ma tho ba dang bcas so zhes yongs su btang ngo / /
de dad pa dang ldan pas dkon mchog gsum mam /
yid du 'thad pa'i dge slong rnams la ma phul ba ci'ang med pas longs spyod bsrabs pa na shA ri'i bu dang mo'u dgal gyi bu gnyis ljongs rgyu zhing 'dong ba mthong nas mgron du bos te zan gyi phyir rang nyid srang du song ba dang gcer bu ba dag gis mthong nas /
dmag dpon seng ge bdag cag la dad pa'i tshe phun sum tshogs la /
shAkya'i dge sbyong dgal dad pas bzar med de bdag nyid khyim gyi las byed do zer ba de gsol bas /
dmag dpon seng ge'am /
de lta bu la bslab pa'i sdom pa byin cig /
byin nas de'i khyim du mi 'gro /
stan la longs spyad par mi bya /
bsod snyoms mi bza' /
chos bstan par mi bya'o zhes gsungs nas| shA ri'i bu dang mo'u dgal gyi bu gnyis sngar mgron du bos ba'ang ma song ngo / /
seng ge zan sta gon byas nas spyan drangs pas /
khyod la bslab pa'i sdom pa byin pas mi 'gro'o / /
bdag gis khyed gnyis sngar spyan drangs pas gshegs su gsol /
ston pa la zhus pas /
sngar bos ba bza' bar bya'o / /
de gnyis song ba dang drug sdes mthong nas /
gar bzhud /
seng ge'i khyim du'o / /
de la bslab pa'i sdom pa ma byin nam /
kho bo cag gnyis sngar mgron du bos so / /
'o na kho bo cag ches sngar mgron du bos so /
de gnyis cang mi smra bar song ba dang de dag kyang de gnyis kyi phyi bzhin 'brang ba seng ges mthong nas khyim mi la dgos bdag kyang brim so / /
de dag gis bros te dong ba dang de'i bus bas blangs pa na /
khyim mi la dgos pa dag kyang dge slong rnams la brims pas gzhan sgrub kyi bar du sdod cig de dag ngu ba thos nas don nyung du dag 'phya ba de gsol bas /
byung ba 'di dang sogs /
de'i tshe dge slong 'ga' @# / /
yang de'i khyim du mi 'gro bas seng ge'i chung mas de la /
bdag cag la bslab pa'i sdom pa stsal nas dge slong 'ga' yang mi mchi bas bshos bkag kyang /
gdan gyi longs spyod dang /
chos ston pa la ci nongs zer ba de gsol bas /
de'i khyim du stan la longs spyad par bya /
chos bstan cing /
bsod snyoms mi blang ngo / /
lhung bzed stong pas khyim du 'jug cing 'byung ba de'i chung mas mthong ba dang /
sngon ni lhung bzed stong pas 'jug cing gang bas 'byung na /
da ni stong bas 'byung ngo zhes du bar brtsams pa'i skabs de gsol bas /
lhung bzed stong pas 'jug par mi bya'o / /
lhung bzed gang bas de'i khyim du zhugs pa dang de'i byis pa bca' bslong ba na ma byin pas /
sbyin par bya'o /
ril por byin pa dang /
byis bdag gis glangs nas 'cha' zhing phyir byung ba gcer bu pa dag gis mthong nas /
bca' bag las rnyed /
'phags pa dag gis byin no / /
gcer bu ba na re| bum pas bum pa 'gengs te /
des khyod cag la byin /
khyed cag gis de la byin pas so zer ba de gsol bas /
ril bor mi sbyin par dum bur byas te sbyin par bya'o / /
dge slong dag der 'ongs pa dang ga gon dang la phug la sogs pa'i tshod ma byin pas mi len nas /
'dis bdag cag gi mdzod zad par 'gyur ram zer ba de gsol bas /
ga gon dang sogs / /
de'i tshe yangs pa can gyi li tsa byi dag dpong sa na gtam 'dre ba na ma dad pa rnams /
dmag dpon seng ge go'u ta mal dad pas longs spyod zad do zer ro / /
dad pa rnams /
sangs rgyas la dad pas longs spyod bsrabs par ga la 'gyur /
zhing las kha na mtho ba dang bcas so zhes spangs pas zad do zer nas /
li tsa byi dag gis zhing ba la smras pa /
seng ge'i zhing las mi byed pa gla mthong bam ci /
gla ma thob pa min te /
dmag dpon gyis bkag go / /
khyed la tshogs kyis bsgo'i /
deng la dmag dpon gyi zhing las gyis shig /
de dag gis zhing las byas pas lhas dus su cha ra phab nas lo thog rgyas te de longs spyod kyis mtho nas ston pa la /
bdag gi longs spyod 'phel na bslab pa'i sdom pa bshig na legs so / /
ston pas gnang nas dge slong rnams la /
bslab pa'i sdom pa gzhig par bya'o / /
nags brtag pa las gyur pa'i sor bshags ni /
ston pa ser skya'i nags na dbyar gnas par zhal gyis bzhes so / /
zhag bdun nam brgyad nas dgag dbye 'byung ba na spyod yul gyi grong du brjod par bya'o zhes gsungs pas dge slong rnams kyis brjod pa dang /
shAkya dag dgag dbye la 'ongs nas chos nyan sang bsod snyoms 'dren par zhus pas gnang nas nang bar snga bar shing rta bza' ba dang bca' bas bkang ste shAkya mo rnams dang lhan cig btang ngo / /
ser skya'i nye 'khor thibs po yin pas chom rkun pas mthong nas /
shAkya mo rkyan gyis brgyan pa 'di dag gzhom mo / /
de'i dmag dpon na re /
shAkya gdug pa dag gis gnod pa byed kyis thong @# / /
zhig| dmag dpon zla ba'i rgyag sus mthong gzhom mo zhes de dag bcom ste gos dang rgyan thams cad phrogs so / /
shAkya mo rnams sa skrag nas sgren mor nags tshang tshing gi nang du yib bo / /
shing rta 'ded pa dag kyang skrag nas bros / /
glang dag gyang chu thag bcad nas yan no / /
drug sdes| shAkya bag med pa dag yun ring du thogs pas bdag cag gi zan bcang dam ci /
bsod snyoms la 'dong ngo / /
de dag song ba dang bza' ba dang bca' bas bkang ba'i shing rta mthong nas /
'di na su 'khod ces bos pa dang de dag gis skad phyung bas /
khyed su yin /
shAkya me dag go /
tshur shog kho bo cag la brims shig /
bdag cag chom rkun pas bcom nas sgren mor mchis so / /
kho bo cag gi gdugs tshod yol gyas khyid kyi yan lag dang nying lag kho bo cag gis sngon ma mthong ba gang yod /
de dag gis lo mas g.yogs te brims pa dang /
ltos shig /
shAkya mo 'di dag gi mig ci 'dra /
rna ba ci 'dra zhes gtses pa na ngo tsha nas yib po / /
de nas shAkya rnams kyis mda' gzhu thogs te chom rkun pa rnams bzung nas /
kha cig na re /
'di dag gsad do / /
kha cig na re /
der khrid la shAkya mo rnams la dris te yan lag gang gis nyes pa byas bde gcad de zer nas khrid de dris pas /
dpon 'di nyes pa med pas thong zhig /
btang ba dang des de dag gi rkang pa la gtugs te /
khyed dad nas sangs rgyas la bsod snyoms 'dren du 'gro ba yin na /
'di dag bsad pas ci bya gtang du gsol /
de dag gis bcom pa'i rdzas bkug ste btang ngo / /
de nas shAkya mo dag gos gyon /
rgyan thogs nas phyin te sangs rgyas dge 'dun dang bcas pa la zas 'brim ba na shAkya mo rnams drug sde la mi sbyin nas shAkya rnams kyis /
ci'i phyir mi sbyin /
'di dag gis zos zin no / /
gang du /
de nyid du'o / /
sus brims /
kho mo cag gis so / /
khyed sgron mor ji ltar brims kho mo cag lo ma dag gis g.yogs te tshang tshing nas byung ste brims pa na 'di dag gis mtho ba tsams te brjod par bya ba mang du yod do / /
de dag gis dge 'dun la brims nas /
'phags pa dag lam 'di 'jigs pa dang bcas pa yin no zhes bka' stsal na bdag cag bag bgyid cing mchis so zer ba de gsol bas /
nags nyul ba'i dge slong chos lnga ldan bsko bar bya'o nas /
sbyin par bya'o'i bar ro / /
dge slong don nyung ngu dag /
nags ma nyul bar kun dga' ra ba'i phyi rol tu bza' ba dang bca' ba blangs te za zhes 'phya ba de gsol bas byung ba 'di dang sogs /
shes gtso man chad do / /
! / /
bslab bya nyes byas kyi sde la dgu las /
gos kyi sde ni /
ston pa drang srong smra ba ri dags kyi nags na bzhugs so / /
lnga sde skyon med pa la bkod pas dge slong du gyur pa'i tshe sngon goms pa'i dbang gis sham thabs khyim pa bzhin gyon par byed nas /
khyim pa rnams na re /
nor can dang /
tshong dpon dang /
ded @# / /
dpon dag 'di ltar bgyid do zer ba de gsol bas ston pas /
sngon gyi sangs rgyas kyi nyan thos rnams kyis sham thabs ji ltar gyon dgongs pa dang lha rnams kyis /
gnas gtsang ma'i lha rnams ji lta ba bzhin no / /
ston pas kyang de ltar mkhyen nas dge slong rnams la /
sham thabs zlum por bgo bar bslab par bya'o zhes gsungs pa rnams lnga sde la sogs pa rnams slob pa na /
drug sde rab tu byung ba na sham thabs ha cang brtsengs par gyon pas /
dwa dang /
rgyan po ba dang /
rnal gyi bu dag 'di ltar gyon pas 'di ni tshul dang mi mthun gyis sham thabs ha cang brtsengs par ma gsol cig /
shes ldan dag /
'di la dgos pa yod do / /
dgos pa gang /
dang por khyed cag nyid mi shes pa dang bral ba dang /
bslabs par gyur pa'o / /
de dag rgya cher smod pa thos nas gsol bas /
khyim bdag bden no snyam nas /
ha cang brtsengs pa ma yin par ro / /
drug sdes ha cang 'jol bar gyon nas /
khyim pa rnams na re /
tag ka'i yul gyi bud med dang /
man pa ma dag 'di bzhin byed do zer ba sogs sngar dang 'dra'o / /
drug sdes sham thabs mdun 'phyang ba dag byas pas /
ra ro pa dang sha zas brlams pa dag byed do zer ro / /
drug sde glor lteb par byed nas /
gar mkhan dag byed do / /
drug sdes sham thabs blta ba ste phur ma ltar byas pas /
tshong pa sogs byed do / /
drug sde sham thabs lte ba'i 'og tu sprul mgo'i gdengs ka ltar byed nas /
brgyan po pa dag bgyid do / /
dge slong rnams kyis chos gos ji ltar bgo ba mi shes nas gsol bas /
chos gos zlum por bgo bar bya'o / /
drug sdes ha cang brtsengs te gyon pas sngar bzhin dang /
ha cang 'jol ba sngar bzhin no / /
khyim du 'gro ba'i sde ni /
drug sde rkang lag rkyong zhing khyim du song bas /
byis pa dang /
ra ro ba dang /
'byung pos brlams pa dag byed do / /
drug sde chos gos bsdus shing phrag pa la gzar te 'gro ba na /
gyad 'gyed pa dag bgyid do / /
drug sde byung rgyal du sgra 'byin cing 'gro ba na /
byis pa dang /
ra ro ba dag bgyid do / /
drug sde mig g.yengs nas 'gro ba na glang po che dang shing rta dang rta dang rkang thang 'khrul ba dang 'dom nas mi gtsang ba dang /
rdzab kyi khung dang /
phyag dar khrod du 'gyel ba sa /
skar ma la rtog pa dang /
mig btsums pa bzhin ci'i phyir gzigs /
sa la gzigs na ci nongs sogs so / /
drug sdes mig rgyang ring bor lta zhing song bas lam nor nas /
bya rab dag lta ba bzhin sogs so / /
drug sdes mgo g.yogs te song bas /
mig na ba dang /
sbrang mas 'jigs pa dag bgyid sogs so / /
drug sdes sha ma thabs brdzes te song bas /
bshang gci phyed ba dag bgyid sogs so / /
drug sdes chos gos phrag pa la gzar te song bas /
dwa dang /
rgyan po pa dang /
nal gyi bu dag bgyid sogs so / /
drug sdes lag pa gnya' gong du bsnol te song bas /
dwa dang sogs so /
drug sdes lag pa ltag par bsnol te song bas /
g.yog dag bgyid sogs so / /
drug sdes rib mal @# / /
'phyong zhing phyin pas /
skrag nas 'bros pa dag bgyid sogs so / /
drug sdes gom pa ha cang chen pos song bas /
ra ro ba dang 'byung pos brlams pa dag bgyid sogs so / /
drug sdes tsog bus song ba dang /
'gros nyams pa dang /
rkang bam can dang /
byis pa dag bgyid sogs so /
drug sdes rkang pa'i brang pa btsugs te song bas /
rkang mthil rmas pa dag byed sogs so / /
drug sde lag pa gnyis dkur ba rten nas 'gro bas /
ded dpon sogs bgyid sogs so / /
drug sde lus sgyur zhing 'gro bas /
ba lang mo dang smad 'tshong ma dag bgyid sogs so / /
lag ba skyog cing song bas /
dwa dang sogs so / /
mgo sgyur zhing song bas /
glang bo che dang /
gtsangs bdag sogs so / /
phrag pa sprad cing 'gro ba dang /
mi zhig spos dang me tog gis brgyan te /
'jig rten la bu tsam du sems shing 'gro nas /
bkren ba 'dis 'di ltar 'gro na /
'di'i snying lam na drug sdes sngon dri dang me tog thogs ma myong snyam pas /
'di mi dga' bar bya'o zer nas phrag pa sprad de phul bas 'gyel nas /
nongs pa ci bgyis /
khyod kyi snying lam na drug sdes sngar 'ga' yang me tog dang dri thogs ma myong snyam mam| mi dga' bar bya'o /
de smod pa'i skabs de gsol bas sogs / /
lag pa sprel te 'gro ba la'ang de dang 'dra'o / /
khyim du 'dug pa'i sde ni /
mnyan yod na bram ze gtsang sbra 'dod pa zhig 'dug pa des sgo khang du mal bcas nas der bu mo zhig bsil ya ba thogs te sbrang ma skyob cing 'dug pa dang /
nye dags der bsod snyoms la zhugs nas /
bu mo bram ze'i gan du song la /
nye dga' sgon sdod do gyis shig bdag sbrang ma skyob pas mi mchi'o / /
kho bos bsrung gis song zhig /
de song ba dang nye dags 'dzegs te stan la 'dug go /
bram ze byung nas /
gtsang sbra tha dad pa yin na ci'i phyir 'dug /
dge slong gis mal la longs spyad pas khyod kyi khyim bdun pa tshun chad la phan btags so / /
bram ze de 'phya nas gsol bas /
der ma bsgo bar sogs / /
'char kas gtum mo btul ba'i tshe des drang srong gi stan bshams nas 'char kas de la longs spyad cing 'gro'o / /
dus gcig na /
sring mo khyod bltas kyi ljongs rgyu ru 'gro'o / /
myur du spyon cig /
bya'o / /
'char ka rgyal byed tshal du song ba dang ston pas /
nyi ma bdun pa la ljongs rgyu ru 'gro'i /
spro ba dag chos gos kyi las gyis shig ces gsungs pa dang /
'char kas /
ston pa gshegs pa la phan yon bco brgyad yod pas de dang lhan cig 'gro'o snyam nas ma 'phags so / /
de'i tshe gtum mo'i khyim na khyi'u btsas nas ring bo ma lon pa zhig yod pas /
bu mo la /
drang srong gi gdan la snyol cig dang /
yun ring du 'tsho bar 'gyur ro / /
des gos dkar po bskon nas bsnyal ba dang /
'char ka mnyan yod du bsod snyoms la song ba na der stan la longs spyad snyam nas song ngo /
dgra bcom pa rnams ni ma bsams par shes pa mi 'jug pas stan de la gya tshom du 'dug pa @# / /
dang /
nang mi brtad pa dang bcas pas /
khye'u khye'u zhes smras pa dang /
myur bar langs pas shi bar mthong nas de dag du'o / /
sring mo 'di la ci du /
'du byed thams cad kyi chos nyid yin no / /
'on kyang kho bo la brten nas bslab pa 'cha' bar 'gyur bas kho bo du bar rigs so / /
'khor ban sems can rnams nye du la thog ma med pa nas byams pa goms pas du ba thos nas gsol bas /
stan la sogs / /
ston pa rab tu byung nas lo bcu gnyis /
sangs rgyas nas lo drug nas ser skyar byon pa'i tshe nyi ma dang po la yab kyi gnas su /
gnyis pa la btsun mo'i 'khor du bshos gsol bas grags 'dzin ma bshos 'brim pa la 'char ka'i rkang pas rkang pa la phul bas de stobs dang ldan pas mo 'gyel nas /
des sa 'tshom la /
'char kas sangs rgyas dge 'dun dang bcas pa'i drung du bdag la mtho ba tsams so / /
ci byas /
'di byas so / /
de phyin chad de ltar mi byed par 'gyur ba de ltar mi dga' bar bya'o| |nyi ma gzhan zhigs grags 'dzin gyis khri'u ma brgyus pa zhig ras kyis g.yogs nas mngag gzhug ma la /
song la 'char ka la /
bram ze zhes rjod cig /
bram zes ci bya zer na /
btsun mo 'bod do zhes rjod cig /
des de ltar byas pa dang 'char ka /
der gor ma chag par sbyin pa byed kyis 'gro'o snyam nas myur bar song ba dang grags 'dzin mas bu mo la /
kho mos bram ze bos shig ces bsgo na /
ci'i phyir dge sbyong mgo reg bos /
'char kas /
kho bo khyod kyi khyim thab kyi gan du rab tu byung bas bram ze nyams snyam mam /
bram ze na ni /
oM b+hur b+hu ba swa zer la /
rab tu byung na ni /
sdig pa thams cad mi bya ste / /
zhes sogs zer ro / /
khyod bram ze'am dge sbyong yang rung ste /
kho mos ston pa dka' ba spyod pa na /
ston pa ser skyar gshegs na bram ze la 'di dang 'di sbyin no zhes gsol ba byas so / /
des smras pa /
ston pas srog chags 'bum phrag du ma lta ba dang bral bar mdzad na khyod lta ba dang ma bral lo / /
de na re /
bud med dbral dka' na ji ltar bgyi /
'char kas /
de ni 'jal gyi /
slongs mo pa la ci sbyin blta'o / /
'phags pa zho dang phye'i kham phor 'di 'greng ste long la khri'u 'di la bzhugs shig /
ci khri'u 'di'ang sbyin nam /
mi gsol lo / /
mi ster na bcag go snyam nas khri'u de la lus thams cad kyi ljid kyis phab ste 'dug pa dang 'gyal nas zho dang phye'i kham phor mgo bor bob dang de dag gis rtab bag dkyis btab ste rkang lag nas bzung ste byang chub sems dpa' rol ba'i rjing du 'phangs so / /
de langs nas gos 'tshir ba dge slong rnams kyis mthong nas /
ci nyes /
ku re cung zad bgyis pas nyes dmigs byung ngo / /
de gsol bas /
lus thams cad sogs / /
drug sde dag khyim gzhan du rkang pa bsnol te 'dug pa dang /
dwa sogs 'dra'o / /
brla bsnol te 'dug pa dang /
long bu'i steng du long bu 'dug ba la'ang 'dra / /
drug sde rkang pa bkug ste 'dug pa la dge bsnyen mas phyag /
@# / /
'tshal ba la /
a rog khya mi zer nas / /
ci'i phyir /
a rog khya mi gsung /
khyed cag gis kho bo'i rkang pa la phyag ma byas sa / /
de dag gis rkang pa la phyag 'tshal ba na rkub chos 'jal bar byed cing| dga' bo nye dga' 'di dag gi rkub chos che chung la ltos zer ba de gsol bas /
rkang pa mi dgug par ro / /
drug sde rkang pa gdangs te 'dug pa la dge bsnyen ma dag phyag 'tshal ba na /
a rog khya lhag ma dang bcas pa zer nas /
ci'i phyir de skad gsung /
rkang pa la phyag ma byas so / /
de dag rkang pa la phyag 'tshal ba na rkub tshos 'jal sogs / /
drug sdes 'doms snang bar stan la 'khod cing sgren mor snang nas /
byis pa dang /
ra ro ba sogs / /
lhung bzed bzed pa'i sde ni /
ston pa chu srin byis ba gsod kyi ril bzhugs so / /
rgyal bu rtogs ldan gyi khang bzang ba dam can tshon sna brgya rtsa gcig gis spras pa der dge 'dun spyan drangs nas bshos gsol ba na 'khor ni ma dad pas /
'bri ma mkhan rnams kyis la du dag gis lhud bzed gcog par byed nas /
drug sdes gros byas te 'bras chan dang tsho dam 'brim pa na lhung bzed phyir bskyed pas de da gsal bo nas /
khang bzang ma rung bar byas so / /
bkren pa khyed sa gzhi ma rung ba la mi dga' na dge slong lhung bzed chag pa de dag ji ltar bya zer ba gsol bas /
thams cad du sogs / /
drug sdes der bsod snyoms la zhugs pa na dang por 'bras chan gyis lhung bzed gang bar len nas /
'phags pa skyu rum gang du stsal /
'di nyid du lhug cig /
blug pa dang lud nas sal bo'o / /
khyed kyis rgyal bu'i khang ba ma rung bar byas so / /
rgyal bu 'di la chags bas gar skye mi shes kyi| khyed cag chags pas yi dags wa ba can du skye bar 'gyur ro zer ba de gsol bas /
mu dang khad chad du sogs / /
yang drug sde der zhugs nas lhung bzed tshod mas gang ba blangs pas /
'bras chan gar 'brim /
'di nyid du'o / /
lud nas sal bo bas /
rgyal bu sogs 'dra /
gsol bas /
tshod ma dang sogs / /
drug sde drung du tshod ma mi len par thag ring du song ba dang bos bas 'brim mkhan brel bar gyur nas /
gsol bas /
mthar chags su'o / /
mnyan yod du khyim bdag cig gis dge 'dun spyan drangs nas zan brims pa dang dge slong mang du len pa na /
zhal zas bsod ba sta gon bgyis kyis mang du ma bzhes shig /
drug sdes /
'di zan 'gog gis mang du blang ngo zhes mang du blangs so / /
rgan pa'i mthar zas bsod pa 'brim pa mthong nas drug sde'i 'og na rgan zhugs shig 'dug pa des rgan pa'i gdong la lta zhing 'dug pas drug sdes de'i lhung bzed zan changs kyis bkang ngo / /
de la bca' ba byin pa na lhung bzed kyi gzhir lhung ba dang gdong du bltas pas /
ci'i phyir zan mang po blangs /
bdag gis ma blangs so / /
'o na 'di ga las mchis /
ma shes so / /
drug sden re /
nga las nu lang byig gi char babs pa bzhin du 'di @# / /
la zan changs kyi char bab po zer ba gsol bas /
lhung bzed la lta zhing ngo /
drug sde bsod snyoms la zhugs pa na /
mi sbyin pa'i sngon rol du lhung bzed bzed nas sdod pa la khyim pa rnams /
ci'i phyir 'di ltar mdzad /
'di la dgos pa yod do sogs 'dra /
gsol bas /
bca' ba dang sogs / /
khyim zhig tu dge 'dun spyan drangs pa na drug sdes tshod ma nyung /
'bras chan mang bar mthong nas 'bras chan gyis tshod ma bkab pa dang /
skyu ru ma ma mchis sam /
'dir ltos /
tshod ma yang byin no / /
gtsug lag khang du song ba dang dge slong rnams /
'bras chan bzang ste tshod ma nyung ngo / /
drug sde na re /
tshod ma mang du thob bo / /
ji ltar /
'di ltar ro / /
rung ngam /
rung yang srid /
mi rung yang srid /
byas so / /
de gsol bas /
yang 'dod pa'i phyir sogs so / /
yang khyim gzhan du dge 'dun bsod snyoms la spyan drangs pa na drug sdes tshod ma mang /
'bras chan nyung bar mthong nas tshod mas 'bras chan bkab pa sogs 'dra /
bsod snyoms pa zhig bsod snyoms la song ba dang tshod ma dang 'bras chan thob /
yang 'bras chan dang tshod ma thob pas 'gyod de gsol bas /
de la ltung ba med gyi /
yang 'dod pa'i phyir sogs / /
drug sde bza' bca'i steng du lhung bzed 'dzin pa dang /
gtsang sbra tha dad lags kyis ma mdzad sogs / /
zas bza' ba'i sde ni /
drug sde rnam par 'gyur bas zas za nas /
byis pa dang /
smad 'tshong ma dag bgyid de sogs /
gsol bas| legs par sogs / /
drug sde kham ha cang chung bas za nas /
khye'u dang /
mna' ma sogs / /
kham ha cang chen pos za nas /
mul to pa dag sogs / /
kham mir na bar za nas /
khye'u dang /
mul to pa sogs / /
dge 'dun gdugs tshod la spyan drangs pa na rgan zhugs shig kha gdangs te rgan pa'i mthar lta ba'i khar drug sdes bong ba bcug nas /
'di zo zhes pa gsol bas /
kham ma bzas par sogs / /
drug sdes kha kham gyis bkang ste smras pas skad nyams ba de gsol bas /
kha kham gyis sogs / /
mnyan yod du khyim bdag cig gis tshod ma ta bor mang rab byas pas /
drug sdes khas sgra phyung ste /
tshod ma te bor skyur ro /
|de skyangs nas cang mi smra ba de gsol bas /
tsug tsug mi bya / /
de bzhin du tshod ma he bor skyur ba brims pas drug sdes /
tshod ma te bor mngar ro / /
de gsol bas /
cag cag mi bya / /
khyim bdag cig la snod spyad med pas 'bras chan btsos nas sgrom du blugs pas de tsha nas drug sdes /
'di grang gis kha'i dbugs kyis bsros la bza' 'o zhes smras pas skyengs bde gsol bas /
hu hu mi bya / /
khyim bdag cig gis 'bras chan btsos nas re lder brdal bas grangs te /
drug sdes sgra phyung nas /
'di te bor tsha'i grangs te bza' 'o zhes smras pas skyengs pa de gsol bas /
phu phu mi bya / /
drug sdes lce phyung nas de la lta zhing mchu gnyis la @# / /
bldag pa de gsol bas /
lce phyung ste sogs / /
drug sdes 'bras chan 'bru ra re nas 'thu zhing za nas / /
khye'u dang /
dwa dang /
rgyan po ba sogs / /
drug sdes /
tshod ma 'di dag ha cang kha'o /
ha cang skyur ro zhes dpyas 'dogs ba de gsol bas /
dpyas mi gdags so / /
drug sde dag mkhur ba nas mkhur bar spo zhing za bas /
mul tob dag 'di ltar za sogs / /
drug sde rkan tog par byed nas /
byis pa dang /
mul to pa sogs / /
drug sde kham blangs nas phyed khar / /
phyed lhung bzed du 'jog pa la /
khye'u dang /
smad 'tshong ma dag bgyid do sogs / /
drug sde zan za ba na lag pa bldag nas / /
snying po gang yin pa de 'di la chags so / /
de dag la smod pa de gsol bas sogs / /
drug sde lhung bzed 'byog par byed nas /
ci'i phyir mi mdzes ba byed /
snying po gang yin pa de 'di la chags so / /
drug sdes lag pa sprugs pas dge slong la lag pa'i chus phog nas smod pa de gsol bas /
lag pa mi sprug /
drug sde khyim gzhan du za ba na dge slong snam sbyar dmar ser can zhig 'dug pas drug sdes /
'di'i snying lam na /
kho bo cag gis 'di lta ba'i snam sbyar gyon ma myong snyam gyis 'di mi dga' bar bya'o zer nas lhung bzed bskyams pas de'i snam sbyar chus ma rung bar gyur nas smong ba sogs / /
drug sdes /
khyim pa sngar gcer bu pa la dad phyis sangs rgyas la dad pa zhig gis gdugs tshod la spyan drangs nas phye brims pa sprus te mchod rten 'dra ba byas /
la phug gi phyed tshal drangs pas srog shing byas /
'khur ba brims pa de'i steng du gdugs byas nas /
dga' bo nye dga' mchod rten 'di ngan 'gro rdzogs par byed pa rdzogs byed kyi yin no| |yang de bcom nas za zhing /
de'i mchod rten rdib po zer ba dang /
khyim bdag na re /
bdag sdig lta dang bral na /
khyed da dung zhe sdang byed dam zer bde gsol bas /
mchod rten sogs / /
drug sde khyim gzhan du za ba na 'og na snam sbyar dmar ser can zhig 'dug nas sngar bzhin zer zhing zas dang sbags pa'i chu gtor bas snam sbyar ma rung bar gyur nas smod par byed sogs / /
drug sde za ba na drung na 'dug pa de mang du za pa la / /
rgan zhugs 'di 'di snyed bra pa la ltos zer ba de gsol bas /
drung nas sogs / /
lhung bzed la spyod pa'i sde ni / /
drug sde lag pa zas dang sbags pas chu snod 'dzin par byed nas /
'di dag ni gtsang sbra mi byed pa'o zer ba de gsol bas sogs / /
dge 'dun rgyal bu rtogs ldan gyi khang bzang du spyan drangs pa na drug sdes lhung bzed bkrus pa'i chu de nyid du phobs nang mi rnams /
khang bzang ma rung bar byas so / /
rgyal bu 'di la chags pas cir skye mi shes kyi /
khyed cag 'di la chags pas yi dags wa ba can du skye'o / /
de dag smod pa de gsol bas /
zas chu dang sbags pa khyim du mi dbo'o / /
khyim bdag cig gis dge 'dun spyan drangs te bshos gsol nas dge slong rnams lhung bzed @# / /
bkrus pa'i chu phyir 'bo ba dang /
'di nyid du pho zhig /
bdag gi khyim gyis spyad par 'gyur ro zer ba de gsol bas /
khyim pa la dri'o sogs so / /
mnyan yod du bram ze zhig gi bu na nas sman ba la| sman ston cig /
dge slong gi lhung bzed kyi chus khrus shig /
de rgyal byed tshal du song ba dang nye dga' sgo na 'dug pa la phyag 'tshal nas /
bdag gi bu bre 'tshal gyis lhung bzed kyi chu stsol cig /
'dir sdod dang chu khyer 'ong ngo / /
nye dgas lhung bzed du phye dang 'bras chan dang sha dang rus pa'i dum bu bcug nas chu blug ste /
chu long zhig /
chu 'di lta bu'am /
'di lta bu'o / /
bdag gi bu gum pa legs kyi /
'di lta bu'i mi gtsang bas bkrur mi rung ngo / /
de gsol bas /
lhung bzed nas /
sbyin par bya'o'i bar ro / /
dge slong rnams kyis 'og gzhi med par lhung bzed bzhag pas btsas zos pa gsol bas /
'og gzhi sogs / /
lhung bzed gad khar bzhag pas 'dril nas chag pas /
gad khar sogs / /
de bzhin du g.yangs dang /
dkan gzar bo la'ang ngo / /
dge slong zhig 'greng ste lhung bzed 'khrud nas /
de ltar ma 'khrud cig /
ci nyes /
lhung nas 'chag go des de lhung nas chag go /
de gsol bas /
'greng ste sogs / /
gad kha dang /
g.yangs dang /
dkan gzar po gsum du bkrus pas kyang de bzhin no / /
dge slong zhig gis 'bab chu drag po'i rgyun las bzlog ste chu bcus pas shor te chus khyer nas /
'bab chu sogs / /
chos ston pa'i sde ni /
mnyan yod du drug sde dag gis min par 'dug pa la 'greng ste chos bshad pas dad pa can dag /
ston pas grangs med gsum du dka' ba spyad nas thar phyin drug rdzogs par mdzad de bla na med pa'i ye shes brnyes na khyed cag gus pa dang rjes med par 'dug pa rnams la 'gred ste chos 'chang zer bas de dag cang mi smra bar 'khod pa de gsol bas /
min par sogs / /
de nas go cha gyon pa'i bar du 'gre'o / /
sgrub pa'i tshul gyi sde ni /
mnyan yod du nye dga' 'greng bzhin du bshang gci byed nas khyim bdag /
ston pa'i nyan thos ngo tsha dang ldan pa yin no zer na khrel med 'greng nas bshang gci byed pa de ga la gda' zer ba de gsol bas /
'greng ste sogs / /
nye dags btso blag mkhan zhig la /
bzhin bzang gos 'di khrus la byin cig /
de na re /
sngon khyod kyis bdag cag bsrungs na /
deng sang mi byed pas ci'i phyir khyod kyi gos 'khru /
bkren pa 'di mi dga' bar bya'o snyam nas bkru sman zos te /
mi gtsang bas gyo mo bkang nas btso blag mkhan de'i bkru bshal sar blugs so / /
de snga bar langs te gos bkru bar btsams pa dad mi gtsang ba'i dri bro nas yid khod du chud de 'dug pa dang nye dga' 'ongs nas /
ci'i phyir sems khong du chud /
bkru bsha las 'dir gcig gis mi gtsang ba blugs nas las bgyir ma mchis so / /
bkren pa @# / /
de ltar mi dga' bar bya'o zer ba de gsol ba dang /
chu'i nang du sogs / /
thams cad chus gang na ma gtogs so / /
ston pa ser skya'i n+ya gro d+ha'i kun dga' rab na bzhugs pa'i tshe nye dags lhum pa'i gan du phyin nas /
bzhen bzang ldum chung zhig byin cig /
mi sbyin no / /
mi dga' bar bya'o snyam nas bku sman zos te mi gtsang bas gyo mo bkang nas phyags ma thogs te ldum zhing gi steng thams cad mi gtsang bas gtor nas ldum thams cad ma rung bar byas so / /
mi gtsang ba'i dris wa dag 'dus nas de dag gis kyang ldum thams cad ma rung bar byas so / /
des ldum btsong ba'i phyir snga bar langs te song ba dang ldum ma rung ba mthong nas yid khong du chud pa dang nye dga' 'ongs nas /
ci /
'di ltar ro / /
bkren pa /
khyod 'di ltar mi dga' bar bya'o / /
de smod pa de gsol bas /
rtswa sngon po sogs / /
thams cad rtsa sngon pos gang nas go skabs med nam gtogs so / /
rgyu ba'i sde ni /
khyim bdag cig gis dge 'dun gdugs tshong la spyan drangs pa'i tshe nye dga' la dge skos kyi bsod snyoms nod pa'i res bab pa dang /
thabs gang gis dge skos 'di'i zan gcad par bya snyam du bsams nas /
bdag la mnyan yod nas rgyal byed tshal gyi bar la thag nye ring yong 'dri na rjod dgos pas gom pas gzhal lo snyam nas gom pas 'jal zhing 'ong pa na dge skos kyis /
de yun ring du thogs pas bdag zan chad na mi rung snyam nas shing la 'dzegs te bltas pas ngal bus 'ong ba mthong nas /
'dis bdag gi zan bcad do snyam nas babs te 'dug go /
nye dga' 'ongs pa dang gdugs tshod yol nas /
khyod 'gros de lta bus 'ongs pas kho bo'i zan ched du bsams te bcad do / /
khyod kyis ji ltar mthong /
shing la 'dzegs te bltas so / /
rung ngam /
rung yang srid /
mi rung yang srid 'dzegs te bltas so zer bde gsol bas /
shing la mi 'dzeg go /
dge slong gis tshos byas te gzar thag gang du gdags mi shes nas gsol bas /
shing la mi gang tsam du 'dzegs ste /
des na shing la mi gang bas mtho bar mi 'dzeg go /
dge slong don 'thun dang lhan cig song ba dang don 'thun dgon par mtshan mo btab pa na der stag gi 'jigs pa byung nas tshong pa rnams shing la mthor 'dzegs te 'khod do / /
dge slong de mi gang tsam du 'dzegs pa dang /
'phags pa stag mchis kyis myur du mthor 'jogs shig /
des mi gang las mthor 'dzeg par ma gnang bas de nyid du 'dug pa dang stag gis mchongs nas bsad pa de gsol bas /
gnod pa byung ba ma gtogs so / /
dge slong ma'i rnam 'byed kyi gleng gzhi ni logs su blta bar bya'o / / / /
bslab pa yongs su sbyang ba'i sgo nas @# / /
bsrung ba la gzhi gsum las /
gso sbyong ni /
ston pa 'od ma'i tshal na bzhugs pa'i tshe /
dge bsnyen mang po nang re bzhin phyag 'tshal du 'gro ba na /
da ltar ston pa dang dge slong rnams nang du yang dag 'jog mdzad pas sngas kyi /
mu stegs can gyi kun dga' ra ba ltar 'dong ngo zhes song ba dang /
mu stegs can zhig gis /
bdag cag 'ba' zhig la 'dug pa dang /
bya ba dang /
gso sbyong yod dam /
dge slong rnams la'ang yod /
gzhan zhig na re /
bdag cag la yod kyi /
dge slong la med do zer ba de thos nas ston pa la gsol te /
dge slong la'ang 'dug pa dang /
bya ba dang /
gso sbyong bca' bar gsol /
cang mi gsung bas gnang ngo / /
dge slong rnams la /
deng phyin chad 'dug pa dang /
bya ba dang /
gso sbyong bya bar gnang ngo / /
'dug pa dang /
bya ba dang /
gso sbyong ji lta bu ma shes nas gsol bas /
'dug pa ni rnal 'byor te /
lus 'di la rkang mthil yan chad skra man chad la mi gtsang ba'i rdzas so drug gis gang bar rtogs shig ces rnal 'byor bsgom par gsungs pa dang /
dge slong dag sbyong yul du zhugs pa na'ang rnal 'byor bsgoms pas /
rta la sogs pa dang 'phrad nas 'gyel zhing bub pas /
ma dad pa dag gis /
ma mthong ngam ci zhes co 'dri ba dang /
rnal 'byor sgom mo zer ba de gsol bas /
spyod yul sogs /
sgo khang du bsgoms pas gnyid yur nas /
khyed 'du bar nyal ba'i brtul zhugs can yin nam zer ba de gsol bas /
sgo khang du mi bsgom mo / /
khyams su bsgoms pas nyes dmigs de byung nas /
der yang ma yin no / /
gnas khang du bsgoms pas /
bsam gtan gyi tsher ma ni sgra yin pas ting nge 'dzin ma thob pa dang /
der yang mi bsgom mo / /
dgon par song ste bsgoms pas chom rkun dang gcan gzan gyis gnod nas /
der yang mi bsgom mo / /
grong dang nye bar bsgoms bsam dad pa dag gis /
khyed shi'am ci /
phyogs der gseg ma dang re ldes bskor bar bya'o / /
de ltar byas pas| ci 'di rgyal po'i ga gon nam /
la phug gi r+wa ba yin zer ba dang /
rtsig pa dang /
'obs kyis skor cig /
bskor bas /
ma du lung ga'am /
'obs kyi ra ba yin zer ba gsol bas /
spong khang brtsig par bya'o / /
ji lta bu brtsig ma shes nas /
spong khang chung ngu ni gnas khang sogs / /
chen po ni lnga'am sogs / /
de dag rdzang bzhin sgo mi byed nas /
sgo gdod par bya'o / /
sgo glegs mi 'jug nas /
sgo glegs gzhug par bya'o / /
dbye dka' nas /
lag gzungs gdags so / /
yang mig sgra 'khrol nas /
ko ba'i dum bu gzhug go / /
gcad dga' nas /
gnam gzer dang 'khor gtan gzhug go / /
@# / /
mun nag nas /
skar khung gdod do / /
dmas nas gcan gzan dang chom rkun byung /
mthos nas mi gsal te /
gong du sogs / /
khwa dang mchil ba dang phug ron dag 'jug nas /
dra ba dang /
sbrang bu tre ma bu ga dang tre la ta ka 'jug nas /
sgo glegs dang /
rlung gis 'byed nas /
'phreng gtan dang /
gcang dka' nas /
gnam gzer dang 'khor gtan dang /
dbye dka' nas /
dbyu gu skams kha nye bar gzhag go /
spong ba mngas pas ma shong nas /
mi shong na sogs / /
'dzeg dka' nas /
'dzeg pa'i phyir sogs / /
lhung nas /
mi lhung sogs / /
de 'khrul nas| mi 'gul sogs / /
'on kyang ma shong nas /
phyi rol sogs / /
de dag gis sgo sprod byas pas phan tshun snang nas /
sgo'i thad kar nas /
phug kyang ngo'i bar ro / /
de dag de na yur nas /
snam bu'am ras dbyangs nas nyal bar bya zhing /
'di la 'gyod par mi bya'o / /
de stan med nas /
'dug pa'i ched du sa'i stegs bu bya'o / /
mkhrad nas /
khre'u bya'o / /
khre'u ci 'dra mi shes nas /
de ni sogs / /
khri'u de thags mas gla bar bya la /
thags ma mi shes nas /
thags ma sogs / /
de mkhrang nas /
stan sogs / /
stan gyi tshad mi shes nas /
srid du khrub bzhib /
zheng du khru gnyis ba nyis bltab tu byas te drub ces pa /
de'i khor sogs / /
nang du gang brdzang ma shes nas /
arka sogs / /
de rnams phyogs gcig tu 'phungs nas /
don ji lta ba sogs / /
der 'khod pan gnyid yur nas /
gnyid bro na sogs / /
ji ltar bya ma shes nas /
skud pas btags te rna ba la gdags so / /
'on kyang yur nas /
dbyu gus sogs / /
smyig ma'i bcad 'phro lta bus btsugs nas rma byung te /
bre'i bcad 'phro lta bur bya'o / /
'on kyang gnad nas /
gnad par mi 'gyur sogs / /
'on kyang yur nas /
pho long 'phang bar bya'o / /
mun khang du 'phangs pas 'khyams nas /
yang phyir sogs / /
'on kyang yur nas /
mdun du sogs / /
'on kyang yur nas /
rkang pa dbyung ste / /
yang yur nas /
ya gcig kyang ngo / /
'on kyang yur nas /
langs nas bcag par bya'o / /
'chag pa na 'thoms nas /
phreng thag la 'ju'o / /
lag pas chad rgyud byed nas /
spu gu bskon la /
de la btags pa'i srad bu la 'ju / /
mchil lham dang bcas pas 'chag pas sgra byung nas /
mchil lham sogs / /
rdul gyis rkang pa ma rung nas /
rkang pa gnyis sogs / /
spar thang snum par gyur nas /
ngas spong ba ba'i kun du spyod pa'i chos bca' bar bya ste /
spong ba bas sogs / /
de dag de nas song zhing yang phyis 'ongs nas /
spong ba pa'i phyir sogs / /
spong ba pa'i zhal ta byed pa'i kun spyod kyi chos bca' bar bya ste /
de'i bya ba sogs nas /
@# / /
gzhag par bya'o'i bar ro / /
de dag re re'i gan du song ste 'bod nas /
re re nas mi 'bod kyi /
bsdu ba'i phyir sogso / /
des gaN DI rgya cher brdungs pa dang /
grod mi rnams choms rkun pa 'ongs so snyam nas go cha bgos te lhags pa dang /
chom rkun pa ma mchis sam /
min te spong ba la hron byed do / /
rnam 'cho la tron byed kyi /
'di na spong ba ga la mchis zer ba de gsol bas / /
gaN DI rgya cher mi brdung gi /
gaN DI ni lnga ste /
dge 'dun nas /
chog pa'i bar ro / /
dge slong rnams ston mo'i dus la snga phyir 'dug pas /
gzhan zas zos te song ba dang /
gzhan gdod 'ong bas /
la las thob /
la las ma thob bas brel nas gsol bas /
rim pa bzhin 'dug cig /
mang po 'dus pas ca cor gyur nas /
dus ma shes pas /
dus brjod par bya'o zhes gsungs pa dang /
de dag nyid dus la bab bo / /
dus la bab po zhes brjod pa dang /
ston pas /
gaN DI rdungs shig /
brdungs pas gzhan la gsal bar ma gyur nas /
sngar gaN DI chud du rdungs la /
phyis gaN DI chen mo rdungs shig ces pa /
zan gyi phyir sogs / /
dge slong rnams kyis gaN DI'i rjes la gaN DE brdungs bas /
nad pa dang las la gtogs pa rnams la gnod nas /
nad bas zas mnos zin /
las byed pas zos zin pa'i rjes na brdungs zhes pa /
bar du bcad de'o sogs / /
de ltar byas kyang nyin mo gnas par song ba rnams kyis mthos nas / /
'dus pa chen po'i tshe nas / /
brdung ba'i bar ro / /
de dag dus rting la thug nas ci bder byed nas /
de ltar mi bya yi /
khrus byed pa la sogs pa'i long yod pan ci bder bya'o / /
de dag de kho na bzhin du ci bder byed nas /
de ltar mi bya yi /
bya ba 'grub sogs / /
ha cang mang nyung du 'don nas /
de lta mi bya yi /
de ran par ro / /
yon bshad pa mi byed nas /
yon bshad do / /
sus bshad mi shes nas /
gnas brtan gyis so / /
mang nyung du bshad nas /
de ltar mi bya yi /
ran par ro / /
zhal ta ba mjug tu 'dug cing sngar 'gro nas /
spong ba pa sogs / /
gal te rkyen de lta bu byung na phyogs dben bar lde mig sbas la phyogs che ge mor lde mig sogs / /
bya ba gang zhe na /
gsol ba dang /
gsol gnyis dang /
gsol bzhi'i las so / /
gso sbyong gang zhe na /
so so thar ba'i mdo 'don ba ste /
zla ba phyed phyed cing so so thar pa'i mdo gdon par bya'o zhes gsungs pas /
dge slong rnams gnas khang du 'du ba na mi shong /
khyams su 'dus pas kyang ma shong nas /
gso sbyong gi gnas la blo 'thun bar bya'o / /
gang la blo 'thun bya ba ma shes nas zhus pas /
gnas thams cad sogs so / /
gso sbyong gi gnas su blo 'thun byas pa der dgag dbye la sogs pa'i las gzhan sogs so / /
ston pa 'od ma'i tshal na'o / /
tshe dang @# / /
ldan pa kapita rgyal po'i khab bde can ma'i phug na gso sbyong gcig pa'i gnas kyi sdom pas gnas so / /
gso sbyong gi tshe dge slong rnams ka pi ta la sdod pa na /
de de ring gso sbyong yin na 'gro'am mi 'gro snyam pa dang /
de'i rtog pa ston pas mkhyen nas /
skad cig gis der byon te /
rtog pa 'di lta bu ma byung ngam /
byung ngo / /
khyod gso sbyong la mi 'gro na gzhan su 'gro gsung nas /
de khrid de gso sbyong gi gnas su byon nas /
gdan bshams pa la bzhugs te /
dge slong dag gso sbyong gcig pa'i gnas kyi sdom pa'i mtshams chen pos gcad par gnang ngo zhes pa /
mtshams sogs so / /
ji ltar gcang mi shes nas /
dpag tshad sogs nas /
las bya'o'i bar ro / /
dge slong rnams chos gos gsum thogs te nyin mo spyod du 'dod pa na skyo bar gyur pa gsol bas /
mtshams chen po der gnang ba nas| de bya'o'i bar ro / /
dge slong rnams bzhi tshogs dang /
lnga tshogs dang /
bcu tshogs kyi las bya ba byung nas /
dge 'dun thams cad sdud pas dge phyogs nyams pa de gsol bas /
mtshams bu chung gcad cing thams cad kyi sogs / /
mtshams po che ma bkrol bar mtshams bu chung mi 'chags pas snga ma sogs / /
mtshams snga ma ma bkrol bar phyi ma gcang du rung ngam /
mi rung ngo / /
des sngar gyi mtshams sogs / /
nye bar 'khor gyis /
las gcig gis mtshams kyi sgo nang dang /
slad rol dang bcas pa bskyud ba dang /
bskyed par rung ngam /
rung ngo zhes pa tshig gcig gis sogs / /
btsun pa| mtshams bskum pa'i gnas kyi mtshams gang lags /
rtsig pas bskor na rtsig pa /
ma bskor na wa kha nas sogs / /
grong gi mtshams gang lags /
grong la ni sogs / /
grong ma mchis pa'i dgon pa'i mtshams gang lags /
dgon pa la ni sogs / /
las brgya rtsa gcig gi nang nas /
du 'dun pa dang bcas par gyur /
mtshams bcad pa ma gtogs pa thams cad do zhes pa /
'dun pa nas /
mi 'grub po'i bar ro / /
nye bar 'khor gyis /
bslab pa byin pa la stsal du rung ngam /
mi rung ste /
chos nyid la reg na rung ngo / /
blang du rung ngam /
bslab pa byin zhes pa nas /
mi rung ngo'i bar ro / /
mnyan yod du dge slong bya ma skyes smyo nas /
sgren mor de dang der 'khyam pas /
gso sbyong gi gnas su res 'ong res mi'ong /
dge 'dun gyi bya ba la res 'ong res mi 'ong bas /
dge slong rnams bdag cag 'thun par ma gyur zer nas las mi byed pa de gsol bas /
bya ma skyes lta bu la smyon pa'i gnang ba byin cig ces pa /
smyon pa'i sogs / /
mnyan yod du gso sbyong bco lnga ba'i tshe gdan la bzhugs nas /
mtshan mo yol gyis /
gso sbyong gyis shig /
dge slong zhig gis ston pa la /
gnas shig na dge slong @# / /
bro 'tshal ba mchis na /
ji ltar bgyi /
de'i yongs su dag pa long zhig /
ji ltar blang mi shes nas zhus pas /
dag pa 'bul ba'i kun spyod kyi chos bca' bar bya ste /
des bla gos phrag pa gcig tu gzar /
mchil lham phud /
rgan pa'i mthar tsog tsog phur 'dug ste /
yongs su dag pa 'bul ba'i sngags brjod /
dge slong bro 'tshal ba de la yongs su dag pa blangs nas ji ltar bgyi /
rang nyid dag par bya ba'i phyir yongs su dag pa phul na 'dun pa blang bar bya'o / /
de gnyis ji ltar bya ma shes nas /
gcig gis sogs / /
'dun pa dang yongs su dag pa 'bul ba dag gis mi nus na nas /
khris blang bar bya'o'i bar ro / /
'dun pa dang yongs su dag pa len pa'i kun spyod bca' ste /
de blangs nas sogs nas /
brtsam mo'i bar ro / /
de gnyis len pa shi'am /
khyim pa nas gnas par mi bya ba'i bar bcu bzhir khas len na blangs pa'am /
ma blangs kyi /
yang blang bar bya'o zhes pa /
dge 'dun gyis sogs / /
dge 'dun gyi nang du phyin nas shi ba' ma bcu bzhir khas len na blang zhes pa /
phyin na sogs / /
zhus pa med par ston pas /
gzhan gyis sogs nas /
mi bya'o / /
sbyar ba mang bo'i 'a? dris dang po la brgyad cu rtsa gcig /
gnyis pa la bdun cu rtsa gnyis /
gsum pa la sum cu so drug /
bzhi pa la drug /
lnga pa la bdun cu rtsa gnyis rnams kyi don bsdus pa /
'phrigs pas zhes pa nas /
de yin no'i bar ro / /
gso sbyong bya'o zhes gsungs na /
de gang yin ma shes nas /
dge slong dag| ngas so so thar pa'i mdo 'don pa gang yin pa de yin no / /
de khyed kyis deng phyin chad zla ba phyed phyed cing gdon par bya'o zhes pa /
gso sbyong nas /
gdon par bya'o'i bar ro / /
ston pas dge 'dun la /
mthong thos dogs gsum gyis dgag dbye bya'o zhes gsungs pa dang /
dge slong rnams dgag dbye byas nas yang gso sbyong byed do / /
kha cig na re /
rnam par dag pa gso sbyong bya ba ji lta bar dgag dbye'ang de lta bur yin par bdag gis mthong ngo / /
kha cig /
gso sbyong yang gzhan la /
dgag dbye'ang gzhan yin no zhes zer ro / /
de gsol bas /
gso sbyong yang gzhan yin la /
dgag dbye'ang gzhan yin mod kyi /
dge slong gis dgag dbye byas nas gso sbyong bya mi dgos so zhes pa /
dgag dbye sogs / /
nye bar 'khor gyis /
so so thar pa'i mdo gdon pa du mchis /
lnga ste /
gsol ba dang nas| ril gyis so'i bar ro / /
gso sbyong de nyid la ltung ba dran na /
dge slong gi mdun du ltung ba phyir bcos nas gso sbyong bya yin /
nga ni gso sbyong gi bar gcad par mi smra'o / /
de bzhin du yid gnyis za na /
sde snod 'dzin @# / /
pa la dris nas phyir bcos te gso sbyong bya yi /
nga ni sogs / /
shes pa sogs / /
gso sbyong de nyid la dge 'dun gyi nang du 'dus nas ltung ba dran na /
byin gyis brlabs nas gso sbyong bya zhes pa ni| 'dug pa nas /
sems kyis so'i bar ro / /
gso sbyong gi tshe gnyug mar gnas pa gcig ma gtogs pa thams cad ltung ba dang bcas par mthong nas /
gal te tshes nas /
mi bya'o'i bar ro / /
gso sbyong gi tshe dge 'dun thams cad kyis ltung ba dran na /
gal te tshes nas /
'dod par bya'o'i bar ro / /
gnas gang na dge slong gcig bu mchis na ji ltar bgyi gsol bas /
bzhi pas sogs nas /
'dug ste'i bar ro / /
gnyis yod na /
lhag ma sogs / /
gsum yod na /
gsum ni 'khod de'o / /
bzhi yod na /
'khod de gso sbyong bya yi /
yongs dag blang bar mi bya'o / /
lnga yod na /
gsol ba dang gso sbyong byas /
yongs dag blang ngo zhes pa /
de bzhin no / /
dge slong mang pos /
dge slong zhig la so sor thar pa snang ngo snyam pa dang /
gso sbyong gi dus la bab pa dang mi snang nas /
btsal bar bya /
rnyed na legs /
ma rnyed na sogs / /
gso sbyong gi tshe slong ma ljongs rgyu ru 'dong 'dong na mkhan slob kyis gang gis kyang gnang bar mi bya'o / /
zhes pa gang nas sogs / /
dge slong mang por dbyar snga mkhas len pa na dge slong zhig la so sor thar pa snang ngo snyam pa dang /
mi snang nas /
btsal bas rnyed na legs /
ma rnyed na dbyar snga mkhas mi blang /
dge slong mang po dbyar snga mkhas len pa na /
dge slong zhig la so sor thar pa snang ngo snyam pa dang /
mi snang nas gsol bas /
gnas par sogs / /
dge slong mang po dbyar phyi mkhas len pa na sngar bzhin gyur nas /
ma rnyed na khas mi blang ngo / /
yang mang pos phyi ma khas blangs te /
sngar bzhin gyur nas gsol bas /
de la'ang sogs /
de bzhi ga la /
gnas dang sogs / /
gnyug mar gnas pas dge slong glo bur du 'ongs pa /
sde snod 'dzin pa la ji ltar bgyi zhes gsol bas /
mdo sde 'dzin pa nas /
go bar bya'o'i bar ro / /
sbyar ba mang po'i 'dres drug pas /
gso sbyong dang dgag dbye sogs nas /
'gro bar mi bya'o'i bar ro / /
sbyar ba mang po'i 'dres gnyis pa dang /
gsum pa dang /
bzhi pas /
phyis 'ongs na nas 'di la'ang ngo'i bar ro / /
phran tshags sogs nas 'byung ba ni /
ge ra'i rgyal pos rgyal po gsal rgyal la ge ra'i khye'u bran bu dang skyong ba gnyis skyes su bskur te /
bran bu ni bza' btung gi cho ga la mkhas / /
skyong ba ni gnas mal gyi cho ga la mkhas so / /
mtha' 'khob pa rnams bskam chags can yin pas /
srang du song ste nya dang sha dang snum khur phrogs te zos pas de dag gis brgyab bo / /
de gnyis kyis rgyal po la /
bdag cag gis nya las sug nya cung zad bgyis pas de @# / /
dag gis ma shi tsam du btsogs so / /
rgyal pos dril bsgrags nas /
sus kyang de gnyis la brdeg par mi bya yi rang nyid kyi rdzas srung shig /
phyis de gnyis srang du song ba na rdzas sbed do / /
dus gcig na /
de gnyis rgyal po'i rkang ba nyed cing 'dug pa na rgyal po bsgul nas bran bus skyong ba la /
lha mnal log gam /
log go /
rgyal pos thos nas 'di gnyis gsang gtam cung zad byed 'dod do snyam nas gnyid log bltar brdzus pa dang /
bran bu na re /
'jig rten pha rol yod dam med /
yod re skan /
skyong bas| 'jig rten na dgra bcom pa yod dam med /
yod re skan /
rgyal po /
'di gnyis las gcig rtag par lta /
gcig ni chad par lta'o snyam mo / /
ko sa lar de gnyis de ltar grags so / /
de de'i tshe mgon med zas sbyin gyis khyu mchog gi tshig rlabs po che /
nga'i khyim du mir gyur nas shin lha rnams gyi nang du skye'o zhes 'khor gyi nang du bsgrags so / /
rgyal pos khyim bdag mgon med zas sbyin 'dir 'ongs pa'i tshe de la khye'u 'di gnyis thabs shig bshams te sbyin no snyam mo / /
yang dus gcig na mgon med zas sbyin rgyal po'i gan du song ba dang /
khye'u zhig gis de'i stan bting ste dus ran pa dang 'ong ngo snyam nas phyir song ba dang /
rgyal pos sgo ba la gsangs te /
zas sbyin gyi khye'u phyir song ba de nang du ma gtong zhig ces bsgo ba dang /
sgo bas de nang du ma gtang ngo / /
khyim bdag stan las langs te phan tshun bltas pa dang /
rgyal pos /
khyim bdag| ci lta /
stan 'tshal ba'i khye'u'o / /
ngas bran bu dang skyong ba gnyis sbyin gyi /
khyer la song zhig| des rgyal po'i ngor khas blangs nas /
ci'i phyir lhas 'di gnyis bdag la byin snyam pa dang /
yang| 'di gnyis sdig pa'i lta ba can yin pas lhas bdag brtag par bzhed do snyam nas /
de gnyis khyim du khrid de mdzod pa la /
'di gnyis ci 'dod pa thams cad byin cig /
srang du song nas skye bo'i tshogs la /
'di gnyis ci len pa de khyed kyis byin la /
rin rtsis shig dang /
ngas nyis 'gyur du sbyin no / /
de gnyis kyis mdzod pa'i lag nas ci bslangs pa thams cad thob pa dang mgu nas /
kho bo cag gis gang bslangs pa thams cad khyod kyis byin na /
khyod la sus bsgo /
bdag la khyim bdag gis bsgo'o / /
de gnyis kyis bsams pa /
khyim bdag ni bdag cag gis pha ma dang 'dra ste /
gang bslangs pa de thob bo snyam mo / /
de gnyis srang du song ba na skye bo'i tshogs kyis /
nged las khyer cig /
de gnyis kyis smras pa /
khyed sngon nged mthong na snod du sbed na /
da ster ba ci yin /
nged la khyim bdag gis rin nyis 'gyur du ster ro / /
de gnyis kyis bsam pa /
khyim bdag ni bdag cag la shin tu phan 'dogs so snyam nas de'i gan du song ste /
bdag cag la las @# / /
dpog tu gsol /
sdod dang /
las kyang yod do / /
dus gcig na khyim bdag gis de gnyis khrid nas rgyal byed tshal 'phyag tu song ba dang /
bya ba cung zad byung nas de gnyis la /
nga la bya ba cung zad byung gis /
khyed gnyis kyis rgyal byed tshal phyogs la shog cig /
de gnyis kyis phyags pa dang /
ston pas phyag dar mi zad par byin gyis brlabs so / /
de gnyis jo bo la snying nye bas /
skyo bzhin du ma btang ngo / /
ston pas kun dga' bo la /
de gnyis la lhung bzed kyi lhag ma zhog cig /
des bzhag go /
phyag dar bor bas zad ma shes nas nam sos so / /
ston pas /
kun dga' bo| de gnyis drung du snyol cig dge slong rnams la / /
de gnyis lta ba dang bral ba'i phyir rdzu 'phrul ston cig ces gsungs nas /
thun dang po la rdzu 'phrul bstan pas de gnyis na re /
'phags pa kun dga' bo| 'di ci lags /
dgra bcom pa rdzu 'phrul gyis rtse ba yin no / /
dgra bcom pa mchis sam /
mngon sum du mthong na the tshom ci za /
'jig rten na dgra bcom pa med do snyam pa'i lta ba dang bral /
de nas ston pas gung thun la /
brgya byin dang tshangs bdag 'ongs kyang bla snyam du 'jig rten pa'i thugs bskyed pa dang /
de dag 'ongs pa'i mthus snang ba rgya chen po byung ba dang /
'di ci lags /
brgya byin dang tshangs pa la sogs pa ston pa'i spyan sngar lhags pa yin no / /
'jig rten pha rol yod dam /
mngon sum du mi snang ngam byas pas yid ches te /
ston pa'i spyan sngar song nas /
chos bstan pas bden pa mthong /
tshur shog gis bsnyen rdzogs byas nas /
bsgoms pas dgra bcom pa thob /
ston pas de gnyis rab tu byung ba'i tshe rgyal po gsal rgyal ston pas sdig lta can de gnyis rab tu byung ba ma legs so snyam nas ma dad pa dang /
nyan thos ri rab dang 'dra ba la rgyal po ma dad kyis /
de dag gi yon tan brjod do snyam nas /
ston pa dge 'dun dang bcas pa khyim bdag gi sang gdugs tshod la spyan drangs pa dang /
kun dga' bo| song la /
bran bu dang skyong ba gnyis la /
khyim bdag gis gdugs tshod sbyar ba'i tshe khyed gnyis kyis chu brims shig ces bsgo zhig /
des bsgo ba dang /
bka' bzhin 'tshal /
ston pa bdag cag gis yon tan brjod par mdzad bzhed de /
ston pa'i dgongs pa rdzogs par bya'o snyam mo| |sang dge 'dun rnams 'khod pa'i tshe /
khyim bdag gis rgyal po 'khor bcas kyang bos nas gdan la 'dug go /
de nas bran bus rgan pa'i mtha' logs su 'dug ste /
gzhon pa'i mthar phyin nas 'bo ba'i chu'i rgyun byin gyis brlabs /
skyong bas kyang rgan pa'i mthar phyin nas 'bo bas chu rgyun byin gyis brlabs pa dang /
rgyal pos mthong nas /
ston pas spyan sngar rdzu 'phrul ston pa'i dge slong su yin snyam pa dang /
@# / /
de gnyis yin par shes nas ya mtshan skyes te /
lag pa brkyangs nas /
e ma sangs rgyas /
'di lta bu'i sdi lta can yang yon tan thob po zer ro / /
dge slong rnams kyis zhus pa /
'di gnyis kyis las ci bgyis nas /
mtha' 'khob tu skyes shing rtag chad kyi lta ba can du gyur /
rab tu byung nas dgra bcom pa thob lags /
'di gnyis sangs rgyas 'od srung gi bstan pa la rab tu byung nas mtha' 'khob tu song ste| gdams ngag med par bsgoms pas ma rtogs par rtogs so snyam pa'i 'du shes thob bo / /
'chi ba'i tshe log lta skyes nas /
'od srung gis bslus te /
bdag cag la'ang dgra bcom pa med na /
gzhan la yod re skan zer ro / /
log lta de'i rnam smin gyis ngan song du skyes nas /
lo mang por mtha' 'khob tu skyes so / /
de'i dus klog cing kha ton byas pas dgra bcom pa thob bo / /
gdams ngag med par bsgoms pa la nyes dmigs 'di dang /
gzhan yang yod pas /
gdams ngag med par bsgom par mi bya'o / /
ston pa mnyan yod na'o / /
chu klung yid 'ong ldan gyi 'gram na /
dge slong dag gis sdos bu dang pho long gi sbyor ba'i dgra bcom thob pa'i tshe ston pas /
dge slong rnams kyis 'di bzhin du sbyor ba byas te nan tan byos shig ces pa /
sdos bu dang sogs / /
ma mo las /
lus dang sogs /
nyal ba'i ldan pa min par sog so / /
shA ri'i bus mu stegs can gyi 'dug gnas pa rnams gdul ba'i phyir nyin rangs chos bshad /
zas chad pas ro rgyab na nas gsol bas /
ro rgyab sogs / /
'chag pa'i bya ba ni /
dbang po rnams nas /
bcag par bya'o'i bar ro / /
'chags pa'i bya ba ni /
kha ton pa'i nas /
bya'o'i bar ro / /
khyim pa dad pa can gyis dge slong la /
chos stan du gsol /
ston pa la zhus shig /
ston pa nyag gcig lags pas /
lha'am /
klu'am /
gnod sbyin nam /
dri za'am /
mi la chos ston sus 'tshal /
khyod kyis ston cig /
ma gnang ngo / /
gsol bas /
dge slong gis sogs / /
'greng ste chos bstan pas skye bo'i tshogs kyis yongs su bskor nas /
dad pa can rnams /
skyes 'bul ba dag 'ongs sam ci /
de gsol bas /
'dug ste'o / /
de dag rang gi stan thogs te 'dod pa na /
ma dad pa dag /
rol mo ba ltar 'dong ngam ci zer ba gsol bas /
gnas kyi dge 'dun gyi stan nye bar gzhag go /
mgon med zas sbyin gyis de thos nas khri lnga brgya phul ba dang /
dge slong thams cad chos ston pas ca cor gyur pa de gsol bas /
gcig gis bstan par bya'o / /
gang gis bstan pa ma shes nas /
gnas brtan nas gsar bu'i bar gang rung gis so / /
sprul pa rab tu byung ba'i skabs su /
ma gsol bar chos bstan par mi bya'o / /
de'i ngor mgron du 'bod pa la ltung ba med do / /
gnyis lhan cig tu 'khor gcig la 'chad pa de gsol ba'i /
gnyis @# / /
kyis gcig tu ma bshad cig /
de dag 'khor du phye nas 'chad pas /
gras ma 'chad cig /
'khor gnyis cig car 'chad pa dang /
gra phyed kyis mi bya'o / /
gsar bus mtha' zhig tu chos bstan pas /
rgan pa'i mtha' mi brjid nas gsol bas /
rgan pa'i mthar bstan to / /
gnas brtan mi brjod nas /
gal te mang ba sogs so / /
der yang chos ston pa mi brjid nas /
seng ge'i khri la'o / /
mchil ma 'dong nas yid du mi 'ong bar gyur te /
mchil ma sogs /
sbrang bu 'du nas /
der bcal sogs /
ci blug mi shes nas /
bye ma sogs / /
dri nga nas /
dus dus su sogs / /
tshe brgyad dang sogs sngar bshad zin to / /
chos smra ba med nas gsol bas /
dran par gyis shig /
de'ang med nas /
rim gyis tshigs bcad dbyang dang sbyar te'o / /
yang na rang gis smra /
yang na gzhan la chol zhig /
de rnams kyis rgan rim gyis bskos pas /
zhar ba dang /
sgur po sogs kyis bshad pas mu stegs pa rnams ngor 'phya ba de gsol bas /
nus pa yod na /
rim bzhin du ma bsko bar /
nus pa yod pa skos shig /
chos nyan pa'i gral tshar gcig tu ring por byas pas tha mas ma thos nas /
gnas mal gnyis su bshams pa'i khyams su sogs / /
chos nyan par bya'o zhes bstan pa dang /
bla gab med pa na nyi mas tsha nas gsol bas /
bla gab med pa sogs / /
rlung dang char byung nas| gnas mal bor te song ba dang chud zos nas gsol ba'i /
rlung dang sogs / /
bla re brtul te /
chos mi bshad nas /
khyams sam /
bla gab yod par chos bshad par bya yi /
der sogs / /
'dug pa'i gnas brtan gyi bya ba ni /
dar gnas brtan nas /
bzod par bya'o'i bar ro / /
chos 'chad pa'i 'khor deng cing 'dong bas /
ston pas sogs /
chos 'chad pa'i bya ba ni /
rjes nas /
dga' bar byed pas so'i bar ro / /
rgyal po'i khab na tshes bcu bzhi sogs la mu stegs rnams tshogs nas chos smra ba la skye bo mang po 'du zhing rnyed pa 'phel bas /
gzugs can snying pos ston pa la /
mu stegs rnams 'di ltar bgyid na /
dge slong la ci gnang /
ston pas gnang nas /
tshes brgyad sogs la chos ston cig /
gsungs pas /
de dag tha mal pa'i tshig tu brjod pas mgo nas /
dbyangs kyis chos smra bar bya'o / /
de dag ji ltar 'dug pa bzhin smras bas ma go nas /
stan mthon po la 'dug la chos shod cig /
mdo sde z+b+s+dus nas smras pas the tshom du gyur nas /
langs nas sogs / /
mdo sde las gsungs pa bzhin du gzhung 'cha' bar 'dod nas dang /
de dag mdo sde'i mtha' ma rung bar mi 'gyur ram snyam nas gsol bas /
mdo sde'i don nyi tshe btus la skabs skabs su gtam rgyud du'ang bya /
gsungs pa gzhung bzhin du'ang bya ste /
don dang tshig tu sbrel bas don rnams go @# / /
bar gyis shig ces pa /
don bsdus te nas /
yang ngo'i bar ro / /
khyim pa rnams dge slong gi gan du 'ongs nas /
de ring tshes grangs du zhes dris pa dang /
mi shes so / /
mu stags pas kyang skar ma dang /
tshes grangs dang /
nyi ma dang /
yud tsam shes na /
khyed kyis de cam yang mi shes sam /
de gsol bas tshes grangs bgrang ngo / /
thams cad kyis bgrangs pas /
gnas brtan dang khang skyong gis grongs shig /
de gnyis kyis ma dran nas /
'jim pa'i ril bu bco lnga srad bu la rgyus la /
nyin re zhing dran par gyis shig /
srad bu la mchongs te 'chol bar gyur nas gsol bas /
dge 'dun gyis sogs /
thams cad kyis bgrangs pas dran pa yengs nas /
gnas brtan gyis grongs shig /
khyim pa rnams 'ongs nas /
de ring tshes grangs du /
gnas brtan dang khang skyong gis so / /
ci| de dag grangs kyi mdzod pa yin nam| khyed la dris na gzhan la gtong zer ba de gsol bas /
dge skos kyis sogs / /
zla phyed ngos ma bzung bas /
khyed kyis zla phyed gzung ba'ang mi shes te /
de ma bzung bas yar dang mar gyi byed pa'i ltar shes zar ba de gsol bas /
bye brag sogs / /
gtsug lag khang gi bdag po'i ming mi rjod nas /
gtsug lag nas /
mdzad du gsol lo'i bar ro / /
de bzhin du sbyin byed ngang /
sbyin bdag dang /
rkyen du rgyur pa'i sems can gzhan gyi'ang ming nas brjod par gsung so / /
dge slong thams cad kyis kyang tshig thams cad kyi rjes la tshigs su bcad pa re re lhogs shig /
khyim pas /
de ring tshes du /
bco lnga'o / /
'jig rten pa thams cad de ring bcu bzhir byed na /
khyed cag bco lngar byed /
khyed zhag zlums par mi byed dam /
mi byed do / /
de gsol bas /
zhag zlums bar gyis shig /
zla ba phyed phyed cing zhag bzlums par byas pas /
de ring bcu bzhi'o / /
gzhan bco lngar byed na /
khyed zla ba phyed cing zhag zlums par byed dam /
byed do / /
gsol bas /
nyin zhag nas /
nyid la'o'i bar ro / /
khyim pa rnams lhag nas /
zla ba 'di gang /
dbyar zla tha chung ngo / /
gzhan rnams thams cad dbyar zla 'bring bor byed na /
ci'i phyir tha chung /
bshol ma bor ram /
ma bor ro / /
gsol bas /
bor cig /
lo re bzhin bor bas /
zla ba 'di gang /
dbyar zla 'bring po'o / /
gzhan gyi tha chung na /
lo re bzhin bshol 'bor ram /
'bor ro / /
gsol bas /
de dag 'phya ba yus kyis /
lo drug drug cing bshol por cig /
drug lnga sum cu ste /
zhag dang zla ba phyed po dang lor bsgres na mnyam pas mu stegs can gyis glags mi rnyed do / /
de ltar byas pa dang /
rgyal po'i lugs kyis gsum nas 'dor bas blon po rnams 'phya ba gsol pas /
zla ba bshol sogs / /
skar ma mi mthun par rgyu ste /
dge slong dag de ltar mi sbyor pa dang /
skar rtsis @# / /
la mkhas pa rnams 'phya nas /
gsol pas /
rgyu skar ni sogs so / /
drug sde rnams ljongs rgyu zhing /
ri brags kyi gtsug lag khang zhig tu phyin pa dang /
de na gnas pa'i dge slong nyin mo spyod pa'i phyir dong ste /
gtsug lag khang de stong par mthong nas /
stong pa 'dir bdag cag gis ji ltar bya /
mtshams bcad kyi /
tshur shog zer nas mtshams bcad pa dang /
dge slong snga na gnas pa gnyis lhags pa la drug sdes / /
ngal gsos shig smras pas /
khyed blo bur du lhags pa /
nged sngon la 'ongs pa yin pas khyed la ngal gsos shig zer bar rigs so / /
drug sdes /
tshe dang ldan pa| bdag cag gis kyang mtshams bcad do / /
dge slong rnams /
snga ma btsan nam /
phyi ma btsan zer ba de gsol bas /
ma brtags nas /
mi bya'o'i ngar ro / /
du zhig gis mtshams 'jig par 'gyur /
dge slong thams cad kyis bor te song ba dang /
mtshan gyur pa dang /
babs pa dang /
shi ba dang /
gsol ba dang lngas so zhes pa /
de med pa sogs / /
mtshams la mtshams kyis bskor du rung ngam /
mtshams su nas /
rung ngo'i bar ro / /
mtshams la mtshams kyis gzhig tu mi rung ngo / /
shing gcig la gnyis kyis bkum du rung ngam /
bzhi'ang rung ste /
shing nyid ni bcal bar byos shig ces pa /
shing ljon pa sogs / /
mi bskyed pa'i mtshams bskyed du rung ngam /
mi rung ste /
dkyil 'khor pa sogs gsum mo / /
rdzu 'phrul lam sgyu mas mtshams gcad du rung ngam /
mi rung zhes pa /
'di la nas /
ma yin no'i bar ro / /
zla ba sogs kyi 'od kyis mtshams gcad du rung ngam /
mi rung ste /
zla ba sogs /
chu rlabs kyis gcad du rung ngam /
mi rung ste /
mi brtan pa'i phyir ro / /
chu klung 'bab pa'i pha rol tu mtshams gcad du rung ngam /
mi rung zhes pa /
bar du sogs /
zam pa brtan po yod na rung zhes pa /
gal te sogs / /
zam pa chad na ji tsam gyis mi 'jig /
re zhig sogs / /
bar snang gi bya ba ni /
bar snang thams cad nas mtshams gcig pa ma yin pa la sogs pa ni /
nam mkha' sogs / /
mtshams chen po'i tshad ci lags /
dbus nas sogs / /
'og gi mtshams gang lags /
ji tsam chu la thug par ro / /
dpag tshad phyed dang gsum las 'das nas tshur thug na mtshams zhes bgyi'am /
ma yin no / /
steng gi mtshams gang lags /
shing ngam rtsig pa'i mtshams la thug gi bar du'o / /
ri'i mtshams gang lags /
ji tsam chus bskor ba la thug gi bar du'o zhes pa /
'og dang sogs / /
mchod rten sogs ma mo las so / /
sa gzhi'i mtshams sogs zhu ba las so / /
mtshams kyi phyi rol nas dgag dbye len na nyes byas su 'gyur la /
nang nas blangs pa la bar chad kyi dbang gis phyi nas 'ongs pa la nyes pa med @# / /
ces pa /
mtshams kyi sogs / /
nad pa dang /
bar chad brgyad dang /
dbang med na gso sbyong dbul gyi /
gzhan la nyes byas so zhes pa /
na ba ngang sogs /
mtshams kyi nang nas blangs pas srog dang tshangs spyod kyi bar chad kyi dbang gis /
mtshams kyi sogs /
mnyan yod du drug sde mtshams kyi phyi rol tu song nas /
de dag chas pa dang dge 'dun gyi bya ba zhig byung ste drug sdes de dag la 'dun pa blangs so / /
gsol bas /
mtshams kyi phyi rol tu song ba la 'dun pa blangs par mi bya'o / /
drug sde rnams mtshams kyi phyi rol na gnas bzhin du gcig la gcig 'dun pa 'bul lo / /
de gsol bas /
gcig la gcig 'dun pa mi dbul lo / /
gso sbyong gi tshe drug sde mtshams kyi phyi rol na gnas bzhin du 'dun pa dang yongs su dag pa 'bul ba de gsol bas /
de ltar mi bya'o / /
dge slong kha cig mtshams kyi phyi rol tu songs pa la /
drug sdes 'dun pa dang yongs su dag pa blangs so / /
gsol bas /
phyi rol du song ba la 'dun pa dang yongs su dag pa blangs par mi bya'o / /
phyi rol na gnas pas kyang de nyid dbul bar mi bya'o / /
drug sdes mtshams kyi phyi rol na gnas bzhin du gcig la gcig 'dun pa 'bul ba de gsol bas /
de ltar mi bya'o / /
dgag dbye bya'o zhes gsungs pa dang /
drug sde phyi rol na gnas bzhin du dgag dbye la 'dun pa dang yongs dag phul ba la'ang snga ma bzhin no / /
bram ze zhig rgyal byed tshal du song ste /
'di nad dge slong du gnas /
mi shes so / /
gsal rgyal gyis khrom gyi ru ba'i grangs kyang shes na /
khyed kyis dge slong mi shes pa lha zer nas song ngo / /
de gsol bas /
dge slong bgrang bar bya'o / /
dge slong dag gis gcig gnyis zhes bgrangs pas brjed nas /
de ltar mi bya'o / /
mdzub mo btsugs te bgrangs pas kyang brjed nas /
tshul shing brims te bgrang bar bya'o / /
bgrangs te 'di rnyed do zhes brjod par bya'o / /
nam bgrang ma shes nas zhus pas /
dbyar nye bar gtod pa'i tshe bgrang ngo zhes pa /
dge sos kyis sogs / /
ston pas zla ba phyed phyed cing so so thar pa'i mdo gdon to zhes gsungs pa dang /
sus gdon ma shes nas zhus pas /
gnas brtan gyis so / /
gtsug lag khang gzhan zhig na gnas brtan cig 'dug pas 'don ma nus nas| gnas brtan| gso sbyong nye bar gnas na /
ci| mi sems par 'dug gam /
kho bos mi nus na ji ltar bya /
gsol bas /
ma nus na gnyis pas so /
gtsug lag lang gzhan zhig na gnyis pas kyang ma nus nas /
gsol bas /
gsum pas so / /
gzhan zhig tu gsum pas kyang ma nus nas /
gsol bas /
res su bklags te gdon to / /
res su bklags pa dang /
kha cig gis nus /
kha cig gis ma nus nas /
@# / /
mi nus pa des /
bdag gis mi nus na ji ltar bya /
gsol bas /
nus ba la gzhol bar bya'o / /
bcol ba'i mang tu gnas /
gsol bas /
nus pa de kho na la rtag tu gzhol bar bya'o| |de ltar gsungs pa dang /
gtsug lag khang gzhan zhig na /
so so thar pa ril thon pa 'ga' yang med par gnas brtan gyis pham pa'i chos bzhi bton nas lhag ma mthon te gso sbyong bzhag go /
gsol bas /
gzhag par mi bya yi /
gang gis thon pa des gdon par bya ste /
gnas brtan gyis pham pa'i chos bzhi /
gzhan gyis lhag ma bcu gsum /
de bzhin du gzhan gyis rtsod pa zhi byed kyi chos bdun te| de ltar gso sbyong gi bar chad du mi 'gyur bar bya'o zhes pa /
dum bu nas /
'grub bo'i bar ro / /
dge slong dag 'gron po mang po dang lhan cig ljongs rgyur song ba nag so sbyong la bab nas gsing ma zhig mthong ste| gsing ma'i phyogs pha gir gso sbyong bya'o / /
byas pa dang /
'gron po song nas dge slong choms rkun pas bcom mo / /
mnyan yon du phyin pa dang /
bde par 'ongs sam sogs 'dra /
gnas mdzes pa sogs / /
grong dang nye 'khor du gso sbyong gyis shig ces gsungs pa dang /
dge slong phyed grong du zhugs /
phyed phyi rol du gnas te dge slong ma 'dus nas /
gso sbyong ma byas pa de gsol bas /
grong na gnas pas kyang grong du gyis la /
gso sbyong la ma sdod cig /
dge slong dag tshong ba mang po dang lhan cig lam du zhugs pa dang /
tshong pa la /
bdag cag gso sbyong byed kyi bar du skad cig sdod cig /
des /
'di na rkun pos 'jigs kyis /
phyi bzhin sbyon cig /
der sdod grang sdod grang snyam ste phyi bzhin 'brang zhing 'ongs pa dang nam langs so / /
gsol bas /
gso sbyong ma byas par ma 'gro /
yang na 'gron pa sogs / /
dge slong dag gis 'gro bzhin du gso sbyong byed pa da ng /
tshong pa dag bdag cag rkun pos 'jigs te cang mi smra bar 'gro na /
khyed ci ste ca co byed /
de gsol bas /
sgra mi 'dod sogs / /
gso sbyong mdor bsdus pa dang tshong bas 'phyas pas /
gos byin gyis brlab pa dang /
gos bsdo ba dang /
gso sbyong dang /
tshul nas de byung ba bzhi ni sems bskyed pa tsam gyis byin gyis brlabs pas 'grub bo / /
rgyal po'i khab tu gzugs can snying po kun dga' bo can song ste /
seng ge'i stan bshams pa 'di ci /
deng chos sgrog pa yin nam /
rgyal po| dge slong gis mtshungs par bzung ba lags kyis /
khyim pa'i ni ma legs so zhes smras pa dang /
rgyal po song ngo / /
ston pas /
rgyal po ci'i phyir tshes mi nyan par song /
de gsol bas /
khyod kyis nyes so / /
gzugs can snying pos so so thar pa thos na sngon las kyang dga' bar 'gyur te /
dga' nas dga' ba'i @# / /
dbang gis bya ba byed du gdon mi za'o / /
de bas na skyes bu dam pa dad pa de dag la thos par gyis shig /
gzhan yang rab tu byug lam dad pa dang /
dbul la dad pa de dag la'ang thos par gyis shig ces pa /
dad pa can dang sogs /
dge slong dag ljongs rgyur song ba dang rkun pos zin nas /
gsad par brtsams pa dang /
ci'i phyir gsad /
khyed la rgyal po sogs dad pas /
khyed kyis de dag la smras na nged la gnod par 'gyur ro / /
de na dge slong gzhon nu zhig rdzun smras pa'i ltung ba byung ste /
bdag bshags pa'i bar du bsdad par ci gnang /
gnas 'di nyid du shogs shig /
des dge slong gi mdun du bshags pa byas bas rkun pos thos te /
khyed rdzun mi smra 'am /
mi smra'o / /
de dag dad de /
'o na dengs la /
su la'ang ma smra zhig /
nad med cig /
byas nas gtsug lag khang du song ba dang the tshom skyes nas /
gsol bas| rkun po'i drung du bshags pa ni legs par bshags pa yin gyis /
the tshom ma byed cig /
yang dge slong zhig ljongs rgyur song ba dang /
rkun pos bzung ste /
gsad do zhes smras pa dang /
ci phyir gsad khyed la rgyal po sogs dad pas /
de dag la bshad na nged la gnod do / /
thong zhig dang su la'ang mi smra'o / /
'o na khyed tshes bco lnga'i dus na 'don pa zhig 'dug pa de nged la rgyas par smra na gtang ngo / /
de nas dge slong zhig gzhung kha ton du lobs ba zhig yod pa des bton to / /
de dad nas /
khyed kyis de thams cad bzung ste srung ngam /
de ston pa'i bka' yin na /
ci'i phyir mi srung /
de rnams dad nas /
bzhud la /
su la'ang ma gsung zhig /
nad med cig /
su'ang mi smra'o / /
gtsug lag khang du phyin pa dang /
'gyod pas /
gsol bas /
rkun pa'i drung du kha ton bklogs pa ni legs par bklags pa yin gyis /
the tshom ma byed cig /
! /
dbyar gyi sgo nas bsrung ba ni /
ston pa mnyan yod na'o / /
dge slong dag dbyar gyi nang du ljongs rgyu zhing 'dod pa /
mi sded cing mi srung la /
ma sbas pa dag la /
mu stegs can rnams na re /
shAkya'i bu'i dge sbyong 'di dag ni srog gcod pa las ma log ste /
dbyar gyi nang du ljongs rgyu ba na srog chags phra mo mang po brdzis nas srog dang bral bar byed do / /
bye'u khug rta'ang dbyar zla ba bzhi rang gi tshang na zhum zhum por byas te bskums nas 'dug na /
mgo reg 'di dag khas len pa tsam yang mi shes na su zhig 'di dag la bsod snyoms sbyin par byed ces 'phya ba de gsol bas /
de lta bas na rjes su gnang ste /
dge slong gis dbyar gnas par khas blang bar bya'o / /
ji ltar khas blang ma shes nas /
zla ba gsum du 'o nas /
lhung bzed dang 'dra'o'i bar ro / /
ri 'or zhig na gtsug lag khang zhig tu dge slong rnams dbyar gnas par khas blangs pa las /
dbyad @# / /
nang du 'jigs pa byung nas dgag dbye ma byas par mnyan yod du song ba dang /
gnas mal skos shig /
de rnams kyis dbyar nang yin snyam nas ma bskos pa dang /
de rnams 'phya ste / /
ston pa bzhugs bzhin du bstan pa nub par byed do / /
'gyod pa yod na gnas mal byin cig zer yang ma bskos pa de gsol bas /
rjes su gnang ste /
'jigs pas ral bas dge slong rnams dbyar gnyis par dam bca' bar bya'o / /
de ma shes nas gsol bas /
zla ba gsum pa'i dgag dbye bya zhing /
dbyar zla tha chung la dbyar phyi ma gnas par dam bca' 'o / /
nye dags dge 'dun gyi gtsug lag khang zhig gi gnas brtan byed do / /
der gnas brtan gzhan zhig 'ongs nas /
nye dga' gnas brtan gnyis pa bya'am /
gzhan zhig tu 'gro snyam ste /
gtsug lag khang gzhan zhig tu song ba dang /
de'i gnas brtan gnyis pa'i rnyed pa gang yin pa de de'i gnas brtan gyi yin nas /
spogs med pa'i gnas brtan gyis ci bya snyam ste /
rings par gtsug lag khang de nyid du 'ongs pas /
gnas mal phyed tsam bskos pa dang der phyin to / /
des rgan rim gyis gtsug lag khang skos shig /
de rnams kyis /
'das zin to zhes ma bskos pa dang /
nye dgas /
ston pa bzhugs bzhin tu bstan pa nub par byed dam /
rgan rim du skos shig zer ba de gsol bas| mchod rten nam /
dge 'dun gyi don la song na rgan rim gyis sko /
gzhan yin na gar bab ba zhig skos shig ces pa /
mchod rten dang sogs /
ston pa dge 'dun dang bcas pa ko sa lar gshegs pan /
grong med pa'i dgon pa zhig tu dgongs btab po / /
drug sdes ston pa'i shing bzang po gcig bzhag /
gzhan rnams gang bzang bzang khyer /
gnas brtan rnams la shing khong stong dag byung ngo /
gsal rgyal bsu ba la 'ongs pas mthong ste /
'jal to zer nas /
ston pa la /
bdag rgyal po rgyal rigs spyi bo nas dbang bskur ba gtso bo legs pas /
yul mtha' dag nas byung ba'i nor bu'i mchog rnams bdag la 'os /
gzhan rnams gzhan la 'os so / /
de bzhin du ston pa bla na med pa'i chos kyi rgyal po lags la /
ko'u di nya la sogs pa la shing khong stong /
drug sde shing bzang shos lags kyis /
bca' ba mdzad du gsol /
ston pas gnang nas de song ba dang /
shing ljon pa sogs /
ston pas bstan pa rgyas pa'i tshe mnyan yod du dge slong mang po lhags so / /
de rnams gnas khang gis phongs nas gsol bas /
gnas khang gis nas /
bltos par bya'o / /
nye dags phyis gnon byed pa'i skabs nas /
drug ni bsgo bar mi bya ste /
sgo khang nas /
bkang sa'i bar ro / /
drug sde rnams ljongs rgyu zhing song bas gtsug khang zhig tu nub mo phyin nas 'grogs bshes kyis rang la gso ru @# / /
bcug pa dang /
'dug ste ci byed /
gnas mal bskob bos shig /
gnas mal bsko mod /
gnas yod kyis nyol cig dang /
nam langs nas bsko'o / /
ci| ston pa bzhugs bzhin du bstan pa nub par byed dam / /
'gyod pa yod na rgan rim nas gnas mal skos shig /
de kha stobs can yin pas /
gnas mal bskos pa dang /
drug sde rgan rim gyis gnas mal blangs nas nyal lo / /
gzhan rnams gzhon rim gyi bar du bskos pas nam langs nas /
drug sdes myur bar langs te /
gnas mal sdus shig /
dge slong rnams kyis /
khyed kyi nub gcig gi phyir dge 'dun mtha' dag la mtho btsams so / /
dug sdes /
dga' bo nye dga' mnyan yod du 'dong do / /
dge slong 'di dag rlung nad can yin no zer nas song ba de gsol bas /
mtshan mo sogs /
ston pa'i rgan rim gyis gnas mal bsko'o zhes gsungs pa dang /
nad pa zhig 'dug pa la debs rgan pas dge slong zhig 'ongs nas /
de la da'i gnas khang bskos so / /
nad ba de thams cad pas gzhon pas des gnas mal ma thob ste /
'di kho bo la bskos pas byung zhig /
bdag bro 'tshal bas nam sos bas na 'byung ngo / /
de gtum bo zhig yin pas bton nas dang rang bzhag go /
khyim pa gtsug lag khang lta bar 'dod pa rnams kyis de mthong nas /
'di gum mam /
min no /
'o na ci /
'di ltar ro / /
nged khyim pa lags kyang nang pa khyim nas mi 'byin na /
khyed kyi ston pa thugs rje can yin na ci'i phyir 'di ltar mdzad /
de gsol ba'i /
nad pa la gzhi'i spang ba byin cig /
de nye dgas thos te 'jal to zer nas zhag drug bdun na gnas mal 'gyed par 'gyur ba na rkang pa rma dkrus byas nas khang bar 'dug go /
gnas mal 'god pas nad pa'o snyam nas khang bar bzhag pa dang /
gnas mal bskos zin nas rma dkris bor te 'dug go /
nad pa lta bas /
snyun sos sam /
ston pas 'dus byas mi rtag par ma gsungs sam /
kho ba'i nang rtag gam ci /
na bar sgyu ma byas sam /
kho bo gnas khang sgo drung du gzhag 'dod dam zer ba la 'phya ba de gsol bas /
sgyu 'debs pas nang ba la gnas khang sbyin par mi bya'o / /
bdag gir yang mi bya'o / /
dge slong mdze nad kyis nyen pa zhig dge 'dun gyi gnas mal sogs la longs spyod pas de dag dri mi zhim pa dang /
sbrang ma rnams 'khor bas gnas shing longs spyod pa de khyim pas mthong nas 'phya ba de gsol bas /
mdze can gyi phyir kun tu spyod pa'i chos bca' ste /
mdze can nas /
snying brtse bar bya'o / /
ston pas dgon pa'i bsngags pa brjod nas /
bsam gtan gyis shig /
phyis 'gyod par mi 'gyur ro zhes gsungs pa dang /
dge slong rnams dgon par dam bcas shing gnas pa na chom rkun pas bcom nas khyim pa rnams la chos gos tshol bas /
klog pa dang bsam gtan las nyams pa de gsol bas @# / /
dus thams cad sogs / /
dge slong gis mi gsal ba zhig tu bzhag pa dang /
dge slong dgon pa bas der chos gos dang /
lhung bzed bzhag /
sgo bcad /
lde mig blangs nas song ba dang /
dgon pa ba gzhan phongs par gyur pa de gsol bas /
gsal bar dgon pa pa'i gnas zhog cig /
dge slong glo bur pa mchod brten la phyag 'tshal ba dag mnyan yod du lhags pa dang /
smon 'drin yod pa rnams de'i drung du song yang /
smon 'drin med pa rnams phongs nas /
dbyar gnas par sogs / /
rnam 'byed du /
ngas dge slong ma 'ongs pa rnams la brten nas dbyar gnas par khas blangs pa gnyis pa bcas kyi /
gsum pa ni min no zhes pa /
mang po nas /
mi bya'o'i bar ro / /
phran tshegs las /
zhag gcig sogs /
dge slong rnams rgan rim du gnas mal stobs pa na /
bram ze zhig gis mthong nas /
'di bzhin bgo bsha' byed pa'i ngang tshul can no snyam du dad nas gtsug lag khang byas te phul ba dang /
ha cang bsher ches so zhes mi len /
phrus 'debs su bcug nas phul bas ha cang dgon dung ches so zer nas mi len pa dang /
bram zes rnyed pa 'dod pas mi len par shes nas 'phya ba de gsol bas /
sbyin bdag la snying brtsebs blang gi /
rnyed pa sogs /
mnyan yod du dang ba can rnams kyis gtsug lag khang mang du brtsigs pa las /
dus gcig na dge slong nyung du zhig dbyar gnas par dam bcas pa dang /
gnas phal cher stong bar 'dug ste /
longs spyad pa'i bsod nams med par nal phrug gi gnas su gyur nas /
gsol bas /
mang ba nyid nas| bar dag go dang /
thams cad yongs su nas /
sbyar bar bya'o'i bar ro / /
dbyar tshul na gnas pa'i bya ba gsum las gcig ni /
gnas par sogs / /
dge slong mas dbyar gnas thon nas ljongs rgyu ru spyod cig gsungs pa dang /
dbyar gnas kyi tshe khang chas ral mtshams ma byas pas ma rung ba de gsol bas /
dge slong ma sogs / /
nye bar 'khor gyis /
dge slong gis dge slong 'thab krol bgyid cing 'tho 'tsham pa /
'ong ba thos na ji ltar bgyi /
ston pas /
gnas mal bskob gsum dang /
gzung ba drug bya'o / /
bsko ba gsum ni dgun dang /
dpyid dang /
dbyar gyi'o / /
gzung ba drug ni gtsug lag khang dang /
de'i nye 'khor dang /
khang phran dang /
de'i nye 'khor dang /
kun ra dang /
de'i nye 'khor ro / /
gal te gnas mal skos shig zer na bskos zin to zhes bsgo zhig /
gnas med pas mi gnas na nyes pa skyed par mi 'gyur ro zhes pa /
'thab krol can nas /
mi bya'o'i bar ro / /
sangs rgyas dge 'dun dang bcas pa ri nag po la gshegs pa dang /
nab so / /
'gro mgyogs kyis de thos nas /
de'i 'khor gyis bdag cag la gleng du 'ong gis /
ston pa'i phyir gtsug lag khang gcig bzhag @# / /
de ma gtogs bsko ba gsum dang /
gzung ba drug byas so / /
der byon pa dang /
dge slong rnams kyis /
gtsug lag khang skos shig /
bskos zin na sogs zer nas sgra chen po byung ngo / /
mkhyen bzhin du rmed pa na de gsol bas /
rang bzhin sogs /
mnyan yod du drug sde rnams sdig ba 'dod pas /
ser snas mi rigs par gtsug lag khang la yongs su spyod de /
'di bdag gi dgun gyi /
dpyod kyi /
dbyar gyi zhes dus thams cad pa /
'di ni bdag gi sang gi /
gnangs kyi /
gzhes kyi'o zhes res kyis spyod pa dang /
'di ni snga dro'i /
phyi dro'i'o zhes re zhig pa dang /
'di ni bdag gi mkhan po'i /
slob dpon gyi /
lhan cig gnas ba'i zhes gting gnon byas pas /
yul sna tshogs na gnas pa'i dge slong ngag lhags pa dang /
phongs nas /
de ltar spyad par mi bya zhes pa /
'byung ba'i nas /
mi bya'o / /
khyams stong pa rnams su khwa dang /
bye'u dang /
phug ron gyi tshang bcas pa dang /
tshang gzhig ba nas /
dkri'o / /
ston pa nyid kyi gnas mal nas /
yang ngo / /
mnyan yod du drug sde ri brags shig tu song ba dang /
de na mal stan 'god ba na rgan rim gyis khri'u'i steng du nan gyis 'dug nas blang ma nus so / /
bskos zin pa dang rgan rim gyis khri'u de'i slob ma la byin pas /
mal stan ma thob pa rnams 'phya nas /
khri dang stan yang rgan rim du bsko'o zhes pa stan dag kyang ngo / /
chos mnyan pa'i stan bsham mo zhes gsungs pas /
dge tshul khri'u g.yogs ma can la 'dug nas chos nyan pas gnyid log nas bshang gci shor ro / /
de gsol bas /
dge tshul la khri'u g.yogs ma can mi sbyin no / /
dge tshul skul byed chos nyan du byung ba la khri rkyang byin pas /
ci ste g.yogs pa mi ster /
bkag go /
kho bo'ang nyes dmigs de byed dam /
gsol bas /
dran pa nye bar 'jog pa can la byin cig ces pa /
dge tshul sogs / /
ston pas /
chos bsgrag par byos shig gsungs pas /
dge slong gis stan ma bting bar /
thing zhig ces gsungs so / /
dus phyis chos bshad pa na dge slong ma dag 'ongs nas /
g.yogs pa'i khri'u la 'dug ste chos nyan pa dang| dran pa ma bzhag par khrag zags pas khri'u ma rung bar gyur to / /
chos thon nas stan bsdus pa na khri'u sbrang mas gang ba mthong nas gsol bas /
dge slong ma chos nyan pa la g.yogs pas khri'u mi sbyin no / /
des kyang de la mi 'dug go /
phyis chos nyan pa rnams lam g.yogs ba byin pa dang /
skyed gu'i bdag mo la'ang ma g.yogs pa byin pas /
bdag khyim pa'i dus su'ang ma g.yogs pa la ma bsdad do / /
dge slong gis smras pa /
ma gnang ngo / /
dran pa mi 'jog pa bzhin du bdag kyang nyes dmigs bgyid dam /
de gsol bas /
dran pa nye bar 'jog pa la khri'u g.yogs ba byin cig /
go'u ta mi 'khor lnga brgya dang bcas pa lhags nas ljongs rgyu ru phyin @# / /
pa dang /
nyi ma nub khar rgyal byed tshal du phyin pas dus yol nas mnyan yod du ma sleb par de nyid du nub mos la nyal nas chos gos rdul gyis gos so / /
nang sa bar snga bar langs nas ston pa'i spyan sngar song bas rdul gyi gos bar shes nas /
dris bas /
zhib tu gsol bas /
dge slong gi gnas mal lhag pa dge slong ma la byin c+cig /
de dag gis mal stan bzang po bzags te dge slong ma la byin pas /
bzang po las ma sbyin par /
rnying ba'am /
snam bu'am /
ras las byas pa byin cig /
nye dga' chags pas gtsug lag khang gnyis kyi rnyed pa 'thob snyam nas /
gnyis su khas blangs te dbyar gnas pa dang rnyed pa 'god pas gnyis ka nas ma thob nas /
gsol bas /
dbyar gnas pa'i rnyed pa byin cig /
gnyis ka nas byin pas /
gnyis ka nas ma sbyin cig /
gcig nas byin pa dang /
gnyis su gnas nas gcig nas ci'i phyir ster zhes 'phya ba dang /
gnyis ka nas phyed phyed sbyin zhing /
dge slong gis gtsug lag khang gnyis su gnas par dam mi bca' 'o / /
gong gi 'phro nas ston pas khrims su bya ba brjod de /
khyed cag las nas /
phyi rol du skya rengs 'char bar mi bya'o / /
glang po che skyong ba zhes bya ba'i grong na khyim bdag 'char ka zhes bya ba gnas te /
des rang gi 'ching ba bag ma blangs nas /
zas gos mang po sta gon byas so / /
des dge slong la pho nya btang nas /
longs spyod dbul gyis /
tshul spyon /
dge slong rnams kyis /
glang po che skyong ba'i grong la thag ji tsam yod /
dpag tshad gsum lhag tsam mchis so / /
dge slong rnams mtshams kyi phyi rol du mi 'gro bar gsungs pas /
'khor mi nus snyam nas ma song ngo / /
glang po che skyong ba'i grong gi nye 'khor gyi dge slong rnams la zas gos kyi rnyed pa mang du phul lo / /
de dag dbyar gnas thon nas mnyan yod du song ba dang /
dge slong gis /
'ongs pa legs so / /
dbyar gang du gnas /
bde ba la reg gam /
bsod snyoms kyis mi brel lam /
zhes dris bas /
bden te /
der khyim bdag 'char kas rnyed pa mang du phul lo / /
des bdag cag la'ang tshur spyon cig ces springs pa las /
bdag cag gis dbyar ral gyis dogs nas song ngo zhes pa de gsol bas /
ston pas /
kye ma nga'i nyan thos rnams ni rnyed pa 'dod kyi /
ma la ngas dge slong rnams bde ba la reg pa'i phyir dang /
sbyin bdag gis sbyin pa'i chos yongs su spyod ba'i phyir zhag bdun rjes su gnang bar bya'o snyam nas /
rjes su gnang gis /
bya ba'i phyir zhag bdun byin gyis brlabs nas 'gro bar bya'o / /
bya ba gang gi phyir 'grom shes nas /
'di lta ste nas /
kha bsrang ba'o'i bar ro / /
de nas ston pas dbyar ral kyang ltung ba med pas 'dres /
zas dang nas /
yang ngo'i bar ro / /
dgos byed kyi dbang gis 'gro ba ltung ba med pa'i 'dres drug /
dge 'dun nas /
mi 'da' bar mi bya'o / /
gleng gzhi sogs nas 'byung ba ni /
@# / /
dbyar tshul du 'jug par gyis shig gsungs pa na /
gang dag 'jug par bgyi /
sde ba sogs /
dbyar tshul du 'jug pa'i bya ba ni /
'gyod pa nas /
ma yin no'i bar ro / /
dbyar nang du dge 'dun bye ste /
dge slong zhag bdun du byin gyis brlabs nas /
bdag chos phyogs par bsam bzhin du chos min phyogs su song na dbye na 'jig gam mi 'jig /
de'i lta ba la sogs / /
gsal rgyal la ri brags pa'i grong zhig log ste /
dmag ru btang tshad lan gsum gyi bar du bcom nas log go /
blon po rnams kyis ri brags pa rnams mthu che /
lha mthu bri /
lha nyid ma gshegs na gzhan gyis mi nus zer nas /
rgyal pos /
nga'i yul na mtshon chas 'tsho ba thams cad shog cig ces bsgrags te /
rgyal po dpung tshogs dang bcas pa phyin nas ri brags de bskor te gnas so / /
de nags tshul stug po la brten pas ma phebs pa dang /
blon po rnams /
mgon med zas sbyin bsod nams rgyas shing /
lhas yongs su zin pas 'dir 'ongs na phebs par 'gyur ro / /
de bkug nas ri brags su phyin kyang ma phebs so / /
der ring du thogs pas /
dge slong ma mthong bas skya bo seng seng bor gyur nas /
ci| bu dran nam /
ma lags te dge slong dran no / /
rgyal pos blon po rnams langs bka' stsal ba skad du ma zer bar 'phags pa rnams 'dir 'byon pa'i thabs kyis shig ces springs pa dang /
blon po rnams gros byas te /
rgyal byed tshal gyi sgo na tshangs byin gyi skyed tshal rnying ba zhig na mda' lta bu'i tshal du gyur pa yod pas na mchod rten gyi dngar nas yur ba drang ngo zhes srad bu bres na de dag la gnod pas lha lta zhing 'dong bar 'gyur ro zhes bgros nas skyes tshal rnying pa 'chos pa la zhugs so / /
dbu skra dang sen mo'i mchod rten gyi dbus su srad bu bres nas /
'di'i rgyud bzhin du yur ba 'dren no zhes byas pa dge slong gis mthong ste /
ci byed /
lhas| pha'i skyed tshal chos shig /
nga der 'ong ngo zhes pa'i yi ge mchis pas /
de phyi bdar byed pa'i slad du chu 'dran pa'i yur ba brko'o / /
ci| khyed mchod rten gzhig gam /
de ltar ma byed cig /
bdag cag lha'i bka' bzhin ma bgyis na mgo bo ma mchis so / /
bzhin bzang| nged kyis lha la gsol gyis /
de'i bar sdod cig /
bsdad kyis /
lha la gsol cig /
lha 'dugs der ji srid yod /
de shin tu ring ngo / /
zhag bdun nas 'khor ram /
mi 'khor ro /
de gsol bas /
dkon mchog gsum gyi ched du zhag bzhi bcur byin gyis brlabs la /
phyir 'dong bar bya'o / /
byin gyis brlab pa ma shes nas zhus pas /
de'i tshul gsungs so / /
zhag bdun byin gyis brlabs te phyi rol du song zhig gsungs na /
gang du byin gyis brlab par bgyi /
de ni nas /
mdun du'i bar ro / /
byin gyis brlabs nas dge bsnyen gyi don la phyi rol du song zhig gsungs na /
mu stegs can gyi don la mchi 'am /
sdig lta dang dbral bar 'dod na 'gro'o / /
gnyen gyi @# / /
don dang /
gzhung la the tshom za ba dang /
ma thob pa 'thob pa sogs kyi phyir rung ngam zhes pa /
mu stegs sogs so / /
! / /
? dgag dbye'i sgo nas bslab pa yongs su sbyang ba ni /
ston pa mnyan yod na'o / /
dge slong mang pos ljongs shig tu khrims bcas te /
bdag cag gis dbyar gyi nang du dge slong la sus kyang nyams pa bzhis gleng bar mi bya /
chu ra'i bum ba'am /
khrus bum skam po mthong na gcig bus nus na des bkang la /
gnas gzhan du bzhag /
mi nus na brda byas nas lag rub kyis bkang la /
gnas gzhan du bzhag nas gcig la gcig mi smra bar kha rog tu 'gro bar bya'o zhes dbyar gnas so / /
dbyar gnas thon nas chos gos thogs te /
phan tshun mi smra bar mnyan yod du song ngo / /
ston pa la phyag 'tshal te 'khod pa dang /
ston pa ni chos nyid kyis /
gang nas 'ongs /
dbyar gang du gnas /
bsod snyoms kyis ma brel lam zhes 'dri bas /
de rnams la dris pa dang /
mad de /
bdag cag 'di lta bu'i dam bcas gnas so / /
skyes bu gti mug can khyed /
gnas ma lan dgra dang lhan cig gnas pas bde ba la reg snyam mam /
mi smra ba ni mu stegs can gyi rgyal mtshan yin no| |de bas na mi smra ba'i yi dam bca' bar mi bya'o / /
'on kyang dbyar gnas sogs / /
ji ltar bya ba ma shes nas zhus pas /
spyod yul nas /
dge slong ma rnams la'o'i bar ro / /
de nas nye bar 'khor gyis /
dgag dbye'i las du mchis /
chos chos min gyi 'thun mi mthun gyi las /
dgag dbye'i las chos dang 'thun pa gcig go /
nam langs su nye yis /
dgag dbye gyis shig /
dge slong gi gnas shig na dge slong bro 'tshal ba mchis na ji ltar bgyi /
dgag dbye long zhig /
ma shes nas zhus pas /
dgag dbye 'bul tshul /
len tshul /
len pa'i kun spyod /
blangs nas shi ba'am babs na blangs ma blangs kyi khyad par /
tshogs su ma tshang na ji ltar bya ba /
'dun pa dang yongs dag rnams gso sbyong la ji lta bu bya bar gsungs pa bzhin gsungs nas khyad par /
bzhi yod na dgag dbye byed pa'i dge slong bsko bar mi bya /
lnga yod na dge slong bsko /
nad pa'i dgag dbye mi blang /
drug gam /
lhag na byed pa'ang bskol /
zhad pa'i dgag dbye'ang blang ngo / /
'dres bcu gnyis kyi dgag dbye lan gcig bzlas pa dang /
de bas khom na lan gnyis /
rnal ma la gsum /
gang du de la dgag dbye go sogs nas /
gcig go'i bar cho| |dgon pa 'khrugs pa'i dmag gi 'jigs pa byung nas yul mi rnams kyang bros /
dge slong rnams kyang gtur bur chos gos thum bu byas nas phan tshun bltos te /
deng dge 'dun gyi dgag dbye bco lnga pa yin mod kyi /
gang gi tshe dge 'dun 'thun pa'i tshe dgag dbye bya'o zhes brjod nas 'dong ba ni tshogs kyi dgag dbye bya'o zhes pa /
gnas par mi nus sogs / /
nye bar 'khor gyis /
dge slong gi dbyar gyi nang du nye du 'ongs nas /
dgag dbye sbyin par @# / /
bya'o / /
zer na /
stsal bar bgyi'am /
byin cig /
dngos po bzhag la gang zag ma bzhag pa /
gang zag bzhag la dngos po ma bzhag pa /
gnyis ka bzhag pa rnams la dgag dbye stsal bar bgyi'am /
ma sbyin cig ces lung nas 'byung ngo / /
gnyis ka ma bzhag na byin cig ces pa /
gzhi'am nas /
'jog par byed pa'i 'o'i bar ro / /
'thun pa sgrub pa'i cho ga sbyar ba mang po'i 'dres gso spyod gi skabs dang 'dra'o / /
nye bar 'khor gyis /
dbyar gnas pa'i dge slong gis /
dge slong 'thab krol byed pa byung na ji ltar bgyi zhes zhus pas /
gal te gnas par nas /
dong nas dgag dbye bya'o / /
mnyan yod du dge slong kho na yod pa rnams sems mnyam par 'jog pa btang ste /
gcig la gcig gis glags tshol zhing /
phyogs dang phyogs su chad nas dge 'dun rnams mi mthun par gyur to / /
gzu bo rnams kyis /
tshe dang ldan pa dag| rtsod mi dgos kyis /
rab byung gi sems thob par gyis shig /
ston pas kyang /
gang du 'thab krol byed pa'i phyogs de rang mi 'gro /
khyed rtsod mi dgos kyis sogs gsungs kyang /
kun nas dkris pas ldog tum btub pa dang /
khyim ba rnams /
'di dag dgag dbye byas kyang rgyun du 'thang po zhes 'phya nas /
gsol bas /
nad dang bcas pas sogs / /
dgag dbye byas pa'i nyin bzod gsol byas pas /
kun nas dkris pa phyir zhing 'phel nas| zhag bcu 'am sogs te /
lung 'di las ni phyi ma 'byung ngo / /
thams cad kyis bzod gsol byas pas /
khon yod pas bya yi /
gzhan gyis ni de'i tshe sogs / /
dge slong gnyis rnam par nges pa'i gtam smra ba las| gcig la gcig tshig rtsub po smras nas /
gzhon nus rgan po la spyos te gnas khang du zhugs pa dang /
'gyod nas /
de'i gnas khang du song /
de'i rkang pa gnyis la gtugs te /
bzod pa mdzod cig byas bas| cher khros nas /
gnod pa byas so zhes smras pa dang /
dge slong rnams /
ci'i phyir 'o dod 'bod /
'dis gnas khang du 'ongs nas gnod pa cher byas pa la ltos /
ci| khyod kyis rgan pa la gtses sam /
des ji ltar gyur sa smras pas /
cang mi smra'o / /
des /
phyag byas na khror 'gro'o snyam nas phyag mi phyed do / /
phyis dge slong rgan po da gzhan dang lhan cig 'dug pa dang /
dge slong de 'ongs pa'i tshe /
'di lta bu'i dge slong tshul khrims dang ldan pa la bzod pa mi byed pa ci /
'di ni sdig lta can te /
yang nga la phyag mi byed /
khyod la phyag byed do / /
des kyang de ltar byas pa dang /
mthod ngam| des de la /
gzhan du thos nas gzhan du mthong ste sogs smras pas /
ji ltar bgyi /
ci'i phyir bzod par mi bya /
des rgyas par smras pas 'phya ba de @# / /
gsol bas /
gshe ba la sogs /
dge slong ma zhig la slob dpon gyis spyos nas /
de dbyar khang du glo phab ste 'dug go /
ci'i phyir de ltar byed /
slob dpon gyis spyos so / /
de la ci byar yod mkhan slob ni bstan pa sogs / /
bzod pa gsol cig /
nges bzod pa gsol du song bas nang na mi snang ste / /
mtshams kyi phyi rol na 'chag pa'i drung du phyag 'tshal ba'i /
de ma gus par byas te song ngo / /
byis pas mthong ste khyod ci'i don du bzod pa gsol ba nged kyis shes kyis tshur shog /
khyod kyi don bsgrub po zer bas ngo tsha nas song ngo / /
de gsol bas /
mtshams kyi sogs /
dge slong ma zhig la klog pa'i slob dpon gyis spyos pa dang /
glos phab nas 'dug go /
khyod ci'i phyir sdod /
slob dpon gyis spyos so / /
mkhan po ni bstan pa gnas pa'i phyir spyos pa yin gyis /
bzod pa gsol cig /
song ste rkang pa la btugs nas phyag byas pas /
'goms te song ngo / /
de log nas /
bzod dam /
de lta bu slob dpon du ma gyur cig /
'di ltar byed pa la ltos zhes 'phya ba de gsol ba'i /
rkang pa sogs nas /
'da' bar mi bya'o'i bar ro / /
dge slong mas mod khon la bzod par mi gsol gyi /
bags gyis bya'o / /
bags kyis ji ltar bya ma shes nas gsol bas /
bzod par bya ba sogs / /
dge slong gnyis rnam par nges pa'i gtam smras pas 'khrugs nas phan tshun rtsod de /
gzhon pas rgan pa la tshig rtsub smras pas /
de gnas khang du zhugs te /
ngan smras kyi tsheg smra zhing 'dug go /
de'i tshe ston pas 'dzum pa mdzad de 'od zer bkye nas las gnyis byas te rting bar nub po / /
kun dga' bos rgyu zhus pas /
dge slong gis tshig ngan smras pas shi nas dug sprul du skye bar 'gyur ro / /
de'i skabs su de shi nas dug sprul du skyes so / /
kun dga' bo khyod song la /
de la nad med cig brjod la /
khyod nga'i bstan pa la rab tu byung nas dge sbyong gi 'bras bu thob par 'gyur ba las /
da khyod khros pa'i dbang gis sbrul gdug par skyes kyis /
dge slong la bzod pa gsol cig /
de las 'das na dmyal bar skye ta re zhes ba sgo zhig /
de nas kun dga' bos dge slong de khrid de /
de'i sgo la brdungs nas /
ji skad bsgo ba bzhin byas pas /
de khros pa'i dug btang nas phyir ma byung ngo / /
yang mau 'gal gyi bu la bsgos te btang bas /
lde mig skyog po'i bu gnas mgo bo myug tsam byas te nang du zhugs so / /
mnyan yod du dge slong sbrul gdug par skyes so zhes grags pa'ang byung ste /
ltad mo la 'dus so / /
de nas ston pa 'khor bcas der byon nas /
de skad gsungs pa dang /
de stabs bzhin du phyir byung ngo / /
ston pas de khrid de rgyal byed tshal gyi sgor byon nas gdan la bzhugs pa dang /
sbrul de skye bo mang po mthong bas skrag nas ston pa'i spyan sngar bskyil te 'dug go /
de la ston pas sngar bzhin bka' @# / /
stsal nas /
khyod gzhan gyi srog 'phrog cid 'tshon /
'gro bcir 'gyur /
de rigs dran pas du'o / /
ston pas /
khyod ni byol sod skye gnas skyes / /
zhes sogs gsungs nas /
dge slong khyod kyis sbrul de la bzod pa gsol cig /
ji ltar bgyi /
sngon gyi dge slong yin par mngon du gyis la / /
the tshom med par gtugs shig /
des rkang pa la gtugs pa dang /
sbrul des kyang de'i ma go la reg par byas /
skye bo rnams de mthong nas ngo mtshar te /
ston pas kyang de dang mthun pa'i chos bstan pas skye bo rnams kyis khyad par rtogs so / /
sbrul de'i da ston pa la dad pas sum cu rtsa gsum du skyes nas chos nyan pas bden pa mthong ngo / /
khros pa la nyes dmigs de lta bu yod kyis /
snga dro khros na dgongs mo bzod par gsol zhes pa /
mi 'gyod do / /
bde bar gnas pa'i rkyen bsten pa'i sgo nas bsrung ba la /
gos la brten pa dang /
bres la brton pa gnyis /
dang po la gsum las /
sra brkyad gi gzhi ni /
ston pa mnyan yod na'o / /
dge slong rab tu mang pos gnas bcas su dbyar gnas thon te /
ston pa la phyag 'tshal du dong ba dang /
ston pas dri ba gsum mdzad pas /
de dag gis /
dbyar gnas bcas su gnas /
bsod snyoms kyis ma brel mod gyi /
lhung bzed dang chos gos thogs te rtsa 'thug po dang rdzab chen por tsha ba'i ngal bar gyur cing /
rdul gyis lus g.yog bas ljongs rgyu zhing mchis te /
tshags chen pos mchis legs so / /
ston pas /
kye mnga'i nyan thos rnams lhung bzed sogs nas /
rdul gyis lus yogs pas ljongs rgyu ba ni nyon mongs kyi /
ma la| ngas dge slong rnams bde ba la reg par bya ba'i phyir dang /
sbyin pa po rnams kyi sbyin chos la longs spyad par bya ba'i phyir dge slong rnams la sra brkyang gnang bar bya ste /
sra brkyang bting ba'i phan yon lnga yod de snyam du dgongs nas /
dge slong rnams chos gos sra brgyad gding bar bya'o sogs so / /
ston pas dbyar gnas pa'i dge 'dun la sra brgyad gnang ba gsal rgyal gyis thos nas /
sra brkyang phul lo / /
de bzhin du 'phrang ldan ma dang /
dbyar tshul ma dang /
zas sbyin dang| drang srong byen dang /
rnying pa dang /
phya mkhan la sogs pas kyang phul ba dang /
dge slong dag gis gcig byin gyis brlabs nas /
lhag ma phyir gtad ba dang /
de dag /
dge 'dun la phul ba legs pas slar ji ltar 'tshal zer ba de gsol bas /
blang zhid srab rkyang gding ba mang po bsgo bar bya'o / /
sngar btang ba de las phyis gcig gding bar bya /
lhag ma bzhag ste dbyar gyi rnyed par bya'o / /
sems gsum bskyed par bya'o zhes gsungs na /
gding ngo zhes gnyis bskyed na cir 'gyur /
btang la nyes byas su 'gyur ro zhes pa /
dang po sogs / /
dge slong mang po zhig ljongs rgyu zhing 'ongs pas chom rkun pas bcom nas /
mnyan yod do @# / /
phyin pa dang /
'ongs pa legs so / /
bde bar rgyus sam /
ci bde /
bcom mo / /
bdag cag gis rnyed pa mang po byung ste /
sra brkyang phyung na khyed la bgo bsha' bya'o zhes zer ba de gsol bas /
bcom pa'i don nyid du sngar yang ngo / /
! / /
gos kyi gzhi ni /
lus 'phags na rgyal po 'phags skyes po zhes bya ba de'i blon po dum bu zhes bya ba 'dug pa de'i ngor skye bo thams cad lta zhing 'dug go /
de'i chung ma la khye'u sa skyong dang /
seng ge zhes bya ba gnyis btsas te /
cher skyes pa dang blon po gzhan rnams zil gyis mnan nas /
de rnams mi bzod pa skyes te /
lha rgyal po su lags /
brtag tu ci yod| nga nyid rgyal po yin mod /
de rnams kyis rgyal po ni dum bu lags kyi /
lha ma lags so / /
rgyal pos bsam pa /
des 'di dag zil gyis mnan pas dbyen byed do snyam mo / /
dus gzhan zhig na rgyal po blon po'i tshogs kyis bskor nas 'dug pa dang /
dum bu rgol ba dang /
phyir rgol ba brgya stong gis bskor nas rgyal po'i pho brang du zhugs te /
pho brang gang bar byas /
rgyal srid kyi bya ba byas nas phyir byung ba'i tshe pho brang de stong par 'dug go /
rgyal pos smras pa /
'di'i rgyu ci yin| blon po rnams kyis /
gang gi slad du snyan du gsol ba de spyan sngar bab lags mod /
lha rgyal srid las phyung nas 'dis cod paN bcings te rgyal po byed par 'gyur ro / /
rgyal po rnams khwa ltar khu 'phrig za ba yin pas| de gdon mi za'o snyam nas de la klan ka tshol lo / /
gzhan dag gis dum bu la smras pa /
khyod la rgyal pos klan ka tshol gyis /
thabs soms shig /
des rtog dpyod zhugs te gang du 'gro /
mnyan yod dang /
wA ra NA si dang| rgyal po'i khab dang /
tsam pa'ang gcig gi dbang du gyur pas nye na 'di nyid yod do / /
yangs pa can tshogs kyi dbang yin pas der 'gro'o snyam nas /
li tsa byi rnams la /
bdag khyed cag gi dpung gi phag na 'dug par 'dod do zhes pho nya btang ngo / /
de rnams kyis /
'dir byon pa legs kyis sbyon cig /
des nye du rnams pos nas /
bdag yangs pa can du ches kyis /
khyed cag 'dir dga' na 'dug cig /
mi dga' ba rnams sta gon gyis shig /
phyugs rdzi rnams la /
ba lang dang ma he yangs pa can du skyongs shig /
zho shes 'tsho ba rnams la /
yangs pa can du 'dong gis go gyon cig ces sta gon byed du bcug nas /
rgyal po'i rkang pa la gtugs te /
lha| ba gyi ba cung zad mchis pas /
skyed mos tshal du 'byon na gzigs su gsol /
de bzhin du bya yis song zhig /
des skyed mos tshal byi dor byas nas /
nor gces pas shing rta bkang ste /
steng bza' ba dang bca' bas g.yogs nas song ngo / /
blon po rnams kyis /
dum bu bros pa thos nas rings par rgyal po'i drung du song ste /
lha| dum bu bros so /
dengs la /
slar khug cig /
de rnams kyis dpung tshogs yan lag bzhi go bskon @# / /
nas bsnyegs te /
lhas bka' stsal gyis /
slar log cig /
de na re /
khyed kyis ring mo nas kye ma /
dum bu shi 'am /
bros na ci ma rung snyam bde tshegs chung ngus grub gyis /
dengs shig /
kho bos dros pa yin no / /
de rnams kyis rgyal pos sems bsrung ba'i phyir mda' dang mda' dag 'dres par byas nas slar log ste /
rgyal po la /
dum bu ni bros so / /
ma legs so snyam nas cang mi smra'o / /
yangs pa can na ris dang po la khang ba brtsegs ma bdun stong ba gam gser las byas pa /
ris bar ma la khang ba brtsegs ma khri bzhi stong /
ba gam da ngul las byas pa /
ris tham la khang ba brtsegs ma nyi khri chig stong /
ba gam zangs las byas pa /
ra rnams ni mi dam pa dang /
bar ma dang /
phal pa rnams ci rigs par gnas so / /
tshogs kyis khrims su bcas pa /
ris dang por bu mo btsas pa ni ris dang por gtong gi /
bar ma dang tha mar mi gtong /
bar ma ni ris dang po dang bar mar gtong /
tha ma ris gsum char du gtong ngo / /
bud med rnams ni yangs pa can ma gtogs par mi gtong ngo / /
bud med rin po che ni su la'ang mi gtong bar tshogs spyi'i longs spyod du 'jog go /
dum bu skyes bu mch+go yin no zhes ris dang bong khang ba byin no / /
tshogs pa'i tshe de bos kyang 'dud ma btub nas /
ci'i phyir mi 'du /
'dus ba kho na las nyes dmigs byung ngo / /
'dus shig /
'dir nyes dmigs ci 'byung /
des 'dus nas blo gros ma byin pa dang /
blo gros byin cig /
blo gros kho nas nyes dmigs byung ngo / /
'dir nyes dmigs mi 'byung gis /
byin cig /
des blo gros kyang byin no / /
sngon yangs ba can pa rnams yi ge rtsub pos sbring ba las /
dum phus blo gros byin pa'i tshe yi ge 'jam pos sbri dang / /
dum bus se skyong dang /
seng ge khyim phub nas dga' 'gur spyod pa las /
seng ge la bu mo zhig btsas nas gos can zhes ming btags /
de ltos mkhyan gyis mthong nas /
'di'i bus pha srog dang bral nas rang nyid rgyal po byed par lung bstan /
yang bu mo zhig btsas bal nye gos can zhes ming btags /
de la ltos mkhan gyis bu mtshan rdzegs ba zhig btsa' bar lung bstan /
sa skyod gdug ba /
rtsal che bas yangs pa can gyi skyed mos tshal rnams ma rung ngang byas pa dang /
skyed mos tshal srung ba rnams kyis bzlog kyang ma gtub nas /
dum bu la /
khyod kyi bus 'di ltar byas te li tsa gyi 'di dag gdug pa /
rtsal che bas 'di la gnod pa byed du 'ongs gis /
slad zlog cig des wa de ltar ma byed cig /
yab| 'di dag la skyed mos tshal mchis la /
bdag cag la ma mchis so / /
bu tshogs la gsol ba gdag po| |dis tshogs la /
shes ldan dag| bdag gi bu gnyis la skyed mo a tshal ma mchis kyis /
skyed mos tshal zhig stsol cig /
de rnams kyis skyid mos tshal rnying ba zhig byin pa las /
de na shing sa la chen po zhig yod pa @# / /
la gcig gis sangs rgyas kyi sku gzugs byas /
gcig gis zhal bsros so / /
sa skyong gis /
bya ba ma yin pa stong phrag byas pas li tsa byi rnams smod pa dang /
phas de la /
khyod tshogs 'khrugs par ma byed par ri 'or zhig tu song la /
zhing las kyis shig /
de nas yangs pa can gyi sde dpon shi nas dum bu sde dpon du bskos /
des kyang dus thung du zhig chos dang mthun pas sde dpon byas nas shi'o / /
tshogs 'dus nas /
su zhig sde dpon du bsko /
dum bus tshogs bskyangs pas de'i bu bsko'o / /
sa skyong ni gdug pa /
rtsal che bas sde dpon du bskos na tshogs bye bar 'gyur ro / /
de'i nu bo seng ge ni des pa /
'grogs na bde ba /
tshogs kyi sems mgu bar byed nus pas de bsko'o zer nas seng ge'i gan du song ste /
khyod la sde dpon sbyin no / /
de na re /
sa skyong phu po yin pas /
de sde dpon du chug cig /
de rnams na re /
sde dpon khyod kyis rigs brgyud kyi rim pas 'ong ba yin nam /
tshogs gang la 'brang ba des sde dpon bya bar bzang bas /
khyod mi 'dod na gzhan zhig bsko'o / /
des bsam pa /
bdag gi khyim nas sde dpon gzhan du shor na mi rung do snyam nas khas blangs pas /
de sde dpon du bskor so / /
sngar yi ge sbreng ba ni /
dum bu la sogs pa'i tshogs kyis bka' stsal ba zhes zer ba la /
seng ge sde dpon du bskos pa'i tsho /
seng ge la sogs pa'i tshogs kyis bka' stsal pa zhes 'bri bar byed pas skyong gis thos te /
ci kho bo'i pha shi'am /
shi'o / /
de mi bzod pa skyes nas yangs pa can du song ste /
phu bo yod bzhin du khyod kyis sde dpon byed par rigs sam /
des ji ltar gyur pa bsnyad pa dang /
de khros nas rgyal po'i khab tu song ste /
gzugs can snying pos blon por bcug go /
dus gcig na gzugs can snying pos btsun mo dam pa shi nas yid khung du chud pa sa skyong gis mthong ste /
lha ci'i slad du thugs mi dgyes /
nga'i btsun mo dam pa shi bas so / /
lha thugs ngan ma mdzad cig /
bdag gi nu bo la lha kho na la 'os pa'i bu mo gnyis mchis na /
gcig la pha dgum pa'i bu zhig btsa' bar 'gyur /
gcig la mtshan phun sum tshogs pa zhig btsa' bar 'gyur ro zhes lung bstan na /
gang khrid de mchi /
phyi ma'o / /
des seng ge la springs pa /
gzugs can snying po'i btsun mo dam pa shin /
nyes gos can tshur thong dang /
btsun mo dam par 'gyur ro / /
des de la lan springs pa /
khyod kho nal bdag 'dri bar zad pas khyod kyis byas pa de tshang ma'i mchog yin mod /
tshogs kyis khrims su bcas pa la /
bu mo gzhan du mi gtong ngo zhes bcas yod pas /
khyod skyed mos tshal du shog la /
khrid de song zhig de'i tshe yangs can gyi sgo srung zhig shi nas mi ma yin du skyes te /
des yangs pa can pa rnams la /
bdag mi ma yin du skyes kyis /
bdag gi @# / /
gnod sbyin gyi gnas byas la /
mgul ba la dril cong thogs shig dang /
yangs pa can pa la phyir rgol pa 'ga' zhig 'ongs na /
zin nam bros kyis bar du dril gyi sgra bsgrag par bya'o / /
de rnams kyis gnod sbyin gyi gzugs brnyan byas nas mgul ba la dril cong btags te sgo khang du bzhag go /
de nas sa skyong gis skyed mos tshal du 'ongs te /
seng ge la sbrings pa /
kho bo skyed mos tshal na sdod kyi /
phyung zhig |des nyes gos can la /
khyod gzugs can snying po la byin gyis rgyan thogs la skyed mos tshal du song zhig /
des rgyan 'dogs par brtsams pa gos can gyis mthong nas /
ci'i phyir rgyan 'dogs /
gzugs can snying po la bag mar 'gro'o / /
de na nge /
nga phu ni mo yin na /
khyod ci'i phyir bag mar gtong /
'o na khyod rgyan thogs shig /
de gnyis smra ba las dri la gyi sgra bsgrags pa dang /
yangs pa can gyi tshogs rong rod por gyur te /
yangs pa can pa la gnod pa zhig zhugs so snyam mo / /
seng ge dngangs pas /
nye gos can yin no snyam du myur du khrid nas song ba dang /
sa skyong yang dngangs pas /
gos can shing rtar bcug ste song ngo / /
yangs pa can gyi tshogs kyis phyi bzhin bsnyegs nas 'thabs ba dang /
de gnas lnga la byang ba yin pas /
li tsa byi lnga brgya'i gnad du bsnun nas /
nges khyed cag lnga brgya gnad du bsnun zin gyis /
lhag ma rnams srog bskyab kyis phyir log cig /
de rnams na re /
ded gcig kyang ma shi'o / /
'o na go phud cig /
go phud pa dang lnga brgya sa la 'gyel nas srog dang bral lo / /
'di ni srin po yin no zhes zer nas bros so / /
de rnams kyis /
bdag cag gi ngag la gzugs can snying po'i bu lan ldon du gzhug go zhes glegs bul bris /
rgyas btab nas sgrom du bcug go /
sa skyod rim gyis rgyal po'i khab tu sleb nas /
nye gos can bobs shig /
khu gu| bdag ni gos can legs so / /
ci'i phyir bdag la ma smras / /
de cang mi smra'o / /
de yid mi bde bzhin du rgyal po can song ba dang / /
nyes gos can khrid 'ongs sam /
'ongs kyang 'ongs la /
ma 'ongs kyang ma 'ongs so / /
ci zer /
nye gos can yin snyam du gos can khrid de mchis so / /
blta yis /
khrid de shog dang /
de nang du khrid 'ongs pa dang /
mthong ma thag rgyal po chags nas /
bu pha gsod pa ni rgyal srid kyi phyir yin pas /
bu btsas ma thag ngas cod pan bcing bar bya'o zer nas bag mar blangs te /
de yul lus 'phags nas 'ongs pas /
ming lus 'phags ma zhes grags so / /
gzugs can snying po ri dwags kyi phyir bsti gnas shig tu song ba dang /
drang srong mngon shes lnga dang ldan pa zhig gi gnas su ri dwags phrag nas zhugs pa la rgyal pos mngas bsnun no / /
de nas drang srong de khros nas /
bdag gi bsti gnas gcan gzan gdugs pas kyang gzem par bya ba 'dir ri dwags skyabs su 'ongs pa khyod kyis @# / /
gsod dam zhes kha byas pas /
de bsad do / /
des| nga nyes pa med pa rgyal po 'dis bsad kyis /
nga gang du skyes par rgyal po 'di gsod par gyur cig /
yang| rgyal po 'di ni shin tu spas pa yin pas /
gzhan du skyes na glags mi rnyed kyis /
'dis btsun mo dam pa'i mngal du skye bar gyur cig ces smon lam btab po / /
des gos can gyi mngal du zhugs pa'i nyi ma de la khrag gi char bab po / /
gos can 'dod pa skyes pa /
bdag gis lha'i rgyab kyi sha bcad cing zos kyang ci ma rung snyam pa de gsol ba'i rgyal pos ltos mkhan bkug nas smras pas /
btsun mo'i rim du sems can zhugs pa 'di'i mthu lags kyis /
ras kyi bar tshangs shas khong la btsun mo la stobs shig /
de ltar byas pa dang /
des rgyab kyi sha yin no snyam nas zos pas 'dod pa de dang bral lo / /
yang rgyal po'i khrag 'dod nas yan lag lnga'i rtsa gtar ba phyin pa'i 'dod pa de dang bral lo / /
zla ba dgu song ba na khye'u gzugs bzang ba zhig btsas pa'i nyin khrag gi char bab po / /
rgyal pos ltos mkhan bkug nas bstan pas /
bstan bcos ltar na khye'u 'dis lha sku tshe dang bral nas rang nyid cod pan bcings te rgyal po byed par 'gyur ro / /
rgyal pos smras pa /
de rgyal srid kyi ched yin pas 'di la rgyal srid byin na ci'i phyir bdag srog dang bral bar byed snyam mo / /
de'i tshe yangs pa can na li tsa byi ming chen gyi skyed mos tshal na a mra'i tshal yod pa der glo bur du chu shing gi sdong bu zhig skyes pa kun dga' ra ba srung bas mthong ngo / /
de ma thag me tog chags pa dang /
ngo mtshar nas ming chen la smras pa dang /
des ltos mkhan bkug nas bstan pas /
dgung bdun gyi nyin par gas nas bu mo zhig byung ngo / /
des der srung ma rnams bkod nas nyi ma bgrang ba la zhugs so / /
nyi ma bdun pa la chu shing gi sdong po gsan sa bu mo gzugs bzang ba zhig byung ste /
de chung ma la gtad /
a mra skyong ma zhes ming btags /
cher skyes pa na slong ba mangs nas yid khong du chud de /
tshogs la bsnyad pas /
khrid de shog cig blta yi /
khrid 'ongs pa dang /
'di ni bud med rin po che yin pas tshogs kyi longs spyod du bzhag go /
de nas ming chen yid ma bde ba a mra skyong mas mthong nas /
yab| ci'i phyir thugs ma dgyes /
bu mo| khyod bud med rin po che yin no zhes tshogs kyis spyad par gyur te /
re ba ma rdzogs so / /
yab| khyod gzhan dbang du gyur tam /
sngon tshogs kyis de ltar khrims bcas pas bdag la dbang med do / /
de lta na /
tshogs kyis dam pa lnga stsal na bdag tshogs kyis spyad par bgyi ste /
ris dang por khang pa stsal ba dang /
skyes pa gcig dang por zhugs na cig shos mi 'jug pa dang /
nang du 'jug pa gang yin pa des kar sha pa Na lnga brgya khyer 'ong ba dang /
khyim nyul ba'i tshe bdag gi khyim zhab @# / /
bdun nas nyul ba dang /
bdag gi khyim du 'ong ba rnams phyir 'byung ba dad nang du 'jug pa la mi brtag pa'i / /
de tshogs la smras pa dang /
tshogs kyis /
de bden no zhes mchog lnga byin nas tshogs kyis spyad par gyur to / /
li tsa byi dag gis de'i khyim du zhugs pa dad kha cig g.yul la chags ches pas mthong ma thag 'dod chags dang bral /
kha cig gis reg pa kho nas chags pa dang bral nas /
sus kyang skyes pa'i bya ba ma byas so / /
des bsam pa /
'di dag ni skyes pa ma yin gyis /
thabs shig bya'o snyam nas ri mo mkhan rnams bos te /
rgyal po dang /
blon po dang /
phyug po sogs kyi gzugs 'brir bcug nas bltas bas /
gzugs can snying po la chags so / /
dus gcig na gzugs can snying po sted gi khang bzang gi gzhir song ste blon po'i tshogs kyis bskor nas /
sus smad 'tshong ma ji lta bu mthong /
sa skyong na re /
yangs pa can na a mra skyong ma zhes bya ba gzugs bzang ba rgyu rtsal drug cu rtsa bzhi la mkhas pa /
lha kho nas spyad du rung ba zhig mchis so / /
sa skyong| de lta na yangs pa can du 'dod dang de dang dga' dgur spyad do / /
de na re /
li tsa byi rnams kyis khyod la gnod pa byed du 'ong ngo / /
rgyal po na re /
mi rnams ni dpa' snying can yin pas 'dong do / /
de na re /
lha| don ma mchis pa la rtsigs che bar mdzad na gshegs mod /
des skyod dang lhan cig yangs pa can du ches te /
sa skyong ni skyed mos tshal na sdod do / /
rgyal po ni a mra skyong ma'i khyim du zhugs pa dang /
dril gyi sgra byung ngo / /
li tsa byi rnams rod rod por gyur nas /
mi mdza' ba zhig nang du zhugs pas dril 'khrol lo zhes sgra chen po byung ba dang /
rgyal pos a mra skyong ma la dris pa /
'di ci yin /
lha| khyim nyul bar bgyid do / /
ci'i phyir /
lha'i slad du'o / /
ci| 'bros sam /
mi dgyes pa ma mdzad cig /
zhag bdun lon pa dang /
bdag gi khyim nyul bar bgyid pas zhag bdun dgyes par mdzod la /
dus mkhyen par bgyi'o / /
de nas a mra skyong ma sems can dang ldan nas rgyal po la /
bdag la sems can zhugs so / /
des de la seng ras shig dang /
sor gdub byin nas /
bu mo zhig yin na khyod nying kyi yin no / /
khye'u yin na seng res 'di skon la sor gdub mgul du thogs te nga'i drung du bkris shig /
des phyir byung ste shing rtar zhugs nas sa skyong dang lhan cig chas pa dang dril bu mi 'khrol bar 'dug ge /
li tsa byi rnams kyis smras pa /
dgra bo byung gis rjes bzhin du btsal lo zhes phyi bzhin bsnyegs pa dang /
sa skyong gis mthong nas| li tsa byi rnams 'ong na /
lha| 'thab mo bgyid dam /
shing rta bda' /
nga dub pas shing rta bda' yi /
khyod kyis 'thab mo khye zhig /
des thabs mo 'gyed par brtsams pa dang /
ngo shes nas mi srin po de nyid yin @# / /
gyis /
slar ldog go /
zla ba dgu na a mri skyong ma las khye'u gzugs bzang ba zhig btsas nas /
chen por gyur pa'i tshe khye'u rnams dang lhan cig rtse ba las /
de rnams kyis mi dga' ba'i tshig gis /
bran mo'i bu /
khyod brgya stong du ma las ni skyes bar pha su yin /
de dus nas ma'i gan du song ba dang /
ci'i phyir du /
rgyas par bsnyad pa dang /
ma na re /
bu| gal te yang 'dri na /
nga'i pha lta bu ni khyed gcig la'ang med ces smras shig /
su yin zer na /
gzugs can snying po yin no zhes smras shig /
de de rnams dang yang lhan cig rtse ba las /
de rnams kyis de la sngar bzhin du smras pa dang / /
de na re /
nga'i pha lta bu ni khyed gcig la'ang med do / /
su yin /
gzugs can snying po'o / /
de rnams kyis /
bdag cag gi dgra de 'di'i pha yin no zhes lhag par yang brdegs so / /
de dus nas ji ltar gyur pa ma la smras pa dang / /
li tsa byi rnams ni gdug pa /
rtsal po che yin pas /
'di bsad pa'i gnas yod snyam pa dang /
rgyal po'i khab tu 'gro ba'i tshong pa mang po mthong nas /
sor gdub 'dis snod rgyas thob la song dang /
sho gam mi gcod par 'gyur ro| |khye'u 'di yang rgyal po'i pho brang du khrid la /
sor gdub 'di 'di'i mgul du thogs la rgyal po'i khab tu zhog cig /
de rnams kyis kyang khas blangs so / /
bu la mu tig gi do shal zhig byin dam /
bu| rgyal po dgos pa'i ched du 'dus pa na mu tig gi ngo shal rkang ba'i steng du zhog la 'dzegs te pang du 'dug cig /
khye'u 'di 'jigs mi shes pa zhig go zhes zer na /
bu phas 'jigs pa yod dam zhes smros shig /
de tshod pa rnams dang lhan cig rgyal po'i khab tu phyin nas /
de khrus byas te sor gdub btags nas rgyal po'i pho brang gi sgor bzhag pa dang /
de rgyal po'i gan du song nas mu tig gi do shal rkang pa la bzhag ste pang du 'dug go /
rgyal pon re /
khye'u 'di 'jigs mi shes pa zhig go /
des smras pa /
bu phas 'jigs pa mchis sam /
de nas rgyal pos /
'jigs med ces smras pas /
gzhon nu 'jigs med ces grags so / /
gzugs can snying po gzhan gyi bud med la lhag par chags pas glang po che la zhon nas srang du song ste mig lta zhing 'khyam pa na /
tshong dpon phyug po zhig zong thogs nas yul gzhan du song ba'i chung mas mthong nas rgyal po la me tog gi phreng ba bor ro / /
rgyal pos mthong nas /
mar shog /
g.yar tsha lags kyis /
khyod nyid nang du gshegs shig /
rgyal po nang du zhugs nas de dang dga' dgur spyad pas sems can chags nas /
rgyal po la smras pas /
de la gsor gdub dang seng ras khra bo byin nas /
khye'ur gyur na seng ras 'di bskon /
sor gdub mgul tu thogs la nga'i drung du bkris shig /
dus gcig na tshong dpon gyis don grub nas rgyal po'i khab dang nye bar sleb ste /
chung ma la /
kho bo don grub nas @# / /
bde bar 'ongs te zhag 'di tsam na sleb 'ongs so / /
bud med des de rgyal po la rig par byas pa dang /
rgyal pos springs pa /
bag ma tsha bar 'dug cig /
myur du mi 'od ba'i thabs bya'o zhes rgyal pos tshong dpon la pho nya btang nas /
nga la rin po che 'di dang 'di dgos kyis /
de ma rnyed par phyir ma 'ong zhig /
de rin po che 'tshol ba la phyir lam ring bor song ngo / /
zla ba dgu nas khye'u gzugs bzang ba zhig bcis te /
mar dang sbrad rtsis 'grangs par bsnyod / /
sor gdub mgul du btegs /
seng res kyis dkris nas sgrom bu'i nang du bcug ste /
mngag bzhug ma la /
'di pho brang gi sgor maN+Dal gyi steng du mar me bus te zhog la /
'di blangs kyi bar du khyod logs shig tu sdod cig /
de ltar byas pa dang /
rgyal pos mar me mthong nas blangs pa dang /
des sor gdub las ngo shes nas /
'jigs med la byin no / /
'jigs med kyis de gsos shing /
rgyal pos /
de gson nam byas pas /
'tsho byed gzhon nus gsos zhes grags so / /
de gnyis gtam zer ban /
ma skyes dgra ni ma btsas pa nas rgyal por lung bstan gyis /
bdag cag gis bzo cung zad bslabs nas 'tsho bar bya'o zhes gros byas te /
'jigs med kyis shing rta'i bzo bslabs /
'tsho byed kyis sman dbyad bslabs pas lobs nas /
glang ba'i thod pa dbye ba'i dpyad ma shes te /
rdo 'jog na sman pa'i rgyal po rgyun shes kyi bus shes so zhes thos nas rgyal po'i drung du song ste /
rdo 'jog tu sman pa'i rgyal po rgyun shes kyi bu las klad pa'i thod pa 'byed pa'i dpyad slob tu mchi'o / /
bu| khyod 'dis 'tsho'am /
lha| yang na mi bslab /
yang na legs par bslab par bgyi'o / /
'on song zhig /
des rgyal po padma'i snying po la springs pa /
nga'i bu 'di sman dpyad slob tu song gis /
'di'i dgos pa thams cad khyod kyis sbyor cig /
padma'i snying pos kyang yi ge bklogs te /
rgyun shes kyi bu la gtad do / /
rgyun shes kyi bus cung zad bstan pa dang /
'tsho byed kyis khyad par dang bcas pa lobs so / /
rgyun shes kyi bus 'tsho byed khrid de /
nad pa la sman 'di byin cig ces smros nas byung ngo / /
'tsho byed kyis bsam pa /
sman 'di zos na 'di deng nyid du 'chi'o snyam nas /
slar nang du zhugs te /
mkhan po'i gsung gis sman snga ma de ma sbyin par /
'di byin cig zer ro / /
de ltar byas pas sos so / /
phyis rgyun shes kyi bus de'i gan du song nas na ba ji ltar 'dug /
sos so / /
sang yang de nyid byin cig /
ci sda ma'am phyim /
ngas snga ma 'am phyi ma bstan tam /
de dag na de /
snga ma mngon sum du /
phyi ma 'tsho byed la springs pa yin no / /
des bsam pa /
bdag gis nyes kyi /
'tsho byed ni shes rab can yin no snyam nas /
'tsho byed kyis bstan pa de byin cig /
de phyin chad gang du 'gro bar 'tsho byed 'khrid do / /
khye'u gzhan rnams mkhan po rgyal po'i bu la ston par spro yi / /
bdag cag la min no / /
des smras pa 'tsho byed shes rab @# / /
can yin pa sangs bstan pa de rang gis so sor 'byed nus kyi /
khyed kyis 'byed mi nus so / /
ji ltar mkhyen /
de ltar mkhyen /
de ltar nangs mngon sum du bya'o / /
des khye'u rnams la /
khyod kyis rdzas che ge mo'i rin dris /
khyod kyis kyang che ge mo'i rin dris shig zer nas tshong 'dus su btang ngo / /
de dag gis rdzas re re'i rin dris so / /
'tsho byed kyis kyang ji skad bstan pa bzhin byas nas /
bsams pa /
mkhan pos rdzas gzhan gyi rin 'dri bar byed na /
bdag gis ji ltar brjod par bya /
rdzas thams cad gyi rin 'dri'o snyam mo / /
de dag mkhan po can song ba dang /
ji skad bstan pa rnams smras so / /
rgyun shes kyi bus /
mang stan pa'i rdzas kyi rin dris pas /
ma 'tshal lo / /
'tsho byed la dris pas /
rdzas thams cad kyi rin smras so / /
rgyun shes kyi bus smras pa /
khye'u rnams kyis thos sam /
thos so / /
ngas 'tsho byed ni shes rab can yin te /
cung zad bstan pa de rang gis so sor 'byed nus so zhes pa ni don de yin no /
yang | khyed rnams thang shing can gyi ril song la /
sman ma yin pa dag khyer te shog cig /
de dag song nas sman ma yin par shes pa rnams blangs so / /
'tsho byed kyis sman min pa med do / /
snyam nas /
'dam bu mda' rgyu'i rtsa ba dang /
rdo ba'i dum bu zhig blangs so / /
lam du phyugs rdzi mo zhig zho'i bum pa dang phrum tshud khyer nas 'ong ba dang phrad nas /
de mig na ba la gnas de nyid na yod pa'i sman zhig bstan pas| mod la sos pa dang /
de dga' nas zho'i bum pa dang phrum tshud phul lo / /
des zho'i bum pa de nyid la byin nas phrum tshud khyer te song ba las /
khye'u rnams kyis glang po che'i rjes shig mthong nas /
de rnams kyis de la brtags pa dang /
'tsho byed kyang 'ongs nas /
'di ci yin /
glang po che'i rjes min gyi /
bal glang mo'i rjes yin te /
mig g.yas pa zhar ba /
de ring kho nar glang po che'i phrug gu 'byung bzhig yin la /
de la zhon pa ni bud med mig g.yas zhar ba /
sbum pa /
de ring nyid du bu pho btsa' pa zhig go /
de rnams rgyun shes kyi bu'i gan du song nas /
gang khyer 'ongs pa rnams bstan to / /
rgyun shes kyi bu na re /
'di thams cad ni sman yin te /
nad che ge mol phan no / /
'tsho byed la /
khyod kyis ci khyer nas 'ongs /
smras pa /
sman min pa ma mchis mod /
'on kyang gsum bo 'di khyer mchis so / /
'di dag ci dgos /
sdig pa'i zin pa la 'dam bu mda' rgyu'i rtsa ba'i dud pas 'dug go /
phrum tshud kyis glan bar 'gyi'o / /
rdo'i dum bus ston gyi dus na zho'i bum pa 'chags par 'gyur ro / /
rgyun shes kyis 'dzum pa dang /
khye'u rnams /
mkhan po ni 'di la khros so snyam nas /
'di gcig bur ma zad kyi /
lam gyi dbus su glang po che'i rjes zhig mthong bal 'di skad zer ro / /
rgyun shes kyis / /
'tsho byed| bden nam /
mad do / /
de glang po che'i rjes ni par /
pal glang mo'i rjes su cis shis /
glang po che'i rjes nis zlum mo / /
@# / /
bal glang mo'i rjes ni chur ring ngo / /
mig g.yas pa nar bar cis shes /
g.yon phyogs su rtswa za zhing mchis pas so / /
sbrum par cis shes /
rkang pa gnyis gnon cing mchis pas so| |deng kho nar 'brang bar cis shes /
gcin po snabs dang bcas par 'byung bas so / /
phor 'gyur bar cis shes /
rkang pa g.yas pa lhag par gnon cing mchis pas so / /
de la bud med zhon par cis shes /
babs nas rkang ba'i bar du gcis pas so / /
mig g.yas pa zhar bar cis shes /
g.yon phyogs su me tog 'thu zhing mchis pas so / /
de sbrum par cis shes / /
rkang pa'i rting ba phal cher gnon cing mchis pas so / /
deng kho nar btsa' bar cis shes /
gcin ljan ljin dang bcas te 'byung bas so / /
mkhan po thugs mi ches na 'gron pa gnas pa'i phyogs der khye'u zhig mngag tu gsol /
de btang bas ji lta ba bzhin gyur nas /
rgyun shes kyis khye'u rnams la smras pa /
'tsho byed ni de ltar shes rab can yin no / /
dus gcig na mi zhig klad nad kyis thebs nas /
rgyun shes kyi bu la /
dpyad mdzed cig /
des smras pa /
de ring dong rkos la lci bsta gon gyis dang /
sang khyod kyi dbyad bya'o / /
'tsho byed kyis thos nas /
de de'i phyi bzhin song ste /
kho bos cung zad bslabs pa de thams cad sems can la phan pa'i phyir yin na /
bdag gis klad ba'i thod pa dbye ba ma bslabs kyis /
khyod kyis kho bo dben bar zhog dang /
ji ltar byed pa blta'o / /
de bzhin du bya'o zhes /
des de phyogs dben pa zhig tu bzhag go /
rgyun shes kyi bu 'ongs nas mi de dong du bcug ste /
thod pa dbye ba'i dbyad kyis thod ba phye nas /
skam bas srog chags de blang bar brtsams ba dang /
mkhan po| gzu lums ma mdzad cig /
'di deng nyid du 'chi bar 'gyur ro / /
de na re /
'tsho byed 'ongs sam /
'ongs so / /
srog chags ji ltar blang /
skam ba tsha bas rgyab tu reg nas /
rkang lag 'khums pa dang de nas bor cig /
des de bzhin byas bas sos so / /
rgyun shes kyi bus smras pa /
'tsho byed| kho bo shin tu mgu yis /
khrus kyis la shog dang /
klad pa'i thod ba 'byed ba'i dbyad sbyin no zer nas bslabs te /
kho bo 'dis 'tsho ba yin gyis /
yul 'dir khyod kyis ma byed cig /
de bzhin du bgyi'o / /
'tsho byed kyis rgyun shes kyi bu la phyag 'tshal nas /
rgyal po padma'i snying po'i drung du song ste /
bdag gis sman dbyad bslabs kyi /
mchi'o / /
de na re /
bdag dang mi mthun pa mtha' 'khob pa skya seng zhes bya ba yod kyis /
khyod shes rab can yin pas /
de phob la song zhig /
des dpung tshogs dang bcas pas de phab nas gteng ba bzung /
dbya blangs te rgyal po la phul lo / /
de nas 'tsho byed kyis grong khyer bzang byed du phyin nas dbyar gnas te /
'byung po thams cad pa'i skad bslabs nas /
@# / /
de nas chas pa dang /
mi zhig shing khur khyer ba /
rus pa dang /
pags pa'i lhag ma lus pa /
lus kun nas 'dzeg pa mthong nas /
cis 'di ltar byung /
de na re /
ma shes te /
shing khur 'di khyer bas byung ngo / /
de shing brtags pa la byang ba yin pas /
shing khur 'di 'tshong dam /
'tshong ngo / /
rin ji tsam /
kar sha pa na lnga brgya'o / /
des de nyos pas /
'byung po thams cad dang bar byed pa zhes bya ba'i nor bu zhig mthong ste /
de'i mthu ni /
nad pa'i mdun du bzhag pa'i tshe nad ji lta ba bzhin mthong ngo / /
de khyer nas yul u dum wa rar phyin pa dang /
de na mi bres 'jal ba zhig bres bcal nas mgo la bres bsnun pa mthong ste /
ci'i phyir de ltar byed /
bdag gi klad pa lhag par g.ya' 'o / /
'tsho byed kyis de bsnyal nas klad pa'i steng du 'byung bo thams cad dang bar byed pa'i nor bu bzhag pa dang /
srin bu zhig snang ngo / /
de nas| khyod kyi klad pa la srin gyi nad yod do / /
bdag la dpyad mdzod cig /
mkhan pos bstan pa bzhin dpyad byas pas sos nas kar sha pa na lnga brgya byin pa rgyun shes kyi bu la bskur ro / /
de nas yul ro hi ta kar phyin pa dang /
khyim bdag cig skyed mos tshal phun sum tshogs pa zhig yod pa la lhag par chags pas /
shi nas de nyid du mi ma yin du skyes so / /
de'i bu khyim gyi dpon por gyur nas skyed mos tshal srung ba'i mi bzhag pa rnams mi ma yin des bsad do / /
mi dmu chus gang ba /
sman pa'i bor ba zhig skyed mos tshal der nub mo 'brang btab nas /
bdag mi ma yin gyis bsad na ci ma rung snyam mo / /
'tsho byed kyis kyang der 'brang btab ste 'dug go /
mi ma yin des dmu chu can de sdig par brtsams pa dang /
dmu chu'i nad de phyir byung nas /
'di bdag gis sngar bzung nas /
ci'i phyir 'di sdig /
khyod la ra spu'i du bas bdug pa med pa lta /
des khyod dpag tshad bcu gnyis su 'bros par 'gyur ro / /
des kyang smras pa /
khyod la 'ang la phug gi sa bon mar byung ba'i dar ba dang btags te sbyin pa med pa lta /
des khyod dum bur 'dzag par 'gyur ro / /
de gnyis ka 'tsho byed kyis thos nas /
nang sa par skyed mos tshal gyi bdag po'i drung du song ste /
skyed mos tshal phun sum tshogs pa ci'i phyir 'dor /
de ji ltar gyur ba smras pa dang / /
ra spu'i dud pas bdugs shig /
mi ma yin dpag tshad bcu gnyis su 'bros par 'gyur ro / /
de ltar byas pas mi ma yin bos so / /
dmu chu can la /
ci'i phyir mi ma yin gnas pa'i skyed mos tshal du 'dug /
des ji ltar gyur ba smras pa dang /
la phug gi sa bon mar phyung ba'i dar ba dang btags pa 'thung zhig /
des 'thungs pas sos so / /
de gnyis kas kar sha pa na lnga brgya lnga brgya byin pa rgyun shes kyi bu la bskur ro / /
de nas bcom brlag tu phyin nas shing zhig gi drung du 'dug pa dang /
gyad kyis gyad cig brdabs pas /
@# / /
de'i nang grol dkrugs nas shi'o snyam ste phyir bor ba dang /
shing de la bya rgod mo phrug gu dang bcas bzhig 'dug pa las /
phrug gu rnams kyis mal /
sha byin cig /
man re /
sha ga la yod /
de rnams na re /
gyad kyis gyad brdabs te shi ba 'di'o / /
de ni 'tsho byed kyis gsos pa'i gnas yod do / /
cis sos /
de'i nang grol rnams phye mas reg par byas na'o / /
zer ba 'tsho byed kyis thos nas /
ro'i gan du phyin te /
shes ldan dag| ci yin /
gyad kyis gyad pa rdabs pas shi ba yin no / /
'tsho byed gyis /
zhog dang blta'o / /
bzhag pa dang /
'byung po thams cad dang bar byed pa'i nor bu klad par bzhag ste brtags pas nang grol 'khrugs pa mthong nas /
smyug ma'i sbubs su phye ma blugs te /
khas bus pa dang /
phye mas nang grol la reg nas sos so / /
des kar sha pa na lnga brgya byin pa'ang rgyun shes kyi bu la bskur ro / /
bcom brlag na khyim bdag gcig rang gi chung ma gzugs bzang ba la chags pas shi nas /
de'i mo mtshan gyi srin bur skyes te /
de la skyes pas spyad pa rnams shi bas de nas su'ang de dang lhan cig mi spyod do / /
des 'tsho byed la /
bdag na yis /
dbyad mdzod cig /
nga dang dga' dgur spyod na dbyad bya'o / /
g.yar tsha lags so / /
khyod kyi dbyad gzhan ni med do /
bdag las phangs pa med pas /
des khas blangs so / /
de nas de sgren mor phyung nas mo mtshan gyi sgor sha'i dum bu zhig bzhag pa las /
srin bu de de la chags pa dang /
blangs nas bor bas sos so / /
de chags pas brda byas pa dang /
des rna ba gnyis bkag nas smras pa /
khyod kho bo'i sring mo dang 'dra ste /
khyod kyi dpyad de yin pas de ltar byas par zad do / /
des kar sha pa na lnga brgya byin pa'ang rgyun shes kyi bu la bskur ro / /
de nas chu bo ya mu na'i 'gram du phyin pa dang /
mi ro zhig gi rting ba'i phyogs na rgyus pa'i breng yod pa nyas drangs pa las /
de'i mig 'byed 'dzum byed pa mthong ba dang /
rim gyis yangs pa can du phyin pas /
gyad kyis gyad cig thal mos bsnun pas /
mig 'bras 'phags pa dang /
'tsho byed kyis /
de'i rting ba'i rgyus ba nas drangs pas slar chud par gyur to / /
des de la kar sha ba na lnga brgya byin pa dang /
des 'jigs med kyi ma la byin no / /
yangs pa can na mi zhig gi rna bar srin bu zhugs te /
de la phrug gu bdun brgya byung bas rna ba'i nad kyis nyen nas /
'tsho byed la /
dpyad mdzod cig /
sngar mkhan pos bstan pa'i las byas kyi /
da ni rang gi blo las bya'o snyam nas /
mi de la ba sgo ba /
song la lo mi'i spyil bu byos /
ras sngon pos g.yogs la de'i 'og tu rnga zhig zhog /
sa yang dron por gyis shig /
de ltar byas pa dang /
mi de sal bsnyal nas /
sa de chus chag chag btab ste rda brdungs pa dang /
srin bu de /
dbyar gyi dus la bab bo snyam nas phyir byung ba la /
rna ba'i @# / /
drung du sha'i dum bu zhig bzhag pa dang /
de slar zhugs te phrug gu rnams khrid nas sha'i dum bu de la chags pa dang /
de'i mod la sha'i dum bu bor bas mi de sos so / /
des kar sha ba na lnga brgya byin pa'ang 'jigs med kyi ma la byin no / /
de rim gyis rgyal po'i khab tu phyin pa dang /
gzugs can snying pos thos nas ma skyes dgra la /
khyod kyi phu bo 'ong gis /
bsur song zhig /
des bsur song ba 'tsho byed kyis thos nas de'i bsu ba rang gir byas nas /
'di rgyal por gyur ba'i tshe bdag la gnod ba byed do snyam nas slar log te /
sgo gzhan zhig nas zhugs so / /
re zhig na /
'tsho byed skye bo'i tshogs kyis bskor nas sems g.yeng zhing song ba dang /
bram ze mig na bzhig gis /
bdag la sman ston cig /
tshig pa zos nas /
thal bas thob cig /
de drang po zhig pas thal bas btab pas sos so / /
mig nad pa gzhan zhig kyang 'tsho byed kyis drung du song ba na bram ze des mthong nas /
gang du 'gro /
ji ltar gyur ba smras pa dang /
khyod la 'tsho byed ci dgos /
de'i sman ba dag gis shes te /
thal bas thob cig /
des thal bas btab pa dang long bar gyur to / /
gzugs can snying pos sbyi bor phol mig byung nas sman pa rnams bkug ste /
nga'i spyi bor phol mig byung gis /
dpyang gyis shig /
de rnams na re /
sman pa chen po 'tsho byed mchis na /
bdag cag gis ci bgyi /
'tsho byed bkug nas /
dpyad gyis shig /
lha la bdag nyid kyis khrus bgyid du gnang na bgyi'o / /
de bzhin du gyis shig /
des skyu ru ra bskus shing /
smin par 'gyur ba'i rdzas btab nas /
smin pa'i rdzas dang bsres pa'i chu bum pa lnga brgya blugs pa dang smin pa'i tshe /
ma tshor bar spu gris reg nas brtol lo / /
de nas 'tsho ba'i rdzas btab /
'tsho ba'i rdzas dang bsres pa'i chu bum pa lnga brgya blugs pa dang /
rma dang /
pags pa dang /
skra yang sos so / /
rgyal pos khrus byas ma thag tu /
da dpyad gyis shig /
re zhig bshos gsol cig /
zan zos nas /
da dbyad gyis shig /
ba gyis lags so / /
yid ma ches par lag pas byugs pas /
gang na rma yod ma shes so / /
me long la lto bas kyang ma mthong ngo / /
btsun mo la dris pas /
des kyang rma gang na yod ma shes pas /
ngo mtshar nas /
de sman pa'i rgyal por dbang skur cig /
long ba de na re| lha| sras la byams pas sam /
sman mkhas pas dbang bskur /
sman mkhas pas so / /
'o na /
'dis bdag ni sos par ma bgyis so / /
'tsho byed kyis smras pa /
bdag gis khyod mthong yang ma mthong na /
sos par ga la byas /
de ni mad na /
'on kyang khyod kyis bstan pa des bdag la bstan to / /
ci bstan /
che ge mo'o / /
de'i khams kyang gzhan la /
khyod kyi khams kyang gzhan yin gyis /
nga 'di dang 'di gyis dang sos @# / /
par 'gyur ro / /
des byas pas sos nas /
'di sman pa'i rgyal por dbang bskur du gsol /
de glang po che la bskyon nas dpal gyi 'byor ba chen pos sman pa'i rgyal por dbang bskur ro / /
khyim bdag cig skran gyis thebs nas sman pa thams cad kyis spangs pa dang /
'tsho byed la dris nas /
dpyad byas na legs /
ma byas na bdag nyid 'chi bar bya'o snyam ste /
'tsho byed la dris pas /
khyod kyi sman rnyed dka'o /
da 'chi'o snyam nas dur khrod du song ba dang /
ro bsregs pa'i me 'bar bar ne leg gdug pa zhig dang /
srog chags god tsan dan zhes bya ba gnyis 'thabs te lhung ba dang /
bkres pas nyen pas de zos /
char bab pa'i 'ong ba'i chu la 'thungs /
ko ta pa'i zan dang /
mar phyung ba'i zho 'thungs pas skrun rdo la nas mar 'khrus /
yar skyugs pas sngon bzhin du gyur to / /
lus 'phags ma'i 'doms kyi phyogs su phol byur nas rgyal pos 'tsho byed la /
ma yar mo'i dpyad kyis shig /
des khas blangs nas zan byas te ma ma la byin nas /
'di'i steng du 'dug tu chug cig /
des de 'dug tu bcug pa'i zan 'tsho byed kyis mthong nas /
de la smin par 'gyur pa'i rdzas btab ste smin par shes nas zan gyi nang du gtsags bu sbas te /
ma ma la /
khyod kyis 'di la 'dug tu chug la /
btsun mo 'dug nas slar song zhig /
des de bzhin du byas pas gtsags bus reg ma thag tu phol mig rdol lo / /
de nas 'tsho 'gyur gyi rdzas dang bsres pa'i bska ba'i chus bkrus pas sos so / /
rgyal pos /
'tsho byed| ma yar mo'i dpyad byas sam /
bgyis so / /
khyod kyis sgren mor phud nas ma bltas sam| ma bstas so / /
ji ltar byas / /
'di ltar byas so / /
rgyal po mchog tu ngo mtshar nas /
lan gnyis su sman pas rgyal por dbang skur cig /
skran nad pa des /
sras la sdug pas sam /
sman mkhas pas dbang bskur /
sman mkhas pas so / /
'on| 'dis bdag sos par ma bgyis so / /
'tsho byed kyis de la /
khyod kyi sman rnyed dka' 'o zhes ma smras sam /
dpyad ni ma byas so / /
bdag gi sman ji lta bu yin /
mar ngo'i tshes bcu bzhi la mi ser skya zhig shi nas dur khrod du bsregs pa na /
ne leg dug pa dang /
srog chags god tsan dan 'thabs nas mer ltung ba de gnyis khyod kyis zos /
dbang phyug chen pos dur khrod du char phab pa'i 'ong ba'i chu la 'thungs /
ko ta pa'i zan dang mar phyung ba'i zho 'thungs na khyod mod la sos par 'gyur ba la bsams nas smras pa'o / /
des smras pa shin tu legs par shes te /
bdag gis de bzhin zos so /
de dga' nas 'di sman pa'i rgyal por dbang skur du gsol /
lan gnyis su yang sman pa'i rgyal por dbang bskur ro / /
lhas byin gyis /
me skyes dgra bslus nas pha srog dang bral ba'i tshe /
de la skran gyi nad byung nas /
nga la dpyad gyis @# / /
shig /
bgyi'o / /
skran rdol ba'i rgyu ni gnyis te /
shin tu khros pa dang /
lhag par dga' ba'o / /
sdig can 'di dga' bar mi 'gyur gyis /
khros par bya'o snyam nas /
lha| dam zhig bca' ste /
gzhon nu 'char byed bzang po'i sha gsol na dpyad bgyi'o / /
rgyal po khros nas /
legs so / /
ngas pha srog dang phral /
khyod kyis 'char byed bzang po srog dang phral /
nga yang rang nyid nad kyis shi nas khyod rgyal por 'gyur mong /
lha| dpyad ni 'di lags te /
gzhan gyis mi sos so / /
bdag las phangs pa med pas gnang ngo / /
'tsho byed kyis /
'char byed bzang po rgyan thams cad kyis brgyan pa rgyal po la bul nas legs par gzigs shig /
phyis gzigs par mi 'gyur ro / /
de nas de khrid nas khyim du bzhag go /
'tsho byed kyis bsil ba'i tshal nas ro'i sha blangs te g.yos byas nas /
rgyal po'i dro la bab pa'i dus su bstabs so / /
rgyal pos sha khu'i phor ba blangs te za bar brtsams pa dang /
'tsho byed kyis /
phor ba phrogs /
klad du bsnun nas /
sdig can khyod /
pha bsad /
dbu'i sha 'ang za 'am /
de brngams de smras pa /
'on ci'i phyir bsad /
ces mi bzod pa skyes pas /
skran rdol te yar skyugs /
mar 'khrus pas kha nas khrag dang bcas pa byung nas brgyal te sa la 'gyel lo / /
de nas chus gtor /
'phrod pa'i zas byin pas sngon bzhin du sos pa dang /
gzhon nu khrid de /
bdag srog chag sgrog sbur yang mi gsod na /
gzhon nu lta ci smros /
thabs 'di'i lha 'tsho bar bgyis so / /
rgyal po ngo mtshar nas /
yang sman ba'i rgyal por dbang bskur bas /
dregs pa skyes nas /
bdag dang mnyam pa'i sman pa 'ga' yang med de /
bdag ni lus kyi dpyad byed pa rnams kyi mchog yin la /
bcom ldan 'das ni sems kyi dpyad mdzad pa rnams kyi mchog yin no snyam mo / /
de ston pa'i spyan sngar song yang dregs pas bden pa ma mthong ngo / /
ston pas dregs pa de sbang bar bzhed nas /
'tsho byed| ri'i rgyal po gangs can mthong ngam /
ma mthong lags so / /
nga'i chos gos kyi mtha' nas zungs shig /
des bzungs pa dang /
'tsho byed khrid nas gangs can du gshegs pas sman rnam pa sna tshogs sgron ma bzhin 'bar nas /
'tsho byed| sman ji tsam 'dod pa long zhig /
'jigs lags so / /
ston pas lag na rdo rje la /
'tsho byed srungs shig /
de dang lhan cig song nas sman sna tshogs blangs te /
ston pas /
'tsho byed| sman 'di'i ming ci yin /
'di skad zer ba lags te /
nad che ge mo la phan no zhes so so nas smos so / /
de nas sman gzhan gyi ming yang mi shes so / /
ston pas /
'di ni che ge mo yin te /
nad 'di la phan no zhes sogs rgyas par bshad pas /
ston pas sman dpyad kyang mkhyen pa lta snyam mo / /
ston pas /
sman pa yan lag bzhi dang @# / /
ldan pa ni rgyal po la 'os pa yin la /
de bzhin gshegs pa ni yan lag bzhi dang ldan pa'i sman pa bla na med pa yin no zhes rgyas par gsungs pas /
bden pa mthong nas ched du brjod de gsungs ngo / /
ri gangs can kha bas g.yogs shing lhags pa che bas ston pa grang nang kyi snyun gyis thebs pa dang /
'tsho byed kyis ud pa la so gnyis dang /
bkru sman gyi rdzas sbyar nas /
ston pa la phul te /
'di shangs kyis bsnam du gsol /
ston pas bsnams pa las thang so gnyis 'khrus so / /
'tsho byed kyis /
ston pa| legs par 'khrus lags sam /
ston pas /
g.yos pa dang 'khrus pa la mu bzhi yong do| |'tsho byed kyis /
'o na bu ram dang a rur gsol la khu ba'i rim pa'ang mdzod cig /
de ltar mdzad pas snyun gdangs so / /
de'i tshe 'tsho byed kyis /
lus 'phags kyi rgyal po'i dpyad byas pas /
nga rgya stong ri ba'i be'u ra sa yug po che zhig byin pa ngang /
de blangs nas ston pa la phul lo / /
ston pas kun dga' bo la /
gos 'di long la /
nga'i ched du gris dros shig /
kun dga' bos /
sa yangs par bltas pas /
chos gos mang po ljang bar mthong nas /
ston pas /
chos gos gsum dang /
rang gi bla gos dang /
mthang gos dang /
sgra gcan 'dzin gyi ral chung dpung bcad cig byas so / /
ston pas g.yar gyi gnas des ras lnga brgya brnyes shing /
dge 'dun gyis kyang mang du rnyed de /
ji ltar bya ma shes nas gsol bas /
khyim pa'i gos gris dras te kha dog ngan par byas pa bcang bar bya'o zhes pa /
tshon gyis sogs so / /
rgyal po gzugs can snying pos 'tshob pa zhig mthong nas /
glang po che las babs te /
rkang pa la gtugs pa'i phyag byas so / /
ma dad pa zhig gis bsams pa /
lha ni dge slong 'ba' zhig la dad pa min no / /
dad pa can dag gis bsams pa| lhas dge slong yin snyam du glang po che las babs nas de la phyag byas so snyam nas /
lha| su la phyag bgyis /
ston pa'i nyan thos la'o / /
de ni ston pas nyan thos ma lags te /
'tsho ba pa lags so / /
de nas rgyal po sa ston pa'i drung du song nas /
de ring bdag glang po che las babs te /
dge slong yin snyam nas 'tsho ba pa'i rkang pa la gtugs lags kyis /
dge slong gi chos gos rnams la mtshan ma cung zad mdzad du gsol /
ston pas gnang ngo / /
ston pas /
kun dga' bo la /
khyod kyis lus 'phags kyi ri bo mthong ngam /
ma mthong lags so / /
nga'i chos gos kyi grwa la 'jus shig /
des 'jus pa dang /
ston pas /
rdzu 'phrul gyis steng gi nam mkha' la gshegs nas /
lus 'phags kyi ri bo la bzhugs so / /
de'i tshe ma ga d+ha'i mi rnams kyi zhing mnyam zhing nye 'khor mnyam pa /
rnang gi khyad par sna tshogs pa /
rnang rgal gyis 'brel zhing mdzes pa @# / /
gzigs nas /
kun dga' bo la /
khyod kyis zhing mnyam zhing nye 'khor mnyam pa /
rnang gi khyad par sna tshogs pa /
rnang rgal gyis 'brel zhing mdzes pa de dag mthong ngam /
mthong lags so / /
de lta bas na /
dge slong rnams kyis chos gos 'di lta bur drub par bya'o / /
kun dga' bos dge slong rnams la /
khyed kyis chos gos 'di lta bur dras drubs kyis shig /
dge slong rnams kyis chos gos dras drubs byas pa na| snam phran rnams kha phyogs gcig tu bstan pas mi mdzes nas /
kun dga' bos bsams pa /
ston pas ma gnang mod kyi /
'dis rkyen byas nas gnang ba'i skabs yod do snyam nas /
snam phran rnams kha phyogs gnyis kar bstan /
'on kyang mtha' bskor med pas ma mdzes nas /
mtha' bskor byas te zin pa dang /
ston pa la phul bas /
kun dga' bo /
ngas gnang ba khyod kyis shes pa legs te /
de lta bas na dge slong rnams kyis chos gos dras shing drubs pa chos gos nyid du byin gyis brlabs par bya'o / /
dge slong rnams kyis chos gos dras dru bas re re bcings nas /
lhag ma ni ma dras so / /
ston pa 'brog gnas su byon nas /
'brog gnas kyi tshal na bzhugs so / /
de 'bab chu dang nye bas grang zhing rlung ldang bas /
ston pas thun dang po la mthang gos gsol /
bar ba la bla gos gsol /
thun tha ma la /
kun dga' bo / /
nga la snam sbyar g.yogs shig des lag pa gnyis bkrus nas /
ston pa'i steng du snam sbyar g.yogs so / /
sang nam langs pa na| skyid pa'i mchog ni nga yin te /
nga yang chos gos gsum gyis 'tshon /
dge slong rnams lta ci smos /
de lta bas na /
dge slong rnams kyis dras pa'i chos gos gsum bcang bar bya'o / /
dge slong zhig la chos gos gsum med nas /
des phying bzhing rnyed de /
de dra bar brtsams pa dang /
ston pa der gshegs nas /
dge slong 'di ci yin /
ston pas /
dras pa'i chos gos gsum bcang bar gsungs na /
ba dag la chos gos gsum ma mchis nas /
btsal bas phying ba 'di rnyed de /
dras nas chos gos bgyi'o / /
dge slong| 'di ni dra ba'i 'os min gyi /
lhan thabs kyis glan pa'i 'os yin pas lhan thabs kyis glan nas bcang bar bya'o / /
de nas dge slong gi dge 'dun 'dus nas /
dge slong dag| dge slong che ge mo la chos gos med nas phying ba 'dra bar byed kyi /
mi dra ba ni lnga ste /
phying ba thams cad dang /
snam bu thams cad dang /
be'u ras thams cad dang /
seng ras thams cad dang /
klam thams cad de lhan thabs kyis glan nas bcang bar bya'o / /
dge slong rnams gtsug lag khang gzhan du 'gro ba na /
deng nyid du ldog gi snyam pa'i bsam pas /
chos gos gsum med par song nas /
bya ba'i dbang gis der nam sros so /
bslab pa la gus pas phyir 'ongs pa na /
chom rkun pa dang gcan gzan gyis bcom pa de gsol bas der chos gos dag brnyes te byin gyis brlab ces pa /
@# / /
brnyan po yang yod cing bdog na'o / /
ji ltar byin gyis brlab ma shes nas /
snga ma rang gi sems kyis phyung la /
phyi ma byin gyis brlab ste /
lnga ni sems bskyed pas 'grub ste /
gso sbyod dang /
dgag dbye dang /
gos byin gyis brlab pa dang /
dbyung ba dang /
gang zag mgron du bos pa'o / /
dge slong gis chos gos dras shing /
kha dog ma bsgyur ba rnyed nas /
gsol bas /
gzhan med na kham bsgyur ba la 'ang byin gyis brlabs pa 'chags so / /
kham bsgyur ma dras brnyed na de la /
gal te sogs so / /
than khyim du sogs so / /
ston pa mnyan yod na'o / /
kos la'i rgyal po gsal rgyal gyi blon po'i mchog ri dwags 'dzin gyi chung ma la bu bdun btsas nas tha chung gi ming sa gzhes btags so / /
re zhig na ri dags 'dzin gyi chung ma shi nas /
bu drug khyim phub pa dang /
de rnams rang rang gi chung ma dang lhan cig byi dor lhur len cing 'tsho nam mi sems pas /
ri dwags 'dzin sems khong du chud cing 'dug pa grogs kyis mthong nas /
ci'i phyir sems khong du chud /
smras pa /
'di ltar ro / /
'on ci'i phyir sa ga'i khyim mi dbub des kyang phung krol byed mod /
gal te 'dis legs pa byed kyang sus shes /
khyod 'dod na bu mo zhig btsal lo / /
de ltar gyis shig /
des yul tsam par phyin pa na /
khyim bdag stobs kyi bshes gnyen gyi bu mo gzugs bzang ba zhig bu mo mang po dang lhan cig skyed mos tshal du song ba dang /
des bu mo rnams mthong nas /
'di rnams brtag go snyam du dal bus 'jab cing de rnams kyi phyi bzhin song ngo / /
bud med ni phal cher yang ba'i rang bzhin can yin pas /
kha cig bang rgyug /
kha cig mchod /
kha cig 'gre /
dgod /
lus sgyur /
glu len /
spyod tshul ngan pa dag byed do / /
bu mo de ni gom pa dal gyis de dag dang lhan cig skyed mos tshal du phyin pa dang /
bu mo gzhan rnams ni rdzing gi 'gram du gos bzhag nas mod la zhugs te rtse bar byed la /
de ni ci tsam chur nub pa de tsam du gos rdze zhing 'jug la ji tsam ldang ba de tsam du gos 'bebs shing ldang ste /
khrus byas nas gnas shig tu 'dug pa dang /
bu mo gzhan rnams ni thog mar rang gis zos nas 'khor la sbyin la /
de ni 'khor la sngar byin nas de'i 'og tu rang za'o / /
de nas zas zos shing 'thungs nas phyir dong pa'i la mkhar chu rgol ban bu mo gzhan rnams ni lham phul nas rgol /
de ni lham dang bcas pas rgol lo / /
de dag kun dga' ra bar zhugs pa dang /
de ni gdugs thogs te byung /
gzhan rnams kyis gdugs por ro / /
de nas rlung dang char bab pa'i tshe gzhan rnams lha khang du zhugs /
de ni blag ba med par 'dug go /
de ngo mtshar skyes nas bu mo de la dris pa /
khyod su'i bu mo yin /
stobs kyi bshes gnyen gyi bu mo'o / /
khyod la cung zad 'dri @# / /
yi /
mkhro zhig des 'dzum pa sngon du btang nas /
khrong ci mchis /
dris shig /
bu mo gzhan rnams ni rgyug pa sogs spyod tshul ngan pa byed la /
khyod dal bus bgro ba ci yin /
de na re /
bu mo thams cad ni btsong ba'i rdzas yin pas /
mchongs sam 'dred nas rkang lag chag na su zhig gis slong bar 'gyur /
bu mo gzhan rnams gos gcig kyang med par zhugs nas rtsel /
khyod ji tsam chur nub pa de tsam du gos rje ba ci /
bud med ni ngo tsha dang khrel yod bya dgos pas /
bdag gis gos phud pa 'ga' zhig gis mthong na mi rigs so / /
khyod la de na su zhig lta /
re zhig khyod kho nas kyang bdag mthong bar 'gyur ro / /
gzhan rnams sngar rang gis zos nas /
'khor la sbyin la /
khyod 'khor la sngar sbyin la /
de'i 'og tu rang zab ci zhes dris pas /
bdag cag ni bsod nams kyi 'bras bus 'tsho bas rtag tu dus ston mchis la /
'di dag ni tshegs kyis 'tsho bas brgya lam na 'thob pa'i phyir ro / /
'jig rten thams cad ni skam la lha mgyon la /
khyod ni chu la gyon pa ci /
chu kho na la lham bgo 'tshal te /
thab la ni tsher ma sogs mngon la /
chu la ni mi mngon bas so / /
bu mo gzhan rnams nyi ma la gdugs thogs la /
khyod shing gi grib mal gdugs thogs pa ci /
kun dga' rab kho nar gdugs bcang dgos te /
de re spre'u dang bya rnams kyis gcin rtug dang /
rus pa'i dum bu dag 'thor /
bla gab med pa la de dag ma mchis so / /
bu mo gzhan rnams rlung dang /
char byung ba na lha khang du 'jug la /
khyod bla gab med par 'dug pa ci byas pas /
lha khang stong ba 'di dag ni /
rnal phrug dang /
g.yon can rnams kyis gang bas /
bdag gi yan lag dang /
nying lag la reg na mi rung ngo / /
de mgu nas /
de'i pha'i khyim du song ste /
bde legs su gyur cig ces smras so / /
ci slong /
bu mo slong ngo / /
su'i ched du /
ri dwags 'dzin gyi bu sa ga'i ched du'o / /
de rnams na re /
de dang bdag cag rigs mnyam mod /
yul thag ring ngo /
des smras pa /
nye na sdug bsngal 'byung bas ring ba kho na la sbyin par rigs so / /
'o na sbyin no zhes khas blangs so / /
des mnyan yod du song ste /
ri dags 'dzin la ji ltar gyur pa bsnyad pas /
dga' nas /
songs la long zhig /
blangs pas /
bu mo 'gro khar /
ma na re /
khyod kyis nyi zla la rtag tu phyag bya /
me la bsnyen bkur bya /
me long dri ma dbyi /
gos dkar po gyon /
blang bar bya yi /
sbyin par mi bya /
langs tshig bsrung bar bya /
langs nas su la'ang stan bstab par mi bya /
zhim po za bar bya /
bde bar nyal /
them skas gzugs par bya'o / /
de ri dwags 'dzin gyis thos nas /
bu mo 'di lta ba log pa 'dzin du bcug ste /
bdag gis lta ba log pa dang dbral lo snyam du chas so / /
de'i ma mtshims @# / /
mig gang bas mgul nas 'khyud de /
du bzhin du /
bu mo mthong ba'i tha ma 'di yin no / /
des de la smras pa /
yum| khyed 'dir 'khrungs sam /
nye dus khyim du 'khrungs /
nye du'i khyim du'o| |khyed kyi khang ba 'di yin nam /
'di min pa zhig /
'di yin no / /
bdag kyang 'dir skyes shing /
der gnas par 'gyur la /
'du ba yod na 'bral ba yod pas bshum du ci mchis /
cang ma gsung zhig de nas ri dwags 'dzin gyis thang la song ngo / /
sag ma 'khor dang bcas pa grur song ba na /
rta rgod ma rte'u byung nas ring por ma lon pa zhig grur 'jug tu ma 'dod par ku co byung ba dang /
sa ga ma na re /
rte'u sngon la chug cig bcug pas rgod ma de'ang zhugs so / /
ri dwags 'dzin gyis /
ci'i phyir khyed cag ring zhig lon nas 'ongs /
rgod ma grur 'jug tu ma btub pas so / /
'o na ji ltar byas /
tsam pa mos thabs bstan te /
rte'u sngar bcug pas so / /
lam khar nub mo ri dwags 'dzin gyi mal bya skyibs shig tu bcas pa sa ga mas mthong nas /
'di su'i mal yin /
ri dwags 'dzin gyi'o / /
sbos shig /
bya skyibs rdib na /
bdag blangs pas /
gyos po khyim du ma phyin par shi'o zhes mi snyan pa 'byung bar 'gyur ro / /
mal de spos pa dang /
gad pa rdib pa'i tshe /
skye bo rnams kyis /
khyim bdag non to zhes brgyugs pa dang /
khyim bdag na re /
da 'di na 'dug gis /
ma skrag cig /
sus mal spos /
sag mas so / /
yang lha khang stong pa zhig tu mal bcas pa sag mas mthong nas /
'di su'i mal /
dpon po'o /
spos shig /
lha khang rdib nas shin /
bdag la mi snyan pa 'byung ngo / /
mal de spos ba dang lha khang rngib bo /
de mnyan yod du phyin nas /
mna'am drug pos res mos kyis khyim mi'i zan sbyor ba las /
sa ga ma la yang /
khyed kyis kyang zhag bdun pa la sbyor cig /
des de'i r-is la bab tu nye ba na /
gyos sgyu dang /
khyim bdag gi dri'i lhag ri lur byas nas nyi ma re re zhing skams /
phye'i lhag ma ma ra dang bsres nas bzhag go /
res la bab na /
nang mi rnams la de dag byin pas /
de rnams shin tu mgu nas /
las nyis 'gyur du byas so / /
ri dwags 'dzin gyis phyi dros dus su bltas pas /
las mang du zin pa mthong nas /
khyed cag gis gla mi gzhan bkug gam /
ma bkug go /
'o na las nyis 'gyur byas pa 'di ci yin /
de rnams na re /
zas ci 'dra ba'i las bgyid do / /
de ci yin /
de rnams kyis ji ltar gyur pa smras pa dang /
ri dwags 'dzin gyi bu rnams kyis /
rang rang gi chung ma la smras pas /
de rnams na re /
sag mas bgyis pa bzhin du /
bdag cag gis kyang khyim nas brkus la /
gla mi rnams dga' bar byas na bdag cag la'ang jo bo dang gla mi rnams dga' bar 'gyur ro / /
de nas ri dwags 'dzin gyis sag mal /
khyod kyis zas ji ltar bshams /
des rgyas par smras pa @# / /
dang /
de mgu nas /
de khyim gyi dpon mor bzhag go /
re zhig na /
sa ga ma'i khyim gyi steng nas /
ngang pa rnams gyis sgra mi snyan gyi gling nas ma rmos ma btab pa'i 'bras lu khyed 'ongs pa las /
rgyal po'i khab na 'dug pa'i ngang pas mthod nas skad phyung ba dang /
de rnams kyis kyang /
skye gnas 'thun pa'i yid bcugs pas skad phyung ba na /
rgyal po'i khab kyi khang thog tu 'bras kyi snyem rnams lhung brgyal po'i blon po rnams la re re byin ba dang /
ri dwags 'dzin gyis rang gi skal ba sag ma la byin no / /
des zhing chung du zhig bsten nas btab pas /
phun sum tshogs par skyes so / /
phyi de lo mang por 'phel /
yang phyi de lo la de bas kyang mang por gyur nas /
re zhig na bang ba thams cad ngang pas khyer 'ongs pa'i 'bras sa lus gang bar gyur te /
rgyal po gsal rgyal nad kyis thebs nas sman pa la dris pas /
ngang pas khyer byung ba'i 'bras lu la 'jam byas nas gsol na sos par 'gyur ro / /
rgyal pos blon po rnams la /
nges khyed la ngang pas khyer 'ongs pa'i 'bras sa lu'i snyem byin pa de dag khyed kyis ci byas /
kha cig na re /
lha khang du phul lo / /
la la na re /
me'i nang du stsal lo / /
la la na re /
sgo khang du btags so zhes zer ro / /
ri dwags 'dzin na re /
bdag gis sa ga ma la byin na /
des ci byas dri 'o zhes dris ba dang /
ngang bas khyer 'ongs pa'i sa lu dgos pa zhig mchis sam /
rgyal po snyun gyis thebs pa la dgos so / /
sag mas gser gyi snod 'bras kyis bkang nas bskur brgyal pos zos pas sos so / /
re zhig na /
rgyal po la ljongs kyi mi snams kyis / /
rta rgod ma ma smad gnyis phul pa las /
ma gang yin /
rte'u gang yin sus kyang ma shes nas /
rgyal pos blon po rnams la /
legs par rtogs shig /
de rnams kyis nyin rangs dpyad kyang ma shes so / /
ri dwags 'dzin gyis phyi dro khyim du seng ba dang /
sa ga mas /
jo bo| de ring ring zhig lon nas byon pa ci yin / /
des ji ltar gyur pa smras pa dang /
sa ga ma na re /
de gnyis chas mnyam par stsol dang /
bu gang yin pa de myur du zos nas ma'i skal ba la za la /
ma yin pa de ni mi za bar mgo bteg ste mchis pa'i /
rtags ni de legs so / /
ri dwags 'dzin gyis blon po rnams la smras nas /
ji skad bstan pa bzhin brtags te /
rgyal po la lha 'di ma lags so| da 'di ni bu lags so / /
khyed kyis ji ltar shes /
'di lta bur bda' bas so / /
'o na kha sang ci'i phyir ma shes /
bdag cag gis ga la shes /
sa ga mas bstan pa lags so / /
yang mi zhig chu 'gram du klam bzhag nas khrus byas pa dang /
mi gzhan zhig 'ongs nas klam de mgol bkris te /
khrus bya bar brtsams /
mi de khrus byas nas langs pa na klam ma mthong ngo / /
gzhan de na re /
ci tshol /
klam mo / /
khyod kyi @# / /
klam ga la yod / /
khyod la klam yod na nges mgo la dkris pa bzhin du khyod kyis kyang klam mgo la dkris par 'gyur ro / /
de na re /
'di nyid nga'i klam yin no zhes de gnyis rtsod bzhin du rgyal po'i drung du song ngo / /
rgyal pos blon po rnams la /
khyed kyis rtogs la /
gang gi yin pa de la byin cig de rnams kyis dgongs mo'i bar du brtags kyang ma shes bzhin du khyim du song ngo / /
sa ga ma na re /
de gnyis la phyed phyed khyer cig ces gsungs dang /
gang gi yin pa de ci'i phyir nga'i klam dral zhes zer /
min pa de phyed thob pas chog go snyam nas kha rog sdod do / /
de ltar byas so / /
rgyal po la tshong pas tsan dan gyi sdong dum zhig phul ba dang /
de'i mgo mjug gang yin ngo ma shes nas /
blon po rnams la /
rtogs shig brtags kyang ma shes par /
sa ga ma la dris pas /
chur bor na rtsa ba 'bying /
rtse mo steng du 'byung /
ngo| |khyim bdag bza' mi gnyis la'u tsha med nas chun ma zhig blangs pa dang /
de la chen mas /
phrag dog gis mngal ma rung ba'i sbyor ba byas pas /
de'i mngal dag nas sems can zhugs so / /
bu btsas pa na /
chen chun gyi 'khon tha chad yin pas /
'dis bu bsad na mi rung snyam nas /
khyim thab dang gros byas te /
bu de chen mo la byin no / /
des bsams pa /
gang la bu yod pa de'i khyim yin pas /
bdag khyim gyi bdag mor 'gyur ro snyam nas bu de gsos pa las /
phyis pha de shi ba dang /
de gnyis khyim gyi phyir du rtsod pa na /
'di nga'i bu yin la ma 'cham par rgyal ngo'i dung du song ba dang /
sus kyang ma shes par sa ga ma la dris pas /
de gnyis la| nged kyis ma shes kyis /
khyed gnyis stobs gang cheb de khyer cig ces gsungs dang /
lag pa nas bzung pa dang bu de sdug bsngal bas du bar 'gyur la /
de'i ma brtse ba'i gtong zhing /
cig shos ni brtse ba ma mchis pas mi gtong ba'i tshe /
de lcag gis bzhus shig dang /
ji ltar gyur pa smra bar 'gyur ro / /
re zhig na /
ri dwags 'dzin na nas /
sman pa la bstan /
nyi ma gcig sman byin pas theg gi bar gyur /
phyi de nyin par sman min ba byin pas na bar 'gyur /
sag mas bsam te /
theg gi bar gyur pa'i rtags de bzung nas /
sman pa slar bzlog ste /
rang nyid kyis bcas pas sos so / /
gsal rgyal gyi glang po che'i bla dpal skyed ces bya ba la rgyal pos gshe pa dang /
sa ga mas ri dwags 'dzin bskul nas /
bzod pa gsol du bcug go /
dpal skyed kyis de shes nas /
de la lan glan pa'i bsam pas gnas so / /
phyis ri dwags 'dzin gyi pho mtshan la nad byung ste /
sa ga mas g.yog byas pas de 'dzem nas /
des bsams pa /
bdag gis g.yog byar mi btub pas /
'di'i chung ma zhig blang ngo snyam ste /
dpal skyed kyi khyim du song ba dang /
des /
'ongs pa legs so / /
@# / /
dpal skyed la bu mo zhig yod pa de la smras pa /
sag ma'i rkang pa gnyis zungs shig /
sa ga ma na re /
bdag gis 'di'i rkang pal bzang bar 'gyur ba'i gnas mchis so zhes smras nas /
yang| bkra shis par gyur cig ces smras so / /
dbal skyed na re /
ci slong /
bu mo slong ngo / /
su'i ched du /
gyos po'i ched du'o / /
de'i chung ma na re /
rgan gog de la mi sbyin no / /
mi rnams kyi lang tsho nor yin pas byin cig /
dpal skyed na re /
bdag cag las ga mas phan btags kyis /
byin cig ces byin no / /
de nas ri dwags 'dzin gyis sag ma la /
khyed la mas bslabs pa de rnams cung zad kyang ma blangs so / /
jo bo| bdag gis thams cad blangs te /
mna' ma'i nyi zla gyos skyug yin bas de la phyag byas so / /
khyim bdag me lta bu yin bas de la ha cang mi nye /
ha cang ma ring bar bsnyen bkur bgyis so / /
khyim ni me long lta bu lags pas /
rtag tu phyags dang bgyis so / /
khyim gyi las byed pan gos gzhan gyon la /
lha mchod pa dang /
khyim bdag gi drung du gos dkar po gyon no / /
'jig rten gyis tshig ngan pa smras blang bar bya /
rang gi tshig ngan pa su sa'ang sbyin bar mi bya ste /
de'ang bdag gis yang dag par blangs so / /
tshig srung ba ni gsang tshig phyir mi 'phel ba yin pas /
bdag la ngag bsdams pa mchis so| |langs nas su la'a bstan bstab par mi bya ba ni dben par gnas pa lags so / /
zhim po bza' bar bya ba ni khyim gyi skye bo thams cad kyis zos zin pa'i 'og tu /
shin tu bkres nas za ba yin na /
de'ang bgyis so| |bde bar nyal ba ni khyim gyi dgos pa rnams bkyis nas /
yang ldang mi dgos par nyal ba lags na de yang bgyis so / /
them skes gzugs pa ni /
dge ba bya /
sdig pa mi bya'o zhes pa lags te /
de'ang ci nus bgyis so| |sa ga mar legs so / /
mas ldem por smras pa rtogs pas khyod ni lhag par mkhas pa yin no / /
de nas ri dwags 'dzin gyis ston pa la /
mna' ma lam zhes 'bod du rung ngam /
chos lnga dang ldan na rung ste /
nad g.yog byed pa dang /
tha ba ri rab ba ba'i chung ma len pa dang /
srog gi skyabs byed pa dang /
nor bsrung ba dang /
shes rab kyi bgo bsha' byed pa 'o / /
de nas ri dags 'dzin rgyal po'i gan du song ste /
bdag sag ma lam zhes 'bod do / /
rgyal po na re /
nga la'ang rim gro byas pas phyi mo la dris nas /
sring mor 'bod do / /
phyi mo la dris pas /
de khyod kyi sring mo yin te /
ring 'phur tshangs byin mngag gzhug ma'i bu mo dang 'dus pa las bu zhig btsas te /
de stobs kyi bshes gnyen du btags pa rgyal po'i mes kyis phyir bcugs pa las tsam par song nas gnas pa ba de'i bu mo 'di yin pas so / /
des sngon gyi kun dga' ra bar gtsug lag khang @# / /
brtsigs nas /
phyogs bzhi'i dge 'dun la phul ba dang /
gnas brtan rnams kyis kyang mdo sde'i nang du /
ston pa mnyan yod na ri dwags 'dzin gyi ma sa ga ma'i kun dga' ra ba'i khang bzang na bzhugs so zhes gdags pa byas so / /
dus gzhan zhig na /
sa ga ma la sgong sum cu rtsa gnyis byung bas /
ri dwags 'dzin yid khong du chud nas 'bor bar brtsams pa dang /
sa ga ma na re /
mdor bar ston pa la zhus shig /
zhus pas /
mdor par /
gzeb sum cu rtsa gnyis gyis la /
shing bal gyis khong la /
sgo nga re re zhog /
sa ga mas dus gsum du lag pas byugs shig dang /
nyi ma bdun pa lags nas gzhon nu so gnyis 'byung ngo / /
de ltar byas bas nyi ma bdun pa la khye'u sum cu so gnyis skyes te /
chen por gyur pa na rtsal po cher gyur to / /
de rnams shing rtar zhugs te phyir song nas nang du 'jug pa dang /
mdun na 'don gyi bu shing rtar zhugs pa dang /
shing rta'i mda' gnyis thug te /
mdun na 'don gyi bu na re /
bzur cig de rnams kyis kyang /
khyod nyid bzur cig /
mdun na 'don gyi bus /
'jal to zhes tshig rtsub po smras pas /
sag ma'i bu rnams kyis /
shing rta'i mda' nas bzung ste 'phangs pas phyag dang gyi phung pa'i steng du brdabs so / /
de gos kyis mgo bsgyur te pha'i drung du song nas / /
sag ma'i bu rnams kyis bdag la 'di lta bu bgyis so / /
ci'i phyir /
rgyas par smras pa dang /
'o na thabs shig bya yis /
mya ngan ma byed cig /
de'i tshe ri 'or ba log nas /
rgyal po'i dmag gcig nas bdun gyi bar du btang yang bcom nas log bas /
rgyal po rang nyid dpung tshogs bzhi dang bcas te byung ba dang /
sa ga mas bu rnams kyis mthong nas /
lha| gang du gshegs /
ri'o rab rnams 'bebs su 'o / /
bzhugs shig /
bdag cag mchi'o / /
de ltar gyis shig /
de rnams song ste ri 'ong pa rnams phab nas /
btad pa bzung /
dbya blangs te 'ongs pa dang /
mdun na 'don gyis rgyal po la smras pa /
'di dag ni rtsal po che zhig ste / /
'di la dgongs shig /
rgyal po ni khu 'phrig can yin pas dogs pa skyes nas /
sa ga ma la springs pa /
bu rnams sang 'dir zan zo zhig /
des bsams ba /
bu rnams sang zhang po'i zan za bar 'gyur gyis /
bdag gis kyang sangs rgyas dge 'dun dang bcas pa spyan drangs /
gdugs tshod gsol lo snyam nas /
sang gdugs tshod gsol ba dang /
rgyal bos bu de rnams dug dang zas sbya rabs rmongs bar byas /
mgo bo bcad nas gzeb bkang ste /
bu che shos kyi mgo bo steng du bzhag /
rgyas btab nas sa ga ma la bskur ba dang /
sa ga mas gzeb de kha dbye bar brtsams pa na /
ston pas /
sag mas bden pa ma mthong bar bu bsad @# / /
pa mthong na bden pa mthong ba'i gegs su 'gyur bar dgongs nas /
re zhig 'dug la /
chos nyon cig /
chos bstan pas bden pa mthong nas /
gzeb kha phye ba dang /
bu'i mgo rnams mthong nas /
'dus byas thams cad mi rtag pa lags so / /
de nas ston pas /
gsal rgyal gyis sa ga ma'i bu rnams bsad pa ni nyes te /
ma bsad na 'di rnams kyis grogs byas nas /
sa mtha' dag de'i lag mthil du 'jog par 'gyur ro / /
de nas gsal rgyal lus rdul gyis yog cing /
ston pas spyan sngar song ba /
ston pas mi rtag pa'i chos bshad pas rgyal po yi ring ste song ngo / /
dge slong rnams the tshom skyes nas /
ri dwags 'dzin gyi mas las ci bgyis pas sgong sum cu rtsa gnyis byung zhing de las bu sum cu rtsa gnyis byung ste rtsal bo cher gyur lags /
smon lam gyi dbang gis so / /
gang du smon lam btab lags /
sngon rgyal po kr-i kis /
sangs rgyas 'od srung mya ngan las 'das pa'i tshe /
rin po che sna bzhi las mchod rten zhig brtsigs so / /
bud med bu 'dod pa zhig gis mchod rten la mchod pa byas te /
dge ba'i rtsa ba 'dis bdag bu mang por gyur cig ces smon lam btab nas grong khyer du zhugs so / /
de na bud med cig bu btsa' ba'i sdug bsngal gyis nyen nas /
bdag la'ang bu byung na 'di lta bu'i sdug bsngal myong bar 'gyur ro snyam pa las /
dga' 'dun sum cu rtsa gnyis kyis mchod rten de la mchod pa byas nas /
dge ba'i rtsa ba 'dis bdag cag tshan po che chen po'i stobs dang ldan par gyur cig ces smon lam btab pa dang /
bud med des khyed rnams kyis smon lam ci btab /
'di lta bu btab po / /
'o na| bdag khyod cag gi mar gyur cig /
de dag gis kyang /
de bzhin du gyur cig ces smras so / /
bud med de'i bsam pa la /
bud med de lan gcig btsa' ba la'ang sdug bsngal de 'dran /
bdag la sum cu rtsa gnyis btsas na cir 'gyur snyam pa dang /
de'i nye logs na /
bya gag mo zhig la thengs cig tsam la sgo nga sum cu rtsa gnyis byung la /
smre sngags mi 'don pa mthong nas /
mchod rten de la dad pa drag pos /
bya gag mo 'di bzhin du /
bdag gi bu sum cu rtsa gnyis btsa' ba na sgong gyur cig ces smon lam btab po / /
de'i dus kyi bud med de ni sa ga ma la bskur lags /
sngon ri 'or zhig na 'dun sum cu rtsa gnyis ni 'di'i bu rnams yin no / /
sa ga ma'i bu rnams kyis las ci bgyis bas /
nyes pa med par rgyal bos bsad nas mgo bos gzeb bkang ste sa ga ma la bskur lags /
sngon ri 'or zhig na chang 'tshong ma zhig gi drung du chom rkun pa 'ongs te mdzar ba med nas /
des glang zhig bstan to / /
gsod pa'i mtshon med nas /
des gta' blangs te mtshon cha byin pa dang /
de rnams kyis glang de bsad pa na /
glang @# / /
des /
bdag gsod pa chang 'tshong ma 'di'i mthu yin gyis /
bdag gis 'di rnams kyi mgo bo bcad nas /
gzeb bkang ste 'di la bskur bar gyur cig ces smon lam btab po / /
de'i dus kyi glang de ni rgyal po gsal rgyal yin no / /
chang 'tshong ma de ni sa ga ma yin no / /
chom rkun pa rnams ni bu so gnyis po rnams yin no / /
ston pa 'od ma'i chel na'o / /
drang srong mngon shes lnga dang ldan pa zhig gis phyogs shig tu gcin khu ba dang bcas pa zhig gcis so / /
blo bur du ri dwags mo skom pas nyen pa zhig der 'ongs te /
de 'thung nas mo'i dbang po la bsnams so / /
de nas dus gzhan zhig na khye'u zhig byung ba dang /
des de bsnams pa na /
skal ba mi mthun pa'i sems can yin par shes nas por te song ngo / /
drang srong des /
de rang gi bu yin par shes nas /
gsos pas cher skyes ba na /
de'i mgo ri dwags 'dra pas ri dwags mgo zhes btags so / /
drang srong de shi nas /
ri dwags mgos thod pa rdob pa'i rigs pa bslabs te thams cad lung ston par byed do / /
sgra drag por gyur na lhar skye /
'bring na mir skye /
skra mi gsal na dmyal ba dang /
'bring du gyur na dud 'gro dang /
chung bar gyur na yi dwags su skye bar lung ston no / /
ston pas de gdul ba'i dus mkhyen nas /
kun dga' bo la /
rgyun zhugs dang /
phyir 'ong dang /
phyir mi 'ong dang| dgra bcom pa'i mgo bo bzhi khyer cig /
de khyer nas drang song de'i drung du song ste /
khyod kyis lung ston cig /
des thod pa rnams la brdabs nas /
dang po gsum lhar skye bar lung bstan /
dgra bcom pa'i thod pa la brdabs bas ngo ma shes nas /
ngo tsha zhing the tshom skyes pa dang /
kun dga' bos khyod kyis mtha' dag ma rtogs kyis /
slobs la lung ston cig /
ri dwags mgo na re /
rig pa thams cad byang ba 'ga' yod dam /
yod de| ston pa'o / /
des ston pa'i drung du phyin nas zhugs pas /
de mya ngan las 'das pa yin no zhes bka' stsal pa dang /
de dang nas /
ston pas rab tu byung /
bsnyen par rdzogs par mdzad nas mnyan yod du gshegs te /
bla gab med par 'chag cing rgyu skar rnams gzigs so / /
gzigs nas ri dwags mgo la /
ji srid nas lhas char 'bebs som shig des bsams nas /
'jig rten ni ma rung lags te /
lo bcu gnyis su char mi 'bab po / /
ston pas rgyu skar rnams mthun par byin gyis brlabs nas /
yang ltos shig /
lo drug lags so / /
yang dris pa dang /
lo lngar lags so / /
de bzhin du zhag bdun gyi bar du'o / /
ston pa'i dge slong rnams la / /
gnas mal skyabs yod par sdus shig /
de ring kho nar lhas bye ma'i tshogs lta bu'i char 'bebs te / /
de la khrus byas na 'bras dang po la mig mi 'byung ngo / /
ri dwags mgo| de ltar na /
rgyu skar @# / /
rnams ni 'gyur ba /
g.yo ba /
mi brtan pa yin te /
srog kyang g.yo ba /
mi brtan pa yin no / /
de shin tu dad nas dgra bcom pa thob bo / /
sa ga mas ston pa byon pa thos nas /
sang gdugs tshod la 'byon par zhugs pas gnang ngo / /
sang bu mo zhig gdugs tshong gsol du btang bas /
des sgo gseb nas bltas pas dge slong rnams sgren mor khrus byed pa mthong nas /
'phags pa ni bzhud la /
'tsho ba bdag gis gtsug lag khang 'dir btab bo snyam ste rings bar song nas /
jo mo| dge slong rnams bzhud la /
'tsho ba bdag gis gtsug lag khang 'dir btab bo / /
sa ga mas bsams pa /
ston pas gnang nas gdugs tshod ma gsol bar bzhud pa'i gnas med kyis /
'dis dge slong sgren mo rnams mthong ngo snyam nas /
skyes pa zhig btang ste /
spyan drangs nas bsod snyoms kyis tshim par byas te /
bdag sbyin pa brgyad bca' bad 'tshal te /
glo bur du 'ongs pa dang /
'gro bar chas pa dang /
nad pa dang /
nad g.yog dang /
nas tshod nar ma dang /
sman nar ma dang /
dge slong la ras chen dang /
dge slong ma la khrus ras dbul lo / /
ston pas| khyod kyis yon tan ci mthong nas glo bur du 'ongs pa la sbyin pa sbyin /
glo bur du 'ongs pa ni /
spyod yul dang /
lam srang mi mkhas pa lags so / /
ci'i phyir 'gro bar chas ba la sbyin /
'gro bar chas ba bsod snyoms tshol du phyin na 'gron pa rnams dang bral bar 'gyur ro / /
ci'i phyir nad pa la sbyin /
nad pa bsod snyoms tshol du phyin na nyon mongs pas 'gum par 'gyur ro / /
ci'i phyir nad g.yog la spyin /
nad g.yog rang gi ched du bsod snyoms tshol du phyin na nang g.yog gi bya ba nyams bar 'gyur ro / /
ci'i phyir dge 'dun la nas thug nar ma sbyin /
nyan thos rnams la drod chug pa'ang ma chis /
che ba 'ang mchis pas /
drong chung bas nas thug 'tshal na drod skyel /
drod cheb rnams ni nyams skye bar 'gyur lags so / /
ci'i phyir dge 'dun la sman nar ma spyin /
nyan thos rnams la nad mang ba dang /
nyung ba mchis te /
nad mang ba rnams la ni re zhig 'tshal ches /
nyung ba rnams kyis longs spyad na lhag par yang bde bar 'gyur ro / /
ci'i phyir dge slong la dbyar gyi gos ras chen sbyin /
de ring kho na bdag gi bu mo mngag gzhug ma gdugs tshod gsol du btang ba las /
dge slong rnams sgren mo khrus byed pa mthong nas /
'tshong ba rnams kyis gtsug lag khang du btab bo zhes mchi bas /
de rnams ras chen gyis 'gebs par 'gyur ro / /
ci'i phyir dge slong ma la khrus ras sbyin /
dge slong ma rnams khyim pa mo dang lhan cig chu bo gnas ldan la khrus byed pa na /
khyim pa mo rnams kyis bgad nas /
'dzug tshugs su dge slong ma rnams kyi mdoms bstan pas bag 'khrums pa'i phyir ro / /
de ltar zhus pas @# / /
legs so zhes gsungs nas yangs pa can du gshegs te /
bsod snyoms la byon pa dang /
dge slong rab tu mang po kun dga' ra ba'i sgo na gnas mal mi gtsang bas gos pa rnams 'khru ba dang /
skem pa dang /
'dings pa gzigs nas /
khyim bdag dad pa can gyis dad pas byin pa la bag yod pa dang /
dus su spyod pa dang /
skabs skabs su spyod pa dang /
brtags te spyod pa dang /
cung zad spyod pa ni legs so / /
de bas na /
gnas mal mi gtsang bas gos par gyur na de'i mod la spyang bar bya'o / /
dge 'dun gyi gnas mal la gding ba med par longs spyad par mi bya'o / /
mal sta na dgab pa'i phyir gding ba gnyis gsungs te /
stug na ni tshig rim /
seng ba ni nyis rim mo /
mnyan yod na khyim bdag gi bu zhig rab tu byung ba des /
khri 'ba' zhig thob kyis /
mal stan med do /
pha des der song ba dang /
khri stong pa la nyal zhing stan med pa mthong nas /
khyed la stan med dam /
rab tu byung nas ring po lo na pas 'thob kyis /
nged gzhon pas mi 'thob bo / /
ngas bar thang zhig bskur gyis /
de thing zhig /
ma gnang ngo / /
khyed kyi sogs /
gnang gis /
bar thang thing zhig /
des gding ba med par spyad pas dri ma can du gyur to / /
khyim bdag des gtsug lag khang du 'ongs pa dang /
de dri ma can du gyur pas ngo ma shes te /
bu| bsod nams chen po can du gyur tam /
ci'i phyir /
bar thang 'di rnyed pas so / /
rnyed re skan /
dri ma can du gyur to / /
gding ba med par longs spyod pas lan no / /
khyed kyis chen po la 'os pa'i gos 'di lta bu ma rung bar byas sam zhes 'phya ba de gsol pas| thams cad kyis khro bo phal cher ma nyams pa la'ang ngo /
ston pas yangs pa can du bsod snyoms la zhugs pa dang /
mi rgyab nag por gyur pa zhig gzigs nas /
kun dga' bo| khyod kyis mi rgyab nag po pha gi mthong dam /
mthong legs so / /
'di sangs rgyas 'od srung gi bstan pa la rab tu byung nas dge 'dun gyi gnas mal la /
mang tsam gyi gding ba dang /
gding ba dri ma can dang /
shur bu la sogs pa'i gding bas longs spyad pas| tshe rabs lnga brgyar rgyab nag por gyur la /
da dung yang rgyab nag por gyur to zhes gsungs nas /
dge 'dun la de rnams bka' stsal te /
ngan don dang /
dri ma can gyis mi bya'o / /
dge slong gis gding ba khra bo kha tshar ma bcad pa bcang bas /
khyim pa rnams kyis 'phya ba de gsol ba dang /
kha bsgyur zhing dras pa bcang gi /
khro bo mi rung ngo / /
dge slong zhig g.yan pa'i nad kyis thebs nas chos gos la rnag dang khrag gis reg pas /
dri mi zhim zhing srang ma 'du bas /
bsod snyoms la zhugs pa la khyim pa rnams 'phya ba de gsol ba dang /
g.yan pa nas /
sbyar bar bya'o'i bar gsungs so / /
nye bar 'khor gyis /
ston pas na bza' chos @# / /
gos lhag pa bcang du rung dam /
mi rung ngo / /
mon dar gyi chos gos gsum du byin gyis brlabs nas /
tshas gos lhag par byin gyis '+r+lab tu rung ngam /
ci dgar zad do zhes pa /
srin bal nas /
rung ba'i bar ro / /
mnyan yod du dge slong zhig gis ston pa'i drung du song nas /
bdag gso mi 'tshos go bzang da bar 'tshal lo / /
gti mug can| gso ma'i chos gos 'di ni mu stegs pa'i rtags yin no / /
de bas na dge slong gis gso ma'i chos gos bcang bar mi bya'o / /
de bzhin du skra'i gos la'ang gsungs so / /
yang dge slong zhig gis /
bdag gcer bu bgyi'o / /
mi gti mug can| gcer bu ni mu stegs pa'i lta ba yin no / /
gzhan yang ngas chos gos gsum gnang na /
ci'i phyir khyod gcer bu byed /
de bas na dge slong gis gcer bu mi bya'o / /
byas na nyes pa sbom por 'gyur ro / /
de gcer bu ma gnang bas /
bslab pa phul nas nyams so / /
zhus pa /
'di gcer bu ma gnang bas /
bslab pa phul nas nyams pa la gzigs /
da lta 'ba' zhig tu ma zad /
'das pa'i dus na'ang /
'di ngo tsha med pa'i skyon gyis chung ma mthob pa de nyon cig |sngon dang ba'i rgyal po yul 'khor skyong gi bu mo rang gis khyim bdag tshol lo zhes pa rnams kyis thos nas 'dus par gyur te /
so so nas bsams pa de'i khyim bdag tu bdag 'gyur ro snyam mo / /
des rma bya zhig mthong nas smras pa /
'di bdag gi khyim bdag tu 'gyur ro / /
de dga' nas mjug ma bsgrengs te gar byas pas /
yul 'khor skyod gis mthong nas /
ci'i phyir gar byed /
gzhan dag na re /
khyod kyi bu mo'i khyim /
thab tu gyur pas so / /
des smras ba /
do tsha dang mi ldan pa 'di la bdag gi bu mo mi sbyin no / /
de rma byas thos nas /
yul 'khor skyong gi drung du song ste /
dbyangs snyan yid 'ong kha dog mdzes pa dang / /
bdag ma 'dom gang tshad ldan mgrin pa ni / /
nor bu bai DUr+ya dang 'dra gyur na / /
ci slad khyod kyi sras mo bdag mi stsal / /
yul 'khor skyong na re / /
dbyangs snyan yid 'ong kha dog mdzes pa dang / /
'dab ma 'dom gad tshad ldan mgrin pa ni / /
nor bu bai DUrgya dang 'dra gyur gyang / /
'dzem med skyon gyis khyod la mi sbyin no / /
de'i dus kyi rma bya de ni dge slong 'di yin no / /
yang dge slong zhig gis /
bdag skra 'bal bar mchi'o / /
ngas 'breg par gnang na ci'i phyir 'bal /
yang gcig gis /
lo ma'i gos 'chang bar 'tshal lo / /
gcig gis /
bdag g.yang gzhi 'chang bar 'tshal lo / /
gcig gis /
bdag gso ma'i seng res kyi gos 'chang bar 'tshal lo / /
gcig gis /
kha tshar ring po'i gos 'chang bar btsal lo / /
gcig gis /
kha tshar gdengs ka lta bu'i gos 'chang bar 'tshal lo zhes zhus /
mi gti mug can| de dag mu stegs can gyi gos yin pa'i 'chang na 'gal @# / /
tshabs can du 'gyur ro / /
gcig gis /
bla gos dang mthang gos dang bcas pas 'tsho bar 'tshal lo / /
ngas chos gos gsum gnang na /
ci'i phyir bla gos dang mthang gos dang bcas pas 'tsho bar byed /
gcig gis /
ra char dang /
gcig gis /
ral kha dang /
gcig gis /
gtsug tor dang /
gcig gis /
thod dang /
ra bal dang /
rnga bal gyi gos 'chang bar 'tshal lo / /
de rnams khyim pa'i rtags yin no / /
ma byed cig /
de bzhin du thams cad ser ba dang /
thams cad dmar ba dang /
dkar ba ni rung ba min pa nyid do zhes pa /
skra las byas pa zhes par nas /
rgyal mtshan yang ngo / /
mnyan yod du bram ze dang khyim bdag rnams rtog khang du 'dus nas /
go'u ta mdang /
de'i nyan thos bgo bshA byed pa'i rang bzhin can min pa'i /
mu stegs can rung gi /
de dag ni min no zer ba dang /
gcig na re /
kho bas brtags la mngon du 'gyur bar bya'o /
de ltar gyis shig /
des ras yug gcig khyer nas rgyal byed tshal du song ste /
rgan pa'i mthar bzhag nas /
phyogs bzhi'i dge 'dun la phul gyis /
ci bder mdzod cig /
gnas brtan gyis /
nad med bar gyur cig /
sbyin pa nas /
sems kyi rgyan dang sogs /
de bcos mar phyag byas nas song ngo / /
ston pas kun dga' bo la /
ras yug 'di bram zes /
glag 'tshol ba'i phyir phul gyis /
khyed kyis mnyam par bgos la /
la las chag /
la las sgrog zungs /
la las lhan bgyis shig ces bsgo'o / /
de ltar byas nas /
sang bsod snyoms la song ba dang /
bram ze des /
bdag gis phul ba'i ras des ci bgyis /
dge slong gcig gis /
bram ze chen po mnyam par bgos te /
bdag gi skal ba cha gar btab pa 'di yin no / /
gcig gis /
sgrog zungs 'di yin no / /
gcig gis /
lhan par btab pa 'di yin no zhes sogs brjod pas /
de dad nas /
dge slong ni 'go bsha' byed pa'i ngang tshul can min no / /
zhes zer ba ni gyi na zhig go snyam nas ston pa'i spyan sngar song ste /
bdag rab tu dbyung du gsol /
de tshur shog gis rab tu byung| bsnyen par rdzogs nas dgra bcom pa thob po / /
ston pas /
tshod brin pa la phan yon 'di dang gzhan yang yod kyis /
de bas na zas la ni sogs so / /
dga' bo dang nye dga' gnyis ljongs rgyu zhing song nas /
ri 'or gyi dgon pa zhig tu phyin pa dang /
der dge 'dun la'ang rnyed pa grub na ba /
de gnyis gnas ngan len kun du spyod pa yin pas /
dge slong gang gis ma bcab pa dang /
lhung bzed nag po nga rgyal can 'di ba can gtse yi /
tshur sbyon zer nas /
de gnyis phyogs shig tu gab po / /
dge 'dun gyis snyed pa de bgos zin pa'i tshe /
de gnyis 'ongs nas /
dge 'dun gyi rnyed pa bgo'o / /
khyed gang las da gzod 'dir 'ongs /
rnyed pa de 'brim @# / /
pa'i tshe min /
ci khyed bgod rgyu min nam /
bgos par mi chud de /
khyed kyis go bar byas nas bgos sam zer ba de gsol bas /
rnyed pa 'brim pa'i tshe gang du'ang ma 'gro zhes go bar byas nas brim mo / /
de nas rnyed pa de bsdus te /
gang du 'ang ma 'gro zhes bsgo nas /
yang bgo bar byas pa dang /
de gnyis gab nas /
dge 'dun gyis rnyed pa de bgos zin pa dang /
yang 'ongs nas /
rnyed pa de bgo yis| tshur shog /
khyed gang nas 'ongs /
go bar byas nas 'brim pa'i tshe min /
go bar byas kyang /
gaN+DI brdungs sam /
bgos par mi chud do / /
gsol pas /
gaN+DI brdungs la rnyed pa brim mo / /
yang rnyed pa de bsdus /
go bar byas /
gaN+DI brdungs pas /
yang de gnyis gab bo / /
rnyed pa bgos zin pa dang /
yang de gnyis 'ongs nas sngar bzhin zer ro / /
khyed gnyis gang las 'ongs /
khyed kyis tshul shing brims sam /
bgos bar mi tshung do zer ba de gsol bas /
tshul shing brims la bgos shig /
yang rnyed pa bsdus /
go bar byas /
gaN+DI brdungs /
tshul shing brims te bgo bar brtsams pa dang /
yang gab bo /
bgos zin pa dang 'ongs nas /
sngar bzhin smras pas /
'di ltar byas na /
dge 'dun la co 'dri 'am /
de gnyis kyis smras pa /
rnyed pa lta zhog /
kho bo cag gis dge 'dun la co ji ltar dris /
khyed kyis tshul shing brims kyang /
kho bo cag gi bgo skal bstan tam /
der zang /
rnyed pa med kyang bla zer nas /
song ba de gsol bas /
rnyed pa bgo ba la lnga bya'o zhes pa nas /
mi dbang ngo'i bar du gsungs nas /
dge slong gis kyang ched du bsams nas dge 'dun la tso 'dri bar mi bya'o / /
mgon med zas sbyin gyis /
rgyal byed tshal phyogs bzhi'i dge 'dun la phul nas tshon rtsi sna tshogs kyi bris pa'i tshe /
mnyan yod pa'i skye bo'i tshogs kyis thos nas ltar song ba dang /
bram ze zhig la rgyal po'i pho brang nas thob pa'i /
chen po la 'os pa'i la ba zhig yod pa de gyon nas ltad mo la song ba dang /
mthong ma thag dang pa skyes nas /
la pa de dge 'dun la phul lo / /
ston pas /
gos kyi rnyed pa mar me'i snying po tsam yang bgo zhes gsungs pas /
dge slong gis de tshal bur mnyam par bgos so / /
bram ze de'i bsam pa la /
la ba de chen po la 'os pa zhig yin pas /
kar sha pa Na phul la slar blang ngo snyam nas /
nangs par song ba dang /
dge slong zhig dang 'phrad nas /
la ba phul ba de ci bgyis /
bram ze dga' bar gyis shig /
dge 'dun gyis mnyam par bgos so /
kho bos zhwa la bslan pa 'di'o zhes sogs smras pas /
la ba de chen po la 'os pa zhig yin na /
khyed kyis kar+sha pa Nar bsgyur te bgos shig zer ba de gsol ba'i /
la ba dang /
de lta bu dag ni btsongs te'o / /
rnyed pa nyung du dag bgor ma chog nas gsol bas /
gzhan dag dang bsres la @# / /
bgo'o / /
dge slong dgag dbye byas ma thag ljongs rgyur song ba dang /
de'i skal ba sus kyang ma bslangs pa de gsol bas /
rnyed pa'i byab zhes pa nas /
bcol bar bya zhes pa'i bar ro / /
bcol bas bas blangs nas /
rnyed pa ma blangs ba dang /
khas blangs pa sogs so /
rnyed pa chung du la /
'di chung snyam nas skal ba ma byin pa dang /
rnyed pa chung du sogs so / /
kha cig gis ma bcol yang nod pas rtsod par gyur nas /
ma bcol na nod par mi bya'o / /
dge tshul rnams kyi skal ba ma blangs pas /
mkhan slob kyis blang bar bya'o / /
ri 'or zhig na khyim bdag cig gis gtsug lag khang brtsigs nas /
der dge slong brgya gnas na ras yug brgyad dbul lo / /
dge slong gcig gnas na'ang ras yug brgya dbul bar dam bcas so / /
gtsug lag khang der rgan zhugs gnyis dbyar gnas par khas blangs pa las /
khyim bdag des ras yug brgya phul lo / /
gcig na re /
rnyed pa 'di dge 'dun gyi'o / /
cig shos na re /
bdag cag kho na'o / /
'on long zhig /
de na re /
phan tshun rtsod par mi 'gyur drang /
dge slong bo sal de rnams dang lhan cig bgo'o / /
der rgan pas gos bsrungs /
gzhon pas mnyan yod du phyin pa dang /
drug sde gang rung gis rgyal byed tshal gyi sgo mi stong pa yin pas /
nyed gas /
rgyang ring po nas mgo spra ba'i me tog lhar skyab /
smin ma 'chang bzhig mthong nas /
gnas brtan| byon pa legs so / /
de na re /
slob dpon| phyag 'tshal lo / /
'di mkhan slob kyang mi shes pas rgan zhugs shig yin no / /
snyam nas /
rgan zhugs khyod gang nas 'ongs /
ri 'or che ge mo nas so / /
don ci la 'ongs /
dge slong rnams dang bgo ba'i phyir ro / /
'o na bas khyod la snying brtse ba'i phyir 'gro bar bya'o /
des gzhan gyis tshor gyi dogs nas ngal sor bcug btung ba blud nas nam sros kyi bar du bre mo'i gtam gyis mda' bar byas nas sang snga bar rgan zhugs dang lhan cig rings par ri 'or der song ba dang /
gsum char gnas gcig tu 'tshogs nas /
nye dga' na re /
rnyed pa bgos shig /
gnas brtan bgo'o / /
nye dgas rgan zhugs gnyis la bgos shig ces smras pas /
bdag cag mi bgod de /
nyes pa byung na mi rung ngo / /
nye dga' na re /
khyed nyes pas 'jigs kyi /
nye dga' spyi'u tshugs su dmyal bar 'gro 'dod dam ci /
nye dgas bsams pa /
'di gnyis stong gis /
dbyen bya'o snyam nas /
de gnyis kyi g.yog po mthong ste gcig la dris pa /
khyed kyis 'dir ci byas /
gtsug lag khang du rtag par chag chag dang /
phyag bdar sogs byas so / /
gal te chag chag dang phyag bdar byas pa kho nas rnyed pa 'thob na /
nye dgas gtsug lag khang thams cad phyag bdar byed par 'gyur ro / /
'on kyang @# / /
rnyed pa ni rgan zhugs cig shos de'i mthu yin te /
des chos 'don pa la lha spro bas byung ba yin pas /
des ci byin bde blang bar bya ste /
'khang bar mi bya'o / /
de skyengs nas cang mi smra'o / /
de nas cig shos kyi drung du song nas /
khyod kyis ci byas /
bdag gis 'dir dus dus su chos bsgrags so / /
chos bsgrags pas rnyed pa 'thob na /
nye dags dus thams cad du chos bshad do / /
rnyed pa de ni rgan zhugs cig shos de'i mthu yin te /
ston pas phyag bdar byas pa la phan yon lnga gsungs pas /
yon bdag dang lha rnams dga' ba las byung gis /
'dis gang phyin pa long la 'khang bar mi bya'o / /
de nas tshegs te smras pa /
rgan zhugs dag ston pas gsol ba'i las mi 'khrug pa gsungs pa'i thabs gzhan yod pas /
gsol ba byas la bgo'o / /
de gnyis na re /
ci dgyes pa mdzod cig /
de nas nye dgas ras cha gsum du byas te /
cha gnyis kyi bar du ni rang nyid 'dug /
de gnyis kyi bar du cha gcig bzhag nas /
rgan zhugs khyed nyon cig /
khyed gnyis dang 'di gcig /
'di gnyis dang kho bo gcig ste /
de ltar na gsum gsum /
'di ni gsol ba'o / /
de nas cha gnyis ni rang gis blangs /
cha gcig ni de gnyis la byin pa dang /
de gnyis na re /
bdag cag 'di las rtsod par 'gyur gyis /
khyod kyis bgos shig /
des bgos nas ras lug gcig lhag par byung bde 'ang khyer /
ras rnams bam por bcings te /
mnyan yod du phyin pa dang /
dge slong rnams kyis mthong nas /
khyod kyis su shib mthong /
ji ltar gyur pa bshad pas /
khyod kyis brtags pa yin nam /
dgra bo'i mgrin pa sdog pas mnan nas so / /
de gsol bas /
dge slong gis gzhan gyi rnyed pa thob rgyal mi bya'o zhes pa /
dbang ba sogs /
yang zhus pa /
nye dgas rgan zhugs gnyis chos kyi sgo nas bslus pa la gzigs /
dge slong dag| da ltar 'ba' zhig tu ma zad /
'das pa'i dus na'ang 'dis rgan zhugs gnyis bslus pa de nyon cig /
sngon chu 'gram zhig na sram gnyis gnas pa las de gnyis chu'i nang du zhugs pa na nya skam la thon /
skam la phyin pa na chu'i nang du song nas cung zad kyang ma zin to / /
de gnyis kyis gros byas pa /
bdag cag gcig chu'i nang du 'gro /
gcig gis skam la bsdad nas /
rnyed ba spyir dbang bar bya'o / /
chur zhugs ba des nya rnams bkrogs te skam la bton nas /
skam la /
gnas pas bsad do / /
ji tsam na nya'i phung po chen por gyur pa dang /
gcig na re /
khyod kyis bgos shig /
bdag mi bgod do| |ci'i phyir /
bdag la nyes pa byung na mi rung ngo / /
'o na bdag la'ang nyes pa 'byung ngo / /
de gnyis sems khong du chud cing 'dug pa las /
lus bzhin rgyas zhes bya bde gnyis kyi drung du 'ongs nas /
tsha bo gnyis ci ste @# / /
sems khong du chud /
zhang po| bdag cag gnyis nya rnyed pas so / /
ci'i phyir mi bgod /
zhang po nyes pas 'jigs so / /
khyed gnyis nyes pas 'jigs la /
bzhin rgyas ni spyi tshugs su dmyal bar 'gro 'dod dam ci /
des bsam pa /
'di gnyis dbye bar bya'o snyam nas /
de gnyis kyi g.yog byed pa'i rus sbal zhig mthong ste /
gcig gis drung du song nas /
tsha bo khyod kyis ci byas /
kho bos chur zhugs nas nya dkrogs te /
skam la thon pa dang 'dis bsad do / /
gal te chur zhugs pas cung zad 'thob na /
bzhin rgyas rtag tu chu'i nang du 'gro'o / /
skam la sdong dum dang /
tsher ma dang /
gcan gzan dang /
mi'i 'jigs pa yod do / /
gzhan yang /
des ma bsad na /
khyod kyis dkrogs kyang ci phan /
nya rnyed pa ni de'i mthu yin pas /
des ci byin pa de long la ma 'khang zhig /
des cang mi smra'o / /
de nas cig shos kyi drung du song ste /
khyod kyis ci byas /
bdag gis skam la thon pa'i nya rnams bsad do / /
gal te skam la song ba'i cung zad 'thob na /
bzhin rgyas rtag tu skam la 'gro'o / /
chu la rba glong dang /
rus sbal dang /
chu srin gyi 'jigs pa yod do / /
gzhan yang des ma dkrogs na khyod kyis ji ltar gsad /
nya rnyed pa ni de'i mthu yin pas /
des gang byin pa de long la ma 'khang zhig /
de skyengs nas cang mi smra'o / /
bzhin rgyas kyis /
tsha bo dag 'di la tshigs su bcad pa'i bgo bas thabs yod do / /
zhang po| cing gyes pa mdzod cig de nas bzhin rgyas kyis cha gsum du bgos te /
nya'i mjug ma rnams gcig tu byas /
mgo bo rnams gcig tu byas /
bar gyi cha rnams gcig tu byas nas smras pa /
thang la rgyu bas mjug ma ste / /
gting du rgyu bas mgo bo'o / /
bar gyi lus ni gang yin pa / /
de ni chos la gnas pas bkur / /
zer nas nya chen po zhig gi rked pa khyer te /
ma'i drung du song ba dang /
de'i ma mgu nas /
bzhin rgyas khyod ni gang nas 'ongs /
mgo yang med cang mjug med pa'i /
nya bo che zhig thogs nas ni / /
shin tu don grub gang las 'ongs / /
des smras pa| gang phyir blun po rtsod gyur cing / /
chos dang chos min mi shes pas / /
rgyal po'i mdzod ni /
'phel ba ltar / /
des ni chos shes 'tsho bar 'gyur / /
mas smras pa / /
rgyas pa lta na sdug pa khyod / /
pha rol mnan pa shin tu legs / /
de gnyis kyang ni mgu gyur la / /
khyod kyang rnyed pa phun sum tshogs / /
de'i dus kyi wa bzhin rgyas ni nye dga' yin no / /
sram gnyis ni rgan zhugs gnyis yin no / /
ston pa mnyan yod na'o / /
ri 'or zhig na khyim bdag cig gis gtsug lag khang brtsigs te der dge slong brgya dbyar gnas /
khyim bdag des ras yug brkya phul nas /
ras yug re re bskon snyam pa dang /
de nye dags thos nas ras yug gcig @# / /
ma thob nang nye dga' min no snyam nas /
de mgron du ma bos bzhin du song ngo / /
khyim bdag gis gdugs tshod drangs nas ras yug phul ba dang /
nye dga' ras yug gcig blangs nas myur du song ngo / /
der dge slong zhig gi ras yug chad nas /
khyim bdag na re /
bdag gis ras brgya legs par bgrangs nas khyer 'ongs na /
'ga' zhig gis gnyis ma blangs sam /
khyim bdag de lta bu su zhig byed /
'on kyang khyod kyis nye dga' spyan drangs sam /
ma drangs so / /
des ras de khyer nas song ngo / /
khyim bdag de smod pa'i skabs de gsol ba'i /
mgron du ma bos par rnyed pa la thob rgyal mi bya'o| |nus pa /
nye dga' mgron du ma bos par gzhan gyi rnyed pa thob rgyal byas pa la gzigs /
sngon yang gzhan gyi rnyed pa la thob rgyal byas pa nyon cig /
sngon ri 'or zhig na bram ze 'khor la dbang sgyur ba zhig gis /
bram ze'i khye'u brgya zla ba gsum mgron du bos te /
zan byin nas bram ze'i khye'u re re la ras yug re bskon no snyam ba dang /
de'i nye log na yod pa'i bram ze rgan po zhig gis thos nas /
de rgan pa'i mtha' logs su 'dug ste /
thog mar bran zos nas /
ras yug gcig khyer nas song ngo / /
ras rnams brim pas /
bram ze'i khye'u zhig gi skal ba chad nas /
bram ze de na re /
bdag gis ras yug brgya legs par bgrangs nas 'ongs na /
'ga' zhig gis ras yug gnyis ma blangs sam /
de ltar su zhig byed /
khyod kyis bram ze rgan po de mgron du bos sam /
ma bos so / /
des ras yug de thog mar blangs nas song ngo / /
bram ze des smod par brtsams so / /
de dus kyi bram ze rgan po de ni nye dga' yin no / /
nye bar 'khor gyis /
dbyar nang du dge 'dun bye na /
rnyed pa stsal lam /
mi stsal /
kha cig la ni sbyin /
kha cig la ni mi sbyin no / /
gang la stsal /
chos dang mthun pa'i phyogs la'o zhes pa /
bye ban sogs /
de yang dbyar gyi nang du bslab pa phul te nyams pa dang /
shin stsal lam /
mi stsal /
kha cig la sbyin /
kha cig la mi sbyin no /
su la stsal /
de'i dus kyi rnyed pa la ni sogs /
ri 'or zhig na khyim bdag cig gis yo byad thams cad dang ldan pa'i gtsug lag khang zhig brtsigs so / /
shA ri'i bus der phyin pa na /
khyim bdag des za phyin nas /
ras yug lnga brgya phul ba dang /
des ras yug lnga brgya po rnams gtsug lag khang de nyid du phul nas song ngo / /
phyis shA ri'i bu'i slob ma drang srong byin dang drang srong len gnyis der phyin pa dang /
khyim bdag des zan byin nas /
ras yug lnga brgya phul lo / /
de'i dge slong rnams kyis /
khyed kyi mkhan pos ras yug lnga brgya thob pa'ang ded la bgos kyis /
de ring gi rnyed pa 'di rnams kyang 'od kho nas thob par 'gyur ro / /
de gnyis na re /
mkhan po ni bsod nams che ba /
shes rab dang ldan @# / /
pa yin te /
des khyed la lan 'ga' byin par zad do / /
de rnams rtsod pa'i skabs de gsol bas /
rnyed pa brgyad de /
mtshams kyis 'thob pa'i rnyed pa dang /
khrims kyis 'thob pa'i rnyed pa dang /
rten gyis 'thob pa'i dang /
dge 'dun gyis brtags pa dang /
dge slong gis brtags pa dang /
dbyar gyi dang /
mngon sum dang /
so sor bstan pa'o /
dang po ni /
gnas gnyis la gso sbyong gcig pas te /
de gnyis kyi rnyed pa gnyis kar gnas pa la dbul la /
gso sbyong tha dad na tha dad du dbul zhes pa /
dge 'dun sogs so / /
gnyis pa ni /
dge slong rnams kyis khrims su bcas nas /
khyod kyi che ge mo'o / /
khyim che ge mo zhig ni kho ba'i'o / /
lam po che la sogs pa ni spyi'i 'o zhes khrims su bcas na /
de la dam bcas ma bcas su la phul yang 'thob pa rnams dam bcas pa dbang zhes pa /
thob pa rnams kyi 'ang ngo / /
gsum pa ni /
skyes pa'am /
bud med /
ma ning /
gang la brten nas dbyar gnas par dam bcas pa de la rnyed pa byin pa ni de kho nas yin te /
rnyed pa ni sogs so / /
bzhi pa ni /
rnyed pa des la dmigs kyis ma phye ba'o / /
lnga pa ni /
rnyed pa nges la dmigs kyis phye nas 'di gnas khang pa'i 'o / /
'di yang thog pa'i'o / /
'di khang ba brtsegs pa pa'i 'o /
zhes brtags pa ni de rnams na 'khod pa kho na dbang ngo / /
drug pa ni / /
dbyar gnas pa'i dge 'dun la sbyin bdag gis bcas pa'o / /
bdun pa ni /
rnyed pa ma nges la dmigs kyis ma phye ba'o / /
brgyad pa ni /
bltams pa dang /
byang chub pa dang /
chos kyi 'khor lo dang /
mya ngan las 'das pa'i mchod rten la phul ba yin pas /
de bzhir 'khyer ma nus na /
gcig la dbul gyi /
gzhan la ni min no / /
ri 'or zhig tu khyim bdag cig gis gtsug lag khang brtsigs nas /
der dge slong zhig gnas pa de ldang ba phun sum tshogs pa zhig yin pas /
nyin re zhing gtsug lag khang la phyag bdar dang skyang nul byed /
sa phyogs de yang shing dang /
bya sna tshogs kyis mdzes pa zhig yin pas /
ded dpon 'byor pa can zhig der 'ongs nas dgongs btab pas gtsug lag khang dang de'i tshal yang mdzes par mthong nas /
dge 'dun ma mthong yang /
rnyed pa mang po phul nas snga bar langs te song ngo / /
dge slong de 'dzem bag can zhig yin pas /
dge slong tshol ba de gsol bas /
dge slong gis spyi'i khang par dbyar gnas kyang /
rnyed pa ci byung ba gcig gam /
gnyis sam /
du gnas pa de dbang ngo zhes pa /
'di la gcig sogs so / /
sing ga gling gi bu mo mu tig mas /
mu tig bre gsum phul ba dkon mchog gsum du bgos pa'i chos kyi skal ba chos smra ba rnams dbang ngo zhes gsungs pa dang /
sde snod gsum so sor 'dzin pa rnams nged dbang ngo zer nas rtsod pa la /
chos kyi rnyed pa ni @# / /
gtsug lag gi tshigs su bcad pa gcig 'dzin pa'ang dbang ngo / /
lhung bzed dang chos gos dang bcas te ma 'thor zhes gsungs pa dang /
gang byed ma shes nas /
phongs pa la byin cig /
drug sde rtag tu phongs pa ltar byed de /
gsol bas / /
drug sde lam ster bar rgan rim du byin cig /
gsar bus ma thob nas /
gsol bas /
dge 'dun gyis ba gos shig /
dge slong zhig gi lhung bzed dang chos gos dge slong ma'i lag tu bzhag ste shi'o / /
dge slong de'i ro bsgregs nas /
gtsug lag khang du btsal bas ma rnyed par /
dge slong ma zhig la yod par shes nas des der song ste /
des gtams pa de tshur byin cig /
gang du 'das /
nged kyi gtsug la khang du'o / /
de na mchis pa ni khyed dbang 'di na mchis pa ni bdag cag dbang ngo zhes pa de gsol bas /
dge slong gi lhung bzed dang chos gos dge slong dbang gi /
dge slong ma dag ma 'chang zhig /
yang dge slong ma zhig lhung bzed dang chos gos dge slong la bcol nas shi'o / /
ro bsregs pa sogs sngar dang 'dra /
de dge slong ma dbang ngo / /
dge slong zhig ljongs rgyu ru song pas khyim pa'i khyim du shi'o / /
des ro bsregs nas lhung bzed dang chos gos spas te bzhag go /
der dge slong ma mang po byung ba dang /
bdag gi khyim du dge slong zhig shi ste /
lhung bzed dang chos gos snoms shig ma gnang ngo / /
gsol bas /
dge slong med na dge slong mas blang ngo / /
de bzhin du dge slong ma la'ang 'dra' 'o / /
gnas gcig na /
gnas phyung dang /
rang bzhin du gnas pa mang po mchis pa la /
gnas nas phyung ba zhig gum pa de'i yo byad gang dbang /
rang bzhin du gnas pa'o / /
gnas nas phyung ba gnyis mchis la /
rang bzhin du gnas pa mang po lags na /
gnas phyung gum pa dang /
gnas phyung mang po zhig mchis la /
rang bzhin du gnas pa nyung ba las /
gnas phyung gum pa dang /
gnas byung mang po dang /
rang bzhin du gnas pa mang po mchis pa las /
rang bzhin du gnas pa gum pa dang /
gnas phyung mang po mchis la /
rang bzhin du gnas pa gnyis yod pa las /
rang bzhin du gnas pa gcig gum na /
shi ba'i yo byad ni rang bzhin du gnas pa kho na dbang ngo / /
gnas byung mang po mchis la /
rang bzhin du gnas pa gcig gnas pa de gum pa'i yo byad su dbang /
gnas phyung rnams las thog mar sdig lta spangs pa de dbang ngo / /
dam bcas pa'i gnas su dam ma bcas pa'i dge tshul zhig 'ongs nas shin /
dam bcas pa rnams kyis dam ma bcas pa rnams la /
khyed kyi dge tshul shi yis /
lhung bzed dang chos gos long zhig /
zhes spring bar bya yi bgong na nyes par bgod pa yin no / /
dam ma bcas pa rnams kyis bgod na legs par bgod pa yin no / /
bsres nas bgod na'ang nyes par @# / /
bgod pa yin no / /
phyogs bzhi'i dge 'dun la bsngo na legs par bgod pa yin no / /
dam bcas pa'i gnas su dam ma bcas pa'i dge tshul zhig 'ongs nas /
bdag drang du gsol dam bca' bar bgyi'o / /
zhes zer ba las de ma phyung bar shi na sngar bzhin bya'o / /
dam bcas pa'i gnas su dam ma bcas pa'i dge slong zhig 'ongs nas shin /
dam bcas pa rnams kyis dam ma bcas pa la /
khyed kyi dge slong shi yis /
lhung bzed dang chos gos long zhig ces sogs sngar dang 'dra /
yang dam bcas pa'i gnas su /
dam ma bcas pa'i dge slong 'ongs nas /
bdag drang du gsol /
dam bca' bar bgyi'o zer ba las /
de ma phyung bar shin sngar dang 'dra'o / /
ston pa mnyan yod na'o / /
nye dga'i spyi bor phol mig cig byung nas /
sman pa'i gan du song ste /
bzhin bzang kho bo la sman ston cig /
de na re /
mar khu gsol dang| sos par 'gyur ro / /
nye dags bsams pa /
de ring khe na 'thungs na /
de ring nyid du sos pas sad mar dang gos bslang du ji ltar rung /
re zhig bslangs la phyis btud ngo snyam nas slob ma rnams kun du mang mngags pa dang /
de rnams kyis mar gyi bum pa dang /
rma la g.yog pa'i gos mang po rnyad do / /
phyi de nyin sman pa 'ongs nas /
'phags pa mar gsol lam /
ma 'thungs so / /
ma legs kyis /
nyis 'gyur du gsol cig /
slob ma rnams la /
sman pas smas pa de thos sam /
thos lags so / /
kho bo'i nang 'di cher skyes pas mar dang gos mang du dgos kyis /
slongs shig /
bslangs pas mang po rnyed kyang /
sang gi thabs la chags pas ma 'thungs so / /
yang sman pa'ongs nas /
mar gsol lam /
ma 'thungs so / /
'phags pa ma legs so / /
bzhin bzang de ring sum 'gyur du btung ngo / /
sman pa na re /
da ni mar gyi sgrom bu'i nang du zhugs kyang srog ma mchis so / /
des smras pa /
gshin rje'i g.yog 'dra ba khyod kyi mgul ba sdogs pas mnan la mar 'thung pa dang sos par 'gyur ro / /
de 'jal te zer nas song ngo /
de nas nye dags mar khu sa lhung bzed ba kang ste 'thung pa las /
ma zhu bar shi'o / /
de la gser mang du yod de /
cha gcig chos gos las /
cha gnyis pa nang kyi rkyen sman las /
cha gsum pa brdungs su byas pa dang ma byas pa las te /
gser srang sum khri byung ngo zhes rgyal pos thos nas dge slong rnams re sreg tu song ba'i bar la gnas khang rgyas btab bo / /
skabs de gsol ba dang /
ston pas /
kun dga' bo khyod song la /
nga'i tshig gis rgyal po gsal rgyal la /
nad med par gyur cig ces gyis la /
khyod rgyal po'i bya ba byed pa'i tshe khyod kyis nye dga' la bltas sam /
khyod kyis nye dga' la ji srid 'tsho'i bar du chos gos sogs bstabs sam /
'on te na @# / /
ba'i g.yog byas sam zhes dris shig /
ma byas so zhes zer na /
rab tu byung ba dang /
khyim pa rnams kyi bya ba tha dad pas /
sems las chung ngur gyis la /
gtogs 'dod thong zhig /
ces smros shig /
des de skad brjod pas /
ston pa'i bka' bzhin du bgyi ste /
bdag gtogs 'dod mi bgyi'o / /
de gsol ba'i /
dge slong rnams nye dga' shi ba'i yo byad bgos shig /
dge slong rnams kyis dge 'dun gyi dbus su phyung ste bsgyur nas bgos so / /
gnas bcas kyi dge slong rnams kyis /
nye dga' shi nas de la gser mang du byung ste /
gser srang sum khri bgos so zhes thos nas /
de rnams mnyan yod du myur bar lhags te /
bdag cag kyang nye dga'i grogs yin pas rnyed pa dbang ngo zer nas /
dge slong rnams bsdus te yang bgos so / /
de bzhin du grong khyer chen po drug gi dge slong 'dus nas yang yang bgos pas kha ton dang yid la byed pa la gnod pa'i skabs de gsol bas /
rnyed pa bgo ba'i rgyu ni lnga ste /
gaN+DI dang / /
rgyud chags gsum pa 'don pa dang /
mchod rten dang /
tshul shing dang /
lnga pa ni gsol ba'o / /
zhes gsungs nas /
gsol ba'i las bya'o / /
nye bar 'khor gyis /
dge 'dun mi mthun pas gsol ba bgyid ba ma mchis pa der shi ba'i yo byad bgo 'am mi bgo /
dang po dang /
thams sogs so / /
dge slong rnams the tshom skyes nas zhus pa /
nye dga' ma 'ongs pa'i chags pas bum pa la gzigs /
sngon yang ma 'ongs pa'i chags pas shi ba de nyon cig /
sngon rdon pa zhig gis mda' dug can gyis glang po che'i gnad du bsnun pa dang /
glang po ches mda'i phyi rjes bzhin du song nas rdon pa de srog dang bral lo / /
chom rkun pa lnga brgya phyogs der byin pa dang /
de rnams gyis gling bo che de mthong nas /
mu ge'i dus yin pas /
nyis brgya lnga bcus ni gleng po che'i sha bcad la btsos /
nyis brgya lnga bcus ni chu blangs so / /
sha 'tshol ba rnams 'di snyam du sems te /
bdag cag 'di 'dra'i las byas pas rkun rdzas mang po grub kyis /
de dag la ci'i phyir sbyin /
rang gis sha ci yog zos nas lhag ma la dug gdab po / /
de dag gis sha dug can zos pa dang 'chi bas rkun rdzas bdag cag gir 'gyur ro zhes de rnams kyis sha ci yog zos nas lhag ma la dug btab po / /
chu len pa rnams kyis kyang de bzhin du dpyad nas chu ci yog 'thungs /
lhag ma la dug btab ste 'ongs pas /
thams cad shi'o / /
ji tsam wa zhig dus kyi zhags pas bcings nas phyogs der 'ongs pa na /
ro de dag thams cad mthong nas chags pas bskyed pa'i yid bde bas bsams pa /
bdag la rnyed pa phal mo che yod kyis rim bzhin du bza' snyams nas /
gzhu mchog khar bcug ste /
gzhu rgyud kyi rgyus pa 'cha' bar brtsams pa na /
gzhu rgyud chod pa dang /
mchog ma rkan la phog nas shi'o / /
lhas| bsag @# / /
par yang ni bya ba ste / /
lhag par bsags par mi bya'o / /
bsag la chags pa'i wa long ba / /
gzhu yis bsad par gyur la ltos / /
de'i dus kyi wa de ni nye dga' yin no / /
mtshams kyi bar du dge slong shi na de'i yo byad su dbang /
mgo po gang du bstan pa'o / /
gnyis kar bstan na su dbang /
gnyis ka'o / /
ston pa mnyan yod na'o / /
gsal rgyal gyi chu bzang gi dus ston btsugs pa'i tshe /
dge slong dang dge slong ma mang du tshogs par gyur to / /
de'i tshe dge slong khrums stod dge slong mas bkur ba yin pas /
dge slong ma mang pos khrums gtod la /
chu bzang gi dus ston la spyan 'dren gyis gshegs su gsol /
bdag gi chos gos dang lhung bzed su la 'chol /
bcu gnyis sdes /
bdag cag la'o / /
de rnams kyis skye dgu'i bdag mo la gtad /
des kun dga' bo la /
kun dga' bos gtsug lag khang zhig tu bzhag go /
khrums stong dge slong ma rnams kyis mgron du bos pa yin la /
gcig na re /
bdag gis zhal tshus bgyi'o / /
de bzhin du gzhan dag gis kyang g.yar tshur la bos so / /
gcig gis /
bdag gis gdugs tshod gsol cig de bzhin du /
bdag gi dus ma lags pa'i btung ba gsol cig /
de bzhin du gzhan dag gis kyang smras nas / /
des de rnams kyi sems bsrung ba'i phyir /
cung zad cung zad 'thungs pas /
de dag tsag tsag ba bor langs nas sung de shi'o / /
dge slong rnams kyis dur khrod du ro bsregs te gtsug lag khang du song ba dang /
nad g.yog la /
de'i lhung bzed dang chos gos 'on cig /
bcu gnyis sde'i lag na yod do / /
de la dris pas /
skye dgu'i bdag mo la bzhag go /
des /
bdag gis kun dga' bo la gtad ngo / /
kun dga' bo na re /
bdag gis gtsug lag khang zhig tu bzhag go zhes pa'i skabs de gsol ba dang /
shi ba'i yo byad kyi tshab tu kun dga' bo byin gyis brlab po zhes pa /
gang na nor dang sogs so / /
nye bar 'khor gyis /
dge slong yang gzhan du gum /
lhung bzed dang chos gos kyang gzhan du mchis /
nor gyi bskyin pa'ang gzhan na mchis na chos gos dang lhung bzed su dbang /
nor gyi bskyin pa dge slong ngam /
khyim gang na yod pa de dbang ngo / /
dge slong gis dge slong la chos gos bskur nas /
yid gcugs pas spyad pa de gsol bas /
gang la bskur ba de la gcugs pas spyad na legs par spyad do / /
gang gis bskur ba la yid gcugs pas spyad na nyes bar spyad do / /
dge slong gis dge slong chos gos bskur bar byed pa na /
gang la bskur ba de shi na'ang de bzhin la /
gang gis bskur ba de shi na /
gang la bsgur ba de dbang ngo / /
gang la bskur ba des bzlog na /
gang gis bskur ba de dbang la /
gang la bskur ba de shi na /
de shi ba'i yo byad du byin gyis brlab po / /
dge slong gis dge 'dun la cho @# / /
gos bskur la /
bskur ba des slar bzlog nas gang gis bskur ba de'ang shi na gang la bskur ba de'i shi ba'i yo byad du byin gyis brlabs po / /
gang la bskur ba des slar bzlog nas de shi la /
gang gis bskur ba de'ang shi na phyi ma de'i yo byad du byin gyis brlab po zhes pa /
bskur ba nas /
yang ngo'i bar ro / /
dge slong mang po ljongs rgyu ru song nas dge slong zhig lam du shi'o / /
de rnams kyis /
gtsug lag khang gi nang na 'dug pa rnams kyang skal ba 'dod du 'ongs pas phyi ru bgo snyam nas /
mnyan yod pa'i phyugs rdzi dang /
rtsa thun pa'i mis bskor te gtsug lag khang dang nye bar bgos pa dang /
ge skos kyis mthong nas| ci byed /
ji ltar gyur pa smras pa dang /
bdag kyang mtshams su phyin pa yin pas dbang ngo / /
de gsol bas /
phyi rol du'ang sogs so / /
mnyan yod du dge slong zhig gnas khang du shi nas mi ma yin du skyes so / /
gos 'gyed pas /
chos gos dang lhung bzed bgo zhes gnas khang du phyin pa dang /
de kun nas dkris pa drag pos /
dbyug pa blangs te langs nas /
kho bo dur khrod du'ang ma phyung bar lhung bzed dang chos gos 'gyed dam /
de skrag nas bros pa de gsol bas /
ro phyung la bgo'o / /
dge slong zhig shi nas dur khrod du bskyal te /
chos gos dang lhung bzed bgos pas /
de mi ma yin du skyes nas dbyugs pa blangs te langs nas| kho bo'i ro la mchod pa'ang ma byas par chos gos dang lhung bzed 'gyed dam zhes pa'i skabs de gsol bas /
ro la mchod pa byas nas bgos shig /
dge slong zhig gnas khang du shi nas dur khrod du khyer te dur khrod du ro la mchod pa byas nas /
ma bsregs par gtsug lag khang du zhugs pa dang /
chos gos bgod pa'i phyir gnas khang du zhugs pas /
ro de dbyug ba thogs te langs nas /
bdag gi ched du chos ma bsgrags par chos gos 'gyed dam zer ba de gsol bas /
chos bsgrags /
yon bsngo ba byas nas bsgo'o zhes pa /
dbyung ba dang sogs so / /
dge slong shi nas /
de'i lhung bzed dang chos gos khyim na mchis na gang dbang /
sngar 'ongs pa'o| |gnyis mchis na gang dbang /
sngar blangs pa'o / /
gnyis kas blangs na gang dbang / /
sngar thob pa'o / /
gnyis kas thob na gang dbang /
gang la khyim pa de dang nas byin pa'o zhes ba /
lhung bzed dang sogs so / /
dge slong zhig gis khyim bdag cig la kar+sha pa na bskyis nas /
dge slong de shi ba khyim bdag des thos te /
gtsug lag khang du song nas /
dge slong che ge mo de gar song /
shi'o / /
bdag gi pa na bskyis te khyer ro / /
dur khrod du bskyal gyis /
song la dos shig /
de'i lhung bzed dang chos gos khyed kyis bgos na /
dur khrod du song nas ji ltar bda' /
khyed kyis stsol cig /
de gsol bas /
khyim pas legs par smras kyis /
khyed kyis byin cig /
@# / /
gang nas sbyin ma shes pas /
lhung bzed dang chos gos yod pas byin cig /
de byin pas ma 'dod nas /
tshongs la byin cig /
de btsongs nas thams cad byin pas /
gang blangs ba de tsam byin cig ces pa /
bu lon sogs /
dge slong zhig gis khyim pa la kar sha pa na bskyis nas shi ba dang /
dge slong rnams kyis de'i lhung bzed dang chos gos btsongs te bcal bas ma khyer ba dang /
gzhan yang stsol zer bde gsol bas /
lhung bzed dang chos gos 'di las med do zhes bsgo zhig /
yid ma ches na go bar gyis la / /
gzu bo rnams kyi sgo la thong la /
dge 'dun nam /
gang zag gis ma gzhal cig /
dge slong zhig gis gos 'tshong las ras yug blangs nas shi ba dang /
gos 'tshong de dge slong 'di zhes bgyi ba gang na mchis /
bdag gi ras rin sbyin par byas nas khyer ro / /
dur khrod du bskyal gyis song la dos shig sogs 'dra /
gsol bas /
gos 'tshong ba bden gyis /
byin cig /
dge slong gis ras de nyid byin pas /
bdag la rin 'di tsam ster bar tshad do / /
gsol bas /
tshongs la byin cig /
btsongs bas snga ma'i rin thang du ma longs nas /
gsol bas /
lhung bzed dang chos gos tshongs la byin cig /
dge slong zhig gis thag pa la ras 'thag pa'i phyir /
skud ba dang rdan pa byin ba la /
dge slong shi nas /
khyod la dge slong 'dis gtad ba'i skud pa dang rdan pa tshur phul cig /
bdag gis ras sbyin bar bgyis so / /
gsol bas /
thag ba bden gyis /
ras longs zhig dge slong gis ras phra mo las bkug pas /
bdag gis sbom po sbyin par bgyis so / /
gsol bas /
gang byin pa long zhig /
dge slong zhig gis gos 'tshong la kar+sha pa na byin nas /
dge slong da shi ba dang /
dge slong rnams kyis gos 'tshong la kar sha ba na blangs pas /
ras sbyin par bgyis so / /
gsol bas /
ras long zhig /
dge slong gis phra mo las bkug pas /
sbom po sbyin par bgyis so / /
gsol bas /
ji ltar byin pa long zhig ces pa /
de dang lhan cig sogs /
mnyan yod du lag gi bla shi nas /
dge slong rnams des lhung bzed dang chos gsol 'gyod de ma bgos pa de gsol bas /
dge 'dun sogs la 'dres ma 'dres brtag /
'dres na cha gsum du byas te /
sangs rgyas kyi ni mchod rten dang dri gtsang khang du sbyar /
chos kyi ni baka? 'bri zhing /
seng ge'i khri brgyan /
dge 'dun gyi ni bgo bar bya'o / /
ma 'dres par gyur na thams cad dge slong gis bgo bar bya'o / /
dge slong nad tsha bas che ba zhig gi nad g.yog dge slong zhig gis byas nas /
de shi ste /
lhung bzed dang chos gos rgan pa'i mthar phul ba dang /
chos gos shig bshang gcis 'bags pas sbrang ma 'khod nas /
gos 'gyed pas /
khyod rgyud ngan byas te ma bkrus bas khrus shig des yo byad khyod 'gyed na kho bos bkru 'am /
khyod kyis khrus shig /
de gsol bas /
nad g.yog sogs /
dge slong @# / /
grags bsod chen po dang ldan pa zhig shi nas /
de'i yo byad mang po spungs pa dang /
nad g.yog pas yo byad de rnams gdams shing blangs pas /
bzang po las sbyin par mi bya'o / /
dge slong gis ngan pa las byin pa'i /
de las ma sbyin par /
bar ma las byin cig ces pa /
de ni rab dang sogs so / /
nad g.yog mang nas gsol bas /
du ma sogs /
nad g.yog ba don zhig la mtshams kyi phyi rol du song ba'i 'og tu nad pa shi na gos stsal lam mi stsal /
nad pa de'i don sogs te /
de las bzlog pa la mi sbyin no / /
khyim pas nad g.yog byas pa la sbyin nam mi sbyin /
khyim pa dang /
dge slong ma dang /
dge slob ma dang /
dge tshul ma la mi sbyin zhes pa /
rdzas da sogs /
gnas gzhan du gnas par khas blangs pa la sbyin nam /
gzhan du sogs /
dge tshul la sbyin nam mi sbyin /
sbyin no zhes pa /
ji tsam bsnyen par sog so / /
dge slong nad pa zhig gis dge slong la /
kho bo 'tsho ba'i bar du nad g.yog gyis la /
shi nas chos gos dang lhung bzed la ci bder gyis shig zer ba dang /
de shi nas /
gos 'gyed pas /
lhung bzed dang chos gos bgo dgos kyis phul cig /
kho bo la ci bder byas so / /
de gsol bas /
gson pa'i dus na ma byin na shi nas byin pa lta ci smos /
bdag shi nas 'di'i yin no zhes byin pa ni med pa min pas /
blangs te dge 'dun gyis gsol /
rang skal sbyin no zhes pa shi ba sogs /
mnyan yod du khyim bdag cig gis rigs mnyam pa las chung ma blangs nas dga' dgur spyad pas bu btsas te chen por gyur pa na ma de 'das so / /
khyim bdag des chung ma gzhan zhig blangs pas de la bu gsum btsas so / /
dgra'i nang na chen chun 'thabs gcugs che ste /
mos /
ma shi ba'i khye'u de la rtag par gcos pa dang /
de rang gi ma dran nas yi chad cing yul gzhan du song ba las /
rab tu byung ngo / /
dus phyis khyim bdag de na nas dus ring por ma thogs par 'chi bar shes te /
des khyim mtshes rnams bsags nas /
bu la smras pa /
khyed kyi phu bo rab tu byung ba de la'ang nor skal byin cig ces smras nas 'das so / /
rab byung des ljongs rgyu zhing 'ongs pa dang / /
pha shi ba thos nas /
ma yar mo dang nu bo dag gi mya ngan sang ngo snyam nas song ba dang /
nang mi dag gis mthong nas /
dus te du ba'i sgra khyim mtshes dag gis thos nas de dag 'dus te du'o / /
kha cig mig mchi mas gang ngo / /
de'ang du ba dang /
bu med rgan mo zhig gis /
khyod kyi phas nor skal byin par ded kun gyis thos kyis / /
ma ngu? zhig /
de cung zad 'dug nas /
ma yar mo dang nu bo dag la chos bshad do / /
de dag mya ngan sangs nas /
de dag gis /
khyod kyi nor skal long zhig /
des bsams pa /
ston pas /
nga 'das nas byin pa ni med pa'o zhes gsungs na /
ji ltar blang snyam nas /
nga ni rab tu byung ba la nor rdzas kyis @# / /
byar med pa'i steng du /
ston pas kyang /
nga 'das nas byin pa med do zhes gsungs kyis /
khyed cag nyid khyer cig /
de dag gis nyes pa dor brjod pa /
long la sbyin pa yang byin cig bsod rnams kyang byos shig /
de la nyes pa ci yod /
de gsol bas /
khyim pa la ni re ba yod /
rab tu byung ba la ni med pa'i phyir te /
khyim pa dag la ni nga 'das na byin cig pa ni /
khyim pa dag gi de btsan no /
rab tu byung ba la ni de lta bu med do / /
de bas na khyim pas de lta bur bsams te byin pa long zhig /
sangs rgyas dang /
chos dang /
dge 'dun la bya ba'i phyir te /
de la the tshom ma byed cig /
sngar gyi khyim bdag mgo reg /
rtsa ba dang sdong bu sogs sman gyis gsos kyang /
slar na bar gyur nas /
'chi bar shes te /
rang gi nor thams cad glegs bu la bris nas /
rgyal byed tshal du bskur te de'ang shi'o / /
blon pos rgyal po la /
khyim bdag mgo reg bum mchis par shi nas /
thams cad glegs bu la bris shing /
dge 'dun la phul lo /
rgyal po na re /
nye dga'i nor glegs bu la ma bris kyang ma thob na /
de glegs bu la bris pa lta ci smos /
ston pas gang gnang ba de long zhig /
de ston pa la gsol bas /
khyim pas nas /
'os pa nyid do / /
mnyan yod du ston pas /
dras pa'i chos gos gsum bcang bar gsungs pa dang /
glegs bu dang glegs bu phyed mi mnyam par 'dra ba'i skabs de gsol bas /
glegs bu sogs /
de ma shes nas /
gzhal ba'i sogs /
tshal bu dag mi mnyam pa drubs pas mi mdzes nas /
tshal bu sogs /
de chad las 'das par byed nas /
tshad las 'das par mi bya yi| de'i che tshad sogs / /
'bring ni de gnyis kyi bar ro / /
dge slong rnams sa la brgyangs nas 'dra bar byed pa na /
rdul gyis dri ma can du gyur /
sril gyis ma rung bar byas nas /
gsol bas /
sa la sogs /
de ma shes nas gsol bas /
shing dang smyug ma la gru bzhir byas pa'o / /
dge slong gis phur bus brgyangs pas ral nas gsol bas /
sbu gu byas la sgrog gzungs kyis brgyang ngo / /
chos gos chen po'i gtan pa la 'bring dang /
chung ngu brgyad du ma rung nas gsol bas /
gtan pa mang po bya'o / /
chos gos dra ba na lag pas dral bas nyes nas gsol bas /
gri gus dre'o / /
khyim pa la gri brnyas te dras nas slar gtad pas /
khyed kyi la gas so / /
ma gnang ngo / /
zhog la bzhud cig /
gsol bas /
gnang gis /
de bcang bar bya'o / /
drug sdes rin chen sna bzhi las byas pa bcangs pas /
'dod pas gzir to zhes 'phya bde gsol bas /
lcags las sogs /
drug sdes gri chen po bcangs pas / /
'di ci lags /
gri gu'o / /
gri lags kyi /
gri gu ma lags so / /
gri mi bcing ngo / /
chung du bcangs pas /
bcangs ma nus nas gri chen po sor drug /
chung du sor bzhi /
'bring de'i bar gsum bcang ngo / /
@# / /
dge slong rnams kyis sa rdul can la chos gos btsems pas dri ma can du gyur nas /
lci ba'i byug pa bskus par btsem mo / /
la las lcib ma rnyed nas gsol bas /
chag chag btab cing phyags par drub par bya'o / /
dge slong rnams smyug tshal dang /
bya gag gi gshog shing gis 'drub pas ral nas /
khab kyis kyang ngo / /
khyim pa la khab brnyes nas /
drubs ta gtad pas /
khyed kyi lags so / /
ma gnang ngo / /
gnang gis /
de bcang bar bya'o / /
drug sdes rin chen sna bzhi las byas pa bcangs pas 'phya nas /
ra gan dang sogs / /
der gar ba bab tu bzhag pas btsa' zhugs nas /
de'i khab ral sogs /
ji ltar bya ma shes nas /
sbu gu lta bu sogs / /
khab ral du gri bcug pas ral nas /
gri bya rog gi mchu lta bu dang /
pya gag gi gshog pa lta bu'o / /
dge slong dag gis gri dang khab bab col du bzhag pas btsas zos nas bab col du mi bya yi /
snod du gzhag go /
snod ji ltar bya ma shes nas /
khab dang gri gu sogs /
bsod snyoms pa zhig bsod snyoms la song ba dang /
lam du chos gos nar nas /
lhung bzed sa la bzhag ste bcos pas /
gtsang sbra med do zhas 'phya nas /
lhung bzed gar bab bab tu mi gzhag gi /
chos gos mi 'byi la sogs /
sgrog gtan med par btags pas ral nas /
sgrog gtan glon cig /
sgrog gu med par ma chags nas /
sgrag mngud bya'o / /
drug sde rnams btso blag mkhan la nyi ma nub khar /
'di khrus shig /
deng mang zhig 'tshal gyis /
sang bkru'o / /
des bsdigs pas /
zhog cig /
bkru mong /
bzhag ste song ba dang /
de sdug rid kyis sems g.yengs nas /
bul tog gi nang du sbangs te tshon sna tshogs can gyi nang du bzhag pas khra bor gyur nas yid khong du chud cing skye bo rnams ma dad do / /
gsol bas /
btso blag mkhan la sogs / /
dkar po 'khrur bcug pas shing leb la brdabs shing bkrus pas /
ral zhing mtha' zegs nas /
thams cad 'khrur mi gzhug go /
drug sdes btso blag mkhan gyi khrus sar song ste /
mgo bo chos gos kyis dkrus nas /
rnga ma pa su su gos bkrus pas ma ngad nas /
de dang 'dra bar sogs /
drug sdes shing leb la bkrus pas /
shing gi ngos la mi bya sogs / /
lag pas ma nus pa dang /
mi nus na sogs /
rkang pas kyang ma nus nas gsol bas /
de ltar nas /
bya'o'i bar ro / /
dge slong gis mi gtsang bas reg pa'i phyag dar khrod kyi chos gos bcings pa dang /
lha phran rnams 'phya nas /
phyag dar khrod kyi gos shin tu bkrus te /
legs par btsems la bcangs bar bya yi /
mi gtsang bas gos pa'i gos ma 'chang zhig /
mi gtsang bas reg pa'i phyag dar khrod kyi gos 'chad na nyes byas su 'gyur ro / /
ston pas /
tshon gyi las bya'o zhes gsungs pa dang /
dge slong gi @# / /
tshon gsher bskol pas /
de zho can yin pa'i phyir btsos pa dang mi sdug par gyur nas gos chud zos pa dang /
nyi ma la bskams pas non chung /
grib ma la bskams bas klam gyis khyer nas| de gnyis su mi bskam gyi /
tshon bzang sogs /
tshon dang gos lhan cig btsos pas ma rung nas /
gos dag sogs /
lan re skol nas dor bas /
bye brag tu sogs /
lan gsum skol nas snod gcig tu bzhag pa dang /
de'i phyir tha dad par sogs /
dang po gang yin sogs ngo ma shes nas /
'di ni dang po'o sogs /
dang por gsum pa /
de nas gnyis pa /
de nas dang po blug pas dang po lhag nas /
sngar dang po sogs / /
de nyid du gos bcug pa dang /
der mi gzhug gi /
de las thun sogs /
ha cang gsher ba la bsugs pas ma 'khus /
skam po la khra bor gyur nas /
gsher ches na sogs /
sa la bskams pas rdul gyis dri ma can du gyur nas| sa la mi bya'o / /
rtswa bting ba la bskams pas tshon phyogs gcig tu song nas /
gzar thag sogs /
gzar thag la bskams pas tshon mchags nas /
grwa nas tha gus btags la brgyang zhing bres pas /
gzungs btab ste bskam zhes pa /
mtha' 'byor sogs /
ches nas gzar thag la ma shong ste /
gzung bka' ba sogs /
bsgyur ldog ma byas pas 'gris nas /
tshon phyogs gcig sogs / /
tshon gsar ba gos rnying ba la /
rnying ba gsar ba la ldugs nas /
tshon sa rab sogs / /
sar ba nyi ma dang /
rnying pa grib ma la bskams nas /
sar ba rnams sogs / /
chu'i nang du ma bsugs pas khra bor gyur nas /
chu'i nang du bsug go /
de nyid bsugs pas /
mi 'gris par sogs / /
sgo khang dang 'chag sar tshos byas pas /
rdul gyis pog /
rji char gyis gsher nas /
gtsug lag khang du bya'o / /
der tshon po ba khyim pas mthong nas /
'dir ra lug bsad dam /
min te tshon po ba'o / /
te bor mi sdug gis byi dor mdzod cig /
de gsol bas /
byug par bya'o / /
thams cad byugs pas rdo thal ma rung nas /
phyogs der sogs dang /
gal te sogs /
dge slong zhig tshon gyi las byed pa na rlung dang char ba byung nas /
gos sbed cing gang du skem zhes sems pa na /
gal te brtsams sogs / /
khyams su las byas pas /
tshon gyis sbags pa khyim pas mthong nas /
khrag 'di ga las po /
khrag min te tshon no / /
de gsol bas /
byas zin nas sogs /
dga' bo rab tu byung ba'i tshe /
de la bzang mos /
gos bcags shing rab tu bcags pa /
sar ba /
bsos phyi bdar byas pa bskur ba gyon /
lhung bzed 'tshor ba thogs nas dge slong gi mdun du 'gying bag tu rlom pa de gsol bas /
'di ni mdzes pa ma yin gyis /
bcags pa dang sogs / /
khyim pa dad pa can gyis chos gos bcags shing rab tu bcags pa 'bul ba ma glangs pas /
'phags pa @# / /
sangs rgyas 'jig rten du ma byon pa'i tshe sogs zer nas /
gsol bas /
gnang gi /
blangs nas /
'tsher ba yal bar byas la spyad do / /
de dag gis lag pas mnyes kyang yal ma nus nas /
zil ba la bzhag par bya'o / /
des kyang yal ma nus nas /
chu'i nang du bsug go /
des kyang ma yal na spyad par bya ste /
'di la 'gyod par mi bya'o / /
de bzhin du dge 'dun la phul ba'ang da ltar spyad do / /
dge slong zhig bsod snyom kyi phyir song ba dang /
smad g.yog sa bsnyil nas lhung bzed sa la bzhag ste /
tshags bcos pas bram ze dang khyim bdag rnams kyis mthong nas /
'phya ba de gsol bas /
chos gos bsrung ba'i phyir ske rags rnam pa gsum po shur bu dang /
shur bu phre'u dang /
lcags phod bcang bar bya'o / /
ske rags kyi rab tu ldan pa gang zhen /
ske rags la rnam pa gsum ste /
bcom ldan 'das kyis /
dge slong rnams la 'di lta ste /
ske rags lhas ma dang /
rgya cang dang /
lcag pod rnams gnang ste /
dge slong rnams brgyan pa'i phyir ske rags bra bo ma 'chang zhig /
ske rags med par grong du ma 'gro zhig /
mdud pa gcig por pa'ang grong du ma 'gro zhig /
song na nye byas su 'gyur ro / /
de ni ske rags kyi rab tu ldan pa zhes bya'o / /
ston pa ser skya'i gnas na'o / /
shAkya ming chen gyi khyim gyi zhal ta pa 'das pa na /
ri brags na gnas pa'i skye bo rnams shAkya ming chen can song nas /
khyod kyi zhal ta pa gum pas /
zhal ta pa gzhan zhig skor gsol /
de'i bram ze'i khye'u zhig la /
re zhig khyod song zhig /
de song nas chos bzhin du rigs par spyad pas /
dpya nar ma dang| bla skyes mang por phul ba dang /
ming chen gyis smras pa /
dbyan ram dang /
bla skyes mang bas khyod kyis skye bo'i tshogs la gnod pa ma byas grang /
ma bgyis so / /
des ri brags pa'i skye bo'i tshogs la smras pa /
bram ze'i khye'u 'dis khyed la gnod pa ma byas sam /
ma bgyis so / /
des de ri brags kyi zhal ta bar bcug pa dang /
de la bram ze gzhan zhig gi bu mo byin nas de dang dga' dgur spyad pas bu zhig btsas /
yang bu mo zhig btsas nas zla ba zhes ming btags /
de chen por gyur pa dang /
mkhas shing spyod lam dang 'gro 'dug 'ob zer pas skye bo rnams kyi yid du 'od bar gyur to / /
dus gcig na bram ze de na nas dbya nar ma dang bla skyes phul ba thams cad spyad cing ba skyen po gzhan dag blangs kyang ma sos par dus las 'daso / /
ri brags na gnas pa'i skye bo rnams kyis ming chen gyi gan du 'ongs nas smras pa /
zhal ta pa de gum mo / /
de nad bya nar ma dang /
bla skyes phul ba yod dam /
yod mod /
de na ba'i yo byad du spyad kyang ma sos par bskyin po gzhan dag kyang blangs so / /
song la lhag ma ci yod pa des bu lon sobs shig /
de na cung zad kyang ma mchis te /
de'i chung ma dang bu dang bu mo lus so / /
de'i @# / /
chung ma dang bu de ci dgar thong la bu mod 'dir khug cig /
de rnams kyis bu mo de ming chen gyi gan du khrid do / /
ming chen gyi chung ma rgan mo zhig kha zas g.yo ba dang me tog thu ba'i las gnyis byed pa des smras pa /
bdag rgas pas las gnyis bgyid mi nus na /
zla ba 'di bdag gi dan grogs su sgor gsol /
des de dan grogs su bskos so / /
des /
zla ba khyod kun dga' ra bar song la me tog thus shig ngas kha zas g.yo'o / /
des me tog btus te phreng ba legs par brgyus nas /
ming chen la gtad pas dga' nas /
legs so / /
zhog cig ces smras nas /
chung ma rgan mo la dris pa /
ci'i phyir sngon ni me tog nyung la /
de ring mang bar gyur /
de na re /
sngon ni khyod kyi gnyen dag mchis nas blangs pas byin la /
'dis ni su la'ang ma byin la /
bdag mig rtul la 'd-i ni mig rno bas thu mkhas par gyur to / /
'o na de kun dga' ra bar zhog cig /
bzhag pa na /
de me tog gi phreng ba bzang po rgyud pas phreng ldan ma zhes grags so / /
dus gcig na de khyim nas rang gi zan blangs te kun rar song ba dang /
ston pa bsod snyoms la byon pa mthong nas dang de / /
ston pas bdag las bsod snyoms bzhes na dpul lo snyam pa dang /
ston pas de rjes su gzungs pa'i phyir lhung bzed bzed nas /
srid mo khyod kyis btang na lhung bzed 'dir byin cig /
des shin tu dang pas ston pa la bsod snyoms phul te /
dge ba 'dis bran mo dang dbul por mi 'gyur bar shog cig ces smon lam btab po / /
de'i pha'i grogs po mtshan mkhan zhig gis de mthong nas /
khyod gang nas 'ongs /
ri brags de nas so / /
su la gnas shing 'dug /
ming chen gyi bran mor bgyis so / /
pha gar song /
gum mo / /
ma dang ming po gar song /
ma 'tshal lo /
khyod bran mo'i 'os ma yin na lag pa rkyong dang blta'o / /
des lag pa brkyangs pa dang bltas nas| smras pa /
gang gi lag pa'i mthil dag la / /
lcags kyi 'khor lo'i mtshan yod pa / /
bran gyi rigs su skyes gyur kyang / /
rgyal po'i btsun mor bzhes par 'gyur / /
khyod mi dga' bar ma byed par song dang /
rgyal po'i btsun mor 'gyur ro / /
de skyed mos tshal du song ba dang /
rgyal po gsal rgyal ri dags gshor du song ba rtas kha khyer nas gcig bur ser skye'i gnas su phyin to / /
de phan tshun 'khyam pa las /
ming chen gyi kun rar song nas| bu mo de la dris pa /
'di su'i kun ra yin /
ming chen gyi legs so / /
de rta las babs nas /
bu mo| rkang pa bkru yis /
chu long zhig /
de myur bar rdzing bur song ste /
ny-i mi'i 'od kyis bsros pa'i chu blangs pa dang /
des rkang pa bkrus nas /
gdong bkru yis chu long zhig /
des chu'i steng rim lag pas bsal nas /
chu ha cang mi gro mi grang ba blangs te /
des gdong bkrus so / /
chu btung dgos kyis /
chu long zhig /
des chu rnam par glongs te @# / /
chub sil ba lo ma'i snod du blangs pa rgyal pos 'thungs nas /
kun ra 'di na rdzid bu gsum yod dam /
ma mchis so / /
'o na khyod kyis chu rnams pa gsum gang nas khyer 'ongs /
des ji ltar gyur pa brjod pa dang /
ci'i phyir chu rnam pa gsum khyer 'ongs /
bdag gis dang por chu dron mo 'tshal te mchis pa ni /
lha mnye la gso ba'i slad du'o / /
de nas ha cang mi dro mi grang ba 'tshal te mchis pa ni /
dro ba dang grang ba spyan lag nod pa'i slad du'o| |rnam par glongs nas shin tu bsil ba mchis pa ni /
lha skyems dang bral ba'i slad du'o / /
bu mo 'di ni mkhas pa yin no snyam nas /
rkang pa mnye dgos kyis mal chos shig /
des de'i rkang pa mnyes pa dang /
de reg bya dang ldan pa yin pas /
mnyes ma thag de gnyid log go /
des bsams pa /
rgyal po 'di dag la dgra mang pas /
'di gnyid log pa la 'ga' zhig gis gnod pa byas na /
bdag gi rje bo la grags pa ma yin par 'gyur bas sgo gcad par bya'o snyam nas /
sgo bcad pa dang gcig nas gcig tu thos te dpung tshogs yan lag bzhi pa skyed mos tshal der lhags nas /
sgo phye zhes zer ro / /
des sgo ma phye ba dang /
rgyal po ku co'i sgras sad nas /
bu mo de ci zhig /
mi dag cig sgo phye zhes zer zhing lha'i mtshan yang smos so / /
sgo sus bcad /
bdag gis so / /
ci'i phyir bcad /
bdag gi glo ba la /
rgyal po 'di dag dgra mang bas /
man la log pa la 'ga' zhig gis gnod pa bgyis na /
bdag gi rje bo la grags pa ma yin par 'gyur ro snyams nas sgo bcad do / /
khyod ming chen gyi cir 'ong /
bran mo lags so / /
khyod de'i bran min te /
khyod des par de'i bu mo yin gyis /
drang bor smros shig /
de cang mi smra ba dang /
rgyal po na re /
khyod ming chen gyi gan du song la /
rgyal po gsal rgyal khyod kyi kun ra na bzhugs so zhes gyis shig /
des de ltar smras pa dang /
ming chen gyis bza' btung bshams nas /
kun rar song ste gcig la gcig /
byon pa legs so zhes so sor dga' bar byas nas /
rgyal pos khrus byas shing zan zos nas gtam byas te /
bu mo 'di khyod kyi cir 'ong /
bran mo lags so / /
'di khyod kyi ban mo min te khyod kyi bu mo yin gyis /
da la byin cig /
'di bas ches khyad par du 'phags pa dag mchis pas de dag bzhes su gsol /
'di nyid nga la dgos kyis byin cig /
'o na tshul bzhin bgyis de dbul lo / /
byos shig /
de nas bu mo rgyan thams cad kyis klubs nas glang po che la bskyon te phul lo / /
rgyal pos blangs nas mnyan yod du khrid pa dang /
de'i mas bdag gi bus bran mo chung mar blangs zhes thos te khros nas 'di ni nges par pha de'i bu ma yin pa'am /
bdag gi khong du don med cig bsrel te bran mo'i khyor gyur to snyam nas /
sems khong du chud pa dang /
rgyal pos phreng ldan ma la /
song la skyug mo'i zhabs la phyag gyis shig /
de song nas rkang pa gnyis la bzung ba dang /
des reg pa tsam gyis de gnyid log ste sad nas bsams ba /
bu bran ma'i bu mo'i reg pa 'di 'dra bas kos la'i rigs 'di rgyas par 'gyur ro snyam mo / /
gsal rgyal la btsun mod ma pa /
rgyal rigs dbyar tshul ma @# / /
dang rda 'phreng ldan ma gnyis yod de /
rgyal bos phreng ldan ma la /
rgyal rigs dbyar tshul ma 'di gzugs bzang do zhes de'i bsngags pa brjod /
rgyal rigs dbyar tshul ma la /
'phreng ldan ma ni reg bya dang ldan no zhes da'i bsngags pa brjod pas phan tshun mthong 'dod par gyur to / /
sog skyed mos tshal du rgyal po btsun mo dang bcas pa byon pa na /
bud med ni me tog dang 'bras bu la dga' ba yin pas /
skyed mos tshal de dang der 'khyams pas /
rgyal rigs dbyar tshu lam dal bas shing mya ngan 'tshang la snyes te 'dug pa dang /
'phreng ldan mas de'i gzugs bzang ba mthong nas /
shing gi lha mo yin no snyam ste /
rkang pa la phyag byas pa dang /
lag pas reg ma thag gnyid log go /
ji tsam na rgyal pos dbyar tshul ma la /
'phreng ldan ma'i bsngags pa brjod pa na /
de bdag gis nam mthong bar 'gyur /
de khyod kyis mthong ngo / /
bdag mi dran no / /
ngas dran par bya ste /
gang gi lag pa gnyis kyis khyod kyi rkang pa la bzung bde dran nam /
de phreng ldan ma la gas sam /
yin no / /
lha reg bya dang ldan pa'i btsun mo de lta bu spangs te bdag gi drung du gshegs la de ni khyod bdag la des par byams ba lags so / /
phreng ldan ma la dbyar tshul ma'i bsngags pa brjod pa na /
de bdag gis nam mthong bar 'gyur /
de khyod kyis mthod do / /
bdag mi dan no / /
das dran par bya ste /
shing myang na 'tshang la snyes te 'dug pa gang la khyod kyis phyag byas pa de dran nam /
de dbyar tshul ma lags sam /
yin no / /
btsun mo gzugs bzang ba de lta bu spangs nas bdag gi drung du gshegs pa de ni khyod bdag la nges par byams ba lags so / /
dge slong rnams the tshom skyes nas /
'phreng ldan ma dang /
dbyar tshul mas las ci bgyis pas gcig ni reg bya dang ldan pa'i mchog tu gyur la /
cig shos ni gzugs bzang ba'i mchog tu gyur /
sdon ri brags shig na /
bram ze bza' mi gnyis la khye'u zhig dang bu mo zhig btsas nas /
chen por gyur pa na /
bram ze de chung ma dang bcas pa shi nas /
khye'u de dben pa la dga' bas /
srid mo khyed de dgon par song nas rtsa ba dang sdong bu la sogs pas 'tsho ba na /
bud med ni phal cher 'dod chags lhag par che bas de'i srid mo de nyon mongs pas gdungs nas /
ming bos bdag dgon pa'i rtsa ba la sogs pas 'tsho bar mi nus kyis /
grong mthar bzhud do / /
des de khrid nas slongs mo la zhugs pa na /
bram ze zhig gis mthong nas /
drang srong dag kyang chung ma dang bcas te rgyu 'am /
'di bdag gi chung ma min gyi /
sring mo'o / /
'di su la byin /
su la'ang ma byin no / /
'o nang la byin cig /
'dis sdig pa'i chos spangs so / /
de 'dod chags kyis gdungs nas smras pa /
bdag dgon pa'i rtsab la sogs pas 'tsho bar mi nus snyam mam /
bdag gis nyon mongs spang ma nus pas de skad bgyis kyis /
bdag bram ze 'di la byin cig /
de ni chos dang 'gal bsangs sbyin par mi bya yis /
khyod nyid shes so / /
des de chung mar blangs pa na /
des ming po la /
tshur sbyon /
khyod @# / /
kyi khab dbub par mdzod cig dang /
thabs gcig tu bzhugs so / /
kho bo ni 'dod pa don du mi gnyer te /
khyod kyis gnang na rab tu 'byung ngo / /
khyod skabs skabs su bdag gzigs shing 'byon na gnang ngo / /
legs te de bzhin du bya'o / /
des de gnang nas drang srong rnams kyi nang du rab tu byung ste rang byang chub thob nas /
srid mo'i gan du song ste /
cho 'phrul bstan pas dad nas /
phyag 'tshal te /
khyod kyis yon tan 'di lta bu thob bam /
thob po / /
'o na khyod ni bsod snyoms don du gnyer ba lags /
bdag kyang bsod nams 'dod pa lags pas 'dir bzhugs shig| bsod snyoms dbul lo / /
sring mo khyod gzhan la rag las pa yin pas khyim thab la dris shig /
des khyim thab la /
bdag gi ming po rab tu byung ba brtul zhugs grub pa /
bdag nyid chen por gyur te /
khyod kyis gnang na zla ba gsum du bsod snyoms la spyan drang ngo / /
'di rab tu ma byung na mi 'dod bzhin du gso dgos na /
da rab tu byung ste /
brtul zhugs grub pa bdag nyid chen por gyur na lta ci smos /
spyan drongs shig /
des de zla ba gsum du bsod snyoms la spyan drangs so / /
bram ze de'i chung ma gzhan zhig yod pa des bsams pa /
bdag cag longs spyod thun mong pa yin pas /
'di bsod nams byed na bdag ci'i gyir mi byed snyam nas smras pa /
khyod kyi ming po de bdag gi ming po'ang lags pas /
khyod kyis nyin gcig bzhin bshos gsol la /
bdag gis kyang gcig bshos gsol bar bgyi'o /
legs te de bzhin du bgyi'o / /
rang sangs rgyas kyi sring mo des /
de'i sems bsrung ba'i phyir /
zas bsod pa reg bya phun sum tshogs pa zas dman pas g.yogs te /
de la bstan nas /
rjes su yi rang byos shig /
bdag gis ming po la zhal zas 'di lta bu gsol lo / /
de'ang de'i sems bsrung ba'i phyir zas dman pa| bsod bdag gis g.yogs te de la bstan nas /
khyod kyang rjes su yi rang gyis shig| bdag kyang ming po la zas bsod pa 'di lta bu dbul lo / /
rang sangs rgyas kyi sring mo de ni phreng ldan ma 'di yin te /
rang sangs rgyas la kha zas reg bya phun sum tshogs pa zas dman pas bkab nas phul bas /
tshe rabs lnga brgyar reg bya dang ldan par gyur to / /
rang sangs rgyas la zas dman pa kha dog phun sum tshogs pas bkab nas phul bde ni dbyar tshul ma 'di yin te /
rang sangs rgyas la kha zas dman pa kha dog phun sum tshogs pas bkab nas phul bas tshe rabs lnga brgyar gzugs bzang par gyur to / /
dus gcig na 'phreng ldan ma la sems can zhugs pa de nyid kyi nyi mal /
'dun na 'don gyi chung ma la'ang sems can zhugs te /
de'i nyi ma nas ma sdug bsngal gyis nyen to / /
zla ba dgu lon pa na phreng ldan ma las khye'u gzugs bzang ba zhig btsas nas /
'phags skyes po zhes ming btags so / /
'phags skyes po btsas pa'i nyi ma de la /
'dun na 'don gyi bu btsas nas /
ma la gnod ces btags so / /
de gnyis cher skyes pa na /
ri dwags gshor ba'i phyir dong ba dang /
@# / /
de rtas kha khyer te /
ser skya'i gnas su phyin nas /
ser skyan gnas pa'i shAkya rnams kyi skyed mos tshal du song ngo /
skyed mos tshal srung ba'i mis /
shAkya rnams la /
'phags skyes po rtas kha khyer te khyed kyi skyed mos tshal du 'ongs so / /
de rnams mi bzod pa skyes nas /
de gsad do zhes go bsgos te song ba dang /
shAkya rgan rabs kyis mthong nas /
gzhon nu dag gar 'dong /
'phags skyes po bdag cag gi skyed mos tshal du 'ongs pas de dgu mdu 'gro'o / /
de blo bur ba yin pas de'i nyes pa 'ga' bzod par gyis la /
phyir log cig /
de rnams phyir log pa dang /
ji tsam na 'phags skyes po'i dbung tshogs yan lag bzhi pas gcig nas gcig tu thos nas /
tshol zhing skyed mos tshal du 'ongs pa dang /
skyed mos tshal srung ba'i mis shAkya rnams la sbran pas /
de rnams mi bzod pa skyes nas /
'phags skyes po gsad pa'i phyir dong ba dang /
'phags skyes pos thos nas /
mi zhig bzhag ste /
dgud du 'gro yi| khyod kyis shAkya rnams ci zer ba deng la zlos shig /
shAkya rnams skyed mos tshal du 'ong sa pa na /
'phags skyes po mi snang nas mi de la /
bran mo'i bu de gar song /
bros nas song ngo / /
de las kha cig na re /
de bdag cag gis mthong na de'i lag pa ga cad do / /
kha cig na re /
de ma thos na rkang pa gcad do / /
kha cig na re /
de srog dang bral bar 'gyur bzhig na /
bros nad ji ltar bya /
gla mi rnams la /
skyed mos tshal phyag bdar byos la /
bran mo'i bus bcags pa'i bdag por la sa gzhan gyis khong zhig /
rtsig pa'i phyogs gang la brten pa de'i zhal ba khog la /
gzhan byugs shig /
des de bzhin du byas so / /
mi des ji ltar gyur pa mthong nas /
'phags skyes po'i gan du song ste rgyas par bsnyad pa dang /
nang mi rnams la smras pa /
yab 'das nas nga rgyal por gyur pa'i tshe /
ngas de dag srog dang bral ba thog mar bya dgos kyis /
khyed kyis skul dang ngas shAkya rnams khag dag go /
de rnams kyis kyang khas blangs so / /
ma la gnod na re /
legs so / /
lha khyod kyis kyang de ni gdon mi za bar bgyi 'tshal te /
dge ba rnams ni dam bca' brtan pa lags so / /
nga ji tsam na rgyal por 'gyur mi shes so / /
mal gnod na re /
rgyal po bgres po ni ring por mi thogs par lha nyid du gshegs pas khyod nyid rgyal por 'gyur ro / /
gsal rgyal la blon po lnga brgya yod pa las /
'phags skyes pos blon po rnams dang phye bas| spyod pa'i bu ring po ma gtogs pa thams cad kha phyin to / /
blon po'i mchog de ni rje po la snying nye ba yin pas kha ma phyin to / /
dus gcig na spyod pa'i bu ring po /
bya ba zhig gi phyir 'phags skyes po'i gan du song ba dang /
des spyod pa'i bu ring po la /
ser skya'i shAkya rnams la ngas sha glan par bya na /
nga nam rgyal por 'gyur smros shig| de na re /
lha ci'i slad du bsod nams min pa bskyed /
rgyal po bsgres po ni ring po mi thogs par lha nyid du gshegs pas khyod nyid rgyal por 'gyur ro / /
spyod pa'i bu ring po| de ni ngas khyod ba gam par smras kyis /
khyod kyis su la'ang ma @# / /
smra zhig /
su la'ang ji ltar brjod ces smras nas song ngo / /
de'i tshe ston pa shAkya rnams kyi nang na /
shAkya rnams kyi grong rdal me tsu ru de zhes bya ba na bzhugs so / /
gsal rgyal gyis /
ring po la /
ston pad lta gang na bzhugs /
shAkya rnams kyi grong rdal mi tsu ru de zhes bya ba na bzhugs so / /
thag ji sring na yod /
rgyang grags gsum lhag tsam na mchis so / /
'o na der shing rta drongs shig /
des der shing rta khrid de bzhon pas 'gro ba'i sa ji srid par zhon nas bzhon pa las babs te /
rkang pas kun rar zhugs so / /
de'i tshe ston pa gtsug lag khang chen po sgo bcad pa zhig na nyin mgo nas pas bzhugs so / /
dge slong rnams phyi rol na 'chag pa rgyal pos mthong nas| ston pa gang na bzhugs /
'di na bzhugs te /
khyod bzhed na der byon la /
dal bus sgo rdungs shig dang /
ston pas sgo 'byed par 'gyur ro / /
de nas gsal rgyal gyis /
rgyal po'i rtags lnga po gtsug tor dang /
gdugs dang| ral gri dang /
rnga yab nor bu'i lhab can dang /
lham khro bo dag phud de /
ring po la byin nas kha phyir lta'o / /
des bsams pa /
lhas rgyal po'i rtags lnga po bdag la bzhag nas zhal phyir gzigs pa las na /
'phrin las gsang ba zhig mdzad bzhed pas bdag 'di nyi du 'dug par bya'o snyam mo / /
de nas gsal rgyal gtsug lag khang chen bo sgo bcad pa der phyin nas /
dal bus sgo brdungs pa dang /
de la ston pas sgo phye'o / /
de nas rgyal pos ston pa'i zhabs gnyis la phyag byas nas /
ston pa bdag gis ring mo zhig nas mthong ngo / /
ston pas /
khyod ci'i phyir de bzhin gshegs pa la dman babs kyang ches dman pa byed /
bdag la ches las byung ba'i dad pa mchis te zhes sogs ston pa'i spyan sngar ches sna tshogs rgya cher bshad nas /
ston pa'i zhabs la phyag btsal te song ngo / /
gsal rgyal ston pa'i spyan sngar ring zhig thogs pa dang /
ring po yang cung zhig bsdad nas shing rtar zhugs te mnyan yod du song nas /
des 'phags skyes po rgyal srid la bzhag go /
phreng ldan ma dang /
dbyar tshul mas /
ring po la /
lha gang na bzhugs /
grong rdal me tsu ru de na bzhugs so / /
de gnyis rkang gis grong rdal me tsu ru der zhugs so / /
gsal rgyal yang gtsug lag khang nas byung ste /
ring po mi snang bas /
dge slong rnams la dris pa /
ring po gar mchis /
lha nang du gshegs ma thag shing rtar zhugs nas mchis so / /
rgyal po rkang gis song ngo / /
ston pa'ang snga bar rgyal po'i khab tu gshegs so / /
rgyal pos /
lam kar phreng ldan ma dang /
dbyar tshul ma mthong nas /
khyed gnyis ci'i phyir 'dir 'ongs /
ring pos 'phags skyes po rgyal srid la bzhag pas /
bdag cag lha'i gan du mchis so / /
rgyal po na re /
'phreng ldan ma khyod kyis khyo'i rgyal srid nyams su myong zin gyis /
song la /
dbu'i rgyal srid nyams su myong bar gyis shig /
nga dbyar tshul ma dang lhan cig rgyal po'i khab tu 'gro'o / /
phreng ldan ma smre sngags 'don cing du bzhin phyir log go /
gsal rgyal dbyar tshul ma dang lhan cig rim gyis rgyal po'i khab tu @# / /
phyin pa dang /
ma skyes dgra'i skyed mos tshal du 'dug ste /
dbyar tshul ma song la ma skyes dgra la /
gsal rgyal skyed mos tshal na 'dug go gyis shig /
des ma skyes dgra la smras pa /
gsal rgyal khyod kyi skyed mos tshal na bzhugs te lha gzigs par 'tshal lo /
des thos nas dngags te smras pa /
de dmag mang po can yin te /
glo bur du 'ongs na khyed sus kyang mtshar ram /
dbyar tshul mas smras pa /
de la dmag ga la mchis /
bus rgyal srid las phyung nas de g.yog dang gnyis 'dir mchis so / /
des smras pa /
de rgyal po byed pa legs te /
bdag ni gzhon nu'i gnas na gnas so / /
ngas rgyal po rgyal rigs sbyi bo nas dbang bskur ba /
bkur sti med par sbyan drang ba mi rigs pas| dengs la /
grong khye rang nga lam mdzes par gyis shig /
de ltar byas nas /
rgyal po'i khab na gnas pa'i skye bo'i tshogs dag nyon cig /
rgyal po gsal rgyal skyed mos tshal na 'dug gis /
de gdugs la sogs pas bsku par bya'o / /
ma skyes dgras dpung tshogs dang bcas nas bsur song ba dang /
ring du thogs pas bkres par gyur te /
la phug gir bzhig yod par song ba dang /
de la ldum pas /
la phug spar gang byin no / /
des la phug gi rdog ma dang /
lo ma zos pas skom nas rdzing drung du song ste chu ngoms par 'thungs nas langs pa dang /
lag pa rengs shing ma zhubs thebs nas shing rta'i lam du 'gyel ba dang /
'khor lo 'dril ba'i rdul gyis la gang nas 'das so / /
ma skyes dgras skyed mos tshal du song ste btsal yang ma rnyed par /
phyogs bzhir pho nya bkye nas btsal bas /
pho nya zhig gis la phug gi ra par phyin te ldum pa la dris pa /
'dir 'ongs pa 'ga' yod dam /
'ongs so / /
gar song /
la phug spar gang khyer te lam 'di nas rdzing pur song ngo / /
de de'i rjes bzhin du phyin pas /
'das pa mthong nas /
ma skyes dgra la smras pas /
skye bo brgya stong du mas bskor te song ba dang /
shi ba'i ro mi sdug pa mthong nas /
blon po rnams la /
'di nga'i yul du 'das pa la mi snyan par 'gyur gyis /
'di bkur sti chen pos bsil ba'i tshal gyi dur khrod du skyon cig /
nga yang 'di'i khog pa la mchod pa bya ba'i phyir ston pa la zhu'o zhes zhus pas /
ci nus kyis mchod pa cher gyis shig /
rgyal pos de'i khog pa la mchod pa cher byas nas /
ston pa'i spyan sngar song ste zhus pa /
gsal rgyal gyis las ci bgyis pas /
la phug gi rdog ma dang /
lo ma zos nas sug pa rengs shing ma zhu bas 'das lags /
sngon ri brags shig na /
bram ze bza' mi gnyis la bu zhig btsas nas chen por gyur ba'i tshe /
de slongs mo la song bas /
la phug spar gang rnyed nas /
ma la /
'di re zhig zhog cig /
khrus byas nas 'ong ngo zhes gtams nas khrus la song ba na /
rang sangs rgyas shig ri brags der bsod snyoms la zhugs pa dang /
bram ze mo des mthong nas dad de /
la phug spar gang po de rang sangs rgyas la phul lo / /
bram ze'i khye'u de 'ongs nas /
la phug spar gang bo de stsol cig /
mas smras pa /
ngas de rang sangs @# / /
rgyas la phul gyis rjes su yi rang gyis shig /
de bkres pas sdug bsngal nas smras pa /
rab byung des de zos pas ci ste lag pa rengs nas gsud de dus byas par ma gyur /
de'i dus kyi bram ze'i khye'u de ni rgyal po gsal rgyal 'di yin te /
rang sangs rgyas la tshig rtsub smras pas /
lo stong phrag mang por dmyal bar skyes la /
las kyi lhag ma des lan bdun du lag pa rengs shing gsud de shi'o / /
ji tsam nam la gnod kyis 'phags skyes po la smras pa /
yab rgyal po mdzad cing /
lha dbang ma bskur ba na /
nga rgyal por gyur pa'i tshe shAkya rnams kha gdag ste /
de ni ngas dang por bya ba'o zhes gsungs pa de dgongs sam /
da de'i dus la bab po / /
des smras pa / /
ji snyed smras pa thams cad bya'am /
don de 'das pa yin pas thong /
rgyal po'i bya byed nyams par 'gyur ro / /
lha dge ba rnams ni dam bca' brtan pa lags pas /
dam bcas pa bzhin sgrub tu gsol / /
ma la gnod re zhig zhog dang de'ang mi dka'o / /
de na re /
deng kho na nyi ma dang skar ma'ang bzang pas /
de dag gis ngo lon ma bshams par /
deng nyid gshegs pa'i rigs so / /
de nas 'phags skyes po ma la gnod kyis bslus pas dpung tshogs go bskon nas /
shAkya rnams gsad pa'i phyir mnyan yod nas ser skyar chas so / /
ston pas ser skya'i shAkya rnams kyi las chud mi za bar mkhyen te /
mnyan yod nas ser skyar gshegs so / /
de nas ston pa lam du shing sha koT ka /
mi sdug pa /
lo ma srab pa /
grib ma chung ba zhig gi drung du skyil krung bcas nas bzhugs so / /
'phags skyes pos thag ring po nas mthong ste drung du song nas /
shing lo ma sdug pa gzhan dag mchis na /
de spangs nas /
ci'i phyir shing 'di lta bu'i drung du bzhugs /
rgyal po gnyen bshes rnams la ni gnyen bshes kyi grib ma bsil lo / /
'phags skyes pos bsams pa /
ston pa la gnyen ba shes rnams la gzigs shing thugs brtse ba mnga' 'o snyam nas slar log go /
ston pas dgongs pa /
shAkya rnams kyis bden pa ma mthong bar 'phags skyes po'i dmag gis thebs na bden pa mthong ba'i snod du mi 'gyur bar mkhyen nas /
ser skyar byon te shAkya rnams la chos bstan pas bden pa mthong ba la bkod do / /
ma la gnod kyis 'phags skyes po mthong nas /
lha ci ste slar log /
des smras pa /
ston pa la nye du la gzigs shing thugs brtse ba mnga' ste /
rgyal po chen po nye du rnams la ni nye du'i grib ma bsil lo zhes de lta bu'i gsung 'di bka' stsal bas /
nga'i snying la lhang zhes byed kyis /
shAkya rnams gsad pa thong zhig /
lha dge sbyong go'u ta ma ni 'dod chags dang bral bas /
nye du la mi lta yi /
deng nyi ma dang skar ma bzang bas /
deng nyid ser skyar gshegs shig /
de mi dge ba'i grogs pos bzung bas /
dpung tshogs go bskon nas ser skyar song ste /
ha cang mi ring ba zhig tu phru ma btab nas 'dug go /
de nas mo'ung+gal gyi bus /
ston pa la /
bdag gis 'phags skyes po'i dpung tshogs go bsgon nas /
ser skya'i shAkya rnams dgum ba'i slad du 'ongs pa thos te /
bdag gis de dpung dang bcas pa 'jig @# / /
rten gyi khams gzhan du bskyur ba'am /
khor yug ge pha rol tu 'phang pa'am /
ser skya'i grong khyer lcags kyi rabs bas bskor ba 'am /
lcags kyi dra bas bskor bar spro lags so / /
o'ung+gal gye buH khyod kyis de ltar nus mod /
'on kyang shAkya rnams las la gzhol bar bya'o / /
shAkya rnams kyis 'phags skyes po dpung tshogs go bskon nas /
bdag cag gsod du 'ong b+thos te /
de dag gis kyang dpung tshogs go bskon nas g.yul sprad pa'i phyir 'phags skyes po'i logs su sbags so / /
de dag 'den pa mthong bas /
gsod par ni cung zad kyang mi byed kyi /
dbyug pa dang lcag gis bsnun cing /
gzhu rgyud dang 'bred ba rnams gcod pa dang /
rna rgyan la mda' 'phen par byed do / /
'phags skyes po'i dpung gi cha zhig par byas nas /
ser skya'i gnas su zhugs te sgo bcad nas /
rab la sbrengs te 'khod do / /
ma la gnod la smras pa /
shAkya rnams kyis bdag cag brlag par byas su 'ong gis thod la 'dod do / /
de na re /
lhaH thugs ma chad cig /
shAkya rnams bden ba mthong ba yin pas 'di rnams srog chags grog sbyar yang mi gsod de /
'di dag gis bdag cag gcig kyang ma bsad pas so / /
de cang mi smra'o / /
shAkya rnams kyis /
bdag cag gis 'phags skyes po'i dpung la bsnun par mi bya ste /
bsnun pa de bdag cag gi nye du ma min no zhes khrims bcas so / /
shAkya sham ba ka zhes bya ba zhig ri brags na las kyi mtha' byed pa des shAkya rnams kyi khrims bcas pa ma bros shing /
de so so skye bo zhig yin te /
des 'phags skyes po bdag cag gsad pa'i phyir 'ongs pa thos nas /
khros te mod la 'phags skyes po'i dpung gi thog tu drangs nas /
skye po'i tshogs mang po zhig kha btags /
kha cig ma shi tsam du byas so / /
de nas 'phags skyes po yid ma bde nas /
mal gnod khyod kyis mthong dam /
khyod na re /
'di dag bden pa mthong ba yin pas /
grog spur yang mi gsod do zhes zer na /
'di gcig gis kyang bdag cag gi skye bo mang po bsad na /
thams cad lha gsan lta ci smos /
dus kyis bcus pas chog gi slar 'dod do / /
de na re /
shAkya rnams kyis khrims bcas pa 'di sa ma thos pas /
da ni 'di nang du mi chud pa'i gnas mchis so / /
de ser skya'i gnas kyi sgor song nas /
nang du 'ong gis /
sgo khye zhig /
de dag na re /
khyod kyis kho bo cag gi khrims dral bas /
da phyin chad khyod nang du mi gtong gis song zhig /
ngas khyed kyi khrims bcas pa mthos te /
gal tengs khyed kyi khrims dral na /
nga'i 'khor phyir phyung dang gzhan du 'gro'o / /
de dag gis de'i 'khor phyir phyung ba dang /
des de dag khrid nas /
ston pa'i drung du song ste /
bdag gis ston pa la bgyi ba bgyi ba'i mtshan ma cung zad cig bdag la stsal du gsol /
ston pas de la rdzu 'phrul gyis dbu skra dang /
sen mo dang /
tshems dag cig gnang ba dang /
des de dag khyer nas /
yul ba ku dar chas so /
de rnams kyis shAkya sha ma ka zhes pa brtson pa dang /
stobs dang /
pha rol mnon pa zhig bdag cag gi yul @# / /
du rgyal srid 'dod de 'ong do zhes thos nas /
re zhig gi drung du 'dus te /
de dang 'phrad par 'dod dam /
mi 'dod ces gros byed pa na /
sham pa ka 'khor rnams phyogs shig tu bzhag nas /
bdag chen gyi cha lugs su byas te de dag gi drung du song ba dang /
'ongs pa legs so / /
gang nas 'ongs /
des smras pa /
shAkya sham pa ka zhes bya ba rgyal srid 'dod cing 'dir 'ong bar 'dod de /
des spring yig 'di bskur bas 'khod la lhogs shig /
de dag na re /
stan yang med na gang du 'khod /
des ral gri shubs nas phyung ste / /
pha bong dum bu dum bur gshigs nas /
'di la 'khod cig byas pa dang /
de dag gis mthong nas ngo mtshar te smras pa /
de la khyod 'dra ba'i mi ji tsam yod| kho bo de'i bang chen te /
de la dpa' bo gzhan mang du yod do / /
de dag gis thos nas dngangs te smras pa /
gang gi bang chen 'di 'dra bde'i mi gzhan ci 'dra ba zhig yod /
de bdag cag gi rgyal por gzhug go zhes spring yig bklags nas /
de'i lan byin pa /
byon pa legs so / /
phan btags te /
bdag cag ni bka' bzhin bgyi'o / /
des spring yig gi lan khyer nas /
'khor dang bcas pa yul pa ku dar 'ongs pa dang /
de dag gis de bkur sti chen pos bsu nas rgyal srid la bzhag go /
des der ston pa'i dbu skra dang /
sen mo'i mchod rten byed du bcug ste /
sham bka'i mchod rten zhes ming chags so / /
de'i chung ma dad pa med pa zhig na /
de yang de'i btsun mong ma yin pas /
des de'i ngo mi chod bas /
blon po rnams la sgo ba /
dgon pa srungs shig /
de dag gis dgon pa bsrungs pas /
da dung yang de na ri dwags gsod do / /
'phags skyes pos ma la gnod la smras pa /
da ni shAkya rnams kyis sgo bcad der bar sbrengs nas /
bag brkyang ste 'khod na /
nges pa'i dus kyis 'chu bas ci zhig bya 'dong ngo / /
de na re /
grong khyer thams cad pha rol mnon pa gcig pus choms sam /
des na de dag la dbyen bgyi ba dgongs shig /
'phags skyes pos de dag la springs pa /
nga ni khyed la chags pa dang khod khrob med kyi /
nga 'o nir bya ba cung zad yod pa de thob na myur bar 'gro yis sgo phye zhig /
shAkya rnams 'dus nas /
kha cig na re /
dbye'o / /
kha cig na re /
phyen ma legs so / /
kha cig na re /
khyed 'dod na tshul shing brims la mang ba'i 'dod pa de bya'o| |de rnams kyis chul shing 'brim bar brtsams pa dang /
bdud sdig can 'di snyam du /
bdag gis lan du mar dge sbyong go'u ta ma la glags btsal kyang ma rnyed kyis /
da bdag gis 'di'i nye du rnams kha gdag go snyam nas /
rang nyid shAkya rgan po zhig tu sprul te /
rgan pa'i mthar 'dug nas /
des thog mar tshul shing blangs pa dang /
shAkya rgan pos tshul shing blangs so zhes thams cad kyis blangs so / /
de nas 'phags skyes po la spring ba /
nang du zhugs shig /
de dpung dang bcas pa nang du zhugs nas /
ngas shAkya rnams spangs so zhes smras ma thag tu| mtshon gzas pa rnams kyis /
shAkya rnams gsad bar brtsams pa dang /
gu co chen po bton pas shAkya ming chen gyis sgra de thos nas /
nye du la byams pas bskyed pa'i @# / /
yid mi bdebs rings par 'phags skyes po'i drung du song ste smras pa /
dam pa 'os pa bdag la dam pa stsal cig /
dam pa ci slong /
bdag gi nye du rnams la mi 'jigs pa stsol cig /
ngas khyod kyi nye du rnams la mi 'jigs pa mi sbyin gyi /
khyed 'khor bcas phyir khyung zhig /
lhaH ji srid bdag chu'i nang du nub ste 'dug pa de srid du phyir byung ba de dag la mi 'jigs pa stsol cig /
des blon po rnams kyi gdong du bltas pas /
de dag gis smras pa| ming chen 'di khyod kyi yum mes kyang lags /
yab kyi grogs po'ang lags pas /
'di la dam pa de stsal pa'i rigs so / /
'o na de sbyin no / /
ming chen chu'i rdzing du song ste /
de'i 'gram na shing sa la zhig yod pa'i yan lag rdzing gi nang du nub pa la /
des gtsug phud btags nas /
nam srog dang bral ba de'i bar du nub ste 'dug go /
der ser skya na gnas pa'i shAkya tshogs pa can gyi las ma byas pa de dag las kha cig gyad rgyu bar song ngo / /
kha cig bal yul du song /
kha cig ni grong nang /
grong rdal sogs su song ngo / /
tshogs pa can gyi las byas pa de dag ni /
ser skya'i shar sgo nas byung ste /
lho nas 'jug /
lho nas byung ste /
nub nas 'jug /
nub nas byung ste /
byang nas 'jug /
byang nas byung ste /
shar nas 'jug ba dang /
blon po rnams kyis smras pa /
kye ma shAkya rnams tshig go /
'phags skyes pos smras pa /
mes po de chur nub nas ring zhig lon gyis ltos shig /
blon po rnams kyis bltas pas /
'das pa mthong nas /
'ongs te /
de 'das so zhes byas pa dang /
de che thang du kun nas dkris pas smras pa /
stan shoms shig /
lam po cher khrag gi 'od pa bab par ma gyur pa de srid du 'di nas mi 'gro'o / /
dpa' bo rnams bsad na khrag nyung ba chos nyid yin pas /
blon po rnams kyis gros byas pa /
'di ni sdig can dam bcas pa la brtan pa yin na /
'dir 'di snyed kyi khrag gang las 'byung /
rgya skyegs dag len du gzhug go zhes rgya skyegs blangs nas /
rgya skyegs kyi bum pa brgya stong du ma lam po cher phab pa dang /
'phags skyes po bdag dam bca' rdzogs bas 'gro'o snyam mo / /
de nas shAkya bdun khri bdun stong bsad de phal cher bden pa mthong ba sha stag go /
gzhon nu lnga brgya dang /
bu mo lnga brgya khrid de kun du rgyu rnams kyi kun dga' ra ba phab mo'i gnas zhes bya bar song ba dang /
ma la gnod na re /
dgra 'di dag ci ste gzhag /
sod cig /
'phags skyes pos gshed ma rnams la gtad nas /
'di rnams glang po che dag gis rdzir chug cig /
de rnams kyis glang po ches rdzir bcug pa dang /
de dag gis glang po che de dag gan rgyal du mnan te /
lag pa nas lag par sbed par brtsams so / /
ma lag gnong na re /
'di dag gi pha rol mnon pa gzigs sam /
mthong ngo / /
'di da g.yal bar bzhag na /
lha la gnod pa bgyid par 'gyur ro / /
ma la gnod de bzhin te /
'di dag ji ltar gsad /
lhaH dong du chu gal steng nas lcags kyi shal bas 'chal du chug cig /
de ltar gyis shig /
des de dag dong du bcug nas steng lcags kyi shal bas mnan to /
de las gnyis bros nas ston pa'i spyan sngar song ba dang /
ston pas de gnyis lhung bzed @# / /
kyis bgab pas de nyid du shi'o / /
shAkya rnams bsad pa dang /
ston pa'i dbu shin tu bsnyung ngo / /
de nas 'phags skyes pos mi zhig la /
khyod ston pa'i spyan sngar song la /
ston pa cig gsung nyon la da la zlos shig ces smras nas song ngo / /
mi des ston pa'i spyan sdar song ba dang /
ston pas kun dga' bo la /
nga la chu lhung bzed gang byin cig /
des ston pa la chu lhung bzed gang phul lo / /
ston pas der chu'i thigs pa gnyis gsum tsam blugs pa dang /
de dag chu'i nang de nas du bar 'thul zhing /
tsi ri ri zer zhing sgra'ang 'byin no / /
dge slong rnams cho 'phrul de mthong nas yid dad cing /
ston pas 'phrin las ci mdzad pas dbu bsnyung bar gyur /
shAkya rnams kyis las ci bgyis pas /
nongs pa mchis par 'phags skyes pos bkum lags /
de nas kun du rgyu rnams kyi kun dga' ra ba phag mo'i gnas su byon pa dang /
de na shAkya lcags kyi shal bas mnan pas srog gi lhag ma cung zad lus pa dag gis ston pa mthong nas skad ngan bton to / /
de nas ston pa phyogs gcig tu gdan bshams pa nyid la bzhugs nas /
dge slong dagH kos la'i rigs zhag bdun na sprul gyis bltas pa bzhin du rabs chad par 'gyur ro / /
'phags skyes po'ang ma la gnod dang bcas pa zhag bdun na mes tshig nas tshe nge 'don bzhin du mnar med du skye bar 'gyur ro / /
dge slong rnams the tshom skyes nas zhus pa /
shAkya rnams kyis las ci bgyis pas /
nongs pam mchis par 'phags skyes bos srog dang bral /
shAkya rnams bsad pa'i tshe ston pa dbu bsnyung tshabs chen pos thebs par gyur /
sngon chu bo zhig gi 'gram na nya pa lnga brgya gnas so / /
de rnams kyis rgya mtsho chen po nas nya gnyis chu bo der zhugs ba mthong ba dang /
nya rgya chen pos bcus so / /
de rnams kyis de gnyis kyi lus mthong nas gros byas pa /
'di la ji ltar bya /
'di dag lus ches pas gal te bsad na sha ldom bar mi 'gyur te 'drul bar 'gyur ro / /
kha cig na re /
gcig bsad la gcig btags te gzhag mod /
gzhan dag na re /
'di yang che ste ldom par i '+k+yur bas /
sdong po la btags la /
gson por sha bcad cing btsong ngo / /
de ltar bya'o / /
de dag de ltar gcod pa na rang gi skad du 'o dod 'bod par brtsams so / /
de dag mi bde ba nya pa'i khye'u zhig gis thos nas rab tu dga'o / /
de gnyis de ltar bcad pa'i tshe /
'di ltar sems bskyed de /
bdag ca gnyes pa med par 'di dag gis bsad pas /
bdag cag gis kyang 'di dag nyes pa med par gsod par gyur cig /
de'i dus kyi nya gnyis po de ni 'phags skyes po dang ma la gnod yin no / /
nya pa lnga brgya po de dag ni shAkya lnga brgya po 'di dag yin no / /
nya pa'i khye'u de ni nga yin no / /
gzhan yang /
sngon chom rkun pa lnga brgyas lam du 'gro ba rnams bcom nas /
rdzas dag khyer te /
ri brags shig 'joms su song nas /
ri brags na gnas pa'i skye bo rnams bcom ste phrogs so /
khyim bdag gnyis yang thog tu 'dzegs te 'dug pa dang /
rkun po rnams kyis smras pa /
bobs shig /
thams cad du med par gyur ta re /
de gnyis na re /
ma shi bar du 'bab go de rnams @# / /
kyis rtswa shing phal mo che gcer nas /
me btang bas /
de gnyis sdug bsngal gyis gdungs nas 'di ltar sems bskyed de /
bdag cag nyes pa med par 'di rnams kyis bsad pas /
bdag cag gis kyang 'di rnams nyes pa med par gsod par gyur cig /
de'i dus kyi khyim bdag gnyis po de ni 'phags skyes po dang ma la gnod 'di yin no / /
chom rkun pa lnga brgya po de rnams ni shAkya lnga brgya po rnams yin no / /
'phags skyes pos shAkya rnams bsad nas mnyan yod du phyin pa dang /
gzhon nu rgyal byed khang bzang gi steng du skyes pa med par rol mos rtse ba 'phags skyes pos thos nas smras pa /
rtse ba'o ni su zhig /
blon po na re /
gzhon nu lugs so / /
de bos shig /
bos pa dang /
'phags skyes pos| bas dgra bsad nas 'ongs na khyed rtse zhing 'dug gam /
de na re /
lha'i dgra su lags /
shAkya rnams so / /
shAkya rnams khyod kyi dgra lags na /
mdza' bo ji lta bu lags /
des smras pa /
'di 'ang de dag gi phyogs yin pas 'di gsad par bya'o| |de bsad nas sum cu rtsa gsum du skyes te /
de'i mi'i rol mo'i sgra ma zhi bar lha'i sgra byung ngo / /
de nas ston pas /
bsod nams byas pa 'dir dga' phyi mar dga' / /
gnyis kar dga' ste de ni bdag nyid kyi / /
las rnams smin mthong de dga' rab tu dga' / /
'gro ba bzang por song ba phyir zhing dga' / /
kun dga' bos gsol ba /
tshigs bcad 'di'i don ma 'tshal to / /
rgyal byed nyes pa med par 'phags skyes pos bsad pas de'i mi'i rol mo'i sgra ma zhi bar lha'i sgra byung ba la dgongs nas gsungs so / /
ji tsam na 'phags skyes po btsun mo'i 'khor gyi nang du rnam par ngom ste /
nga rgyal can mthu dang ldan pa de dag ngas rmeg byed par byas te /
nga dang 'dra ba su yod zer ro / /
des khrid pa'i shAkya bu mo lnga brgya po rnams kyis smras pa /
khyod kyis gang dag rmeg med byas / /
de dag rgyal sras shAkya'i sras / /
bslab pa'i sdom pas bsngams pa yin / /
khyod kyis 'dir smras ci zhig rung / /
de khros te blon po rnams la bsgo nas /
bu mo lnga brgya bo de dag dmar bu can gyi rdzing 'gram du rkang lag bcad de / /
de lag pa'i dong zhes ming chags so / /
de rnams sdug bsngal mi bzad pa myong ba na bsams pa /
bdag cag nyam nga bston pas ma dgongs pa lta /
de nas ston pa thugs rje chen pos bskul nas /
phyogs der gshegs pa dang /
bud med de dag sgren mor phyung ba gzigs nas /
'jig rten pa'i thugs bskyed de /
lha'i bu mo bde sogs kyis gos dang /
chu khyer 'ongs kyang bla snyam pa dang /
lha'i bu mo bde sogs mas ras zung lnga brgya dang /
mtsho ma dros pa nas chu blangs te /
ston pa'i drung du song nas /
ras yug lnga brgya dang chab 'tshal te mchis so / /
song la shAkya'i bu mo 'di rnams dbugs byung /
rkang lag khrus la gos skon cig /
de ltar byas pas /
ston pas de rnams kyi sdug bsngal rgyun bcad nas /
sring me dagH las la gzhol bar gyis shig /
ces gsungs nas gshegs so / /
de dag ston pa la sems dad par byas nas 'das te rgyal chen bzhi'i lhar skyes nas bsams pa /
bdag cag zhag @# / /
tu 'dug nas bcom ldan 'das blta ba'i phyir 'dong ba ni cha ma yin gyis /
zhag ma lon par 'dong do snyam ste /
de nyid kyi mtshan mo lha rdzas kyi me tog thub bkang nas /
rgyal byed tshal thams cad snang ba rgya chen pos snang bar byas te /
ston pa la me tog rnams kyis gtor nas chos mnyan ba'i phyir 'dug go /
chos bstan pas /
bden pa mthong nas slar song ngo / /
shAkya'i bu mo lnga brgya pos las ci bgyis pas| des rkang lag bcad /
lha rnams kyi nang du skyes /
bden pa mthong bar gyur /
sangs rgyas 'od srung gi gsung rab la 'di rnams rab tu byung ste /
'di rnams kyis dge slong rnams la /
lag rdum rkang rdum zhes tshig ngan smras bas /
lo mang por dmyal bar skyes so / /
las de nyid kyi lhag mas 'di rnams tshe rabs lnga brgyar rkang lag bcad de /
nga la sems rab tu dad par byas pas lha rnams kyi nang du skyes so / /
'di rnams kyis de la lung mnos pa dang /
bklags pa dang /
kha ton byas pas bden la mthong ba yin no / /
de nas mi de 'phags skyes bo'i drung du song ba dang /
'phags skyes pos smras pa /
bcom ldan 'das ci gsung /
ston pa'i zhal nas /
da nas zhag bdun na kos la'i rigs rabs chad par 'gyur ro / /
'phags skyes po ma la gnod dang bcas ba mos tshig bzhin du mnar med du skye bar 'gyur zhes gsung ngo / /
de sems khod du chud pa ma la gnod kyis mthong nas ci'i phyir sems khong du chud /
ston pa 'di ltar gsung na /
da ji ltar sems khong du chud cing mi 'dug /
de na re /
gang zhig bram ze 'ongs pa la 'tshal ma mi stsol bde la 'ang phung ba brgya stong du sems na /
lhas dge sbyong go'u ta ma'i gnyen bshes de snyed cig pa kum pa lta ci smos /
de de skad gsung yang rung /
gzhan gsung yang rung ste /
skyed mos tshal gyi nang du khang bzang ka ba bzhi pa zhig bgyid du stsal te /
der gshegs nas dgung bdun bzhugs la /
dgung bdun 'das pa dang mnyan yod dus shegs par mdzod cig /
de ltar bya yi 'gro'o zhes de btsun mo'i 'khor dang bcas te der song nas 'dug go /
bdun pa la /
lhaH deng kho na la mnyan yod du gshegs par mdzad do / /
de nas yul ngan zhig kyang byung ngo / /
bud med ni rgyan la dga' ba yin pas /
btsun mo rnams kyis /
bdag cag deng mnyan yod du 'gro dgos pas rgyan thogs par bya'o zhes de rnams kyis rgyan thogs pa dang /
btsun mo zhig gis sngas nang tshangs can gyi steng du me shel bzhag pa na /
yul ngan sangs nas nyi ma'i 'od kyis me shel la phog ste /
me byung bde sngas nang tshangs can la me ched nas btsun mo rnams bros so / /
'phags skyes bo dang mal bzhed tshig bzhin du bros pa dang /
mi ma yin dag gis sgo bcad nas /
'phags skyes pos tshig bzhin du /
mal gnodH tshig go /
des smras pa /
lhaH tshos so zhes de gnyis 'o dong 'bod cing mnar med du skyes so / /
na bas /
sdig pa /
@# / /
byas pa 'dir tshig phyi mar tshig /
gnyis kar tshig ste de ni bdag nyid kyi / /
las rnams smin mthong de tshig rab tu tshig /
'gro ba ngan par song ba phyir zhing tshig /
ces gsungs pa dang /
kun dga' bos /
tshigs bcad 'di'i don ma 'tshal to / /
'phags skyes po ma la gnod dang bcas pa mes tshig bzhin mnar med du song ba la dgongs so / /
'phags skyes bos shAkya rnams bsad pa'i tshe /
shAkya'i bu mo rnams kyis /
de rnams kyi rgyan dag mthong nas du bar brtsams te bsams pa /
shAkya rnams 'phags pa rnams la dad pas /
rgyan 'di dag 'phags pa rnams la dbul lo zhes dge slong la phul lo / /
drug sdes rgyan thogs nas ser skye'i gnas su zhugs pa dang /
shAkya'i bu mo rnams kyis mthod nas du bzhin du smras pa /
bdag cag gis de'i slad du 'di dag phul na /
nyes dmigs de nyid byung ngo zhes byas pa dang /
de dag cad mi smra ba de gsol bas /
dge slong gis rgyan spel ma dang /
phyang phrul can dang /
zla gam can dang /
gser sku dang /
rgyan sna tshogs gzhan ci yang rung ba thogs par mi bya'o / /
dge slong rnams snam sbyar gyon nas chag chag 'debs /
ba'i lci ba 'jam pos 'byug /
bshad gci 'dor /
btso blag gi las byed cing /
de bzhin du stod g.yogs dang smad g.yogs gyon no / /
dge slong kha cig /
'di dag chos gos bye brag med par sbyod de /
ston pas snam sbyar ni chos gos kyi mchog tu gsungs na /
bye brag med par spyod ces 'phya ba de dag gsol bas /
snam sbyar ni rgyal po lta bu ste /
de gyon nas las thams cad mi bya'o / /
de ltar bya ma shes nas zhus pas /
bsod snyoms sogs stod g.yogs ni phyogs gtsang mar bgo zhing /
las thams cad bya /
smad g.yogs ni ci bder spyod cig /
snam sbyar bags pa dang 'dra bar bskyang ngo zhes gsungs pa dang /
dge slong gzhan zhig gos gzhan med nas snam sbyar rtag tu bgos pas /
sog tsha ba'i dus su mchan khung gi rdul zags nas /
dri ma can du gyur pa gsol bas /
mchan khung gi phyogs su rdul gzan gzhug par bya'o / /
ji ltar gzhug ma shes nas /
khru khyed dang do dang sogs / /
dge slong rnams gyis drubs pas /
drub bar mi bya'o / /
ngos gcig tu ma bcug pas /
ngos gnyis kar sogs / /
dri ma can du gyur nas /
dus dus su sogs / /
dge slong dag gis dur smrig tu btsos pas /
de'i de ni sogs / /
bi lin da'i bu /
gang tshun chad na sogs sngar dang 'dra ba las /
mi bde'o / /
sngon ci bcangs /
gdong phyis so / /
da ci'i phyir mi 'chang /
ma gnang ngo / /
gsol bas /
gnang gis /
gdong phyis sogs so / /
tshe dang ldan pa gang g+hi ki'i spun gya tshe rabs lnga brgyar dmyal bar skyes pa zhig mir skyes te /
khyim pa'i gnas skabs na rtse dga' dang /
chab la brtson pas dmyal ba ma dran /
phyis rab tu byung nas dmyal ba'i gtam thos pas dran te /
@# / /
ba spu'i khung bu nas khag byug zhing /
chos gos rnams khra bor gyur te /
dri mi zhim nas gsol bas /
lus byib bcang bar bya'o / /
de chos gos kyi phyi rol du bgos pas nyes dmigs byung nas /
de chos gos sogs / /
des lus drud pas ril rma ru song nas /
gsol bas| 'byar na nas /
khang sgyur bar bya'o / /
dge slong dag chos gos gar bab tu bzhag pas rdul gyis dri ma can du gyur pa gsol pas /
chos gos nas /
gdang bu bya'o'i bar ro / /
rtsig pa la khung brkos nas gdang bcug pas /
rtsig pa snyi nas /
gsol bas /
de'i don du nas /
mi bya'o / /
dge slong gis gtsug lag khang du gdang byas /
nye 'khor du ma byas pas /
khang khyim sogs / /
dgon pa pas chos gos kyi gdang shing ma rnyed nas /
gsol bas /
lcug ma la thogs shig /
lcug ma'ang ma rnyed nas /
gsol bas /
thag pas 'grub po / /
dge slong gis chos gos zin pa gsar ba can phrag pa la bkal nas lam du zhugs pa dang /
rdul gyis ma rung bar gyur nas /
gsol bas /
gtur bus sogs / /
gtur bu ji ltar bya ma shes nas /
gsol bas /
de bya'i nas /
bcom mo'i bar ro / /
dge slong dag gis tha mar kha gtod pas glang po che'i sna lhar gyur nas / /
mthar kha mi gtod gyi /
dbus su sogs / /
kha ran ma byas pas rdul zhugs nas /
kha ran sogs /
dge slong dag gis chos gos gang bgo ba de'o gtu bzhag /
gzhan steng du bzhag pas /
'don 'dzud yang yang byed pas 'chol bar gyur nas /
spyad par bya ba sogs so / /
'gro bar byas pas /
sang 'gro ba nas /
byas te'o / /
ston pa mnyan yod na'o / /
dge slong rgan gzhon gnyis lam du zhugs pa dang /
de dag gtam bzang po ma yin pa zer zhing 'gro pa gnod sbyin ma dad pa zhig gis thos nas /
dge sbyong 'di dag gtam bzang po ma yin pa zer zhing 'gro bas mdangs 'phrog par bya'o snyam ste /
de gnyis kyi phyi bzhin 'brangs pa las /
gnod sbyin dad pa gzhan zhig phyogs der 'ongs te /
des de la| grogs poH gar 'gro zhes dris pa dang /
des ji ltar gyur pa smras so / /
dge slong 'di dag dka' thub dang ldan pas /
gor ma chag par chos kyi gtam zer zhing 'dong ngo / /
khyod la dge slong gis ci byas 'dug dang| bdag cag phan tshun yang dag par dga' ba'i gtam bya zhing 'dong ngo / /
de na re /
ngas 'di gnyis nges par mi gtang gis tshur shog 'dong ngo / /
des de dus kyis 'chu bar shes nas /
de gnyis kyi phyi bzhin 'brangs pa dang /
de gnyis gtam bzang po ma yin pa zer zhing 'dong ba las /
lam kha phrag tu /
de gnyis las gcig rgyal byed tshal du 'gro'o / /
gcig ri dwags 'dzin gyi ma'i khang bzang du 'gro nas /
gsar bu des rgan po la phyag byas te /
bdag ri dwags 'dzin kyi ma'i khang bzang du mchi yi /
bag yod par mdzod la /
nad med par gshegs shig ces smras nas song ba dang /
gnod sbyin ma dad pa de /
skra kyen du bslang ste mdangs 'phrog par brtsams pa dang /
@# / /
dad pa can des smras pa /
grogs po gzu lums ma byed cig /
'di gnyis kyis chos bshad de /
nad med par gyur cig ces smras pa /
nad med pa ni rnyed pa'i mchog yin la /
bag yod par gyis shig zer ba /
bag yod pa ni chos thams cad kyi rtsa ba yin no / /
ston pas kyang /
bag yod 'chi med gnas yin te / /
bdag med pa ni 'chi ba'i gnas / /
bag yod 'chi bar mi 'gyur te / /
bag med rtag tu 'chi bar 'gyur / /
zhes gsungs so zhes de slar ldog go /
dad pa can de /
'di bdag gi bya ba yin no snyam nas /
ston pa'i drung du song ste /
bstan pa la mngon par ma dad pa'i mi ma yin gnod sbyin gtum po rtag tu gnas shing mchis la /
mngon par dad pa ni nyud zad cig mchis te /
'phags pa 'di dag ni gtam bzang po ma lags pa zer zhing lam du mchi na /
gtam bzang po ma lags ba zer zhing lam du mchi bar mi 'gyur ba'i dran par bgying cung zad bca' bar gsol /
ston pas gnang nas /
sang dge slong rnams la /
'di ltar gyur pas na /
lam du 'gro ba'i chos bca' bar bya ste /
lam du sogs / /
ston pa mnyan yod na'o / /
mi rgod dag gis 'gron pa bcom nas bros pa dang /
so so'i grong na gnas pa dag khyim nas lhags te /
mi rgod dag btags /
rab tu btags nas mgon med cing skom pas gdungs te /
chu btsal ba'i phyir khron pa zhig tu phyin pa dang /
rkun po'i dpon gyis /
'dir thag pa dang chu snod ltos shig /
bltas pas thag pa dang chu snod med nas /
'gron pa 'ga' zhig 'ong na /
de las thag pa dang chu snod brnya yi shing la 'dzegs nas ltos shig /
bltas bas /
thag ring po nas dge slong dag 'ong ba mthong nas smras pa /
de dag mkhas pa yin pas /
nges par de dag la thag pa dang chu snod yod do / /
gal te med na de dag gi lto dral te khrag btung bar bya'o zhes de dag gis gros byas nas bsdad pa dang /
dge slong dag lhags so / /
mi rgod dag gis dris pa /
'phags paH bdag cag skom na khyed la thag pa dang chu snod yod dam /
med do / /
mi rgod dag 'khrugs te mtshon cha la nom pa dang /
de na dge 'dun gyi gnas brtan dgra bcom pa zhig gis /
ci'i phyir 'di dag 'khrugs /
zhes bsams pa na /
dge slong dag gsod 'dod bar mthong nas smras pa /
khyed ci'i phyir 'khrugs /
de dag gis ji ltar gyur pa smras so / /
des smras pa /
thabs yod kyis /
tha mal bar 'dug la chu 'thung zhig /
de dag tha mal bar 'dug pa dang /
dge slong dag gis lhas ma dang /
lcag bong dang /
rgya cad dag 'thung de /
lhung bzed khron par dpyangs la btang nas /
chu blangs te byin pas /
de dag na re /
khyod kyis bdag cag la chu ma stsal na bdag cag gi khyed thams cad bsad par gyur to / /
khyed dpyang thag bcad bar mdzod cig /
de bzhin bya'o / /
mi rgod dag gis phyag byas te song ngo / /
dge slong dag gis kyang chu 'thungs nas ril ba dang bya ma bum bkang ste /
dong nas rim gyis mnyan yod du phyin pa dang /
@# / /
dge slong dag gis /
'ongs pa legs so / /
bde bar sbyad dam /
ji ltar gyur pa smras pa dang /
de gsol bas /
dbyad thag bcad bar bya'o / /
dge slong dag gis shin tu ring po 'chang nas /
shin tu ring bo mi bcang ngo / /
de dag shin tu thung du 'chang nas /
shin tu thung du'ang mi bcang ngo / /
dpyang thag ring po khru brgya lnga bcu'o / /
thung du ni khru brgya'o / /
'bring ni de'i bar ro zhes ba de'i tshad do / /
dge slong rnams chu mod bar yang dpyad thag khyer te 'dong nas /
yul gyi sogs / /
dge slong snod thogs bzhin du gtsug lag khang du 'ongs pa dang /
gcig gis snod thogs bzhin du phyag byas pas ril ba chag /
gcig gis ka ba la lham brdabs pas /
dge slong rnams 'phya nas /
gsol bas /
ngas lam du 'jug pa'i chos bca' bar bya ste /
lam du sogs / /
ston pas dge slong gis tshul khrims ma rig par ngal gso bar mi bya'o zhes gsungs pa dang /
yul so so na gnas pa'i dge slong dag mchod rten la phyag byed du lhags pa de dag las gang gis kyang dal ma bsos par bskrad nas khyams dang /
sgo khang dang /
them skas dang /
shing drung du gnas pa dang /
khyim pas mthong nas /
khyed gtsug lag khang nas bskrad dam /
cis na 'di bzhin du 'dug /
bskrad pa ma yin te /
blo bur du 'ongs pa yin no / /
khyed kyi tshangs pa mtshungs par spyod pa dag gis gnas khang ma byin nam / /
nged kyis tshul khrims mi shes bas su zhig gnas khang gi skabs 'byed /
shAkya'i dge sbyong rnams kyi tshul khrims ni snyoms pa'o zhes thos na /
de ji ltar snyoms pa'i tshul khrims te /
tshangs pa mtshungs par spyod pa blo bur 'ongs pa la'ang gnas khang sbyin par mi byed do zhes 'phya ba de gsol bas /
blo bur du 'ongs pas rgan pa bzhi la phyag byas la /
mdun du 'dug par bya'o / /
de dag gis kyang de la gus par gyis la /
ngal gsor gzhug par bya zhing mal stan byin cig /
de skad gsungs pa dang /
dge slong zhig gis rgyal po'i khab tu phyin te /
des dge slong dag la /
kun shes ko'u di n+ya gang na /
'od ma'i tshal na'o / /
nges 'od ma'i tshal du song nas /
de'i gnas khang gi sgo dal gyis brdungs pa dang /
su yin /
bdag blo bur ba ming 'di zhes bgyi ba lags so / /
des /
nang du zhugs la ngal gsos shig /
de na re /
'od srung chen po la phyag 'tshal na de gang na bzhugs /
bib pa la'i phug na 'dug gis der song zhig /
der song nas sgo brdungs pa dang /
su yin /
bdag blo bur ba ming 'di zhes bgyi ba lags so / /
des nang du zhugs la ngal gsos shig /
skul byed la phyag 'tshal na de gang na bzhugs /
bya rgod phung po'i ril 'dug gis der song zhig /
der song nas sgo brdungs pa dang /
su yin /
'di zhes bgyi ba lags so / /
des /
nang du zhugs la ngal gsos shig /
stobs bcu 'od srung la phyag 'tshal na de gang na bzhugs /
sde can gyi phug na 'dug gis der song zhig /
der song nas sgo brdungs pa dang /
su yin /
'di zhes bgyi ba lags so / /
des kyang /
nang du zhugs @# / /
la ngal gsos shig /
de na re /
da ni nam yang langs te bsod snyoms la 'gro dgos na ji lta rang lagso / /
ston pas bdag cag blo bur du lhags pa /
lam gyis dub pa rnams la /
chad pas dgum pa'i slad du /
rgan pa bzhi la blo bur bas phyag byos shig ces gsungs so / /
de gsol bas /
das sa la 'dug go cog gi gnas brtan la ma gsungs kyis /
gtsug lag khang de nyid kyi gnas brtan la phyag bya'o / /
blo bur du lhags pa 'ongs pa dang /
gzhin gnas pas ngal gsor bcu go /
de ngal sos pa dang /
ci yod brkus te song ngo / /
de gsol bas /
ngo mi shes pa ngal gsor ma 'jug cig /
ngo shes ba zhig ngal gsor bcug pa dang /
de'i zla la ngo mi shes ba zhig 'ongs te /
dge slong de phyi rol du song ba dang /
des de'i lhung bzed dang chos gos brkus nas bros so / /
de 'ongs nas /
nga'i lhung bzed dang chos gos ga re /
khyed nang gi grogs pos khyer ro / /
ngas ngo mi shes kyis bskyin pa byin cig| de gnyis rtsod pa de gsol bas /
ngo shes sam mi shes dris shig /
shes zer na /
lhung bzed dang chos gos sbyin nam mi sbyin /
mi sbyin zer na bskyin pa byin cig /
sbyin zer na khyer du zad do / /
blo bur du 'ongs pa zhig gzhi gzhig gis ngal gsor bcug de'i phyi la ngo mi shes ba zhig 'ongs nas 'khod do / /
gzhi ba de so shing 'dor du song ba'i bar la lhung bzed dang chos gos brkus te bros so / /
des /
nga'i lhung bzed dang chos gos sus khyer /
gnas khang na 'dug pas so / /
gnas khang na su 'dug /
khyod kyis khyer kyis /
ba skyin pa byin cig /
de gnyis rtsod pa dag sol bas /
blo bur du 'ongs pas /
gzhin gnas pa la /
'dir khyed la cung zad slong na sbyin nam mi sbyin zhes dris shig /
mi sbyin zer na rin thang phob cig /
sbyin zer na khyer du zang do / /
dge slong zhig gis gzhin gnas pa'i dge slong zhig la chos gos bzhag nas /
kha chems bzhag pa /
nga'i slob ma 'ongs na byin cig zer nas song ngo / /
de'i 'og tu slob ma zhig gis chos gos khyer te bros so / /
dge slong des blangs pa dang rtsod nas /
gsol bas /
byin cig zer na khyer du zad do / /
gtan tshigs yod na byin cig ces pa /
yid ches pa sogs / /
gtan tshigs kun gyis shes shing grags pa smras pas thos nas /
brkus to /
gsang ba'i gtan tshigs smros zhes pa /
gzhan gyis sogs / /
dge blong gnyis gru'i nang du zhugs pa dang /
phyi na yod pa la bdag gi tshad thung de 'on cig /
des byin pas bar nas lhung ste chus khyer nas /
khyod kyis bskyin pa byin cig ces rtsod nas gsol bas /
lag tu 'ongs sam zhes dris la /
'ongs zer na phyin cig /
de las gzhan du na rin thang bzhin du gzhol cig ces pa /
dbul ba sogs / /
dge slong gzhan zhig gis gding ba brnyes te nyal bas rmi lam gyi gnod pa byung ste /
mi gtsang pa shor nas ma rung bar gyur te /
gtad pas mi len nas /
gsol bas /
bkrus te gtad bar bya'o / /
bkrus kyang mi len nas /
gsol bas /
rin byin la sems mgu bar bya'o zhes ba /
brnyas @# / /
bsogs /
dge slong gis dus su dgos pa'i chos gos rnams ma phri bar spyad pas de'i tha ma'i skud pa zegs nas /
gsol bas /
chos gos zegs pa'i mthar chag gdags par bya'o / /
chag btab nas spyad pan skud bzegs nas /
gsol bas /
bar bar du zungs gdab par bya'o /
dge slong nag po dga' bos ro'i gos blangs ma thag tu gyon pa dang /
de ltar mi bgo yi /
ro'i gos ni sogs / /
des ro gos gyon te gtsug lag khang du 'jug /
mchod rten la phyag 'tshal bde gsol bas /
dus khrod pa'i kun du spyod pa'i chos bca' bar bya ste /
bdag dur khrod pa zhes sogs / /
ston ba yangs pa can gyi spre'u rdzing gi khang brtsegs na bzhugs so / /
de'i tshe dge slong rnams la sbrang bus zos pas /
'brum bas gang ste yang yang brugs pa dang /
khyim pa rnams ci'i phyir 'di ltar gyur /
sbrang mas zos so / /
sbrang yab mi 'chang ngam /
mgan nga ngo / /
ston pa thugs rje can yin pas gnang bar 'gyur ro|| gsol bas /
gnang ste sbrang yab bcang bar bya'o / /
drug sdes yu ba rin chen sna bzhi las byas pa'i rnga ma'i sbrang yab bzhag pas /
khyim pa rnams /
'dod pas gzir tam zer ba de gsol bas /
rin po che'i yu ba can mi bcang gi /
sbrang yab ni lnga ste ba la sogs / /
ston pa bya rgod phung bo'i ril 'dzegs ba na /
dge slong rnams ri la 'bab 'dzeg mi shes pas /
dred cing brdeg 'chos pas gnad nas /
de gsol bas /
dge slong gis 'khar ba bcang bar bya'o / /
drug sdes 'khor ba rin chen sna bzhi las byas pa bkra zhing nye bar bkra ba dag bcangs bas /
khyim pa rnams /
'dod pas gzir tam zer nas 'phya ba de gsol bas /
thams cad du sogs / /
dge slong la dbyar sbrang ma mchu ring gis zos te g.ya' nas sen mos phrugs pas khrag gi thigs pa dang /
thor ba byung ba de khyim pas mthong nas /
'di ci las gyur /
de bsnyad pa dang /
sbrang skyabs mi 'chang ngam /
ma gnang ngo / /
sbrang skyabs kyang ngo / /
ji ltar gcang ma shes nas gsol bas /
shing bu sogs / /
ras ma 'dus pas byas pas /
glo nas sbrang bu mchu ring 'jug nas /
'byar ba dang bcas par ro / /
mgo nas 'jug nas /
de'i ma mtha' sogs / /
ras de'i phyogs gcig bteg nas 'dzul ba dang /
sgo gdod par bya'o / /
sgo thad gar gtod pa dang /
bsnol mar gdod do / /
tsha nas /
bsil yab gzhag par bya'o / /
dpyid kyi dus su dge slong rnams tsha bas rmya zhing lus ring bar gyur nas /
khyim pa rnams /
ci'i phyir 'dir ltar gyur /
tshabs rmya'o / /
bsil yab mi 'chad dam /
ma gnang ngo / /
ston pa thugs rje can yin pas gnang bar 'gyur ro / /
gsol bas /
tsha bar ni sogs / /
drug sdes yu ba rin chen sna bzhi las byas ba /
bsrubs pa /
bkrab /
nye bar bkrab bcangs pas /
khyim pa rnams /
khyed 'dod pas gzer tam /
khyed kyi mgrin pa rdog pas mnan te'o / /
de dag 'phya ba de gsol bas /
de lta bu mi bya'o / /
bsil yab sogs / /
khyim pas bsil yab rnam pa @# / /
sna tshogs 'bul ba na mi len nas /
gsol bas /
dge 'dun gyi sogs / /
dge slong gis rngal pa rin po che'i yu ba can ma 'chang zhig /
rnyed na long la /
sangs rgyas sam /
nyan thos kyi mchod rten la phul cig ces pa /
nor bu dang sogs / /
mgon med zas sbyin gyis rgyal byed tshal du dus ston chen po byas te /
bu dang chung ma dge 'dun la yon du phul ba dang /
ji ltar bya ma shes nas /
khyim bdag la dris shig /
dris pas /
rin thang chod cig /
bdag gis blud gsol lo / /
drug sdes de la 'dran cing sbel ba la zhugs pa dang /
chung ma bu chung du can zhig gis mgon med zas sbyin gyi rkang pa la btud de /
bdag gi bu chung gis /
bdag ma gtang zhig| de gsol bas /
sems can gyi nang na bud med las snying chung ba med kyis /
'jigs par mi bya /
bud med kyi rin thang ma gcod ces pa /
bu dang sogs /
mgon med zas sbyin gyis /
gnang na rgyal byed tshal| yang dbul bar bgyi'o / /
gnang gis /
phul cig /
des shing gang pho'i ming byas pa ni pho'i rgyan gyis brgyan /
mo'i ming du byas pa la mo'i rgyan gyis brgyan nas phul lo / /
dge slong gis ji ltar bya ma shes nas /
khyim bdag nyid la dris shig /
dris pas ji ltar mos pa bzhin mdzod cig /
de gsol bas /
shing pho dang mo'i ming la rgyan du byas pa bsdus 'thum por byas te zhog la /
dus ston gyi tshe brgyan par gyis shig nas /
gzhag go'i bar ro / /
ston pa mnyan yod na'o / /
mu stegs pa rnams rnyed pa chung bar gyur te /
de dag gis ci 'dod pa blangs nas /
mu stegs pa'i bya ba byed do / /
de mgon med zas sbyin gyis thos pas /
ston pas /
ma dad pa dad par bya'o zhes gsungs pas /
gnang na bya'o snyam nas zhus pas /
dkon mchog sogs / /
zas sbyin gyis bskul bas /
khyim pa rnams /
'phags pas kyang bskul na bsod nams che'o zer bde gsol bas /
dge slong gis grogs gyis shig /
bdag cag gi ming nas brjod na legs par 'gyur ro zer nas rjod cing /
khyim bdag gis brjod kyang /
dge slong gis ma brjod pas /
dge slong gis brjod na bsod nams che'o zer nas /
dge slong gis rjod cig ces pa /
bsgrag tu sogs / /
gtsug lag khang du 'ongs nas phul bas /
der yang rjod cig /
rjod mkhan skye bo mang pos bskor nas ma mthong bas /
mthong ba'i phyir shing rta'i steng du 'dzegs la rjod cig /
tsha ba dang /
char rlung gis gnod nas /
tsha ba dang sogs / /
skye bos sgo bsgribs nas /
sgob zhig dod la rjod pa'ang bzhi zhog cig /
dus ston rdzogs kyang so sor 'gror ma btub nas gsol bas /
shing rta brtul na 'dod bar 'gyur zhes pa /
dus ston sogs / /
dus ston gyi tshe dge slong gnas brtan rnams kyis yon srungs shig /
gzhon nu rnams kyis khyer cig ces gsungs pa dang /
de khyer te gnab bab tu bzhag pas rkul shor nas /
snod spyad sbed pa bsgo zhing /
snod spyad 'drub pa sogs / /
der rnyed pa mang po byang nas /
dge slong @# / /
ma dag gis kyang /
skal ba stsol cig /
dge slong gis ma byin no / /
phyi de nyin shing rta gzhan bshams te phyin pas /
dge slong mas kyang rnyed ba mang po byung ngo / /
khyed kyis ma byin te /
bdag cag gis kyang shing rta logs su bcas pas rnyed pa thob bo / /
de gsol bas /
'di la gcig gi sogs / /
rnyed pa de dag ji ltar byam shes nas /
gsol bas /
bgos shig /
ji ltar bgom shes nas /
snod spyad 'gyed pa'i dge slong zhig skos la /
des bgo bar bya'o / /
des ji ltar bgom shes nas /
gaN DI brdungs nas btsong bar sogs / /
rin thang sus gdab ma shes nas /
dge 'dun gyis sogs / /
des che bar btab nas nyob ma byung bas /
cher ma gdab /
chung ngur btab ba dang /
chung ngur yang mi gdab gyi /
ran par gdab bo / /
thog mar rin bskyed pa de nyor chu gces smras pa dang /
des ni sogs / /
drug sdes rin cher bskyed nas /
dge 'dun gyi phyir rin thang bskyed de zhes smras pas /
mi nyo bas sogs / /
drug sdes rin thad bskyed de nyos nas bkrus te gyon nas /
rin lan du byung ba na de nyid gtad pas /
rin ma phul gyis sogs / /
dge slong rnams kyis rnyed pa mang po rnyed de /
ji ltar bgom shes nas| rgan rim du mnyam par bgos shig /
mang po 'dus bas ca co byed pa dang /
bgo skal ba rnams sogs / /
de'i nang nas gcig 'das na gum pa'i yo byad su dbang /
bgo ba'i tshe shin dge 'dun /
bgos nas shin dgu po dbang ngo zhes pa /
bog pa sogs / /
mgon med zas sbyin gyis mchod pa'i yon tan bsgrags / /
ci 'dod pa blangs bas gos zung mang po sogs pa dang /
rgyal byed kyi tshal gos sna tshogs kyis brgyan /
srung ma bzhag /
ston pa dge 'dun dang bcas pa dang /
gnyen sna tshogs bos nas zas bsod bas tshim par byas /
'jig rten na yon gnas du mchis /
slob pa bco brgyad dang /
mi slob pa dgu'o / /
de nas zas sbyin gyis rjod pa bskos nas /
bcom ldan 'das kyi nyan thos kyi dge 'dun sbyin par rigs pa /
rab tu sbyin par rigs pa /
thal mo sbyar bar rigs pa /
phyag bya bar rigs pa /
bla na med pa'i bsod nams kyi zhing /
'jig rten gyi yon gnas su gyur pa de dag la gos 'di dbul gyis /
ci bder bzhes shig ces gsungs shig /
de nas dge slong rjod par byed pa des /
rgan rim gyis mdun du 'dug ste /
de skad du brjod nas phul bas /
chags bral rnams ni bdag cag rnyed pa 'di dbang mod /
ston pas /
dge slong dag khyed kyis dge ba rnams ni bcab bar bya'o / /
sdig pa rnams ni bsgrag par bya'o zhes gsungs pas /
gos kyi rnyed pa'i phyir bdag nyid rjod bar gal rung /
bdag cag chags bral lo zhes smras nas /
cang mi zer bar 'khod do / /
chags can rnams ni 'di bla med la bsngos bas bdag cag mi dbang snyam nas sus kyang ma blangs pa dang /
mgon med zas sbyin gyi bas ma pa la /
bdag la dge 'dun @# / /
gyis lhung bzed khas phub par ma gyur grang snyam ste lus skya'o seng seng por ring cing skem la rmya nas /
ston pa'i drung du song ste /
don de gsol ba dad /
mkhyen bzhin du rmed mas /
dge 'dun sngas shig| bsdus pa dang /
ci| khyed mya ngan las 'das pa'i bsam pas rab tu byung ngam /
de bzhin no zhes gsol to / /
de bas? na? nga'i? drung du mya ngan las 'das nas /
'os so'i bar te /
des na spyad pa bzhi ste /
dgra bcom pa ni bdag pos spyod pa dang /
slob pa ni byin pas spyod pa dang /
so so skye bo dge ba la brtson pa ni gnang pas spyod pa dang /
le lo can rnams ni bu lon gyis spyod pa'o / /
tshul khrims nyams pa /
yongs su spyod pa thams cad mi gnang ngo / /
mnyan yong du khyim bdag cig gis gang zag gi phyir gnas khang zhig brtsigs nas mal stan mang du phul ba dge slong rnams kyis mdzod du bcug nas bzhag go /
dge slong gis khyim bdag la smras pas /
'phya ba de gsol bas /
ji ltar bsngos pa bzhin du spyad kyi /
der gnas pa de nyid dbang ngo /
khyim bdag des /
gnas khang der gos kyi rnyed pa mang po phul ba dang /
mal stan 'gyed pas dge 'dun gyi rnyed pa'i nang du drubs pas khyim bdag de 'phya nas /
khyim gyi rnyed pa ni der gang gnas pa de dbang ngo / /
de la spyi'i rnyed pa ma byin pa dang /
dge 'dun las kyang phyin cig ces pa /
mtshams kyi sogs / /
mnyan yod du khyim bdag cig gis gtsug lag khang du gnas khang brtsigs nas /
der mal stan dang rnyed pa'ang phul ba dang /
mal stan dge 'dun gyi nang du drubs /
rnyed pa phyir bgos pa de gsol bas /
dngos po nges par 'gyur ba la ma skyod cig /
mal stan de na gnas pas spyad /
rnyed pa'ang bdag gir bya'o zhes pa /
nges pa'i gnas khang na'ang ngo / /
de la spyi'i rnyed pa ma byin pas /
byin la /
re mor bsko'o / /
de la bgo bar mi rigs pa ni shi ba'i rdzas chos gos ma gtogs pa lci ba'i yo byad ni /
de las gzhan pa'i lcags las byas sogs nas /
chu snod dag go'i bar ro / /
rin po che'i khri ni bsgyur la bgo zhes pa /
khri ni nas /
brjes te 'o'i bar ro / /
mnyan yod du khyim bdag cig la /
bu gzugs bzang po zhig btsas /
de pha ma lam zhus par rab tu byung nas bsod snyoms la zhugs pa dang /
de'i pha rgan los mthong nas /
khyod rab tu byung na nged cag sus gso bar 'gyur /
de sba gong nas cang mi smra'o / /
de gsol bas /
pha ma ni bu'i dga' ba byed pa yin te /
pha ma la sogs / /
ji ltar skyar ma shes nas zhus pas /
gal te lhung bzed sogs / /
ston pas gzugs can snying po dang /
gsal rgyal chos la bcug ste /
de gnyis kyis chom rkun mi bya bar bsgrags pa'i tshe /
rkun po rnams mtshams su song ste 'dron pa mang po bcom mo / /
de'i tshe 'don po bsel ba dang bcas pas kos lar zhugs /
mtshams su sleb nas bsel ba bkye ste phyin pas chom rkun pas bcom mo / /
rgyal po la zhus pas @# / /
'phags skyes po btang bas /
chom rkun pa rkun rdzas bgo ba'i steng du brdzis nas /
nor dang bcas pa bkug ste rdzas rnams gtad pa dang /
mu stegs dag /
gos btsag gi nang du btsos pa dang /
dge slong rnams kyi gos kyang khyer ro / /
der de dga' thabs te /
rgyal po'i drung du song nas zhus bas /
'phags pa'i gos dag ci'i phyir bskur /
bdag cag gi'o / /
'phags pa dag khyed rang gi gos ngo shes bgyis shig| dge slong gis ngo shes nas /
'di bdag gi gos so byas pas /
rgyal pos kun du rgyu dag 'jab bus rku ba'ang rkun po yin na /
khyed ni rkun ma chen po'o zhes smras pas cang mi zer nas /
rgyal pos da phan chad chos gos la mngon mtshan bya ba'i rigs so / /
de gsol bas /
bye brag sogs / /
ston pa mnyan yod na'o / /
dga' bo rab tu phyung /
bsnyen rdzogs mdzad de /
ri spos ngad ldang dang /
sum cu rtsa gsum dang /
dmyal bar khrid nas /
slar mnyan yod du phyin pa dang /
de glo bur ba yin pas /
dge slong rnams kyis ngo ma shes te /
de'i lus gser gyi kha dog lta bu mtshan dang ldan pa mthong nas /
ston pa'o snyam du gnas brtan dag kyang ldang bar byed do / /
de shes pa'i tshe 'gyod pa de gsol bas /
'di ni ston pa'o / /
'di ni gzhan no zhes pa'i phyir du dga' bo dang /
gzhan yang rung /
de lta ba'i chos gos la mtshan ma gdab par bya'o / /
sbyar ba des par mtshan ma can du bya yi /
stod g.yogs dang mthang gos la nges pa med do zhes pa /
snam sbyar sogs / /
ma dras pa'i gos byin gyis brlabs pa dang /
de 'gyod nas /
grong dang khyim du 'gro ba dang bcas pa dang /
kun du rgyu'i khyim du 'gro ba dang /
gnas pa dang /
phyi rol du 'gror rung ngam /
rkyen de lta bu sogs / /
mnyan yod kyi nye logs ri brags kyi gtsug lag khang zhig nas rgan zhugs shig mchod rten la phyag 'tshal ba'i phyir mnyan yod du phyin pa dang /
nye dags mthong nas /
gnas brtan bde bar 'ongs sam /
des /
slob dpon phyag 'tshal lo / /
nye dags bsams pa /
rgan zhugs 'dis mkhan slob kyang mi shes so snyam nas /
rgan zhugs tshur shog| gtsug lag khang du 'dong ngo zhes khrid nas ngal gsor bcug pa dang /
de cung zad cig 'dug nas /
bdag mchod rten la phyag 'tshal du 'gro'o / /
nye dags| sdod cig /
'du ba'i dus la bab pa dang bya'o / /
de na re /
bdag gis chos gos gsum yang khyer ma 'ongs pas 'gro'o / /
sdod dang /
'dir chos gos gsum byin gyis brlab po zhes smras nas /
'dus pa dang /
des de la /
bar thang mthang gos dang /
la bstod g.yogs dang| be'u ras sbyar mar byin gyis brlabs nas /
lab dang /
be'u ras gnyis phrag pa la bzhag ste /
bar thang gis dkris pa'i steng du tha gus dam du bcings nas /
'dus pa'i nang du btang ba dang /
dge slong dag gis @# / /
mthong nas /
ci'i phyir smyon thabs byed ces zer ba dang /
'di ni kho bo'i chos gos gsum yin te /
kho bo ni glo bur du 'ongs na gang du gzhag ces smras pas /
de dag gis /
chos gos gsum de 'dra ba yin nam zhes smras pa dang /
spu can sogs so / /
de bcas pa dang /
bram ze dang /
khyim bdag gis /
phrug stan dang /
be'u ras phul ba dang /
ma blangs pas /
sangs rgyas 'jig rten du ma byon pa'i tshe sogs zer nas /
gsol bas /
long la /
spu thung du rnams lhag pa'i gos su byin gyis brlab po / /
ring po rnams yon bdag gir byin gyis rlobs la chongs shig ces pa /
de dag bgo ba zhes sogs / /
pi lin da'i bu sog tshabs rmya ste /
skya bo seng seng por gyur nas /
ci ste 'di ltar gyur /
tsha bas so / /
sngon ci bcangs /
seng ras so / /
ci ste mi 'chang /
ma gnang ngo / /
gsol bas /
seng pa sogs / /
ston pas /
mnyan yod du /
grub na be'u ras dang /
la ba dang la pa'i mchog gnang ngo / /
ston pa zham ring pa klu skyong dang mag d+har ljongs rgyu zhing grong khyer sa gar can du gshegs nas /
sa gar can na gnod sbyin pa ku la'i gnas na bzhugs so / /
de nas ston pa mtshan mo nam sros te char 'bab 'ing glog 'byung pa na /
blag pa med par 'chag go /
ston pa'i zham ring pa dge slong rnams /
sangs rgyas nang du yang dag 'jog la mi bzhugs pa de srid du nang du yang dag 'jog la mi 'jug go /
brgya byin gyis /
ston pa de ltar 'chag pa shes nas /
baiDUr+ya las byas pa'i dri gtsang khang sprul te /
ston pa'i zham ring na 'chag cing 'dug go /
de'i tshe magd+ha pa'i mi rnams khye'u dang bu mo du ba la /
gnod spyin pa ku la'i ming gis sdigs bar byed do / /
klu skyod gi bsam pa la /
ston pa ha cang yun ring du bla gab med pa'i 'chags na 'chag pa mdzad pas /
de la gnod sbyin ba ku las bsdig go snyam nas /
lab bzlog ste gyon nas /
'chag sa'i phyi rol du 'dug ste /
dge sbyong nga ni gnod sbyin ba ku la yin no / /
ston pas /
blun po khyod de bzhin gshegs pa la gnod sbyin ba ku las bsdig par sems sam /
nga ni 'jigs pa thams cad dang bral ba yin no / /
de nas brgya byin gyis /
chos 'dul ba 'di la 'di 'dra'i gang zag kyang mchis sam /
ko'u shi ka khyod sdod cig /
'di'ang phyis rnam par dag pa'i chos can du 'gyur ro zhes gsungs nas /
spu can phyir sogs / /
la pa bzlog ste bgo bar mi bya'o zhes gsungs pa dang /
dge slong ba lang gi gnas na 'khod pa de dag gis ra ba'i bgo brnyed pa dang /
la pa la shig zhugs nas zos bas ni bde ba gsel bas /
lab bzlog ste gyen nas /
'dus pa dang nyal bar bya yi /
bcag par mi bya'o / /
dge slong gzhon nu zhig phyogs shig na 'chag pa dang /
'chags de rkang pas drud pas zang ngo / /
khyim bdag cig phyogs de ra 'ongs pas mthod nas /
sal 'di 'drar /
@# / /
rkang bci 'dra snyam ste /
sa 'di cis zad /
'chag 'chag pas zad do / /
sa 'di 'dra na khyod kyi rkang pa ci 'dra blta'o / /
bstan pas snying rje skyes nas /
sa 'dir bar thang gding gis /
bde bar chongs shig /
ma gnang ngo / /
khyed kyi ston pa sogs te /
'chag sar sogs /
des rtag tu phyogs gcig tu bcags pas /
dum bu gnyis su gyur to / /
khyim bdag des mthong nas /
'di 'drar gyur na btsems nas sbyin no zer ba de gsol bas /
rtag tu nas /
bcos bar bya'o'i bar ro / /
shin tu brnyings shing dengs pa de gsol pas /
mi nus sogs / /
yo byad bcu gsum chongs shig ces gsungs pa dang /
ji ltar byin gyis brlab bar bgyi /
snam sbyar nas bcang bar bya'o / /
dge slong dag ljongs rgyur song ba dang /
na nas sman med par /
lhung bzed btsongs kyang ma lon nas shi'o / /
gsol bas /
yo byad kyi gos kyang ngo / /
dge slong gis bkrus /
kha bskyur te btsongs pas rin chung bar gyur nas /
ma bkrus /
ma bsgyur /
gsar ba /
bstabs pa chongs shig gsungs nas /
de ni sogs / /
yo byad bcu gsum chongs shig ces gsungs na /
lhag pa'i gos rnams ji ltar bgyi /
mkhan slob la yid brtan la bcang zhes ba /
gzhan du sogs / /
dgun dge slong rnams lhags bas sbre bas nas bskums te nyal ba mgon med zas sbyin gyis mthong nas /
gcig tu brtson pa'i bstan pa la ci ste dge ba'i phyogs btang nas bzhugs /
sgrebs so / /
des khyim du phyin nas /
gos lnga brgya bskur ro / /
dge slong gis kha tshar bcad /
btsag dang tshon gyis kha bsgyur nas gyon no / /
khyim bdag 'ongs nas bltas pas mthong ste /
gos gang du bzhag /
des rgyas par smras pa dang /
khyod kyis chen po la'os pa'i la ba chud gsan /
kha tshar ring po dang /
dkar por zhog mdzod zer ba de gsol bas /
yo byad nas /
yang do'i bar ro / /
dge slong zhig gis dge slong gzhan zhig la chos gos bsngos pa dang /
de babs so / /
des /
bdag babs mod kyi /
chos gos bdag dbang bas len du 'gro'o snyam nas /
der song ste /
bdag la bsngos pa'i chos gos de stsol cig /
de gsol bas /
nyes dmigs ni mdun du bsngo ba las gyur kyi /
mngon sum du mi bya'o / /
dge slong gis chos gos shig gzhan la bsdos pa las /
bsdos pa de 'thab mo byas nas 'gro bar chas pa dang /
des bzung ngo / /
'di 'thab krol can yin pas thod zhig /
gzhan gyi phyir mi bgyi yi chos gos 'di la bsngos pas 'dzin no / /
de gsol bas /
yid brtan pa de yul gzhan du sogs /
dge slong gis yul thag ring po na 'dug pa zhig la gos bsngos so / /
de shi nas ring du lon nas gsol bas /
thos nas gzhan la bsngo bar bya zhes pa /
shin tu sogs / /
dge slong zhig gis dge slong gzhan la chos gos bsngos pa las /
bsngo mkhan de shi nas sreg tu song ngo /
de'i bar la /
bsngos pa des chos gos @# / /
blangs te rang gi gnas su bzhag go /
dge skos kyis ro'i rim gro byas te gnas khang nas chos gos gsum dang lhung bzed khyer te phyin pas /
de la gos rung ba byas pa gzhan yang yod kyis khyer shog cig /
gnas khang na 'di las gzhan cung zad kyang med do / /
smon 'drin che ge la dris shig /
dris pas /
de bdag la bsngos pas bdag gis khyer ro / /
de gsol bas /
dge slong dag rung bar bya ba'i phyir ngas bsngo bar gnang ste /
gang gis de dag khyer ba de la 'di ska gyis shig /
shi ba'i yo byad kyi rnyed pa de dag dge 'dun la phul la /
rang gi skal bas chog par gyis shig /
dge slong zhig la spang ltung byung nas gos dge 'dun la phul ba dang /
dge skos kyis dge 'dun gyi rnyed pa yin snyam nas bgos pas /
chos gos kyis phongs pa de gsol bas /
mi shes pa spangs kyang /
spangs pa sogs /
des kyang dge 'dun la mi spang gi dge slong la sogs /
dge slong mi mkhas pa zhig la spangs pas /
des blangs nas cang mi zer ba de gsol bas /
gzhan gyis brda sprad du gzhug ces pa /
ma gsal ba nas /
dgug go'i bar ro / /
dpyid kyi dus su sham thabs rdul gyis dri mi zhim nas| gsol bas /
sham thabs 'theb chongs shig /
snam sbyar dri mi zhim nas gsol bas /
stod shags chongs shig /
de'ang dri mi zhim nas gsol bas /
stod shags kyi 'theb chongs shig /
chos gos gyon nas mchod pa'i las byas pas /
gos dri dang /
bye ma dang /
'bru mar gyis ma rung nas /
gsol bas /
gos dri sogs / /
drug sdes dge 'dun gyi gos char 'bab bzhin du blag pa med par gyon nas ma rung pa de gsol bas /
char 'bab sogs / /
drug sdes dge 'dun gyi gos tsho na dang lhung bzed kyi las byed pa'i tshe gyon pas mes tshig cing dri ma can du gyur nas gsol bas /
bkru bshal sogs / /
drug sdes dge 'dun gyi gnas mal lus la reg pas /
rkang pa nas mgo bo'i bar thang chad par bgos pas /
lus la reg par mgyon par /
rdul gzan gyi steng du khad kyis gyon cig /
drug s+dzes dge 'dun gyi mal stan bgos nas bshang gci la song bas /
bshad gci'i zer mas phog pas /
de ltar ma byed cig /
khyim pa shi nas dur khrod du ro bskyal te /
de'i mchod pa'i rgyal mtshan la sogs pa slar khyer 'ongs nas dge 'dun la phul ba dang /
ma blangs pa de gsol bas /
song nas /
slar 'ongs pa zhes byos la long zhig| kha cig gis phul nas slar yang g.yar bas mi ster nas /
gsol bas /
slar yang phyir 'gugs na sogs / /
de brnyas nas yang phul ba dang ma blangs pas /
slar yang 'ongs so kyis la long zhig ces pa /
yang rnyed na blang ngo / /
mnyan yod du dge slong zhig gis khyim bdag cig la rdzas las byung ba'i gzhi bdun gyi bsngags pa brjod pa dang /
de dad nas gtsug lag khang pa rtsigs te /
dge slong gnas pa la 'phral 'phral du kha zas sbyor ro / /
des kha @# / /
zas kyi rgyur kar+sha pa Na dag byin pa dang /
de dag gis /
bdag cag bsod snyoms la 'gro bas /
chos gos kyis brel /
zas kyis ma yin pas /
kar+sha pa Na chos gos kyi phyir du bgo yi /
su'ang khyim bdag de'i khyim du ma 'dod zhig ces dam bcas so / /
dus phyis bsod snyoms pa zhig khyim bdag de'i gtsug lag khang du 'ongs nas /
zas dang mal stan byin pa dang /
des de ring ngal bsos nas gral du zas zos la sang bsod snyoms la 'gro snyam pa dang /
dge slong gzhi pa de rnams bsod snyoms la song ba dang /
de lta na kho bo'ang 'gro snyam nas /
lde mig dang sgo lcags khyer te song bas /
khyim bdag de'i khyim du phyin pa dang /
des stan bstabs /
phyag byas /
mdun du 'dug pa dang /
rdzas las byung ba'i gzhi bdun gyi bsngags pa brjod pas /
bdag gis thams cad bgyis so / /
cung zad kyang sbyar ba med de /
thog mar kha zas med do / /
ci gsung /
der mang du phul na nor ba min nam /
khyod kyi gtsug lag khang gi lde mig 'di min nam /
yin te glo bar chud do zhes zer zhing /
de gnyis 'grogs nas der song ba dang /
dge slong de dag bsod snyoms 'khor byang nas /
gar byon /
spyod mul gyi dad bskyed du'o / /
kar+Sha pa Na gar mchis /
gnas khang na'o / /
ga re /
phyung ste byin pa dang /
da spyod yul gyi dad pa skyed du sbyon cig zer ba de gsol bas /
nam pa bzhi ni mi bgo ste /
mchod rten nas /
nyid yin no'i bar ro / /
dge slong glo bur pa zhig 'ongs pas /
a mra'i 'bras bu smin pa mthong nas /
bdag cag za 'dod na dbang ngam /
bdag cag gis sngar bgos na /
bzar ga la yod zer nas 'phya ba de gsol bas /
byin cig /
lhag ma las byin pas bzhi ni bgo bar mi bya ste sogs sngar bzhin no / /
dbyar dge 'dun gyi don la mtshams kyi phyi rol du song na /
rnyed pa gang nas sbyin /
gang du ring du gnas pa'o / /
dbyar zhig pa la sbyin nam mi sbyin / /
snga phyi yod pa dang ring du gnas pa la sbyin /
bzlog na mi sbyin zhes pa /
dbyar ral ba sogs / /
ston pa mnyan yod na bzhugs pa'i tshe /
khyim bdag cig gis btsug lag khang brtsis te zhal gsos /
dge 'dun sde gnyis la bshos gsol nas /
rnyed pa mang du phul lo / /
de rnyed pa bgo ba na dge slong rnams /
nged la chos gos gsum dgos kyi /
dge tshul pha ma la stod g.yogs dang mthang gos su zad pas /
mnyam par mi bgo zhes 'phya ba de gsol bas /
dge slong dang dge slong ma dag ni mnyam par bgos shig /
dge tshul dang dge tshul ma la sum cha byin cig /
de'i tshe lo nyi shu tshang ba bsnyen par rdzogs par 'dod pa zhig la /
khyod ci'i phyir bsnyen rdzogs mi byed /
bdag cag la rnyed pa 'di ltar bcas pas /
chos gos dad mthang gos kyang mi ldang na /
chos gos gsum lta ci smos zer ba de gsol bas /
bsnyen par rdzogs par 'dod pa dang /
dge slob ma la sum gnyis byin /
dge tshul pha ma gzhan la sum cha byin cig /
ston pa mnyan @# / /
yod na'o / /
dge 'dun dag gis bu ram shing rnyed de /
dge tshul la bur ma shing sum cha re byin to / /
dge slong rnams rgan rim du 'khod nas gral nyis rim du gyur pas /
slar yang rgan rim gyi thog tu 'ongs so / /
sgra gcan 'dzin ston pa'i spyan sngar 'dug ste bu ram shing gi dum bu za zhing /
ston pa'i zhal du mig lta zhing 'dug go /
ston pas /
sgra gcan 'dzin bu ram shing 'dod dam /
'tshal lo|| sku skal las bcad de /
dum bu gcig de la byin nas /
dge slong rnams bu ram shing gi bya ba byas te /
gtsug lag khang du 'ongs pa dang /
ston pas /
sgra gcan 'dzin bu ram shing gis tshim mam /
bdag cag la rnyed pa sum cha byin cig ces gsungs pas ga la tshim mod kyi /
ston pas stsal pa des nag dod tshim mo / /
ston pas /
ngas gos kyi 'thob pa ni dge tshul la sum cha byin cig /
byas kyi /
zas la ni bus la'i lo ma tsam yang mnyam par bgos shig /
ston pa mnyan yod na'o / /
khyim bdag cig gis dge 'dun bshos la spyan drangs pa dang /
dge slong dag dong /
ston pa gtsug lag khang du bzhugs te /
bshos tshur mnos so / /
khyim bdag de rgan pa la dad pas rgan rim du mar dang /
mar la btsos pa'i bca' ba rnams brims /
bar ma la 'bru mar la btsos pa'i bca' ba dag brims /
gzhon nu la 'bru mar gyi tshigs ma dag brims so / /
sgra gcan 'dzin ston pa'i bshos mnos te 'ongs ba dang /
ston pas /
sgra gcan 'dzin dge 'dun bsod pa'i zas kyis tshim par byas sam /
rgan pa rnams tshim mo / /
khyod rid cing de skad zer ba ci yin /
des /
'bru mar gyis ni mthur 'gyur te / /
mar gyis kyang ni mdangs su 'gyur / /
'bru mar tshigs kyi tshod mas ni / /
mdangs ma mchis na stobs ltag la mchis / /
de ci yin /
zhib mor gsol bas /
de na gnas brtan su 'dug /
mkhan po mchis so / /
shA ri'i bus ni 'og ma dag la ma brtags pas /
ngan du zos pa yin no / /
de nas dge 'dun bsdus nas /
dge 'dun gyi gnas brtan gyi chos ngas bca' ste /
gnas brtan gyis /
zan 'brim pa'i tshe /
snyoms par brims shig ces bsgo zhig| nges tshod ma sna re re la'ang smras pa dang /
lan tshwa 'am /
dang por gang bri mas pa de'i tshe smros shig /
thams cad la ni min no / /
shA ri'i bus /
ston pas zan zos pa smad do zhes thos nas /
bdag ston pas zan zos pa smad na /
'di ltar 'dug pa mi rigs so zhes bsams nas skyugs so / /
dge slong rnams kyis zhus pa /
ston pas /
shA ri'i bul zan zos pa smad pa dang /
des slar skyugs pal gzigs su gsol /
'dis sngon yang /
ngas 'di la zan zos ba smad pa dang /
des phyir skyugs so / /
de yang sngon grong khyer zhig na /
mang po la 'chad pa'i bram ze zhig gnas te /
de bu dang lhan cig ljongs rgyu zhing /
ri brags kyi spong zhig tu phyin nas /
bu de rdzing zhig gi @# / /
'gram du bzhag ste /
cung zad sdod cig /
nga grong du phyi la sogs pa bslangs te slar 'ong ngo / /
de de na 'dug pa dang /
khyi sha zab zhig rdzing du chu brog 'thung du 'ongs so / /
de la bu des /
bdag la chu brog stsol cig /
des kyang /
lo ma la snod drubs shig ces smras pa dang des snod drubs bas /
des de la khyi lpags las byas pa'i sgye'u'i nang nas byung ba'i phye byin no / /
de snum pa dang /
bu des /
phye 'di snum na ci yin /
'di ni pags pa'i sgye'u'i mthu'o / /
des sgye'u ci las byas ba zhib mor smras kyang des mgo'o / /
bram ze de slar 'ongs nas /
bu song la chu brog rgyu slongs shig /
des /
chu brog 'tshal lags so / /
sus byin /
mi 'dis so / /
des| pha gi khyi sha can te /
des khyod la phye byin na /
de khyod kyi sdig par gyur to zhes smad pa dang /
des slar skyugs so / /
mang po la 'chad pa'i bram ze de ning yin no / /
bu de ni shA ri'i bu'o / /
ston pa ko sa lar ljongs rgyu zhing gshegs ba na /
ri brags shig tu khyim bdag cig gis ston pa dge 'dun dang bcas pa spyan drangs te /
bsod snyoms phul ba dang /
dge slong ma drug cu'ang der byung ro /
yon bdag gis /
ras yug brgya phrag phyed dang bcu gsum phul ba dang /
dge slong ma rnams /
sngar yang dge 'dun sde gnyis bshos gsol ba la rnyed pa phyed mar thob pas /
phyed mar byin cig /
de gsol bas /
dge slong ma mang la /
dge slong nyung na phyed mar dgos shig /
dge slong mngal /
dge slong ma nyung na mgo grangs bzhin du bgos shig ces pa dge slong dang sogs / /
dge slong drug cu ri brags shig tu bshos la spyan drangs /
bsod snyoms phul /
dge slong re re la ras yug re re phul lo snyam du bsams pa dang /
dge slong ma drug cu'ang 'ongs nas zan zos so / /
der khyi ma bdag gis ras yug drug cu rgan rim gyi mdun du bzhag pa dang /
ji ltar bgo ma shes nas gsol bas /
dge 'dun sde gnyis su bgo'o zhes pa /
zas kyi sogs / /
ri brags shig tu dge slong ma mang po zhig bshos la spyan drangs pa dang /
dge slong zhig 'gron pa mang po dang lhan cig ljongs rgyu zhing der phyin pa dang /
bsod snyoms la phyin pas /
gcig na re /
khyim 'di na dge slong ma bshos gsol gyis der bzhud cig /
phyin pas sbom dga' mo 'dug ste /
khyod kyis sbyin pa'i yon tan rjod nus na rgan rim du bzhugs /
mi nus na bshos snoms la bzhud cig /
dge slong des /
bdag gis yon bshad kyi bar du 'dug na 'gron po 'dod bar 'gyur ro snyam nas zan mnos te phyogs shig tu zos nas song ngo / /
mnyan yod du phyin pa dang /
bde bar 'ongs sam /
ci bde /
dge slong mas kyal ka byas so / /
ci byas /
rgyas par smras ba de gsol bas /
gang na dge slong gcig dang dge slong ma gcig gnas na'ang /
dge slong de za na dang po /
chu dang po /
gral dang por gyis shig /
dge slong ma gnyis @# / /
sam /
gsum yin na'ang de bzhin no / /
dge slong ma 'ba' zhig na'ang gral dang por stan zhog cig /
der dge tshul zhig 'dug na'ang /
der 'dug la zo zhig /
des mi nus na /
dge slong mas sbyin pa'i yon tan lhogs shig ces pa /
stan dang nas /
bshad par bya'o'i bar ro / /
mnyan yod du khyim bdag cig gis rgyal byed tshal du 'ongs pas /
dge slong rnams bsam gtan dang /
'don pa dang /
yid la byed pa'i rnal 'byor la brtson pa mthong nas /
dad de /
bshos gsol snyam nas dris pa /
dge slong ji snyed bzhugs /
'di snyed cig go /
rang gi khyim du song nas nang mi la /
sang kho bos sangs rgyas la sogs pa la bshos gsol gyis /
khyed kyis dge slong 'di snyed kyi bshos sbyor cig /
de dag gis hwags dang /
bu ram dang /
sha kha ra la sogs pa sta gon byas so / /
bshams zin pa'i dus su rgyal byed tshal du song ste dge 'dun sbyan drangs so / /
ston pa ni ma byon no / /
de'i tshe dge slong ljongs rgyub rnams kyang mnyan yod du phyin nas khyim der song ba dang /
khyim bdag des dge 'dun gyi tshad bzhin stan bshams /
zan sta gon byas pa las /
dge slong mang bar mthong nas /
bdag gis khyod kyis dge slong ji snyed bstan pa bstan bshams /
bshos sta gon byas na dge slong mang du byon no / /
dge slong rnams kyis smras pa /
khyim bdag glo bur pa dag lhags kyis /
rab tu dga' bskyed cig| kye mkhyed kyis gzhan dag kyang 'ongs so zhes byas na bdag gis bshos sta gon byed pa zhig /
dge slong dag spobs pa med nas cang mi smra'o / /
de na kha cig ma smyungs tsam du gyur pa de gsol bas /
glo bur pa 'di snyed cig lhags so zhes khyim bdag la sbran par bya'o / /
dge slong kha cig zan gyi thad ka kho nar 'ongs nas /
gsol bas /
zas bsdogs pan sogs / /
dge slong gzhan dag sngar bos pa las gud du song nas /
de'ang sbran par bya'o / /
ngas gnas brtan gyi chos bca' bar bya ste /
'khor la bltas te sogs / /
rgyal po'i khab na khyim bdag me skyes kyi sring mo'i khyo /
gcer bu pa'i dge bsnyen dpal sbed ces pa yod pa de la /
khyim bdag me skyes dad pa can des /
dpal sbed 'di dge 'dun la yon dbul du gzhug go snyam nas /
des de la /
dpal sbed dge 'dun la mchod pa dang /
yon phul cig dang /
bsod nams su 'gyur ro zhes smras so / /
des smras pa /
ngas kyang dge 'dun la mchod cing yon dbul bar bya yi /
khyod kyis kyang gang po sogs la bshos gsol cig /
me skyes kyis bsams pa /
khas ma blangs na dpal sbed kyis dge 'dun la mchod pa'i bar chad du 'gyur na /
sems can thams cad la sbyin pa la nyes med kyi snyam nas zas sbyin par khas blangs pas /
dpal sbed kyi bsam pa la /
ngas dang por sangs rgyas la sogs pa la gsol nas /
me skyes kyis phyis zas mi sbyin gyis /
gang po sogs la sdar @# / /
bshos gsol na ngas phyis zas sbyin no snyam nas /
me skyes la /
khyod kyis dang por zas byin cig /
ngas phyis dge sbyong go'u ta ma dge 'dun dang bcas pal zas sbyin no / /
des khas blangs nas gang po'i gnas su song ste /
khyod sang gcer bu pa mang po dang lhan cig bdag gi khyim du bshos gsol kyis /
khas long zhig /
gang pos bsams pa /
'di ni gor mchag par dge sbyong go'u ta ma la sun nas /
bdag la dad do snyam ste khas blangs so / /
sang me skyes kyi khang bar chas pa dang /
dpal sbeng kyis gang po can song ste /
gang po la /
dge sbyong go'u ta ma ni khyim bdag gi khyim du bzhung de /
nang du bzhud kar sgo'i them pa la zhabs bzhag nas 'dzum pa mdzad de /
de nas kun dga' bos 'dzum pa mdzad pa'i rgyu 'dri /
ji ltar dgongs pa bzhin lung bstan pas /
de la skye bo mang po dad par 'gyur gyis /
khyod kyis kyang me skyes kyi khyim du 'gro ba'i tshe de ltar bya rigs so / /
des khas blangs te gang bo gcer bu pa mang bos bskor nas me skyes kyi khyim du phyin pa dang /
de'i them pa la rkang pa bzhag ste rta bgad du bgad pa dang /
gcer bu pa zhig gis de'i rgyu dris pas /
kye chu bo dregs bral gyi 'gram na spre'u pho zhig gis spre'u mo zhig mthong nas /
de la rab tu chags te spre'u mo de la brgal lo snyam nas brgyug ga pa dang /
dreng de shing rtse nas brdeg 'chos nas 'das so / /
de'i tsheng 'di snyam du /
sems can 'di ni 'dod pa'i rgyus sdug bsngal cher gyur to snyam mo / /
de sgad zer mthag tu me skyes kyis thos nas bsams pa /
gang po ni khab 'tshong bslar khab rdung ba'i khyim du khab 'tshong bar sems pa bzhin te /
ci nas 'di la kyal ka zhig bya'o snyam nas /
de dag bde bar 'dug pa dang /
bza' ba dang bca' ba bsod pas phor ba bkang nas steng du tshod ma blugs te byin no / /
gang po gcig pu la phor ba'i zhabs su tshod ma blugs nas steng du 'bras chan gyis g.yogs te byin no / /
gcer bu pa phal dag za zhing 'dug pa dang / /
bdag ston par bsams te des tshod ma zhim po dang kha zas bzang po sbyin par bsams so snyam nas /
ji tsam na tshod ma brims zin pa dang /
des bsams pa /
de brel bas brjed kyis bdag gis bskul lo snyam nas /
khyim bdag nga la ni 'bras chan 'ba' zhig 'ongs kyi /
tshod ma ni med do / /
des slar tshigs bcad smras pa /
mi mthong ba ni mthong par byed / /
mthong bar bya ba mi mthong ste| |dregs bral 'gram gyi spre'u mthong la / /
phor bu'i nang gi tshod ma min / /
phur bu'i zhabs na tshod ma 'dug pa bstan pas /
de skyengs pa dang /
sbyin pa'i yon tan rjod pa'i tshe de'i mdun du ma 'dug go /
des zas zos nas sbyin pa'i yon tan bklags ba /
sbyin bdag gis ni sbyin pa'i dus / /
dge sbyong gzhan ni za ba'i dus / /
lhag ma gzhan la 'ong ba'i dus / /
bsod nams mi dge yod ma yin / /
de sgo bas thos nas /
'di 'dra ba'i sbyin pa'i @# / /
yon tan ga la srid /
'di la kyal ka zhig bya'o snyam nas /
des 'bras khu bum pa gang sgo drung du pho /
sgo gtan gyi phyed tsam drangs te bzhag pa dang /
gcer bu pa de phyir byung ba na 'bras khu la 'dred de klad pa sgo gtan la phog nas khrag byung ngo / /
de nas sgo bas mthong ste /
sgo gtan phyung ba'i dus la bab / /
'bras khu pho ba'i dus yin pas / /
mgo bo snad pa'i dus yin gyi / /
dge dang mi dge'i dus med do / /
zhes smras pas /
de klad pa la khrag zag bzhin du khyim bdag dpal sbed can song ste /
me skyes kyis 'di 'dra bar gnod pa byas so / /
dpal sbed kyis smras pa /
khyed gson por thar kyis sdod cig dang /
ci nas go'u ta ma nyan thos dang bcas pa gsad do / /
dpal sbed kyis bsams pa /
'di'i dgra la lan glan gyis spyan 'dren du 'gro'o / /
gal te go'u ta ma thams cad mkhyen pa yin na ni mgron du bos kyang khas mi len la /
de ste thams cad mkhyen pa min na khas len no snyam na sa ston pa'i drung du song ste zhus pas gnang ngo /
dpal sbed kyis bsams pa /
'di ni thams cad mkhyen pa min gyis /
dgra'i lan gan no snyam nas /
khyim du song ste /
de'i khyim gyi sgo khar| dong chen po brkos te /
nang du shing ka di da'i me 'dag dung pas bkang nas nge'i steng du rtswa g.yogs te /
sas bka' nas bzhag go /
dug rnon pos bza' btung sbyar te bzhag go /
de nas me skyes kyi sring mos dpal sped la /
jo bo ci mdzad /
de na re /
dgrags dpar bya'o / /
dgra su mchis /
dge sbyong go'u ta ma'o / /
bcom ldan 'das dgra yin na /
mdza' bo su mchis /
dpal sbed kyis bsams pa /
de 'ang me skyes kyi gnyen du'ong ste /
dge sbyong go'u ta mal dad pas gsang shor bar 'gyur ro snyam nas /
des /
mo mdzod du bcug go /
gang po la sogs ba gcer bu pa thams cad bos nas /
ngas dgra gsad pa ltar shog cig /
de dag dga' nas /
yang thog tu 'khod do / /
dpal sbed kyis stan bting nas /
ston bs+p+yan drangs pa dang /
ston pas kun dga' bo la /
dge slong rnams la /
dpal sbed kyi khyim du de bzhin gshegs pa ma gshegs par /
sngar dge slong du 'ang ma 'dod zhig ces bsgo zhig /
des bsgo nas /
ston pa dge 'dun dang bcas pa dpal sbed kyi khyim du gshegs pa dang /
'od ma'i tshal na gnas pa'i lha phran rnams yid ma dga' nas /
myur du rings par ston pa'i drung du song ste /
dpal sbed gyi khyim du ma gshegs shig /
de na gnod pa ci yod /
bcom ldan 'das la ma rung bar bgyi ba'i slang du bshams so / /
de bzhin gshegs pa ni gnod pa thams cad dang bral bas /
des nga la gnong pa byar ci yod /
des bcom ldan 'das dgrongs pa'i slad du /
dong chen po'i nang du seng ldeng gi me 'dag gis bkang ngo / /
dug gsum gyi me'ang ye shes kyi chus btab na /
me tha ma des ci byar yod /
lha phran gyis gsol ba /
de gcig bu ma @# / /
lags kyi /
dug rnon bo bza' btung gi nang du sbyar ro / /
gnyen po ye shes kyis dug gsum yang spangs na /
dug thams ci byar yod /
de nas byon ba dang /
rgyal bo'i khab kyi lhas kyang de bzhin du gsol lo / /
de nas byon pa dang /
dpal sbed kyi khyim gyi lhas kyang gsol te /
ston bas de thams cad slar bkye'o / /
dbal sbed kyi chung mas bsams ba /
da tsam ston bas dong gi sted du zhabs bzhag go| da tsam lhung ngo / /
nga tsam tshig go snyam nas du zhing 'dug go /
de nas ston bas sems can thams cad la phan pa'i yid kyis sgo bar mar byon nas me'i dong gi steng du zhabs bzhag pa dang /
de thams cad 'tshe'u pad ma can du gyur te /
ud ba la dang /
pad ma dang /
ku mud dang /
bun Da ri ka dag gis khengs /
nga da pa dang /
dur ba la sogs pa'i chu bya rnams kyis brgyan cing skad 'byin /
lha rnams kyis nam mkha' las me tog sna tshogs kyi char ba bebs so / /
de nas ston ba padma'i snying po'i steng du zhabs bzhag nas dpal sbed kyi khyim du byon pa dang /
khyim bdag dpal sbed ngo mtshar che ba'i mig gis bgrad de bltas nas /
gang po bcom ldan 'das kyi rdza 'phrul la ltos shig /
gang po mi dga' ba'i bzhin bsgyur nas /
khyim bdag dge sbyong go'u ma'i sgyu ma la dad dam /
dpal sbed kyis smras ba /
khyod kyang thams cad mkhyen pa yin na sgyu ma de lta bu byos la spyon cig| gang pos bsams ba /
dgos pa ma grub pas 'gro'o snyam nas /
des de la bcos te khang steng nas babs te /
skyeds nas ston ba la mngon du 'byung bar ma nus te /
gdong sa la lta zhing bros te song ngo /
dpal sbed kyis chung ma la /
tshur shog /
ston pa la phyag tshol cig /
den re /
khyod sdig pa'i grogs bos bslus te bsad na /
bad ga la bgam du ci yod /
des /
bzang mo bden par zer te bgam ba ma yin gyis /
bcom ldan 'das de dgrongs bar ma nus bas /
kho bo mngon du 'byung mi nus kyis /
nga khrid cig /
de dga' ste dpal sbed khrid nas /
ston pa'i drung du song ste /
'di mi dge ba'i grogs bos bslus pas mi dge ba 'di lta bu bgyis kyis /
bzod ba mdzod cig /
ston pas /
phyag glang po che'i sna lta bu brgyangs nas /
khyim bdag longs dang /
bzod ngo / /
de bzhin gshegs pa la ni mdza' ba dang dgra bye brag med de /
tsan dan dang ste'ur mtshungs so / /
de nas dbal sbed rab tu dga' ste /
cung zad bzhugs shig /
bdag gis bshos da gdong sbyar ro / /
ci'i phyir da gdugs tsho da sbyar ma zin nam /
bdag sdig ba'i grogs pos bslus pas /
bcom ldan 'das la gnod pa'i phyir zhugs so /
de bzhin gshegs pa gnod pa thams cad dang bral na /
ci'i phyir nga la gnod /
bdag gis dug rnon pos bza' btung gi nang du sbyar gyis /
de dag pho la gdod sbyar ro / /
khyim bdag ngas dug gsum yang @# / /
bor na /
dug dan pa des ci byar yod /
gang sbyar ba de khyer shog /
de nas ston pas gdan bting ba la bzhugs te /
kun dga' bo dge slong rnams la rgan rim du /
'byor tshogs zhes skad ma byung gi bar du su'ang ma za zhig ces bsgo zhig /
de nas dge 'dun bde bar 'khod de kha zas bsnyems pa dang /
'phrul dang /
rdzu 'phrul gyis de'i khyim du 'byor tshogs zhes skad byung ba dang /
zas thams cad dug med par gyur to /
dpal sbed dogs bzhin du kha zas 'brim zhing /
rgan rim nas gzhon nu'i drung du 'ongs pa dang /
bcom ldan 'das dug gsum spangs kyi /
nyan thos thams cad kyis ma yin pas /
da tsam rgan rim nas shi'o snyam pa dang /
gcig la'ang gnod par ma gyur /
tha na de'i lhag ma za ba la'ang ma gnong pa mthong nas rab tu dad de /
bshos gsol zin pa dang chos bstan pas bden pa mthong nas /
deng phan chad mu stegs can gcer bu pa rnams la sgo gcad /
'khor rnam pa bzhi la sgod bye'o / /
ston pa gtsug lag khang du gshegs nas /
gnas brtan gyi chos bca' ste /
dge 'dun gyi gnas brtan rgan rim du 'dug nas kha zas bshams te 'ongs pa dang /
rgan rim du 'byor tshogs zhes pa'i skad ma byung bar lan tshwa tsam yang ma blang zhig /
ston pas /
nad pa la skul cig ces gsungs pa dang /
dge slong zhig na bar gyur pa la nad g.yog gis /
dge 'dun la cung zad phul cig /
kho bo la cung zad tsam yang med mod kyi /
chos gos gsum dbul lo / /
de phul nas dge 'dun gyis kyang bgos so / /
de phyis sos pa dang /
chos gos kyis phongs pa de gsol bas /
dge slong las dge 'dun gyis chos gos gsum ma blang zhig /
de ste blangs na yang ma bgo zhig /
mnyan yong du khyim bdag gi bu zhig dad pas rab tu byung nas phyis shi ba dang /
dge slong gis lhung bze dang chos gos dang bcas te dur khrod du bskyal bas /
khyim pas mthong nas /
ded khyim pa rnams thabs rnam pa du mas nor sgrub kyang /
snod sbyad dang gos mi 'dor na /
dge slong 'di dag sgo them brgya brgal zhing dka' bas lto 'gengs pa'ang 'dor ro zhes zer zhing / /
dge slong dag dang 'phrad nas smros pas /
ma gnang ngo /
lhung bzed dang chos gos dang bcas te ma 'dor cig /
gcer bur dor bas /
gcer bur ma 'dor bar smad g.yogs dang rdul gzan gyis dkris la dor cig /
bzang pos dor bas /
bzang po dang ngan pas mi 'dor gyi /
'bring gis dor cig ces pa /
stod g.yogs sogs / / / /
ko pags kyi gzhi ni /
ston pa mnyan yod na'o / /
rdo can zhes bya ba'i yul gyi mtha' grong gnas pa zhes bya ba na khyim bdag stobs snge zhes bya ba /
rnam thos kyi bu la nor gyis 'gran pa zhig gis rigs mnyam pa las chung ma blangs kyang bu med pas /
lha la gsol ba btab pa las /
sems can srid pa tham pa zhig lha'i ris nas de'i chung ma'i mngal du zhugs so / /
@# / /
zla ba dgu 'das nas khye'u gzugs bzang ba /
mdog gser 'dra ba /
rin po ches spras pa'i rna cha rna ba la btags pa zhig btsas te /
rin po che dpyod pa thams cad bos nas /
rin thang chod cig /
rin thang gcod ma nus nas /
chos nyid kyis rin thang gcod ma nus pa'i rin po che de bye ba rib yin pas /
rin po che 'di ni bye ba ri'o / /
rin po che bye ba ribs spras ba'i rna cha rna ba la btags shing /
rgyu skar gro bzhin la btsas pas /
gro bzhin skyes rna ba bye ba ri zhes ming btags so / /
de btsas pa'i nyin mo mngag gzhug pa'i khye'u bran bu dang skyong ba gnyis kyang btsas so / /
de chen bor gyur pa'i tshe /
yig rtsis sogs dang /
brtag ba brgyad la mkhas par gyur ba dang /
de'i phas /
khang ba dang /
skyed mos tshal byas /
chung ma gsum bzhag nas dga' dgur spyad la /
stobs sde ni rtag tu zhing las la 'bad pa mthong nas /
yab ci'i phyir 'di ltar mdzad /
bu khyod bzhin dungs kyang byas na ring bor mi thogs bar bdag cag gi longs spyod zad par 'gyur ro / /
yab de lta na bdag zong thogs te yul gyi mthar ma chi'o zhes yang yang smras pas /
gnang nas /
nga rgya mtshor 'jug gis /
sbro ba dag zong sta gon gyis shig ces dril bskrags so / /
bas tshong ba lnga brgya la smras nas /
'di bdag gi bu yin pa bzhin du khyed kyi 'ang yin gyis /
'di la phan pa sgrubs shig /
des gro bzhin skyes rna ba bye ba ri bzhon pa cis gtang snyam ba las /
glang po che dang rta ni bskyang ba dang 'gad dka' /
bong bu ni gso sla zhing dran pa dang ldan pas gtang ngo snyam /
des /
bu khyod thog ma dang tha ma nas ma 'gro zhig /
cho ma rkun pa mthu che na 'gron po thog ma dang /
chung na tha ma nas 'joms kyis /
dbus nas 'gro lar bya'o / /
bran pu dang skyong pa gnyis la /
khyed gnyis kyis 'di nam yang ma gtong zhig /
de nas des dge mtshan dang /
bkra shis dang /
bde legs su 'gyur bdag byas te /
ma'i gan du song nas mchi phyag btsal bas /
des dus so / /
ci'i phyir bshum /
khyod gson por kho mo dang nam 'phrad snyam mo / /
des bdag bkra shis par chas pa la /
bkra mi shis pa'i tshig smra'o snyam nas /
khros te /
ngan song la ci'i phyir mi gzigs /
bu ngag gi las rtsub bo byung gis /
shogs shig /
des bzong par gsol te sod do / /
de rgya mtshor zhugs nas /
rin po ches gru bkang ste /
nye zho med par rgya mtsho'i 'gram du 'khor nas de nyid du grang btab bo / /
des bran bu dang skyong ba khrid de phyogs shig tu song nas /
'du 'god kyi rtsis byas te /
bran bu tshod ba dag ci byed ltos shig /
gnyid log pa mthong nas /
de 'ang de nyid du nyal lo / /
de ring zhig thogs bas /
skyong ba tshong ba rnams ci byed ltos shig /
de song ba na /
tshong ba khal 'gel ba mthong nas /
des kyang khal bkal lo / /
bran bu dang skyong bas ded dpon sbran snyam mo / /
tshong pa @# / /
rnams khal bkal nas dong /
gro bzhin skyes ni gnyid kyis myos nas nyal lo / /
nam langs pa dang /
tshong pa rnams /
ded dpon gar song /
sngar song ngo / /
mjug nas /
bar nas 'ong ngo zhes zer /
de gnyis kyis kyang /
gcig gis gcig la /
ma sbran nam /
bdag cag gis ded dpon por nas dong ba ma bzang gis /
phyir 'dong /
bdag cag phyir log na thams cad sdug bsngal bar 'gyur gyis| nang khrims bca' 'o zer nas /
rdzas rnams ma brubs kyi bar du pha ma la mi bsnyad do zhes khrims bcas te song ngo / /
pha mas /
'ong ba thos nas bsur dong ba dang /
ded dpon gar song /
mjug tu 'ong ba sogs sdar dang 'dra rdzas rnams brubs nas /
yab yum| bdag cag gis ded dpon brjed do / /
de gnyis kyi drung du mi zhig 'ongs nas /
bye bar mchis so / /
de la rdan pa byin nas /
bsur song bsam mthong /
de ltar du mas byas pas yid ma ches nas /
lha khang dang 'dun khang rnams su dril bu dang rnga yab sogs phul nas /
rna ba bye ba ri bson na myur du 'ong ba dang /
shin bde 'gro khyad bar can du skye bar gyur cig ces yi ge bris shing mya ngan gyis mig long ngo / /
gro bzhin skyes nyi ma'i zer gyis phog nas sad pa na /
bong bu gnyis ma gtogs pa ma mthong nas /
de gnyis sbrel te ded song ba na /
rlung langs te phye mas g.yogs pa /
bong bu dran pa dang ldan bas lam snas snom zhing dal gyis song ba dang /
des lcag gzer bu can gyis bzhus shing ded pas de gnyis ngan pa 'khugs nas dgon pa zhig tu phyin pa na /
de gnyis skom pas sro shi /
lce phyung ste 'thom pa mthong nas /
snying rje skyes te /
ma bzhag na 'di gnyis sdug bsngal bar 'gyur ro snyam nas de gnyis por ste rkang pas song ba na /
lcags kyi grong khyer chen po zhig gi sgo na skyes bu gang la tshe ba /
mig dmar ba /
byin snying rlob /
dbyug pa thogs pa zhig mthong nas /
kye nang rje 'di na chu yod dam /
cang mi smra'o / /
nang du zhugs nas chu chu zhes sgra phyung ba dang /
yi dwags sdong dum tshig pa 'dra ba /
lto ri sul tsam /
kha khab mig tsam yod pa brgya stong du mas bskor nas /
gro bzhin skyes snying rje dang ldan pa khyod kyis bdag cag skom pa la chu lhud cig /
bdag kyang skom na /
bdag gis chu blud du ga la yod /
de dag na re /
'di na chu ga la yod /
bdag cag gis lo bcu gnyis su chu'i ming deng thos so / /
khyed las gang gis 'dir skyes /
'dzam bu gling pa'i mi rnams yid ches pa dka' bas /
yid mi ches so /
ngas mngon sum du mthong na ci ste yid mi ches /
nad med rgyags pas myos pa dang / /
lang tsho longs spyod dregs myos te / /
sbyin ba ci yang ma btang bas / /
bdag cag yi dwags 'jig rten ltags / /
yi dwags kyi grong khyer du zhugs pa la gson por 'gro ba gang yang med kyi /
khyod bsod nams chebs song zhig /
@# / /
de song ba dang nyi ma nub khar gzhal med khang zhig na lha mo gzugs bzang ba bzhi dang /
skyes bu gzugs bzang ba zhig lhan cig rtse ba mthong nas /
lha 'am klu zhig yin no snyam ste /
bdag bkres so / /
skom mo / /
de dag gis khrus byas nas zan byin te /
gzhal med khang der nyi ma ma shar gyi bar du 'dug pa dang /
de dag na re /
nyes dmigs 'byung gis byung zhig /
des mtha' zhig tu song ba dang /
gzhal med khang dang bu mo bzhi mi snang nas /
khyi sre bo bzhi byung ste /
de dag gis skyes pa de khas bub tu bsnyal te /
rgyab kyi sha pags kham tshad kham tshad du bcad cing nyi ma nub kyi bar du zos so / /
de'i 'og tu sngar bzhin gyur nas /
khyed las gang gis 'dir skyes /
'dzam bu gling pa sogs 'dra /
bdag gnas pa'i grong gi shan pa yin pa la /
kA tyA ya nas /
khyod srog gcod spongs shig /
ma spangs pa dang /
khyod lug nyin dar ram /
nub mo gsod /
nyin par ro / /
'o na nub mo ci ste tshul khrims mi len /
des nub mo tshul khrims mnos pas 'di lta ba'i bde ba myong /
nyin par srog bcad pas 'di lta ba'i sdug bsdal myong ngo / /
khyed kyis /
bdag gi bu shan ba bgyid pa de la /
khyod kyi khangs mthong ste /
las 'dis sdug bsngal myong gis sdig pa sbongs shig ces zer ro zhes gsungs shig /
kye khyod kyis kho bo la 'dzam bu gling pa'i mi rnams yid ches dka' 'o zhes ma smras sam /
yid ches par mi 'gyur ro / /
gal te yid mi ches na /
de la pha na re /
ral gris bsad pa'i sa'i 'og na gser bum pa gang bzhag gis /
de phyung la /
bdag nyid yun du bde ba dang /
dus dus su kA tyA ya na la bsod snyoms phul la /
bdag gi ming nas smos te yon bsngo ba gyis dang /
las de bsrabs par 'gyur ro zhes gsungs shig /
de song ba las /
nyi ma 'char ka'i dus su gzhal med khang gzhan zhig na lha mo zhig dang skyes pa gzugs bzang ba zhig lhan cig rtseb mthong nas /
'ongs pa legs so / /
mi skom mam /
mi bkres sam /
lha 'am klu zhig yin no snyam sogs sngar bzhin te /
nyi ma nub khar /
'dir nyes dmigs 'byung gis /
byung zhig /
des mtha' zhig tu bsdad pa dang /
gzhal med khang dang bud med mi snang nas /
srin gyi bud med chen po zhig byung ste skyes pa de'i lus la lan bdun du dkris nas /
nyi ma shar gyi bar du glang rgyas za bar byed do / /
nyi ma shar ba dang sngar bzhin gyur nas dris pas /
gnas pa'i grong gi bram ze phyi bo byed pa la /
kA tyA ya nas nyin mo tshul khrims srung du bcug pa las 'di ltar ro / /
khyed kyis /
bdag gi bu byi bo byed pa la /
de spongs /
yid mi ches na me thab kyi 'og na gser bum pa gang yod pas /
kA tyA ya na la bsod snyoms phul sogs 'dra /
de nas song ba dang /
bud med gzugs bzang mo zhig gis khri'i rkang pa @# / /
bzhi la yi dwags bzhi btags 'dug go /
des de rgyang ring po nas mthong ste /
'ongs pa legs so / /
mi skom mam /
lha mo'am klu mo zhig go snyam nas /
skom mo / /
des de la zan byin te /
yi dwags 'di dag la cung zad kyang ma sbyin cig ces smras nas gzhal med khang gi nang du zhugs te 'dug go /
de dag gis bslangs pas kham re byin pa dang /
gcig la phub ma /
gcig la thu lum /
gcig la rang gi sha /
gcig la rnag khrag tu song nas /
bud med de byung ste /
khyod la kho mos ma bzlog gam /
'di dag la ci'i phyir byin /
kho mo'i snying rje las khyod kyi snying rje lhag gam /
'di dag khyod kyi cir 'ong| 'di khyi ma thab /
'di bu /
'di mna' ma /
'di bran mo'o / /
las gang gis 'dir skyes /
kho mo gnas pa'i grong gi bram ze mo ste /
rgyu skar bzang ba'i tshe zas bsod pa sta gon byas pa dang /
kA tyA ya na byon nas de la bsod snyoms drangs te khyim thab la /
rjes su yi rang gyis shig /
de khros nas /
ji srid bram ze rnams dang /
gnyen bshes rnams la sri zhu ma byas par dge sbyong mgo reg la phud sbyin nam /
de ci'i phyir phub ma mi 'gam /
bu la byas pas /
ci'i phyir lcags kyi thu lum mi za /
gnyen gyis kho mo la g.yar gzigs bskur ba de kho mo'i mna' ma la gtad na /
des g.yar gzigs bsod pa dag zos la /
ngan pa kho mo la byin to / /
kho mos gnyen dag la /
khyed cag lo nyes sam ci /
'di 'dra'i g.yar gzigs ngan pa bskur /
de dag na re /
bsod pa bskur ro / /
kho mos mna' ma la /
khyod kyis g.yar gzigs bsod pa zos nas kho mo la ngan pa ma byin grang /
mo na re /
khyod kyi g.yar tshus zan rang gi sha ci'i phyir mi za /
bdag gis bran mo la g.yar gzigs bsod pa zhig gnyen rnams la bskur bas /
des lam du g.yar gzigs bsod pa zos nas /
de dag la ngan pa byin pa dang /
de dag gis kho mol lo nyes sam ci /
bdag cag la g.yar gzigs ngan pa bskur /
bran mo la dris pas /
khyod kyi g.yar gzigs za na rnag khrag ci'i phyir mi 'thung /
bdag gi bsam pa la /
'di dag gis las 'bras myong ba de mthong bar gyur cig snyam mo / /
kA tyA ya na la bsod snyoms phul bas sum cu rtsa gsum du skye bar 'gyur ba las /
bdag gis smon lam log pa btab pas /
yi dwags mo mthu che bar skyes so / /
gnas pa'i grong na bdag gi bu mo smad 'tshong byed pa de la /
khyod kyi pha ma dang /
ming po dang /
mna' ma dang /
bran mo dag ngas mthong ste /
sdig pa spongs shig /
yid mi ches na pha'i sngon gyi khang pa na lcags zangs gser gyis gang ba zung bzhi dang /
dbus na gser gyi 'khar ba dang /
ril ba spyi blugs yod kyis phyung la kA tyA ya na la bsod snyoms phul sogs sngar dang 'dra /
des de la khas blangs te /
de ltar 'khyam pa la @# / /
le gcig gnyis 'das so / /
des de la /
khyod gnas pa'i grong du 'gro'am /
'gro'o / /
des yi dwags rnams la /
gro bzhin skyes nyal bzhin du pha'i skyed mos tshal du zhog la slar shog cig| de dag gis de de ltar bzhag pa dang /
gro bzhin skyes gnyid sad pa na /
dril bu la sogs ba btags pa'i yi ge mthong nas /
bdag pha mas shi ba'i khong su brtsis kyis /
rab tu 'byung ngo snyam nas /
kA tyA ya na'i gan du song ba dang /
des de la /
'ongs ba legs so / /
khyod kyis 'jig rten 'di dang pha rol mthong ngam /
mthong ngo / /
bdag rab tu byung ba dang /
bsnyen par rdzogs par mdzad du gsol /
re zhig sngar dam bcas ba bzhin 'phrin gyis shig /
des rim ba bzhin du 'phrin byas pas /
gser byung bas yid ches te /
gro bzhin skyes kyis bsams pa /
'jig rten 'di dag gser gyis yid ches kyi /
bdag la ni yid mi ches so snyam nas 'dzum byung ba dang /
mche ba gser gyis brgyan ba smad nga tshong mas ngo shes nas /
dpon po gro bzhin skyes yin nam /
yin no / /
des pha ma la sbran yang yid ma ches /
de rang nyid 'ongs te yab yum phyag 'tshal lo zhes smras pa dang /
de dbyig ging ro can yin pas skad do shes te /
de'i mgul nas 'jus te dus bas mchi mas ling tog byid nas mthong ngo / /
des /
yab yum bdag rab tu 'byung gis gnang bar mdzod cig| khyod kyi mya ngan gyis bdag cag mig long la /
da 'ongs pas mig ser chud kyis /
bdag cag gson gyi bar du rab tu ma 'byung bar /
shi nas rab tu byung zhig /
des kA tyA yan la chos nyan pas rgyun zhugs thob /
pha ma'ang skyabs 'gro dang bslab pa'i gzhil bkod do / /
lung gzhi rtogs par byas te phyir 'ong thob /
pha ma'ang bden pa la bkod /
pha ma shi nas rab tu byung ste ma mo rtogs nas phyir mi 'ong thob /
rdo can na dge slong nyung bas grangs bcur ma tshang nas /
zla ba gsum du dge tshul du bzhag go /
de nas dgag dbye thon pa dang /
kA tyA ya na'i slob ma gnas so sor dbyar gnas pa rnams der 'tshogs te /
bsnyen par rdzogs /
sde snod gsum rtogs nas dgra bcom pa thob /
mkhan po bdag gis bcom ldan 'das kyi chos sku mthong na /
gzugs sku ma mthong bas ltar mchi'o / /
song la /
zhu ba lnga po 'di rnams zhus shig /
rdo can gyi yul gyi mtha' na dge slong nyung bas bcur longs pa dka' ba dang /
ba lang gi rjes kyis sa rtsub pa dang /
gding ba ra lug dang ba lang dang ri dwags kyi pags pa las bgyid pa dang /
chus 'dag par 'tshal ba'i mi rnams rtag tu khrus la spyod pa dang /
dge slong gis dge slong la chos gos bskur ba tshu rol nas spangs la /
der ni ma mchis na /
gang la spang pa'i ltung byed du 'gyur zhes zhus shig /
de song nas ston pa'i zhabs la phyag byas te 'dug go /
@# / /
ston pas /
kun dga' bo song la /
de bzhin gshegs pa dang /
gro bzhin skyes gtsug lag khang gcig tu khri shoms shig /
des de ltar byas pa dang /
ston pa dang gro bzhin skyes der byon te /
'phags pa'i mi smra bas de'i mtshan mo 'das nas nam langs su nye ba na /
ston pas /
gro bzhin skyes chos gang ngas sangs rgyas nas gsungs pa la khyod sbobs par gyis shig /
des rdo can zhes bya ba'i mtha'i dbyangs kying ros ched du rjod pa dang /
pha rol 'gro byed la sogs pa dag gsang bstod de ston to / /
de nas ston pa la dri ba lnga po zhus pas /
'dir dus ma yin gyis /
tshogs su zhus shig /
zhus pas /
ngas gnang gis /
mtha' khob tu /
'dul ba 'dzin pa dang lnga'i tshogs kyis bsnyen par rdzogs pa dang /
rtag tu khrus bya ba dang /
mchil lham rim ba gcig pa bcang ste /
zad na lhan pa gdab ba dang /
ko pags bcang bar bya'o / /
chos gos bskur bder ma byin yang /
gang la'ang ltung byed du mi 'gyur ro / /
nye bar 'khor gyis /
dbus dang mtha' 'khob gang lags /
yul dbus nas /
zhes bya'o'i bar ro / /
gro bzhin skyes kyis las ci bgyis na phyug po'i rigs dang /
rin po ches spras pa'i rna cha rna pa la thogs shing btsas la /
ngan song mthong zhing /
rab tu byung nas dgra bcom pa thob lags /
sngon wA ra NA si na khyim bdag khyo shug gnyis kyis sangs rgyas 'od srung las skyabs 'gro dang /
bslab pa'i gzhi mnos so / /
de mya ngan las 'das pa dang /
rgyal po kri kis rin po che sna bzhi las de'i mchod rten khor yug tu dpag tshad tsam la /
dpangs su dpag tshad phyed pa zhig byas nas /
de zhig pa 'chos pa'i phyir du /
grong khyer gyi shar sgo nas dpya 'du ba thams cad mchod rten de la phul te /
de shi ba dang /
de'i bu legs skyes rgyal srid la bzhag nas /
blon po rnams kyis dpya nyung shas shig phul ba dang /
ci'i phyir nga la dpya nyung shas shig phul /
grong khyer gyi shar sgo nas dpya 'du ba rnams yab kyis mchod rten zhig pa 'chos pa'i rgyur bzhag go /
lhas gnang na de dgum mo / /
nga'i yab kyis mdzad pa ni tshangs pas byas pa'o / /
de dag gis /
mi gnang na rang mi 'du bar bya'o snyam ste sgo bcad nas bzhag pas /
dpya 'du ba rgyun chad /
mchod rten yang gogs so / /
khyo shug de gnyis rgas nas mchod rten la byi dor byed cing 'dug pa dang /
byang phyogs nas ded dpon zhig der phyin te /
mchod rten 'di su'i yin /
sangs rgyas 'od srung gi'o / /
sus bgyis /
rgyal po kri kis so / /
des mchod rten zhig pa 'chos pa'i phyir phul ba cung zad med dam /
yod mod /
'di ltar ro / /
des rin po ches spras pa'i rna cha rna pa las bkrol nas /
de gnyis la byin te /
'dis mchod rten zhig pa chos shig /
phyis kyang sbyin no / /
de gnyis kyis de btsongs nas /
mchod rten @# / /
zhig pa dang gogs pa bcos te /
kha cig ni lhag go /
dus phyis ded dpon de 'ongs pa dang /
mchod rten blta bas ngoms mi shes pa mthong nas /
dga' ba dang /
dad pa skyes te /
khyed kyis bskyin po cung zad ma byas sam /
ma byas te /
lhag pa'ang yod do / /
de dad nas gzhan yang phul /
mchod pa dang bkur sti cher byas te /
dge ba 'dis bdag phyug po'i rigs su skye ba dang /
chos 'di lta bu thob pa dang /
ston pa 'di lta bu mnyes par byed par gyur cig ces smon lam btab bo / /
ded dpon de gro bzhin skyes 'di yin la /
ma la tshig rtsub po smras pas ngan song mthong ngo / /
gro bzhin skyes bye ba nyi shu pa rab tu byung ba'i tshe /
de'i rkang mthil gser gyi mdog 'dra ba'i spu sor bzhi tsam yod pa drug sdes mthong nas /
mar gsar gyi gong bu 'dra ba 'di /
gcig tu brtson pa'i bstan pa la rab tu byung nas ci zhig byed ces smras pa des thos nas nga rgyal skyes te /
kun dga' bo'i gan du song nas /
gcig tu brtson pa'i bstan pa la ting nge 'dzin yun ring du gnas par gsungs pa gang lags /
'chag pas thob ba yin no / /
de bsil ba'i tshal gyi dur khrod du song nas 'chag pa na /
spu gser gyi mdog 'dra ba sor bzhi tsam de'ang zad /
de'i 'og tu phags brdo la /
khrag byung ste /
de 'chag sa'i 'go cig shos su song gi bar du de'i 'chag sa'i 'go gcig na'ang khwa dag khwag 'thung la /
gnyis pa na'ang 'thung ngo / /
ston pas de'i 'chags gzigs nas /
kun dga' bo la rmed de /
gsol bas /
mchil lham rim pa gcig pa sten cig /
gnyis pa dang gsum pa ni ma yin no / /
rdol na lhan pas gdab po zhes bsgo zhig /
des bsgo bas| bdag 'ba' zhig la'am /
dge 'dun thams cad la /
khyod 'ba' zhig la'o / /
ston pa'i bka' ni mi gcog na /
bdag gis bcangs na gzhi des bdag la tshangs pa mtshungs par spyod pa dag /
gro bzhin skyes rab tu byung nas ltogs po zhig rnyed do / /
des yul tsam pa dang /
glang po che'i tshogs spangs nas mchil lham thi gi tsam la chags pa lta zhes gleng bar 'gyur gyis /
bdag la brten nas thams cad la gnang na bcang bar bgyi'o / /
gsol bas /
gnang ngo / /
ston pa'i spyan sngar rgan zhugs mchil lham can zhig 'chag pa na| phar song /
nga'i spyan sngar ma 'dug gsung nas /
dge slong rnams la /
mchil lham bcang bar mi bya'o / /
de ltar gsungs pa dang /
gar mkhan las rab tu byung ba zhig gi chu snod chag nas /
rkang pa bkrus /
kha'i nang chus bkang ste /
rma bya'i 'gros kyis song ba drug sdes mthong nas /
rol mo'i sgra med par gar byed kyis /
rol mo bya'o zer nas rol mo'i sgra byed pa la 'phya ba de gsol bas /
khyod kyis bsam bcis byas /
@# / /
gnas mal bsrung ba'i slad du'o / /
de la ltung ba med kyis /
gnas mal bsrung ba'i phyir rim pa gcig pa'i mchil lham bcang bar bya'o / /
dge slong zhig sngar langs nas mchil lham med par bsod snyoms la song ba dang /
khyim bdag gis mthong nas /
mchil lham ma mchis sam /
med do / /
des lham mkhan gyi drung du khrid nas /
'di la mchil lham zhig phul cig /
des yang yang song ba dang /
ma byin no / /
khyim bdag des /
mchil lham ma phul lam /
lham mkhan bden pa smra ba dkon pa khyod kyis ma thos sam /
ma byin no / /
des khyim du khrid nas /
zas bsod pa phul te| mchil lham rim pa mang po can phul lo / /
ston bsam gnang ngo / /
snoms te bzhud la /
rim pa gcig par mdzod la gsol cig /
des de khyer te gri blangs shing /
drung du 'dug nas 'dral bar brtsams pa dang /
ston pas der byon nas /
dge slong ci byed /
ston pas mchil lham rim pa mang po can bkag na bdag gis rim pa mang po can 'di grub ste /
rim pa gcig par bgyis nas bcad bar bgyi'o / /
nga'i nyan thos rnams la dad pa can dag gis mchil lham rim pa mang po can ster blta snyam du dgongs nas /
rjes su gnang ste /
mchil lham rim pa mang po can khyim pa'i dman ma yin phan chad bcang ngo / /
nye bar 'khor gyis ji tsam gyis na khyim pa'i dman ma lags /
khyim pas sogs / /
yangs pa can na lham khrig khrig tsheg tsheg chem zer ba lug ru'am /
byang chub kyi shing gi lo ma lta bu khra bo kar+Sha pa na lnga ri bdag byed do / /
drug sdes /
mchil lham gyon bzhig mthong nas /
de'i lham gyi rting ba rkang ba'i mthe bong gis mnan te / /
ltag pa nas phul te /
khyod kyis sbyin pa 'di phul bas sems kyi rgyan dang sogs zer nas blangs pa dang /
phyogs kun du dge slong lham 'phrog go zhes grags so / /
rgan mo zhig gi smag pa zhig byung ba la mchil lham byin nam /
dge slong gis lham 'phrog go zhes thos kyis /
bag yod par gyis shig /
bsod snyoms pa zhig bsod snyoms kyi phyir song ba des mthong nas /
khyim zhig tu zhugs so / /
dge slong de'ang der zhugs so / /
des de nas thon te khyim gzhan zhig tu zhugs pa na /
dge slong de'ang der zhugs pa dang /
de na re /
khyod ci'i phyir /
kho bo'i phyi bzhin 'brang / /
lham 'di 'phrog par bzhed mod /
khyod kyi lham mi 'phrog ste /
kho bo bsod snyoms kyi phyir zhugs so / /
'phrog gam mi 'phrog kyang rung ste / /
phyogs kun du /
khyed lham 'phrog go zhes grags so / /
de gsol bas| khra bo ba kra ba nas /
thig thig zer bdag mi bcang ngo / /
dge slong rnams lham gyis rkang pa'i bol la rma byung nas khyim pas mthong ste / /
ci'i phyir rma byung /
mchil lham gyis so / /
khyed cag gis gsegs su @# / /
bcings nas ma bcings sam /
ma gnang ngo / /
gsol bas /
gnang gis /
gsegs su bcings nas bcang bar bya'o / /
dge slong rnams bya rgod phung po'i ri la 'dzeg pa na mthe bong la rma byung ba khyim pas mthong nas /
mthe bong la cis rma byung /
ri la 'dzeg pa na'o / /
lham rtse mo sbu gu can ma bcangs sam /
ma gnang ngo / /
gsol bas /
gnang ngo / /
ri la 'bab pa na rting ba la rma byung pa'ang de dang 'dra ste /
sna dang rting pa'i sbubs can bcang bar bya'o / /
klu sog ma med kyis ser ba'i char phab pa'i tshe rtswa dag kyang dug can du gyur nas /
dge slong 'chag pa'i rkang pa la rma byung zhing byer nas| kha chu chus byung bcang bar bya'o / /
klu'i kha chu'i chu las rtswa dug can du gyur nas rtswa de'i gnod pa bsal ba'i phyir lham de byung bas lham de'i ming kha chu chus byung zhes bya'o / /
mnyan yod du dge slong gi rkang pa la rtswa'i myu gus rma byung ba dang /
cis byung /
rtswa'i myu gus so / /
lham yu chad ma bcangs sam /
ma gnang ngo / /
rtswa'i myu gu cher skyes pa dang /
de bas kyang rma cher byung nas /
cis byung /
rtswa'i myu gu cher skyes bas byung ngo /
lham yu chad ma bcangs sam /
ma gnang ngo / /
gsol bas /
yu chad bcang bar bya'o / /
'phags skyes pos shAkya rnams kha btags pa na /
kha cig nub phyogs /
kha cig bal yul du song nas /
mnyan yod pa'i tshong pa bal yul du song ba dang /
gang nas 'ongs /
mnyan yod nas so / /
bdag cag gi gnyen kun dga' bo yod na /
'dir 'ongs te bdag cag la gtam ma dris so / /
nged kyis kun dga' bo'i gan du song la sbran no / /
de rnams kyis zod bsgyur te /
kun dga' bo la /
khyod kyis gnyen bal yul na mchis te de dag khyod mthong bar 'tshal lo / /
de gnyen la gdung ba yin pas blta ba'i phyir bal yul du seng ba las /
lhags bas rkang lag la ser ka byung nas /
de la dge slong rnams kyis /
pad ma'i 'dab mar la ba bzhin du rkang lag la cis ser ka byung /
lhags pas so / /
khyod kyi gnyen dag lham sgrog gu can 'chang na /
khyod ci ste mi 'chang /
ma gnang ngo / /
gsol bas /
yul kha ba can rnams su lham sgrog gu can bcang bar bya'o / /
nye bar 'khor gyis /
ji tsam gyis yul khab can lags /
gang na snod du chu 'khyag pa yin no / /
drug sde rnams /
mnyan yod pa'i skye bo rnams la bslangs na /
glang po che'i rdzi bo lam bslangs kyis bslang ngo / /
legs kyi thabs shig byas la'o / /
gtum bo zas kyi rin mi sbyin nam /
khyed la ci rag las nas sbyin /
'jal to zer te /
seng ge'i pags pa la lham byas nas gyon te glang po che rgyu ba'i rdzi phyogs su 'dug pas /
dri tshor nas bred de /
gcin rtug gtor nas bros so / /
glang rdzi rnams kyis zho sha gang yod kyis bzung yang @# / /
mthub bo / /
drug sdes /
ma gtang zhig /
mi thub na ji ltar bgyi /
kho bo cag gis bla na nam /
sman che'o / /
bza' ba'i rin ster na blan no / /
dbul lo / /
de dag rdzi phyogs ma yin par 'dug pa dang /
seng ge'i dri mi mnam par glang po che rnams sdod do / /
ci| khyod kyis rig sngags mkhyen nam /
mi shes so / /
'o na ji ltar bzlog /
ji ltar gyur pa bsnyad pas /
khyed kyis gnod pa 'di lta bu'ang byas pa lta /
gal te rgyal po'i glang po che dam pa 'di lta bu nags kyi nang du shor na khyed kyis rgyal po la rku byas par ma gyur tam /
de 'dzum dmul nas cang mi zer ba de gsol bas /
seng ge'i pags pa'i lham bcang bar mi bya'o / /
drug sdes stag lpags kyi lham bcangs pas /
de bas na sen mo dang mche ba'i stobs can glang po che cang shes dang /
rta cang shes dang /
seng ge dang /
stag dang /
gung gi pags pa'i lham bcang bar mi bya'o / /
nye bar 'khor gyis /
sen mo dang mche ba'i stobs can gzhan yang mchis na /
de dag gi bags pa'i lham yang mi bcang ngam /
mi bcang ngo / /
drug sdes sen mo dang ma ce ba'i stobs can lnga'i rgyus pas lham btsems pa dang /
de dag gi pags pa'i 'phreng bas lham btsems pa dang /
pags pas brang lhan dang /
rting lhan dang /
lham yu chad dang /
lham yu thung dang /
lham sbu gu can byas pas nyes dmigs byung nas /
gsol bas /
de dag gi yan lag sogs /
dge slong gi lham la rdul chags shing brdabs pas /
ral cing zungs kyi srad bu yang chad nas /
mchel lham sogs / /
de chus bkrus pas ma rung nas /
ras ma nas /
bcang bar bya'o'i bar ro / /
mi rung ba lnga'i lham bkag pa dang /
drug sdes de lnga'i tshil bus rkang pa la byugs nas glang po che'i rdzi phyogs su 'khod pa sogs sngar dang 'dra /
de lnga'i tshil bus rkang pa la ma byug cig /
dge slong zhig gi lham ral nas lham mkhan can song ste /
bdag gi lham ral pas brgyus te byin cig /
des /
dge slong rnams rngan pa med par 'chol gyi yun ring du bgyangs na slar ldog par 'gyur ro snyam nas /
bdag brel gyis sang spyon cig /
de yang yang lham mkhan de'i drung du song yang bgyangs pa dang /
de dge slong rnams kyis mthong nas /
de na khyod kyi zas sbyor ba'i khyim mam /
gnyen gyi khyim yod /
de dag med kyi /
bdag gi lham ral nas /
de la /
brgyus te byin cig ces smras na des bgyangs so / /
de na re /
lham mkhan bden par smra ba dkon pa khyod kyis mthos sam / /
'on kyang bdag gis shes te /
ston pas gnang na bdag gis brgyas te khyod la sbyin no zer ba de gsol bas /
gzhan gyis mthong na ma dad par mi 'gyur ba'i dben ba'i phyogs su brgyu bar bya'o / /
de de'i drung du song ste /
gnang gis rgyus shig /
de la @# / /
snyung bu dang /
dra gri dang /
'breng bu'ang dgos so / /
de gsol bas /
de'i ched du nas /
ma yin no'i bar ro / /
mgon med zas sbyin gyis 'khor gyi khyams shig brtsigs pa dang| chos nyan par dge slong shing gi lham gyon pa dag gis sa gzhi bstar ba drud cing slog pa khyim bdag gis mthong nas /
'dir mdang rgyal po gsal rgyal gyi dpung tshogs bzhis dgongs btab bam /
min gyi| dge slong shing lham gyon pas ma rung bar byas so / /
de 'phya ba de gsol bas /
shing gi lham bcang bar mi bya'o / /
khyim du dge slong rnams dbyar gnas pa'i tshe /
de dag gi lham 'dam gyis brlan pa de gsol bas /
khyim gyi nang du shing gi lham bcang bar bya'o / /
khyim bdag dad pa can dag gis shing lham phul ba ma blangs pas /
sangs rgyas 'jig rten du ma byung sogs zer nas /
blangs te dge 'dun gyi snam phyi sa'am /
chab khung sar gzhag go /
smyug lo dang /
rtswa mun dza dang /
tha gu'i lham bcangs pas nyes dmigs su gyur nas /
de dag mi bcang ngo / /
dge slong dreg gis btab ste shubs ko ba'i lham brlan pa'i skabs de gsol bas /
dreg gis thebs bas tha gu'i lham bcang ngo zhes pa /
rlung khrag sogs / /
lho phyogs nas dge slong chos gos gsum pa zhig ston pa la phyag 'tshal du 'ongs pa dang /
de'i pags pa'i gding ba bzang po de nye dags mthong nas /
pags pa kho bo la byin cig /
kho bo ston pa la phyag 'tshal du 'gro'o / /
nye dga' 'gro 'am mi 'gro'ang rung /
bdag ston pa'i zhabs la phyag 'tshal du 'dir 'ongs so / /
'o na nye dags 'di 'dra'i pags pa mi rnyed snyam mam /
khyod kyis nus pa de'i phyir kho bo mi 'bul lo / /
gsal rgyal gyi ba lang gi spyan pa /
chen po zhes pa dang nye dga' bshes pas de'i gan du song pa na| so ga'i dus su be'u bkra ba dag byung ba dang /
des be'u zhig gi rgyab tu byugs pa dang /
chen po na re /
khyod be'u 'di'i ma'i 'o ma gsol bzhed dam /
de yang 'dod mod /
'di 'dra'i pags pa dge slong gang la yod pa ni sems las chung dus dge ba la brtson par 'gyur ro / /
'jal gyi bzhud cig /
de song ba dang /
chen pos phyugs rdzi la smras pa /
be'u 'di sod la pags pa nye dga' la phul cig /
des be'u bsad nas pags pa khyer te song ba dang /
bde be'u la gdung bas skad 'byin cing rgyal byed tshal gyi sgo na 'dug go /
ston pas /
kun dga' bo la /
ba 'di ci'i phyir skad 'byin /
nye dags be'u de pags pa'i slad du dgum du bcug pas so / /
nyes dmigs de ni ko pags 'chang ba yin gyis /
dge slong gis ko pags bcang bar mi bya'o / /
khyim bdag cig gis sangs rgyas dge 'dun dang bcas pa khyim du @# / /
gdugs tshod la spyan drangs pa na gdan gzhan med nas ko pags kyi gdan bshams pa dang /
kun dga' bos mthong nas /
'di dag sdus shig /
des bsdu bar brtsams pa na /
ston pa byon nas /
'di ci byed /
'di ltar ro / /
thams cad la 'byor ba med pas khyim bdag stan shom pa ma zlog cig /
khyim du ko pags kyi stan bshams pa la 'dug bar bya yi /
mi nyal lo / /
gtsug lag khang du 'dug par mi bya nyal bar mi bya'o / /
rdon ba zhig dge slong zhig la dad nas dom lpags shig phul ba dang des ma blangs so / /
de de'i phyi bzhin 'brang zhing /
'phags pa bdag gis dom lpags rnyed pa khyod la dbul gyis bzhes shig /
des ma blangs pa dang /
ston pa phyogs der bshegs te /
dge slong 'di'i phyi bzhin du rngon pa 'di ci'i phyir 'brang /
'di ltar ro / /
rdon pa dang pa can ni dkon te /
brgya'am stong zhig dang 'phrad na thams cad bsod pa yin pas /
rngon pas dom lpags byin na blang bar bya ste /
mig la nas| bgo bar bya'o'i bar ro / /
dge slong zhig gzhang 'brum gyi nad kyis thebs nas sman pa la /
sman ston cig /
dom lpags kyi lham snoms dang sos par 'gyur ro / /
ma gnang ngo / /
ston pa thugs rje can yin pas gnang bar 'gyur ro / /
de gsol bas /
gzhang 'brum sogs / /
rim pa mang po ma rnyed nas gsol bas /
du ma'i sogs / /
ljongs kyi rung ba ni a sma sogs / /
drug sdes /
ba'i mjug ma la bzung nas 'o ma zad zad kyi bar du phar rkyal tshur rgyal byas pas /
ba la 'o ma med nas /
phyugs rdzi la dris bas /
drug sdes 'di ltar byas so zhes 'phya ba de gsol bas /
de ma yin sogs / /
dge slong zhig glang po che'i mjug ma la bzung ste 'gro 'dod pa phongs nas /
mjug ma can lnga'i mjug ma las bzung ste /
khyu mchog dang sogs / /
'on kyang rkyal bas rkyal bar bya'o zhes gsungs pa dang /
drug sdes rkyal ba la bud med dang skyes ba nyal bo byed pa ri mor bris shing pad ma ltar byi dor byas pa khyim pas mthong nas| 'di ci lags /
stom pas rkyal ba gnang ngo / /
khyed 'dod yon gyis dbyen spyos sam zer ba de gsol bas /
rkyal ba sogs / /
dge slong rnams chu la rgol ba na chos gos dang ltung bzed thogs te dbus su phyin nas 'gro ma nus pa de gsol bas /
dben ba'i phyogs su rkyal ba bslab par bya'o / /
sman pa bsten pa ni /
ston pa mnyan yod na'o / /
dge slong rnams ston ka'i nad kyis thebs nas skya bo seng seng por gyur cing /
rid pa dang /
nyam chung ba dang /
na bas nyam dmas par gyur to / /
ston pas rmed de /
kun dga' bos gsol bas /
dge slong gis sman so sor bsten par bya'o / /
de ltar gsungs pa dang /
de rnams dus su za yi dus ma yin par ma zos pas rid pa de gsol bas /
de ni rnam pa bzhi bdus su rung ba dang /
thun tshong du rung ba dang /
zhag bdun pa dang /
'tsho ba'i bar du bcang ba'o / /
dus rung ni /
lde gu dang /
'bras chan dang /
zan dron dang /
snum khur ro / /
thun tshod du rung ba ni /
ca tsa sogs @# / /
so / /
dge slong nad pas sman pa la dris pas /
khu ba skyur po gsol cig /
de ma shes nas /
gsol bas /
drod chung zhing yig 'chus pas skyur pong thung zhig /
de zhus pas /
bcos pa'i nas de dang 'dra'o / /
dge slong nad pa zhig gis sman pa la /
sman ston cig /
mar 'thung zhig /
ma gnang ngo / /
thugs rje can sogs /
gnang nas 'thung bas /
skom gyis gzir to / /
rtsab mo skyur po 'thung zhig /
ma gnang ngo / /
thugs rje can sogs /
gnang ba dang /
rtsab mo skyur po ma shes nas zhus pas / /
'bru'i chang las tshwar gyur pa dang /
bcos pa'i chang las tshwar gyur pa dang| zho'i chu dang /
dar ba dang /
rtsab mo ste lnga ni ras kyis btsags te 'dam bu'i kha dog bzhin du gyur pa ni dus dang dus ma yin par /
na ba dang min pas btung bar bya'o / /
mnyan yod du dge slong zhig na nas sman pa la /
sman ston cig /
ja mar 'thung la snum bar gyis shig /
bkru sman sbyin no / /
des mar 'thungs pa na skom nas /
sman pas /
bde bar 'dug gam /
skom mo /
skyu rur chongs shig /
des lag tu bcangs so / /
sad sman pas /
skom pa dang bral lam /
ma bral lo / /
skyu ru ra ma bcangs sam /
bcangs te 'di yin no / /
khar chongs shig /
ma gnang ngo / /
thugs rje can sogs /
gnang nas khar bcug ste bsdang ngo / /
sang| skom pa dang bral lam /
ma bral lo / /
skyu ru ra khar ma bcug gam /
bcug ste 'di'o / /
mur zhig /
ma gnang ngo / /
thugs rje can sogs /
de gnang nas| mur zhing ma mid par phobs lhag par skom mo / /
des dris pa /
skom pa dang bral lam /
lhag par skom mo / /
ma mur ram /
mur te ma mid do / /
ci'i phyir mi mid /
dus ma yin pa'i zas ma gnang ngo / /
ston pa thugs rje can sogs /
gnang nas 'bras bu lnga dus dang dus ma yin par /
na ba dang min pa gnyis kas bza' bar bya'o / /
'bras bu lnga ngom shes nas /
a ru ra sogs / /
grong khyer thigs pa can gyi khyim pa rnams /
go'u ta ma dang /
de'i nyan thos rnams 'dod zhen che'o / /
kha cig na re /
go'u ta ma dang de'i nyan thos rnams 'dod zhen chung la /
mu stegs can de lta min no / /
de'i tshe bram ze smra 'dod kyi seng ge zhes bya bas /
go'u ta ma 'dod zhen che chung ngas yid ches par bya'o zer nas /
des ston pa'i spyan sngar song ste /
shes ldan go'u tam dge 'dun dang bcas pa la bdag gis bca' ba bu ram zhig dang dbu la na gnang bar mdzad du gsol /
gnang ba /
ston pa'i spyan snga nas song ngo / /
de nas ston pas /
dge slong dag smra 'dod kyi seng ge klan ka tshol bas /
sangs rgyas la sogs pa dge 'dun rnams bu ram la spyan drangs kyis /
@# / /
khyed cag gis ji tsam yog pa tsa ma long zhig /
smra 'dad kyi seng ges bu ram gyi snod lnga brgya khyer nas ston pa'i spyan sngar phyin pa dang /
go'u ta ma bur ma bsdogs lags na /
nyan thos kyi dge 'dun dang thabs cig tu bzhugs nas /
longs spyad du gsol /
ston pa dge 'dun gyi gud la gdan bshams pa la bzhugs so / /
des bu ram gyi snod gcig blangs nas brims pas thams cad la brims kyang zad par ma gyur pas /
de dad nas /
phyogs thams cad du /
ston pa dang /
de'i nyan thos 'dod zhen chung ngo zhes bsgrags so / /
de nas mu stegs can rnams mgron du bos pa dang /
de rnams kyis bu ram bag med par blangs nas /
kha cig gis zos /
kha cig gis snod bkang ste khyer nas song ngo / /
smra 'dod kyi seng ges /
blun bo khyed 'dod zhen che'o zhes smras nas /
ston pa la mngon par dad de /
tshur shog gis bsnyen par rdzogs so / /
de bas na dus dang dus ma yin par /
na ba dang min pas bu ram la longs spyad par bya'o / /
smra 'dod kyi seng ge ro myags pa'i dri mi zhim pas /
sems rtse gcig pa mthob pa ston pas dgongs nas /
kun dga' bo song la /
de'i gtsug lag khang dri dang /
phreng ba dang /
phye mas gtor la /
gnas mal la'ang bdug cing /
dri zhim pos brgyan pa'i me tog gi gdugs bres shig /
de bzhin du byas pa dang /
smra 'dod kyi seng ge bsod snyoms la brgyus te gtsug lag khang du 'ongs pa na /
lha'i 'byor pa mthong nas dga' ba'i yid kyis skyil krung bcas te lus drangs por bsrang nas dran pa mngon du phyogs par 'dug pa dang /
dri zhim po mnam nas ting nge 'dzin skyes te dgra bcom thob nas sdug pas rnam par grol ba'i mchog tu lung bstan to / /
gzhan rnams mi sdug pas grol na /
'di sdug pas grol ba la gzigs /
'di tshe rabs lnga brgyar sum cu rtsa gsum du skyes te /
da lta srid pa tha ma mir skyes pa na /
lus rul ba'i dris sems rtse gcig pa ma thob la /
dri zhim pos sems mnyam pa thob nas sdug pas rnam par grol lo / /
ston pas ri brags kyi grong zhig tu byon pa dang /
khyim bdag cig dad nas chos nyan pas bden pa mthong ste /
des| dge 'dun rnams ngal bas gzir nas /
log pa'i lha khang la sogs par nyal ba mthong ste /
ci'i phyir gzims nas bzhugs /
lam gyis dub pas so / /
phyi dro bu ram gsol bar gnang gis gsol cig /
legs so / /
khyi ma bdag be ra tra si bu ram bza' ba la brten nas dgra bcom thob po / /
bdag cag lam gyis ngal ba yin na /
'jig rten ma dad pa rnams grong na khod bzhin du za'o zer nas 'phyar 'ong gis /
gud du 'dong ngo / /
'o na zhu'o / /
zhus pas /
bu ram ni thams cad du bza'o / /
zos pas skom nas /
gsol bas /
@# / /
bu ram ni chu gyis la 'thung zhig /
nye bar 'khor gyis /
bu ram zhag bdun par byin gyis brlabs nas 'tshal du rung ngam /
mi rung ngo / /
ji tsam gyi bar du bzhag nas btung bar bgyi| ji tsam nas dang bar gyur cing skyur por ma gyur /
rang bzhin ma nyams pa'i bar du'o / /
ston pa mnyan yod na'o / /
grong khyer bzang byed na mi bsod nams che ba drug yod de /
khyim bdag lug ces bya pa ngang mdzod stong pa rnams la bltas na /
mthong ma thag nor gyis gang bar 'gyur ba dang /
de'i chung ma ni gcig gi don du bza' ba btsos pa na /
brgya stong gi bza' ba 'byung ba dang /
de'i bu'i rked pa la lnga brgya ba'i snod btags te 'dug la /
des brgya stong du btang yang de bzhin du gang zhing /
mi zad pa dang /
de'i mna' ma ni gcig gi don du dri sbyar na brgya stong khyed pa dang /
de'i bran pho ni zhing la rol gcig rmos na rol bdun 'byung ba dang /
de'i bran mo ni /
'bras gtun gang tsam bgrus pa na bdun tsam du skye'o / /
ston pas khyim bdag lug 'dul ba'i dus mkhyen nas /
kun dga' bo song la /
dge slong rnams la /
de bzhin gshegs pa grong khyer bzang byed du gshegs kyis /
spro ba de ni chos gos long zhig ces bsgo zhig /
kun dga' bos dge slong rnams la bsgo nas /
ston pa 'khor bcas grong khyer bzang byed du gshegs so / /
mnyan yod du cho 'phrul chen po bstan pa'i tshe mu stegs can rnams mtha' khob tu dong ba las /
kha cig bzang byed du song nas gnas pa rnams kyis go'u ta ma 'ong bar thos te rod rod por gyur nas /
bdag cag sdon ni yul dbus nas sbyugs so / /
da 'dir byung na 'di nas kyang sbyug par 'gyur gyis /
thabs shig bya'o snyam ste khyim rnams su song nas /
chos thob par gyur cig /
de ci lags /
khyed kyi 'byor ba mthong gi /
rgud pa ma mthong ba la 'gro'o / /
bdag cag la rgud pa ci 'byung /
dge sbyong go'u ta ma sbu gri'i ser ba 'bebs shing /
du ma zhig bu dang khyim thab med par byed cing 'ong ngo / /
de lta na spang par bgyi 'am| bzhugs shig /
ci ste 'dug /
khyed mi nyan no / /
gsungs shig /
nyan no / /
'o na grong khyer bzang byed kyi nye 'khor gyi skye bo thams cad grong khyer bzang byed kyi nang du chud cig /
rtswa sngon po thams cad rdos /
'dug gnas thams cad shig /
me tog dang 'bras bu'i shing rnams chod /
chu rnams la dug lhugs shig /
de dag gis de bzhin du byas pa dang /
brgya byin gyis bsams pa /
ston pa la bkur sti ma yin pa byed pa yal bar 'dor ba ni bdag gi cha ma yin te /
ston pas bskal bgrangs med gsum du dka' ba du mas phar phyin drug rdzogs nas bla na med pa'i ye shes brnyes pas /
bdag gis ston pa 'khor bcas bde ba la @# / /
reg par gnas pa'i phyir du 'bad do snyam ste /
rlung gtong ba'i lhas chu dug can rnams skoms shig /
char 'bebs pa'i lhas yan lag brgyad ldan gyi chus khong zhig /
rgyal chen ris bzhi'i lha rnams kyis grong khyer bzang byed kyi nye 'khor du gnas thob cig /
de rnams kyis de ltar byas pa na ljongs rnams 'byor zhing rgyas par gyur to / /
mu stegs can rnams kyis skye bo rnams bsags nas rtog chen btang ste /
ljongs rnams ci 'dra ltos shig /
bltas pas lhag par yang 'byor ba mthong nas slar 'ongs te smras pa /
ljongs rnams 'di ltar rgyas pa ni sdon lan gcig kyang ma mthong ngo / /
mu stegs can rnams na re| des sems med pa'i dngos po'ang sgyur bar byed na /
khyed cag mi sgyur ba ga la srid /
khyed kyi lta ba'i tha ma byas nas 'gro'o / /
de rnams na re /
bzhugs shig /
khyed la dge sbyong go'u ta mas ci byar yod /
de'ang rab byung yin /
khyed kyang rab byung slong zhing 'tsho ba yin na /
des khyed slong ba 'gog snyam mam /
mu stegs rnams na re /
khyed sus kyang dge sbyong go'u ta ma la lta bar mi 'gro zhing /
su 'gro ba la kar+sha pa na drug cus chad pa gcod par khrims 'cha' na 'dug go /
de rnams kyis de'i khrims bcas so / /
de nas ston pa ljongs rgyu zhing gshegs te /
rim gyis grong khyer bzang byed kyi lho phyogs kyi gnas na bzhugs so / /
de'i tshe ser skya nas bzang byed du bag mar btang ba'i bu mo zhig ra ba'i kha na 'dug pas /
ston pa mun bung na bzhugs pa mthong ste /
'di la them skas shig yod na mar me thogs nas dbul snyam pa dang /
ston pas de'i bsam pa thugs su zud de them skas shig sprul lo / /
de rab tu dga' bas mar me thogs te them skas la babs nas ston pa'i spyan sngar mar me phul /
chos nyan pas bden pa mthong ngo / /
de nas ston pas bu mo de la /
khyod khyim bdag lug gi gan du song la /
de lang na re /
nad med par gyur cig ces smros la /
khyod kyi ched kho nar nga 'dir 'ongs na /
khyod sgo bcad nas 'dug pa /
glo bur pa la ji ltar khyod byed pa de ltar rigs sam /
tshogs kyis khrims bcas so zer na /
khyod kyi bu'i rked pa la lnga brgya ba'i snod btags te 'dug pa de brgya stong bton yang mi zad pa yod na /
kar+sha pa na drug cu byin nas 'ong mi nus sam zhes smros shig /
bu mo des chas pa dang /
ston pas /
sus kyang mi tshor bar byin gyis brlabs nas lug gi gan du song ste de ltar smras pas /
des bsam pa /
'di sus kyang mi shes na /
ston pa ni thams cad mkhyen pa yin pas 'gro'o snyam nas /
kar+sha pan drug cu sgor bzhag ste bu mos bstan pa'i them skas la babs nas /
ston pa'i spyan sngar song ste chos nyan pas bden pa mthong nas /
bzang byed kyi skye po'i tshogs thams cad kyis kyang chos 'di lta bu 'thob lags sam /
khyod la brten nas phal cher gyis @# / /
thob par 'gyur ro / /
de ston pa'i sbyan snga nas song ste khyim du phyin nas kar+sha pa na'i phung po gcer te /
su ston pa mthong bar 'dod pa de la chad pa ngas gzhal lo zhes smras pa dang /
skye bo rnams na re /
khyim bdag dge sbyong go'u ta ma mthong na dge bar 'gyur ram /
dge bar 'gyur ro / /
'o na tshogs kyi khrims tshogs kyis gzhig pa la 'gal ba ci yod ces khrims bshig nas phyir 'byung bar brtsams pa dang /
phun tshun bsngos nas 'byung ma nus pa na /
gnod sbyin lag na rdo rjes rdo rje 'phangs pas rab dral nas srog chags brgya stong du ma kha cig ya mtshan skyes /
kha cig sngon gyi dge ba'i rtsa bas bskul nas byung ngo|| de nas skye bo'i tshogs chen po 'dus pas /
ston pa'i nye 'khor dpag tshad gcig 'khor bar 'dug go /
ston pas de rnams la chos bstan pas /
'bras bu bzhi nas skyabs 'gro dang bslab pa'i gzhi 'dzin pa'i bar la bkod do / /
yun ring du chos bstan pas /
gdugs tshod yol nas /
khyim bdag lug gis /
zhal zas kyi mdzad pa mdzad du gsol /
zas kyi dus yol kyis /
dus ma yin pa'i zas sta gon gyis shig /
dus ma yin par rung ba ci lags /
mar dang /
bu ram dang /
hwags dang /
sha khar dang /
btung ba dag go /
de nas des dus ma yin pa'i bca' ba dang btung bas tshim par byas so / /
ston pas lug 'khor bcas dang /
skye bo'i tshogs skal ba ji lta ba bzhin du btul nas gshegs pa na /
lam brgyags kar+sha pa Na bzhes shig blang bar bya'o / /
sus blang ma shes nas /
rung ba byed pas so / /
rung ba byed ba med nas /
dge tshul gyis so / /
nye bar 'kher gyis zhus pa /
dge tshul gyi bslab ba'i gzhi bcu par gser dngul len pa gsungs la /
dge tshul gyis blang bar bya'o zhes gsungs pa ji lta bu lags /
ngas 'chang ba la dgongs kyi /
mi blang ba ni ma yin te /
dge tshul gyis blangs nas bdag gir mi bya'o / /
lug gis /
bu ram dag bzhes shig /
blang bar bya'o / /
sus blang ma shes nas /
khyim pa 'am dge tshul lam med na dge slong gis zhag bdun par byin gyis brlabs nas rang gis bkur bar bya'o|| ji ltar byin gyis brlab ma shes nas /
lag pa gnyis bkrus /
byin len byas te /
lag pa g.yon pa'i steng du bzhag /
g.yas pas bkab nas dge slong gi mdun du /
tshe dang ldan pa dgongs su gsol /
bdag ming 'di zhes ba gyi ba'i sman 'di bdag dang tshangs pa mtshungs par spyod pa rnams kyi phyir zhag bdun par byin gyis brlabs po la na gsum brjod do / /
nye bar 'khor gyis /
bu ram zhag bdun par byin gyis brlabs pa sus 'tshal bar bgyi /
gang zag lngas te zhes pa de byin gyis brlabs pa sogs / /
khyim bdag lug la sogs pas las ci bgyis pas bsod nams chen por gyur cing /
ston pa'i spyan sngar bden pa mthong lags /
sngon @# / /
wA ra NA sir rgyal po tshangs phyin rgyal srid byed pa'i tshe ltas mkhan rnams kyis lo bcu gnyis su char mi 'bab pas thur mas 'tsho ba'i mu ge 'byung ngo zhes lung bstan to / /
rgyal pos dril bsgrags nas /
lo bcu gnyis kyi bza' ba yod pa rnams 'khod cig /
med pa rnams gang dga' bar song la /
lo legs par gyur nas slar shog cig /
de'i tshe khyim bdag phyug po zhig gis mdzod pa la /
kho bo 'khor dang bcas pa'i lo bcu gnyis kyi 'tsho ba yod dam /
mchis so / /
de der gnas pas mu ge brgyud mar byung bas bad mdzod rnams zad de 'khor gzhan rnams shi nas /
bdag nyid dang drug lus so / /
khyim bdag des mdzod phyags pas 'bras bre'u chung gang byung nas /
de btsos pa dang /
rang sangs rgyas shig de'i khyim du byung ba mthong nas /
'di bdag gis zos kyang gdon mi za bar srog dang 'bral gyis /
bdag gi skal ba rab tu byung ba 'di la sbyin no snyam nas /
chung ma la /
kho bo'i skal ba 'di la dbul lo / /
des bsams pa /
khyim thab mi za na /
bdag gis ci ste bza' snyam nas /
bdag gi skal ba'ang 'di la dbul lo / /
de bzhin du bu dang /
mna' ma dang /
bran pho dang /
bran mos kyang d+ph+yad nas rang rang gi skal ba btang ste /
de thams cad 'dus nas rang sangs rgyas la bsod snyoms phul lo / /
rang sangs rgyas kyis rdzu 'phrul bstan pas dad nas /
khyim bdag gis /
dge ba 'dis bdag gis bad mdzod stong pa rnams mthong ma thag gang bar gyur cig /
'di lta bu'i chos thob nas 'di bas khyad par du 'phags pa'i ston pa mnyes par bgyid par gyur cig /
chung mas /
bdag gis gcig gi don du btsos pa de /
brgya stong gis zos kyang bdag gis sbyor ba ma btang gi bar du mi zad par gyur cig /
bus /
bdag gi rked pa la lnga brgya ba'i snod btags te /
brgya stong btang yang gang zhing mi zad par gyur cig /
mna' mas /
bdag gis gcig gi phyir dri sbyar na des brgya stong byugs kyang sbyor ba ma btang gi bar du mi zad par gyur cig /
bran phos /
bdag gis zhing rol gcig rmos na rol bdun rmos par gyur cig /
bran mos /
bdag gis snod gang tsam sgrus pa de /
snod bdun tsam du 'phel bar gyur cig /
de rnams gyis smon lam btab nas| rang sangs rgyas de rdzu 'phrul gyis song ba rgyal po tshangs byin steng gi khang bzang gi gzhir 'dug pas mthong nas /
'di'i rdzu 'phrul gyis su'i bkren pa drungs phyung snyam mo / /
de nas khyim bdag des /
re ba chen pos mdzod rnams la bltas pa dang /
gang bar mthong ngo / /
chung ma la /
kho bo'i smon lam rdzogs kyis /
da khyed cag gi blta'o / /
de nas bran mos snod gang sgrus pas bdun tsam du 'phel lo / /
@# / /
chung mas gcig gi don du btsos pa /
thams cad kyis zos kyang de kho na bzhin du 'dug /
srog chags stong phrag du mas zos kyang de kho na bzhin du 'dug go /
de nas khyim bdag des /
khyed cag las su ci don du gnyer ba de shog cig ces sgra chen po phyung ba rgyal pos thos nas /
sgra 'di ci yin /
khyim bdag che ge mos bang mdzod rnams phye ba lags so / /
rgyal pos smras pa /
'jig rten thams cad shi zin pa'i tshe bang mdzod rnams phye'am /
khyim bdag de khug cig /
de bkug pa dang /
rgyal pos /
khyim bdag 'jig rten thams cad shi zin pa'i tshe khyod kyis bang mdzod rnams phye'am /
lha su'i mdzod phye /
'on kyang de ring kho nar sa bon btab pa'i 'bras bu de nyid du grub legs so / /
de ji lta bu /
skabs de rgyas par smras pas /
khyim bdag khyod kyis bdag nyid chen por la bsod snyoms phul lam /
phul lo / /
de lhag par dad nas /
skye ma yon tan las byung ba'i / /
skyon kun rnam par spangs pa'i zhing / /
de las bon btab pa yis / /
'bras bu deng nyid thob par gyur / /
de'i dus kyi khyim bdag sogs drug po de ni khyim bdag lug la sogs pa drug po 'di yin no / /
ston pa yul a du ma'i gnas na bzhugs te /
nyin par rdzing bu dal gyis 'bab kyi 'gram na gnas so / /
ston pas /
ngas rdzing bu dal gyis 'bab kyi 'gram du 'jig rten skyong ba bzhi la chos bshad na /
der drang srong ke na'i bu tshags chung du sa thul bar 'gyur ro snyam du 'jig rten pa'i thugs bskyed pa dang /
rgyal po chen po rnam thos kyi bus shes nas /
gnod sbyin gyi sde dpon chen po lnga rtsen la bsgob /
rdzing bu dal gyis 'bab tu ston pa'i gdan shoms la /
'dus pa chen po 'dus pa na sus kyang mdangs mi 'phrog par ke na'i bu'i srung ma zhig kyang skos shig /
des de'i srung ma bskos nas gdan bshams pa na /
skye bo'i tshogs kyi ca co'i sgra byung ba dang /
ke na'i bus srung ma la /
sgra 'di ci yin /
des smras pa /
gdan shom pa'i'o / /
ci| kho bo'i phyir ngam /
min gyi /
ston pa'i'o / /
khyod 'dir ci la sdod /
khyod bsrung ba'i phyir te /
'byung po mang po 'dubs so / /
'o na dge sbyong go'u ta ma sus srung /
de sus srung dgos /
de nyid lha dang bcas pa'i srung ma mdzad do / /
ke na'i bu cang mi smra'o / /
de nas 'khor dang bcas pa byon nas gdan bshams pa la bzhugs pa dang /
yul 'khor srung dri za brgya stong du mas bskor nas /
lha'i nor bus thu ba bkang ste 'ongs nas /
lha'i nor bu rnams kyis gtor te /
ston pa la phyag btsal nas ston pa 'khor bcas la mdun gyis bltas te /
shar phyogs su 'dug go /
'phags skyes po grul bum gyis bskor nas mu tig gis gtor te phyag btsal nas lhor 'dug go /
mig mi bzang klu'i 'khor gyis bskor nas /
lha'i me tog du mas gtor te phyag btsal nas nub @# / /
tu 'dug go /
rnam thos sras gnod sbyin gyi 'khor kyis bskor nas /
lha'i dbyig dang gser gyi thu ba bkang ste 'ongs nas phyag bcil te byang du 'dug go / /
de la yul 'khor srung dang /
'phags skyes po ni dbus pa'i rigs yin la /
mig mi bzang dang /
rnam thos sras ni mtha' 'khob pa'i rigs yin pas /
de dag la so so'i skad kyis chos bshad pas rgyal po chen po bzhi 'khor dang bcas pas bden pa mthong ngo / /
ston pas dgongs pa /
nga mya ngan las 'da' ba la khad kyis nye bas su la bstan pa gtad /
lha rnams ni bag med /
mi rnams ni tshe thung bas yun ring du gnas par mi 'gyur gyis /
lha dang mi rnams dang 'od srung la gtad par dgongs nas /
rgyal po chen po bzhi la bka' stsal pa /
nga mya ngan las 'das pa na /
yul 'khor srung gis shar nas bstan pa srungs shig /
'phags skyes pos lho nas| mig mi bzang gis nub nas /
rnam thos kyi bus byang nas srungs shig /
de dag gis /
de bzhin du bgyi'o zhes gsol nas /
ston pa'i zhabs la phyag btsal te song ba dang /
ston pas 'od srung chen po la bstan pa mtha' dag gi bya ba rnams gtad nas /
kun dga' bo la /
khyod kyis kyang bstan pa'i don gyi bya ba la brtson par gyis shig /
dge slong rnams kyis zhus pa /
rgyal po bzhis las ci bgyis pas rgyal po chen po bzhir gyur nas ston pa'i spyan sngar bden pa mthong lags /
sngon sangs rgyas 'od srung gi dus su /
rgya mtsho chen po la klu dbugs 'byin dang /
dbugs cher 'byin gnyis gnas shing /
shing shal ma brtsegs pan nam mkha' lding 'gro ba'i dbang phyug dang /
gtsug gi dbang phyug gnyis yod do / /
de gnyis kyis klu gnyis la gnod pa byed pa na de gnyis sa'i 'og tu 'gro'o / /
dus gcig na klu gnyis kyis sangs rgyas 'od srung gi spyan sngar skyabs su song nas bslab pa'i gzhi rnams blangs pa dang /
de gnyis la mkha' lding gis gnod pa brtsams pa na /
ri rab la rlung dang chu'i shugs bzhin du brdugs nas slar log pa dang /
de gnyis la smras pa /
sngon nged kyis gnod pa byas pa na khyed sa'i 'og tu 'gro la /
da ri rab la rlung gi shugs bzhin du brdugs nas phyir ldog pa 'di ci yin /
nged kyis sangs rgyas kyi spyan sngar bslab pa'i gzhi nod pas so / /
'o na nged gnyis kyang nod do zer nas sangs rgyas kyi spyan sngar song ba dang /
sangs rgyas kyi spyan snga nas 'jig rten skyong ba bzhi chos thos nas song ba de gnyis kyis mthong nas /
klu gnyis la dris pa /
'gro ba pha gi dag su yin /
rgyas par smras pa dang /
bdag cag gis kyang de ltar smon lam gdab bo zhes sangs rgyas kyi spyan sngar bslab pa'i gzhi nod nas /
'di dag gis sangs rgyas 'od srung gi spyan sngar chos thos nas bden pa mthong ba bzhin du /
bdag cag dge ba @# / /
'dis 'jig rten skyong ba bzhir gyur te /
sangs rgyas shAkya thub pa'i drung du chos thos nas bden pa mthong bar gyur cig ces smon lam btab bo / /
de'i dus kyi klu dbugs 'byin ni yul 'khor srung /
dbugs cher 'byin ni 'phags skyes po / /
'gro ba'i dbang phyug ni mig mi bzang /
gtsug gi dbang phyug ni rnam thos kyi bu'o / /
ke na'i bus chos de thos nas mngon par dang de chos nyan pas /
phyir mi 'ong gi 'bras bu thob bo / /
de dad nas tso tsa la sogs pa'i btung ba brgyad khyer te /
'di dag ni sngon gyi drang srong rnams kyis bstod cing bsngags pa lags kyis bzhes su gsol /
ston pas bzhes nas /
dge slong dag btung ba brgyad po 'di dag dus su byin len byas /
dus su mnyes /
dus su btsags /
dus su byin gyis brlabs nas /
dus dang dus min par longs spyad par bya /
nam gyi thun dang po 'das nas ni spyad par mi bya'o / /
brgyad po 'di dus su byin len byas /
dus min par mnyis bcegs byin gyis brlabs pa longs spyad par mi bya /
dus su byin len byas mnyes la /
dus min par btsags byin gyis brlabs pa longs mi spyad /
dus min par byin len byas mnyes btsags pa zas kyi 'og tu'ang longs mi spyad /
nam gyi cha stod 'das nas longs mi spyad do zhes pa /
thun tshod du rung ba sogs /
de nas ke na'i bus /
sang bdag gi gdugs tshod gsol bar gnang ba zhus nas nam ma langs par langs te /
nang mi rnams la /
bzhin bzang dag longs shig /
shing shogs /
mi bus /
zhal zas sta gon gyis /
bkangs byi dor gyis shig /
de'i tshe ke na'i bu'i sring mo'i bu ri bo zhes bya ba de nyid du gnas pas thos nas /
ke na'i bul /
ci tshangs pa mtshungs par spyod pa 'bod dam /
rgyal po gzugs can snying po'am /
skye bo'i tshogs rnams 'bod /
min gyi /
sangs rgyas dge 'dun dang bcas pa gdugs tshod la spyan drangs so / /
des sangs rgyas zhes pa'i sgra sngon ma thos pa thos pas bs+pu thams cad zing zhes byed nas gus pa dang bcas pas /
sangs rgyas de su zhig yin /
shAkya'i rigs las rab tu byung nas sangs rgyas pa de'o / /
dge 'dun de su zhig yin /
sangs rgyas de'i rjes su rab tu byung bdag go /
ri bos sngar langs te 'khor lnga brgya dang bcas bston pa'i spyan sngar song nas rab tu byung zhing bsnyen par rdzogs so / /
de nas sangs rgyas dge 'dun dang bcas pa gdugs tshod gsol ba na /
ri bo rab tu byung ba mthong nas /
khyod rab tu byung ngam /
byung ngo / /
legs so / /
kho bo'ang sangs rgyas dge 'dun dang bcas pa gdugs tshod gsol zin nas rab tu 'byung ngo / /
ston pas gsol zin nas yon bsdo ba mdzad de gshegs so / /
ke na'i bus lhag ma rnams btang nas 'khor lnga brgya dang bcas bston pa'i sbyan sngar song ste bsnyen par rdzogs so / /
de nas ston pas dge slong stong po de dag dang 'bab chu rab tu bzang po'i 'gram du a mra'i tshal gdugs lta bur dbyar gnas par zhal gyis bzhes te /
ka pi tal dge slong lnga brgya /
mau dgal gyi bul nyis brgya lnga bcu /
shA ri'i bul @# / /
nyis brgya lnga bcu gtad do / /
ka bi tas gdams ngag phog pa rnams kyis dgra bcom pa thob /
mau dgal gyis gdams pa rnams kyis phyir mi 'ong /
shA ri'i bus gdams pa rnams kyis rgyun zhugs thob po / /
dge slong rnams kyis zhus pa /
shA ri'i bu shes rab che ba dang /
mau dgal gyi bu rdzu 'phrul che ba'i mchog lags na /
ka pi tas gdams pa rnams kyis dgra bcom dang /
mau dgal gyi bus gdams pa rnams kyis phyir mi 'ong dang /
shA ri'i bus gdams pa rnams kyis rgyun zhugs thob lags /
sngon dgon pa zhig na drang srong gnyis la 'khor lnga brgya lnga brgya yod do / /
de gnyis kyi gcig shi nas de'i 'khor rnams sdug bsngal dang yid mi bde bas phan tshun 'phyan 'phyan te drang srong cig shos de'i gan du song ba dang /
des de rnams mig mchi mas gang ba mthong nas /
khyed kyi mkhan po gar song /
gum mo / /
des de rnams bsdus so / /
drang srong gzhan de'ang nad kyis thebs nas /
des slob ma'i mchog gsum yod pa las /
gcig la lnga brgya /
gnyis pa dang /
gsum pa la nyis brgya lnga bcu re gtang ngo / /
dang pos gzugs med pa'i khams /
gnyis pas gzugs kyi khams /
gsum pas mngon shes lnga la bkod do / /
de'i dus kyi khye'u lnga brgya gzugs med pa'i khams la bkod pa de ni ka pi ta yin yin no / /
nyis brgya lnga bcu gzugs kyi khams la bkod pa de ni mau dgal gyi bu yin no / /
nyis brgya lnga bcu mngon shes lnga la bkod pa de ni shA ri'i bu yin no / /
'on kyang ka pi tas gdams pa rnams dbang rnon dang /
mau dgal gyi bus gdams pa rnams dbang 'bring dang /
shA ri'i bus gdams pa rnams dbang rtul yin pas /
shA ri'i bus ma gdams na dro ba'ang thob par mi 'gyur ro / /
dus su rung ba'i btung ba dang /
dus ma lags par rung ba'i btung ba zhes gsungs na /
gang lags /
ma btsags pa ni dus su rung ba /
btsags nas chu dang bsres pa ni dus ma yin par rung ba'o / /
dge slong zhig rlung nad kyis thebs nas sman pa la dris pas /
tshil sten cig /
kho bo 'dre yin nam /
khyod kyi sman 'di lags kyis gzhan gyis mi sos so / /
de zhus bas gnang /
tshil ma shes nas dris bas /
khyed kyi ston pa thams cad mkhyen pa yin pas zhus shig /
zhus pas /
tshil ni lnga ste /
nya'i dad sogs /
tshil 'di lnga dus su btsos /
dus su btsags /
dus su byin len byas /
dus su byin gyis brlabs nas til mar bzhin du zhag bdun par byin gyis brlabs la spyad /
des tshil bsten pas sos nas lhag ma bor ro / /
gzhan zhig nad des thebs nas sman pa bstan pas /
tshil sten cig /
des de'i gan du song nas /
tshil bsten pa'i lhag ma yod dam /
yod de bor ro zhes pa'i skabs de gsol bas /
bor bar mi bya ste /
sos pa nyid na nas /
sman khang du'o / /
@# / /
dge slong zhig g.yan pa'i nad kyis thebs nas /
sman pa la /
sman ston cig /
sman khu sten cig /
kho bo 'dod pa la spyod dam sogs 'dra /
bsten nas lhag ma por bas /
dge slong gzhan sogs 'dra /
dge slong zhig mig na nas sman pa la /
sman ston cig /
sman khu sten cig /
kho bo 'dod pa la spyod dam sogs 'dra /
bsten nas lhag ma bor ba sogs 'dra ste /
sman khu sogs dang| 'tsho ba'i bar du bcang ngo nas /
'dzam bu dag go'i bar ro / /
dge slong g.yan pa'i nad can gyis sman khu la lde gur byas nas lus la byugs bas /
rma 'ched de /
gsol bas /
phye ma bya'o / /
dge slong gis rlon pa la btab pas ril bur gyur nas /
bskam par bya'o / /
nyi ma la bskams pas nus pa nyams /
grib ma la bskams pas rul nas /
nyi ma'i grib ma la bskam par bya'o / /
dge slong gis de byugs nas bkrus pas /
bya ba mi byed pa dang /
lag pas ji tsam chog gi bar du dril nas khrus bya'o / /
bkrus nas slar yang bska bas bkus pas /
bska ba'i bya ba byed do zhes pa /
ji tsam nas /
bsten no / /
ston pa mnyan yod na'o| |khyim bdag cig gis sangs rgyas dge 'dun dang bcas pa sro gang la sbyan drangs pa dang /
tshe dang ldan pas ri zhes bya ba gzhon nu lang tsho la bab cing rab tu byung nas ring po ma lon pa zhig gi bsam pa la /
ston pas /
nyung du byin pa dang /
mang du byin pa dang /
ngan pa dang /
bzang po byin pa dang /
yid dga' bas las byas pa dang /
rjes su yi rang ba thams cad bsod nams kyi skal ba can du 'gyur ro zhes gsungs pas /
bdag gis kyang las bya'o snyam nas shing gshag par brtsams pa dang /
shing rul bzhig gi ser gnas dug sbrul byung ste rkang pa g.yas pa'i mthe bong la zin pa dang /
dug gi shugs kyis sal 'gyel nas w+bu bar skyug cing bzhin gyur te sdug bsngal 'khyim pas mthong nas /
'di rab tu ma byung na nye du sa dpyad byed pa zhig ces zer ba de gsol pas /
sman pa la dris la byos shig /
dris pas /
sbyar ba'i zas gsol cig /
de gsol bas /
sman pas bstan na byin cig /
sbyar bam shes bar sman pa la dris pas /
khyed kyi ston pa thams cad mkhyen pa yin pas zhus shig /
zhus pas /
zas sbyar ba ni lcib dang /
gcin dang /
thal ba dang /
sa'o / /
lci ba ni byung nas ring po ma lon pa'i be'u nams kyi'o / /
gcin yang de dag kho na'i 'o / /
thal ba ni /
shing kan tsa na'i dang sogs / /
des kyang rim sos nas /
gsol bas /
kun dga' bo khyod kyis nga las rma bya chen mo'i rig sngags bzung nas| sa ril bsrung ba dang /
bskyab pa dang /
dug gzhil ba dang /
chad ba spang ba dang /
dug gsad par nus sam /
bka' stsal du gsol /
mnyan te bgyi'o / /
ston pas rig sngags 'di bka' stsal to / /
sangs rgya @# / /
la phyag 'tshal lo / /
chos la phyag 'tshal lo / /
dge 'dun la phyag 'tshal lo / /
'di lta ste /
a ma le /
bi ma le /
nir ma le /
mAM ga lya /
hi ra N+ye /
hi ra N+ye /
gar+b+he /
b+ha dre /
su b+ha dre /
sa man+ta b+ha dre /
shrI b+ha dre /
sarba ar+tha sA d+ha ni /
pa ra mAr tha sA d+ha ni /
sarba a nar+tha pra sha ma ni /
sarba mi ga la sA d+ha ni /
ma na si /
mA na si /
ma hA mA na si /
a tsa te /
ad b+hu te /
ad dyan b+hu te /
mu gate /
mo tsai ni /
mok+Sha ni /
a ra dze /
bi ra dze /
a ma re /
a mr-i te /
a ma ra Ni /
pra h+me /
prah+ma swa re /
so'u ra ni /
so'u ra na ma no ra the /
mug te /
dziwAn te /
sa ri gnod pa dang /
'jigs pa dang /
nad thams cad las srungs shig swA hA /
kun dga' bos rma bya chen mo'i rig sngags blangs nas /
sa ri la bde legs su 'gyur ba byas pas dug med bar sngon bzhin du gyur to / /
dge slong rnams kyis zhus pa /
ston pas rma bya chen mo'i rig sngags phan pa dang /
gces spras bgyis ba ngo mtshar che'o / /
sngon ri'i rgyal po gangs ri'i lho ngos la rma bya'i rgyal po gser du snang ba zhes bya ba gnas te /
nangs par rig sngags 'dis bde legs su 'gyur ba byas te nyin mo bde bar gnas /
nub kar bde legs su byas te mtshan mo bde bar gnas so / /
de dus gzhan zhig na bag med bas /
rma bya mo mang po dang lhan cig ri'i ngos su rgyu ba las /
ri'i seng ga zhig tu zhugs pa dang /
dgra rnams kyis snyis bzung ba dang /
rig sngags 'di bzlas bas snyi chad nas thar to / /
de'i dus kyi rma bya de ni nga yin no / /
de'i tshe'ang ngas rig sngags 'dis phan pa dang gces spras byas so / /
ston pa'i rig sngags kyis sa ri la bde legs mdzad pa la gzigs /
sngon wAr NA sin rgyal rigs kyi khye'u zhig sprul gyis zin nas shi ba dang /
sngags mkhan zhig gis rig sngags kyis de sos par byas so / /
de'i dus kyi sngags mkhan de ni nga yin no / /
khye'u ni sa ri'o / /
dge slong se ta ka bro 'tshal ba las| sha rjen byin cig ces gsungs nas /
su las blang bar bgyi /
shan pa dang /
ri bya gsod pa /
phag gsod pa /
khyim bya gsod pa /
ri dwags gsod pa dang lnga ste /
lnga las blang zhes pa /
thams cad sogs / /
mnyan yod du dge slong zhig na nas sman pa la /
sman ston cig /
phyi dro phye zo zhig /
sos bar 'gyur ro / /
ma gnang ngo / /
khyed kyi ston pa sogs zer nas /
gsol bas /
gal te dus ma yin sogs / /
ba lang gi lci ba'i nas phye byas te zos pa dang ma pha na par sman pa la bstan pas /
de ro yal bas mi phan gyis /
gzhan la phye gyis la byin cig /
gsol bas /
gzhan gyis m+zos pa'i nas la phye byas nas /
gal te skyo ma sogs / /
de byin yang ma sos nas sman pa la bstan pas /
lde gu gyis la phyin cig /
gsol bas /
sman pas bsgon /
lde gu dang z+na du byas pa'ang rung ste /
thams cad byin cig /
dge slong zhig na nas sman pa la bstan pas /
phyi do khu sha zo zhig /
@# / /
gsol bas /
gal te sha'i sogs / /
de ma sos nas dris pas /
de ro yal bas mi phan gyis /
sha sar ba las byas pa byin cig /
gsol bas /
sha sar las khu shar byas la gal te khu ba sogs /
des kyang ma sos te dris pas /
snag tshog gyis la byin cig /
gsol bas /
sman pas bsgo na snag tshog dang /
btubs pa dang /
skam po dag kyang byin cig /
shA ri'i bu rlung nad kyis thebs nas /
mo'u dgal gyi bu'i bsam pa la /
rang gi blos rim gro mang du byas kyis sman pa la 'dri'o snyam nas /
sman pa la shA ri'i bu bsnyung gis sman ston cig /
skyur khu'i nang du lan tshwa stsol la gsol cig /
skyur khu rnyed kyang lan tshwa ma rnyed nas btsal bas /
pi lin da'i bu la lan tshwa r+wa gang 'tsho ba'i bar du byin gyis brlabs pa zhig yod pas /
gnang nad dbul lo / /
shA ri'i bus thos nas /
mo'u dgal gyi bu la /
kho bo ni 'tsho ba'i bar du bcang ba dus su rung ba dang lhan cig longs spyad par mi dbang snyam mo / /
gsol bas /
mi dbang ste /
sman bzhi po dus su rung ba dang bsres la byin gyis ma brlabs na dus su rung ba dang 'dres pas /
dus su spyad bar bya yi /
dus las 'das par spyad par mi bya'o zhes sogs gsungs pa ni /
gzhan dang bcas zhes pa nas /
'jug bar bya'o'i bar ro / /
nam gru gar yang som nyi za nas /
de'i ming nam gru som nyi can zhes grags so / /
des bsod snyoms la bur ma byed pa'i yul du phyin pas /
phu ram dang 'bras phye bsre ba mthong nas /
de ltar ma spru zhig /
'phags pas lci ba gzhan mkhyen nam /
mi shes mod kyi /
kho bo cag dus min par longs spyad dgos so / /
khyed dus sam dus ma yin par gsol yang rung mi gsol yang rung gi /
lci ba'i thabs 'di lags kyi /
gzhan gyis mi rung ngo / /
phyis dge 'dun la bu ram 'dren pa byung ba dang /
de'i slob ma rnams kyis /
mkhan po bca' ba bu ram rnyed kyis longs spyad du gsol /
de zas dang 'dres so / /
de dag gis ma spyad pa dang /
dge 'dun phal mo ches ma spyad pa'i skabs de gsol bas /
zas kyis zas kyi bya ba mi byed pa mi rnyed pas /
'byung khungs yongs su dag pa longs spyad par bya'o / /
nam gru srang zhig tu phyin pa dang /
spos 'tshong gi khye'u zhig gis /
phye la reg nas bu ram la 'jus pas /
ma reg cig /
kho bo cag dus min par khongs spyad dgos so / /
des phyis bu ra ma rnyed nas mi za /
ci ste mi za /
zas 'dres so zer nas ma zos pa dang /
dge 'dun phal mo che mi gsol nas /
de gsol bas /
zas kyis zas kyi bya ba mi byed pa mi rnyed kyis /
khyim pas yongs su dag pa longs spyad par bya'o zhes pa /
bu ram sogs / /
dge slong ljongs rgyur chas pa rnams kyis /
'bras dang phye'i zla la bu ram bcug pas lam gyis dub nas za 'dod pa dang /
ma zos pa de gsol pas /
des zas kyi bya ba byed mi nus /
'bras @# / /
kyis gos pa rnams sprugs nas bza' /
phyes gos pa rnams bkrus la bza'a'o / /
kha cig zhu nas bkru ma btub pa dang /
smyugs ma'i tshal bas bzhar nas chus bkru'o / /
de ltar yang bkrum nus pa de gsol bas /
chu'i nang du bkrus la tshags kyis btsags nas btung bar bya'o / /
'tsho ba'i bar du bcang ba ni /
'tsho ba'i bar du bcang bar byin brlabs la spyad do / /
byin gyis brlab pa ni /
zas ma zos pa'i mdun du lag pa gnyis bkrus nas byin len bya ste /
zhag bdun pa'ang de bzhin no zhes pa /
byin gyis brlabs sogs / /
dge slong zhig mig nad kyis thebs nas /
sman pa la /
sman ston cig /
mig sman sten cig sogs 'dra /
mig sman dris pas /
khyed kyi ston pa thams cad mkhyen pa yin gyis dris shig /
zhus pas /
mig sman ni lnga ste /
me tog dang /
khu ba dang /
phye ma dang /
ril bu dang /
btsag yug rnams so /
des mig sman bsten nas lhag ma gar bab bab tu bzhag pas chud zos te /
dge slong gzhan zhig la dgos nas btsal bas ma rnyed pa de gsol bas /
de'i snod rigs pa'o nas /
sdong bu'o / /
pi lin da'i bu gang tshun chad sogs /
sdon ci bcangs /
sman gyi mchan khug go /
ci ste mi 'chang /
ma gnang ngo / /
gsol bas /
nad pas sogs / /
de ra rtsa ba'i sman sogs bcug pas rul nas /
der mi shod nas| bskam mo / /
nyi ma la bskams pas /
bskams na sogs / /
grib ma la bskams pas rul nas /
nyi grib la'o / /
de dag gis rting nas song bas char ba dang rlung byung ste ma bsdus pas /
bsdu bar bya'o / /
sus sang sdu ma shes nas /
khyim pa 'am /
de med na dge tshul /
de med na rang gis brub po zhes pa /
ma rung nas /
med na 'bir / /
pi lin da'i bu rab tu byung phyin chad rtag tu na'o / /
dge slong rnams kyis /
'phags pa bde 'am| mi bde ste na'o / /
sman cung zad mdzod cig /
sngon ni sman phor bcangs so / /
da ci ste mi 'chang /
ma gnang ngo / /
gsol bas /
sman phor bcad bar bya'o / /
dge slong zhig na nas /
sman ston cig /
sman 'di mdzod cig /
de la sman sbyar ba'i rdo gu dgos nas khyim bdag cig la brnyas pa slar gtad pa dang /
'phags pa khyed kyi lags kyis bzhud cig /
ma gnang ngo / /
'o na zhog la bzhud cig /
gsol bas /
rdo gu bcad bar bya'o / /
de thos nas /
ri dwags 'dzin gyi ma sa gas lcags rdog lnga brgya phul /
ji ltar bya ma shes nas /
rgan rim du brims shig /
gzhon pa la mkhyed nas /
ma thob pa la kham pa'i rdo gu sbyin no / /
pi lin da'i bu gang tshun chad sogs 'dra'o / /
ci na /
brnang ngo / /
sman cung zad mdzod cig /
sngon ci bcangs phul ba'i btung phor bcangs so / /
da ci ste mi 'chang /
ma gnang ngo / /
gsol bas /
phul ba'i btung phor bcang bar bya'o /
@# / /
pi lin da'i bu sogs 'dra /
sngon ci gsol /
lan tshwa sogs 'dra /
nad bas lan tshwa sogs / /
gar bab bang tu bzhag pas chud zos te /
sbu kur gzhag par bya'o / /
smyug ma'i sbu gur bzhag pas zhu nas /
de'i snod ni sogs / /
r+wa so ma'i nang du bzhag pas dri mi zhim nas /
lci bas sogs / /
rgyam tshwa r+wa'i nang du bzhag nas kha ma bcad pas rdul gyis phog nas /
kha dag ba sogs / /
ji lta bus dgab ma shes nas /
de nyid las byas pa'o / /
pi lin da'i bu sogs 'dra /
dris bsogs pa'i 'jim pa bcang sogs /
nad pas dris sogs / /
bi lin da'i bu sogs te /
ci na /
rlung ngo / /
sngon lcags kyi tho lum bsregs te chab sros nas rdul bar bgyis so / /
gsol bas /
chu bsro sogs / /
bsregs pa dbyud ma nus nas /
bsregs pa sogs / /
lcags thag kyang med par bcug pas tsha nas /
mer mi gzhug gi /
tsha ba'i dus na sogs / /
lcags kyi thu lum rtswa u Sha Nu gas rung bar byed nas /
des rung bar mi bya yi /
sreg pa nyid de'i rung ba yin no / /
dge slong dag dang por yongs su spyad par bya ba'i chu sro zhing /
phyis rung ba'i chu sro bar byed nas /
dung ba sngar bsro / /
phyis yongs su spyad pa'i chu bsro'o / /
mnyan yod du dge slong zhig na nas /
sman pa la /
sman ston cig /
'phags pa| mas gtad ba mdzod cig /
ma gnang ngo / /
gsol pas /
sman pa'i lung gis 'doms kyi gso nga sogs / /
mnyan yod du khyim bdag cig la bu gzugs bzang po zhig byung nas /
rab tu byung ste ljongs rgyur song ba dang /
gdong la phol mig byung ste /
sman pa gtar kha byed du bcug bas mdog mi sdug par gyur nas /
mnyan yod du 'ongs pa dang /
dge slong gis 'jug tu mi ster ro / /
'phags pa bdag mi mkhyen nam mi shes so / /
che ge mo'i bu rab tu byung ba ming 'di zhes bya ba'o / /
khyod bzhin bzang zhing sdug pa yin na /
ci'i phyir 'di ltar gyur /
ji ltar gyur pa bshad pa de gsol bas /
gdong me long dang 'dra bas gtar kha mi bya'o / /
phyis dge slong zhig la khrag rgyas nas gtar dgos kyang mi byed nas /
gnang ngo / /
thabs gzhan yod bzhin du gdong la mtshon gyi las mi bya ste byas na nyes byas so / /
dge slong zhig gzhang 'brum gyis btab ste 'brum pa sen mos bcad pas shin tu sdug bsngal nas /
ston pas ma dgongs sam snyam pa dang /
der byon nas /
ci'i phyir /
de ltar sdug bsngal gyis gzir bas so / /
'dis gzir bas nyes mod kyi /
gzhang 'brum mtshon dang sen mol sogs pa gzhan gyis kyang ma gcod cig /
de ni sngags dang sman gyis so / /
ston pa rgyal po'i khab tu byon pa dang /
rgyal po gzugs can snying pos thos nas /
zla ba gsum du bsod snyoms dbul zhing /
'tsho byed kyang @# / /
dbul lo snyam ste /
zla ba gsum du yo byad thams cad phul nas 'tsho byed bstabs so / /
de rgyal po gsal rgyal gyis thos nas 'gran te /
ston pa mnyan yod du byon pa dang /
zla ba gsum yo byad thams cad bstabs nas rgyun shes phul lo / /
gsal rgyal gyis nyin re zhing phyag btsal nas nad pa la bltas pas /
dge slong zhig gzhang 'brum gyis thebs pa mthong ste /
rgyun shes kyi bul /
'di la spyad gyis shig /
bya'o zer nas /
de ma dad pa sa ma byas so / /
yang rgyal pos mthong ste /
ma byas sam /
ma byas so / /
byas na legs /
ma byas na dbang thang gcad do / /
de khros nas rgyal byed tshal gyi sgor bzo bcos byas te /
mtshon gyi las bya bar brtsams pa dang /
des ma bzod par /
ston pas ma dgongs pa lta snyam pa dang /
ston pa der byon pa rgyun shes kyi bus mthong nas khros te /
dge sbyong bran mo'i bu tshur shog /
nyan thos rkub phye ba la ltos /
ston pa de nyid nas log ste /
gtsug lag khang du stan bshams pa la bzhugs nas 'dzum pa mdzad do / /
'od zer bkye /
las gnyis byas nas zhabs mthil du thim mo / /
de'i rgyu zhus pas /
rgyun shes kyi bus /
ston ba mang pos bkur ba'i gdung rgyud nas bzung ste /
spyod pa skyon mi mnga' ba la /
bran mo'i bu zhes smras pas /
zhag bdun nas khrag tsha ba skyugs te shi nas /
dmyal bar skye bar 'gyur ro / /
des na zhe 'gras pa gsor mi gzhug go /
blon pos de thos nas rgyal po la gsol bas /
de ngas btang gis de song cig /
blon pos smras pa /
gum zin pa la dgum ci 'tshal /
ston pas lung bstan zin to / /
'o na yul du 'dug tu ma 'jug cig zer nas sbyugs te /
gnas bcas su phyin pa dang /
de'i lha rnams kyis /
khams gsum gyi mgon po la bran mo'i bu zhes smra ba khyod gnas su ga la rung zhes bskrad /
de bzhin du wA ra Na si dang /
yangs pa can dang /
tsam ba dang /
rgyal po'i khab dang /
shing drung dang /
'bab chu la sogs pa gang du'ang gnas ma rnyed nas /
'dzam bu gling na was kyang gnas rnyed na /
bdag gis ma rnyed do snyam pas kun nas dkris te khrag dron mo kha nas skyugs te shi nas dmyal bar skyes so / /
dge slong zhig na nas /
sman pa la /
sman ston cig /
mar 'thung zhig /
nyin mo 'thungs kyang mtshan mo rlung langs te /
mtshan mo'ang 'thung zhig /
yang gcig rlung na nas sman pa la bstan pas /
'bru mar 'thung zhig /
nyin mo 'thungs kyang mtshan mo na nas /
mtshan mo'ang 'thung zhig /
gsol bas gso ba'i phyir sogs / /
dge slong nad pas sman pa la /
sman ston cig /
mar ram /
'bru mar 'di tsam 'thung zhig /
de bshes nyung bas ma rnyed nas /
ma rnyed kyis thabs gzhan ston cig /
dge slong 'di zhes bya ba la 'bru mar sbyar ba yod kyis slongs shig /
bslangs pas zhag bdun @# / /
las 'das te spangs par gyur to zer ba gsol bas /
nad pa'i thabs rtogs la bzhag kyang bla yis zo zhig /
byin len byed pa med nas / /
gsol bas /
'di la sogs /
pi lin da sogs /
sngon ri lu'i du ba bsten to / /
gsol bas /
gso ba'i phyir sogs /
rdub pa ma legs nas /
kham phor bu ga phug nas kha sbyor la rdubs shig /
des kyang ma lags nas sbu gu can gyis shig /
smyug ma'i sbu gu byas pas nyes dmigs byung nas /
de ni sogs /
ha cang thung ba dang /
ring ba byed nas /
sor bcu gnyis pa bzang ngo /
rnon po dang /
rtsub par byed nas /
rno ba dang sogs /
de gar bab bab tu bzhag pas chud zos shing btsas khyer nas /
zhun mar sogs / /
snod sa la bzhag pas /
'di ni zung nga sogs / /
dgos pa'i tshe bkrus pas /
dri ma med par sogs / /
pi lin da'i bu la ci na /
cham pa bdo'o / /
sngon snar blugs pa'i las byas so / /
gnang ste /
snod dang /
lo ma'i phur ma dang /
chos gos kyi grwas blugs pas bo nas /
de ni snar sogs /
lag pa ma bkrus par blugs pas /
lag pa bkrus te byin len byas la blug go /
mnyan yod du dge slong bya ma skyes smyo nas 'khyam pa de khyim pas mthong nas /
'di rab tu ma byung na gnyen gyis gso pa zhig na zer ba de gsol bas /
sman pa la dris la sman sten cig /
dris pas /
sha rdze ni zo zhig /
de 'dre yin nam ci /
de'i sman 'di lags kyis /
gzhan gyis mi sos so / /
de gsol bas /
sman gyi phyir sogs / /
de zar ma 'dod nas gsol bas /
de za ma nus na sogs / /
byin ma thag tu ras phye bas lag pa la sha reg ste zhe log nas skyugs so / /
gsol bas /
shan med pa nyid na sogs / /
yul wA ra Na sa na khyim bdag snge chen zhes bya ba la chu nga ma sde chen ma zhes bya ba /
gnyis ka dad pa dang ldan pas /
ston pa ka shi ka nas wA ra Na sir byon pa thos te zla ba gsum du sbyan drangs nas bsod snyoms bstabs so / /
sde chen nang sa bzhin dge slong la lta bar byed pas /
dge slong nad tshabs chen po zhig yod pa de la sman pas /
sha khu 'thung zhig ces bstan pa de mthong nas /
sman pas ci bstan /
sha khu 'thung zhig zer /
des chung mal /
dge slong che ge mo la sman pas 'di ltar bstan gyis sha khu sbyor la skur cig /
des bu mo la rin bskur te tshong 'dus su btang bas de'i nyin rgyal po'i sras pa ltams nas /
sus kyang srog ma gcad cig /
bcad na chad pas gcad do zhes bsgrags te /
de'i nyin sha ma rnyed do / /
sde chen gyi chung ma /
dge slong sman med pas shin ma legs snyam ste /
gri khyer nas khyim du zhugs te /
rang gi brla'i sha las bcad de bu mo la /
'di la sha khu gyis la /
che ge mo la drongs shig /
des drangs pas sos te /
'dis rang gi shas kyang bsnyen bkur byed na /
le los 'dug pa mi rigs @# / /
snyam nas /
brtson pas dgra bcom thob bo / /
ston pas khyim der gshegs to /
sde chen ma mi snang nas /
ga re /
spyod lam rdo mi thog go /
ston pas de sos par byin gyis brlabs nas de sgor byung ba dang /
byang chub sems dpa'i spungs myong bar byed dam /
lus rnyed par bla yi sbyin gnas rnyed par dka' 'o zhes gsol to / /
mi'i sha zos na sbom po'o / /
de'i rgyu zhus pas /
sngon bram ze zhig bram ze lnga brgya tsam la gsang tshig 'don pa la khyim bdag sde chen dad nas /
yo byad thams cad kyis bstabs pa dang /
bram ze zhig na nas /
sman pa la bstan pas /
sha khu 'thung zhig ces bstan /
des khyim bdag la smras /
des chung ma la smras pas /
sngar bzhin sha ma rnyed par mo rang gi brla la bcad nas byin bas sos so / /
des kyang brtson pas mngon shes lnga thob po / /
de'i dus kyi chung ma ni sde chen ma yin la /
khye'u ni dge slong 'di yin no|| ston pa yangs pa can na bzhugs pa'i tshe /
yangs pa can na sde dpon seng ge zhes bya ba gnas te /
de'i nye 'khor ba rnams kyis /
de'i ched du sha khyer 'ongs pa des za'o / /
des bden pa mthong ba'i tshe mi za bar dge slong la ster bar byed la /
dge slong rnams kyis de dag zos pa dang /
mu stegs pa rnams| dmag dpon seng ge ni ched du byas pa'i sha mi za /
dge slong rnams ched du byas pa'i sha za'o zhes 'phya ba de gsol bas /
ngas gnas gsum gyis rung ba ma yin pa'i sha bza' bar mi bya'o zhes gsungs pa gsum gang zhe na /
bdag gi ched du byas par mngon sum du mthong ba dang /
yid ches pa las khyod kyi ched du byas par thos pa dang /
rang gi blo la bdag gi ched du byas pa yin nam snyam pa'i sha bza' bar mi bya'o zhes pa /
sha bsngos par sogs /
de gsum dang bral ba bza' 'o / /
ston pa mnyan yod na'o / /
drug sde rnams sngar langs nas khang thog tu 'dzegs te phyogs bzhir lta zhing /
du ba 'thul ba dang bya rgod lding bar gom pa bslang ste 'gro ba las /
re zhig na nye dags bya rgod lding ba mthong nas rings par song ba dang /
stag gis nags thibs bor stag gi god ma sbas pa mthong nas dga' ste khyer 'ongs pa dang /
stag gis dri snom zhing phyi bzhin 'brangs nas rgyal byed tshal gyi sgon sgra 'byin pa dang /
ston pas /
stag 'o ni ci ste skad 'byin /
'dis god ma sbas pa khyer ba'i slad du'o / /
kun dga' bo dge slong stag gi god ma za 'am /
'tshal lags so / /
seng ge ni ri dwags bzang po dag bsad nas /
sha bzang po dag zos shing khrag bzang po 'thungs nas bor te 'gro yi /
stag ni god ma sped pas /
stag gi god ma mi bza'o / /
gsal rgyal gyi glang po che tsho dgu shi'o / /
de'i tshe mu ge byung ste khyim pa rnams de'i sha za /
drug sdes bsod snyoms la phyin pa dang /
sha 'tshod pa zhig gi khyim du phyin te /
dbul rgyu cung zad ma mchis pas bzhud cig /
'tshod pa @# / /
de ci yin /
glang po che'i sha ste khyed gsol lam /
kho bo cag khyed la 'tsho ba dag las pas /
khyed za na kho bo cag la byin cig /
des byin nas lhung bzed bkang ste phyin pa dang /
dge slong zhig dang 'phrad de /
ci yin /
glang po che'i sha cung zad rnyed do / /
za 'am /
mu ge byung bas mi zan ltogs te 'chi 'am zer ba de gsol bas /
rgyal po'i glang po che tsho dgu shi la /
khyed kyis sha zos na /
khyed la dga' ba'i lha dang klus glang po che bsad do zhes sems par mi 'gyur ram /
de ltar na glang po che'i sha mi bza'o / /
rta'i sha la'ang de dang 'dra'o / /
ston pa tsam pa na grong gar rdza'i rdzing 'gram na bzhugs so / /
tsam pa'i klu dad pa can de tshes brgyad dang bcu bzhi la gnas nas byung /
bsnyen gnas blangs te /
gnas snang bar lus chen por byas nas 'dug cing /
gzhan la gnod pa cung zad kyang mi byed do / /
de'i tshe mu ge byung bas /
phyugs rdzi lug rdzi sogs kyis de'i shal du ma bur byas te za'o / /
drug sde bsod snyoms la song ba dang /
khyim du zhugs pas /
dbul rgyu cung zad kyang ma mchis so / /
bzhud cig /
'tshod pa de ci yin /
klu'i sha lags na gsol lam /
nged kyi 'tsho ba sogs 'dra /
de zos pas dge slong yang za'o zhes thos nas /
phal cher gyis bcad pa dang /
tsam pa'i klu'i chung ma ston pa'i spyan sngar song ste /
'di ltar gyur pas bdag gi khyim thab kyis yun ji srid cig sdug bsngal mnags 'tshal /
dge slong gis klu sha mi bza' bar bca' bar gsol /
cang mi gsung bas gnang ngo / /
klu'i sha mi bza'o / /
rkun pos rgyal po gsal rgyal gyi dre'u brkus te /
nags su bsad nas sha khyer /
mgo sug bor te song ngo / /
drug sde'i kun spyod sogs sngar dang 'dra ste /
der song nas| rdul khrod rnye dang blang ngam /
legs so zer nas de dag bsdus pa dang /
dre rdzis mthong ste /
drang srong gi rgyal mtshan 'dzin na /
ci'i phyir ngan spyod mdzad /
ci byas /
dre'u bsad do / /
min te /
rkun pos bsad nas bdag cag gis mgo sug rdul khrod du byin gyis brlab so / /
ci dre'u'i sha gsol lam /
za'o / /
de gsol bas /
rmig gcig pa'i sha mi bza'o / /
drug sdes wa'i sha zos pas /
'di rtsi lags wa'i sha'o / /
gsol lam sogs 'dra /
spre'u shing kha nas mchongs pas lhung ste shi ba /
drug sdes rdze'u'i nang du bcug nas 'tshod pa dang /
bud med bu chung gtor ba zhig tshol du 'ongs bas mthong ste /
lhung bzed khol ba dang /
spre'u'i lags pa gyen du byung nas /
kyi hud bu zer nas du'o / /
rkang pa byung nas kyang zer ro / /
ci'i phyir du /
bdag gi bu'o / /
de nas mjug ma'ang byung ba dang /
khyod kyi bu la mjug ma'ang yod dam /
'di ci /
spre'u yin no / /
spre'u'i sha gsol lam sogs 'dra / /
mu ge byung nas khyim pa dag khyi sha za'o / /
drug sdes bsod snyoms la phyin pa dang /
ci'ang med do / /
khyim gzhan zhig tu phyin pa @# / /
dang /
sha 'tshod pa khol zhing 'dug go /
ci'ang med do / /
khol ba 'di ci yin /
khyi sha'o / /
khyed khyi sha za'am /
mu ge byung bas za'o / /
nged la byin cig /
gsol lam /
nged kyi srog khyed la brten na /
khyed za na ded kyang za'o / /
byin nas khyer song ba dang /
khyis dri tshor zhing zug gin du nas phyi bzhin 'gro'o /
khyims pas /
'di ci /
khyi sha cung zad rnyed do / /
ci gsol lam sogs 'dra /
drug sdes kha dang 'ug pa dang bya mi sha za bdag gi sha zos pas /
khyim pa 'phya nas sngar bzhin no / /
mnyan yod du ser ba drug po byung nas /
ri dwags dang bya mang po shi /
skye bo rnams song nas ri dwags sogs sha bzar rung ba dag khyer /
bya la sogs pa bzang mi rung ba rnams bor ro / /
drug sde ni mang du za zhing /
ring du nyal bas /
langs nas thos mthag song ste bor ba rnams blangs pa dang /
'di dag bzar mi rung gis bor cig /
gzhan rnyed pa rnams za na /
'di dag ci'i phyir mi za /
de gsol bas sngar bzhin no / /
ston pa ro ha ti kar byon nas gnod sbyin glang chen stobs kyi gnas na bzhugs so / /
gnod sbyin glang chen stobs gnod sbyin gyi 'du sar song bas thos nas myur bar 'ongs te /
des gtsug lag khang lnga brgya dang /
stan nang tshangs can la sogs pa lnga brgya sprul nas /
sang bdag gi sdum par gdugs tshod gsol bar ci gnang /
gnang ngo / /
de'i ne'u ldangs kha che'i gnod sbyin sgra sgrog ces bya ba la /
kho bo sangs rgyas dge 'dun dang bcas pa la gdugs tshod 'dren gyis 'bras bu skur cig /
sgra sgrog gis dgun 'brum gyis skon ba bkang nas bskur to / /
des gtsug lag khang gi dbus su phung por spungs te bzhag go /
dge slong rnams kyis ci yin ma shes nas zhus pas /
'di ni dgun 'brum yin pas rung bar gyis la zo zhig /
lhag nas gsol bas /
mnyes nas khu bar gyis la brims shig /
'on kyang lhag nas dro 'jar byas la bzhag ste dus ma yin pa'i ltung bar 'gyur ro zhes pa /
dgun gyi sogs / /
ston pa ser skya'i n+ya gro d+ha'i kun ra na bzhugs pa'i tshe /
shAkya lnga brgya rab tu byung bas /
de dag sngon lus chang gis gsos shing| da lta chad med pas lus la nad zhugs so / /
ston pas /
kun dga' bo la /
shAkya rnams ci'i phyir rnyig rnyig per gyur /
des zhib mor gsol bas /
chang gi sogs / /
nye bar 'khor gyis zhus pa /
nad pa'i rim gro bya'o zhes gsungs pa de yo byad ji lta bus bgyi /
rang bzhin gyis sogs / /
mnyan yod na dge slong zhig gis sgog skya zos nas ston pa'i spyan sngar song ba dang /
ston pas /
chos bstan gyi /
rna ba gtod cig /
des| dris ston pa la gnod na mi rung ngo snyam nas kha phyir bltas te 'dug go /
lan gnyis lan gsum du /
chos bstan gyi /
rna ba gtod cig ces gsungs kyang kha phyir bltas nas 'dug ste ston pa'i spyan snga nas song ngo / /
ston @# / /
pas kun dga' bo la /
ci'i phyi dangs ji ltar chos bstan pa ltar dge slong de kha phyir lta /
des sgog skya 'tshal lo / /
dge slong 'dis de ring sgog skya ma zos na /
deng nyid du rgyun zhugs thob par 'gyur ro / /
de bas nad phyin chad sgog skya dang sogs /
de'i tshe shA ri'i bus dge slong 'dis de ring bden pa ma mthong na /
da nam mthong snyam du rab mtha'i bsam gt+na bzhi pa la snyoms par zhugs nas bltas pas ma mthong nas /
dal ba'i mchog ni 'dir bor nas / /
'di yis 'di na bden pa dag /
nam yang shin tu mthong bar ni / /
mi 'gyur ba yig nas de yod / /
ces smras pas /
ston pas dgongs nas /
khyod sangs rgyas kyi yul la lag ma 'jug cig /
'di sangs rgyas thams cad zil gyis mnon pa zhes bya ba'i bstan pa la rab tu byung nas dgra bcom pa thob par 'gyur ro / /
phyis dge slong zhig na nas sman pa la /
sman ston cig /
sgog skya gsol cig /
ma gnang ngo / /
khyod kyi sman 'di lags gyis gzhan gyis mi sos so / /
de gsol bas /
sman pa de skad zer na bza'o / /
des sgog skya zos nas gtsug lag khang du 'jug /
dge 'dun gyi nang du 'gro / /
skye bos gang ba'i phyogs su 'dug pa dang /
khyim pa rnams kyis dri tshor nas 'phya ba de gsol bas /
ngas sgog skya bza' ba'i kun spyod bca' bar bya ste /
nad pas ni sogs / /
ston pa yangs pa can gyi spre'u rdzing gi 'gram na khang ba brtsegs pa'i nang na bzhugs so / /
yangs pa can pa rnams kyis thos nas gcig tu 'dus te /
bdag cag re re nas gdugs tshod gsol na gzhan gyis skabs mi rnyed pas /
tshogs pa kho nas gdugs tshod gsol gyi /
mi gcig bus ni ma yin no zhes khrims bcas so / /
de'i tshe yangs pa can na bsod nams chen po bzhi gnas te /
nor can dang /
de'i chung ma dang /
bu dang /
mna' ma 'o / /
de dag gi khyim du lha dang mi'i yang babs so / /
de rnams kyis /
khrims bcas pa ma thos par nor can gyis ston pa'i spyan sngar song ste /
sangs rgyas dge 'dun dang bcas pa sang bdag gi sdum par gdugs tshod gsol bar ci gnang| gnang ngo / /
nor can song ba dang /
yangs pa can pa gzhan rnams 'ongs nas /
gdugs tshod la spyan drangs pa dang /
nga sngar nor can gyis spyan drangs zin to /
de rnams kyis smras pa /
nor can gyis tshogs kyis khrims bcas pa las 'das so / /
kha cig na re /
des| khrims bcas pa ma thos so / /
'on kyang de skyes bu dam pa yin pas gdugs tshod gsol du chug /
bdag cag gis gnangs gsol lo / /
kun dga' bo nangs par sngar langs te /
nor can gyi shar sgo nas zhugs pa dang /
gdan ma bshams shing zhal zas sta gon ma byas pa mthong nas nor can la /
sangs rgyas dge 'dun dang bcas pa spyan drangs nas snying las chung dus gnas sam /
de na re /
ki ste de skad gsung /
gdan ma bshams shing zhal @# / /
zas sta gon ma byas pa mthong ngo / /
'phags pas gang nas zhugs /
shar nas so / /
lho nas zhugs shig /
des zhugs pa na lha'i gdan bshams shing lha'i zhal zas sta gon byas pa mthong nas shin tu ngo mtshar skyes so / /
de nas gdugs tshod gsol zin nas chos nyan te /
nor can gyi chung mas /
sang bdag gi sdum par gdugs tshod gsol bar ci gnang /
gnang nas zhal zas rnams sta gon byas so / /
sang kun dga' bos lho sgo nas zhugs pa dang sogs 'dra /
'phags pas gang nas zhugs /
lho nas so / /
shar nas zhugs shig /
des zhugs pa na sngar bzhin bshams pa mthong nas /
shin tu ngo mtshar skyes so sogs 'dra /
de nas nor can gyi bus sang gdugs tshod la spyan drangs bas /
gnang nas sta gon byas so / /
sang kun dga' bos lho nas zhugs pa dang /
nub nas zhugs shig sogs 'dra /
de nas nor can gyi mna' mas /
sang bdag gi sdum par gdugs tshod gsol bar ci gnang /
gnang ngo / /
de nas yangs pa can gyi tham ze dang khyim bdag rnams kyis /
sangs rgyas dge 'dun dang bcas pa sad bdag cag gi sdum par gdugs tshod gsol bar cig nad /
ston pas /
da sngar nor can gyi mna' mas spyan drangs zin to / /
de nas de rnams kyis /
nor can gcig bu la nor yod kyi bdag cag la med dam ci /
des sangs rgyas dge 'dun dang bcas pa la nyin re zhing gdugs tshod sbyor zhing bdag gcigs skabs mthob pas ji ltar bya /
sangs rgyas dge 'dun dang bcas pa gdugs tshod gsol zin nas gshegs pa'i tshe de'i khyim rdo ba re re nas bkogs te gzhig go /
kun dga' bo nangs par sngar langs te nub sgo nas zhugs pa dang /
gdan ma bshams shing zhal zas sta gon ma byas pa mthong nas /
nor can gyi mna' ma sangs rgyas dge 'dun dang bcas pa spyan drangs nas snying las chung dur gnas sam /
ci ste de skad gsung /
gdan ma bshams shing zhal zas sta gon ma byas pa mthong ngo / /
'phags pas gang nas zhugs /
nub nas so / /
byang nas zhugs shig /
des zhugs pa na lha'i gdan bshams shing lha'i zhal zas sta gon byas pa mthong nas shin tu ngo mtshar skyes so / /
de nas ston pa dge 'dun gyi gung la gdan la bzhugs so / /
de nas yangs pa can gyi bram ze dang khyim bdag thams cad 'dus nas nor can gyi sgon 'dug go /
ston pas nor can la /
yangs pa can gyi tshogs rdams nas sgon 'dug ste| de dag gis khyod la gnod pa byas par 'od gis song la /
bzod pa gsol cig /
de phyir byung nas bzod par gsol bar brtsams pa dang /
de rnams na re /
khyod gcig bu la nor yod dam /
khyod kyis nyin re zhing sangs rgyas dge 'dun dang bcas pa la gdugs tshod gsol te /
kho bo cag gis skabs mi rnyed par byed /
des /
bdag gis tshogs kyis khrim bcas pa mthos kyis /
bzod pa bya rigs so / /
gzhan dag na re /
'di dam pa yin pas 'di la @# / /
bzod par bya'o zhes bzod par gyur pa dang /
des smras pa /
nang du zhugs shig /
de rnams zhugs pa dang /
gdan bzang po bshams shing /
zhal zas bsod pa sta gon byas pa mthong nas ngo mtshar skyes te /
khyim bdag khyod kho na sangs rgyas dge 'dun dang bcas pa la gdugs tshod gsol bar 'os kyi kho bo cag ni ma yin no / /
des de rnams la rin po che dag byin pa dang /
de rnams kyis kyang ma blangs pa dang /
ston pas /
rin po che 'di dag rnyed par dka' ba yin gyis long zhig /
de rnams kyis blangs pas /
gang gis ci 'dra ba blangs pa de'i kha dog de 'dra ba kho nar snang bar gyur to / /
de nas chos bstan pas /
nor can dang de'i chud ma dad bu dang mna' ma rnams kyis bden pa mthong ngo / /
dge slong rnams kyis zhus pa /
nor can la sogs pas las ci bgyis pas lha dang mi'i dpal nyams su myong /
sngon wA ra NA si na /
me tog phreng rgyud mkhan zhig gis chung ma blangs nas bu zhig btsas so / /
de la'ang chung ma blangs pa na /
phyis shin tu bkren par gyur te /
de dad bu dang chung ma dang mna' mas brtson pa chen pos 'bad pas ras yug gcig grub ste /
me tog phreng rgyad mkhan yang deb gos nas rgyal po la me tog 'bul /
chung ma'ang de nyid gyon nas btsun mo la me tog 'bul /
bu'ang de nyid gyon nas gzhon nu rnams la me tog 'bul /
mna' ma'ang de nyid gyon nas rgyal po'i mna' ma rnams la me tog gi phreng ba 'bul lo / /
rang sangs rgyas shig ljongs rgyub na nyi ma nub kar wA ra NA sir phyin nas me tog phreng rgyud mkhan de'i ldum rar nub mo gnas te me'i khams la snyoms par zhugs so / /
me tog 'phreng rgyud mkhan gyis me'i phung po 'bar blta bur mthong nas dad de chung ma la smras pas de'ang dad nas bu la smras pas de'ang dad de mna' ma la smras pas de'ang dad nas gros byas pas /
bdag cag sang zan ma zos kyang bla yis /
rab byung 'di la bshos gsol lo / /
nam langs nas de rnams kyis de la bsod snyoms phul te /
me tog phreng rgyud mkhan gyis smras pa /
kho bo'i ras kyi skal ba de rab byung 'di la dbul lo / /
chung ma dang bu dang mna' mas kyang /
dbul lo zhes de rnams 'dun nas de la ras bskon no / /
bdag nyid chen po des rdzu 'phrul bstan pas /
rkang ba gnyis la gtugs te /
bdag cag gi dge ba 'dis phyug cing nor mngal longs spyod che ba'i rigs su skye zhing /
bdag cag gi khyim du lha dad mi'i g.yang 'bab par gyur cig /
'di lta bu'i chos rnams kyang thob nas /
'di bas khyad par du 'phags pa'i ston pa mnyes par byed par gyur cig ces smon lam btab bo / /
de nas rang sangs rgyas de rgyal po'i pho brang gi steng na phar song ba dang /
de'i grib ma rgyal po'i steng du bab pa las /
de gdong bstod de bltas pas mthong ngo / /
me tog phreng rgyud mkhan de rgyal po la me tog 'bul ba'i dus las yol ba dang /
de bkug nas /
ci'i phyir @# / /
de ring me tog dus las yol /
des rgyas par bsnyad pa dang /
rgyal pos ji snyed gyon pa byin to / /
de bzhin du chung ma la btsun mo rnams dang /
bu la gzhon nu rnams dang /
mna' ma la rgyal po'i mna' ma rnams kyis byin nas mthong ba'i chos de nyid la dbul ba med par gyur to / /
de'i dus kyi me tog phreng rgyud mkhan la sogs pa bzhi po ni nor can la sogs pa bzhi po yin te /
'di dag gis rang sangs rgyas la bya ba byas nas smon lam btab pas phyug por skyes te khyim du lha dang mi'i g.yang babs shing /
nga'i spyan sngar bden pa mthong ngo / /
de nas yangs pa can gyi bram ze dang khyim bdag rnams lhag par dad nas zla ba gsum gyi bar du chos gos dang bsod snyoms la sogs pa yo byad thams cad kyis bstabs pa las /
nyi ma gnyis gsum gyi bar du 'das so / /
de'i tshe mu ge byung nas de rnams kyi nye du dag nyin re zhing zas kyi phyir du 'ong bas de dag gtses nas dge slong rnams la smras ba /
mu ge byung bas bdag cag gi nye du rnams skrur ma chis te /
nyin re zhing de rnams la khyab par rngo mi thog pas /
bdag cag gis yo byad dbul gyis zhal ta mdzod cig /
ston pa la zhu'o / /
zhus bas gnang nas /
steng g.yogs med par thug pa 'tshed ba'i zhal ta byas ba las char pab nas ma rung bar gyur ba de gsol bas /
bla gab med par mi btso /
sgo khang dang khyams su 'tshod bad der mi btso'o / /
des na rung ba'i gnas kyi gzhir mi rung ba'i bcu ste /
steng g.yogs med pa dang /
sgo khang dang /
khyams dang /
bsro khang dang /
khrus khang dang /
rgyal po'i gnas dang /
mchod rten gyi gnas dang /
mu stegs can gyi gnas dang /
khyim bdag gi gnas dang /
dge slong ma'i dbyar khang ngo / /
mnyan yod na dge slong nad bu can zhig gis sman pa la /
sman ston cig /
thug pa gsol cig /
la gnang ngo / /
khyed kyi ston pa sogs /
gsol bas /
gnang ngo / /
nang g.yog gis thug bgrang mo zhig khyer 'ongs nas byin to / /
bde'am mi bde'o / /
thug pa ma gsol lam /
'thungs so / /
ci 'dra zhig /
grang mo'o / /
ma legs pa zhig bgyis so| |sang dron mo gsol cig /
nad g.yog gis thug pa grang mos bslangs nas bsros te byin to / /
yang sman pas dris pa dang /
mi bde'o / /
ci thug pa ma gsol lam /
'thungs so / /
ci 'dra zhig /
grang mo bsros nas so / /
ma legs te sang rang bzhin gyis dron mo mdzod la gsol cig /
nad g.yog gis 'bras dang snod sta gon byas nas phyi rol shing drung zhig tu btso bar brtsams pa las khwa'i stug pas de ma rung bar byas pas dge slong de phongs pa'i skabs de gsol ba dang /
de bas na rung ba'i gnas bsko bar bya'o / /
de ma shes nas gsol bas /
rung ba'i gnas lnga yod de /
rtsom pa'i mtha' can ni /
lag gi zlas gnas rtsom pa na der thog mar /
gzhi 'di ni dge @# / /
'dun gyi rung ba'i gnas su 'gyur ro zhes sems bskyed cing tshig tu smras pa'o / /
sems gtod ba'i mtha' can ni /
lag gi blas der thog mar rdo pa 'dren pa na nye 'khor gyi dge slong rnams la| tshe dang ldan pa dag gzhi 'di ni dge 'dun gyi rung ba'i gnas su 'gyur bar nges par zungs shig ces byas pa'o / /
ba nyal ba lta bu ni gang la sgo tha dad pa gses pa'o / /
stong pa'i gnas ni spangs pa'i gnas so / /
bskos pa ni gsol gnyis kyi las kyis bskos ba'o / /
rung khang byin gyis brlabs pa der gnyis skabs dbye ste /
mtshams btsos dang zhag lon no / /
mnyan yod na /
mu ge byung bas dge slong rnams ltogs pas glos phab ste 'dug pa dang /
khyim ba na re /
gcig tu brtson par bya ba'i bstan pa la ci'i phyir glos phab ste bzhugs /
lto 'grangs pa ma rnyed pas nyal lo / /
ci'i phyir khye'u sus mi gsol /
ma gnang ngo /
khyed kyi ston pa sogs /
gnang ngo / /
mu ge'i chi khyim pa rnams gtsug lag khang du g.yos byas nas 'brim pa na /
cir 'gyur /
dge slong gis gsol bas /
phyi ru g.yos byas la brim mo / /
phyi ru g.yos byas pas skye bo mang po 'ods nas bgos bas /
dge slong la la nyung nas /
gsol bas /
nang rung khang du g.yos la brims shig /
bri mas pas gtsug lag khang gi mi dang dge tshul rnams la sngar blangs nas dge slong la ci thob thob byin pas nyang nas rma bde gsol bas /
mu ge'i tshe rang gis g.yos shing bza' bar rjes su gnang ngo / /
dge slong la la mang du za /
la la nyung du za /
mang du zab ma 'grangs /
nyung du za ba'i lhag nas gzhan la byin pa ma zos pa de gsol bas /
mu ge'i dus su gzhan gyis byin pa bza' bar gnang ngo / /
de bzhin du lag nyar blangs pa dang /
byin len ma byas pa dang /
rung khang byin gyis ma brlabs pa'i nang du btsos pa dang /
kun dga' ra ba'i nang du rung ba'i sar byin gyis ma brlabs par bzhag ba ni mu ge'i tshe gnang ngo /
mu ge'i dus su snga dro'i zas byin len ma byas pa'i 'og tu lhag por ma byas kyang bla bas zo zhig ces pa /
snga dro ba'i zas sogs / /
mu ge'i dus su khyim pa rnams gyis /
'di nyid du zas kyi bya ba mdzod cig| de rnams kyis zas kyi bya ba byas nas /
bsod snyoms sngar rnyed pa khyer te gtsug lag khang du khyer nas mu ge'i skyon gyis de yang za 'dod kyang 'gyod pas ma zos pa'i skabs de gsol bas /
mu ge'i tshe 'dod na sngar blangs zin to snyam du soms la bza'o zhes ba /
sngar byin len sogs / /
mu ge'i tshe khyim pas dge slong rnams mgon du bos nas zos pa las bca' ba'i lhag ma lus pa dang /
khyed kyi ched du sta gon bgyis pa lags kyis snoms la phyis gsol cig /
de khyer nas gsol bas /
'di dag ni byin pa yin no snyam du bza' bar bya'o zhes ba| lhag ma'o / /
mu ge'i tshe khyim pa rnams zas la mgron du bos te thos nas bca' ba cung zad cig lhag ste| dge slong @# / /
rnams song ba dang /
khyim pa na re /
'di bdag cag gis khyed kho na la btang ba lags te /
khyer 'ongs nas khyed la dbul lo zhes de rnams kyis khyer 'ongs pa dang /
dge slong za 'dod kyang ma zos pa de gsol bas /
sngar yongs su btang ngo snyam du bsams nas bza'o zhes pa /
mngon par bsgrubs par ro / /
dad pa can rnams kyis nub phyogs kyi tshal na yod pa'i 'bras bu grub nas dge slong rnams la byin ba dang /
spangs zin to zhes ma zos pa dang /
sangs rgyas 'jig rten du sogs zer nas /
gsol bas /
rnyed dka'o snyam nas bza'o zhes pa /
nags kyi rus pa sogs / /
dad pa can rnams kyis chu nas skyes pa phul ba dang / /
spangs so zhes ma zos pa de gsol bas /
rnyed dka'o snyam nas bza'o zhes pa /
pad mo sogs / /
mnyan yod na /
shA ri'i bu khams ma snyoms pas khrag dang pad kan 'khrugs pa dang /
mau dgal gyi bus sman pa la /
sman ston cig /
pad ma'i rtsa ba'i 'o ma gsol cig /
mau dgal gyi bus bsams pa /
bdag gis sha ri'i bu la pad ma'i rtsa ba phal ba'i 'o mas rim gro bya ba cha ma yin no snyam nas /
rdzu 'phrul gyis rdzing bu dal gyis 'bab kyi 'gram du phyin pa dang /
slu'i rgyal po rab brtan gyis mthong nas /
'phags pa ci'i phyir byon /
shA ri'i bu khrag dang pad kan 'khrugs nas sman pa la bstan pas /
pad ma'i rtsa ba'i 'o ma bstan to / /
de lta na re zhig bzhes shig /
de rdzing bu dal gyis 'bab tu zhugs te mi'i tshad tsam gyi pad ma'i rtsa ba bton nas pad ma'i rtsa ba'i 'om pad ma'i 'dab ma'i skyo rar gzar te lhung bzed bkang ngo / /
mau dgal gyi bus pad ma'i rtsa ba gshags pa la blta bar brtsams pa dang /
klu'i rgyal po rab brtan gyis smras pa /
pad ma'i rtsa ba gsol bar bzhed dam /
de cang mi smra ba dang /
'phags pa bzhud cig dang bskur ro / /
de nas mau dgal gyi bus pad ma'i rtsa ba'i 'o mas lhung bzed bkang pa khyer 'ongs nas shA ri'i bus 'thungs pas sos so / /
klu'i rgyal po rab brtan gyis /
glang po che nag po'i cha byad 'chang la pad ma'i rtsa ba khur gcig bskur nas /
rgyal byed tshal du song la /
gtsug lag khang gi khyams kyi mdun du zhog la shog cig /
des pad ma'i rtsa ba rnams khyams kyi mdun du bzhag nas slar log pa las /
lam gyi phyed na tshal gyi bal glang mo zhig dang 'dus pas bal glang phrug gu zhig 'brangs pa'i mod la seng ge'i sgra 'byin to / /
de nas glang mo che skrag pas gcin rtug shor nas phru gu bor te bros so / /
de rgyal po'i khab kyi shing mkhan zhig gis khyim du blangs nas bsos bskyed de nor gyis bskyangs bas nor skyong zhes grags so / /
pad ma'i rtsa ba rnams maud gal gyi bu dang /
shA ri'i bu dang /
dge 'dun la brims pas lhag nas /
yang za 'dod kyang /
spang so zer nas ma zos pa de gsol bas /
lha'i pad ma'i rtsa brnyed dka'o snyam nas bza'o / /
bcom ldan 'das bltams pa'i tshe 'phags rgyal du rgyal po mu khyud mtha' yas @# / /
kyi bu btsas nas ming rab snang zhes btags so / /
de'i tshe ri ki ski nad la drang srong mi dkar ba zhes bya ba 'jig rten 'jig 'chags la mkhas pa zhig gnas so / /
de'i tsha bo na lad zhes bya bde'i drung du yang yang 'ongs pa la 'jig 'chags kyi gtam byas pas skyo nas rab tu byung ngo / /
re zhig na mi dkar pa'i phug snang ba rgya chen pos khyab pa mthong nas /
nyi ma thams cad cig car du / /
'dir ni shar bar gyur tam ci / /
'di ltar ri dang phug bcas par / /
'od zer dag gis 'bar ba bzhin / /
mi dkar bas smras pa /
nyi ma'i 'od ni tsha /
'od 'di ni bsil bas nges par byang chub sems dpa' lhums nas byung ba'o / /
na la des smras pa /
'on mkhan po tshur spyon byang chub sems dpa' gzigs kyis /
bzhud do / /
des smras pa /
da lta byang chub sems dpa' lha dbang che bar grags pa rnams kyis bskor nas bzhugs pas /
bdag cag gis mthong bar sla ba ma yin gyis /
pho brang du gshegs nas mtshan btags te phyir byung ba'i tshe ltar 'dong ngo / /
byang chub sems dpa' bltams pa'i nyin mo 'dun pa la sogs pa'i rim gro pa lnga brgya dang /
'dun ma la sogs pa'i rim gro ma lnga brgya dang /
glang po che lnga brgya dang /
rta rgod ma lnga brgya'ang 'brangs /
gter lnga brgya'ang kha phye nas don thams cad grub pas /
gzhon nu'i mtshan don thams cad grub ba zhes btags so / /
de nas rgyal po zas gtsang gis mtshan mkhan la bstan pas /
khyim na gnas nas 'khor los sgyur ba'i rgyal por 'gyur ro / /
rab tu byung na yang dag par rdzogs pa'i sangs rgyas su 'gyur ro zhes bstan to / /
na la das smras pa /
mkhan po byang chub sems dpa' ser skya'i grong khyer du gshegs te /
mtshan yang btags /
tshur gshegs /
legs to de bzhin du bya'o zhas de gnyis rdzu 'phrul gyis chas pa dang /
byang chub sems dpa'i mthus de'i rdzu 'phrul nyams nas rkang ba sa song ste rgyal po'i pho brang gi sgor bsdad nas /
mi zhig la smras pa /
rgyal po zas gtsang la /
drang srong mi dkar pa lha lta bar 'dod de sgo na 'dug go zhes sbron cig /
des sbran pa dang /
nang du thong zhig /
de nang du zhugs pa dang /
rgyal pos /
drang srong chen po ci'i slad du byon / /
rgyal chen bdag ni khyod kyi sras / /
blta bar 'tshal nas mchis lags te / /
'jig rten gtso bo rnam 'dren pa / /
thub ? de ni blta 'tshal lo / /
rgyal po na re /
gzhon nu gnyid log go /
mnal bzhin du blta'o / /
de bzhin du gzigs shig /
des byang chub sems dpa' mig mi 'dzum pa mthong nas /
smras pa /
lha mtshan mkhan rnams la bstan tam /
bstan to / /
ci zhig tu lung bstan /
rab tu byung na yang dag par rdzogs pa'i sangs rgyas dang khyim na gnas na 'khor los sgyur ba'i rgyal por 'gyur ro zhes zer ro / /
des legs par brtags pas /
byang chub @# / /
sems dpa' la sangs rgyas kyi mtshan rnams mthong nas /
dus ji tsam na bdud rtsi 'thob bsams pa na lo nyi shu rtsa dgu pa la khyim nas byung ste lo drug du dka' ba spyad nas bdud rtsi'i thob par mthong zhing /
rang nyid bar skabs su 'chi bar mthong nas /
mig mchims gang bzhin du smras pa /
sa bdag rtog ge rnams kyi blo gros 'khrul / /
dus kyi mthar ni 'khor los sgyur mi 'byung / /
bsod nams mchog can 'di ni chos kyi mdzod / /
nyes pa rnams las rgyal te sangs rgyas 'gyur / /
rgyal pos de mig mchims gang ba mthong nas /
ci'i phyir khyod kyi mig mchims gang /
bdag 'di dang phrad nas don ma grub par 'chi bar 'gyur bas rang gi nyes pa mthong bas du bar bas so / /
log pa'i lta bas nyams pa phal cher rdzun dang g.yo spyod pa yin pas drang srong mi dkar pas smras pa /
skye bo'i tshogs rnams drang srong mi dkar pa rkang gis ser skya'i grong khyer du 'ongs kyang ci ma rung snyam du smon pas /
bdag skye bo la snying brtse bas rkang kho nas 'ongs te /
rkang kho nas 'byung gi /
grong khyer mdzes par bgyid du stsol cig /
de ltar byas te stong phrag du mas bkur sti chen pos bskyal nas ri ki skin dar song ste /
yang bsam gtan bskyed nas rdzu 'phrul bsgrubs so / /
de nad kyis thebs nas /
na la des /
rab tu byung ba ni bdud rtsi don du gnyer pa lags te /
mkhan pos bdud rtsi brnyes na bdag la bdud rtsi'i bgo bsha' mdzad du gsol /
ngas bdud rtsi ma rnyed de /
shAkya'i gzhon nu 'khrungs pa'i spyan sngar rab tu byung la tshangs par spyod dang /
khyod kyis bdud rtsi thob par 'gyur ro zhes smras nas 'das pa'i rus pa la mchod pa byas te wA ra NA sir song ngo / /
gzhon nu rab snang chen por gyur pa'i tshe /
bzo dang las kyi gnas rnams la byad par gyur to / /
byang chub sems dpa' gzhon nu'i rol pa la rol ba'i tshe rab snang yang gzhon nu'i rtse bas rtse'o / /
byang chub sems dpa' rgyal tshab tu dbang bskur ba'i tshe /
rab snang yang rgyal tshab tu dbang bskur to / /
byang chub sems dpa' rgan po dang nad pa dang shi ba gzigs nas skyo ste btsun mo drug khri spangs nas /
nam gung la nags su gnas te /
drang srong rnams kyi thad nas 'dod gzugs la 'dod chags dang bral ba dang /
rangs byed kyi bu lhag spyod kyi thad nas ci yang med pa'i bar las 'dod chags dang bral te /
lo drug du dka' ba spyad kyang khyad par thob par ma gyur pas /
dbugs ci bder 'byung rdub mdzad /
zhal zas rags pa gsol /
khrus mdzad /
dga' mo dang /
dga' stobs ma las 'o thug lan bcu drug tu nying khur byas pa gsol /
klu'i rgyal po nag pos bstod cing /
rtswa 'tshong bkra shis las rtswa dag bzhes te /
byang chub kyi shing drung du byon nas /
rtswa bting ste bzhugs nas skyil krung bcas /
sku drang por bsrangs /
ji srid zag @# / /
pa zad pa mthob kyi bar du skyil krung mi gzhig go snyam du thugs bskyed /
bdud 'byung po dkrigs phrag drug cu'i 'khor can byams pa'i mtshon gyis pham par mdzad nas /
bla na med pa'i ye shes brnyes shing /
tshangs pas bskul nas wA ra NA sir chos 'khor bskor ba'i tshe /
gzhon nu rab snang yang rkyal por dbang bskur to / /
'phags rgyal na rab snang la yan lag mchog lnga bo /
glang po che 'dam bu'i ri dang /
glang mo che bzang ldan dang /
rnga mo rgya mtsho'i rkang pa dang /
rta gos mgrin dang /
'phar ma ba khwa zhes bya ba yod de /
de rnams kyis rim bzhin du /
nyin gcig la dpag tshang brgya dang /
brgyad cu dang /
bdun cu dang| lnga bcu dang /
nyi shu chod do / /
rab snang khams ma mnyam pas nad gnyid med pas thebs te /
rgyal po de mar la sdang zhing chang la dga' ba yin pas /
sman ba rnams kyis rdzas sna tshogs dang sbyar ba'i mar blung kyang 'thung du mi btub po / /
de la btsun mo'i 'khor la sogs pas mar blud na mar la khro zhing mar gyi ming 'byin pa de'i mgo drungs nas bcad des la 'dor bar byed do / /
de gnyid med pas nam gyi thun dang po la btsun mo'i 'khor dang lhan cig rtse'o / /
gnyis pa la glang po che dang rta dag la lta'o / /
gsum pa la mel tshe byed pa rnams la /
da lta su mel tshe byed 'dri zhing /
de tshig dang bo dang gnyis pa la lan mi ldon pa la bzod de /
gsum pa la lan mi ldon pa de'i mgo drungs nas bcad des la 'dor bas de'i ming gtum po rab snang zhes chags so / /
des re zhig na btsun mo rnams la /
da mel tshe byed na khyed ci'i phyir mi byed /
lha bdag cag kyang bgyid do / /
de dag gis me la tshe cung zad byas nas /
bdag cag gis rtag tu mel tshe bgyis na lha'i thugs srung rngo mi thog gi steng du 'di ni bdag cag gi las ma lags so / /
'on su'i las yin /
gzhon nu rnams kyi lags so / /
des gzhon nu rnams kyi gan du song ste /
da mel tshe byed na khyed ci'i phyir mi byed /
bdag cag kyang bgyid do / /
de dag gis mel tshe cung zad byas nas /
bdag cag gis mel tshe rtag tu bgyis na gnas lnga la byang bar bgyi ba'i rdo mi thog gi steng du 'di ni bdag cag gi las ma lags so / /
'o na su'i las yin /
blon po rnams kyi lags so / /
de dag gis cung zad byas nas /
rtag tu mel tshe bgyis na rgyal srid bgyi ba'i rngo mi thog gi steng du 'de ni bdag cag gi las ma lags so / /
'o na su'i las yin /
lha khrom gyi ru ba'i las so / /
khrom gyi ru ba'i gan du song nas /
khyed ci'i phyir mel tshe mi byed /
bdag cag kyang bgyid do / /
de dag gis mel tshe cung zad byas nas /
bdag cag gis rtag tu mel tshe bgyis na g.yul sprod pa rdo mi thog gi steng du 'di ni bdag cag gi las ma lags so / /
'o na su'i las yin /
yul mi rnams kyi las lags so / /
des de dag rtag tu mel tshe byed par bskos nas /
@# / /
res kyis mel tshe byed pa na /
spos 'tshong gi khye'u zhig la res bab pa dang /
de rgyal po gtum pas bsad dogs te sems khong du chud pa grogs po zhig gis mthong nas /
ci'i phyir sems khong du chung /
des ji ltar gyur pa bsnyad pa dang /
de na re /
khyod kyi khyim drung nas 'dzin pa zhig yod pa de la ci'i phyir mi 'tshol /
ji ltar kho bo'i srog phangs pa ltar de'ang de dang 'dran /
ci'i phyir kho bo'i bcol ba byed| de na re /
de la kar+sha pa na byin dang /
nges par mel tshe byed do / /
des de la bcol ba na /
kar+sha pa na lnga brgya byin dang mel tshe bya'o / /
des sbyin par dam bcas pa dang /
des smras pa /
nyis brgya lnga bcu byin cig lhag ma kho bo gson por 'khor na byin cig /
ma 'khor na khyod kyi yin gyis ci bder gyis shig /
des de la kar+sha pa na nyis brgya lnga bcu phyin pa dang /
des de dag blangs nas srang du song /
sha chang dang 'khur ba mang du nyos so / /
de nas rgyal po'i nang mi thams cad mgron du bos te zan byin /
chang blud nas /
kho bo la mel tshe'i res bab na /
rgyal po'i spyod pa ci 'dra pa smros shig /
de dag gis rgyas par bsnyad pa dang /
des smras pa /
kho bos cung zad byas pa dran par gyis shig /
de dag na re /
da dung khyod kyis zan byin pa dang /
skom blud pa'ang ma zhu na ci ste mi dran /
ci bya ba smos shig /
kho bo nyal ba la rgyal bo'i mel tshe ba byed na khyed kyis kho bo slong zhig /
de bzhin du bya'o / /
de la pas smad dkris nas mel tshe byed pa na gnyid log go /
rgyal po thun dang po la btsun mo dang lhan cig rtse ba dang /
dga' dgur spyad /
thun bar pa la glang po che dang rta la bltas nas /
thun tha mal mel tshe pa la brtag par brtsams pa na /
de dag gis sa 'dzin pa de la /
lha gshegs kyis longs shig /
de myur bar langs nas la pas smad dkris te 'dug go /
rgyal pos /
su mel tshe byed ces smras pa dang /
sa 'dzin pas bsams pa /
chig dang po kho na'i lan glan te /
phyis ma glan na /
'dis des par bdag gi mgo drungs nas bcad des la 'dor ro snyam nas cang mi zer ro / /
lan gnyis kyi bar du cang mi zer bar /
lan gsum pa la /
sa 'dzin pa bdag go /
rgyal pos /
sa 'dzin pa ci sems /
de sems ngan la 'jig rten gyi sgrung gtam la mkhas pa zhig yin pas /
'jig rten gyi bsam pa sems lags so / /
'jig rten gyi bsam pa ji lta bu sems /
lha srog chags 'ug pa sgro dang bcas pa dang /
sgro ma mchis pa srang la gzhal na mnyam pa kho nar 'gyur te /
ngo mtshar che lags so / /
sa 'dzin pa ci de ltar 'gyur ram /
spyan sngar ba ba par bgyi'o / /
des phyi de nyin 'ug pa zhig khyer te 'ongs nas /
de rgyal po'i mdun du sgro dang bcas te bcal nas /
yang sgro btogs te de kho na dang mnyam mo / /
rgyal po na re /
sa 'dzin pa 'di la rgyu ci yod /
'di'i sgro dag gis rlung 'dzin pa'i slad du'o / /
rgyal po @# / /
na re /
sa 'dzin pa khyod ni mkhas pa zhig go /
lha khyod kyi bka' drin lags so / /
sa 'dzin pa nam ngo ma langs te langs nas rgyal po'i pho brang nas byung ba dang /
spos 'tshong gi khye'u des kar+sha pa na nyis brgya lnga bcu po de la byin no / /
'phags rgyal na gang la res bab pa des kar+sha pa na lnga brgyas de glas te gtong bas rtag tu de mel tshe kho na byed do / /
yang rgyal pos sngar bzhin du /
su mel tshe byed sogs 'dra ba la /
khrung khrung la 'om dang chu bsres nas byin na'o ma 'thungs /
chu 'dor ro / /
ci de de ltar 'gyur ram /
des phyi de nyin khrung khrung khyer 'ongs nas /
rgyal po'i drung du 'o ma dang chu bsres te blud pas 'o ma 'thungs /
chu bor ro / /
'di la rgyu ci yod /
'di'i mchul skyur mchis te des 'thungs pa'i 'o ma zhor 'gyur ba'i phyir ro / /
yang| rtswa muny+dza tho bas brdungs pa dang ma brdungs bsrang la bcal na mnyam pa kho nar 'gyur lags so / /
des phyi de nyin rtswa muny+dza khyer 'ongs nas rgyal po'i mdun du ji ltar bstan pa bzhin byas pas de kho na bzhin byung ba dang /
'di la rgyu ci yod /
thobs brdungs pas rlung bsdus pa'i slad du'o / /
yang| shing spra mgo nag mo zhes bya ba'i lus ci tsam ba mjug ma'ang de tsam mo / /
ci de de ltar 'gyur ram /
phyi de nyin shing spra mgo nag mo zhig khyer te 'ongs ji skad zer ba bzhin byung nas /
khyod kyis ji ltar shes / /
so ga'i dus na 'di 'jug pa'i tshe mjug mas mgo sleb pa mthong lags so / /
yang sreg pa'i gshog pa bkrab ji snyed pa mi bkra ba'ang de snyed kho na mchis so / /
ci'i phyir /
phyi de nyin rgyal po'i mngon sum du byas pa dang /
de kho na bzhin du gyur nas /
khyod kyis ji ltar shes /
sngon bdag gis bgrangs lags so / /
yang| bye ma bum pa gang gi nang du chu bum pa gang blugs na chu de thams cad de'i nang du shong ngo / /
phyi de nyin de kho na bzhin byung nas /
khyod kyis ji ltar shes /
bye ma chu las byung ba'i slad du'o / /
yang /
chu phul gang gi nang du tshwa phul gang btab na chu phul gang kho nar 'gyur ro / /
phyi de nyin de kho na bzhin byung nas /
'di la rgyu ci yod /
tshwa chu las byung ba'i slad du'o / /
yang| zhib phul gang gi nang du chu phul gang btab na sla bar yang mi 'gyur gar bar yang mi 'gyur ro / /
phyi de nyin de kho na bzhin byung nas / /
'di la rgyu ci yod /
bdag cag sa 'dzin pa rnams ni phye 'tshal ba lags pas lan du mar mthong lags so / /
yang /
gum pa dang gson po gnyis srang la bcal na mi mnyam par 'gyur ro / /
phyi de nyin de kho na bzhin byung pa dang /
'di la rgyu ci yod /
gum pa mi min gyis mdangs phrogs pas so / /
yang /
dong brkos pa la sa de de nyid du stsal na mnyam par mi 'gyur lags so / /
phyi de nyin de kho na bzhin byung nas /
'di la rgyu ci yod /
mi k+min gyis mdangs phrogs pas so / /
yang /
thag pas nyin mtshan du btags na gar mchis ma 'tshal lo / /
gar song mi shes pa yus so / /
sar gyur pa lags so / /
@# / /
yang /
rdza mkhan gyis nyin mtshan du snod bgyis na /
de gar mchis ma 'chis ma 'tshal lo / /
gar song mi shes pa yus so / /
sar gyur to / /
kye sa '+zhin pa khyod ni mkhas pa zhig ste thams cad shes na /
nga gnyis med pa 'di la rgyu ci yod /
mi 'jigs pa stsal na smra bar bgyi'o / /
mi 'jigs pa spyin gyis bag ma tsha bar smros shig /
lha ni sdig pa las skyes so / /
ci khyod nga la mi snyan pa zar ram /
mi snyan pa ma bgyis te /
lha'i mngon sum du bgyi'o / /
legs so / /
des dong brkos /
ba lang gi lcib skam pos bkang ste /
de'i steng du mal bcas nas /
phyi de nyin rgyal po la /
mal 'dir gzims shig /
rgyal bos der nyal ma thag gnyid log go /
sad pa'i tshe /
lha khyod kyis gzigs sam /
des bdag gi mngon sum du byas pa shes nas /
btsun mo'i 'khor du song ste ma la dris pa /
bdag gi pha su yin drang phor gsungs shig /
smra bar bgyi yis mi 'jigs pa stsol cig /
yum gsol lo / /
khyod kyi yab btsun mo'i 'khor rgya chen po dang ldan pas /
de ljongs shig tu song ba na bdag zla mtshan dang ldan par gyur te /
zla mtshan gyi khrus byed pa na /
sdig bzhig mthong ba dang /
ring phor gyur na 'di dang lhan cig 'dod pa spyad do snyam pa dang /
de phor gyur nas de dang lhan cig spyad pa las khyod skyem so / /
des bsams pa /
sa 'dzin pa des bdag shes na /
de la bdag gi mi 'jigs pa byin pas de gsad mi rung gis /
gzhan su la'ang mi zer bar bya ba'i phyir bya dga' byin la yul dbyung ngo snyam nas /
de la kar+sha pa na lnga brgya byin nas yul phyung ngo / /
rgyal pos bsams pa /
bdag gi nad gzhi che bas sman pa bdag bsdus la dpyad bya'o snyam nas /
yul gyi sman pa rnams la /
nga'i nad 'di la dpyad gyis shig /
de dag na re /
bdag cag gis dpyad rdo mi thog gis /
rgyal po'i khab na gzugs can snying po'i bu 'tsho byed mchis pas des lha'i dbyang rdo thog go /
des gzugs can snying po la yi ge springs te /
sman pa'i rgyal po 'tsho byed tshur thong zhig /
yang nang der 'ong gis rtsa dang chas sta gon gyis shig /
gzugs can snying pos yi ge bklags nas yid ma bde ba 'tsho byed kyis mthong nas /
ci'i slad du sems khong du chud /
khyod kyis 'di lta bu'i bzob slabs bas gnod ngo / /
ji ltar gnod /
des rgyas par brjod par dang /
bka' lung stsol dang 'gro bar bgyi'o / /
bu rgyal pog tu ma po yin pas khyod mi gsod grang /
lha bdag srung mi nus pa'i sman pa de ci 'dra zhig /
thugs mi chung bar bdag gtang du gsol /
de lta na song lab g.yod par gyis shig /
'tsho byed kyis 'phar ma pa'i mi de la dris pa /
rgyal po de'i spyod pa ci 'dra /
nad ji lta bus thebs /
des rgyas par bsnyad do / /
de nas 'tsho byed kyis chang gi kha dog dang dri ro bro ba'i mar sbyar nas dge mtshan dang bkra shis dang bde legs byas te 'phags rgyal du song ngo / /
@# / /
de mthar gyis yul kan nya ku badzra phyin pa dang /
de na gnas pa'i sman pa'i khye'u zhig gis a ru ra zhig khyer te 'tsho byed kyi gan du song nas phan tshun dga' bar byas te 'tsho byad kyis smras pa /
rgyal po gtum po rab snang nad ji lta bus thebs /
khyed kyis de'i dpyad ma byas sam /
de gnyid med pa'i nad kyis thebs te mar gyis phan na /
de mar la sdang /
chang la dga' zhing gtum te /
de'i mdun du mar gyi ming 'byin pa de'i mgo drungs nas bcad de sa la 'dor bas sus de'i dpyad byed nus /
'tsho byed kyis smras pa /
de'i phyir ngas chang gi kha dog dri ro bro ba'i mar skol te khyer 'ongs kyis 'dong /
ngas khyod la brda byas pa'i tshe khyod kyis tshod 'di tsam zhig byin cig /
nga ni de'i mdun nas 'gro yis /
khyod kyis re zhig tsam zhig de'i rim gro kyis dang /
sos nas ngas khyod la rdan pa mang po sbyin zhing sbyin du'ang gzhug go /
de de dang lhan cig dong ngo / /
rim gyis 'phags rgyal dang nye bar phyin pa dang rgyal po rab snang gis thos nas bsams pa /
de rgyal po'i bu'ang yin /
sman pa'i rgyal po'ang yin pas mchod pa dang bkur sti bya'o snyam ste /
grong khyer dang lam mdzes par byas /
btsun mo dang gzhon nu la sogs pas bsu nas /
de lam gyis du ba b+ngal gso ste chung zhig bsdad nas /
rab snang gis 'tsho byed la /
bdag gnyid med pa'i nad chen dpyad gyis shig /
des smras pa /
lha bgyid mod kyi /
'on kyang yul dang gnas sna tshogs na sman mchis te /
kha cig bdag gis ngo shes la gzhan gyis ngo mi shes pa dang /
kha cig gzhan gyis shes /
bdag gis mi shes pa'ang mchis /
kha cig thag ring po na /
kha cig nye ba na'ang mchis pas /
glang mo che bzang ldan ci bder mdzod cig /
legs kyis de bzhin du gyis shig ces smras nas /
des glang po che 'dul ba rnams la bsgo ba /
'tsho byed glang mo che bzang ldan ci bder spyod du bcug gis /
khyed cag gis ma dgag cig| blon po dang sgo ba rnams la bsgob /
'di nyin mo'am /
mtshan mo'ang rung /
glang mo che bzang ldan la zhon nas 'gro 'ong byed pa mdag gcig /
'tsho byed glang mo che bzang ldan la zhon nas mig slob par rtsob na /
snga dro song zhing phyi gro 'ong ba dang /
gung la song zhing phyi dro 'ong ba dang /
phyi dro song zhing res 'ga' nub mo'i thun 'ang zhing 'ong ste de ltar yid ches bskyed pa'i rtags kyis 'gro 'ong byed do / /
rgyal pos /
'tsho byed dad byad kyi shig ji lha re zhig khrus mdzod cig /
des bkrus nas /
ngas khrus byas na ci sdong /
lha gdug tshod gsol cig /
des zan zos pa na 'tsho byed kyis /
bdag gis ma gang+ha'i skyems shin tu bda' bzhig khyer 'ongs pas gsol na cung zad cig gsol lo / /
legs kyis 'o na cig blta'o / /
des sman pa'i khye'u de la de tsam gyi tshod cig byin cig pa'i brda byas pa dang /
des de tsam gyi tshod cig phyin nas rgyal pos 'thungs so / /
'thungs ma thag @# / /
gnyid log pa dang /
'tsho byed glang mo che bzang ldan la zhon te bros so / /
rgyal po nam phyed nas sad nas mar gyi sgrags pa byung ba dang /
mi zhig lbos nas /
'tsho byed bos shig /
des nga la mar blud bas mgo drung sa nas bcad de sa la dor ro / /
des btsal yang ma rnyed nas /
mi gda' ste nges par bros so / /
rgyal po khros nas /
'phar ma pa khwa bos shig /
pos pa dang /
kye 'phar ma pa khwa sod la glang po che 'dam bu'i ri la zhon te /
'tsho byed ske nas thogs la khrid shog cig /
de'i mgo drungs nas gcad do / /
sgyu mkhan des khyod la cung zad byin na ma blang zhig /
des myur bar glang po che 'dam pu'i ril zhon nas rjes bzhin du song ba dang /
de skyu ru ra'i tshal du zhugs pa mthong ste /
'tsho byed lha gsung gis tshur shog 'dong /
des smras pa /
khwa ci'i phyir rings /
re zhig skyu ru ra zo zhig /
de na re /
lhas nga la /
de sgyu mkhan yin pas de las cung zad kyang ma len cig ces bsgo'o /
'tsho byed kyis /
'o na khyod kyis phyed zo /
ngas phyed bza'o / /
des bsams pa /
phyed la sgyu ci zhig byar yod snyam nas /
bza' yi byin cig /
des skyu ru ra phyed zod te /
sen mo'i bar khyems ba kang ba'i sen mos bcad pa'i phyed byin pa de zos pa dang /
de mdze can zhig pas yan lag gnyis gar 'khrus so / /
des de ri 'or zhig tu bzhag nas /
ri 'or ba la bsgo pa /
rgyal po gtum po rab snang gi yan lan gi ma tshog gsum ni glang po che 'dam bu'i ri dang /
glang mo che bzang ldan dang /
'phar ma ba khwa 'di yin na /
'di na dpyad 'dis rim gro gyis dang sos par 'gyur ro / /
gzhan dun rgyal pos khyed phung bar byed par 'gyur ro zhes smras nas song ngo / /
de dag gis de'i ri mgro byas pas sos nas song ngo / /
rgyal po'ang sman pa'i khye'u des ji ltar bstan pa'i dbyad byas pas sos so / /
'phar ma pa khwa 'ang rgyal po'i drung du phyin pa dang /
'tsho byed ga re /
bros lags so / /
bros na ma lags so / /
de khugs na de la lhas cib gyi /
ngas de'i mgo bcad nas sal dor ro / /
lha dang bdag kyang sos bar bgyis pa de gu ma pa mi rigs lags so / /
'o na de la ci bya /
rngan pa rgya cher stsal mod /
legs te de bzhin bya'o zhes des de la yi ge springs te /
'tsho byed khyod ci ste bros /
rngan pa spyin gyis tshur shog /
'tsho byed kyis de la springs pa /
lha khyod kyi bka' drin las bdag gi khyim na nor tsam mchis so / /
'on kyang lhas bdag la thugs dpags mdzad nas sman pa'i khe'u de la bya dga' stsal ba'i rigs so / /
rgyal pos khye'u la rngan pa mang du byin to / /
'tsho byed la '+nag brgya stong ri ba'i ras yug chen bskur ba dang /
des de ston pa la phul bas /
ston pas /
kun dga' bo 'di chos gos su gyi sal ngal phul cig /
des ston pa'i chos gos gsum dang /
rang gi stod g.yogs smad g.yogs dang /
sgrag can 'dzin gyi rdul gzan yang ldangs so / /
dga' ldan na sangs rgyas kyis gsungs pa'i @# / /
dri ba /
bdag po rgyal po gang zhig ni / /
chags na rdul dang ldan pa yin / /
rdul med na ni rdul bral 'gyur / /
gang gis 'dir ni chags zhes brjod /
blo ngan ji ltar mya ngan byed /
mkhas pa ji ltar dga' bar 'gyur / /
gang gis ldan pa las bral nas / /
'di na grub dang bde zhes brjod / /
ces bris nas 'dug pa sangs rgyas 'jig rten du ma byon pa'i tshe sus kyang bzung bar ma nus /
sangs rgyas 'jig rten du byon pa'i tshe dri ba de bzung nus kyang don smra mi nus so / /
re zhig na rnam thos kyi bu dga' ldan du song ba na dri ba de bris pa mthong nas /
de bzung yang don khong du chung ma nus par /
lcang lo can du khyer nas spang leb la bris te bzhag go /
de'i tshe rdo 'jog na klu'i rgyal po e la'i 'dab gnas pa de yun ring po nas /
bdag gis nam sangs rgyas mthong snyam du smon no / /
de'i mdza' bo gnod sbyin gser 'od ces bya ba lcang lo can du song ba na dri ba de bris pa mthong nas tshig bzung yang don khong du mchud de /
des e la'i 'dab la byin nas /
grogs po dri ba 'di sangs rgyas kyis gsungs pa yin na / /
don sus kyang ma rtogs kyis /
khyod kyis 'di dag dang gser 'bra ma khyer la /
gang gis dri ba 'di'i don smra nus pa de langs gser 'bu ma sbyin zhing /
bkur sti chen po bya'o zhes smros shig /
smra nus na de lag ser 'bum byin cig /
ma nus na gzhan du song zhig /
des de bzung ste rang nyid bram ze'i khye'u'i gzugs su sprul nas gser 'bum khyer te rim gyis wA ra NA sir byin to / /
des wA ra NA si'i lam po che la sogs par /
gang gis dri ba 'di'i don smra nus pa de langs gser 'bum sbyin zhing ba kur sti chen pa'ang bya'o zhes bsgrags pa dang /
kha cig mkhas pas bsnyems /
kha cig ni ya mtshan skyes nas srog chags brgya stong du ma 'dus kyang /
de'i don smra bar ma nus so / /
des grong khyer dang /
grong rdal ma yin no zhes sgrog par brtsams pa dang wAr NA sir gnas pa'i bram ze dang khyim bdag na re /
re zhig de ltar ma sgrog par dge sbyong dang bram zed gon par 'dug pa de dag 'ong du chug la byis grong khyer dang grong rdal ma yin no zhes sgrogs shig /
de bzhin du bya'o zhes de bsdad pa dang /
na lang 'ongs pa'i mdun du 'dug ste /
dri ba 'di'i don smra bar nus pa de la gser 'bum 'di sbyin zhing bkur sti chen po bya'o / /
na la das de dag blangs nas /
de bzhin du bya'o / /
yun ji tsam na /
lo bcu gnyis na'o / /
dus de ni ring so / /
de bzhin du drug na'o / /
gsum na'o / /
gcig na'o / /
zla ba drug na'o / /
gsum na'o / /
gcig na'o / /
phyed na'o / /
zhag bdunO / /
e la'i 'dab kyis /
de bzhin bya'o / /
de bar du sdod de zhes bsdad pa dang /
nal das dge slong lnga po'i drung du song nas smras pa /
bram ze'i khye'u zhig gis dri ba 'di dang gser 'bum khyer nas bdag gi drung du 'ongs na /
dri ba 'di don mang zhing tshig nyung bas khor du chud par dka' @# / /
na ji ltar bya /
de dag na re /
sangs rgyas la zhus shig /
ci| sangs rgyas 'jig rten du byung ngam /
byung ngo / /
gang na bzhugs /
drang srong smra ba ri dwags kyi nags na'o / /
de myur bar song ba dang /
ston pa mtshan dpes brgyan pa mthong nas phyag btsal /
chos nyan pas bden pa mthong nas /
rab tu 'byung bar zhus pas /
khyod kyis bram ze'i khye'u de la dri ba'i don smra bar dam bcas pa de mthar phyin par gyis la /
phyis rab tu byung zhig /
bdag gis dri ba de'i don smra bar mi nus na der mchis te ci zhig bgyi /
khyod song la dri ba de smros shig ces gyis shig /
bdag po rgyal po gang zhig ni / /
zhes sogs smra na /
drug pa bdag po rgyal po ni / /
chags na rdul dang ldan pa yin / /
rdul med na ni rdul bral 'gyur / /
chags na byis pa zhes 'dir brjod / /
blong na de ltar mya ngan byed / /
mkhas pa de ltar dga' bar 'gyur / /
'di yi ldan pa las bral nas / /
'di na grub dang bde zhes brjod / /
gal te /
brda ma phrad do zer na /
legs par gsungs pa shes pa gces pa ste / /
thos dang ting 'dzin shes pa gces pa yin / /
mi gang gya tshom pag med gyur pas ni /
mi shes del thos pa don mi che / /
zhes smros shig /
gal te /
sangs rgyas gsung dag smra mod kyi / /
khyod la mtshan ni mi snang ngo / /
'di la bdag gi blo rmongs kyis / /
the tshom myur dug cad par gyis / /
zer na da'i mdun du sen mos rtswa chod cig /
sangs rgyas byung ngam zer na /
byung ngo zhes smros shig /
gang na bzhugs zer na /
drang srong smra ba na 'o gyis shig /
na la das de bzhin du byas pas /
bram ze'i khye'u des bsams pa /
bdag gis 'di la rang gi rigs bsnyad na ni 'dis brnyas par 'gyur /
bram ze'i cha lugs kho nas song na /
bram ze'i khye'u rigs mthon po dag dge sbyong go'u ta ma'i drung du song ngo zhes ma dad par 'gyur /
rang gi cha lugs kyis song na /
bdag dang klu mang po 'khon yod pas bdag lag nod pa byed du 'ong bas /
rang nyid 'khor los sgyur ba'i rgyal por sprul nas ston pa'i spyan sngar 'gro'i snyam ste /
'khor los sgyur pa'i rgyal por sprul nas ston pa'i drung du phyin pa dang /
'khor rnams kyis mthong nas /
kha cig ni rgyal po 'di gang las 'ongs zer ro / /
kha cig ni /
'di rgyal po min gyi /
sa'i steng gi sa'i dbang phyug gang zhig yin zer ro / /
kha cig ni /
rgyal po min gyi /
brgya byin 'dir 'ongs so zer ro / /
chags pa'i dbang du song bdag gis de mthong nas /
bdag kyang 'di 'dra bar na ma zhig 'gyur zhes rtog pa na /
klu'i rgyal po e la'i 'da ba ston pa'i zhabs la phyag btsal nas phyogs shig tu 'dug pa dang /
ston pas de la /
khyod sangs rgyas 'od srung gi bslab pa'i mtshams las 'das pas klur skyes na /
da nga'i 'khor yang slu 'dod dam /
song la /
sprul pa thong la rang gi cha lugs kyis shog cig /
des gsol ba /
bdag dang @# / /
klu mang po 'khon yod pas bdag la gnod pa bgyid du mchi'o / /
ston pas lag na rdo rje la /
klu'i rgyal po e la'i 'dab srung shig /
de ltar 'tshal lo zhes bsrungs so / /
de nas klu'i rgyal po e la'i 'dab song ste /
rang bzhin du bsgyur nas /
mjug ma rdo 'jog na /
mgo bdun bo wA ra NA sir 'dug ste /
mgo re re la shing e la skyes pas srin bu'i rigs brgya phrag du mas ni gang /
sbrang bu'i tshogs du ma ni lding zhing 'bab /
rnag khrag dri ma nam pa ni 'dzag par lus bsgyur nas ston pa'i drung du song ste phyag btsal nas phyogs gcig tu 'dug pa dang /
'khor rnams kyis /
da'i lus mthong na mi 'dod pa /
shin tu 'jigs su rung ba mthong nas skrag pas /
ston pa la /
'jigs su rung ba 'di su lags /
'di ni 'khor los sgyur ba'i cha lugs 'chang zhing /
nga'i drung du 'ongs pa de yin te /
da lta'i lus 'di mi 'dod pa'i las las grub pa'i rang bzhin pa yin no / /
snga ma ni sprul pa'o / /
de nas klu des /
ston pa la /
bdag lung stan du gsol /
tshe lo brgyad khri pa la sangs rgyas byams pa 'byung ba des khyod lung ston par 'gyur ro / /
de nas de de nyid du mi snang bar gyur to / /
dge slong rnams kyis zhus pa /
klu'i rgyal po e la'i 'dab kyis las ci bgyis pas 'di ltar gyur /
sangs rgyas 'od srung gi bstan pa la 'di rab tu byung nas sde snod gsum pa spong ba bar gyur te /
de dben pa'i phyogs na shing e la'i drung du 'chag pa'i dpral bar e la'i 'dab ma phog pa dang des de ba rnags so / /
ji tsam na yid la byed pa'i rnal 'byor gyis ngal nas 'chag pa na /
de'i dpral ba la e la'i 'dab ma phog pas khros te bcad nas lag pa gnyis kyis dum bu du ma bur byas te bor nas /
srog kyang med /
'tsho ba'ang med pa 'di la sangs rgyas 'od srung gis nyes pa ci gzigs nas bslab pa bcas zhes smras so / /
de khros nas bslab pa dral bas lus zhig nas klur skyes so / /
de nas nal das ston pa'i drung du song ste /
bdag gis sngon dam bcas pa mthar phyin te /
bdag rab tu byung ba dang bsnyen par rdzogs par mdzad du gsol /
de tshur shog gis bsnyen rdzogs mdzad ba dang /
dge slong rnams kyis ji skad 'bod ma shes pa de gsol bas /
'di'i rus ka tya'i bu yin te /
'di la ka tya'i bu zhes bos shig /
de nas ston pas /
ka tya'i bu la /
'jig rten 'di ni phal cher yod pa dang med pa gnyis la brten to zhes sogs gsungs pas dgra bcom pa thob po / /
ston pas de la /
ka tya'i bu zhes bos pas ka tya'i bu chen po zhes grags so / /
re zhig na 'phags rgyal du ming byung nas rgyal po gtun po rab snang 'khor dang bcas pa sems khong du chud cing 'dug go /
de nas rgyal po gtum po rab snang gis sgo ba la /
dge sbyong ngam /
bram ze yams nad zhi bar byed pa 'ongs nang la sbron cig /
skabs 'di lta bu la sangs rgyas bcom ldan 'das la mi mkhyen pa mi mnga' bas /
@# / /
rgyal po gtum bo rab snang 'khor dang bcas pa ka tya'i bu chen po'i gdul bya yin par gzigs nas /
ka tya'i bu rgyal po gtum po rab snang 'khor dang bcas pa la som shig /
de ltar 'tshal lo zhes 'khor lnga brgya dang bcas te 'phags rgyal du song ngo / /
yul ka nya ku ba dza na ka tya'i bu chen po'i sngon khyim ba'i mdza' bo bram ze zhig yod pa'i bu mo gzugs bzang ba /
tshe rabs sda ma'i ming dang mthun par skra can zhes btags so| |lho phyogs nas gar mkhan zhig 'ongs pas de'i skra bzang bar mthong nas /
bram ze de la /
bu mo 'di'i skra rnams bdag la byin dang /
kar+sha pa na stong sbyin no / /
des smras pa /
bdag bram ze yin te skra 'tshong du mi rung ngo|| de cing mi smra bar song ngo / /
bram ze de phyi de nyin dus las 'das so / /
de'i chung mas ka tya'i bu chen po 'khor lnga brgya dang bcas pa 'phags rgyal du 'ong ba thos so / /
khyod dang bral zhing ka tya'i bu chen po 'ong ba thos nas sems khong du chud pa skra can mas mthong nas /
ma| ci'i phyir sems khong du chud /
khyod kyi pha'i chung grogs ka tya'i bu chen po 'di nas mi ring ba zhig na 'dug ste /
'phags rgyal du 'ong bar thos na /
khyod kyi pha ni 'das /
khyim gyi gnas skabs 'di lta bur gyur bas /
ring nas 'ongs ba de la nyi ma 'ga'i bsod snyoms kyang sbyin mi nus pas so / /
'o na gar mkhan de la bdag gi skra tshongs la /
ka tya'i bu chen po la bsod snyoms phul cig /
ja'i skra'ang skye bas mya ngan ma mdzad cig /
legs kyis de ltar bya'o zhes smras nas /
gar mkhan gyi gan du song ste /
nga'i bu mo'i skra snoms la kar+sha pa na stong stsol cig /
de na re /
de'i tshe kho bo la skra dgos kyi da mi dgos mod /
'on kyang kar+sha pa na lnga brgyar 'tshod na blang ngo / /
des smras pa /
stsol la /
'di dag bzhes shig /
des blangs so / /
ka tya'i bu kanya kub dzar phyin nas bla gang med pa zhig na 'dug go /
de nas bram ze mo des katya'i bu 'khor lnga brgya dang bcas pa la bsod snyoms phul nas chos nyan pa na /
skra can ga re /
spyod lam nyams lag so / /
dge ba'i bsam pa can gyi bu mo de bos shig /
bos nas dad pa drag bos phyag btsal te phyogs shig tu 'dug pa dang /
bram ze mo na re /
skra can ma 'di sdig pa spangs pas khyod kyi sras mo lags te /
de'i slad du 'di bdag gis su la stsal bar bgyi /
des smras pa /
bram ze mos cha ma yin pa zhig dris te /
de ni rab tu byung bal 'tsham pa min mod /
'on kyang bu mo 'dis gsang ba'i rgyan lnga brgya dang /
phyi rol gyi rgyan lnga brgya dang /
grong gi mchog lnga rnyed par 'gyu ro / /
de na re /
bdag cag dbul lags na de dag ga la rnyed /
bram ze mo| de skad ma zer cig /
bu mo 'dis zhing bzang po la dad pa drag bos bya ba byas pas bsod nams che ba yin te /
des par 'di la thams cad 'byor bar 'gyur gyis /
mya ngan ma byed cig /
ka tya'i bu chen pos bram ze mo dang bu mo de la chos dang ldan pa'i gtam byas nas rim gyis 'phags rgyal du phyin te @# / /
grong khyer du zhugs pa'i mod la yams nad phyed zhi ba dang sgo bas rgyal po la /
sngon ma byung ba'i rtags dang cha lugs 'chang ba'i dge sbyong zhig g.yog lnga brgya dang bcas pa 'ongs pa'i mod la yams nad phyed zhi bar gyur to / /
rgyal pos smras pa /
legs kyis de la bkur sti gyis shig /
bram ze rnams na re /
bdag cag gis nyin mtshan du zhi ba'i las la brtson par bgyis pas /
yams nad phyed zhi bar gyur te /
ring po mi thogs bar thams cad zhi bar bgyi'o / /
dge slong dag gis ni rgyal po la /
nad med par gyur cig ces smras nas song ngo / /
rgyal pos blon po rnams la smras pa /
sgob na re /
dge sbyong 'khor dang bcas pa mchis pa'i mdo la yams nad phyed zhi'o zhes zer /
bram ze rnams ni /
bdag cag gi mthu yin zer te /
gang gi mthu yin pa mi shes kyis /
song la dge sbyong dang bram ze dag glang po che'i bres mi gtsang ba'i phyogs su 'bras cha nang na pa dang /
rtsabs byin la zos nas phyir byung ba dang /
gnyis ka la zan ci 'dra dris shig /
de ltar byas nas /
phyir byung ba dang /
sgo bas bram ze rnams la /
khyed cag lhas ci 'dra'i zas kyis tshim par byas /
de dag khros nas smras pa /
byed stangs dang /
rgyal po tha chad chos min pal gzhol ba zhig ste /
des bram ze rnams la 'bras chan mi gtsang ba dang /
rtsabs mo byin nas chim par byas mod zer ro / /
yang dge slong rnams la /
khyed lhas ci 'dra'i kha zas kyis chim par byas / /
bzhin bzang| sbyin pa pos ni byin /
len pa po rnams kyis ni zos te /
'byung ba chen po rnams tshim par byas shing /
nyin zhag gi rgyags blangs so / /
sgo bas rgyal po la smras pa /
de dag 'di skad zer ro / /
yang rgyal pos blon po rnams la /
gnyis ka la gtsang ma'i phyogs su kha zas bsod pa byin la dris shig /
de ltar byas nas dris pas /
rgyal po rgyal rigs sbyi bo nas dbang bskur ba zhig ste zas ci 'dod pa byin nas tshim par byas so / /
dge slong rnams la dris pas sngar bzhin zer ro / /
sgo bas rgyal po la de bzhin du smras so / /
de bzhin du rta'i thes dang /
phyag dar khrod dang /
sa phyogs gtsang mar ngan pa dang bsod ba sbyar bar byas so / /
rgyal po dge slong dag sbyin gnas yin gyi /
bram ze dag ni ma yin no snyam ste /
ka tya'i bu chen po'i gan du song nas phyag btsal te /
sang bdag gi sdum par gdugs tshod gsol bar ci gnang /
gnang nas /
sang gdan bshams pa la 'dug pa dang /
rol mo'i sgra dang /
bro gar mkhan rnams kyis bro gar du ma byas pa na /
ka tya'i bu chen po dang dge slong rnams dbang po'i sgo bsdams te 'khod do / /
glu gar dang rol mo'i sgra zhi nas /
rgyal pos /
'phags pa gar bzang ngam /
glu snyan nam /
rgyal po| gang gis thos pa dang /
mthong ba la'o / /
'phags pa| dbang po nang du bsdus pa rnams kyis ma gzigs na /
ji ltar ma gsan /
lha la mi gsad pa la thug pa 'ga' yod dam /
mchis so / /
lha| skyes bu de'i lag tu snod til mar @# / /
gyis khong ste bskur la phyi bzhin gshed mthong la /
snod 'bru mar gyis khad chad du gang ba 'di khyer la ljongs thams cad bskor nas 'dir khyer shog cig /
til mar thigs pa gcig sa la bo na /
ral gri gdengs pa 'dis mgo drungs nas bcad de sal 'dor du 'jug go zhes sgos la /
de'i mdun du rol mo dang gar sna tshogs byed du chug cig /
des khyod yid ches par 'gyur ro / /
rgyal pos de ltar byas nas mi de la /
gar bzang ngam /
glu snyan nam /
lha| gang gis mthong ngam /
thos pa dag la'o / /
dbang po nang du bsdus pas ma mthong na'ang ji ltar mthos /
de na re /
snod 'di las 'bru mar thigs pa gcig po na'ang bsad du 'ong snyam nas 'chibs 'jigs shing 'bru mar gyi snod la sems rtse gcig tu gtad pas ji ltar mthong ngam thos zhes smras pa dang /
rgyal po cang mi smra'o / /
ka tya'i bu chen pos smras pa /
mi 'di tshe gcig gi sdug bsngal gyis /
phyir mi g.yeng ba dang bag yod par kun du srung bar bgyid na /
bdag cag bslab pa bzung bdag tshe rabs du ma'i sdug bsngal gyis glu gar dang rol mo'i sgra la lta ba'am nyan pa'i gnas med do / /
rgyal po yid ches te lhag par dad nas /
'khor dang bcas pas ka tya'i bu la sogs pa la gtsang zhing bsod pa'i bsod snyoms rang gis lag dar te tshim par byas nas /
ji ltar bdag gis bgyis pa de ltar 'khor lnga brgya la bsod pa'i zhal zas kyis tshim par bgyis pa gzhan 'ga' mchis sam /
des smras pa /
khyod kyis bdag 'khor lnga brgyad bsod pa'i zas kyis tshim par byas pa ngo mtshar ci che /
bdag 'dir 'ongs pa'i tshe /
ri 'or nag nas pa'i bu mo zhig gis bdag nyid kyi skra btsongs nas 'khor lnga brgya dang 'di lta bu'i zas bsod pas tshim bar byas pas ches ngo mtshar che'o / /
rgyal pos bsams pa /
bu mo gang gi skra kar sha pa na lda brgyar ldom pa de ni lha'i nang na'ang med kyis /
de btsal bar bya'o snyam nas /
ka tya'i bu chen po la 'dri ma nus par /
zho shas 'tsho ba rnams la /
ka tya'i bu chen po lam gang nas 'ongs pa der song la /
bu mo zhig skra btsongs nas ka tya'i bu chen po 'khor lnga brgya dang bcas pa la bshos gsol ba de tshol la deng 'i don du slongs shig /
de ltar 'tshol lo zhes rim gyis /
btsal nas bram ze mo de'i khyim du song ste sgo khang du 'khod nas /
bkra shis par gyur cig /
ci 'dod /
skra can ma'o / /
su'i don du /
rgyal bo rab snang gi'o / /
legs mod /
'di la bsnyod mang du dgos so / /
ci tsam dgos /
gsang ba'i rgyan lnga brgya dang /
phyi rol gyi rgyan lnga brgya dang /
grong gi mchog lnga'o / /
de dag gis rgyal po la /
bu mo bsnyod 'di snyod kyis khugs so springs pa dang /
ji tsam gyis khugs pa nod cig /
thams cad sbyar ro / /
de dag gis bslangs nas /
rgyal pos dpal gyi 'byor ba chen pos bag mar blangs te 'phags rkyal du phyin pa'i nyin mo de nyid la yams nad thams cad zhibs de'i @# / /
ming zhi ba zhes chags sa / /
de'i tshe 'phags rgyal na tshong dpon zhig yod pa de zod khyer te yul gzhan du song ba na de'i chung ma zhim po zos /
bzad po gyon pas nyon mongs pas shin tu gzir te /
nyin re zhing khang thog tu song nas skyes pa la lta'o / /
re zhig na rgyal po glang po che la zhon nas de'i khyim dang nye bar song ba dang /
des de la me tog gi phreng ba rgyal po'i phrag pa la phog nas gyen du bltas pa na /
na tshod gzhon nu /
kha dog dang dbyibs kyi rang bzhin mdzes par rlom pa /
'dod pas thebs pa'i spyod pas zur mig ltab mthong nas /
de lta na phyir byung zhig /
lha| 'di nyid du sbyon cig /
de glang po che las babs nas de'i khyim du zhugs te /
de dang dga' dgur spyad pas sems can zhugs pa rgyal po la smras pas /
rgyal pos de la mu tig gi se mo do byin nas /
khyod las khye'u byung na de la mu tig gi se mo do 'di byin nga'i drung du thong zhig /
bu mo byung na khyod kyi yin no / /
de la mngal gyi mtshan ma byung ba na /
tshong dpon de 'ong bar thos nas skrag ste rgyal po la gsol ba dang /
rgyal pos tshong dpon de la /
nor 'di lta bu zhig nga la dgos pas de ma rnyed par ma 'ong zhig ces springs pas de tshol du lam ring por song ngo / /
zla ba dgu 'das pa dang khye'u gzugs bzang ba zhig btsas pa dang /
des mar dang sbrang rtsis kha bkang ste sgrom gyi nang du shing bal bting nas de'i thog tu bzhag ste steng nas gos dkar pos g.yogs /
de'i thog tu mu tig gi se mo ngo bzhag ste kha bcad nas sgrom de la rgyas btab ste /
bran mo la /
khyod sgrom 'di khyer song la /
rgyal po'i khab kyi sgor dkyil 'khor gyis la mar me bzhag nas sus blangs kyi bar du phyogs shig tu 'khod cig| des de bzhin du byas so / /
ji tsam na ba lang lam de nas 'gro ba dag gis sgrom de bskor nas 'khod do / /
rgyal po btsun mo zhib dang lhan cig khang bzang gi steng du song nas 'dug pas de bskor nas 'dug pa'i ba lang de dag mthong nas zho shas 'tsho ba rnams la /
ba lang gis bskor ba de ci yin ltos shig /
de dag gis mthong nas /
sgrom rgya btab ba zhig mchis so / /
khyer shog cig /
zhibs /
sgrom de'i nang na rdzas ci mchis pa bdag la stsol cig /
de bzhin du bya'o / /
sgrom de kha phyebs mu tig gi se mo do dang bu zhig mthong ste /
mu tig gi se mo do ngo shes nas /
bdag gi bu'o snyam ste de zhi ba la gtad nas /
'di khyod kyi bu yin no / /
khye'u de ba lang gis bskyangs pas| ba lang skyong zhes btags so / /
zhibs de bskyed pas /
de'i ming zhi ba pa lang skyong gi ma zhes chags so / /
de'i tshe yul rdo 'jog gi rgyal po pad ma'i snying po can zhes bya ba'i yul na dus bzhin du char bab pas me tog dang 'bras bu'ang rtag tu chags shing lo legs pas slongs mo bas kyang zas rnyed sla'o / /
rgyal po pad ma'i snying po can khang bzang gi thog tu song nas blon po rnams la smras pa /
rgyal po gzhan gyi yul na 'di ltar char dus su 'bab cing lo @# / /
legs pa yod dam /
mchis te /
rgyal po gtum por snang gi yul na'o / /
'on dpung tshogs bzhi go skon cig /
de'i yul gzhom par bya'o / /
de dag gis dpung tshogs yan lag bzhi go bskon nas rim gyis 'phags rgyal du phyin pa dang /
rgyal po gtum po rab snang gis kyang dpung tshogs yan lag bzhi go bskon nas g.yul sprad pas /
rgyal po pad ma'i snying po can gyis gtum po rab snang gi dpung tshogs phrogs te /
blon po dang skye bo'i tshogs gzhan rnams ni 'phags rgyal du zhugs nas ra ba'i khar sbrengs te 'dug go /
rgyal po ni rkya gcig pur+ri 'or zhig tu phyin pa dang /
de na zhing pa snams byed ces bya ba zhing rmed pas mthong nas /
kye khrom gyi dpa' bo rgyal po pad ma'i snying po can gyis rgyal po gtum po rab snang pham par byas zhes grag na de bden nam /
bden no / /
yul na gnas kyang yul gzhan nas f'ongs pas tham par byas pa'i blon po dang dmag dpon ci 'dra ba zhig /
da de'i blon por gyur na myur bar rgyal po pad ma'i snying po can gyi mgul nas btags te 'phags rgyal du 'khrid pa zhig /
de de skad gtam zer ba na /
da'i chung ma ri khrod ma zhes bya ba zan khyer 'ongs nas /
sa brkos te lo ma bting nas lag pa bkrus te /
zan zab na rgyal po la bltas te /
khyod ngal zhing bkres skom pas nyon mongs kyis /
bdag cag dbang thang chung ngu'i bza' btung gsol gyis tshur gshegs /
rgyal pos bsams pa /
ma zos na ltogs te 'chi 'o snyam nas rta las bangs te rkang lag bkrus /
rta las stan phog nas 'dug go /
'tsho ba'i bsam pas bza' bar brtsams pa na /
phor ba kha chag cig nas chang blud pa dang /
phor pa kha chag mod kyi /
'on kyang mchag pa'i phyogs nas chang btung ngo snyam mo / /
rgyal po rnams ni shes rab dang tshul phun sum tshogs pa yin pas /
bsams pa /
kha ma chag pa'i phyogs nas 'thungs na 'di khu 'phrig za bar 'gyur zhing /
'dis bdag spong bar 'gyur ro snyam nas /
chag pa'i ngos de nyid nas 'thungs pa dang /
snams byed mgu nas chung ma la smras pa /
'di nga'i snying gi grogs po yin gyis 'di khyim du khrid la dril phyi dang khrus gyis /
zan byin la rta la rtswa dang chas byin cig /
des de ltar byas so / /
rgyal po pad ma'i snying po can la ri brags bskya ba seng zhes bya bas bsdos nas rgyal po pad ma'i snying po can gyi yul gzhom par brtsams pa dang /
blon po rnams kyis /
gzhan gyi yul zhig zhom pa'i phyir / /
ji ltar nan tan mdzad pa ltar / /
rang gi yul 'khor srung ba yang / /
de bzhin sa kyang mdzad du gsol / /
zhes yi ge springs so / /
rgyal pos yi ge bklags nas bsams pa /
bdag de bzhin du song na 'jig rten pa dag /
rgyal po pad ma'i snying po can pham nas phyir log par sems pas /
mjal @# / /
dum byas te 'gro'o snyam nas /
des rab snang la springs pa /
gang thal zin pa thal du zad /
da phyir byung dang /
khyod la gnod pa cung zad kyang mi byed kyi /
phan tshun mgul nas 'jus te 'gro'o / /
blon po dag gis sgrings pa de thos nas /
'di na rgyal po med do zhes sbrings na glags rnyed par gyar gyis g.yo bya'o snyam nas /
de dag gis de la yi ge springs pa /
de lta yin yang kho bo cag rgyal po ni bya rog bzhin du dogs pa dang bcas pa yin pas bdag phyir mi 'byung ngo / /
gzhon nu ba lang skyong 'di 'ong gis de dang brang sprod la bzhud cig ces springs pa dang /
des de dang brang sprad nas 'phags rgyal bskor ba btang ste rdo 'jog tu song ngo / /
blon po rnams kyis rgyal po pad ma'i snying po can rdo 'jog tu song gis da ni lha tshol du 'dong ngo zhes pho nya rta pa kun btang ngo / /
rab snang gis kyang de thos nas /
zhing ba snams byed la smras pa /
nga 'jigs pa dang bral bas 'phags rgyal du 'gro yi /
khyod 'phags rgyal du 'ong na bdag gi khyim du shog cig /
de na re /
khyod kyi mi yang mi shes na ji ltar khyim du 'ong /
nga'i khyim mi shes kyang bla /
khyod 'phags rgyal du 'ongs pa na rta mang gi khyim gang yin dris shig ces smras nas 'phags rgyal du phyin pa dang /
sgo pa la /
'ga' zhig /
rta mang gi khyim gang yin zhes 'dri na /
de nga'i drung du khrid shog cig ces smras nas khyim du zhugs so / /
dus gcig na 'phags rgyal ru dus ston byung nas skye bo'i tshogs der song ba dang /
ri khrod mas snams byed la /
bdag cag kyang der mchis nas dus ston myong bar bya zhing rta mang de'ang blta'o / /
ci khrom gyi dpa' bos smras pa thams cad bden nam /
'o na phyin nas dus ston myong bar bya'o / /
da gnyis kyis 'phags rgyal du phyin nas /
sgo ba la /
rta mang gi khyim gang yin dris pa dang /
des de chung ma dang bcas pa rgyal po'i drung du khrid pa dang /
rgyal pos /
'ongs pa legs so / /
snams byed 'ongs sam /
bdag mchis so / /
rgyal po de spyi gcer ba zhig yin pas cod pan bcings pas des rgyal po ngo ma shes so / /
rgyal pos seng ge'i khri las babs pa dang ngo shes nas chung ma dang bcas pas rkang pa la phyag byas so / /
rgyal pos kyang rim gro cher byas nas btsun mo'i nang du khrid de /
dril phyi dang khrus byas /
zan byin nas nyal khang yang byin te /
btsun mo rnams la /
'di nga'i pha ma yin te /
de'i phyir khyed kyis 'di gnyis la rim gro gyis shig /
de gnyis la rgyal pos bkur sti dang mchod pa byas so snyam nas /
btsun mo dang /
gzhon nu dang /
blon po dang /
pho brang 'khor gyi mi thams cad kyis rim gro byas so|| zhing pa snams byed cung zad cig 'dug nas /
lha mkhyen par mdzod cig /
bdag mchi ste /
slar lha'i zhal lha mi dka'o / /
snams byed 'dug cig /
lhan cig rgyal srid gzung ngo / /
bdag lta bus rgyal srid @# / /
gzung ba'i rdo ci thog /
rgyal po smras pa /
de'i tshe khyod na re /
bdag rgyal po de'i blon po'am dmag dpon du gyur na /
myur bar rgyal po pad ma'i snying po can gyi mgul nas btags te 'phags rgyal du 'khrid pa zhig ces zer /
da ni mi nus so zer ba ci yin /
de cang mi zer ro / /
rgyal pos blon po lnga brgya la de gsor bcug pas de'i ming gsos pa zhes chags so / /
dus gcig na rgyal pos /
gsos pa khyod ci 'dra /
bdag la blon po rnams kyis brnyas so / /
de lta na de rnams gros byed pa'i nang du khyod kyang zhug shig dang ma gus par mi byed do / /
bdag lta bus gros byed pa'i nang du 'jug pa'i rdo ci thog /
gsos ba de bzhin du gyis dang blon po rnams kyis gus par byed par 'gyur ro / /
de cang mi zer ro / /
dus gcig na rgyal po blon po'i tshogs kyis bskor nas 'dug pa dang /
des gsos pa smrar 'jug par 'dod pa'i blo sngon du btang nas blon po rnams la /
don 'di ji ltar bya /
kha cig na re /
'di dang 'di lta bur bgyi'o / /
rgyal pos /
don 'di de ltar mi bya'o / /
gzhan dag zer ba la 'ang de bzhin no / /
rgyal pos gsos pa la /
don 'di ji ltar bya /
lha 'di ltar mdzad na legs par 'gyur ro / /
rgyal pos de bzhin du byas so / /
blon po rnams kyis /
rgyal po'ang 'di'i gros bzhin mdzad pas 'di la gus bar bya'o zhes gus par brtsams so / /
yang rgyal pos gsos pa la dris pa /
khyod ci 'drar 'dug /
re zhig bdag la khyim ma mchis so / /
rgyal pos blon po rnams la /
gsos pa la khyim gyin cig /
blon po che ge mo 'das pa'i khyim dang /
de'i mchis brang yang mchis so / /
khyim de chung ma dang bcas pa gsos pa la byin to / /
yang gsos pa la /
khyod ci 'drar 'dug /
chung ma rnams /
mi 'di ni zhing pa'o zhes brnyas par bgyid do / /
de lta na khyod khrus byed 'dod pa'i tshengs khyod 'gugs pa btang ba na khyod kyis de la /
khrus zin nas 'ong ngo zhes gyis shig /
ji ltar bdag gis lha'i bka' bcag /
ngas gnang na 'di la 'gal ba ci yod /
khyod zan za 'dod pa na ngas 'gugs pa gnyis pa gtang gis /
de la'ang khyod kyis| zan zos zin nas 'ong ngo gyis dang /
nga nyid khyod kyi khyim du 'ongs nas khyod dang lhan cig snod gcig nas zan bza'o / /
bdag ni 'bangs dang /
khyod ni rje bo lags pas /
bdag khyod dang lhan cig mi bza' ste| 'di ni cha ma lags so / /
ngas khyod la gnang na 'di la 'gal ba ci yod /
khyod zo zhig /
de lta na khyod la gus par 'gyur ro / /
des khas blangs so / /
rgyal pos de khrus byed pa'i tshe /
gsos pa dgos pa cung zad yod pas myur du shog cig ces pho nya btang ba dang /
khrus byas te 'ong gis song zhig /
mi de slar song ngo / /
de'i chung ma rnams gtam gleng bar brtsams pa /
'u cag gi khyo zhing pa 'di tshod med par lha'i bka' khyad dug sod @# / /
pa la ltos /
kha cig na re /
rigs ngan pa de dag ni gyi nas kyang dregs par 'gyur ro zer ro / /
gzhan dag na re /
ma rings bor ltos dang /
mthon po'i mtha' ltung bas nges par rgyal pos 'di rlag par 'gyur ro zhes zer ro / /
de khrus byas nas zan za ba na rgyal pos gsos pa la /
cung zad cig yod pa mi sleb kyis rings par shog ces pho nya gnyis pa btang ba dang /
khyod song zhig /
zan zos nas 'ong ngo / /
ji tsam na rgyal po 'ongs nas /
gsos pa ci za /
lha 'tshal ma 'tshal lo / /
gsos pa nga la mgron mi bya'am /
lha| mgron bgyi yis bshos gsol cig /
chung ma ngag gis bsams pa /
lha 'di dang lhan cig bzhad gad mdzad do snyam nas ngo mtshar te bltas pas /
rgyal pos rkang lag bkrus te de dang lhan cig zan zab chung ma dag gis mthong na dngangs te phan tshun du /
bdag cag gis 'di la /
zhing pa'o zhes brnyas pa byas na| lha 'di dang lhan cig bshos gsol ba la ltos /
da ni gus par bya'o zhes mi dga' bzhin du de'i ngag mi gcag go /
yang rgyal pos gsos pa la /
khyod ci 'drar 'dug /
khyod kyi zhang po de bdag la shin tu khyad du gsod lags so / /
gsos pa thams cad khyod kho na la rag las gyis khyod nyid shes so / /
de lta na khyod kyis bdag la bka' gyod mi rma par ci gnang /
de bzhin du gyis shig /
gsos pa srang gi nang nas song pa dang| pha ma dang bral ba'i byis pa gnyis ci dgar rgyu zhing /
gang yang rung bar nyin par gyi zas bsgrubs nas /
ngan gong gis rtse zhing 'dug go /
bran mo zhig chu'i bum pa khyer nas lam de nas 'gro ba dang /
de nas khye'u zhig gis /
ltos shig /
ri las bum pa 'di brtol lo zhes smras pa dang /
cig shos na re /
ri lu skam pos bu ga byung na ngo mtshar mi che yi /
ngas ri lu bsher bas glan pa 'di ngo mtshar che'o / /
legs kyis de bzhin du bya'o zhes smras nas /
ri lu skam pos brtol ba dang /
gsher bas glan no / /
gsos ngas de mthong nas ngo mtshar skyes te /
'di gnyis kyis stongs byas nas de la sha glan par nus so snyam nas /
byis pa khyed gnyis su'i yin /
bdag cag pha ma dang bral nas /
gang yang rung ba nas nyin par zas tshol ba lags so / /
'o na nga'i gan du mi 'dug gam /
'dug par bgyi na /
las ci bgyi /
cung zad kyang byar med kyi /
ngan grogs 'di gnyis goms par byed du bzhag go| 'on kyang khyed kyis nga'i don gcig bya ste /
nga dang lhan cig 'thab mo byed pa de'i kha khyed gnyis kyis mi gtsang ba'i nang du bgres pa'i ri lus khong zhig /
de bzhin bgyi'o / /
dus gcig na de dang lhan cig 'thab mo byed par brtsams pa na /
de gnyis kyis de'i kha mi gtsang ba'i nang du bgres pa'i di lus bkang ba dang /
de skyengs nas myur du phyis te kha btsum nas spobs pa med par gyur to / /
yang rgyal pos gsos pa la /
khyod ci 'drar 'dug /
@# / /
nang mi des /
zhing pa'i mi yin no zhes bdag la brnyas so / /
de lta nang btsun mo'i nang du song ba'i tshe khyod shog la /
rgyal po gar bzhugs zhes dris shig /
btsun mo'i nang na bzhugs so zer na /
de btsun mo'i nang na gnas na rgyal po'i bya ba don nyams par 'gyur ro zhes smros shig /
der nga'i mal lam khri mthong na khyod der 'dug cig dang /
ngas khyod kyi rkang pa bkru'o / /
de ltar mi rung ngo / /
nga de ltar 'dod na 'di la 'gal ba ci yod /
de lta na khyod la gus par 'gyur ro / /
des khas blangs nas thams cad rim gyis byas so / /
rgyal po'i mal gyi steng du ngal gso'o zhes nyal ba dang /
gnyid log go /
rgyal po byung nas /
'di su yin /
gsos pa lags so / /
'di'i rkang pa sus kyang ma bkrus sam /
chu khyer shog /
rkang pa bkru'o zhes rgyal pos de'i rkang pa bkrus pa dang /
de dag mi dga' bzhin du de la rim gro byed do / /
rgyal po de bud med la brkam chags can zhig pas /
blon po'i ne'u ldangs rnams dang lhan cig khang bzang gi steng du song nas /
gang na bud med bzang /
'phags rgyal 'di nyid na gzugs kyis 'tsho ba bzang mo zhes bgyi ba sum cu rtsa gsum pas bkur ba'i lha mo lta bu zhig gnas so / /
rgyal po cha lugs mi mngon par byas nas de nyid kyi nub mo kar sha ba na lnga brgya khyer nas de'i khyim du song ba dang /
byon pa lags so zhes byas te mngag gzhug ma'i bu mo la gtad nas /
'di dril phyi dang khrus gyis shig /
bu mos rgyal po la dril phyi byed pa na /
mi gzhan zhig kyang kar sha pa na lnga brgya khyer 'ongs nas /
bzang mo dga' dgur spyad kyis 'dod zer ro / /
bzang mo'i kun spyod ni /
gcig nang du 'ongs la /
yang gcig 'ongs na snga ma bsad nas phyi ma dang dga' dgur spyod pa yin pas /
bu mo des /
'di lta bu'i rgyal rigs kyi bu'ang sdig pa kun du spyod pa 'dis gsod do snyam nas dus pa dang mchi ma'i thigs pa rgyal po'i lus la phog pas rgyal pos gyen du bltas na /
bu mo de du nas /
ci'i phyir du /
chen po ma lags so / /
rgyal po dogs nas /
ci'i phyir du /
bag ma tsha bar smros shig /
des rgyas par brjod pa dang /
bu moH da 'bros thabs yod dam /
'di'i khyim gshed ma ral gri thogs pas kun nas bskor bas med mod /
phyogs gcig yod na /
de mi gtsang bas /
smras kyang ci rung /
gtsang ngam mi gtsang yang rung /
sros la srog phyin cig /
de na re /
ph+y+gos 'di ni chab khungs zhig yod pa lcags kyi phur bas btab 'dug gi /
'byin nus na de phye la bros shig /
bu mo phyogs de ston dang /
ngas de dbyung nus so / /
des de la phyogs de bstan to / /
smad 'tshong ma de'i khyim dang 'dab chags na bram ze ltas mkhan zhig gi khyim yod pas /
bram ze de gcin gcir byung ba na de'i chung ma'ang chu khyer nas phyi bzhin 'ongs te /
bram zes skar ma la @# / /
bltas pa na mi bzang bar mthong nas /
lha ni mi bzad pa /
dog pa /
nya mang bar gyur to / /
bram ze mo na re /
de skad ma zer cig /
rgyal po khro bar 'gyur ro / /
bdag cag rgyal po'i skyabs na bde bar gnas pas mi dga' nas de smra mod /
de thams cad rgyal pos thos so / /
de nas rgyal pos lcags kyi phur ba de bsgrims te bsgul nas phyin pa dang /
bshang ba 'bab pa de dang lhan cig byung ste song ngo / /
bram zes bram ze mo la /
lha'i mi bzad pa /
dog pa de dang bral te rgyal po gson pas bdag cag dbang thang che'o / /
rgyal po sbags bzhin du btsun mo zhi ba'i thad du song nas ji ltar gyur pa brjod pa dang /
zhi ba mig mchi mas gang bzhin du de smyig ma'i tshal bas bzhar nas /
sa gar gyis dril phyi byas /
spos sna tshogs kyis bsgos pa'i chus bkrus te 'thun pa'i gos dag bskon to / /
phyi de nyin par ltas mkhan rnams pos nas /
mdang nga mtshan mo ji ltar gyur /
de dag na re /
sa skyong ba ltar lags so / /
phyogs che ge mo na bram ze ltas mkhan zhig gnas pa de bos shig /
de'i thog tu mi btang nas /
bram ze de la /
lha 'bod do zhes bsgob dang /
lhas bka' stsal ba bzhin 'tshal gyis /
song zhig gos gyon nas 'ong ngo / /
de dag song ba dang /
bram bre mo na re /
ngas khyod la sngar /
rgyal po gtum po khro bar 'gyur ba ma smra zhig byas na /
nga'i ngag mnyan bsad ni de byung ngo / /
des de la /
legs par 'gyur gyis bag ma tsha zhig ces smras nas rgyal po'i drung du song ste /
rgyal ba dang tshe spel ba byas nas stan la 'dug pa dang /
rgyal pos /
khyod kyis ltas mkhyen tam /
lha mnyes bar rngo thog go /
bdag mdang ji ltar gyur /
lha mi bzad pa /
dog pa /
nya mang bar gyur ba las /
khyod bsod nams kyi mthu can zhig ste /
mi mdza' ba rnams kyi nang nas 'o brgyal te thar bar gyur to / /
mkhan pos ji skad smras pa de bzhin te /
gzhan du ma yin no / /
mkhan po khyod la dam pa ci dbul /
re zhig nang mi dang gros byas nas gsal bar 'tshal lo / /
de bzhin du gyis shig /
de rings par song nas nang mi rnams la smras pa / /
nga la lhas dam pa sbyin par chad na /
khyod ci 'dod /
bram ze mo na re /
khyod nyid la dri yis ci 'dod /
des smras pa /
nga ni grong mchog lnga'o / /
bram ze mo na re /
nga ni ba lang lnga brgya'o / /
bu na re /
nga ni cang shes kyi shing rta'o|| bu mo na re /
nga ni nor bu'i rna cha'o / /
bran mo skyed ma na re /
rdo leb bzang po'o / /
bram zes rgyal po'i drung du song nas /
bdag ci 'tshal ba gsan du gsol / /
bdag ni grong khyer lnga zhig 'tshal / /
bram ze mo yang ba lang brgya / /
bu ni cang shes shing rta ste / /
bu mo nor bu'i rna cha 'tshal / /
bdag gi bran mo skyed ma ste / /
de yang rdo leb bzang po 'tshal / /
rgyal pos smras pa /
khyod la grong mchog lnga sbyin te / /
chung ma la yang ba lang @# / /
brgya / /
bu la rta yi shing rta brgyan / /
bu mo la yang rna cha dag /
bran mo skyed ma slong ba yi / /
rdo leb bzang po 'dod pa yang / /
de yi re ba 'bras yod par / /
ji ltar 'dod pa bskang bar bya / /
nges de la ji ltar 'dod pa'i dam pa byin nas mdun na 'don du bcug go /
re zhig na rgyal po gtum po rab snang la ri khrod pa skya bseng zhes bya ba log pa dang /
rgyal pos /
gsos pa song la skyab seng dag rnal du phob cig des dpung tshogs bzhi go bskon nas song ste de dag rnal du phab nas gte'u 'ang bzung /
dpya nar ma dang /
bla skyes kyang 'bul du bcug nas 'ongs pa rgyal pos thos nas bsur song ba na /
gte'u pa de'i nang na ri brags kyi bu mo shu ba dang g.yan pas thebs pa zhig mthong nas gsos pa la dris pa /
'di dang lhan cig dga' dgur spyod pa'i mi 'ga' yod dam /
de na re /
de 'ba' zhig tu ma zad /
gang la 'di byin pa de'i rgyab tu 'di zhon na rta skad 'byin par bgyid pa'i gnas mchis so / /
ji ltar yod /
lha spyan sngar bab par bgyi'o / /
gsos pas bu mo de sman pa rnams la gtad nas dpyad byas pas nad sos par gyur to / /
de nas rim gyis yo byad kyi khyad par rnams kyis bskyed pas gzugs bzang mor gyur pa dang /
gsos pas de bu mor bzung ste /
de'i ming skyab seng gi bu mo sgrol ma zhes btags nas bu mo de la /
ngas lha 'dir gdugs tshod la spyan drang gi /
khyod rgyan thams cad kyis klubs la /
lha la bdag nyid ston cig ces smras pas de cang mi zer ro / /
des rgyal po la /
lhas bdag gi sdum pa spangs pa lta zhig /
da mi gzigs sam /
khyod kyis ma bos par ji ltar blta /
'o na spyan 'dren no / /
legs te phan btags so / /
gsos pas rgyal po la 'os pa'i bza' btung sbyar /
khyim byi dor byas pa dang /
rgyal po de'i khyim du 'ongs nas bshos gsol zhing gsos pa dang lhan cig gtam gleng ba na bu mo des| yol bas bskor ba'i nang nas pho long 'phangs nas /
des yol ba bzlog ste /
yab|pho long slar stsol cig ces smras pa dang /
de na tshod gzhon zhing mdzes pa rgyal pos mthong ma thag chags te /
'di su'i bu mo yin| bdag gi'o / /
ci /
'ga' zhig la byin nam /
ma byin no / /
'o na nga la byin cig /
dbul lo / /
rgyal pos de bag mar blangs so / /
sar bas rnying ba thams cad zil gyis gnon pa chos nyid yin pas /
rgyal po'ang de la sems chag pas las gzhan btang ste de kho na lhur len no / /
gsos pas /
sngon dam bcas pa bya'o snyam nas bu mo de la /
khyod kyis rgyal po'i rgyab tu zhon nas rta skad 'don du gzhug nus sam /
des cung zad bgad nas| nus mi nus blta'o / /
bud med rnams ni ma bslabs par mkhas pa yin pas /
de gos dri ma can gyon /
khri'u dra ba can gyi steng na nyal zhing 'dug pa dang /
rgyal po na re /
lha mo 'di c yin /
de na re /
lha rnams @# / /
'khrugs par gyur to / /
khyod kyis lha rnams 'khrug pa ci byas /
lhas bdag gi pha skya bseng 'bebs su btang ba'i tshe /
bdag gis lha rnams la gsol ba btab ste /
bdag gi phas don yang dag par grub nas slar 'khor na gang la bdag byin pa de'i rgyab tu bdag zhon la rta skad 'don du gzhug go zhes bgyis pa las /
bdag ni lha la phul /
lha'i btsun mo rgya che bas /
bdag gis don de ma byas par 'gyur bas so / /
'dod pa la zhen pa rnams kyis mi bya ba ci yang med pas /
des smas pa /
khyod kyis don gyis nga'i ched du gsol ba byas pa yin pas thams cad bsgrub kyis bde bar 'dug cig /
de cang mi zer ba dang /
rgyal po na re /
khyod ci'i phyir cang mi smra /
khyod kyi gsol ba gzhan cung zad med dam /
ma mchis mod /
de'i dus su bram ze mdun na 'don gyis shis pa brjod /
bi wang len pas bi wang blang bar bgyi'o / /
de yang sla ste bram ze mdun na 'don ni yod na /
pi wang len pa zhig btsal lo / /
de'i tshe yul sa 'dzin nas sa 'dzin pa zhig zod thogs nas 'phags rgyal du 'ongs te smad 'tshong ma la chags bas zil gyis non pas zong thams cad btsongs nas de dang lhan cig zos pas lhag par chags so / /
de'i gla mi rnams gyis de bor nas bros pa dang /
smad 'tshong mas smras pa /
bdag zhing pa dang /
mul gzhan du zong thogs nas 'gro ba ma lags kyi /
khyod lta bu las rnyed pa des 'tsho ba lags pas kar sha pa na stsol cig /
yang na skyes pa gzhan gyi skabs phye zhig /
des smras pa /
kar sha pa na bdog na khyod las lhag pa gzhan med pas sbyin mod /
kar sha pa na med kyang khyod bdag la sdug pas 'dir 'dug gi /
ma skrad cig /
mo na re /
bdag gis gang smras pa de byed na nga khyod la sdug par shes so / /
bzang mo mgo bos bkur ro / /
des bshang pa byas nas de'i steng du rgya shug gi tshi gu bzhag ste /
khyod nga la byams na rgya shug gi tshi gu 'di sos zungs shig /
des bzung ba na /
rdog pa gcig bsnun nas phul te /
bkren pa 'di lta bu'ang byed dam /
btsog pa khyod dang lhan cig mi 'dug gi /
song zhig ces khyim nas bskrad do / /
de yang bi wang la mkhas pa zhig ste /
bi wang len pas 'tsho ba 'tshol lo / /
rgyal pos gsos pa la /
khyod kyi bu mos lha la 'di ltar gsol bas /
mdun na 'don ni yod na /
bi wang sus blang /
des smras pa /
sa 'dzin pa bi wang gis 'tshob de'i mig dar gyis bkab nas nang du dgug par bgyi'o / /
'o na khug cig /
rgyal po dang mdun na 'don khang ba bdun brtsegs kyi steng du 'dzegs nas /
des mdun na 'don la ji ltar gyur pa bsnyad pas cad mi zer ro / /
gsos bas sa 'dzin pa'i mig dar gyis bkab nas /
khang pa bdun brtsegs kyi steng du bzhag go /
skyab seng gi bu mo sgrol mas gos dkar bo dgos nas rgyal po'i rgyab tu zhon pa dang /
mdun na 'don @# / /
gyis shis pa brjod /
sa 'dzin pas bi wang blangs /
rgyal pos rta skang bton pa dang /
sa 'dzin pas bsams pa /
khang pa 'di bdun brtsegs yin pas rtas gang la thar /
nges par da lta bu bud med kyi dbang du gyur pa zhig /
bud med kyis co dr-is so snyam nas glu blangs pa /
rgya shug tshi gus gyur pa ltar / /
rgya shug tshi gus gyur pa ltar / /
don 'di'ang phal cher 'dra ba yin / /
don 'di 'ang phal cher 'dra ba yin / /
zhes bi wang mi len par /
rgyun mi 'chad par glu len cing tshig de smra ba rgyal pos thos nas /
glu de'i don ci yin /
des ji ltar gyur pa brjod pa dang /
'dis bdag shes kyis yul dbyung ngo snyam ste kar sha pa na lnga brgya byin nas yul phyung ngo / /
dus gzhan zhig na mdun na 'don gyis rgyal po la /
khyod kyis mi rigs pa bgyis te /
rgyal po ni bud med kyi dbang du 'gyur ba ma lags so / /
de snyad med par cang mi zer ro / /
rgyal pos phyi de nyin gsos pa la /
deng bram ze 'di skad zer na /
de rang gi chung mas skrad byir gzhug na /
khyod kyis nus sam /
re zhig blta'o zhes smras nas /
gsos pas chung ma la /
mdun na 'don gyis lha la 'di skad smras na /
khyod kyis bram ze de rang gi chung mas skrad byir gzhug nus sam /
de ltar bgyi yis gzigs shig /
g.yon can gyi chung ma g.yon can nyid du 'gyur pa yin pas /
des bram ze'i chung ma dang mdza' mor byas nas phan tshun yid phebs pa'i tshe des bram ze mo la smras pa /
bdag gi khyim thab ni rab tu byams te /
de ngas smras pa de byed do / /
de na re /
grogs mos nga la thub re skan /
ji ltar khyim thab nga'i dbang du gyur pa ltar khyod kyi ga la 'gyur /
gsos pa'i chung mas smras pa /
khyim thab khyod kyi dbang du 'gyur na blta yis de'i skra phyi zhig /
deng rgyal bskyed pas /
grogs mo dbyi yi ltos shig ces smras nas /
gos dri ma can gyon te nyal lo|| mdun na 'don gyis dris pa /
'di ci yin /
lha rnams 'khrugs so / /
de na re /
khyod kyis lha rnams la gang khas blangs pa thams cad kyis dang bde bar 'gyur ro / /
de cang mi zer ba dang /
khyod kyis lha rnams la ci khas blangs /
des smras pa /
khyod bram ze'i tshul du gnas pa na lhas bos pa'i tshe ngas lha rnams la /
bdag gi khyim thab bde bar slar 'ongs na bdag gis de'i skra rnams phyi nas /
de'i skra rnams khyed la dbul lo zhes gsol ba las /
de'i rjes la khyod kyang longs spyod rgyas /
ngas kyang brjod de /
da ni lha rnams 'khrugs pas bdag 'gum du bas so / /
khyod kyis lha la gsol ba de'i ched yin bas longs shig /
lha gsol nas thams cad bsgrub par bya'o / /
des gsos pa'i chung mal /
des kyang gsos pa la /
gsos pas rgyal po la smras pa /
don de grub lags te /
mdun na 'don khyed la zhur mchi yis /
mkhyen par mdzod cig /
gsos pa de nga'i @# / /
ched yin pas bag ma tsha zhig /
de nas mdun na 'don rgyal po'i drung du 'ongs te /
bdag lha rnams kyi don cung zad bgyi ste /
zla ba drug na lha'i zhal lta bar mchi'o / /
legs kyis de bzhin du gyis shig /
khyim du song nas skra phyi'o / /
skra phyi nas khyim gyi nang nyid na 'dug pa dang /
de'i chung mas gsos pa'i chung ma la /
nga'i khyim thab kyi skra phyi zin to springs pa dang /
des kyang gsos pa la /
gsos pas rgyal po la smras pa dang /
de dga' nas /
mdun na 'don de khug cig /
gsos pas khye'u gnyis la /
gang na bud med gzugs ldan la / /
rigs dang ldan zhing rigs spel ma / /
de na rta med rta skad zer| |mdun 'don mgo bo phyi ltos / /
zhes glu ba bslabs so / /
mdun na 'don rgyal po'i drung du 'ongs pa dang /
khye'u de gnyis kyis glu tshig blangs nas /
de na rta med rta skad zer / /
byas pa na /
gzhan zhig gis de'i zhwa phud nas / /
mdun 'don mgo bo phyi la ltos / /
zhes byas pas /
gad mo chen po byung ste /
mdun na 'don ngo tsha nas kha rog par song ngo / /
gsos pas dgos pa dag byung ba na /
bud med kyi dbang du gyur pa de na rgyal po'i don ga la yod byas pa dang /
rgyal pos mdun na 'don la /
khyod kyis gsos pa gtse bar nus sam /
lha blta'o / /
de'i tsha bo sgyu ma mkhas pa zhig yod pa de la smras pa /
gsos pas rgyal po 'khor bcas kyi mdun dung la mthob tsams pas /
khyod kyis de gtse nus na nga'i sha glan par 'gyur ro / /
des| nus sam mi nus blta'o zhes smras nas /
mig 'phrul gyis 'gron pa sprul /
phyag dar gyi phung po las khyim sprul /
rus gong las ded dbon gyi chung ma gzugs bzang ba zhig sprul to / /
'gron pa 'ongs na rgyal po rang nyid kyis sho gam gcod pa'am /
yang na gsos pa gtong ba las /
gsos pas 'gron po rnams la sho gam gcad 'dod nas /
ded dpon gyi khyim gang yin /
'di yin no zhes bstan pa na /
de der zhugs pa dang /
ded dpon gyi chung ma gzugs bzang ba zhig mthong ma thag chags nas /
bzang mo nga dang lhan cig spyod na sho gam mi gcod do / /
de na re /
de lta na mtshan mo spyod do / /
de'i mig 'phrul gyis mtshan mo sprul pa dang /
gsos pas de dang lhan cig spyad de de'i mgul nas 'khyud de gnyid log go /
mig 'phrul bsdus pa na /
gsos pa phyag dar khrod na keng rus kyi mgul nas 'khyud de nyal 'dug go /
mdun na 'don gyis rgyal po la /
gsos pa'i gnas skabs gzigs shig /
rgyal pos skye bo stong phrag du ma bsdus nas song ste /
se gol gyi sgras bslang nas /
gsos pa| bud med dang lhan cig spyad pa de'i sha'ang za 'am /
de rab tu skyengs te langs nas /
rgyal pos bdag co dris pas gson kyang ci rung /
rang 'chi'o snyam mo / /
yang bsams pa /
rang gis rang 'chi bar @# / /
dka' yis ka tya'i bu chen po'i gan du rab tu 'byung ngo snyam ste /
de'i gan du rab du byung nas gcig las 'phros pa bslabs so / /
de med pas rgyal po mi dga' nas /
rab tu byung ba las phab ste sngon gyi gnas su bzhag go /
rgyal bo'i bsam pa la /
nga 'das na ba lang skyong gis rgyal srid nus mi nus bgam mo snyam nas /
de bos te /
nga btsun mo'i 'khor gyi nang du zhag bdun 'dug gi bar du khyod kyis rgyal srid kyis shig cig ces bsgo nas rgyal po ni btsun mo'i 'khor gyi nang na 'dug go /
gzhon nu pa lang skyong rgyal po byed cing rgol ba dang phyir rgol ba'i tha snyad la legs par spyod ste /
rgyal po'i mi rnams kyis bud med bzung ba la /
khyod bud med 'di 'dod dam zhes 'dri la /
bud med la'ang /
khyod skyes pa 'di 'dod dam zhes 'dri zhing phan tshun 'dod na blon po rnams la /
'di dag phan tshun 'dod nang ci'i phyir mi 'dod /
'di dag ci dgar spyod du chu cig ces bsgo'o / /
dpya 'bul pa rnams la ni nan tan gyis lta'o / /
zhag bdun lon pa na rgyal pos gsos pa la /
ba lang skyong gi sang 'das nas rgyal srid byed nus sam /
rdo thog na /
byi byed pa dar bar 'gyur lags so / /
de ji lta bu /
des rgyas par brjod pa dang /
rgyal pos /
'di gzhan gyi bud med la phrag dog med dam /
rang gi chung ma la'ang med brtag go snyam nas /
sa 'dzin pa zhig la /
song la ba lang skyong gi chung ma dang lhan cig spyod cig /
des rna pa gnyis bkab nas /
lha| sdig pas brlag lags so / /
rgyal pos smras pa /
rgyal po'i don ni de ltar gnas pa yin gyis song zhig /
de na re /
mod la bgyi mi nus kyis bags kyis bgyi'o / /
de bzhin byed na thabs ji lta bu zhig byed /
lha| de'i khyim dang nye bar zong bkram la bgyi yis /
zong stsol dang 'dris par byas nas bka' stsal pa bzhin bsgrub po / /
de la zong byin pa dang /
des rdzas bsag nas zong bkram pa dang ba lang skyong gi sgyug mo'i bran mo zhig yod pa de zong khyer nas spos kyi phur ma nyos pa dang /
sa 'dzin pas bu mo de la /
spos kyi phur ma 'di su'i phyir bya /
ba lang skyong gi sgyug mo'i 'o / /
de'i ming ci /
'di'o / /
nga'i ma'ang ming de skad zer bas de nga'i ma dang 'dra'o zhes smras nas /
spos kyi phur ma mang du byin to / /
ba lang skyong gi sgyug mos bu mo de la /
sngar rin 'di tsam gyis rdzas nyung du khugs la /
da mang po khugs pa ci yin /
des ji ltar gyur pa brjod pa dang /
legs te /
de ni bu dang 'dra'o / /
de bzhin du lan gnyis gsum byas pas de de la dga' bar gyur to / /
dus gcig nas 'dzin pas /
bu mo ma la 'di skad du /
ma'i zhal ltar 'ong ngo gyis shig /
des de la smras pas /
tshur shog gyis shig /
des de la smras pa dang /
des dri'i rdzas khyer te 'ongs nas des de dang brang sprad de dus pa dang /
bu| ci'i phyir du /
yum ci 'dra ba nga'i ma'i dbyibs @# / /
kyang de 'dra bas mchi ma byung ngo / /
des| nga nyid khyod kyi ma yin la /
khyod nga'i bu yin gyis ma du zhig ces smras nas de de la lhag par dga' 'o / /
dus gcig na phyogs shig tu ba lang skyong gi chung ma song ba las des de bos nas /
bu mo| ming po'i zhabs la phyag gyis shig byas pa dang de 'ongs so / /
bu mo 'di'i ming ci /
'di zhes bya'o / /
bdag gi mna' ma'ang ming 'di dang 'dra /
dbyibs kyang 'di 'dra bas /
'di bdag gi mna'am lags so / /
de dag phan tshun gcugs par gyur pa'i tshe /
de na ba ltar bcos nas 'dug go /
bu mo de rdzas nyor 'ongs pa dang sa 'dzin pas /
da na na /
ma gcig da ltar mi 'ong ngam /
des khyod na bar mi shes so|| de la gyis shig /
des de la byas pa dang /
de'ang 'ongs nas /
bu ji ltar na /
ma| bdag gi nad yang ba zhig lags so /
bu| sman pa la dris nas dpyad gyis shig /
ma| 'di ni dpyad kyis 'tsho ba ma lags te /
bdag nad 'dis srog dang 'bral ba'i gnas mchis so / /
bu| thabs gang gis nad 'di zhi bar 'gyur /
ma gcig| zhi ba'i thabs gcig mchis na /
'on kyang mi 'byor ro / /
bu| ci'i phyir mi 'byor /
smros shig 'byor bar bya'o|| ma gcig| ba lang skyong gi chung ma dang lhan cig spyad na nad 'di sos par 'gyuro / /
de khros nas /
bkren pa khyod da shir zang /
khyod rgyal po'i btsun mo dang lhan cig spyod 'dod dam zhes bcos te langs nas song ngo / /
sa 'dzin pa de g.yon can zhig pas /
nor thams cad yi ger bris nas /
da shi na rdzas thams cad ba lang skyong gi sgyug mo'i yin no zhes bris te de la bskur ba dang /
des bltas pas khro bzhi nas /
dengs da lta nyid du spyos te 'ongs na /
de bdag la byams par gyur gyi /
bud med rnams kyi rang bzhin ni de lta bu yin pas /
de shin mi rung bas de la bsgrub bo snyam nas /
des bu mo bos nas sa 'dzin pa'i bsngags pa rim gyis brjod de /
khyod kyi skud po de na na de mi lta'am /
ma gcig sman pa ma mchis sam /
ci ste dpyad ma bgyis /
bu mo de'i nad ni yang bzhig ste /
de nad des 'chi ba'i gnas yod na /
'on kyang de na re /
mna' ma dang lhan cig spyad na 'tsho bar 'gyur ro zhes zer ro / /
de khros nas /
bkren pa de shir zad /
rgyal po'i btsun mo dang lhan cig spyad 'tshal lam /
bu mo khyod kyi gyos po gang las skyes shes sam /
ma shes so / /
bu mo| de ni sdig pa las skyes nas rgyal por gyur la /
khyod kyi khyod de'ang tshong dpon gyi bu yin te /
yang rgyal por 'gyur ro / /
khyod kyang 'di dang lhan cig spyod dang /
khyod las bu byung ba de rgyal por 'gyur ro / /
de des bslus pas khas blangs nas /
des sa 'dzin pa la springs pa /
bu mos khas blangs mod /
khyod la gnod pa byed srid pas dus shes par gyis la shog cig /
sa 'dzin pas rgyal po la /
don de ni grub na /
'on kyang ba lang skyong mi gtang du gsol /
rgyal pos bsams pa /
ba lang skyong gi chung ma las @# / /
sa 'dzin pa'i bu skyes na /
de rgyal por 'gyur bas sa 'dzin pa'i dbang po sa bon du mi 'gyur ba'i la du bskur nas /
khyod ba lang skyong gi chung ma dang lhan cig spyod pa'i tshe /
khyod kyis la du 'di dag zo zhig /
ba lang skyong la'ang /
gros cung zad yod kyis re zhig khyim du ma 'gro zhig ces bsgobs de 'dug go /
sa 'dzin pas kyang la du zos nas ba lang skyong gi chung ma la spyad de dub pa dang de'i mgul nas 'khyud bzhin du gnyid log go /
rgyal pos bsams pa /
des de la spyad nas song grang gi gzhon nu gtang ngo snyam nas /
ba lang skyod| mna' ma mi dga' bar 'gyur gyis song zhig /
de khyim du song ba dang /
chung ma skyes pa gzhan dang lhan cig 'dug cing sa 'dzin pa de'i lag pa 'phyang ba mthong nas /
de'i lag pa bskums te /
'di dag gzhan gyis mthong na mi rung ngo snyam nas gos kyis g.yogs so / /
sa 'dzin pa nam rangs par nyal nas /
nyi ma shar ba dang sad de /
des bdag mthong ngam ma mthong snyam nas brgyugs te song ngo / /
rgyal pos ba lang skyong la /
bu| mdang nga'i rmi lam na khyod kyi chung ma skyes pa gzhan dang lhan cig spyod pa mthong ngo /
de na re /
lhas rmad lam du gzigs /
bdag gis mngon sum du mthong ngo / /
ji ltar /
des rgyas par brjod pa dang /
bu| khyod la phrag dog med dam /
ma mchis so / /
ci'i phyir /
bdag rang bzhin gyis tshe rabs dran te /
bdag tshe rabs gzhan zhig la ded dpon gyi chung mar gyur pa las /
ded dpon de zong khyer nas yul gzhan du chas pa dang /
de la bdag gis /
bdag kyang mchi'o / /
de lta na khyod kyi g.yog sus byed /
de nas bdag gis dus pas /
zho shas 'tsho ba rnams kyis /
ci'i phyir du /
ji ltar gyur pa brjod pa dang /
de dag gis /
ded dpon| khrid cig /
bdag cag gis g.yog bya'o zhes smras pas khrid pa dang /
lam gar mi rgod lnga brgya tsam byung nas 'gron pa rnams bcom /
ded dpon bsad nas /
bdag la mi rgod lnga brgyas dga' dgur spyad do / /
de rnams kyis 'gron pa gzhan bsad pa'i bud med gzhan zhig rnyed pa dang /
'di bdag gi chun mar 'gyur ro snyam nas khron pa rnying bar bor ro / /
bdag mi rgod lnga brgyas dga' dgur spyad kyang ma ngoms pa dran bzhin du /
ci bud med la phrag dog skyed dam /
'on kyang bud med la yid rton pa de ni blun pa lags so / /
'phags rgyal na rngon pa zhig gnas pa'i chung ma gzugs bzang bal de shin tu chags te /
chung ma bzhag nas dgon par song na 'di skyes pa gzhan dang lhan cig spyod par 'gyur /
ci ste ma song na bdag rngo nang yin pas ltogs nas 'chibs chung mkhrid la 'gro'i snyam ste /
chung ma khrid nas dgon par spyil bu byas te 'dug go / /
des ri dwags gdams shing bsad nas sha bzang po btsongs te 'tsho bar phyed do / /
dus gcig na @# / /
rgyal po gtum po rab snang ri dwags gshor du song ba las de rtas khyer nas phyogs der phyin pa dang /
rngon pa des ngo shes nas /
byon pa legs so zhes byas pa dang /
de rta las babs nas shing drung zhig tu 'dug go /
rngon pas bdag gis rgyal po la zhag lon pa'i sha dbul ba ni bdag gi cha ma yin pas zhag ma lon pa'i sha zhig khyer 'ong ngo snyam nas mda' gzhu khyer te ri dwags gshor du song ngo / /
rgyal pos de'i chung ma gzugs bzang ba mthong nas de ma thag log par spyad do / /
rngon pas ri dwags bsad nas log pa dang /
chung ma la log par spyad pa mthong nas rgyal po 'di gsad do snyam pa las bud med tsam gyi phyir 'di ci'i phyir gsad snyam pan| seng ge dang gdong thug tu phrad nas de bsad do / /
des rgyal po la byams pa'i sems bskyed pas shi nas rgyal chen rigs bzhi'i lhar skyes so / /
rgyal pos bud med de spro srings te lhan cig gtam zer ba na blon po rnams kyang phyogs der phyin pa dang /
de dag gis /
bud med 'di su'i lags /
nga rgyal po yin pas su zhig bud med mi 'bul /
dengs la 'di btsun mo'i nang du zhog cig /
de dag gis de btsun mo'i nang du bzhag go /
rgyal pos btsun mo'i 'khor rgya che ba mthong nas bsams pa /
rngon pa des chung ma gcig dgon par bzhag kyang srung ma nus na /
ngas btsun mo'i 'khor rgya che bsrung ci nus snyam nas dril bsgrags pa /
ngas btsun mo rnams ji ltar 'dod par longs spyod du btang gis /
ji ltar 'dod par longs spyod cig /
btsun mo rnams kyang pos nas /
khyed skyes pa gzhan dang lhan cig spyod du song la rda brdungs pa'i tshe ma 'ongs na mgo bcad nas sal dor ro zhes bsgo'o / /
bud med thams cad ni skyes pa 'dod pa yin pas de dag skyes pa gang mthong ba dang dga' dgur spyod do / /
zhi ba dang sgrol ma ni rgyal po lhag par byams pas /
rgyal po'i ngo mchod par ma song ngo / /
rgyal pos zhib la /
khyod kyang song la skyes pa gzhan dang lhan cig spyod cig /
bdag ni de ltar mi byed do / /
sgrol ma la /
khyod song zhig /
de na tshong gzhon la mi brtan pa'i rang bzhin yin pas /
skyes pa gzhan 'dod de srang na mar song ngo / /
des spos 'tshong gi khye'u zhig mthong nas tshur shog dga' dgur spyad do / /
de na re /
mar me zungs dang 'du 'gong brtsis la phyis spyad par bgyi'o / /
des mar me bzung nas 'dug pa dang /
des 'du 'god brtsis pas nam langs te pho brang du rnga brdungs pa dang /
sgrol ma mar me sal bzhag nas song ngo / /
de na re /
sdod cig dga' dgur spyad do / /
ji ltar spyad /
lhas| rda brdungs pa na ma 'ongs pa de'i mgo bcad nas sa la dor ro zhes khrims bcas la rnga yang brdungs pas /
bdag la mgo gnyis yod dam 'gro'o zhes song ngo / /
rgyal pos /
sgrol ma| khyod kyis dga' dgur spyad dam /
ma spyad do / /
ci'i phyir /
rgyas par brjod pas rgyal po cang mi zer ro / /
yang @# / /
rgyal pos dril bsgrags pa dang /
ko'u shAm+bI'i rgyal po shar ba'i bus de thos nas sbyor ba 'chang la smras pa /
rgyal po gtum por bsnang gi btsun mo rnams dang lhan cig spyod du 'gro'o / /
de na re /
des gnod pa bgyid pa'i gnas mchis so / /
sbyor ba 'chang mi rnams kyi nang na mi gzu lums can dag yod mod kyi /
khyod 'dir 'dug cig dang nga 'gro'o / /
de ltar bzhed na bag med pa lags kyis bag mdzad pa'i rigs so / /
shar pa'i bu bud med la brkam chags can zhig pas de'i tshig khyad du bsad nas 'phags rgyal du song ba dang sgrol mas de mthong nas /
tshur spyon /
dga' dgur spyad do / /
legs kyis mal shoms shig /
des smras pa /
khyod kyis gyis shig /
gnyis ka dregs shing nga rgyal gyis khengs pas de gnyis kas mal ma byas par /
khyod kyis gyis /
nga mi byed do zer ba'i bar lan ma langs te rgyal po'i pho brang du rnga rdungs pa dang sgrol ma song ngo / /
shar pa'i bus /
sdod cig /
dga' dgur spyad do / /
ji ltar spyad ces sngar bzhin smras nas dga' dgur ma spyad par shar pa'i bu'i la gnas sor gdub phyung ste song ngo / /
rgyal pos /
sgrol ma| khyod kyis dga' dgur spyad dam /
ma spyad do / /
ci'i phyir /
des ji ltar gyur pa brjod nas sor gdub bstan te /
'di ni bdag gis de'i sor gdub khyer 'ongs pa lags so / /
rgyal pos gsos pa la /
rgyal po shar ba'i bu 'dir 'ongs pa sus kyang mtshor te /
da'i btsun mo 'dod na /
ji ltar yal bar dor /
de mtshor bar 'dir mchis mod /
da byung na mi bzod par bgyi'o / /
rgyal pos /
yang de bzhin du dril bsgrags pa shar pa'i bus thos nas sbyor ba 'chang la /
rgyal po gtum por ba snang gi btsun mo rnams dang dga' dgur spyad kyis 'dod /
de'i tshe khyod mtshor bar bzhud pas 'dir bde bar 'khor gyi /
da ni de sta gon byed pas ma gshegs na legs so /
des smras pa /
mi gzu lums can yod mod 'gro'o zhes song ba dang sbyor ba 'chang yang rgyal po'i bkas song nas shar ba'i bu rim gyis 'phags rgyal du phyin te khyim du zhugs pa dang /
gsos pas ral gri thogs pa'i mis bskor nas /
bud med phyi rol du byung na thod zhig /
skyes pa byung na ma gtang zhig /
sbyor ba 'chang gis thos nas rgyal po de bud med phal ba'i cha lugs dang rgyan gyis brgyan nas bum pa bskur /
lcug mas bzhus te spyo zhing /
lhad cung tshems shing ma gsol na khyor chu khyer mi 'ong ngam zhes byas nas phyir phyung ngo / /
rgyal po'i mi rnams kyis bu mo mngag gzhug ma zhig yin no snyam nas yal bar dor ba dang /
des bum pa rdzing bu'i 'gram du bor nas bros so / /
gsos pas khyim de bltas pa dang /
bros par gyur nas /
sbyor ba 'chang bzung ste rgyal po la phul nas /
'dis rgyal po shar ba'i bu btang lags so / /
sbyor ba 'chang gis smras pa /
bdag gis de'i zas gos gdag gir byas pas bdag @# / /
gis de btang ba rigs kyis /
'dis khyod kyi zas gos bdag gir byas nas de btang ba ni mi rigs so / /
rgyal po khros nas /
shar ba'i bu khrid 'ongs na legs /
ma 'ongs na chad pa cher gcad do zhes byas pas gsos pa skrag nas de gzung ba'i thabs sems shing 'dug pa dang /
lho phyogs nas 'khrul 'khor gyi rgyu rtsal gyi slob dpon zhig 'ongs pa la /
gsos pas /
'di lta bu'i 'khrul 'khor byed nus sam| nus so / /
des glang po che 'dam bu'i ri dpen bar sbas nas /
'phags rgyal du /
glang po che 'dam bu'i ri bros so zhes bsgrags pa dang /
sgra de phyogs mtshams su grags so / /
de nas 'khrul 'khor mkhan la 'di lta bu'i 'khrul 'khor gyis shig /
des glang po che 'dam bu'i ri ji lta ba'i 'khrul 'khor byas nas der mi lnga brgya'ang bcug /
glang po che'i lci ba dang chu'ang mang du bcug nas mi rnams la bsgo ba /
khyed kyis ko'u shAm bI'i nye 'khor du 'khrul 'khor 'di dong sa la /
shar pa'i bu'i dpung tshogs bzhi byung na de'i lag tu ma sbyin cig /
de gcig bu 'ongs na bzung nas 'dir khrid shog cig /
de dag gis 'khrul 'khor de ko'u shAm bI'i nye 'khor du drangs pa dang phyugs rdzi la sogs pas mthong nas /
kha cig na re /
'di ni glang po che'i gtso bo rgod yin no zer ro / /
kha cig na re /
'di 'phags rgyal gyi glang po che'i gtso bo 'dam bu'i ri bros pa 'dir 'ongs pa yin no zer ro / /
de nas shar pa'i bu'i gan du song nas /
glang po che 'dam bu'i ri bros pa de lha'i mthus 'dir mchis so / /
shar pa'i bus thos nas dga' bskyes te /
rnga brdungs /
dung kha bltams pa bus nas /
sbyor ba 'chang la bsgob /
song la dpung tshogs bzhi go bskon la skye bo rnams la /
rgyal po glang po che 'dam bu'i ri 'dzin du gshegs kyis mtshon cha dang zhags pa thogs te shog cig ces bsgo zhig /
de ltar byas nas song ba dang /
'khrul 'khor 'phul ba rnams kyis glang po che 'dam bu'i ri ltar bcos pa de 'bros par rtsom pa ltar 'khul 'khor de phul ba dang /
blon po rnams na re /
lha khyod nyid glang po che'i chog la mkhas pa lags pas /
glang po che 'di 'bros kyis khyod kyis thabs mdzad du gsol /
rgyal pos sbyor ba 'chang la /
dpung tshogs yan lag bzhi pa khyed cig /
da nyid 'di'i drung du thabs kyis 'gro'o / /
des dpung tshogs bkyed nas /
rgyal po rang nyid pi wang snyan pa len cing nye bar phyin pa na 'khrul 'khor 'phul ba rnams kyis 'khrul 'khor rgyal po shar ba'i drung du phul te mi lnga brgya pos de bzung nas 'khrul 'khor du bcug ste 'khrul 'khor de rlung gi shugs ltar mgyogs par la lo / /
shar pa'i bu khrid do zes blon po rnams kyis sbran pa dang /
dpung tshogs yan lag bzhe pas bsnyags pas sa tshigs 'das pa na /
sbyor ba 'chang gis smras pa /
rgyal po khrid zin te /
thabs gzhan zhig @# / /
bsam gyis slar log cig /
de thams cad log go /
shar pa'i bu'ang 'phags rgyal du khrid nas /
gsos pas rgyal po la /
'di shar ba'i bu lags so / /
rgyal pos rda brdungs /
skye bo du ma tshogs pa na /
gsos pa ngas rgyal po shar pa'i bu btang gis song cig /
blon po rnams na re /
'di glang po che'i cho ga la mkhas ba zhig ste /
'di bsad na glang po che'i cho ga nub par 'gyur bas /
lhas 'di las glang po che'i cho ga bslab tu gsol /
slad kyis bka' bzhin bgyi'o / /
ngas 'di las glang po che'i cho ga bslabs nas nga'i slob dpon du gyur na ji ltar gsad /
gsos pas slob shig /
bdag la la'ang nyes dmigs de nyid du 'gyur ro / /
'o na 'di la su slob tu bcug nas de las ngas bslab /
khyod kyi sras mo nor lhas byin 'di brtson 'grus dang ldan pa /
grims pa lags pas /
'di slob tu bcug ste 'dis lha la bslab par bgyi'o / /
rgyal pos nor lhas byin la smras pa /
mi de mtshan ngan pa bco brgyad dang ldan na /
'on kyang glang po che'i cho ga la mkhas pa zhig pas /
khyod kyis de las yol bas bar bcad nas glang po che'i chog slobs la phyis nga la slobs shig /
khyod kyis de la blta bar yang mi bya ste /
de mthong na khyod bkra mi shis pas 'chi'o / /
des yol bas bcad nas glang po che'i cho ga bslabs so / /
sbyor ba 'chang gis /
lha ci ste gson na ni thar pa'i thabs shig bsam mo / /
shin gzhan zhig rgyal bor bskur ro snyam nas /
de'i sring mo gser phreng can zhes bya ba /
sgyu bsham pa la sbyor ba 'chang las kyang lhag ba zhig yod pa de la smras pa /
sring mo 'phags rgyal du song la rgyal po tshol cig /
gson na de thar pa'i thabs bsam mo / /
'on te shin gzhan zhig rgyal por bskur ro zhes byas pa dang /
des khas blangs nas kun du rgyu'i cha lugs su bsgyur te /
'phags rgyal du song ngo / /
de rgyal bo'i sgor 'dug nas /
rgyal po shar ba'i bu gson na ma shi /
rgyal po'i mi dag gis smras pa /
des khyod la gnod pa ci byas /
des kho mo'i khyo dang bu 'tsho ba dang phral /
bdag gi nor rdzas thams cad phrogs so / /
de dag na re /
de ni ma shi ste /
des rgyal po'i sras mo nor lhas byin la glang po che'i cho ga slob bo / /
de g.yo thabs des nang du chud pa dang /
des shar pa'i bu mthod nas /
phyogs bzhi da bltas te dal bus /
lha| gson nam /
des kyang bag tsha bzhin du phyogs bzhir bltas nas /
gson no / /
des thabs shig gis nor lhas byin mthong nas smras pa /
khyod su las glang po'i cho ga slob /
mi mtshan ngan pa bco brgyad dang ldan pa zhig las yol bas bcad nas slob bo / /
des smras pa /
'di na mi mtshan dan pa bco brgyad dang ldan pa ga la yod /
khyod la slob pa de ni rgyal bo shar ba'i bu cig te /
gzugs bzang ba /
@# / /
mdzes pa yin na khyod sus bslus /
yid mi ches na yol ba phye la ltos shig /
des yol ba phye ba dang /
mthong ma thag tu 'dod pas g.yems nas /
khyod ji skad gsung ba de ni mad na bdag 'di dang lhan cig mjal bar khyod kyis dpyod dam /
des smras pa /
bdag gis khyod kyi de kho na bzhin du bsgrub par bya ste /
gar bskor kyang skyes bu 'di lta bu dang phrad pa'ang dka' na khyod de la 'di lta bu 'tshol blta ci smos /
des de rgyal po shar ba dang phrad par byas te nor lhas byin de dang lhan cig chags pa dang gser phreng can gyis sbyor ba 'chang la /
lha ni rgyal po gtum po rab snang gi sras mo nor lhas byin la glang po che'i cho ga slob po zhes springs so / /
des kyang rgyan lnga mi mngon par byas nas gos hrul po gyon te dpyid ldan zhes ming btags /
smyon pa'i cha lugs kyis 'phags rgyal du song ngo / /
de lam po che dang srang dang bzhi mdo dang sum mdor rgyug mchong brgal zhing /
dpyid ldan dga'o zhes smyon tshig kyas smra'o / /
gang gis sbyor ba 'chang yin par ngo shes pa de la des rgyan byin pa dang glangs nas cang mi zer ro / /
gang gis mi shes pa de dag ni /
'di smyon pa zhig go zhes yal bar gtong ste /
de khyim gang du zhugs ba der zas gos rnyed cing /
shar pa dang lhan cig gsang gos byas so / /
dus gcig na nor lhas byin gyis shar ba'i bu la smras pa| bdag gi pas tshor na mi rung gis /
tshur sbyon 'bros so / /
de na re /
de lta na song la phal /
bdag gis glang po che'i cho ga ni lobs na /
las su bgyib ma mthong ste /
de'i slad du lhas bdag la glang mo che bzang ldan ci bder stsol dad /
de la zhon nas las dag blta bar bgyi'o zhes gyis shig /
de song nas de bzhin du byas pas rgyal pos glang rdzi rnams la /
nor lhas byin la glang mo che bzad ldan ci bder gyis la /
de la zhon nas las dag ltar chug cig /
de dag gis de la glang mo che bzad ldan ci bder byas pa dang /
de shar pa dang lhan cig 'bros pa'i thabs rtsom ste /
res snga dro song zhing nyi ma phyed nas 'od /
res nyin phyed nas song zhing phyi dro 'od /
res phyi dro sod zhing dgongs mo 'od /
res dgongs mo sod nas nam phyed na 'od ngo / /
shar pas sbyor ba 'chang la 'phros pa'i thabs smras pa dang /
des glang po che'i lcib phyir phyung bas /
sgo ba na re /
dbyid ldan 'di ci /
de na re /
rgyal po'i bshos su byas te 'di dag der la dur 'gyur ro / /
de dag gis bgad nas /
'di ni smyon pa'o snyam ste cang mi zer ro / /
des de dag khyer nas ko'u shAm+bI'i lam gyi bar bar du shing gi yal gal dpyangs so / /
yang glang po che'i gcin gyis bum pa bkang ste khur ba na sgo pas /
'di ci yin /
rgyal po'i bshos su byas te 'di dag der skyems su 'gyur ro / /
'di ni smyon pa'o snyam nas bgad do / /
des de dag khyer nas @# / /
ko'u shAm+bI'i lam gyi bar bar du shing gi yal ga la dpyangs so / /
shar ba dang sbyor ba 'chang dang gser phreng can gyis /
nyi ma che ge mo la phyogs che ge mor 'du bar bya'o zhes gros byas nas| shar pa dang nor lhas byin glang mo che bzang ldan la zhon nas phyogs der song ba dang /
sbyor ba 'chad dang gser phreng can yang de la zhon te /
de rnams bi wang snyan pa len cing dong pa na /
de dag slar 'ong ba'i dus thal nas rgyal pos gsos pa la /
nor lhas byin ded thogs pa'i rgyu ci yin /
gsos pas btsal yang ma rnyed nas /
shar ba'i bus glang mo che bzang ldan zhon te nor lhas byin khrid nas bros so / /
rgyal po'i sdangs nas /
gsos ba myur du song la glang po che 'dam bu'i ril zhon nas /
shar ba dang nor lhas byin khrid la shog cig /
des rings par glang po che 'dam bu'i ril zhon nas bsnyegs pas sleb la thug nas sbyor ba 'chang gis glang po che'i lci ba'i thum po gshig pa dang 'dam bu'i ris de bsnams pa'i bar la glang mo che bzang ldan gyis dpag tshad bcu 'das so / /
yang 'dam bu'i ris sleb la thug nas sbyor ba 'chang gis gcin gyi bum pa bcag pa dang 'dam bu'i ris de la bsnams pa'i bar la glang mo che bzang ldan gyis dpag tshad bcu 'das so / /
gzhan gyi yul du phyin pa dang /
gsos pas /
'di ni gzhan gyi yul yin pas glang po che 'dam bu'i ri'ang shor du 'ong ngo snyam nas slar log go /
rgyal po shar pa'i bu'ang srog stor ba las slar rnyed de /
ko'u shAm+bIr 'ongs nas dga' ston chen po byas te nor lhas byin dang lhan cig dga' dgur spyod do / /
dus gcig na /
de gnyis khang bzang gi thog na gtam zer zhing 'khod pa las /
lha mo khyod kyang des sgyus phrogs pa lags so / /
des smras pa /
khyod kyang bdag gi phas thabs kyis bzung ba lags so / /
khyod kyi pha 'dir bkug ste thag pa'i las slob tu ma ba cug nang rgyal po shar pa'i bu ma yin no / /
de khros bzhin du cang mi smra'o / /
shar pas sbyor ba 'chang la /
nga'i mi dga' ba khyod kyis sel nus sam /
ci zhig bgyi /
rgyal po gtum por ba snang mgul ba nas thogs te 'dir khug la tha ga pa'i las slob tu chu gcig /
khyod kyis nor lhas byin dang glang mo che bzang ldan phrogs pa'i tshe mi dgyes pa bsal mod /
'on kyang nus mi nus blta'o zhes 'phags rgyal du 'gro ba'i zong sta gon byas nas ded dpon spro ba bskyed de /
smad 'tshong ma gzugs bzang zhing rgyan sna tshogs kyis brgyan pa zhig kyang ded dpon kyi chung mar byas nas rim gyis 'phags rgyal du phyin pa dang /
gtum por ba snang gis thos nas /
rang nyid nor rtsir song ste /
ded dpon gyi khyim gang yin /
'di'o / /
der song nas /
ded dpon gang na 'dug /
sgor song ngo / /
'di na su 'dug /
ded dpon gyi chung ma'o / /
de nang du zhugs pa dang /
ded dpon gyi chung ma 'phags rgyal gyi bud med thams cad zil gyis @# / /
gnon pa zhig mthong nas rab tu chags te /
bzang mo nga dang lhan cig dga' dgur spyad na ded dpon gyi sho gam gtang ngo / /
'on mal 'dir 'dug cig /
de der 'dug pa dang /
rgyal pe'i mi rnams kyis sgo bcad /
khyogs su bcug nas mi bzhis bteg ste /
kha cig thal mo rdob /
kha cig dgod /
kha cig glu len te /
sbrang mdag gis zla bzos / /
rnam thos bu ni gnyer bas ded / /
sa gzhi nags bcas mkha' la 'phags / /
smad 'tshong mas ni rab snang khrid / /
ces zer zhing bros nas /
blon po rnams kyis shar pa la /
rab snang ni 'dir khugs lags so / /
song la de thogs te thag pa'i las slob tu chug cig /
rab snang 'dir 'ongs pa nor lhas byin la su'ang ma zer cig par khrims chos shig ces bsgo'o / /
dus gcig na shar pa'i bu nor lhas byin dang lhan cig lang bzang gi steng du 'dug pa na rab snang thags kyi khang pa nas phyir byung ba shar bas mthong nas /
nor lhas byin la /
mi'o ni su yin khyod kyis shes sam /
des ring du brtags pa na rgyal po spyi gcer ba yin pas ngo shes nas /
mchims brnangs bzhin du /
rgyal po ngan pa 'dis nga'i pha 'di 'dra'i gnas skabs su byas pas rgyal po ngan pa 'di ma bsad na nor lhas byin min no / /
ji ltar bsad pa'ang bdag nyid kyis mi tshor bar gsad do snyam mo / /
rgyal po de'ang yid rno bzhig pas /
de khros par shes nas /
sbyor ba 'chang dgra la sha lon zin gyis rgyal po gtum por bsnang khrol /
khrus gyis /
zan byin la bkur sti chen pos 'phags rgyal du skyol cig /
des kyang ji ltar bsgob bzhin 'phags rgyal du bskyal lo / /
nor lhas byin gyis /
bdag gis deng nyid gsod pa'i thabs brtsams na g.yon can 'dis 'khrigs 'ong bas re zhig brid do snyam nas /
re zhig bgad pa dang /
rtse ba dang /
dga' dgur spyad pas brid nas /
gos dri ma can gyon te nyal ba dang /
shar pa'i bus /
'di ci yin /
lha rnams 'khrugs lags so / /
lha mo dam bcas pa bzhin gyis shig /
lha bdag gis dam bcas pa de mi 'grub lags mod /
khyod kyis dam ci bcas /
smros dang thams cad rdzogs par bya'o / /
des smras pa /
bdag gi phas khyod bzung ba'i tshe bdag gis lha la /
khyod dang bdag lhan cig tu ko'u shAm+bIr phyin na /
der khyod dang bdag lhan cig nyin zhag bdun gyi bar du zas mi za zhing /
zhag bdun 'das nas /
khyod ni me tog gi phreng bas rkang ba'i rtse mo nas spyi bo'i bar du dkris ter ba'i khar 'dug par bya'o / /
bdag dka' thub rdzogs nas bram ze stong la zan byin te mchod pa dang bkur sti cher bya'o zhes dam bcas na /
de khyod btsun mo'i 'khor rgya ches pas| ci'i slad du 'di lta bu mdzad snyam du sems shing /
mdor na shir zad lags so / /
khyod kyis lha la gsol ba btab pa'ang nga'i ched yin pas /
longs dang /
thams cad bsgrub par bya'o / /
de langs nas khyi gu gnyis @# / /
ra ba'i drud du btags te /
mi tsam gyi sha za nus pa tsam du gong nas gong du bskyed de byin to / /
khyi gu gnyis kyis mi tsam gyi sha za nus pa'i tshe /
rgyal bo dang lhan cig nyin zhag bdun gyi bar du 'dug cing /
de ni mtshan mo za /
shar ba ni chung ma la chags pas nyin zhag bdun du ma zos pas nyam chung bar gyur to / /
zhag bdun lon pa dang nor lhas byin gyis me tog phreng rgyud mkhan la /
me tog dri zhim po dag rgyus la myur du khyer shog cig ces bsgo'o / /
sbyor ba 'chad la'ang /
deng lha'i dka' thub rdzogs pas grong khyer mdzes par gyis la /
bram ze stong dang /
btsun mo'i 'khor dang /
gzhon nu dang /
blon po dang /
skye bo'i tshogs dang bcas pa'i zan sbyor cig ces bsgo'o / /
blon po gzhan rnams ni /
mi tshor bar bya ba'i phyir gnas gzhan du las la bskos so / /
sbyor ba 'chang rgyal po la snying nye bas grong khyer mdzes par byas nas rol mo'i sgra dang snyan ngag dang /
gar mkhan dang bro mkhan rnams kyis bro gar byas nas ca co chen po byung ba'i cho nor lhas byin gyis shar pa'i bu r+wa pa'i khar bsnyal nas /
r+wa ba'i kha nas phul bas lhung ma thag tu gson por khyis rus gong 'ba' zhig lus par byas so /
ko'u shA ma bI ra /
lha r+wa ba'i kha nas grong khyer mdzes pa lta ba las lhung ste khyis zos so zhis ku co byung ba'i tshe de na gnas pa'i dge slong dag so sor bros nas kha cig mnyan yod du /
kha cig gzhan dang gzhan du song ngo / /
de nas sbyor ba 'chang gis /
ji ltar rgyal po r+wa pa'i khar song /
ji ltar r+wa pa'i drung na khyi 'dug ces brtags pas nor lhas byin gyis thabs kyis bsad par shes nas khros te de rgya skyegs kyi khang bar bcu gnas bsregs so / /
dge slong rnams kyis ston pa la zhus pa /
shar pa'i bus las cig gyis bas khyis zos nas shi /
sngon ri 'or zhig na bram ze mdun na 'don zhig 'dug go /
rang sangs rgyas shig gis ri 'or der phyin nas phyogs shig tu nub mo gnas so / /
de sang bsod snyoms la zhugs pa dang mdun na 'don des khyi khrid nas rang sangs rgyas de la khyi sbad do / /
de'i dus kyi mdun na 'don de ni shar ba'i pha 'di yin te /
de'i las kyis tshe rabs lnga brgyar khyis zos nas shi la /
da lta'ang khyis zos te shi'o / /
shar pa'i bu 'das nas rab snang 'gran zla med par rgyal po byed pa'i dus na /
khang bzang gi steng du blon po'i tshogs kyis bskor nas /
gang na smad 'tshong ma bzang mo yod /
rdo 'jog na smad 'tshong ma bzang mo zhes bgyib gzugs dang na tshod dang ldan pa /
sgyu rtsal drug cu rtsa bzhi la mkhas pa zhig mchis so / / /
rgyal pos thos ma thag chags nas gsos pa la smras pa /
cis kyang de lta bu'i bud med la dga' dgur sbyad dgos pas rdo 'jog tu 'gro'o / /
de na re /
rdo 'jog tu gshegs na rgyal po pad ma'i snying po can gyis khyod brlag par bgyid do / /
des smas pa /
khyod 'dir @# / /
'dug cig /
nga 'gro'o / / /
de lta bur dgyis na lha nyid mkhyen mod /
bag mdzad ba'i rigs so / /
de bud med la brkam chags can yin pas /
de'i tshig mnyan bar glang po che 'dam pa'i ri la zhon nas gtun shing ri la phyin pa dang /
glang po che 'dam bu'i ri der bzhag nas rdo 'jog tu song ngo / /
de nas mu tig gi do shal srang brgya stong ri ba mgul nas bgrol te bzang mo'i gan du song nas de dang lhan cig dga' dgur spyad do / /
'phags rgyal gyi bram ze dang khyim bdag rnams kyis rgyal po mi snang nas gsos pa la dris pa /
lha mi snang na gshed ma bzhud dam /
des smras pa /
ci rings /
mthong bar 'gyur ro / /
ji srid na mthong /
lo gcig gnyis nas so / / /
de dag khros nas /
khyod de skad smra pa las na /
khyod kyis lha bsad nas rang nyid rgyal srid byed 'dod do / /
zhag bdun nas lha bltar yod na legs /
med na ded kyis rgyal po gzhan zhig bsko'o byas pas /
de yid khong du chud bzhi bas thos nas bos te /
khyod ci'i phyir yid khod du chud /
bram ze dag 'di skad zer ro / /
'o na song la /
nas kyi tshas mar dang sbrad rtsis bskus pa gser gyi snod du blug nas rta mang lag la brgyus ba de'i mdun du zhog la /
deng nyid rdo 'jog tu 'gro bar spro ba des 'di zo zhig ces smros la /
rta gang gis zos pa de nga la spron cig /
gsos pas de ltar byas pas 'ga' yang za bar spro ba med nas /
phyogs gzhan zhig na rta rid ba /
ngan pa za ba /
dbugs rgod pa /
rna ba chag pa zhig 'dug pa'i drung du song nas de ltar byas bas des de dag zos so / /
gsos pas zhi ba la ji ltar gyur pa brjod pa dang /
de na re /
song la sga stod cig /
stod pa'i tshe mi bsrun na /
khyod kyis mi 'jigs par spungs skyed cig /
sems stobs dang ldan pa la ni sus kyang mi brdzi'o / /
de song nas sga bstad pa na| de rab tu 'jigs pa'i gzugs sprul nas /
mi khyod kyis sdan chad 'di lta bu'i rta mthong ba yod dam zer ro / / /
nges ral gri phyung nas bsdigs te /
rta'i srin po khyod kyis sngon chad rta zhon ba su la'ang lcag 'di lta bu yod ba mthong ngam /
de na re /
sngon ma mthong ngo / /
gsos pas /
rta'i srin po mi bsrun pa mi byed na legs /
byed na mgo bcad nas sa la 'dor ro / /
de na re /
de lta na bdag slar 'dir khrid mi 'ong na 'gro'o / /
des smras pa /
de bzhin du bya yis 'dong ngo zhes smras nas de zhon te rdo 'jog tu phyin pa rgyal po gtum po rab snang gis mthong nas /
gsos ba ci'i phyir 'ongs /
des ji ltar gyur ba brjod pa dang /
zhag bdun song ngo / /
gtun shing rir phyin nas glang po che 'dam bu'i ri bstang ba na des skad phyung ba bam ze ltas mkhan long ba zhig gis thos nas smras pa /
glang po che 'di dpag tshad brgyar song nas lho phyogs kyi rgya mtsho chen po las chu 'thung @# / /
bar 'gyur ro / /
de gnyis kyis de la zhon nas song ba na /
rdza mkhan zhig gi snod so ma btang ba dag 'dam bu'i ri'i rkang bas brdzis nas rdza mkhan gyis mya ngan byas ba dang /
gsos pas /
sas 'tsho ba de dag 'di ltar 'gyur ro / /
rgyal po rnams ni khu 'phrig zab yin pas rgyal pos bsams pa /
'di bdag la zur za'o snyam nas cang mi zer bar song ngo / /
yang lam gar thing ril gyis tshang bcas ba'i sgong dag 'dam bu'i ri'i rkang pas bcom nas mya ngan byas pa dang /
gsos pas /
spyod yul ma yin par spyod pa de dag 'di ltar 'gyur ro / /
yang de rtog pa skyes nas /
'di bdag la zur za ste /
smad 'tshong ma bdag gi spyod yul min nam 'jal to snyam nas cad mi zer ro / /
yang 'dam bu'i ri shing drung nas song ba dang /
shing gi yal ga la gnas pa'i sprul zhig gis bsnyabs nas rgyal po bza' bar brtsams pa dang /
gsos pas mthong ste ral gris dum bur gtubs nas /
don du gnyer ba min pa don du gnyer ba de dag 'di ltar 'gyur ro / /
yang de rtog pa skyes nas /
'di bdag la lan gsum du zur za ste /
smad 'tshong ma bdag gi don du gnyer bya min nam blta'o snyam nas cang mi zer ro / /
dus gcig na 'dam bu'i ri bang btang ste song ba rgyal pos bzung ba dang ma thub nas /
gsos pas /
lha ltas mkhan gyis 'di dpag tshad brgyar song nas lho phyogs kyi rgya mtsho chen po las chu 'thung bar 'gyur ro zhes bstan gyis myur ngu shing gi yal ga la 'jus shig /
de gnyis kyis shing gi yal gal 'jus pa dang /
'dam bu'i ri 'das te song ngo / /
rgyal pos /
gsos ba song la /
mtshor bar zhib la /
lha byon nas skyed mos tshal na bzhugs so gyis shig /
de song nas de la brjod pas dga' nas cang mi smra'o / /
rgyal pos stor khung nas 'dzul ba dang /
bu mo gnyis bshang sar byung na gcig na re /
lha 'ongs so / /
cig shos na re /
stor khung nas 'dzul lo / /
de rgyal pos thos nas /
mtshor bar zhi ba la smros byas na /
des khyim na 'dug pa ril la smras so snyam nas /
khros te smras pa /
khyod nga la lan gsum du zur za /
dag zod /
mtshor bar zhib la smros shig byas na khyim na gnas pa ril la smras pas khyod nga la gnod pa byed par zhugs so zhes smras pas /
bdag gis lha la zur zam byas te /
sas 'tsho ba de dag 'di ltar 'gyur ro zhes smras pa ni /
phyogs der rdza mkhan gyi snod som btang bdag 'dam bu'i ris brjis pas rdza mkhan mya ngan byed pa la bsams so / /
spyod yul ma yin phar spyod pa de dga' di ltar 'gyur ro zhes pa ni /
phyogs der th-ing ril gyi sgong 'dam bu'i ris bcom pas de mya ngan byed pa la bsams so / /
don du gnyer ba min bdon du gnyer ba de dag 'di ltar 'gyur ro zhes pa ni /
shing gi yal ga la gnas pa'i sbrul gyis lha la bsnyabs pal bdag gis ral gris dum bur @# / /
bcad pa la bsams so / /
bdag gis mtshor bar zhib la bgyis na bdag lha la ji ltar gnod pa bgyid /
'o na /
nga stor khung nas 'dzul ba na bud med cig na re /
lha byon no /
cig shos na re /
stor khung nas 'dzul lo zer ba thos na de sus byas /
lha de dag ni phra men ma lags so / /
rgyal pos /
gsos pa ngas khyod bgam par zad kyis mi dga' ba ma byed cig /
nga rdo 'jog tu song ba'i tshe bram ze dag gis gzhan zhig rgyal por bsko bar brtsams pa de dag gsad par bya'o / /
des smras pa /
bram ze rnams re zhig bzhag nas phra med ma rnams gsad par bgyi'o / /
ji ltar gsad par nus /
bdag gis de rnams gsad pa ri thabs bya'o zhes smras nas /
mdun na 'don gyi khye'u rig sngags mkhas pa zhig yod pa'i drung du phyin te /
phra men ma 'di dag skye bo mang po gsod pas /
de dag gzung ba'i thabs yod dam /
yod de /
mi'i lag pa las ut+pa la 'dra bar bsgyur nas mi'i lag tu bskur te /
srang du song la rin gyis nyo ba ma lam sbyin par mthong nad god pa de'i ming bris shig /
mi des de ltar byas pas phra men ma lnga brgya byung ngo / /
de nas gsos pas 'thags rgyal gyi phyogs gcig tu 'khor gyi khyams byas nas /
lha ma'i dam tshig la 'jug gis 'phags rgyal na sring mo gnas pa thams cad 'khor gyi khyams su 'dus shig ces bskrags ba dang /
de dag gis bsams pa /
lha 'khor gyi khyams su ma'i dam tshig la 'jug pa der bdag cag la rdzas bzang po mang du ster gyis 'gro'o snyam dus mi mngon par 'dug pa de dag kyang rnyed pa la chags pas sring mo lnga brgya tsam 'khor gyi khyams su lhags ba dang /
mdun na 'don gyi bus de dag thams cad rig sngags kyi zhags pas bcing ba na /
gsos pas de rnams bsad do / /
'phags rgyal gyi bram ze rnams bos nas /
bdag gis phra men ma 'di tsam bsad pas bsod nams min ba bskyed kyis /
khyed kyis bdag 'khor ba las dbyung ba'i phyir nyin re zhing 'khor gyi khyams su 'du zhing zan zo zhig ces bsgo ba dang de rnams kyis shis pa brjod nas khas blang so / /
rgyal pos sgob la /
'khor gyi khyams su zan za ba'i bram ze thams cad khyod kyis legs par bgrongs shig /
blon po rnams la 'ang /
'khor gyi khyams su zan zab thams cad la zas bsod pa phal cher byin cig /
bram ze rnams ni phal cher lto 'dun can yin pas rgyal pos de ltar byed du bcug pa thos te zan zos nas phyir byung ba dang sgobs bgrangs bas bram ze brgyad khri byung ba rgyal sol gsol ba dang /
rgyal pos zho shas 'tsho ba rnams la /
bram ze zan zab re re'i rgyab tu gshed ma ral gri thogs pa re re zhog la /
ngas /
zho 'on cig ces smras pa'i cho thams cad kyi mgo chod cig /
de nas 'chi bdag gi zhags pas bcings pa'i bram ze brgyad khri sbyor ba des cig @# / /
car mgo bcad do / /
de nas nub mo mal chen por nyal ban rmi lam dus bla'i sgra drug dang /
bar snang gi sgra drug thos /
rmi lam rnam pa brgyad mthong ste gnyid sad pa na 'jigs nas /
gzhi 'di las bdag rgyal srid las nyams pa'am /
srog gi bar chad du mi 'gyur grang snyam nas /
bram ze rmi lam dpyad shes pa rnams la dris pas /
rmi lam bzang mod /
gal te bsngags na 'di lta ba ngan par gyur nas bram ze lhag ma rnams kyang ma lus par byed do snyam nas smras pa /
rmi lam mi bzang ste /
gzhi de las lha rgyal srid las nyams pa'am /
srog gi bar chad du 'gyur ro / /
rgyal pos smras pa /
de ltar mi 'gyur ba'i thabs yod dam /
de dag na re /
khyod kyis bram ze brgyad khri bsad pa'i sdig chen po byas pas /
gal te spyod na thabs gcig mchis so / /
de bram ze bsad pa dran nas snying 'dar te /
ci bya smos shig /
lha skyed mos tshal du rdzing bu brkos nas rdo thal byugs /
der /
gsos pa dang /
mdun na 'don dang /
zhi ba dang /
sgrol ma dang /
ba lang skyong rnams bsad nas de rnams kyi khrag gis khrus mdzad de /
rdzing bu nas byung la dbus mo gnyis sa la btsugs nas bram ze rnams kyi rkang ba lces bldags na khyod rgyal srid mi nyams shing srog gi bar chad du mi 'gyur ro / /
rgyal pos bsams pa /
'di rnams bsad nas bdag rgyal po byas kyang ci rung snyam nas /
khyed kyis smras pa de thos kyis dengs shig /
re zhig bsam te bya'o / /
rgyal po sems khong du chud bzhi bas mthong nas /
ci'i phyir sems khong du chud /
des ji ltar gyur ba brjod pa dang /
bram ze de dag mi rigs pa bsten pa lags kyis /
'phags pa tya'i bu chen po la zhus shig /
de der song nas /
bdag gi rmi lam du 'di lta bu mthong na /
de las cir 'gyur /
ka tya'i bu chen pos smras pa /
khyod kyis de dag gzhan la bsnyad dam /
bsnyad do / /
su la /
bram ze rnams la'o / /
de dag gis lung ci bstan /
des ji ltar gyur ba brjod pa dang /
rgyal po de dag gis ci shes /
khyod kyis sgra bzang po thos shing rmi lam bzang po mthong gis ma 'jigs shig /
de ci'i phyir zhe na /
khyod kyis rmi lam dus bla'i sgra drug thos pa de gang gi ltas yin zhe na /
khyod kyis mdun rol gyi rgyal po drug gis chos min pas rgyal srid byas pas dmyal bar skyes te /
gcig gis dmyal ba'i sdug bsngal gyis nyin nas /
lo ni stong phrag drug cu dang / /
lo ni brgya phrag drug cu ru /
sems can dmyal bar 'chod rnams kyi / /
nam zhig mthar ni phyin par 'gyur / /
zhes smras so / /
gnyis pas /
mtha' med mtha' ltag la yod / /
nga dang khyed cag nyid kyis ni /
mtha' nyid dmigs par mi 'gyur pa / /
de ltar sdig pa'i las byas so / /
gsum pas /
bdag cag gis ni longs spyod dag /
'thun @# / /
dang mi mthun pas bsgrubs pa / /
gzhan dag bde bas dga' byed kyi / / /
bdag cag sdug bsngal skal can gyur / /
bzhi pas /
'di na bdag cag 'tsho b+ngan / /
bdag cag gang bdog de ma btang / /
longs spyod dag ni yod pa 'tshe / /
bdag nyid la ni phan ma byas / /
lnga pas /
sems kyis su ni bslus gyur cing / /
mi shes pas ni bdas gyur pa / /
sems can dmyal bar skyes rnams kyi / /
gnya' ni su zhig byed par 'gyur / /
drug pas /
bdag cag 'di rnams bde 'gro ru / /
song ste dge ba ma byas nas / /
de na bsod nams byas gyur cig / /
shis pa byas rnams mtho ris dong / /
de dag ni de'i ltas yin no / /
khyod kyis bar snang las sgra drug thos pa de gang gi ltas yin zhe na /
khyod kyi khyim gyi gdung la srin bu zhig gnas pa des de'i snying po min pa thams cad zos nas snying po nyi tshe lus pas ma dga' nas /
thams cad gsog tu phyung zin te / /
'di la snying po tsam zhig lus / /
rgyal po srin de snying po la / /
dga' ba med pas re ba bor / /
nam mkha'i sgra dang po ni de yin te /
de bas khyod kyis phyung lag dung gzhan zhig chug cig /
khyod kyi rta rdzi gnyen len gyis bya rog gis gong phyung nas bcom pa dang /
de bu dang bral nas yid ma bde bar /
su zhig gnyen len tshul ngan po'i / /
mig ya gcig kyang 'jor byed pa / /
des ni bdag gi bu tsha dang / /
bdag kyang sdug bsngal las thar byas / /
sgra gnyis pa ni de yin gyis khyod kyis 'joms sum gzhug cig /
khyod kyi khyim na rtse ba'i rdzing bu bya rog gis btung sleb tsam na chus kha da chad du gang ba /
nya dang rus spal dang sbal ba mang po gnas bde na chu skyar zhig nya za zhing 'dug pa las /
da chu bskams pa chu skyar gyis mthong nas /
rdzing 'di nya dang rus sbal ni / /
mang po dag gis gang ba las / /
da ni sbal bas 'tsho mod kyi / /
bdag gi gnas ni mi 'dor ro| |sgra gsum pa ni de yin gyis /
de chus khong zhig /
khyod kyi yul ri bo gtum ldan la glang po che dad glang mo che dmus long zhig gnas te /
de gnyis la bu zhig yod pa des de gnyis kyi rim gro byed pa na /
de de gnyis kyi zas kyi phyir song ba na glang mo che zhig dang 'dus pa las de khyod kyis thabs kyis khrid nas btags te bzhag pa dang /
de pha ma'i rjes su mya ngan byed cing /
rtswa 'ang mi za chu'ang mi 'thung bar de dag dran cing mi dga' nas / /
gang zhig ri bo gtum ldan la / /
bdag la rkang pas nom byed pa'i / /
long ba nyon mongs de dag ni / /
da ni mgon yang med par gyur / /
sgra bzhi pa ni de yin gyi /
pha ma'i grogs byed pa shin mi rung bas de thong zhig /
khyod kyi khyim na ri dwags shig bzung 'dug pa de khyu dang bral bas dgon pa'i ri dwags rnams dran nas /
de rnams mtsho ni bzang po las / /
chu ni bsil zhing zhim pa dag /
bde blag nyid du rnyed par 'gyur / /
bdag kyang de ltar der dga' 'o / /
sgra lnga @# / /
pa ni de yin gyi /
de thong zhig /
khyod kyi khyim na ngang pa zhig bzung 'dug pa des ngang pa gnam la 'phur ba mthong ste mi dga' nas /
'di dag khrus byas zos nas ni / /
phyogs dang phyogs su 'gro bar byed / /
bdag ni snyi yis bzung gyur pa / /
sngon ko sdig pa ci zhig byas / /
zhes smras te /
sgra drug pa ni de yin te /
de yang thong zhig /
khyod kyis rmi lam brgyad mthong ba de ci'i ltas yin zhe na /
tsan dan dkar pos lus la byug par mthong ba ni khyod la lus 'phags kyi rgyal pos gos be'u rus yug po che zhig skyes su bskur ba lam du zhugs pa zhag bdun nas phyin par 'gyur ba'i snga ltas yin no / /
khyod kyis lus la tsan dan dmar pos gtor bar mthong ba ni khyod las 'dzin gyi rgyal pos la ba rin po che zhig skyes su bskur ba lam du zhugs pa zhag bdun nas phyin par 'gyur ba'i snga ltas yin no / /
khyod kyis klad pa la me 'bar ba mthong ba ni khyod la ya ba na'i rgyal pos gser gyi phreng ba zhig skyes su bskur ba lam du zhugs pa zhag bdun nas phyin par 'gyur ba'i snga ltas yin no / /
khyod kyis mchan khung gnyis na sbrul gnyis 'phyang bar mthong ba ni khyod la rgya'i rgyal pos ral gri zung gcig skyes su bskur ba lam du zhugs pa zhag bdun nas phyin par 'gyur ba'i snga ltas yin no / /
khyod kyis rkang pa gnyis la nya khar ba gnyis bl+ngag par mthong ba ni khyod la sing ga la'i rgyal pos nor bu'i lham zung gcig skyes su bskur ba lam du zhugs pa zhag bdun nas phyin par 'gyur ba'i snga ltas yin no / /
khyod kyis ngang pa gnyis nam mkha' la 'phur bar mthong ba ni khyod la bag la'i rgyal pos rta gnyis skyes su bskur ba lam du zhugs pa zhag bdun nas phyin par 'gyur ba'i snga ltas yin no / /
khyod kyis ri nag po zhig mdun nas tshur 'ong ba mthong ba ni khyod la ka ling ka'i rgyal pos glang po che gtso bo zhig skyes su bskur ba lam du zhugs pa zhag bdun nas phyin par 'gyur ba'i snga ltas yin no / /
khyod kyis chu skyar dag mgol rtug pas 'thor ba mthong ba ni khyod dang ba lang skyong gim zhibs shes par 'gyur ro / /
khyod kyis bram ze rnams la'ang ngan sems bskyed par mi bya'o / /
rgyal po ra bsnang srog stor ba las rnyed pa bzhin du yid bde bzhin du rang gi khyim du song nas /
gdung gzhan zhig bcug /
rta rji gnyen len yang de ltar byed du bcug rdzing bu'ang chus bkang /
klang po che dang ri dwags dang ngang pa rnams kyang btang ngo / /
zhag bdun na skyes thams cad phyin nas 'phags pa ka tya'i bu chen po la mngon par dad de /
bdag gi khyim na dpal dang dbang thang phun sum tshogs pa cung zad yod pa de thams cad ni ka tya'i bu chen po la brten nas byung ba yin no snyam nas /
mi zhig la gos be'u ras yug po che 'di ka tya'i bu chen pol phul cig ces de la byin to / /
de nas zhi ba dang /
sgrol ma dang /
ba lang skyong dang /
@# / /
gsos ba dang /
mdun na 'don la /
nga la rgyal po rnams kyis skyes 'di dag bskur gyis /
khyed ji ltar 'dod ba khyer cig /
de nas zhi bas gser gyi phreng ba /
sgrol mas la ba rin po che /
ba lang skyong gis rta gnyis /
gsos pas ral gri zung gcig /
mdun na 'don gyis nor bu'i lham zung gcig khyer te /
glang po'i gtso bo lus pa de rgyal pos khyer ro / /
de nas rgyal po ka tya'i bu chen po'i drung du phyin nas| 'phags 'phan 'dogs shing gces spras mdzad pa lags kyi /
de'i slad du bdag 'phags pa la rgyal srid stob na bzhes su gsol /
ston bas dge slong rgyal srid byed pa bkag go /
'o na 'dod pa thams cad stob na sbyad du gsol /
de'ang bkag go /
'o na longs spyod dang /
longs spyod kyi mchog rnams stob na spyad du gsol /
re zhig ston pa la zhu'o / /
de'i tshe ston pa gnyan yod na'o / /
skabs de lta bu la ston pa la mi mkhyen pa mi mnga' bas /
ston pas 'jig rten pa'i thugs bskyed pa dang /
ka tya'i bu chen pos lta'i mig dang rna ba'i mngon shes kyis lta ba dang /
nyan pa la zhugs nas /
ston pa la /
dge 'dun gyi ched du longs spyod dang| longs spyod kyi mchog blang du ru nga ngam /
skye bo phyi ma rnams la snying brtse ba dang /
sbyin pa po rnams kyi longs spyod spel ba'i phyir rung ste /
dge 'dun la gnang gi /
gang zag la ni ma yin no / /
longs spyod ni grong dang zhing ngo / /
longs spyod mchog ni ba lang dang /
ma he dang /
ra lug rnams so / /
ston pas gnang nas rgyal po rab snang gis yo byad phun sum tshogs pa'i gcug lag khang byed du bcug ste phyogs bzhi'i dge 'dun la phul zhing longs spyod dang longs spyod kyi mchog kyar phul lo / /
de nas rgyal po rab snang btsun mo'i 'khor gyi nang du res gyis zan za ste /
nyi ma gcig zhi ba'i drung du /
gcig ni sgrol ma'i drung du'o / /
de zhi ba'i thang du zan za ba na /
rgyal po de zhol dga' bas zhi ba zho'i phor pa thogs te rgyal po zan za ba'i mdun na 'dug pa dang /
phyogs der sgrol ma song nas la ba rin po che gyon pa dang glog byung ba lta bur rgyal po dang zhi bsnang bar byas pa zhi bas /
mthong nas /
lha ci glog glo bur du byung ngam /
'ga' zhig gis mar me bteg /
'di ni glog dang mar me min gyi /
sgrol mas la ba rin po che gyon pa'i 'od yin no / /
khyod kyis la ba rin po che de lta bu btang nas gser gyi phrang ba blangs ba ni khyod blun no / /
de na re /
lta de la de lta bu' shes rab ma mchis kyi /
nges par khyod kyis /
la ba rin po che long zhig ces bstan pas nges blangs mod /
rgyal bo na re /
ngas ma bstan gyi de rang gi blos blangs so / /
khyod kyis smras so / /
ngos ma smras so / /
de gnyis 'thabs nas /
zhi bas de'i mgor zho'i phor pa ba snun pa dang /
rgyal po de spyi gcer zhig pas /
de'i klad pa zhom mo / /
des lag pas mnams te / /
zhom zhing @# / /
klad rgyas kyang lug pas /
'dis bdag bsad kyis /
srog dang ma bral gyi bar du 'di gsad do snyam nas /
gsos pa la bsgo ba /
ngas ba lang skyong gi ma zhi ba btang gis sod cig /
gsos pas /
de 'di la shin tu phangs pas /
'di khros pas de skad zer bar zad do snyam nas gnas dben pa zhig tu bzhag go /
rgyal po kun nas dkris pa dang bral ba na gsos pa la /
zhi ba ga re /
bdag gis lha'i bka' bzhin du de bsad do / /
rgyal po na re /
legs so / /
da ning dang /
sgrol ma dang /
ba lang skyong dang /
mdun na 'don kyang sod la khyod nyid rgyal srid byed la rag go /
des nga la ma gus pa byas bsangs de la nan tu ra byas nas phyis dga' bar bya'o snyam na khyod kyis mod la bsad pa lta /
de na re /
skyes bu mkhas pa kha cig dpes don kun gobs dpe gsan du gsol /
sngon ri'i phyogs shig tu thibs shing chen po zhig gi khar tshang bcas te 'bras bu smin pa rnams kyis bkang nas chung mal /
gzang mod 'bras bu 'di dag mi bza' bar da lta gang yang rung bas 'tsho bar bya la /
rlung dang yul ngan byung ba'i tshe 'di dag bza' bar bya'o / /
des kyang /
de bzhin du bya'o / /
ji tsam na rlung dang nyi mas phog pa na 'bras bu rnams bskams bas 'gribs pa dang /
thibs smras pa /
ngas khyod la /
da lta 'bras bu 'di dag bza' bar mi bya'o zhes ma bkag gam /
ci'i phyir khyod kyis zos /
de na re /
ngas ma zos so / /
'o nangs tshang 'di bkang ste bzhag na ci'i phyir 'gribs /
de na re /
tshang 'di ci'i phyir 'gribs ma shes kyi /
ngas 'di las 'bras bu gcig kyang ma zos so / /
khyod kyis zos so / /
ngas ma zos so zhe khabs nas /
des thing mo de mchus bsnun nas bsad de de nyid na 'phyang gi na 'dug go /
dus gcig na char chen po babs pa dang tshang de sngar bzhin du gang nas des bsams pa /
tshang 'di 'bras bus gang bas na des 'di dag ma bros so snyam nas des de la bzod pa gsol ba /
khra mo sdug ba longs shig /
'di dag khyod kyis ma zos pas bzod pa mdzod cig /
de nas lhas tshigs su bcang pa /
nags tshal rgyu ba'i thib ni / /
'dab ma khra po mig dmar ba / /
rang gis sdug pa bsad nas ni / /
blo ngan ci zhig mya ngan byed / /
khyod kyis gsungs pa'i don ni deng de dang 'dra snyam mo / /
gzhan yang /
khyim bdag cig gis ston gyi dus su sran ma'i khur zhig shing drung du bzhag nas pha zad du bshang ba'i sar phyin pa dang /
spre'u zhig shing de las babs nas sran ma spar gang blangs te shing la 'dzegs pa dang sran ma 'bru gcig sa la lhung bas des sran ma spar gang po de bor nas sran ma 'brug cig lu de btsal ba na khyim bdag des de la bong ba zhig bsnun pas shi ba dang /
lhas /
sran ma spar gang bor nas su / /
gang zhig 'brum bu gcig tshol ba / /
shin tu tshogs pa yi / /
@# / /
sgre 'di skye ma re mi mdzangs / /
lhas zhi ba bsad nas /
yang bzod pa gsol bzhed pa'ang de dang 'dra snyam mo / /
rgyal pos smras pa /
gsos pa| khyod kyis tshig gcig kho na la zhi ba bsad do / /
de na re /
ston pa gang zag zla med pa / /
gcig pu tshig ni gcig gsung ste / /
gsung ba de ni des lags pas / /
'di la bdag blo 'gyur ma mchis / /
zhes bya ba ma gsan nam /
khyod kyis zhi ba bsad pas nga long bar byas so / /
lha dang mir bcas 'jig rten 'dir / /
long ba gnyis ni nges grub pa / /
rang bzhin gyis ni dmus long dang / /
gang yang chos la mi gnas pa'o / /
zhes pa ma gsan nam /
khyod kyis zhi ba bsad pas da sgren mor byas so / /
lha| sgren mo gsum gyis mi mdzes pa ma gsan nam /
gsum gang yin /
klu ni chu med sgren mo ste / /
yul 'khor 'dren med sgren mo'o / /
gal te ming po bcu yod kyang / /
khyo med bud med sgren mo'o / /
khyod kyis zhi ba bsad bsang cir yang mi rung bar byas so / /
'jig rten na cir yang mi rud ba gsum mchis pa ma gsan na ma /
gsum gang /
rta bo thal kar bang bul dang / /
ston mo bya na med pa dang / /
bud med gang zhig khyim sun 'byin / /
'di gsum cir yang mi rung ba'o / /
zhib longs ma spyad par khyod kyis bsad do / /
sol ba byed pa'i gos ngang ni bkru bshal byed pa'i lham dag dang / /
rgyal ba'i btsun mo'i 'khor rnams ni / /
longs ma spyad par dengs par 'gyur / /
zhes ba ma gsan nam /
zhi ba bsad pas khyod ni gtun gyis brdeg rgyu'o / /
shing mkhan rtsad rtsing 'jog pa dang / /
bzang mkhan skung pa ring po dang / /
kha lo sgyur ba mig rgyang thung / /
de gsum gtun gyis brdeg rgyu'o / /
zhes bya ba ma gsan nam /
khyod kyis zhi ba lan cig gis bsad do / /
rgyal po smra ba la na cig ste / /
bu ma sbyin pa la na cig go /
'phags pa'i gzigs pa lan cig ste / /
de gsum lan re lan re'o / /
zhes pa ma gsan nam /
khyod kyis zhib bsad pas khyod ni rang gis nad blangs so / /
sngar ma sna tshogs go gyon dang /
rtsa 'jing chung da nor mang dang / /
rgan po chung mag zhon len pa / /
de dag rang gis nad blangs so / /
zhes ba ma gsan nam /
khyod kyis zhib bsad pas nga ni khyod la bag tsha'o / /
dka' thub can ni blun mthong dang / /
dpa' bo rma mtshan med pa dang / /
bu mo chen mo mthong nas ni / /
snying la bag tsha skye bar 'gyur / /
zhes pa ma gsan nam /
khyod kyis zhib bsad pa sangs brnyas so / /
cal le col le smra ba dang / /
gnyis pa gos ngan gyon pa dang / /
bskru zhing zab gang yin pa / /
de gsum brnyas par bya ba yin / /
zhes pa ma gsan nam /
khyod kyis zhib bsad pas ngas khyod dgra zhig bgas kyis spel lo / /
nya ni bags kyis bza' bar bya / /
ri bo la @# / /
ni pags kyis 'dzeg /
don rnams bags kyis bsgrub bya ste / /
'di gsum pags kyis pags kyis bya / /
zhes pa ma gsan nam /
khyod kyis zhi ba bsad pas khyod ni byis pa'o / /
ma 'dris pa la yid rton dang / /
ma rung ba la brten pa dang / /
gya tshom du ni yongs gtong ba / /
byis pa'i mtshan nyid rnam gsum mo / /
zhes pa ma gsan nam /
khyod kyis zhi ba bsad pas khyod ni bshes pa 'byed pa yin no / /
bshes rnams la ni mi brten dang / /
gnyis pa ha cang brten pa dang / /
dus ma yin par slong byed pa / /
des ni bshes rnams 'byed par byed / /
ces pa ma gsan nam /
zhib bsad pas khyod ni tha shal yin no / /
rtag tu gzhan gyi nor dang ni / /
bdag nyid 'dod pa brnogs byed dang / /
de bzhin sdug bsngal la dga' ba / /
de gsum skyes bu tha shal yin / /
zhes pa ma gsan nam /
zhi ba bsad pas khyod ni shing rta'i 'khor los gsad rgyu'o / /
ri mo mkhan ni tshon gtong mi shes dang / /
'khrul 'khor mkhan ni 'byor ka mi shes dang / /
gyad kyi bu ni dor stabs mi shes pa / /
gsad bya gsad par rtag tu zlog pa med / /
zhes pa ma gsan nam /
zhi ba bsad pas khyod ni g.yon can yin no / /
bud med khyo gsum brgyud pa dang / /
dge slong phyir ni 'ongs pa dang / /
bya ni rgya las shor ba gsum / /
g.yon can nang na de g.yon can| |zhes pa ma gsan nam /
khyod kyis zhi brnyed dka' ba bsad do / /
ri bong r+wa can rnyed par dka' / /
rus sbal spu can rnyed par dka' / /
smad 'tshong gcig bu 'dug pa dang / /
gzu bo drang por smra rnyed dka' / /
zhes pa ma gsan nam /
khyod kyis gzhan gyi ched du zhi ba bsad do / /
btams pa len dang gnya' bo dang / /
g.yon can gyi ni che bzhi dang / /
smyan byed blo zhan bzhi po dag /
gzhan gyi don du ma rung 'gyur / /
zhes pa ma gsan nam /
zhi ba bsad pas nga gcig bur byas so / /
skye ba na yang 'di gcig skye bar 'gyur / /
de bzhin 'chi ba na yang 'di gcig 'chi / /
skye bo gcig bus 'di na sdug bsngal myong / /
'khor ba la ni grogs yod ma yin no / /
zhes pa ma gsan nam /
khyod kyis zhi ba tshogs bsags pa bsang ngo / /
nya sgong a mra'i me tog dang / /
sdug bsngal gyur pa'i don gnyer ba / /
dper na ston ka'i sprin bzhin du / /
bsags pa rnams kyang don med 'gyur / /
zhes pa ma gsan nam /
zhi ba bsad pas khyod ni mi mthun pa yin no / /
nyi mgrib mar mi mthun zhing / /
snang ba dang ni mun pa dang / /
nyin par mtshan mor mi mthun te / /
chos dang chos min rtag mi mthun / /
zhes pa ma gsan nam /
khyod ni zhib bsad pas brdung rgyu'o / /
gos rnams brdungs na 'jam po dag tu 'gyur / /
bong bu brdungs na de dag mgyogs par 'gyur / /
bud med rnams ni @# / /
brdungs na dbang du 'gyur / /
rnga dag ma brdungs sgra 'byin mi 'gyur ro / /
zhes pa ma gsan nam /
zhi ba bsad pas khyod ni med par bya ba yin no / /
rlung gis spun ba med par byed / /
skye bo'i sgra yis glu de bzhin / /
skyes bu ngan pa bsten pa dang / /
mi mdzes yon tan med par byed / /
zhes pa ma gsan nam /
zhi ba bsad pas khyod ni 'tsham pa ma yin no / /
rgyal po brdzun du smra ba dang / /
sman pa gsung dang dge sbyong 'khrug /
blo dang ldan pa kun rmongs pa / /
bzhi ni 'tsham pa ma yin no / /
zhes pa ma gsan nam /
khyod kyis don med par zhi ba bsang ngo / /
nyin par mar me bas pa don med do / /
rgya mtshor char ba bab ba don med do / /
'grangs la ston mo byin pa don med do / /
skye bo ngan pa bsten pa don med do / /
zhes pa ma gsan nam /
zhib bsad pas khyod ni slu ba yin no / /
slu ba bzhi ma gsan nam /
mi 'dod pa la 'doms pa dang / /
gnyid kyis du ba la 'chad pa dang / /
don du gnyer min don gnyer dang / /
stobs dang ldan rnams 'gyed pa'o / /
zhi ba bsad pas khyod ni blta bar bya ba yin no / /
g.yul ngor dpa' bo blta bya ste / /
ma bzad dug la gsang sngags blta / /
bza' btung tshe na nye du blta / /
don rtogs bya la mkhas pa blta / /
zhes pa ma gsan nam /
zhi ba bsad pas khyod kyis ma legs pa byas so / /
khyim pa le lo ma legs chags ma legs / /
rab byung yang dag sdom pa min ma legs / /
rgyal po gzu lums spyod pa'ang ma legs te / /
mkhas dang 'khrug byed de yang ma legs so / /
zhes pa ma gsan nam /
zhi ba bsad pas khyod ni bskrad par bya ba yin no / /
mi mkhas shing rta gcog pa dang / /
khal chen 'gel bas glang gsod dang / /
ha cang bzhos pas 'e'u gsod dang / /
nye du'i khyim 'dug chung ma bskrad / /
ces pa ma gsan nam /
zhib bsad pas khyod mthong nang 'jigs so / /
'ur ba dang ni chu skyar dang / /
gsum pa phyag dar srin bu dang / /
bzhi pa lham bu chu bsher ni / /
'jigs bya min la 'jigs par byed / /
ces pa ma gsan nam / /
zhi ba bsad bsang mi dga'o / /
spre'u ni grong na mi dga' ste / /
chu srin byis pa gsong ri la / /
chom rkun dge sbyong khyim du ste / /
byi bo rang gi khyim mi dga' / /
zhes pa ma gsan nam / /
zhi ba bsad pas khyod ni gtang bar bya ba yin no / /
rigs kyi phyir ni gcig gtang ste / /
grong gi phyir ni rigs gtang ngo /
yul gyi phyir ni grong gtang ste / /
bdag gi phyir ni yul gtang ngo / /
zhes pa ma gsan nam /
zhi ba bsad pas nga'i sred pa 'chang du ma btub bo / /
rtswa med gzhan gyi bud med dang / /
lag pa gcig gis chu 'thung dang / /
gzhan gyis chang blung gang yin pa / /
de dag sred pa 'chad pa med / /
khyod kyis ma bsams par zhib bsad do / /
rgyal po @# / /
rgyal po'i mdzod ni ma bsams par / /
lam du zhugs la chom po ma bsams par / /
khyim na bud med 'thab mo ma bsams par / /
rab tu byung ba'i rnyed pa ma bsams par| |zhi ba bsad pas mya ngan bya ba yin no / /
chags can rgas pa'ang mya ngan bya ba ste / /
mi bzang por mo' ang mya ngan bya ba yin / /
smad 'tshong rgas pa'ang mya ngan bya ba ste / /
rab byung gtum po'ang mya ngan bya ba yin / /
khyod kyis zhi ba blta bas mi ngoms pa bsad do / /
glang po'i gtso dang rgyal po dang / /
rgya mtsho dang ni ri rab dang / /
sangs rgyas smra ba rnams kyi mchog /
blta ba yis ni mi ngoms yin / /
khyod kyis zhi ba nga'i yid dang 'thun pa bsad do / /
gzugs bzang mo dang rigs ldan dang / /
des dang rigs ni 'phel byed pa / /
dar la bab dang bud med lnga /
rgyal chen yid dang 'thad pa yin / /
khyod kyis zhi ba bsad pas khyod dang lhan cig rtse bar mi bya'o / /
byis pa sprul dang sbal ba dang / /
gang gi ma ni g.yem pa dang / /
mi gang mdza' ni mi rtag dang / /
lhan cig rtse bar mi bya'o / /
zhi ba bsad pas khyod kyi nor 'phog par byas so / /
rol mo mkhan dang dmag mi dang / /
sman pa chom rkun btson rdzi ste / /
de dag nyam thag gyur pa la'ang / /
nor ni 'phrog par byed pa yin / /
zhib bsad pas khyod ni smra bar bya ba ma yin no / /
ha cang phyug dang ha cang dbul / /
dma' dang ha cang ma thob dang / /
ha cang ring dang ha cang nye / /
'di drug smra bar bya ba min / /
zhi ba bsad pas khyod ni sems sdang ba yin no / /
sbyin pa mi gtong mi mthun byed pa dang / /
'thun par mi byed nyes spyod sgrog pa dang / /
sbyin pa byin nas rim gyis ldog byed pa / /
de dag rab tu sdang ba'i rtags yin no / /
zhi ba bsad pas nga mgon med par gyur to / /
gnas brtan rgyal po rgan po dang / /
tshul med bka' blo mu bde ba dang / /
bla ma la ni gnod byed gang / /
de drug mgon ni med par bshad / /
de bsad pas khyod dang bshes par bya ba ma yin no / /
bzhad gad mkhan dang gar mkhan dang / /
pho nya smad 'tshong chang dad can / /
ma ning de bzhin gzhung ngan pa / /
de dag dang ni bshes mi bya /
de bsad pas khyod dang yid brtan par bya ba ma yin no / /
rke tsam nub pa'i chu dang rta dang ni / /
glang po che dang spre'u dang sbrul nag dang / /
spu 'gred pa dang gdong gnyer gang ba dang / /
kha spu nyung la yid ni brtan mi bya / /
de bsad pas nga gnyid med do / /
g.yem dang skem nang can dang ni / /
cham pas thebs dang sdug bsngal dang / /
don sems khros dang brtson pa dang / /
'jigs pa de ni rnam kun du / /
gnyid mi 'ong ste 'jig rten na / /
brgyad ni rang bzhin sdug bsngal lo / /
khyod kyis de bsad bsad 'dod pa ma yin no / /
na dang rga dang 'chi ba dang / /
sdug bral mi sdug phrad pa dang / /
ser @# / /
ba thog tog mi rtag nyid / /
brgyad ni 'jig rten 'dong min rab / /
khyod kyis de bsad pas nga khyod la kun nas mnar sems skyes so / /
kun nas mnar sems dgu 'dul ba ma gsan nam /
khyod kyis de bsad pas snying rje med pa'o / /
shan pa dang /
bya gag gsod pa dang /
phag 'tshong ba dang /
nya pa dang /
rngon pa dang /
bya ba dang /
bong bu rgyas 'chor ba dang /
chom rkun pa dang /
gshed ma dang /
ba lang gsod pa ste snying rje med pa bcu ma gsan nam /
de bsad pas khyod zlog thabs can yin no / /
zlog thabs can bcu ma gsan nam /
bcu gang /
nyi ma zlog thabs can ni /
nyi ma ni dgun glo nas mchi na dro bar yang mi 'gyur la /
sog thag ring po nas mchi na 'on kyang dro bar gyur te /
'di ni nyi ma zlog thabs can no / /
zla ba zlog thabs can ni /
shas chung ba na skye bos phyag bya bar 'gyur la /
yongs su rdzogs pa na su'ang phyag mi 'tshal ba'o / /
me zlog thabs can ni /
mes tshig pa me nyid du bsreg go /
chu zlog thabs can ni /
chu ni dgun rdzing na bsil yang 'thung du mi rung ba /
khron par dro yang btung du rung zhing /
sog rdzing na dro yang btung du mi rung la /
khron par bsil yang btung du rung ba'o / /
gzhon nu ma zlog thabs can ni /
ma byin pa'i tshe gyos po'i khyim la dga' la /
byin pa'i tshe khyim la khong du dga' la du'o / /
bud med zlog thabs can ni /
gzhon zhing yid du 'ong ba'i tshe lus 'gebs la /
rgas shing yid du mi 'ong pa'i tshe phye nas 'gro'o / /
bram ze zlog thabs can ni /
'dod pa'i 'dod chags ma skyes pa'i tshe tshangs par spyod la /
skyes pa'i tshe 'dod pa bsten no / /
gcer bu pa zlog thabs can ni /
khyim na gnas pa'i tshe gos gyon la /
spyod yul du 'gro ba'i tsheg cer bur 'gro'o / /
dge slong zlog thabs can ni /
lang tsho la bab cing bza' btung 'ju nus pa'i tshe mi rnyed la /
rgas nas mi 'ju pa'i tshe rnyed do / /
slang sa zlog thabs can ni /
gsher ba'i tshe chu'i steng du 'byol /
bskams pa'i tshe 'bying ngo / /
rgyal po na re /
'di dri yis drang por smros shig /
khyod kyis stobs gang gis zhib bsad /
bdag la zhib gsod pa'i stobs ga la mchis /
'on kyang sangs rgyas la stobs bcu mnga'o / /
de nas rgyal po spobs pa med nas cang mi smra ba dang /
gsos pas zhib khrid nas rgyal po la bzod pa gsol bas rgyal pos kyang bzod par byas so / /
tshe dang ldan pa gro bzhin skyes bye ba nyi shu pa skya bo seng seng por gyur ba dang /
rton pas kun dga' bo la rmed pas /
de dang po btsas nas thug pa 'ba' zhig gis lus bskyed pa lags so / /
'o na gnang gis thug pa lhud cig /
des de la smras pas /
thams cad la 'am /
nga gcig bu la gnang /
khyod gcig bu la'o / /
sngon grong khyer tsam pa na ba la glang bdun gyis drang ba'ang spangs te rab tu byung nas @# / /
da thug pa tsam la chags so zer gyis /
thams cad la gnang na 'thung ngo / /
gsol bas /
thams cad la gnang ngo / /
gzugs can snying pos de thos nas dge 'dun la sa bon bum bstong gis gdab pa'i zhing phul ba ma blangs pa dang /
dge 'dun gyi phyir zhing blang bar bya ste /
de las byung ba rnams dge 'dun gyis spyod cig /
dge 'dun gyis de'i thog zos nas bor bas ku sha'i gnas su gyur pa gzugs can snying pos mthong nas dris pas /
lhas phul ba de'o / /
shas su ma btang ngam /
de gsol bas /
shas su thong zhig /
btang nas shas ma blangs pa dang /
thog shas long zhig /
blangs nas de nyid du bzhag pas /
gtsug lag khang du skyos shig /
zhing pas sngar rang gir bskyas pa dang /
sngar zhing bdag gir skyos shig /
skyel bas brkus pas /
de bsrung ba'i phyir dge slong bsko'o / /
'du ba dang sogs kyi gleng gzhi sngar bstan zin to / /
mnyan yong na khyim bdag sangs rgyas 'tsho zhes bya ba phyug pa zhig yod pa des chung ma blangs nas dga' dgur spyod do / /
shA ri'i bus de'i khyim du song ste /
chung ma dang bcas pa dge bsnyen du bcug go /
de'i chung ma la sems can zhugs pa dang /
sems can de skal ba dang ldan par shes nas /
phyi bzhin 'brang ba'i dge sbyong med par de'i khyim du song ba dang /
khyim bdag des phyag btsal nas /
ci 'phags pa la phyi bzhin 'brang ba'i dge sbyong ma mchis sam /
kho bo'i phyi bzhin 'brang ba rtswa ku sha'am ku sha'i byings nas 'byung ngam /
khyod lta bu las thob ba de kho bo'i phyi bzhin 'brang ba'i dge sbyong du 'gyur ro / /
de na re /
bdag gi mchis brang la sems can zhig zhugs pa de phor gyur na dbul lo / /
khyim bdag thabs yin no / /
phyis khye'u gzugs bzang ba zhig btsas nas btsas ston rgya cher byas te /
de sangs rgyas 'tsho'i bu yin pas dge 'dun 'tsho zhes btags so / /
de btsas pa'i nyin mo tshong pa lnga brgya'i bu dag kyang btsas so / /
dge 'dun 'tsho cher skyes pa na de rab tu 'byung ba'i dus shes nas shA ri'i bus phyi bzhin 'brang ba'i dge sbyong med par de'i khyim du song nas sangs rgyas 'tsho la brda byas pas sangs rgyas 'tshos dge 'dun 'tsho la /
khyod ma btsas pa nas 'phags pa la phul bas song la bsnyen bkur gyis shig /
de srid pa tha ma pa yin pas 'dzum ba sngon du btang ste /
de ltar bgyi'o zhes khas blangs nas shA ri'i bu'i phyi bzhin song ba dang /
des de rab tu phyung /
bsnyen par rdzogs nas lung bzhi klog tu bcug go /
dus gzhan zhig na tshong pa lnga brgya'i bu lnga brgya po de dag rgya mtsho chen por 'gro ba'i zong sta gon byas nas bgros pa /
rgya mtsho ni 'jigs pa du mas gang bas bdag cag la chos ston pa'i 'phags pa zhig gshegs na bde legs su 'gyur bas /
su gshegs su gsol /
dge 'dun 'tsho bdag cag gi ni ldangs pa rdul la rtse rtse ba yin pas 'di la @# / /
gsol ba gdab po zhes de la gsol bas /
kho bo la rang dbang med kyis mkhan po la zhus shig /
de dag gis shA ri'i bu la zhus pas /
ston pa la zhus shig /
kho bos mi 'gog go /
ston pa la zhus pas /
don du 'gyur bar mkhyen nas /
dge 'dun 'tshol /
khyod rgya mtsho chen por 'jug tu song la /
'jigs pa dang 'jigs su rung ba dag bzod par gyis shig /
dge 'dun 'tshos dang du blangs nas dong ba dang /
gru bo che klu rnams kyis bzung nas /
tshong ba rnams kyis /
zhi ba dang /
chu lha dang /
tshangs pa rnams la /
rgya mtsho chen po 'di na lha'am klu gang gnas pa de bdag cag la ci 'dod pa smra bar gyur cig ces gsol btab pa dang /
rgya mtsho nas /
dge 'dun 'tsho nged la byin cig ces sgra byung ngo / /
de dag na re /
dge 'dun 'tsho ni bdag cag gi ne ldangs /
ston pa dang shA ri'i bus bdag cag la gnang ba yin pas bdag cag 'di dang lhan cig 'chi ba bla'i 'di mi gtang ngo / /
dge 'dun 'tshos smras pa /
ci zer /
rgya mtsho nas /
khyod byin cig ces sgra byung ngo / /
ci'i phyir mi sbyin /
de dag gis sngar bzhin smras pa dang /
dge 'dun 'tshos bsams pa /
ston pas /
khyod rgya mtsho chen por 'jug tu song la 'jigs pa dang 'jigs su rung ba dag bzod par gyis shig ces gsung ba de 'di yin no snyam nas lhung bzed dang chos gos thogs te rgya mtsho chen por mchongs pa dang /
de ma thag klu rnams gyis gru bo che btang nas /
dge 'dun 'tsho klu'i gnas su khrid do / /
de nas klu rnams kyis /
'di ni sangs rgyas rnam gzigs kyi dri gtsang khang lags /
'di ni gtsug tor can dang /
thams cad skyob dang| 'khor ba 'jig dang /
gser thub dang /
'od srung dang /
thub pa'i dri gtsang khang legs so / /
des de dag dang lhan cig mchod rten la phyag btsal nas klu'i tshogs gyi gung la gdan bshams pa la 'dug go /
klu rnams kyis /
'phags pa dge 'dun 'tsho lha dang mi rnams la ston pas mdo sde dang ma mo rab tu gnang na /
bdag cag glu rnams ni mi khom par skyes /
log par ltung ba'i lus dang ldan pas 'phags pas bdag cag la mdo sde'i mtha' gnang bar mdzad du gsol /
nges de ltar khas blangs pa dang sprul pa des klu gzhon nu gsum spro ba bskyed nas /
gcig la| yang dag par ldan pa dang /
gnyis pa la| lung bar ma dang /
gsum pa la| lung ring po lhogs shig /
kho bos gcig las 'phros pa'i lung brjed pa'i skabs de dag gsal bar bya'o / /
de dag gis klag par brtsams pa na gcig ni mig btsums nas lung nod /
gnyis pa ni rgyab kyis phyogs te lung nod /
gsum pa ni thag ring por 'dug ste lung nod /
sprul pa de nyid sngon gyi bag chags kyi khyad par gyis gus pa dang zhes dang bcas pa dang /
nang bar sngar langs te /
'phags pa bzhengs la tshems shing bor cig /
mchod rten la phyag mdzod @# / /
cig /
bshos gsol cig /
gzims mal shoms shig /
ces smras so / /
de nas thams cad kyis rim gyis lung rnams bklags pa dang sprul pas smras pa /
'phags pa 'di dag gis khung rnams bklags na ci 'dzin nam mi 'dzin /
des smras pa /
'di dag dran pa dang ldan pas 'dzin mod /
'di dag la nyes pa yod de /
gcig ni mig btsums te lung nod /
gnyis pa n-i rgyab kyis phyogs /
gsum pa ni thag ring por 'dug ste lung nod do / /
khyod 'ba' zhig gus pa dang bcas pa'o / /
de na re /
de dag gus pa ma mchis pa ma lags te /
mig btsums pa ni mig gdug pa lags /
rgyab kyis phyogs pa ni dbugs gdug pa lags /
thag ring por 'dug pa ni reg pa gdug pa lags so / /
bdag gcig pu mche ba gdug pa lags so / /
dge 'dun 'tsho skrag nas /
bdag dgra bo rnams kyi nang du 'dug pa lta snyam nas rid par gyur to / /
sprul pa na re /
'phags pa khyod ci'i phyir ring /
kho bo dgra bo rnams kyi nang na 'dug ste /
khyed gang rung zhig 'khrugs na kho bo mang tsam zhig lus par 'gyur ro /
de na re /
bdag cag 'phags pa la gnod pa mi bgyid de /
slar 'dzam bu'i gling du gshegs bzhed dam ci /
'gro 'dod do / /
de nas klu rnams kyis gros byas te gru bo che phyogs der 'ong pa'i tshe 'phags pa dge 'dun 'tsho gru bo che'i nang du bzhag go /
de nas tshong ba rnams 'dzum pa sngon du btang nas /
'phags pa dge 'dun 'tsho byon pa legs so / /
des smras pa /
kho bos klu rnams la lung bzhi po rab tu gnas par byas kyis rjes su yi rang bar gyis shig /
de dag na re /
gzhan la phan 'dogs pa 'di ni rab tu byung bas bgyi ba lags te rjes su yi rang ngo / /
da nas de dag rgya mtsho'i 'gram du phyin pa dang thams cad dub pas gnyid log pa na /
dge 'dun 'tshos rgya mtsho chen po la lta bar brtsams pa dang /
ston pas /
lnga po 'di dag blta bas chog mi shes shing mi mthun pa med pa yin te /
glang po che cang shes dang /
'khor los sgyur ba dang /
rgya mtsho dug can pa dang /
ri rab dang /
sangs rgyas so zhes gsungs pas /
de yun ring por rgya mtsho la bltas pas dub nas tho rangs gnyid stug pos non to / /
de nas tshong pa rnams khal bkul te 'phags nas /
nam langs pa na dge 'dun 'tsho mi snang nas /
dge 'dun 'tsho ga re zhes phan tshun bltas pa dang /
kha cig na re /
mdun du song ngo / /
kha cig na re /
phyi bzhin 'ong ngo / /
kha cig na re /
dbus nas 'gro'o / /
de dag gis btsal na'ang ma rnyed nas /
bdag cag gis dge 'dun 'tsho bor ba ma legs kyis phyir ldog par bya'o / /
yang bsams pa /
dge 'dun 'tsho ni rdzu 'phrul che bas rgya mtsho chen por yang dus la ma bab na /
skam la lta ci smros /
de sngon du song ba'i gnas yod kyis 'dong ngo zhes song ngo / /
dge 'dun 'tsho gnyid sa dang na ci yang mi snang nas bsams pa /
tshong pa de dag dong na da ji ltar bya /
gar bab tu 'gro'o snyam nas song ba dang /
lam @# / /
mi snang nas phan tshun btsal bas lam srang zhig mthong nas der zhugs pa dang /
sa la'i dgon pa gtsug lag khang khyad par can zhig na dge slong spyod lam zhi bas gnas pa dag mthong nas der phyin pas de dag gis /
dge 'dun 'tsho byon pa legs so / /
da gzod gang nas byon /
ji ltar gyur pa bsnyad pa dang /
de dag gis ngal gsor bcug nas gtsug lag khang du khrid de /
stan bzang po bshams nas /
mi skyems sam /
mi bkres sam /
skom mo / /
bkres so / /
de dag na re /
dge 'dun 'tsho gsol cig /
des smras pa /
dge 'dun gyi nang du bza'o / /
de dag na re /
khyod lam gyis dub pas da gsol cig /
slad kyis 'dir nye dmigs 'byung bar 'gyur ro / /
des zos nas mtha' gcig tu song ste 'dug pa dang /
de dag dro la bab nas gan+d+he brdungs pa na rang rang gi lhung bzed thogs te gral rim bzhin 'khod pa dang /
gtsug lag khang de mi snang zhing lhung bzed rnams lcags kyi tho bar gyur nas dro ma yol gyi bar du phan tshun klad pa bcom zhing sdug bsngal gyis nyen nas nyam thag pa'i skad 'byin no / /
dro yol pa na gtsug lag khang de yang sngar bzhin byung zhing dge slong de dag kyang spyod lam zhibs 'dug go /
dge 'dun 'tshos de dag la /
khyed su yin /
las gang gis 'dir skyes /
de dag na re /
'dzam bu gling pa rnams yid ches dka'o / /
khro bos mngon sum du mthong na ci'i phyir yid mi ches| de dag na re /
bdag cag sangs rgyas 'od srung gi nyan thos su kyur te zan gyi gral du 'thab mo bgyis pas nyi tshe ba'i dmyal bar skyes te /
'di nas shi 'phos nas sems can dmyal ba chen por skye ba'i gnas mchis so|| de'i slad du 'dzam bu'i gling du gshegs nas tshangs pa mtshungs par spyod pa rnams la /
zan gyi gral du 'thab mo ma byed cig ces brjod na legs so / /
des /
de ltar bya'o zhes khas blangs nas song ba dang /
gtsug lag khang dang zas zos pa'i bar sngar bzhin /
dro la bab nas gan+d+he brdungs pa na rang rang gi lhung bzed thogs te gral rim bzhin 'khod pa dang gtsug lag khang de mi snang zhing bza' btung rnams lcags khur gyur nas dro ma yol gyi bar du lcags khus phan tshun gtor bas lus tshig cing sdug bsngal gyis nyen nas nyam thag pa'i skad 'byin no / /
dro yol pa dang sngar bzhin gyur nas dris pas /
bdag cag sangs rgyas 'od srung gi nyan thos su gyur te /
dge 'dun bsnum bag gi rnyed pa byung zhing glo bur du 'ongs pa rnams lhags pa na /
bdag cag ser snas glo bur du lhags pa rnams ma deng bar mi bza'o zhes brjod pas /
zhag bdun du dus min par yul ngan byung nas bza' btung rnams rul zhing ma rung bar bgyis pas bdag cag nyi tshe ba'i sems can dmyal bar skyes /
'di nas shi 'phos nas sems can dmyal ba chen po rnams su skye ba'i gnas mchis so / /
de'i slad du 'dzam bu gling du gshegs @# / /
nas tshangs pa mtshungs par spyod pa rnams la /
dad pas sbyin par bya ba chud ma gsan cig ces brjod na legs so / /
des de ltar bya'o zhes khas blangs nas sod ba dang /
gtsug lag khang dang zas zos pa'i bar sngar bzhin /
dro la bab nas gan+d+he brdung ba pa na rang rang gi lhung bzed thogs te gral rim bzhin 'khod pa dang /
gtsug lag khang de mer 'bar nas bsregs pas de dag gi lum tshig cing sdug bsngal gyis nyen nas nyam thag pa'i skad 'byin no / /
dro yol ba dang sngar bzhin gyur nas dris pas /
bdag cag sangs rgyas 'od srung gi nyan thos su gyur te /
tshul khrims 'chal ba dang sdig pa can du gyur nas /
dge slong tshul khrims dang ldan pa rnams kyis bdag cag bskrad pa na bdag cag gtsug lag khang stong pa zhig tu 'khod pa dang /
dge slong tshul khrims dang ldan pa zhig der phyin pa na bdag cag la blo skyes pa /
'di bdag cag gi yon sbyong bar 'gyur ro snyam nas 'dug tu bcug pas /
yang tshul khrims dang ldan pa mang po lhags nas de dag gis bdag cag bskrad pa dang /
bdag cag mi bzod pa skyes te gtsug lag khang la me sbar nas dge slong mang po bsregs pas 'dir skyes| 'di nas dmyal bar skye'i /
de'i slad du 'dzam bu gling du gshegs nas /
tshangs pa mtshungs par spyod pa rnams la /
sdang ba'i sems ma skyed cig ces brjod na legs so / /
des /
de ltar bya'o zhes khas blangs nas song ba dang /
sems can rtsig pa 'dra ba dang /
ka ba dang /
shing ljon pa dang /
lo ma dang /
me tog dang /
'bras bu dang /
thag pa dang /
phyags ma dang /
phor ba dang /
gtun dang /
phru ba 'dra ba dang /
rked pa chad pa chu rgyus kyis 'thung ba dag 'dong pa mthong ngo / /
dge 'dun 'tsho rim gyis ljongs su song ba dang /
bsti gnas shig na drang srong lnga brgya tsam 'khod pas dge 'dun 'tsho thag ring po nas 'ong ba mthong ste /
shAkya'i dge sbyong 'di dag smra ba mang ba yin pas sus kyang tshig mi sbyin no zhes khrims bcas so / /
dge 'dun 'tshos de dag gi gan du song nas gnas brnyas pa na sus kyang tshig ma byin no / /
drang srong bsod nams 'dod pa zhig gis smras pa /
khyed smra ba mang ba yin no / /
cung zad kyang me smran brnyan no / /
de bzhin du bya'o / /
des drang srong zhig ljongs rgyur song ba'i spyil bu stong par 'dug pa de de la brnyan no / /
dge 'dun 'tshos spyil bu de chag chag btab /
phyag bdar byas /
ba lang gi lcib gsar bas byugs pa de dag gis mthong nas /
'di ni gtsang sbra byed pa'o snyam ste dad do / /
de nas bsti gnas de na lha mo zhig 'dug pa de mtshan mo thun dang po la dge 'dun 'tsho'i gan du phyin nas /
chos stan du gsol /
des smras pa| lha mo| khyod 'de bar gyur cig /
kho bos khrims byas pas bsti gnas rnyed pa khyod kyis ma mthong ngam /
kho bo bskrad par 'dod dam ci /
des bsams pa /
rab tu byung ba 'di ngal gyis gung thun la 'ong ngo snyam nas gung thun la @# / /
'ongs te /
chos stan du gsol /
des smras pa /
sring mo khyod kha rog mi phod pas kho bo nges par bskrang 'dod dam /
'di da dung gnyid kyis myos kyis thun tha ma la 'ongn go snyam nas thun tha mal 'ongs te /
dge 'dun 'tsho ci'i slad du gzims /
dgung sangs kyis bzhengs la chos stan du gsol /
des smras pa /
de sring mo khyod kyis kho bo rnam pa thams cad du bskrad do / /
'phags pa dgung sangs pas bskrad na'ang cir 'gyur /
ston pas /
'jigs pa dang 'jigs su rung ba dag bzod par bya'o zhes ma gsungs sam /
des bsams pa /
bden te /
gal te kho bo bskrad na'ang 'gro la rag gi /
'di dag bram ze yin pas bram ze dang ldan pa'i tshigs bcad brjod par bya'o snyam nas /
som nyi ma brgal gcer bu'i spyod pa dang / /
ral ba rdzab dang sna tshogs zas dang ni / /
thang la nyal dang rdul dang dri ma dang / /
tsog bu'i spyod pas mi dag 'byung mi 'gyur / /
'byung po kun la 'tshe ba rnam spangs te / /
chos spyod zhi dul yang dag sdom pa dang / /
tshangs spyod ldan pa rgyan gyis brgyan gyur kyang / /
de nyid bram ze dge sbyong dge slong yin / /
zhes brjod pas /
de dag gis thos nas /
bram ze dang ldan pa'i tshigs bcad zer ro snyam ste rim gyis thams cad 'ongs pa dang /
lha mos de dag gcig gis gcig mi mthong bar byin gyis brlabs so / /
de nas des grong khyer lta bu'i mdo bton nas /
mjug tu /
'byung po gang dag 'dir ni lhags gyur cing / /
zhes sogs bsngo ba byas pa dang /
de thams cad kyis bden pa mngon par rtogs ma thag phyir mi 'ong dang rdzu 'phrul yang thob nas /
thams cad kyis mgrin gcig tu /
legs par gsungs so zhes sgar phyung ba dang /
lha mos rdzu 'phrul bsdus pa /
gcig gis gcig mthong nas /
khyod kyang 'ongs sam /
'ongs so / /
de nas de dag gis /
dge 'dun 'tsho bdag cag legs par gsungs pa'i chos 'dul ba la rab tu byung ba dang bsnyen par rdzogs par gnang na /
ston pa'i spyan sngar tshangs par spyod pa spyad par bgyi'o / /
des 'dzum pa sngon du btang nas /
khyed spobs pa rgya chen po zhum pa med pa dge ba dang ldan pa legs te /
rab tu byung ba la phan yon lnga gsungs pas so / /
ston pa'i spyan sngar rab tu 'byung ngam /
kho bo las /
ston pa'i spyan sngar ro / /
'o na tshur shog /
ston pa'i spyan sngar 'dong ngo / /
de dag na re /
bdag cag gi rdzu 'phrul gyis sam /
khyod kyi rdzu 'phrul gyis bzhud /
dge 'dun 'tshos thos nas nyam nga bar gyur te /
kho bo la byab cung zhig yod kyis yud tsam zhig sdod cig ces smras nas /
shing ljon pa zhig gi drung ngu dkyil krung bcas te lus srang nas mnyam par bzhag pas /
mang du thos pa'i phan yon lnga las /
de'i gdams ngag dang rjes su bstan pa gzhan la rag ma las pa yin pas dgra bcom pa thob nas /
de dag la smras pa /
kho bo'i chos gos kyi grwa nas zung zhig kho bo'i rdzu 'phrul gyis 'dong ngo / /
de dag gis @# / /
de'i chos gos kyi grwa la 'jus pas /
dge 'dun 'tsho ngang pa'i rgyal po 'dab ma brkyang ba ltar rdzu 'phrul gyis steng gi nam mkha' la song ba na /
tshong ba lnga brgya po rdzas 'khos su 'bebs pas mthong nas /
'phags pa byon na ma byon pa legs so / /
gang du bzhud /
rigs kyi bu lnga brgya po 'di dag ston pa'i spyan sngar rab tu 'byung ba dang bsnyen par rdzogs par 'dod pas ston pa'i spyan sngar 'gro'o / /
'o na bdag cag kyang rab tu 'byung gis rdzas 'khos su 'bebs kyi bar du bzhugs shig /
dge 'dun 'tsho babs pa dang /
de dag gis rdzas 'khos su phab zin nas /
des rigs kyi bu stong po de dag khrid de ston pa'i drung du song ba dang /
ston pas thag ring po nas gzigs te bka' stsal pa /
dge 'dun 'tsho skyes dang bcas te 'ong ngo / /
de nas dge 'dun 'tshos /
rigs kyi bu stong po 'di dag rab tu byung ba dang bsnyen par rdzogs par mdzad du gsol /
ston pas de dag tshur shog gis bsnyen rdzogs mdzad de bsgoms pas dgra bcom pa thob po / /
de nas dge 'dun 'tshos /
sngar mthong ba'i sems can rtsig pa 'dra ba sogs de dag gis las ci bgyis pas de ltar gyur zhus pas /
sangs rgyas 'od srung gi dge slong gis dge 'dun gyi rtsig pa mchil mas ma rung bar byas pas rtsig pa 'dra ba dang /
dge 'dun gyi ka ba snabs kyis ma rung bar byas pas kab 'dra ba dang /
dge 'dun gyi shing ljon pa dang lo ma dang me tog dang 'bras bu dag gang zag gi longs spyod du byas pas shing ljon pa sogs 'dra ba dang /
dge 'dun gyi thag pa dang phyags ma gang zag gis longs spyad pas thag pa dang phyags ma 'dra ba dang| dge tshul skom gyi gtsang sbyor du gyur pa dag phor pa 'khru ba'i tshe dge slong glo bur pa lhags nas /
dge 'dun la skom yod dam zhes dris pas /
de dag ser snas /
kho bo cag gis phor pa bkrus pa ma mthong ngam skom 'thungs zin no / /
de dag dus yol lo snyam nas re ba med par gyur te bzhin gyur cing nyams nas song bas phor pa 'dra ba dang /
dge tshul dgra bcom pa dam gzhag par bskos pa zhig la de dag gis /
kho bo cag la gtun du 'bru mar gyi tshigs ma nyung zhig rdungs la byin cig /
de na re /
bdag brel bas re zhig bzhugs shig slad kyis gsol lo / /
de dag khros nas /
kho bo cag gtun la reg tu rung na kho bo cag gis khyod nyid gtun du bcug nas brdung bar yang bya na 'bru mar gyi tshigs ma lta ci smos /
des bsams pa /
bdag gis lan btab na 'di dag lhag par 'khrugs par 'gyur ro snyam nas cang mi smra bar bsdad de /
de dag kun nas dkris pa dang bral ba'i tshe de dag gi gan du song nas /
gnas brtan dag| khyed kyis bdag su yin mkhyen nam /
shes te /
khyod sangs rgyas 'od srung gi dge tshul yin la /
kho bo cag dge slong yin no / /
de ltar yin mod bdag gis rab tu byung bas bgyis so / /
ci byas /
dgra bcom pa @# / /
thob po / /
khyed kyis ngag gi las rtsub po smras kyis sdig pa shogs shig dang /
las de srab par 'gyur ro / /
de dag gis bshags kyang gtun 'dra bar skyes so / /
sngon lha 'bangs sman skol ba na dge slong rnams kyis mi snyan par smras pas de dag khros nas phru ba bcag pas phru ba 'dra bar gyur to / /
rnyed pa stob pa'i dge slong gis dbyar rnyed dgun gyir bsgyur /
dgun rnyed dbyar gyir bsgyur bas rked pa chad pa chu rgyus kyis sbrel bar gyur to / /
dge slong rnams kyis zhus pa /
dge 'dun 'tshos las ci bgyis pas phyug po'i khyim du skyes shing dgra bcom thob pa dang /
gdul bya'i don chen po byas par gyur /
sangs rgyas 'od srung gi bstan pa la 'di rab tu byung nas zhal ta byed pa na de la lhan cig gnas pa lnga brgya yod cing /
ri brags na gnas pa'i skye bo lnga brgya 'ang de la dad do / /
des tshangs par spyad kyang yon tan gyi tshogs 'ga' yang ma thob par 'chi ba'i tshe /
bdag gis tshad par spyad pa'i dge ba 'dis thub pa'i bstan pa la dgra bcom pa thob par gyur cig ces smon lam btab po / /
de'i lhan cig gnas pa rnams kyis /
mkhan pos yon tan gyi tshogs cung zad brnyes sam /
med do / /
'o na smon lam ji ltar btab /
'di ltar ro / /
bdag cag kyang mkhan po la brten nas thub pa'i bstan pa la rab tu byung ste dgra bcom pa thob par gyur cig /
ri brags pa rnams kyis kyang /
'phags pa la brten nas da ltar gyur cig ces so / /
de'i dus kyi zhal ta byed pa ni dge 'dun 'tsho /
lhan cig gnas pa ni drang srong lnga brgya /
ri brags pa rnams ni tshong ba lnga brgya'o / /
klu sprul pas gang du dang por dad pa thob zhus pas /
sangs rgyas 'od srung gi dus su klu gzhon nu skyes nas ring po ma lon pa zhig mkha' lding gis ri rab kyi bang rim gyi steng du drangs pa dang /
des dge slong spyod lam zhibs bsam gtan dang klog pa la brtson pa mthong nas mngon par dad de shi 'phos nas las drug la brtson p-I bram ze'i khyim du skyes nas chen por gyur pa na rab tu byung nas dgra bcom pa thob ste /
gang nas shi 'phos /
gang du skyes /
las gang gis skyes bsams pas /
dud 'gro nas mir skyes /
dge slong la dad pas skyes par mthong ngo / /
bdag gi pha ma gang na 'dug bsams pas / /
klu'i gnas na du zhing 'dug pa mthong nas rdzu 'phrul gyis der song ste /
yab yum ci'i phyir bshum /
bdag cag gi kru gzhon nu zhig mkha' lding gis phrogs na de gar song ma shes so / /
yab yum de ni bdag lags te /
shi nas las drug la brtson pa'i khyim du skyes te sangs rgyas 'od srung gi bstan pa la rab tu byung nas dgra bcom pa thob bo / /
skyon chags pa de bde 'gror mchi bar yang ma bsams na dgra bcom pa lta ci smos /
de ni ngo mtshar na /
khyod ni bsod snyoms bzhed la /
bdag cag bsod nams 'tshal ba lags @# / /
pas /
'di nyi /
du nyin re zhing gdugs tshod gsol cig /
des khas blangs nas rtag tu klu'i gnas su bdud rtsi zos shing ldog go /
de'i lhan cig gnas pa'i dge tshul de la dge slong rnams kyis /
khyod kyi mkhan po gang du zos shing 'ong /
de na re /
ma 'tshal lo /
des dag gis smras pa /
klu'i gnas su bdud rtsi zos shing 'ong na khyod ci'i phyir mi 'gro /
de na re /
de ni rdzu 'phrul chen /
bdag ji ltar 'gro| de rdzu 'phrul gyis 'gro ba'i tshe de'i chos gos kyi grwa nas zung zhig /
mi ltung ngam /
de'i chos gos kyi grwa la ri rab btags na'ang mi ltung na khyod lta ci smos /
des de'i chos gos kyi grwa nas bzung ste steng gi nam mkha' la song ba klus mthong nas stan gnyis bshams pa dang /
des| ci'i phyir stan gnyis bshams snyam nas rgyab tu bltas pa dang /
dge tshul de mthong nas /
bu| khyod kyang 'ongs sam /
mchis so / /
legs so / /
klus 'phags pa 'di rdzu 'phrul che bas bdud rtsi zhu bar nus na /
'dis zhu ngar mi nus kyis kha zas tha mal pa sbyin no snyam nas /
de la bdud rtsi phul /
dge tshul la kha zas tha mal pa byin no / /
des mkhan po'i lhung bzed blangs pa dang /
'bras chan gyi zegs ma gcig khar bcug pas bdud rtsir mthong nas bsams pa /
klu rnams ni ser sna can te gnyis lhan cig 'khod pa la /
gcig la bdud rtsi byin /
gcig la kha zas tha mal pa byin no snyam nas /
mi bzod pa skyes te bdag gis sangs rgyas 'od srung gi spyan sngar tshangs par spyad pa'i dge ba 'dis klu 'di gnas nas phyung nas 'di nyid du skye bar gyur cig ces smon lam log pa btab po / /
las shin tu chen po rdzogs pa ni lus brje ba la mi ltos pas tshe de nyid la de'i lag pa gnyis nas chu 'dzag cing klu de yang klad pa'i nad kyis btab nas 'phrigs te /
'phags pa dge tshul 'dis sems mi bzang bskyed kyis 'di zlo gcig /
des dge tshul la /
bu 'di dag la sems mi bzang ba skyed pa zlog cig /
des smras pa /
sems ni thag ring gyur pa ste / /
'di ltar 'di na gnas bzhin du / /
bdag gi lag nas chu 'dzag pas / /
zlog par bgyi bar mi nus so / /
des klu de gnas nas nyams par byas nas de nyid du skyes te /
klu sprul pas dang por der dad pa thob po / /
ston pa 'od ma'i tshal na bzhugs pa'i tshe gzugs can snying po nyin re zhing ston pa dang gnas la phyag btsal nas chos nyan no / /
lan cig de 'ongs pa na /
pi lin da'i bu gtsug lag khang gi zhig ral 'chos pa mthong nas /
ci rang nyid kyis 'chos sam /
nged rab byung la rang nyid ma gtogs pa sus byed| zha 'bring ba dbul lo / /
a rog khya /
de ltar lan bzhi'i bar du smras nas /
lan lnga pa la'ang zer ba dang /
de'i lhan cig gnas pa phod par smra ba zhig gis /
ltas mkhan po la zha 'bring bstabs pa na 'di yal bar bor na da tsam sdig par 'gyur ro / /
ci yang yang khas blangs sam /
blangs te 'di ni lnga pa'o / /
@# / /
de brjed nges pas khas blangs pa yi ger 'dri bas yig mkhan la /
nang rje| bden na ma /
mad de /
lnga pa'o / /
kho po chad pa'i las la thug gis /
blon po dag| zha 'bring lnga brgya phul cig /
g.yog spangs nas rab tu byung na ci bya /
dge 'dun gyi don du'o / /
zhu'o / /
legs so / /
zhus pas /
dge 'dun gyi don du g.yog nye bar gzhag go /
blangs pa na de dag rgyal po'i pho brang du las byed du bcug pas /
de dag gis /
'phags pa| khyed kyi zha 'bring du phul bglo ba dga' na /
yang yang rgyal pos las byed du bcug go /
ngas zhu'o / /
rgyal po la /
'gyod pa med dam /
mi 'gyod do / /
'o na yang yang las byed du 'jug /
blon po rnams la /
las byed du ma 'jug cig /
rgyal po'i las byed dgos pa byung nas bskul ba dang /
'phags pa'i yin no zer te su'ang las byed pa med nas rgyal po la gsol bas /
thams cad byed du chug cig /
bcug pas yang pi lin da'i bu la zhus /
des rgyal po la zhus pas /
de rnams kyi khyim logs shig tu rtsigs shig /
zhu'o / /
zhus pas /
gnang ngo / /
gnang du brtsig ma shes nas zhus pas /
gang nas gtsug lag khang du sgra mi 'byung ba der lha 'bangs kyi khyim byed du gzhug go /
de dag der dong nas khang pa brtsigs shing gtsug lag khang gi las byed pa /
dge slong rnams kyis /
'di ni mi rung zhes pas /
rung ba byed pas lha 'bangs /
kun ra skyed pas rtse rgod kyi ming du chags so / /
de thams cang gtsug lag khang du 'jug pa'i klag cor gyi sgras bsam gtan la gnod nas /
thams cad min gyi /
ji snyed dgos pa 'jug par bya'o / /
zan dang gos sbyin par bya'o / /
thams cad la zas gos byin pas /
gal te las byed na'o / /
nab yal bar bor pas /
nab rnams la g.yog bya'o / /
dge slong rnams khye'u sus za ba la lag pa bsnyal bas thogs nas /
kha gzar bcang bar bya'o / /
thug pa ha cang tsha ba zhig rnyed nas zhus pas /
kha gzar gyis btung ngo / /
de la lan tshwa dgos pa dang lo ma ma rnyed nas zhus pas /
tshwa khug bcad bar bya'o / /
ston pa mnyan yod na'o / /
nye dga' mgar ba'i drung du song nas /
'khar ba'i lhung bzed bya nus sam| de na re /
'di nyid bdag gi bzo lags kyi /
tshad ji tsam zhig bgyi /
chen por bya'o / /
'phags pa| khyod la 'khar ba'i lhung bzed chen po ci 'tshal /
bkren ba| khyod rin med par byed du 'jug snyam mam /
rin sbyin gyis gyis shig /
des lhung bzed chen po zhig byas so / /
yang 'di'i nang du chud pa gzhan zhig kyang gyis shig ces zer nas bdun gyi bar du byas so / /
de nas nye dags lhung bzed rnams dge tshul 'khur bcug ste /
tshon sna lnga pa'i dra ba byed du bcug nas /
de rnams der bcug ste dge tshul gyis mgo bo la bskur zhing mgron du bos par song ste de dag bkram nas 'dug pa dang khyim pa rnams kyis /
ci 'khar ba'i zong bkram mam /
bkren pa @# / /
ci shes /
'dir ni phye blang ngo / /
'dir ni snum khur blang /
'dir ni 'bras chan blang /
gzhan rnams su ni tshod ma blang ngo / /
de dag na re /
'o na res 'ga' tshod ma mang po 'byung bas gzhan dag kyang gzhag dgos so / /
de cang mi zer ba'i skabs de gsol bas /
'khar ba'i lhung bzed bcang bar mi bya'o / /
kha gzar dang tshwa khug de gnyis dang /
phul ba'i btung phor ma gtogs so / /
ston pa 'od ma'i tshal na'o / /
rgyal po'i khab nas ta zhes bya ba'i gnod sbyin gyis rgyal po gzugs can snying po 'khor dang bcas pa la srung skyob byas pa'i mthus longs spyod rnams 'phel lo / /
yul ga d+ha ra na pan tsa la zhes bya ba'i gnod sbyin zhig gis yul ga d+ha ra'i rgyal po 'khor bcas rnams la srung skyob byas pa'i mthus longs spyod rnams 'phel bar gyur to / /
re zhig na gnod sbyin sa ta dang pa na tsal gnyis gnod sbyin rnams 'dus par dong nas phan tshun mdza' bor gyur te /
sa tas de la dus dus su yul mnyam dka'i me tog dang 'bras bul sogs pa skyes su bskur ro / /
pan tsa las kyang sa ta la yul ga d+ha ra'i me tog dang 'bras bu skyes su bskur ro / /
de gnyis rab tu mdza' nas lhan cig 'dus te /
sa tas /
yu bu gnyis dus las 'das kyang bu dang tsha bo rnams mdza' ba rgyun mi 'chad pa'i thabs ci yod /
pan tsa lan re /
bdag kyang de sems te /
ma skyes pa las mnyan du byas nas bdag la bu btsas la khyod la bu mo byung na khyod gyis bdag gi bul byin cig /
khyod la bu dang bdag la bu mo byung na bdag gis khyod kyi bu la sbyin no / /
legs kyi de bzhin du bya'o / /
de nas dus gzhan zhig nas ta'i chung ma la bu mo gzugs bzang mo zhig btsas pa dang gnod sbyin gyi rigs thams cad dga' bar gyur pas de'i ming dga' byed mar btags so / /
pan tsa la'i chung ma la bu zhig btsas nas ming pan tsi kar btags so / /
yang sa ta'i chung ma la sems can zhig zhugs pa de'i nyin mo ril khrung khrung gis skad phyung ngo / /
de btsas ma thag tu yang ril khrung khrung gis skad phyung bas sa ta gi ri zhes ming btags so / /
de chen por gyur pa dang sa ta chung ma dang bcas pa 'das nas sa ta gi ri khyim gyi bdag por gyur to / /
de nas dga' byed mas /
sa ta gi ril /
rgyal po'i khab na gnas pa'i bu btsas pa rnams phrogs nas za bar 'dong de zhes smras pa dang de na re /
sring mo| yu bu cag gi phas rgyal po gzugs can snying po 'khor bcas la rtag tu srung skyob byed par thos pas de dag bsrung bar bya ste /
gzhan gyis kyal ka byed na'ang de kho bo cag gis dgag par rigs kyi mi rigs pa'i sems ma skyed cig ces bsgo'o / /
de log pa'i smon lam gyi bag chags gyis bgos pas gcugs su ma btub ste /
sa ta gi ri la /
rgyal po'i khab na gnas pa'i bu btsas pa rnams phrogs nas za bar 'dod do / /
de nas sa ta gi ris 'di dgag mi nus kyis sngar byin pa der bag mar gtang ngo snyam nas pan tsa li la dga' byed ma na chung du @# / /
gyur pas bag ma long zhig ces springs pa dang des kyang blangs nas /
pa ni ta ka dang de lhan cig tu dga' dgur spyod do / /
mo nam mdza' zhing spobs par gyur pa'i tshe /
jo bo rgyal po'i khab na gnas pa'i bu btsas pa rnams phrogs nas za bar 'dod do / /
pa ni tsa ka na re /
de khyod kyi gnyen gyi gnas yin pas gzhan gyis kyal ka byed na yang dgag par rigs kyi mi rigs pa'i sems ma skyed cig /
de log pa'i smon lam gyi stobs kyis /
sdod cig ces smras nas 'dug go /
de la bu gcig nas lnga brgya'i bar du btsas te /
tha chung gi ming ni dga' byed du btags so / /
de las mthu rnyed pa'i tshe pa na tsi kas bzlog kyang ma bzlog par rang dgar rgyu zhing rgyal po'i khab kyi bu btsas pa rnams phrogs nas bza' bar brtsams pa dang /
skye bo rnams kyis rgyal po la gsol pas /
rgyal pos ltas mkhan la dris pa na de dag na re /
gnod sbyin khros kyi /
gnod sbyin gyi gnas su gtor ma byin la mchod pa dang bkur sti mdzod cig /
de nas de ltar byas kyang dga' byed ma zhi bar ma gyur to / /
de nas rgyal po'i khab na gnas pa'i lha dag gis /
dga' byed mas khyed kyi bu rnams phrogs kyis khyed thams cad ston pa'i drung du stong dang ston pas de 'dul bar mdzad do zhes bstan to / /
skye bo rnams na re /
de ni dga' byed ma min gyi /
'phrog ma ste /
des bdag cag gi bu btsas pa rnams phrogs so zhes smras pa dang| de'i ming dga' byed ma zhes bya ba nub nas 'phrog ma zhes ming du gyur to / /
de nas rgyal po'i khab kyi skye bo rnams ston pa'i drung du song nas| 'phrog mas rgyal po'i khab tu bu btsas pa rnams phrogs na thugs brtse ba'i phyir 'phrog ma 'dul bar cig gnang /
ston pas cang mi gsung bar gnang ngo / /
de nas ston pas rgyal po'i khab tu bsod snyoms la gshegs te zas kyi bya ba mdzad nas 'phrog ma'i gnas su gshegs pa na 'phrog mas bu dga' byed khyim du bzhag nas spyod yul du song ba dang /
ston pas de lhung bzed kyis bkab ste bzhag nas bu phu mdog gis de mi mthong bar des de dag thams cad mthong bar byin gyis brlabs so / /
de mthag tu 'phrog ma spyod yul nas 'ongs pa dang dga' byed mi sang bas sdangs te khyim khor khor yug tu ltas kyang mi snang nas /
bu dag| dga' byed ger /
bdag cag gis kyang ma mthong ngo zhes smras pa dang des brang brdungs nas mdog nyams shing mig mchi mas gang nas myur bar brgyugs te rgyal po'i khab kyi grong dang tshong 'dus la sogs par btsal kyang ma rnyed do / /
de nas gos med par smyo nas /
kye hud dga' byed ces yang dang yang du smra zhing /
grong dang /
grong khyer dang /
pho brang 'khor rnams su btsal kyang m+r+nyed do / /
de nas phyogs bzhi'i rgya mtsho chen por song yang ma rnyed do / /
de nas skra zhig cing sgren mor gyur /
'gros kyang 'khyams /
yar mchong /
mar lhung /
sal 'gre /
pus mos 'gro /
tsog bur 'dug pa lta bu'i @# / /
thabs kyis 'dzam bu'i gling gi ri nag po bdun brgal nas gser gyi ri bdun dang /
gangs ri dang /
mtsho ma dros pa dang /
ri dring dang ldang du yang btsal te /
shar lus 'phags gling dang| ba lang spyod dang /
sgra mi snyan rnams su btsal yang ma rnyed par /
chab dang /
grang ba'i dmyal ba rnams su yang ma rnyed /
de nas ri rab kyi bang rim rnams la 'dzegs nas sum cu rtsa gsum du btsal yang ma rnyed par yi chad de gnod sbyin gyi bdag po ngal so bo'i drung du song nas rdo leb la lus brdabs te /
sde dpon chen po| bu sus phrogs /
bu slong na /
stsal du gsol /
de na re /
mya ngan thong la mchi ma phyis shig /
khyod kyi gnas su nyin bar su zhig 'ongs /
dge sbyong go'u ta ma lags so / /
'o na song la bcom ldan 'das la skyabs su song dang khyod la dga' byed ston par 'gyur ro / /
de srog gtor ba las slar rnyed pa bzhin du myur du rang gi gnas su song pa dang 'phrog mas ston pa mtshan dpes brgyan pa /
'od 'dom gang dang ldan pa /
rin po che'i ri 'gro ba lta bu mthong ma thag dga' ba skyes te dga' byed rnyed do snyam nas ston pa'i drung du song ste phyag btsal nas /
bdag gi bu dga' byed stan du gsol /
ston pas 'phrog ma la /
khyod la bu ji snyed yod /
bu lnga brgya mchis so /
khyod bu lnga brgya las gcig med pa ci nyes zhes gsungs pa dang /
bdag gi dga' byed ma mthong na khrag dron mo skyugs nas nges par dus bgyid do zhes gsol ba dang /
khyod kyi bu lnga brgya las gcig ma mthong na'ang sdug bsngal 'di 'dra bar gyur na gang la bu gcig pu yod pa'ang khyod kyis bsad de zos na de'i sdug bsngal ci 'dra bar 'gyur den re /
de bas sdug bsngal rab tu che'o / /
'phrog ma khyod bu dang bral ba'i sdug bsngal 'di 'dra shes bzhin du gzhan gyi bu ci'i phyir za /
bcom ldan 'das bdag gis ji ltar bgyib bka' stsol cig /
ston pas /
tshur shog nga la skyabs su song nas bslab pa'i gzhi zung la rgyal po'i khab kyi skye bo rnams la mi 'jigs pa byin dang /
'di na 'dug bzhin du dga' byed mthong bar gdon mi za'o / /
des /
deng phyin chad sangs rgyas la skyabs sum chi ba dang /
bslab pa'i gzhi bzung nas rgyal po'i khab kyi skye bo rnams la mi 'jigs pa stsal to /
ston pas de'i bu dga' byed bstan nas des kyang skyabs 'gro dang bslab pa'i gzhi bzung /
rgyal po'i khab kyi skye bo rnams la mi 'jigs 'byin no / /
dge slong rnams kyis zhus pa /
'phrog mas las ci bgyis pas mdangs 'phrog pa'i gnod sbyin mor skyes la /
bu lnga brgya btsas /
sngon rgyal po'i khab 'di nyid na rang sangs rgyas shig rgyal po'i khab tu gshegs pa na dus ston nye bar gyur to / /
der zan pa lnga brgya tsam zhig bza' ba dang bca' ba khyer nas gos sna tshogs kyis klubs /
me tog dri zhim bos brgyan te gar byed glu len zhing skyed mos tshal du song ba dang /
ba lang rdzi mo zhig dar ba bum pa gang thogs tel ma @# / /
nas byung ba de dag gis mthong nas /
grogs mo tshur shog /
glu slang ngo zhes smras pa dang /
des kyang de dag gar ji ltar byed pa ltar byas pas de'i mngal zhig go /
de khros nas rang sangs rgyas la a mra'i 'bras bu smin pa lnga brgya phul te /
dge ba 'dis bdag gang du skyes ba der mdangs 'phrog pa'i gnod sbyin mor skyes nas rgyal po'i khab kyi mi rnams kyi bu dang bu mo phrogs nas za bar gyur cig /
bdag la bu'ang lnga brgya btsa' bar gyur cig ces smon lam btab bo / /
de'i dus kyi ba lang rdzi mo de ni 'phrog ma 'di yin no / /
'phrog ma skyabs su song zhing bslab pa'i gzhil bkod pa dang /
des bu rnams gnod sbyin gdug pa las bsrung ba'i phyir dge 'dun la phul ba thos nas khyim bdag kyang /
bdag cag kyang ci'i phyir mi dbul snyam nas phul ba dang /
dge slong rnams mi len nas /
bsrung ba'i phyir byis pa sogs / /
mjug tu dge slong rnams de'i rin 'ded nas /
de'i rin gda' bar mi bya'o / /
bram ze dang khyim bdag dad pa can rnams shing tog 'bul ba dge slong mi len nas /
shing tog gi rnyed pa bdag gir bya'o / /
bram ze dang khyim bdag dad pa can gyis zhun mar dang /
'brum ra dad /
sbrang rtsi dang /
bu ram gyi dbu ba'i bum pa dag 'bul ba na mi len nas /
blangs la dge 'dun la brim mo zhes pa zhun mar sogs / /
de dag zos nas bum pa phyir gtad pas /
de dag phul na bum pa ma phul lam ki /
khyed snoms shig zer nas /
de dag gi snod kyang ngo / /
bum pa bzung ste 'greng ba nang la nas gsol bas /
de dag gzhag par bya'o / /
bzhag pa dang 'gril nas gsol bas /
'og gzhil gzhag go /
dge slong gis ba lang rdzil bum pa g.yas pa dang /
mar gyi bum pa dang 'o ma'i bum pa rnyed nas /
ma blangs pa de gsol bas /
bum pa lnga las bshad ba dang /
gci ba dang /
chang gi bum bdag ni mi 'kho ba nyid do / /
mu ge'i tshe khyim pa dag gis /
yo byad dbul gyis zhal ta mdzod cig /
gsol bas /
dge 'dun gyi phyir sogs / /
ston pa dge 'dun dang bcas pa mgon med zas sbyin gyis gdugs tshod la spyan drangs nas sgo srung dag gi mil /
dge 'dun gdugs tsho dam gsol bar du mu stegs pa 'jug tu ma ster cig /
'od srung chen po dgon pa na yod pas skra spu ring zhing chos gos ngan pas rgyal byed tshal du song ba dang /
dge 'dun mi snang nas dris pas /
khyim bdag mgon med zas sbyin can song ngo zer nas /
der song bas sgo bas mu stegs pa yin snyam ma btang ba dang /
legs so snyam nas grong gi phyi myug ma mdze mo lus zhig pa rnam khrag 'dzag pa zhig slong mo la rgyu ba de'i drung du song bas /
mos 'bras khu zhig rnyed pa de bzhed na dbul snyam pa dang /
'dod srung gis de'i sems shes pas lhung bzed bzed pa dang sbrang ma zhig byung ste phyung bas sor mo gcig de'i nang du lhung /
des /
@# / /
bdag gi sems bsrung ba'i phyir ma phe'i snyam pa dang /
de'i mngon sum du gsol lo / /
bdag gi sems bsrung ba'i phyir gsol gyi zas kyi go mi chod do snyam pa dang /
sring mo khyod kyis byin pa'i zas 'dis kho bo'i nyin zhag gcig 'da' 'o zhes gsungs pas lhag par dad nas /
shi nas dga' ldan gyi lhar skyes so / /
brgya byin gyis des 'bras khu phul nas dad nas shi ba mthong nas gang du skyes ma shes /
dmyal ba nas sum cu rtsa gsum gyi bar la ma mthong nas ston pa la zhus pas /
dga' ldan du skyes so / /
de thos nas mi bsod nams mngon sum du ma mthong yang bsod nams byed na bdag ci'i phyir mi byed /
'od srung ni mgon med pa la brtse ba yin gyis bdag gis bsod snyoms bstab po snyam nas bkren pa'i srang du khyim shag shig tu 'dug pa lhang lhong rdol ba zhig tu tha ga pa skra yegs pa sha na'i gos kyis smad g.yogs pa /
rkang lag ser kha byung ba zhig tu sprul nas ras 'thag pa dang /
bde sogs kyang thag pa'i chung ma'i cha byad du byas nas rang skud 'ju'o / /
'od srung bsod snyoms la byon pa dang /
'di bkren pa zhig go snyam nas de'i sgor bsod snyoms bslangs pa dang /
lha'i bdud rtsis lhung bzed bkang ngo / /
'od srung gis 'di 'gal snyam bsams pa dang /
brgya byin yin par shes nas /
khyod ci'i phyir skye bo sdug bsngal ba'i bar chad byed /
ci ste bar chad bgyid /
mi'ang 'di ltar bgyid na bdag cag ci'i phyir mi byed zer ro / /
de phyin chad 'od srung bsams nas bsod snyoms la 'gro'o / /
brgya byin gyis nam mkha' la 'dug bzhin du lha'i bdung rtsis lhung bzed bkang ba dang /
'od srung gis lhung bzed kha phub pas bza' btung bo bde gsol bas /
gnang gis /
lhung bzed kyi kha g.yogs bcang bar bya'o / /
rgyal po'i khab kyi bram ze slong mo ba zhig 'khyam zhing khyim gzhan du zhugs nas| bde legs su gyur cig /
slong mo byin cig /
khyim bdag mon re /
cung zad kyang med kyis song zhig /
de phyir byung ste song ngo / /
skye dgu'i bdag mo chen mo'ang khyim der bsod snyoms la zhugs pa dang /
bram ze des bsams pa /
dge sbyong mgo reg ma 'di la'ang mi ster ram /
bdag gcig bul mi ster snyam nas de de la skabs tshol zhing yud tsam zhig den sdod do / /
bud med des /
sangs rgyas kyi yum gshegs so zhes rings par langs nas stan bting ste gtsang zhing bsod pa'i bza' bdang bca' bas lhung bzed bkang nas phul lo / /
bram ze de ser sna dang mi bzod pa skyes nas smras pa /
'phags ma| des lhung bzed du phun sum tshogs pa ci mchis pa lta'o / /
de yang drang bas nye bar bstan pa na bram zes lhung bzed der mchil ma blugs so / /
skyed gu'i bdag mos smras pa /
bu| ci'i phyir bsod snyoms ma rung bar byas /
khyod kyis gsol ba btab nangs @# / /
sbyin par 'gyur ro / /
de spobs pa med nas cang mi smra'o / /
de gsol bas /
bud med la ni skyes pa phal ba gzhan yang 'tshe ste /
bram ze des bsod nams min pa mang du bskyed do / /
de bas na dge slong mas lhung bzed kyi kha g.yogs bcang bar bya'o / /
ji ltar bcang ma shes nas gsol bas /
lhung bzed kyi kha g.yogs ni lhung bzed kyi snod de /
der bcug nas bsod snyoms la 'gro bar bya'o / /
ston pa mnyan yod na'o / /
sbom dga' mo 'khar ba mkhan gyi drung du song ste /
'khar ba'i lhung bzed byed nus sam /
de na re /
shes te /
tshad ji tsam du bgyi /
chen po'o / /
'phags ma la 'khar ba'i lhung bzed chen po ci dgos /
bkren pa rin tshang bar sbyin gyis gyis shig /
des 'khar ba'i lhung bzed chen po zhig byas so / /
'dir gzhug tu rung ba gzhan zhig kyang gyis shig /
des gzhan zhig kyang byas te /
lan bdun gyi bar du byas so / /
sbom dga' mos de dag byi dor byed du bcug nas tshon sna lnga ba'i dra bar bcug ste /
dge slong ma'i mgo la bskur te gang du mgron du bos pa der phyin nas de dag bkram pa dang /
khyim pa rnams na re /
khyod 'khor ba mkhan gyi zod 'grems sam /
des smras pa /
khyed kyis ci shes /
'dir ni zan blang ngo /
'dir ni 'khor ba blang ngo / /
'dir ni 'bras chan blang ngo / /
'dir ni tshod ma blang ngo / /
'o na gzhan dag kyang zhog dang /
tshod ma mang du rnyed kyang srid do zhes smras pa dang cang mi smra ba'i skabs de gsol ba /
dge slong mas 'khar ba'i snod bcang bar mi bya'o / /
kha gzar dang tshwa khug dang phul ba'i btung phor ngag ni bcang bar bya'o zhes pa /
'di dang sogs so / /
sbom dga' mo la 'chid phor zhig yod pas dge slong ma zhig chu 'thung 'dod de /
chu 'thung gis 'ching phor g.yor cig /
g.yar ba dang de chag go /
sbom dga' mos de blangs pa dang /
den re /
chag gis rin dbul lo / /
nga la rin mi dgos kyi /
de nyid byin cig /
gzhan zhig bgyis la dbul lo / /
de nyid byin cig ces phan tshun rtsod pa'i skabs de gsol bas /
dge slong mas 'ching phor nas chu 'thung ba dang bza' btung gang yang mi bya'o / /
skye dgu'i bdag mo na nas /
'phags ma ji ltar bzhugs /
bro 'tshal lo / /
sdon ci zhig bcangs /
khyim du zhwa bcangs so / /
da ci'i phyir mi 'chang /
ma gnang ngo / /
gsol bas /
dbyar khang du zhwa bcang zhes pa /
nad pas sogs so / /
ston pa mnyan yod na'o / /
khyim bdag phyug pa nor che bzhig gi gna' mal bu btsas te yid dga' nas nye du rnams kyis mtshan thog thag gar bya so / /
khyim bdag des /
nam langs pa dang gnyid log cing de'i chung ma'ang gnyid kyis myos nas de'i rmi lam na khyo dang lhan cig nyal bar rmis shing mi gtsang ba'ang byung /
gos dang smad g.yogs kyang snyil nas sa la lhung ba dang /
bsod snyoms pa zhig gis sda @# / /
bar langs te khyim der song ba na /
de'i khyim sgo mang po zhig pas sgo dang por song ste bltas pas stong /
gnyis pa dang gsum par yang de bzhin no / /
bzhi par song nas bltas ba dang khyim bdag gi chung ma de ltar mi sdug pa mthong nas skrag ste mod la 'bros bar brtsams pa dang /
de'i dran pa nyams nas gar 'gro cha med par khyim bdag de'i mal khang du song nas mal la brdeg 'chos ba dang khyim bdag de sang de bsod snyoms pa de mthong nas /
khyod gang nas 'dir 'ongs /
bsod snyoms ba de 'dar zhing spa gong nas lan sbyin ma nus so / /
khyim bdag des chung ma tshul mi sdug pa mthong nas /
dge slong mi bsrun pa 'dis bdag gi chung ma la spyad do snyam du bsams nas ltag dbyug dang /
thal lcag dang /
rdog pa dang khu tshur gyis rdeg pa'i sgras chung ma sad de smras pa /
rje'i sras ci'i slad du dge slong 'di la rdeg /
khyod gnyid log pa la mi bsrun pa 'dis spyad do / /
rje'i sras sdig ba zhi bar gyur cig /
rab tu byung ba 'dis 'di lta bu'i las ma bgyis kyi /
bdag gi rmi lam na 'di bzhin byung bas lan no / /
des de'i mgo dang lhung bzed bcag /
chos gos dral nas du zhing rgyal byed tshal du song ba dang /
dge slong rnams kyis mthong nas dris bas /
ji ltar gyur ba smras pa'i skabs de gsol bas /
khyim gyi sgo mang por gar bab ba btu mi 'gro bar /
sngar khyim gzhan du song nas phyis khyim gyi sgo mang por phye dang tshod mdag sdar mtshan mar sgo drung du bzhag ste 'jug par bya'o / /
dge slong dag gis sgo drung du mtshan ma bzhag ste ma sbran par song ba dang /
skyes ba dang bud med yid gcugs pa dag smad g.yogs dang stod g.yogs la shig 'thu zhing 'dug ba'i bud med kyis mthong nas stabs te shin tu sgren mor gyur nas 'cha' ba'i skabs de gsol bas /
glo bur du mi 'gro bar sgo byas te nang du 'gro bar bya'o zhes gsungs pa dang /
de dag gis| al la zhes byas nas song ba dang /
nang mi dag gis smras pa /
khyed byis pa bzhin du a la la zer zhing 'ong ngam /
ston pas /
sgra byas te song zhig ces gsungs so / /
'phags pa sgra'i thabs gzhan med dam /
gsol bas /
a la la zhes 'gro bar mi bya'i /
sgra gzhan bya'o zhes gsungs pa dang /
de dag 'gro ba'i tshe sgo la brdungs pas /
khyed cag sgo 'phar gcog gam zer nas spobs pa med pa'i skabs de gsol bas /
sgo 'phar la brdeg par mi bya'i| dbyug pas sgra bya'o / /
de ma shes nas gsol bas /
'khar gsil bcang bar bya'i /
des skra byas nas 'jug par bya'o / /
'khar gsil gyi sgra byas nas song ba dang khyi byung nas /
ma brtags par 'khar gsil gyis brgyab bas rda brdeg bar mi bya'i bsdigs par bya'o / /
bsdigs pas shin tu za bar gyur nas /
de la bsod snyoms las kham gcig gtsam sbyin par bya'o / /
ma dad pa'i sgor sil byed dkrol bsam dga' nas cang ma dris pa dang /
@# / /
yang yang mi dkrol bar lan gnyis gsum tsam dkrol lo zhes pa /
sil byed kyi sogs so / /
dbyangs kyis chos smra bar bya'o zhes gsungs pa dang /
dge slong dag dbyangs kyis chos smra zhing des 'tsho ba sbyor bar byed pa de gsol bas /
dge slong gis chos btsong bas 'tsho ba sbyar bar mi bya'o / /
dge slong dag ljongs rgyu zhing ba glang gi gnas su phyin pa dang chu med par zho'i chu byin pa dang /
the tshom skyes nas mi 'khru ba de gsol bas /
chu med na zhol sogs pa'i khu bas rkang pa dag bkru'o / /
dus ston gyi tshe zas sbyor cig ces gsungs pa dang /
dge slong rnams stan med par 'khod nas /
rtswa ba ma la 'dug par bya'o / /
zan zos nas the tshom skyes te stan khyer nas song ba dang /
bla gab med pa sogs so / /
'dus pa chen po'i tshe dge slong rgan rim nas 'khod do / /
zas rgan rim nas brims pas /
gzhon pa'i mthar phyin ba dang gdugs tshod yol te zas kyi bar chad du gyur te gsol ba dang /
lnga brgya nas /
bya'o'i bar ro / /
khyim pa dag bza' ba 'brim pa la rku nas /
'brim pa sogs so / /
spyan pa bskos pa rnams kyi zas kyi bar chad du gyur nas /
zan gyi las byed pa sogs so / /
dus ston gyi tshe dge slong mang po 'dus nas rnga dang dung gi sgras ltegs nas 'chol bar 'khod pa de gsol bas /
'dus pa chen po'i tshe sogs so / /
lo lngar na gtsug phud kyi dus ston bya'o zhes gsungs pa dang /
khyim bdag rnams 'gran cing byed pas 'dus pa chen por gyur pa dang /
rgan rim du 'dug ces bka' stsal pas /
dge slong ma rnams rgan rim du 'dug pas ca cor gyur pa de gsol bas /
gnyis gsum tsam rgan rim dang /
lhag ma 'khor ji lta ba smon 'drin ji lta ba bzhin du 'khod ces pa /
'di la dge slong sogs so / /
ston pa dpa' sde nas ljongs rgyu zhing dgra mthar byon te sbu bu can gyi shing ni ma ba'i drung na bzhugs so / /
de rgyal po mes byin zhes bya bas thos nas /
dge sbyong go'u ta ma ni rgyal po thams cad kyis bkur stir byas la /
bdag gis bkur sti ma byas na mtha'i rgyal phran rnams kyis smod par 'gyur gyi /
bdag gis kyang bsnyen bkur bya'o snyam nas /
ston pa'i drung du song ste zla ba gsum du bsnyen bkur bar gsol bas gnang ngo / /
de rang gi khyim du song nas blon po rnams la /
nyi ma re re zhing lnga brgya'i gza' ba dang bca' ba sna bco brgyad dang /
sran tshod dang /
tshod ma ro dang ldan pa dang /
'bras chan mang po tshos shig /
dge sbyong go'u ta ma zla ba gsum du gzhan gyis gdugs tshod ma gsol zhig /
gsol na gsad do zhes dril bsgrags nas| nyal ba'i mi lam na rang gi rgyu mas dgra mtha'i grong khyer thams cad bskor ba rmis so / /
sang nas skrag ste mdun na 'don la /
bdag gis rmi lam 'di 'dra ba zhig mthong na ji ltar bya /
mdun na 'don gyis bsams pa /
@# / /
rmi lam bzang po zhig rmis te /
de dang 'thun par snyad na /
'di lhag par yang dge sbyong go'u ta ma la dad par 'gyur bas /
'di ngan par bsnyad do snyam nas /
mnal lam mi bzang lags so|| 'di'i 'bras bu cir 'gyur /
rgyal srid las nyams pa 'am /
srog gi bar chad du 'gyur ro / /
kho bo rgyal srid las mi nyams pa dang /
srog gi bar chad du mi 'gyur ba'i thabs ci yod /
de na re /
gal te mi snang ba'i phyogs su zla ba gsum bzhugs na de ltar mi 'gyur ro / /
de nas rgyal pos bsams pa /
de bya sla'o snyam nas /
zla ba gsum du nga'i drung du su'ang ma 'ong zhig /
'ong na gsad do zhes dril bsgrags nas zla ba gsum du mi snang ba'i phyogs na 'dug go /
kun dga' bos nang bar sngar langs te rgyal po'i sgor song ba dang /
zho shas 'tsho ba rnams sems las chung ngus 'khod pa mthong nas smras pa /
rgyal po mes byin gyis sangs rgyas dge 'dun dad bcas ba zla ba gsum du yo byad thams cad kyis ma bstabs sam /
khyed cag sems las chung ngus 'khod nas gdugs tshod kyang sta gon mi byed /
stan yang mi shom na sangs rgyas la sogs pa'i gdugs tshod gcog gam /
de dag na re /
lhas| lnga brgya rnams kyi ched du zhal zas sta gon byos shig ces bka' stsal gyi /
che ge mo'i don du'o zhes bka' ma stsal to / /
song la zhus shig /
zla ba gsum du su'ang nye bar ma 'ong zhig /
'ongs na de gsad do zhes dril bsgrags pas bdag cag mgo bo gnyis mchis sam /
mi zhu lags so / /
skabs de gsol bas /
ston pas kun dga' bo la /
lam po che dang tshong 'dus la sogs par song la /
zla ba gsum du sangs rgyas la sogs pa la zhal zas gsol bar spro ba des zhal zas gsol cig ces sbron cig /
kun dga' bos spran pas bram ze dang khyim bdag rnams kyis smras pa| bdag cag re res kyang sangs rgyas la sogs pa la zla ba gsum du zhal zas gsol bar spro mod /
rgyal bo sdig can 'dis bkag go /
de'i tshe byang phyogs nas ded dpon zhig rta lnga brgyal khal bkal te dgra mthar phyin nas bsams pa /
maud la chas nas rta rnams kyi rmig pa dub pas 'theng bar 'gyur zhing lom par mi 'gyur bas 'di nyid du gnas par bya'o snyam nas der 'dug cing rta cang shes la ni nas bre'u chung do / /
rta lhag ma rnams la ni bre'u chung re rer thang bcad do / /
des| rgyal pos 'di ltar bcas la kun dga' bos de skad smras pa'ang thos nas /
bdag rgyal po 'di'i yul na gnas pa min pas ci byar yod snyam nas kun dga' bo la smras pa /
bdag gis rta cang shes la na bre'i chung ngo / /
rta gzhan rnams bre'u chung re re lags na /
ston pa nas gsol bar spro na ston pa la bdag gis nas bre do do /
dge slong gzhan rnams la nas bre re re dbul lo / /
de gsol bas /
@# / /
kun dga' bo song la /
dge slong rnams la /
ston pa dang lhan cig zla ba gsum du gnas bar spro ba de tshul shing long zhig /
ces bsgo zhig /
tshul shing brims pas dge slong lnga brgyar gnyis kyis ma tshang bas tshul shing blangs /
shA ri'i bu rlung nad che bas nas kyis mi 'tsho la /
mo'u dgal kyi bu de'i nad g.yog la dgos pas tshul shing ma blangs par de gnyis ri bo rtse gsum gyi khar song ste dbyar khas blangs nas brgya byin gyis lha'i bdud rtsi bstabs so / /
de nas ded dpon gyis ston pa la nas bre do do phul /
dge slong gzhan rnams la bre chung re re phul lo / /
ston pas /
kun dga' bo song la /
nas la ci legs su byos shig /
kun dga' bos bud med rgan mo zhig gi gan du song nas /
ston ba'i ched du nas 'di la ci legs su byed nus sam /
de na re /
bdag rgas pas mi nus kyi /
bu mo 'di la chol zhig /
bu mo de la bcol bas /
bdag la tshig 'ga' gsung na ci legs su bgyi'o / /
byi dor gyis dang smra'o / /
nas 'dru zhing dris pa /
sangs rgyas zhes bgyi ba ci lags /
kun dga' bos bsams pa /
sangs rgyas kyi chos zab pas mi shes gyis 'khor los sgyur ba'i bsngags ba brjod do snyam nas rgya cher brjod pas bu mo des kyang nas kyi bya ba zin nas /
dge ba 'dis bdag 'khor los sgyur ba'i btsun mo rin po cher gyur cig /
ston pas kun dga' bo la /
nas 'di sus byi dor byas /
bu mo zhig gis bgyis lags so / /
khyod bu mo de dang lhan cig gtam byas sam /
bgyis so / /
ji ltar byas /
rgyas par gsol ba dang /
khyod kyis ci'i phyir sangs rgyas kyi bsngags pa ma brjod /
sangs rgyas kyi chos zab bas 'dis rtogs par mi 'gyur ro snyam nas de la 'khor los sgyur ba'i bsngags pa brjod lags so / /
kun dga' bo khyod kyis nyes te /
de la sangs rgyas kyi bsngags pa brjod na des bla na med pa'i byang chub tu sems skyed par 'gyur bzhig /
'on kyang bu mod 'khor los sgyur ba'i rgyal bo'i btsun mor 'gyur ro zhes lung bstan pa bu mo lnga brgyar gnyis kyis ma tshang bas thos nas /
dge slong lnga brgyar gnyis kyis ma tshang ba rnams kyi nas byi dor byas te| bdag cag btsun mo rin po che de'i 'khor du gyur cig ces smon lam btab po / /
ston pas nas kyi bshos gsol ba na kun dga' bo yi mug nas /
ston pa sku tshe brgyud pa rnams su phyag zhabs dang dbu la sogs pa sbyin par btang nas /
bskal ba grangs med gsum gyis thams cad mkhyen pa brnyes pa de nas rul ba'i bshos gsol ba lta zhes mchim byung ba dang /
ston pas kun dga' bo la /
de bzhin gshegs pa'i mche ba'i bar nas byung ba'i nas kyi zan za bar 'dod dam /
'tshal lo / /
de la byin nas zos pas /
kun dga' bo khyod kyis sngon 'di lta bu'i ro myong ba dran nam /
mi dran lags so / /
de bas na de bzhin gshegs pa ni ro bro ba'i mchog mkhyen pas kha zas @# / /
phal ba la longs spyad na'ang ro brgya bar 'gyur ro / /
de'i tshe rgyal po mes byin gyis sangs rgyas la sogs pa zla ba gsum du spyan drangs nas mi snang ba'i phyogs su 'dug la /
ston pa ni nas gsol lo zhes thams cad du grags pa mtha'i rgyal po rnams kyis thos nas /
rgyal po mes byin la pho nya btang ba rnams nang du ma chud par sgo na sdod do / /
mgon med zas sbyin gyis thos nas 'bras sa lu smin pa shing rta lnga brgya tsam bkad ste bskur bas bdud sdig can gyis kun dga' bor sprul nas shing rta lnga brgya po rnams kyi mdun du 'dug ste /
gar 'gro / /
de dag gis smras pa /
rgyal po mes byin gyis sangs rgyas sogs zla ba gsum du spyan drangs nas mi snang ba'i phyogs su 'dug la /
ston pa nas gsol ba khyim bdag mgon med zas sbyin gyis thos nas ston pa la 'bras shing rta lnga brgya bo 'di bskur ba lags so / /
des smras pa /
ston pa la lhas bdud rtsi 'bul gyis phyir log cig /
de rnams ma log pa dang char ba shing rta'i srog shing tsam gyi rgyun phab pas shing rta de dag gi glang rnams bkrol nas song ngo / /
de nas zla ba gsum 'das te ded dpon des bsod snyoms bsod pa grangs nas /
dge ba 'dis bdag 'khor los sgyur rgyal du gyur cig /
rta cang shes ni bu rgyal tshab tu rgyur cig /
rta lnga brgya ni bu lnga brgyar gyur cig /
ston pas btsun mo rin po cher lung bstan pa'i bu mo de ni bdag gi btsun me rin po cher gyur cig /
bud med lnga brgyar gnyis kyis ma tshang ba de dag de'i 'khor du gyur cig ces smon lam btab bo / /
ston pas kyang /
de ltar 'gyur ro zhes lung bstan to / /
de nas /
kun dga' bo rgyal po mes bying yi drung du song la /
nad med par gyur cig /
khyod kyi yul du zla ba gsum gnas zin te /
'gro yis shes par gyis shig ces kyang bsgo zhig /
kun dga' bo der song ba dang /
rgyal po mes byin bkra shis 'ong ba la sdod cing 'dug go /
kun dga' bos sgo ba la /
khyod rgyal po'i gan du song la /
kun dga' po lha mthong bar 'tshal nas sgo na mchis so zhes smos shis /
sgo bas de skad smras pa na /
rgyal pos smras pa /
nga bkra shis 'ong ba la sdod cing 'dug gis /
kun dga' bo ni bsod nams kyi mthu chen po dang ldan pa yin te /
de nyid nga'i bkra shis su gyur cig /
de la ni bzang po lnga yod de /
ming bzang ba dang /
gzugs dang /
kha dog dang /
spobs pa dang /
sgrub pa bzang ba yin gyis nang du spyon cig /
kun dga' bo la su zhig 'gog /
sgo bas de bzhin du smras nas kun dga' bo nang du zhugs te mtha'i rgyal phran gyi pho nya rnams kyang de dang lhan cig nang du zhugs so / /
kun dga' bos /
rgyal po chen po ston pa'i zhal nas /
khyod nad med par gyur cig /
khyod kyi yul dungs zla ba gsum gnas zin te /
'gro yis shes par gyis shig ces gsung ngo / /
sangs rgyas la phyag 'tshal lo / /
sangs rgyas dgra mthar bde bar bzhugs sam /
bsod @# / /
snyoms kyis 'o mi rgyal lam /
mtha'i rgyal phran gyi pho nyas smras pa /
khyod ni rgyal srid la mi rtog pa lags te /
sangs rgyas la sogs pa zla ba gsum du spyan drangs nas mi snang ba'i phyogs su bzhugs la /
ston pa ni zla ba gsum du nas rul ba gsol lo / /
des smras pa /
'phags pa kun dga' bo bden nam /
bden no / /
de brgyal nas sal 'gyel ba dang chu gtor bas dran brnyed nas blon po rnams la smras pa /
ngas khyed rnams la /
nyin re zhing lnga brgya'i bza' ba dang bca' ba bsod pa mang po sta gon gyis zhes ma bsgo 'am /
de dag na re /
de skad gsung mod /
che ge mo la stsol cig ces ni ma gsungs te /
da dung du'ang zhal zas sta gon bgyid do / /
de nas rgyal po ston ba'i drung du song nas /
bcom ldan 'das nongs lags so / /
ji ltar yang byis pa rmongs pa mi gsal ba mi mkhas pa lags te /
bdag gis sangs rgyas la sogs ba zla ba gsum du spyan drangs nas mi snang ba'i phyogs su mchis lag so / /
nongs pa la nongs par gzung du gsol /
de nas rgyal pos /
sangs rgyas la sogs pa la ji srid 'tsho'i bar du chos gos dang bsod snyoms la sogs pa dbul na gnang bar mdzad du gsol /
ston pas /
nga ni tsho thung ba'i dus su byung zhing gdul bya mang la myang na las 'da' ba'i dus la yang bab pas mi gnang ngo / /
'o na lo bdun nam /
zla ba bdun nam /
dgung bdun gnang du gsol /
de yang ma gnang ba dang /
sang bdag gi su ma par gdugs tshod gsol na gnang bar mdzad du gsol /
de'i zas gcig kyang gsol bar ma gnang na de khrag dron mo skyugs te 'chi bar dgongs te gnang ngo / /
de rang gi gnas su song nas blon po rnams la /
zhal zas 'di thams cad sangs rgyas la sogs pas longs spyod pa'i thabs ci yod /
'di rnams sa la bkram nas dge slong rnams kyi zhabs kyis bcag na longs spyad par 'gyur ro / /
'o na kha zas ji snyed yod pa thams cad sa la khrom zhing / /
de rnams kyis bkram mo / /
rgyal pos gtsang zhing bsod pa'i bza' ba dang bca' ba sta gon byas nas sangs rgyas 'khor dang bcas pa byon te gdan la 'khod pa dang /
rgan zhugs shig mi bzod bskyes nas /
bdag cag zla ba gsum du nas rul bzos nas /
nga rgyal bo sdig can 'dis 'byor ba bstan to snyam du bza' ba dang bca' ba sa la bkram pa'i steng du rkang pas bsnun pa dang /
khyim pa rnams /
'phags ba rnams ni khar gzug pa'i bsal rkang pas rdzi bar byed do zhes 'cha' ba'i skabs de gsol bas /
zas rkang bas rdzi bar mi bya'o / /
de nas dge slong rnams kyis bdag cag gis dgra mthar zla ba gsum mchis lags kyis /
spyi la bu gzhig lags so / /
khyed kyis spyil bum gzhi gcig /
spyi la bu ji srid gnas pa de srid du sbyin bdag gi bsod nams 'phel bar 'gyur ro / /
de bzhin du mal cha dang /
chos gos dang /
gnas ma la yang de dang 'dra'o / /
dge slong @# / /
rnams kyis zhus pa /
ston pas 'phrin las ci mdzad pas dgra mthar dge slong lnga brgyar gnyis kyis ma tshang ba dang lhan cig nas rul ba gsol lags /
shA ri'i bu dang mo'u dgal gyi bu gnyis bdud rtsi 'tshal lags /
sngon sangs rgyas rnam gzigs rgyal po'i pho brang gnyen ldan du bsod snyoms la zhugs pa na bram ze zhig bram ze lnga brgya la gsang tshig slob pa des mthong nas phrag dog gis /
dge sbyong mgo reg 'di dag ni tshod ma ro sna tshogs dang ldan pa dang 'bras chan za bar 'os pa min gyi /
nas rul bza bar 'os pa yin no / /
de rnams kyis rje su yi rang nas /
mkhan po de ltar lags so / /
bram ze'i khye'u dad pa can gnyis kyis| mkhan po de skad ma gsung zhig /
'di dag ni bdag nyid chen po ste /
lha'i bdud rtsi 'tshal par 'os so / /
de'i dus kyi bram ze de ni nga yin no / /
khye'u lnga brgyar gnyis kyis ma tshang ba de dag dge slong lnga brgyar gnyis kyis mtshang ba 'di dag go /
khye'u dad pa can gnyis ni mchog zung gcig go /
dge slong dag lhung bzed kyi gzhir rkang pa bzhag ste zan zab khyim pas mthong nas /
gtsang sbra med do zhes 'phya ba de gsol bas /
lhung bzed kyi gzhi la rkang pas reg par mi bya'o / /
ston pa ka shi'i tshong rdal du byon pa'i tshe /
'dreg mkhan las rab tu byung ba'i pha bu gnyis yod pas bus /
sangs rgyas dge 'dun dang bcas pa gtsug lag khang du byon pa dang / /
ston pa sku mnyel gyis /
dge 'dun thug pa la spyan drang na /
khyod spyan 'dren nam sta gon byed /
khyod kyis spyan drongs shig /
des spyan 'dren du me long zhig thogs nas tshong 'dus su song bas tshong dpon zhig kha spu ring po mthong nas me long bstan pas /
'di lta bu'i mkhyen pa mda' 'am /
shes so / /
bregs shig /
des bregs pa dang tshong dpon gnyid log nas /
bregs zin pa dang sad do / /
de dga' nas /
bdag blo ba dga' bas mchog ci bzhed /
dge 'dun nas thug la spyan 'dren na nas thug byin cig /
nas thug gis ci rung /
bza' ba dang bca' ba bsod pa dbul gyis spyan drongs shig /
nad med par gyur cig byas nas spyan drangs pas bza' ba dang bca' ba bsod pa drangs pa na ngan pa la mgron du bos nas bsod pa ji ltar blang zer ba de gsol bas /
ngan pa la spyan drangs nas bsod pa rnyed na bza' bar bya zhes pa /
gang la mgron du sogs so / /
ston pa gyad yul nas sdig can du byon te /
srin bu bad pa'i tshal na bzhugs so / /
kun dga' bo'i zhang po gyad 'od ldan zhes bya ba ma dad pa zhig gis ston pa byon pa thos nas gyad rnams gros byas te /
bdag cag re res gdugs tshod gsol na sus kyang skabs mi rnyed kyis /
thams cad 'dus pa po nas gsol lo / /
re res gsol na ka sha pa na drug cu'i chad pa gcad do zhes bcas nas de rnams kyis sang gdugs tshod la gsol ba btab ste song ngo / /
'od ldan de na 'dug pa dang kun dga' bos /
khyod dad dam /
ma dad do / /
@# / /
khyod chad pas 'jigs nas 'ongs pa zhig /
de ltar yin no / /
des de ston pa'i drung du khrid nas /
'di dkon mchog gsum la ma dad pa lags kyis /
dad par 'gyur ba'i chos bstan du gsol /
ston pas chos bstan pas shin tu dad nas /
sang bdag gi sdum par gdugs tshod gsol bar ci gnang /
gyad kyi tshogs kyis spyan drangs zin to / /
gyad kyi tshogs la btub par bdag gis bgyi'o / /
btub na bya'o|| des tshogs la /
re zhig sdod cig /
thog mar bdag gis drangs nas de nas dka' bar mi 'gyur ro / /
thog mar bdag cag gis spyan drangs pas mi nyan no / /
'o na bca' ba dang btung ba re re zhing 'brim mo / /
ma dad pa rnams na re /
mi gnang ngo / /
dad pa rnams na re /
'di dad pa med pa zhig pas /
dge 'dun la yon dbul ba gnang ngo zhes gnang ngo / /
des g.yos mkhan bkug ste /
kho bos yo byad sbyar gyis bca' ba kho nas 'grangs par 'gyur ba sta gon gyis shig /
des dri zhim po sna tshogs kyis bsgos pa re res 'grangs par 'gyur ba'i bca' ba dag byas so / /
ston pa dge 'dun dang bcas pa stan la 'khod nas bca' ba brims pas dge slong rnams mi len nas /
ston pas /
yon bdag la blta bar bya'o / /
bltas pas 'od ldan gyis /
bdag cag bslus kyis bzhes shig ces pa /
gzhan gyis mgron du sogs so / /
der 'od ldan gyi bca' bas dge slong rnams 'grangs /
yon bshad nas gshegs te gyad rnams kyi zas la longs ma spyad do / /
phyi nyin dge slong rnams kyis bsod snyoms la zhugs pa dang /
gyad rnams kyis /
sangs rgyas tshur spyon /
chos tshur spyon /
dge 'dun tshur spyon| 'di dag snoms shig zer ba dang ma blangs pa de gsol bas /
ci kho bo la sbyin nam /
sangs rgyas rkang gnyis kyi mchog yin dri bar bya'o / /
rkang gnyis mchog yin zer na mi blang ngo / /
kho bo'i sangs rgyas khyed yin gyi zer na blang bar bya'o / /
de bzhin du chos dang dge 'dun la'ang ngo zhes pa /
bsam pa'i don gyis sgra'i sbyor ba rnam par gzhag gi /
grags pas ni min no / /
dge slong zhig gis bsod snyoms blangs nas khyim du bzhag ste phyi rol du song ba dang /
khyim pas reg par shes nas ma zos pa de gsol bas /
khyim pa la /
ci'i phyir reg ces dris la /
rtsa dang sbrang ma bsal ba'i phyir reg zer na byin len gyis la zo zhig /
'dod pa'i phyir reg gzer na phyed mar dgos la byin nas sbyin len byas te zo zhig /
dge slong zhig zan za ba na khyi zhig mdun du 'dug ste /
'dis zan sbyin no snyam pa dang /
dge slong gis ma byin pas yi chad nas shi'o / /
de gsol bas /
dud 'gro'i ched du zan gyi chang bu gzhag go /
dgon pa zhig gis wal zan gyi chang bu byin /
bya rog la ma byin pas bya rog khros nas des rkun po'i dpon la /
dge slong 'di la gser yod do zhes sgras pas /
rkun po de bya rog gi skad la mkhas pas dge slong de bzung nas brdegs @# / /
pa dang /
ci ste rdeg /
gser yod pas byin cig /
ga la yod /
dmigs med pas ma rdeg cig /
yod kyis byin cig /
mi gter na gsad do / /
khyod gcig gis bslus kyis /
su zer ba smros shig /
bya rog zer ro / /
de nga la khros so / /
ci'i phyir /
rgyas par bshad pa dang /
khyod kyis nga la drang por ma smras na ngas gsod par 'gyur ro / /
de gsol bas /
bsngos te ma bzhag pa las gyur gyi /
kham chang gcig sogs so / /
khyim pa rnams kyis ston pa dge 'dun dang bcas pa la gdugs tshod 'dren par byed pa na dge 'dun gyis thog mar sprang po rnams la zas cung zad byin pa dang /
khyim pa rnams 'phya nas gsol bas /
bza' ba'i phyir sogs so / /
der sprang po rgyal po dang bram ze'i khye'u gnyis yod pas /
bram ze'i khye'u sa dus ma shes par phyin pas ci yang ma byin no / /
rgyal rigs kyis phyis phyin pas mang po thob pa dang /
des bram ze'i khye'u la /
khyod kyis cung zad rnyed dam /
de khros nas /
kho bo la dbang yod na shAkya'i dge sbyong thams cad kyi mgo drungs nas bcad de sa la 'dor ba zhig /
rgyal rigs na re /
kho bo la 'byor pa yod na nyin re zhing sangs rgyas dge 'dun dang bcas pa la zhal zas ro brgya dang ldan pa bstab pa zhig /
de gnyis gcig la gcig smra zhing mnyan yod nas byung ste /
shing drung zhig tu nyal ba dang /
shing rta 'khyam pa zhig gis bram ze'i khye'u de'i mgo bcad do / /
don dI la ston pas /
chos rnams sngon du yid 'gro yid gtso yin / /
yid mgyogs rab tu sdang ba'i yid kyis ni / /
smras sam byas na de nas sdug bsngal de / /
thob 'gyur 'khor lo 'chan pas mgo bo bcad / /
kun dga' bos| bka' stsal pa de'i don ci lags /
khyod kyis bram ze'i khye'u tshig rtsub po smra ba de mthong ngam /
mthong lags so / /
de shing drung du nyal ba na shing rta 'khyam pas mgo bcad pa la dgongs nas de skad gsungs so / /
de'i tshe mnyan yod na tshong dpon zhig bu med par shi ba dang /
khyim pa rnams 'dus nas /
tshong dpon du su gzhug /
su bsod nams che ba'o / /
de rnams kyis brtag par brtsams pa las rgyal rigs kyi khye'u de shing gi grib ma la nyal ba na shing gzhan rnams kyi grib ma yol yang shing de'i grib ma khye'u de'i lus las ma yol ba mthong nas /
de tshong dpon du dbang bskur to / /
des /
bdag gi dpal 'byor thams cad sangs rgyas la brten nas byung ngo snyam nas gdugs tshod gsol /
chos nyan pas bden pa mthong ngo / /
de nas ston pas /
chos rnams sngon du yid 'gro yi gtso yin / /
yid mgyogs rab tu dang ba'i yid kyis ni / /
smras sam byas na de nas bde ba de / /
thob 'gyur grib ma yol bar mi 'gyur bzhin / /
zhes gsungs so / /
ston pa 'od ma'i tshal na'o / /
gzugs na snying po'i kun spyod ni 'bru dang 'bras bu gsar ba rnams dang por dge 'dun la 'bul /
de'i 'og tu bdag nyid za'o / /
@# / /
de'i blon po rnams kyis a mra'i shing tog dag phul ba dang /
des smras pa /
'phags pa rnams la phul cig /
de dag gis bgad pa dang /
ci la dgod bdag cag gis dang por phul lo / /
'o na ngas 'phags pa rnams la stong gi kun dga' ra ba dbul lo zhes phul nas dus ston kyang btsugs so / /
ma ga d+ha'i skye bo rnams dus ston la ltar 'ongs pa na a mra'i shing tog smin pa rnams kyis tshim par gyur pa de ltar shing tog rgyas par gyur to / /
de dge 'dun la phul ngas dge slong rnams kyis a mra ma smin pa la zos so / /
de nas mtshams kyi rgyal po zhig la a mra dgos nas des gzugs can snying po la pho nya btang ste /
bdag la a mra dgos pas skur cig /
des pho nya la smras pa /
ngas dge 'dun la phul gyi /
song la slongs shig /
de 'od ma'i tshal du song ba dang /
nye dga' sgo na 'chag cing 'dug pa'i drung du song nas /
rgyal po che ge mo sa a mra'i chad du btang na /
stsal du gsol /
ji tsam dgos pa long zhig /
des a mra'i shing rnams kyi drung ngu bltas na ma mthong bas slar log nas /
ma mchis so / /
kun dga' bos khrid de phyogs thams cad bskor nas shing la 'dzegs te bltas kyang ma mthong nas /
lo 'di la 'bras bu ma chags sam /
lo re zhing shing thog chags so / /
'o na char ba dang rlung gis brlags sam /
min gyi /
bdag cag gis ma smin par zos so / /
pho nya de slar log nas gzugs can snying po la /
'phags pa rnams kyi zhal nas /
kho bo cag gis a mra'i 'dras bum smin pa nyid du zos so zhes gsung ngo / /
rgyal pos smras pa /
legs te /
nga la longs spyad pa nyid dgos so zhes byas pa dang /
mi de slar song ngo / /
dus ston gyi tshe skye bo'i tshogs 'dus nas /
kun ra 'di lo 'di la 'bras bu ma chags sam /
chags te /
kho bo cag gis ma smin par zos so / /
skye bo'i tshogs thams cad a mras tshim par 'gyur ba de khyed kyis ma smin par zos pas bdag cag la gnod pa byas so / /
'di rgyal pos skye bo'i tshogs la byin pa min gyi /
dge 'dun la phul ba yin no / /
skabs de gsol bas /
a mra bza' bar mi bya'o / /
khyim pa dad pa can rnams kyis dge slong rnams la shing sa ha ka ra'i shing tog 'bul ba na ma gnang ngo / /
de dag na re /
sangs rgyas ma byon pa'i tshe zhes sogs zer nas gsol bas /
gnang gi /
mtshan nyid grub par shes nas bza' bar bya'o / /
mtshan nyid grub pa ni tshi gu chags pa'o / /
dad pa can gzhan gyis a mra smin pa phul ba na ma blangs pas sngar bzhin zer nas gsol bas /
gnang gi /
mtshan nyid bye brag phyed pa shes nas bza' bar bya'o / /
mtshan nyid byed brag phyed pa ni sha zhugs pa'o zhes pa /
a mra sogs so / /
lnga sdes bza' ba dang bca' ba gang yin ma shes nas gsol bas /
rtsa ba dang nas /
chus kyang sogs so / /
dge slong zhig na nas sman pa la bstan pas @# / /
gso ma'i thug pa 'thung zhig /
gsol bas /
sman pas bsgo na 'thung zhig /
de bzhin du yungs kar dang /
rtsa ba dang /
sdong bu dang /
'bras bu rnams la 'dra'o / /
rkyal ba'i chu mi 'thung nas gsol bas /
rkyal ba sogs so / /
khyim pa dad pa can gyis sder spyad 'bul ba mi len nas /
sangs rgyas ma byon pa'i tshe zhes sogs zer nas gsol bas /
blang bar bya'o / /
blangs nas mdzod du bcug ste lhung bzed du zos pas /
sder spyad gar thal /
mdzod na 'dug go /
bdag cag la mdzod med dam /
spyad na bdag cag la bsod nams su 'gyur ro zer nas gsol bas /
snod du zan zar rung ngo / /
rgyal po'i khab na khyim bdag rdo'i las la mkhas pa zhig rdo phru byas shing 'tshong ngo / /
des rnyed pa mang po grub nas /
dge 'dun spyan drangs te rdo phru nas gsol na bsod nams su 'gyur ro snyam du sangs rgyas dge 'dun dang bcas pa spyan drangs nas bsod snyoms gsol /
chos bshad nas gshegs so / /
des rdo phru ga sar ba gnas brtan rgan rim nas brims te rnying pa dag kyang brims pas mi len nas gsol bas /
khyim bsad yongs su dag go zhes byas ba blang bar bya'o zhes pa /
rdo las sogs so /
ston pa mnyan yod na'o / /
dge slong rnams kyis zas zos nas lhag ma 'bags bzhin du zhal ta pa la byin pa dang /
bkru bshal ni gnas pa'i las yin no / /
dge slong 'khor med pa dag rang nyid kyis 'khu ba dang /
'khor med na zhal ta pa la gtad nas des bkru bar bya'o / /
drug sdes lhung bzed nag po gcig tu cig car bza' bar brtsams nas drug car gyis mnyam du lag pa bcug pa dang /
lhung bzed lag pa la thogs te 'chang bar gyur pa na /
de dag na re /
lhung bzed nag po cho 'phrul byed pa la ltos /
de dag gis lag pa phyung ba dang lhung nas chag pas /
rta bgad byas nas bgad pa dang /
dge slong rnams kyis mthong nas smras pa /
'di lta bu mi mdzes pa byas nas mi mnong bar dgod dam /
de dag na re /
ci byas /
chang 'thungs sam /
kun dong zos /
ci de yang byed dam /
gzhan ci byas /
lhung bzed nag po ma bcag ga ma /
'di la 'gal ba ci yod /
rdza mkhan shi 'am /
'jim pa med /
gzhan bya bar zad mod /
de gsol bas /
gzhan dang lhan cig sogs so / /
dge slong 'gron pa dang thabs cig tu song ba na 'gron pa rnams phyogs gcig tu zan za bar brtsams pa'i tshe /
dge slong rnams la sder spyad med par re re nas zan za ba la ring du thogs pa dang 'gron pa thal nas chom rkun pas bcom pa de gsol bas| lam du snod dag med na bza' bar bya'o sogs so / /
dge tshul dang lhan gcig lam du song nas zos pas nyes dmigs su gyur nas /
dge tshul dang sogs so / /
rung bar byed pa gzhan dag yod pa zan za ba na 'gron pa dang bral nas chom rkun @# / /
pas bcom pa de gsol bas /
g.yog rnams la bcangs te sbyin no / /
dge slong gzhin zhig gnyen gyi khyim du song ba dang /
gnyen dag na re /
bdag cag lhan cig zos nas ring zhig lon pas lhan cig bza'i tshur shog /
khyed khyim pa yin /
nga rab byung yin pas bzar mi rung ngo / /
de dag mi dga' nas mchi mas snangs te 'dug pa gsol bas /
nye du nas /
nyid do'i bar ro / /
ston pa spre'u rdzing gi 'gram khang pa brtsegs pa na bzhugs so / /
dge slong dag lham ma phud par zan za ba na khyim pa rnams /
dge sbyong 'di dag ni gtsang sbra med pa ste /
lham ma phud par zan za'o zhes 'phya ba da gsol bas| mchil lha ma dang bcas bzhin bza' bar mi bya'o / /
nad pas lham phud nas zan zos pa dang na bar gyur pa de gsol bas /
nad pas ni lham ma phud par zan bza'o / /
mnyan yeng du drug sdes gos gcig gis bsod snyoms za ba khyim pas mthong nas /
zan za ba 'di dag su zhig /
gzhan dag na re /
shAkya'i bu yin no / /
ston pa ngo tsha dang ldan pa de la ngo tsha med pa 'di lta bu ga la yod zer ba de gsol bas /
gos gcig pas bza' bar mi bya'o / /
rgan po nyam chung ba dang /
nad pa sbyor mi bzod pas chos gos gyon nas bza' bar ma nus pa de gsol bas /
rdul gzhan 'jam po gyon nas bza'o / /
de yang gzhan dag gis ma nus pa dang /
phyogs dpen par bza'o / /
ston pa mnyan yod na'o / /
drug sde rnams /
'di byin cig /
'di nas byin cig ces 'dam zhing za ba na /
zas 'brim pa rnams 'khrugs nas gsol bas /
'dams shing zas bza' bar mi bya ste zhes pa /
zan gyi phyir sogs so / /
ston pa mnyan yod na'o / /
khyim bdag cig gis sangs rgyas la sogs pa gdugs tshod la spyan drangs pa na /
ston pa bslab pa 'cha' bar bzhed nas gtsug lag khang du bzhugs so|| khyim bdag des lo ma'i bkad sa zhig byas nas /
de'i 'og tu dge 'dun bzhugs pa dang /
lhas char dbab par brtsams so / /
des dge 'dun la thug pa dang /
'khur ba dang /
'bras 'khur dang /
la phug brims pa dang /
dge slong kha cig thug pa 'thung ba na hu ba hub /
'bras 'khur zab na khrum khrum /
la phug za ba na sol sol /
char babs nas thigs pa 'dzag pa na thigs thigs /
chu b+thung ba na slug slug zer ba dang /
rol mo mkhan las rab tu byung ba zhig dran pa mi 'jeg par sngon byas pa rjes su dran nas sgra dang 'thun par gar byas te /
btsun pa| sol sol /
btsun pa khrum khrum /
btsun pa chom chom /
btsun pa chom chom /
btsun pa lcag lcag /
btsun pa slug slug zer ba nas dge slong dra na pa nye bar ma bzhag pa rnams yid dga' nas dgod /
dran pa nye bar bzhag pa rnams spyod lam las ma 'khrugs par de nyid na 'dug go /
zhal ta pa kha cig gang mo dgod /
kha cig 'phya @# / /
zhing /
khyim bdag kyang ma dad par gyur to / /
de nas bsod snyoms len pa'i dge slong gis ston pa'i sku skal drangs pas /
dge 'dun kha zas bsod pas tshim par byas sam /
tshim mod /
khyim bdag ni ma dad do / /
ci byas /
ji ltar gyur pa gsol ba dang /
ston pas de rnams la /
khyed rnams kyis ci la bsams nas de lta bu byas /
cung zad 'phya ba dang /
cung zad dgod pa'i bsam pas so / /
dgod pa'i bsam pas byas pa la nyes par 'gyur la /
'phya ba'i bsam pa lin ltung ba med do / /
de bsan sgra dang bcas te bza' bar mi bya'o / /
khyim pa dad pa can gyis rgyal mog gon dang /
'khur ba dang /
la phug dang /
bu ram phul ba the tshom skyes nas ma blangs pas /
sangs rgyas ma byon pa'i tshe zhes sogs zer nas gsol bas /
gnang gis long la /
'bras 'khur ni 'bras chan dang chu dang lhan cig gyis la zo /
rgyal mog gon dang la phug ni dum bur byas la bza'o zhes pa /
shes bzhin nas /
mi bya bo'i bar ro / /
ston pa kos la nas ljongs rgyu zhing gshegs pa na 'dod pa 'thun par byon nas 'dod pa'i thun pa'i nags khrod na bzhugs pa'i tshe /
bram ze pad ma'i snying po zhes byang la rgyal po gsal rgyal gyis dbyar rgyu rtswa dang shing la sogs pa byin nas shas chen po la longs spyod do / /
de'i slob ma bram ze'i khye'u ma sdug ces bya ba /
mang du thos pa /
tshig gsal ba /
thags thogs med pa zhig yod de /
bad ma'i snying po'i khye'u lnga brgya tsam la gsang tshig 'don du bcug go /
pad ma'i snying pos ston pa byon pa thos nas /
khye'u ma sdug la smras pa /
ston pa sangs rgyas so zhes thos shing /
gsang tshig las kyang 'byung gis /
khyod song la de ga bzhin yin min dang /
mtshan dang ldan mi ldan rtogs shig /
de bram ze mang po dang lhan cig song ste ston pa'i spyan sngar 'dug nas /
ston pas bram ze rnams la chos bstan pa na ma sdug mchil lha ma dang bcas pas 'chag cing glo bur du gtam smra bar byed /
gtam mthar phyin par mi sdod par /
ma gus pas brnyas shing ldog par sems so / /
de nas ston pas ma sdug la /
khyod bram ze gsum rig pa rnams dang lhan cig glo bur du gtam de lta bu smra'am /
yang /
gtam ji lta bu zhig /
nga bram ze rnams la chos dang ldan pa'i gtam gsung ba na khyod 'chil lham dang bcas pas 'chag cing /
glo bur du gtam smra ba la sogs pa lta bu'o / /
kye go'u ta ma bram ze 'gro ba rnams ni 'gro ba dang lhan cig /
'greng ba rnams ni 'greng ba dang lhan cig smra'i /
dge sbyong mgo reg nag po'i rtsa lag pho reng dag dang ni kho bo lhan cig tu 'di lta bu'i gtam gleng du rung ste /
dper na da ltar go'u ta ma dang gleng ba bzhin no / /
ston pas /
khyod don du gnyer ba la zhugs nas 'dir 'ongs na /
da lta bsnyen bkur ma byas pa las gzhan la med pas /
khyod ni bla ma'i tshogs la bsnyan bkur ma byas pa zhig yin pa lta zhes bkur sti med pa'i tshig gis btsos pa na /
@# / /
de khros nas /
bcom ldan 'das la kha bya bang 'dod de /
shAkya 'di dag ni dbyung kho na yin te /
dbyung gi rigs yin pas bram ze rnams la bla ma dang ri mo dang zhes mi byed do / /
ci khyod la shAkya rnams kyis gnod bcung zad byas sam byas te /
dus gcig na bdag nyid dang mkhan po bya ba zhig la grod khyer ser skyar phyin pa na bdag la shAkya dang shAkya'i bu mo rnams khang bzang gi steng nas mdzub skyer gyis /
bram ze'i khye'u ma sdug yin no zhes ston par byed kyi /
bkur sti mi byed do / /
bram ze'i khye'u| re zhig bye'u khug rta'ang rang gi tshang na 'dug ste /
ci dgar skad 'byin na /
shAkya rnams lta ci smos /
grong khyer ser skya 'di ni shAkya rnams kyi rang gi yin no / /
kye go'u tam| rigs bzhi kas bram ze la bsnyen bkur bya ba yin na /
shAkya rnams mi byed do / /
ston pas de rigs kyis dregs par gzigs nas /
khyod kyi rigs ci yin /
mig mi 'dzum gyi bu'o / /
bram ze'i khye'u| 'di nas khyod kyi sngon gyi rigs rgyud btsal na khyod ni shAkya rnams kyi bran mo'i bur gyur la /
shAkya dag ni jo bo'i bu yin par mtheng ngo / /
bram ze gzhan rnams kyis ston pa la /
'di la bran mo'i bu zhes ma gsung zhig /
'di ni mang du thos pa ste /
'dis gzhi 'di la chos dang 'thun pas lan gdab par rdo thog go /
'dis lan thebs snyam na khyed cag cang ma smra bar ma sdug lan 'debs su chug cig /
khyed kyis lan 'debs nus na khyed kyis lan thob cig /
gzhan gyis mi nus kyi /
'dis lan 'debs nus lags so / /
de nas ston pas ma sdug la /
sngon rgyal po bu ram shing skyes bya ba byung ste /
de la bu skar mda'i gdong dang /
lag rna dang /
glang po che 'dul ba dang /
rkang rkyen ldan ta bzhi yod pa rgyal po bu ram shing skyes kyis de dag nyes pa 'ga' zhig gi phyir spyugs nas rang rang gi srid mo dang bcas pa se skya'i gnas dang mi ring bar spyil bu byas te 'khod nas rang rang gi sring mo btang ste mas dben gyi sring mo rnams dang lhan cig spyad pas bu dang bu mo btsas so / /
dus gzhan zhig na rgyal po bu rnams dran nas blon po la /
gzhon nu rnams gar dong /
de dag spyugs nas rang rang gi sring mo khrid de chu bo skal ldan shing rta'i 'gram na bu dang bu mo dag btsas nas 'khod do / /
rgyal pos smras pa /
gzhon nu ngag gis de ltar nus sam /
nus lags so / /
de nas rgyal po ro stong bstod nas lag pa g.yas pa rkyangs te /
kye ma gzhon nu rnams kyis rab tu nus so zhes smras pas shAkyar grags te /
shAkya rnams de las skyes pas 'go 'dzugs pa de yin par khyod kyis thos sam /
thos so / /
rgyal po bu ram shing skyes kyi bran mo sdo phod ma zhes bya ba gzugs bzang bzhig drang srong gdol ba'i rigs shig dang lhan cig 'dris bas khye'u zhig btsas so / /
de btsas ma thag tu /
yum| re zhig bdag dril phyi dang bkru bgyis la mi gtsang ba las thar par gyis shig ces smras so / /
de nas dus gzhan zhig na shAkya rnams gris mig mi 'dzum gyi bu zhes @# / /
zer la /
de skyes ma thag tu tshig smra bas mig mi 'dzum gyi bu zhes grags so / /
mig mi 'dzum gyi bu'i 'go 'dzugs bde yin par thos sam /
ma sdug cang mi smra'o / /
lan gnyis lan gsum du gsungs kyang cad mi smra ba dang /
gnod sbyin lag na rdo rjes rdo rje rab tu 'bar ba ma sdug gi mgo po'i steng nas 'dzin cing /
ston pa'i bsgo ba rnal gzon cing lan ma gsol na rdo rje rab tu 'bar ba 'dis mgo bo tshal ba bdun du bkas par bya'o snyam pa dang /
ma sdug gis de mthong nas skrag ste /
kye go'u tam| mig mi 'dzum gyi bu rnams de las skyes pas 'go 'dzugs pa de lags par bdag gis thos so / /
de nas bram ze gzhan rnams /
ston pas ma sdug shAkya rnams kyi bran mo'i bu dang /
shAkya rnams de'i jo bo'i bu yin zhes gsungs pa bden na /
bdag cag de la yid mches par zad do snyam mo / /
de nas ston pas bram ze rnams la /
khyed cag ma sdug la bran mo'i bu zhes ha cang tshig tu ma smra zhig /
de'i ci'i phyir zhe na /
'di de'i tshe drang srong rdzu 'phrul che bzhig yin pa la /
rgyal po bu ram shing skyes kyis chad pa bcad pa dang /
phyis 'gyod nas lag pa g.yon pas bu mo chen mo rgyan thams cad kyis brgyan pa bzung /
lag pa g.yas pas gser gyi bya ma bum thogs te drangs srong de la chung mar byin pa dang srong gis ma blangs so / /
de nas ston pas ma sdug la /
bran mo'i bu yin no zhes gsungs pas zhum nas cang mi smra'o / /
ston pas de la gtam 'dre ba'i tshig rgyas par gsungs nas /
bram ze'i khye'u| tshangs pas kyang /
rus dang 'brel ba gang yin pa'i / /
rgyal rigs rkang gnyis nang na btsun / /
lha dang mi rnams nang na yang / /
rig dang zhabs su ldan ba btsun / /
zhes smras pa de ni legs par smras ba'o zhes sogs gsungs pas /
ma sdug na re /
bdag sngon yang ma byung /
phyis kyang mi 'byung /
da ltar yang ma mchis pa'i dad pa skyes lags kyis /
bdag la rig pa dang zhabs su ldan pa'i chos bshad du gsol /
ston pas de la rgyas par gsungs nas /
khyod gang gi don du 'ongs pa'i don de legs par zung dang /
khyod la yun ring por phan pa dang bde bar 'gyur ro / /
de nas ma sdug gis ston pa'i sku la mtshan sum cu rtsa gnyis brtags pa dang /
sum cu mthong nas /
mtshan sbubs su nub pa dang /
lce srab la che ba ma mthong bar /
sum cu rtsa gnyis mtshan zhes thos / /
thub chen khyod la skyes bu'i mtshan / /
sum cu rtsa gnyis yod ces thos / /
go'u ta ma khyod kyi sku la ni / /
rnam pa de gnyis mi gda' na / /
mi mchog khyod kyi po mtshan gsang / /
de ni spubs su nub bam ci / /
bud med lta bu'i sgra yi tshig /
lce ni !thung ba ma lags grang / /
srab mo myur tu phyung ba mdzod / /
de nas ston pas de gnyis mthong ba'i mtshan ma bstan pas de yid ches nas song ba dang /
bram ze Lbag ma'i snying pos /
khyod go'u ta ma dang gtam byas pa rgyas par smros shig /
des rgyas par smras pa dang @# / /
pad ma'i snying po khros nas /
lham dang bcas pa'i sdog pas ma sdug gi mgo por brgyab nas /
e ma'o / /
'di 'dra ba'i pho nya byed pa ni bdag ngan song du 'ang ltung bar 'gyur te /
khyod kyis go'u ta ma la ji ltar khyad du bsad pa ltar /
go'u ta mas kho bo'ang de'i khongs su rtsi bar dgongs so / /
deng kho na kho bo go'u ta ma de la lta ba dang bsnyen bkur zhing 'gro ma nus par zad de /
sang 'gro'o / /
de nas pad ma'i snying pos de nyid kyi nub me gtsang zhing bsod pa'i bza' ba dang bca' ba bsdegs nas nang par shing rta bza' btung gis bkang ste ston pa'i drung du phyin pa dang /
bdag gis gtsang zhing bsod pa'i bza' ba dang bca' bas shing rta bkang nas mchis pa 'di thugs brtsebs bzhes su gsol /
de nas 'dod pa 'thun pa na gnas pa'i dge slong thams cad rim gro'i gnas su bsdus nas pad ma'i snying pos bza' ba dang bca' ba rang gi lag nas stobs shing tshim bar byas te /
ston pa'i spyan sngar chos mnyan pa'i phyir 'dug go /
ston pas de la /
sbyin sreg mchod sbyin rnams kyi mchog /
sde ba sbyor mchog ni nyi ma'i lha / /
mi yi mchog ni rgyal po ste / /
rgya mtsho chu bo rnams kyi mchog /
zla ba rgyu skar rnams gyi gtso / /
nyi ma snang byed rnams kyi gtso / /
steng dang 'og dang thad kar yang / /
'gro ba'i 'gro b+ji snyed pa / /
lha dang bcas pa'i 'jig rten na / /
smra ba'i mchog ni rdzogs sangs rgyas / /
yon bsngo bar mdzad pa na /
bad ma'i snying pos /
rgan zhugs shig til gyi mar 'khur za ba mthong nas /
ci nyan thos thams cad go'u ta ma'i thugs mnyes par bgyid dam /
bram ze nges pa med de /
kha cig mnyes par byed /
kha cig ni mnyes bar mi byed do / /
go'u ta ma kha cig ni chos tshol /
kha cig ni til gyi mar 'khur 'tshal bgada'o / /
bdag gi slob ma m+s+dug mchis lags sam /
'ongs so / /
de dang lhan cig bka' mching bgyis pa bdag la gsung du gsol /
gsungs pa dang /
ma sdug ni byis pa'i rang bzhin lags kyis bzod pa mdzod cig /
bram ze bzod do / /
go'u ta ma gang gi tshe bdag shing rta'i nang du zhugs pa dang /
srab skyogs 'dzin pa 'am /
lcag sgreng ba'am /
skad chen por mchi ba gzigs pa'i tshe bdag phyag 'tshal bar gzung du gsol /
gang gi tshe srang gi dbus na mchis pa 'am /
lham phud pa'am /
bshul bzur ba'am /
lag pa brkyang ba'i tshe bdag phyag 'tshal bar gzung du gsol /
bdag 'khor gyi nang na mchis pa'am /
gos sam /
stan nam /
gtsug tor la nom pa'i tshe go'u ta mal bdag phyag 'tshal bar gzung du gsol /
de ci'i phyir zhen /
bram ze rnams ni grags pas longs sbyod thob pa lags so / /
ston pas /
'di ning rgyal shin tu che bzhig pas /
'di ning rgyal spang ba'i phyir chos bshad do / /
snyam nas chos bshad pas bden pa mthong ngo / /
ston pas /
dge slong dag| pad ma'i snying po 'phya ba'i gzhir gyur kyi /
yon bsngo ba bshad pa byed pa na mi bza'o / /
@# / /
gsar bu dag dus tshod las 'das nas zan chad pa de gsol bas /
zan za ba'i tshe don yang ma go sgra yang ma thos na bza' bar bya'o / /
sgra thos la don mgo na'ang bza' bar bya'o / /
sgra thos la don go ba des bza' bar mi bya'o / /
gtsug lag khang zhig tu dge slong mang po 'dus te gral tshar gnyis su bcas pas gsar bu rnams rgan pa dang nye nas don yang go sgra yang thos te ma zos pa dang zan chad nas gsol bas| dus yol bar 'gyur na sogs so / /
ston pa o ta la'i nags khrod na bzhugs so / /
de na bram ze shing sa la chen po lta bu o ta la'i bu zhes bya ba /
phyug pa /
nor mang ba /
longs spyod che ba zhig gnas so / /
des ston pa'i yon tan thos nas song ste /
dbang po yul dang spyod yul tha dad pa 'di'i ston pa gang lags /
yid do / /
de'i ston gang lags /
dran pa'o / /
de'i dran pa nyer gzhag bzhi /
de'i byang chub yan lag bdun /
de'i rig pa dang grol ba /
de'i mya ngan las 'das ba'o / /
de'i ston pa gang lags /
dri ba thal ches pa zhes bya'o / /
des 'di la gnod pa zhig bya'o snyam nas /
des kyang sngon sangs rgyas dge 'dun dang bcas ba la gdugs tshod gsol nas smon lam btab na ci bsams ba thams cad thob par 'gyur ro zhes thos so / /
de stan las langs nas /
ston pa dge 'dun dang bcas pa thabs gcig tu sang ba dag gi sdum bar gdugs tshod sbyor zhing mchis na gnang bar mdzad du gsol zhes pa nas /
gsol zin nas /
bdag gis shAkya'i dge sbyod 'di snyed cig bshos gsol ba 'di thams cad bdag gi glang du gyur cig ces smon lam log pa btab sa dang /
ston pas de'i bsam ba mkhyen nas /
khyod kyis mi rung ba'i sems bskyed ba de ni mi 'grub ste /
dge slong 'di thams cad ni yang sring pa zad pa yin gyis sems gzhan skyed cig ces gsungs nas yon bsngo ba mdzad de gshegs so / /
ston pas dge slong rnams la /
o ta la'i bus sdig pa can gyi sems bskyed kyis /
khyed cag gis zan zos nas gtsug lag gi tshigs su bcad pa rjod cig dang /
smon lam log pa 'grub par mi 'gyur ro / /
ston pa mnyan mod na'o|| khyim bdag phyug po zhig dkon mchog gsum la ngad de /
dge 'dun gdugs tshod la spyan drangs pa dang /
sangs rgyas ma byon /
dge slong de dag zan zos nas de bzhin du song ba na /
khyim bdag de chos nyan 'dod nas bltas pas gcig kyang med nas 'phya ba de gsol bas /
khyim bdag 'phya ba'i gzhir gyur kyi /
zan zos nas chos 'dod pa la chos bshad par bya'o / /
gang gis bshad ma shes nas gnas brtan gyis bshad par bya'o / /
des ma nus nag nas brtan gnyis bas so / /
des kyang ma nus na rim bzhin bsko ba'am /
yang na nus pa la gsol ba gdab par bya'o / /
mnyan yod na khyim bdag cig gis dge 'dun gdugs tshod la spyan drangs pa dang /
ston ba ni ma byon /
@# / /
dge 'dun gyis bsod snyoms gsol nas /
sbyin bdag chos nyan 'dod na bskos pa'i dge slong gis chos bshad par gsungs pas dge slong bskos pa gcig pu bzhag ste song ba dang /
khyim bdag de nye du dang 'dza' bshes dbang che ba dag kyang zan la bos nas de dag dang lhan cig dge slong de la /
chos bshad du gsol zhes smras pa dang /
des dpa' che pa'i 'khor de dag mthong bas spa gong ste cang mi smra par 'dug pa dang /
spyin bdag des de shes nas /
bdag gis chos bshad do snyam du /
'phags pa| ston pas /
spyin pas longs sbyod chen por 'gyur /
tshul khrims kyis ni mtho ris su skye bar 'gyur /
bsgoms pas ni 'bral bar 'gyur ro zhes gsungs te /
chos ni 'di lags kyis bzhud cig /
de spobs pa med par song nas gtsug lag khang du phyin pa dang /
dge slong rnams kyis dris pa /
khyod kyis spyin bdag la chos bshad dam| de na re /
ji ltar bshad /
khyed rnams kyis bdag gcig pu bzhag ste khyim bdag de'i 'khor dag mthong nas bdag spa gong ste des bdag la chos bshad do / /
de gsol bas /
de'i grogs dge slong bzhi bsko bar bya'o zhes gsungs pa dang /
dge slong mgron du bos pa'i sar chos ston pa'i dge slong bzhi bskong te song bas /
bskos pa bzhi bo de dag gis ma brtags par bshang gci dang /
rigs kyi khyim du song bas nyes dmigs de nyid du gyur nas /
de la rkyen byung na sogs so / /
ston pa mnyan yod na'o / /
bram ze zhig gis slong sa mo byas bas glang zhig rnyed do / /
de'i 'og tu bzhig rnyed ngo / /
yang glang zhig rnyed do / /
yang bzhig rnyed de /
de'i ba lang /
byur longs so / /
bram ze des dang por rnyed pa'i glang de la bkra shis kyi blo byung nas glang de yan du btang ngo / /
re zhig na de rgas te chu 'dod nas chu bo dregs ldan gyi 'gram du song ba las 'dam du bying ngo /
shA ri'i bus de mthong nas glang 'di la dge ba'i rtsa bcung zang yod dam med na /
yod par mthong /
sul rag las na /
bdag la rag las par mthong ste 'dam nas phyung ste lag pas phyis so / /
de nas| 'du byed thams cad ni mi rtag /
chos thams cad bdag med /
mya ngan las 'das pa ni zhi ba'o zhes chos tshig gsum bshad de /
nga la dang bar gyis shig /
dud 'gro'i skye gnas las 'dod chags dang bral bar 'gyur ro zhes gsungs nas song ngo / /
de wa dag gis zos ba dang /
'phags pa de 'dir ma phyin na bdag 'di 'dra pa'i gnas skabs su mi 'gyur ro snyam nas /
shA ri ri bu la dad bzhin du dus byas nas mnyan yod du las drug la brtson pa'i rigs su skyes so / /
shA ri'i bus de shes nas khyim der song ste bram ze de chung ma dang bcas pa skyabs 'gro dang bslab pa'i gzhi la bkod do / /
dus gzhan zhig na phyi bzhin 'brang ba'i dge tshul med par song ba dang bram zen re /
phyi bzhin 'brang ba mi mnga' 'am /
@# / /
ci kho bo'i phyi bzhin 'brang ba rtswa ka sha dang ku sha la bzung bas 'byung ngam /
khyed lta bu las rnyed pa de kho bo'i phyi bzhin 'brang bar 'gyur mod /
bdag gi mches brang la sems can zhugs pa de khye'ur btsas na dbul lo / /
nad med par gyur cig /
blang ngo zhes smras nas song ngo / /
zla pa dgu 'das nas bu ba lang gi sha tshugs dang ldan pa zhig btsas pa dang ming ba lang bdag tu btags de chen por gyur pa dang shA ri'i bu der bsod snyoms la phyin pas bsod snyoms phul te /
khye'u de shA ri'i bu'i gdong du bstan nas des bram ze la brda byas pa dang /
bram zes khye'u la /
khyod ma btsas pa nas 'phags pa la phul gyis song zhig /
sems can srid pa tham pa de de'i phyi bzhin du song nas rab byung bsnyen rdzogs byas /
bsgoms pas dgra bcom pa'i 'bras bu thob po / /
de la las las skyes pa'i mid ba gnyis yod de /
gcig nas skyugs pa 'byin zhing cig shos nas mid do / /
ston pas dus min pa'i kha zas kyi bslab pa ma bcas pa'i tshe skyugs shing mid do / /
bcas pa na skyugs shing 'dor bas lus rid cing nyam chung bar gyur nas /
sten pas kun dga' bo la /
ba lang bdag ci'i phyir lus rid par gyur /
ji ltar gyur pa gsol ba dang /
las las skyes pa'i mid pa gnyis pas dus min pa'i sogs so / /
dge slong gzhan rnams zan zos nas skyugs te 'gyod pa dang /
dge slong gzhan zhig zan zos te skyugs nas kha bkru bar bya'o / /
ba lang bdag rab tu byung ba'i tshe khyim ba rnams /
ba lang bdag la sogs pa 'dzigs 'jigs lta bu rnams kyang rab tu 'byin no zhes 'phya ba de gsol bas /
nyan thos chen po ri rab dang 'dra ba la skye bo'i tshogs ma dad par byed kyis /
yul dbus su gnas su mi gzhug go snyam nas /
ba lang bdag| khyod deng phyin chad yul dbus su ma 'dug par mtha' 'khob kyi gnas mal sten cig /
btsun pa| de ltar 'tshal lo zhes mnyan yod nas mi snang bar gyur te /
shing shi ri sha ka'i gzhal med khang stong par 'dug go /
ston pas ba lang bdag bas mtha'i gnas mal la dad pa'i mchog tu lung bstan to|| ba lang bdag gis las ci bgyis pas sha tshugs ba lang lta bur gyur lags /
sangs rgyas 'od srung gi bstan pa la 'di rab tu byung nas /
de'i mkhan po rgas 'khogs te /
de de'i lhung bzed 'khru ba na /
dge slong gzhan zhig dang lhan cig kha ton zer ba las ring du thogs nas de'i mkhan pos rang dag zan zos pa dang /
de kha ton la chags pas mkhan po la 'phyas so / /
de zan zos nas rang nyid kyi lhung bzed bkrus te mkhan po'i drung du song bsad dung zan za ba mthong nas de kun nas dkris bzhin du /
mkhan po| khyod glang rgan bzhin du bldad cing bzhugs sam /
des bsams pa /
cung zad smras na je thu bar 'gyur ro snyam nas nge kun nas dkris pa dang @# / /
bral ba'i tshe /
tshe dang ldan pa| ci zer /
khyod glang rgan bzhin du bldang dam zhes mchi mod /
des smras pa /
khyod kyis da su yin shes sam /
sangs rgyas 'od srung gi gsung rab la rab tu byung pa lags /
bdag kyang de'i gsung rab la rab tu byung ba lags so / /
de ni bden na /
'on kyang ngas rab tu byung ba'i bya ba gang yin pa de byas te nga 'ching ba thams cad dang bral ba yin /
khyod 'ching ba mtha' dag gis bcings pa yin na /
khyod kyis dag rtsub po smras kyis bshags bgyis shig /
des bshags pa byas so / /
dgra bcom pa la glang rgan zhes smras pas tshe rabs lnga brgyar glang rgan du skyes shing /
srid pa tha ma pa la'ang ba lang gi sha tshugs lta bur gyur to / /
'dis las ci bgyis pas bas mtha'i gnas mal la dang ba rnams kyi mchog tu lung bstan lags /
sangs rgyas 'od srung gi bstan pa la smon lam btab pas so / /
ston pa mnyan yod na'o / /
dge slong zhig cham lud bdo nas nab des sa las chil ma bor bas mal gyi g.yas g.yon mi mdzes par byas so / /
de'i lhan cig gnas pa nang bar sngar langs te /
gnas khang du zhugs nas phyag byas pa na dpral ba la mchil ma'i thal ba reg pa dge slong rnams kyis mthong nas /
gang du khyod kyi dbral ba la mchil ma 'di reg /
de na re /
mkhan po cham lud nabs /
sa la mchi lam ma bor grang /
re zhig blta'o zhes de gnas khang du zhugs pa dang /
mal gyi g.yas g.yon du mchil ma bor ba mthong nas dge slor rnams la bsnyad pa dang /
mchil mas dge 'dun gyi gnas khang ma rung bar byed do zhes 'phya ba de gsol bas /
ma bshams pa'i sogs so / /
cham pa dang /
kha chu bdo bas mchil ma'i snod gzhag go /
kham por du mchil ma bor bas 'gril nas ches ma rung bas /
mchil ma'i snod rten dang bcas pa'am /
zangs po che gzhag go /
zangs bo che 'gril nas nyes dmigs su gyur te /
mchil mde'i snod ni sogs so / /
mchil ma dor bas zer ma yar nas /
der bcal dgram mo / /
bcal ci dgram ma shes nas /
so phag gi sogs so / /
der sbrang bu 'dus nas /
sbrang bu sogs so / /
dri mi zhim par gyur nas /
shol cig /
bshal nas ma bkrus pas srog chags byung nas /
dri nga bar sogs so / /
dge slong gzhan zhig lud pa bar nas gcig skam pa'i bar la nyam nga nas gsol ba /
nad pa tshabs po chel de'i dus kyi sogs so /
dge slong klog cing kha ton byed pa la /
'chag pa dag sems g.yengs te mchil ma gar bab tu bor ba de gsol bas /
mi 'geng bar sogs so / /
mnyan yod du bram ze ma dad pa zhig dang khyim bdag dad pa can gnyis lhan cig rgyal byed chel du song ba dang /
shing drung zhig na ngan skyugs mthong nas /
ma dad pa des /
dge slong rnams ni gtsang sbra med @# / /
pa ste /
me tog dang 'bras bu'i shing drung du bshang gci byed do / /
dad pa de na re /
bdag nyed chen po de dag ni de ltar mi byed kyi 'di khyim pas byas so / /
de skad smra ba na rgan zhugs shig mgo bo gos kyis da kris nas shing drung du bshad gci byed pa mthong bas /
khyod khyim pas byas so zer na ltos shig /
cang mi zer ba de gsol bas /
shing ljon pa'i sogs so / /
dge slong rnams 'brog cig tu phyin pa dang /
bshad gci bro yang shing 'dab chags pa mthong nas bshad gci ma byas pas na'o / /
gsol bas /
dgon pa sogs so / /
de ltar gsungs ba dang /
grong mtha' pa rnams mi byed de /
dpyid kyi dus su nyi ma la bshad gci byed pas rmya nas gsol bas /
shing tsher ma can gyi drung ma gtogs so / /
nye dags la phug gir bar bshad bsam rung bar byas ba'i tshe /
rtswa sngon po yod par bshad gci mi bya'o / /
rtsa sngon po med pa'i sa phyogs su bshad gci byas pas mi gtsang bas gang ba khyim pas mthong nas /
dge sbyong rnams kyi chos re bzang /
gcig tu 'dus nas za ba de kho na bzhin du bshad gci'ang byed do zer nas 'phya ba de gsol bas /
bshad pa'i skyabs bya'o / /
ji ltar bya ma shes nas gsol bas /
chab khung sa ni gnyis te /
khang bu lta bu dang /
bgam lta bu'o / /
khang bu lta bu ni gru bzhir byas la /
dbus gdung bres nas khung bu gdong cing wa gzhug go /
bgam lta bu'ang gdung phyir phyung la byas te de'i 'og tu shing tsher ma can bskyed de /
zhes sogs gtsug lag khang nas /
thos na'o'i bar ro / /
drug sde rnams phyi sa'i sgon 'chag cing gtam zer nas dge slong la gnod pa byed de /
khyed cag skad cig sdod cig /
ded rgan rim du bya'o zer nas de'i nyen kor du kha ton dang btso blag gi las byas pas dge slong rnams der 'dong ba ngo tsha bas bshad gci bag yangs su byar med pas nad du gyur pa de gsol bas /
de dang 'brel ba'i sogs so / /
drug sde rnams bshad pa'i sar byung nas /
nged da dung 'jug go zhes dge slong gzhan rnams 'jug tu mi gter ba de gsol bas /
gci ba'i sar 'jug pa dgag par mi bya'o / /
dri mi zhim par gyur nas gsol bas /
dge skos kyis sogs so / /
de gnang ba dang /
dge slong dag de nyid du gci ba byed nas gzhan bshad pa bro ba la gegs su gyur ste gsol bas /
gci ba'i skyabs gzhan bya'o / /
ma shes nas gsol bas /
de'i glor na sa /
gzhan 'dra 'o'i bar ro / /
dge slong zhig la 'khru nad byung ste /
yang yang chab khungs sar 'gro bas rmya nas gsol bas /
'khru ba'i sogs so|| dge slong dag gis khri'u la khyad par med par mtshon gyis phug nas bug gtod pas /
sba dang 'breng bus btags pa la dbug go /
tha gus btags sa pa la thag ma sogs so / /
bshad pa byed pa na 'phong rgyus na @# / /
nas /
gal te sogs so / /
bshad pa sa la lhung nas /
sa gnang pa nas /
gyo mo'i bar ro / /
ha cang mthon por 'jog nas /
ha cang mi mtho ba bzang ngo / /
de dri mi zhim pas bor nas gzhan bzhag pa dang /
de yang dri mi zhim pas bor nas gzhan ma rnyed par gsol bas /
bor bar mi bya'i /
dring bar sogs so / /
gnyis ma rnyed nas gsol bas /
ma 'byor na sogs so / /
ston pa mnyan yod na'o / /
bram ze gtsang sbra 'dod pa zhig rab tu 'byung bar 'dod de /
gang gi gtsang sbras bdag gi sems rang ba de'i bstan pa la bdag rab tu 'byung snyam nas mu stegs can gyi gnas nyul bas de dag gi gtsang sbras de'i sems ma rang ngo / /
des bsams pa /
mu stegs can rnams kyis bdag g-i sems ma rang gi /
dge slong dag bgam par bya'o snyam nas /
rgyal byed tshal du song ba dang /
shA ri'i bu ril ba thogs ta phyi rol du chab khrung sar chas pa mthong ste /
go'u ta ma'i nyan thos kyi mchog 'di yin pas 'di gtsang sbra ji ltar byed pa lta'o snyam nas de'i phyi bzh-in du song ba dang /
shA ri'i bus de'i rgyud la brtags pas /
dge rtsa yod cing /
bdag la rag las par gzigs nas /
lham bud /
chos gos bzhag ste /
phyogs gcig tu sa phung bdun bzhag /
gzhan zhig tu bdun /
gzhan zhig tu'ang sa phung gnyis bzhag go /
de nas sa phung gsum khyer na bram zes mthong sar bshad pa byas so / /
bshad pa zin nas sa phung gcig gis 'phong phyis /
gnyis kyis khrus byas /
dal gyis langs nas phyogs der 'ongs te /
lag pa g.yon pa sa phung bdun gyis khrus byas gnyis ka sa phung bdun gyis khrus byas /
de nas sa phung gcig gis dpung pa man chad bkrus /
gnyis pas ril ba bkrus /
de nas dal gyis langs te /
spyod lam zhi bas chos gos bgos nas rkang pa bkrus pa dang /
bram ze de dad nas /
dge slong gi sa phung gcig mchog yin gyi /
mu stegs can rnams kyi brgya'ang de lta min no snyam nas shA ri'i bu la /
bdag rab tu dbyung du gsol /
legs te /
rab tu byung ba'i phan yon lnga gsungs pas so / /
de rab tu phyang /
bsnyen par rdzogs /
gdams ngag byin nas bsgoms pas dgra bcom pa thob po / /
'di shA ri'i bus gtsang sbras dang bar byas nas myang 'das la bkod pa la gzigs /
'di 'ba' zhig tu ma zad kyi /
'das pa'i dus na'ang 'dis 'di rkun po las bzlog ste /
brtul zhugs kyi gnas lnga la bzhag pa de nyon cig /
sngon ri brags shig na bram ze bza' mi gnyis la bu mo gzugs bzang ba zhig btsas nas chen mor gyur pa dang /
rkun po lnga brgya grong gzhom pa'i phyir lhags nas /
de'i dpon de skom pas gdungs te bram ze de'i khyim du zhugs pa dang /
bu mo de mthong nas /
bu mo| chu byin cig /
de na re /
cung zad @# / /
bzhugs shig zer nas myur bar mar me spar ba dang /
de bu mo de la mig bltas te rtog go /
bu mo des mar me sbar nas chu la lta ba dang /
rkun po na re /
ci la lta /
chu la lta'o / /
de la bltar ci yod /
sbur ma 'am skra 'ong bas so / /
des smras pa /
kho ba na khyod la gnod pa bya ba'i phyir zhugs pa yin pas kho bo la dug blud par bya ba yin na /
khyod ni de skad smra'o / /
bu mo na re /
gzhan gyi nor 'phrog g.yon can gyi / /
bya ba gang de rkun po rnams / /
byed dam 'on te min yang rung / /
bdag gis chos ni rtag bsrung bya / /
de shin tu dga' nas /
bu mo| khyod bdag gi sring mor bya na /
ci zhig bya smros shig /
bu mo na re /
khyod gzhan gyi nor la chags pas /
mngas bsnun nas dus byas na bdag ming po dang bral bas sdug bsngal gyis nyam thag nas dga' bar mi 'gyur bas rkun po byed pa'i ming po bdag la mi dgos so / /
'on te khyod kyis bslab pa'i gzhi lnga len nus na bdag gis khyod kyi sring mo bya'o / /
des mi 'dod bzhin du tshig snyan pa smras pas /
des de sring mo bya bar shin tu dga' nas /
sping mo de bzhin du bya'o / /
des de chom rkun las bzlog ste /
bslab pa'i gzhi lnga la bzhag go /
de'i dus kyi rkun po ni bram ze 'di yin la /
bu mo ni shA ri'i bu yin no / /
de bas na dge slong rnams kyis shA ri'i byas byas bltar gtsang sbra bya'o zhes pa /
sa gnyis nas| rkang pa gnyis bkrus pa'i bar ro / /
mnyan yod na bram ze'i khye'u zhig rab tu byung bas na nas sman pa la /
sman ston cig /
'di lta bu'i dka' ba byos dang sos so zer nas byas pas lan cig 'khrus nas chu grang mos bkrus pas cha do / /
sman pas /
legs sam /
ma legs te /
gcig las ma 'khrus so / /
chu grang mos khrus ma byas sam /
byas so / /
'on ji ltar 'khru /
de ni der ma zad kyi dka' ba de nyid byos la 'khrub mthar phyin nas khrus gyis shig /
ma gnang ngo / /
'o na ngas ji ltar bya zer ba de gsol bas /
lto 'dzag pas nas /
nyes pa med do'i bar ro / /
! / /
bya ba'i thabs las kyi gzhi ni /
ma mo las /
las min pa gang zhen /
bzhi ma 'dus par byong pa ni las ma yin no zhes sogs /
chog las 'das na las mi 'chags so / /
las gang zhe na /
gsol ba dang /
gsol gnyis dang /
gsol bzhi'i las so / /
ci'i phyir las zhes bya zhe na /
chad pas gcad pa'i las dang /
dma' dbab pa'i las dang /
chos dkar po la yi dam 'cha' ba'i las so / /
chad pas gcad pa'i las ni /
sdigs pa dang /
smad pa dang /
skrod pa dang /
slar sdum pa dang /
spang pa dang /
chad pa dang /
gzhi nas slong ba dang /
mgu pa dang /
gzhi nas mgu ba'o / /
chos dkar po la yi dam 'cha' ba'i las ni /
gso sbyong dang /
skabs 'byed pa dang /
bsnyen rdzogs la sogs pa'o zhes pa /
cho ga sogs so / /
yul ka shi'i @# / /
gnas pa zhes bya ba'i grong khyer na dge slong sde 'joms zhes bya ba zhig gnas te /
de la brten pa'i gnas pa'i grong gi khyim pa rnams dkon mchog gsum la bya ba byed de /
dge slong glo bur pa rnams kyang ngal gsor bcug nas mkho ba bstabs /
ngal sos pa dang bsod snyoms sbyar ba'i khyim du gtong ngo / /
rgan zhugs shig der dbyar gnas byas nas mnyan yod du song ba dang /
nye dga' sgo na sdod pas mthong ba sogs 'dra /
gtsug lag khang yin te /
de na dge slong sde 'joms zhes bya ba gnas pa des 'di ltar byed do / /
drug sdes thos nas der song ba dang /
des rgyang ring po nas 'ong ba mthong nas /
gnas ngan len spyod pa 'di dag byung gis ngal sor bcug la zas la mi bsko'o snyam nas de ltar byas pa dang /
dge slong gsar bu zhig der 'ongs pa ngal gsor bcug /
khyim du zas la btang bas drug sde khros nas /
'di'i 'dun pa dang zhe sdang la ltos /
sngar 'ongs pa'ang bdag cag snga /
rgan yang bdag cag rgan /
thos pa'ang bdag cag mang na /
gsar bu shes pa dang mi ldan pa de zas la gtong /
bdag cag mi gtong zhes de la bcos pas /
gnas brtan| cung ma nyams sam /
drug sdes ma bzod nas /
ci yang mi smra ba de slar smra'am zhes de la gleng dran ma byas par gnas dbyung byas so / /
des khyim pa ma dad par 'gyur snyam nas mnyan yod du phyin pa dang /
'ongs pa legs so zer nas /
khyod de dag nas na dge slong glo bur pa rnams brten to / /
de ni bden te /
bdag la dug sdes gleng dran ma byas par nan gyis gnas dbyung byas so / /
ji ltar byas /
'di ltar ro / /
dge slong rnams 'phya ba de gsol bas /
gleng ba dang dran pa ma byas /
khas ma blangs par nan gyis gnas dbyung gi las mi bya zhes pa /
mi 'chags sogs so / /
ston pa drang srong gar ga'i rdzing 'gram na bzhugs pa'i tshe drug sdes chos min pas mi mthun par byed pa dang /
chos kyis mi mthun par byed pa de gsol bas /
chos min pas mi bya'o / /
drug sdes gcig gis gcig gi dang /
gcig gis gnyis kyi dang /
gcig gis mang po'i dang /
de bzhin du gnyis kyis dang /
mang pos dang /
tshogs kyis gcig gi nas /
tshogs kyi bar kyi las byed pa de gsol bas /
gcig gis gcig gi mi bya ba nas /
tshogs kyi mi bya ba'i bar ro / /
'on kyang las la dbang pa'i dge 'dun lnga yod de /
dge slong bzhi dang /
lnga dang /
bcu dang /
nyi shu dang /
de bas lhag pa'i dge 'dun no / /
de la bzhi'i tshogs kyis bya ba bzhir ma tshang bas byed na chos dang 'dul ba min no / /
de bzhin du lnga dang /
bcu dang /
nyi shus bya ba ma tshang bar byed na chos dang 'dul ba min no zhes pa /
dge 'dun du sogs so|| dge slong bcu gnas na dbyung ba ma gtogs pa'i las thams cad rung zhes pa /
dbyung ba sogs so / /
lnga gnas par bcu'i bsnyen rdzogs dang dbyung ba ma gtogs par rung zhes pa /
bsnyen par sogs so / /
@# / /
'phags pa kA tyA ya na rdo can na gnas pa'i tshe gro bzhin skyes la zhu 'phrin lnga bskur nas gsol bas /
mtha' 'khob tu sogs so / /
dge slong bzhi gnas na lnga'i dgag dbye dang /
bcu'i bsnyen rdzogs dang /
dbyung ba ma gtogs par rung zhes pa /
lhag ma sogs / /
mnyan yod du dge slong ma rnams sde bzhi 'dus pas bya ba dang /
sde lnga dang /
sde bcu gnyis 'dus pas las bya ba yang yod de /
de la gnyis ka'i dge 'dun bsdus pas de bya ba mang bas kha ton dang rnal 'byor bar chad du gyur pa de gsol bas /
dbyung ba dang /
bsnyen rdzogs dang /
sbyis bya ba'i las ma gtogs /
dge slong pha mas las so sor gyis shig /
ston pas /
thun mong gi las ma gtogs pa dge slong dang dge slong ma'i las so sor gyis shig ces gsung ba na /
dge slong mas cad 'dus te gso sbyong la rgyal byed tshal du 'ongs nas gso sbyong byed de /
de dag sgo khang du gso sbyong byed pa dang khyim pa rnams lta zhing 'dug pa de gsan nas /
sgo khang du gso sbyong mi bya'o / /
thams cad nang du zhugs nas gso sbyong byed pa dang /
de dag dge slong dang lhan cig 'du 'dzi'i gtam zer zhing yun ring du thogs pa de gsol bas /
dge slong dang dge slong ma rnams lhan cig gtsug lag khang du gso sbyong ma byed cig /
dge slong ma rnams phyis gtsug lag khang du mi 'ong nas /
dge slong yang lam gyi phyed du song /
dge slong ma'ang phyed du song la gso sbyong gyis shig /
de dag der gtam byed pa la zhugs pas khyim pa rnams der song ba dang /
dge slong dang dge slong ma lhan cig gso sbyong byed pa mthong nas /
khyim pa rnams rtog bskyes te /
dge slong dang dge slong ma mgor ga 'di dag ci smra /
kha cig na re /
de dag khyim du gsang gtam smra ba bdag cag gis thos pas 'di dag dgon par song nas gsang gtam smra mod /
gzhan ci smra /
'di dag gis rgyal po la smras nas bdag cag la rgyal pos chad pa bcad pa thams cad 'di dag gis ma lan grang zer ba de gsol bas /
dge slong pha mas lam phyed du gso sbyong mi bya'i / /
gso sbyong len pa'i dge slong ma gnyis gtang bar bya'o / /
de dag gis zla ba phyed cing song nas /
yongs su dag pa brjod par bya'o / /
dge slong ma spobs pa med pa btang bas bag 'khums nas /
dag brjod ma nus pa de gsol bas /
spobs pa can gnyis la gsol ba gdab par bya'o / /
spobs pa can gnyis med nas gsol bas /
gcig la gsol ba gdab par bya'o / /
de dag gtsug lag khang du 'ongs pa dang /
dge slong mang nas gang la brjod ma shes par log ste dge slong mas gso sbyong ma byas pa de gsol bas /
gcig la gsol ba gdab par bya'o / /
de ma shes nas gsol bas /
dge slong gang la gsol ba btab pa des sgo khang du nan tan gyis bsdad par bya'o / /
de dag gis song nas de la brjod par bya'o / /
dge 'dun gyis dge slong ma la ston pa'i @# / /
dge slong bsko par bya'o / /
des dge slong ma la gdams ngag dang rjes su bstan pa sbyin par bya'o / /
bskos pa'i dge slong des sgo khang du bsdad pa dang /
dge slong ma dag de'i drung du nye bar 'ongs pas /
ma reg cig ma reg cig zer nas bros so / /
dge slong mas de'i rjes su skad cig tsam 'brangs nas slar log ste /
dge slong mas gso sbyod ma byas bde gsol bas /
ma 'bros par /
ma reg par 'dug cig ces bsgo par bya'o / /
gsol ba btab pa'i dge slong des myur bar sgo khang du ma song ba dang /
der 'tsho ba pa zhig 'ongs nas 'khor ba'i 'khor lo cha lnga pa la rtog cing 'dug go /
dge slong mas /
'di bdag cag la ston pa'i dge slong yin snyam nas rkang pa la btugs pa'i phyag byas te /
'phags pa| dgongs su gsol /
des dad ge spyong mgo reg ma 'di dag ci smra blta'o snyam nas cang ma smras pa dang /
de dag gis yang /
'phags pa| dgongs su gsol /
rgyal po'i kun dga' r+wa ba'i dge slong ma'i dge 'dun ma rgyal bu rgyal byed kyi tshal gyi dge slong gi dge 'dun gyi zhabs la mgo bos phyag 'tshal te /
gnod pa chung ngam /
nyam dab chung ngam /
skyod pa yang ngam /
'tsho'am /
stobs dang bde ba dang /
kha na ma thob ma mchis par bde ba la reg par gnas sam zhes zhu zhing /
gso sbyong dar yongs su dag pa'ang rjod par byed do / /
des lan 'debs ma shes par cang ma smras pa dang /
de dag gis /
'phags pa thabs yin no zhes kyang mi gsung ngam /
gyin mjal to zhes smras nas song ngo /
dge slong ma de dag kyang dbyar khang du log go /
bsgos pa'i dge slong de sgo khang du 'ongs nas yud tsam bsdad de song ngo / /
gnas brtan gyis gsol ba 'ba' zhig byas nas /
dge slong ma'i dag pa sus blangs /
su'ang mi rjod do / /
dge slong mas ma 'ongs par byas nas /
gso sbyong byas so / /
gso sbyong phyi ma'i tshe yongs su dag pa 'bul ba'i dge slong ma 'ongs pa dang su'ang mi snang nas /
ring zhig bsdad de sod do / /
dge slong mas gso sbyong ma byas so / /
phyi de nyin par dge slong ma thams cad 'dus te lhags nas /
ci'i slad du dge 'dun gyis bdag cag la lud 'bogs pa'i dge slong gsol ba mi 'debs /
sring mo dag| 'das pa'i gso sbyong la khyed kyis sul yongs su dag pa rjod /
kha dog dang pong tshod 'di lta bu zhig la brjod do / /
de 'tsho ba pa yin par shes nas /
gsol bas /
dge slong mas de'i ming mi shes na dri bar bya'o / /
de dag gis dge slong de'i ming shes bzhin du'ang dris pas /
mi shes na dri'i /
shes na mi 'dri'o / /
ston pas /
dge slong pha ma'i spyi'i las ni ma gtogs so zhes gsungs pa dang /
dge slong mas dge slong pha'i mdun du las byas pas 'jigs nas las byed pa ma spobs pa de gsol bas /
dge slong gis las gyis la /
dge slong mas brtag par bya'o /
brtag pa ma shes nas @# / /
gsol bas /
dge slong mas bag yong par yid la byas te /
'di ni gsol pa'o / /
'di ni dang po'o / /
'di ni gnyis pa'o / /
'di ni gsum ba'o zhes shes par bya'o / /
bzhi'i tshogs kyis bya ba dge slong so so dang /
khyim pa dang /
dge tshul dang /
za ma dang /
ma ning dang /
dge slong ma sun phyung ba dang /
'tshams med byas pa dang /
mu stegs can dang /
mu stegs can zhugs pa dang /
sku thabs su gnas pa dang /
tha dad du gnas pa dang /
gnas par mi bya ba dang /
spo ba dang /
las byed na chos dang 'dul ba min no / /
de bzhin du nyi shus bya ba'i las la'ang 'dra'o / /
de las bzlog pa ni chos so zhes pa /
bsnyen par nas| min no'i bar ro / /
btsun pa ji tsam gyis na rang bzhin du gnas pa ma lags par 'gyur /
nye bar 'khor| ji tsam gyis lhag par spyad pa min pa lhag par spyod cing /
dge slong gi bslab pa la mi slob pa ste /
de tsam gyis na rang bzhin du gnas pa ma yin par 'gyur ro / /
gleng gzhi med pa gzhan dag ni tshig mangs su dogs nas ma bris so / /
shA ri'i bus bud med cig bsnyen par rdzogs par byas te /
las rjod pa rdzogs nas /
song zhig ces brjod pa dang /
de cang mi smra bar 'dug nas shA ri'i bus mkhyen te bzhengs nas song ngo / /
dge slong ma gzhan gyis /
mkhan pos longs zhes gsungs na khyod cang mi smra bar 'dug gam /
de na re /
ci khyed cag kyang de skad zer ram| kho mo gnas skabs 'di ltar du gyur to zhes zer te /
de'i bar la khrag zags nas ldang ma nus pa de gsol bas /
bud med kyi yul ni snyi ba yin pas /
bud med ni sogs so / /
! / /
nyams na phyir bcos pa'i thabs la /
phyir bcos kyi gzhi ni /
mnyan yod na dge slong dmar ser can 'thab krol byed /
mtshang 'bru bar byed /
'gyed par byed /
rtsod pa'i gzhi byed pa de gsol bas /
dmar ser can nam /
de lta bu gzhan la'ang sdigs pa'i las bya ste /
de la gleng bar ma byas /
dran par ma byas /
gzhi med pa dang khas ma blangs pa dang mngon sum du ma gyur pa la sdigs pa'i las byas na chos min pa yin la /
de las bzlog na chos so zhes gsungs nas sdigs pa'i las gsungs so / /
de byas pas de rnams skra 'greng ba la sogs par gyur nas bzod pa gsol ba'i skabs de gsol bas /
dmar ser can nam /
gzhan yang de lta bu chos lnga dang ldan pa las bzod pa mi blang ste /
skra 'greng pa nas /
bzod pa gsol ba'i bar min pa'o / /
yang lnga ni /
bla'i gra nas /
mi 'dzin pa min pa'i bar ro / /
yang lnga ni /
khyim pa dang nas /
mi byed pa min pa'i bar ro / /
yang lnga ni /
gshe pa nas /
sems pa nyid kyi bar ro / /
de las bzlog pa la bzod pa len na chos dang ldan pa'o / /
des gsol ba lan gsum du btab nas gsol bzhi'i las kyis bzod pa gsol lo / /
mnyan yod na dge slong legs ldan ltung ba 'byin pas spo mgu byin pas /
@# / /
klog pa dang /
spong pa la gnod nas gsol bas /
de lta bu la smad pa'i las bya'o / /
de ni dge 'dun sogs so / /
ri nag po la nab so 'gro mgyogs gnyis khyim sun 'byin pa'i tshul sngar dang 'dra /
de gsol bas /
bskrad pa'i las byos shig ces pa /
khyim sun sogs so / /
gal te 'thun pa mi sbyin na mgus pa de nyid kyis gnas nas bskrad pa'i las bya'o / /
gal te 'thun pa ster na skabs 'byed du gzhug /
mi ster na de nyid kyis bskrad pa'i las bya /
skabs 'byed na gleng bar bya /
glengs pas /
ma mthong ngo zhes zer na de nyid kyis bskrad pa'i las bya'o / /
mnyan yod na khyim bdag phyug po zhig la khye'u zhig chu stod la btsas pas chu stod ces btags so / /
de cher skyes nas brtag pa brgyad la mkhas par gyur /
de dad nas ma la rab tu 'byung ba zhus pas /
khyod bu gcig bu yin pas /
nga gson gyi bar du rab tu ma 'byung zhig /
shi nas ci bder gyis shig /
yum| dam zhig 'cha' na rung ste /
nyin re zhing dge 'dun gyis bskos pa'i dge slong la gdugs tshod sbyor ram /
de ltar bya'o / /
chu stod kyis bsags pa thams cad ma la gtad nas /
dge sbyong dang bram ze la stobs shig /
mde ser sna can sbar 'chum pa zhig yin pas /
sbyin pa lta ci smos /
khyim du bsod snyoms la zhugs pa la'ang| khyod yi dwags dang mtshungs te /
rtag par gzhan la bskru'o zhes kha zer zhing /
phul /
deng dge sbyong 'di snyed la gdugs tshod gsol zhes slu'o / /
de shi nas yi dwags su skyes so / /
chu stod rab tu byung nas des shing blag sha'i tshal na gnas pa dang /
khyim bdag nag pa dad pa skyes nas dge slong rnams la gdugs tshod gsol lo / /
dge slong chu stod gzhan du song ba dang /
gar mkhan ma'i bu nye sde 'khor lnga brgya dang bcas pa der byung pa nag pas bsod snyoms la 'byon par zhus te gnang ngo / /
chu stod 'ongs pa dang /
de na sta gon mi 'dug nas dris pas /
dge 'dun spyan drangs so / /
kho bo la brten nas yin nam /
min te /
nye sde la brten nas so / /
de mi bzod pa skyes nas /
song la blta'o snyam nas song ba dang /
stan 'ding ba mthong nas /
khyim bdag gis /
stan gding ngo / /
des ma bzod nas /
nag pa| til gyi 'khur ba 'tshong ba'i tshong ba la stan pa ting ngo / /
til gyi 'khur pa med do / /
des glo bar chud de /
mkhas pa dpes go bas dpe gson cig /
sngon 'dzam bu gling pa'i tshong pa zhig gis khra zhig dang bya gag mo zhig thogs pa dang de gnyis 'dus pa las bu byung ba gnyis ka'i skad 'byin pas gnyis ka min pa de bzhin du /
khyed kyang thar pa'i ched du rab tu byung nas thar pa ma thob par byung rgyal smra'am /
der khros nas lde mig rnams de'i mdun du bzhag ste 'gro bar chas so / /
gar bzhud /
phyi lang thong la bzhugs shig /
khyod slar 'ongs nas bdag la bzod pa gsol dgos pa'i gnas yod do / /
des de'i tshig tshig @# / /
tum brtsis par mnyan yod du song ba dang /
dge slong rnams na re /
khyod mthong ba dga' na byon pa ni min no / /
ci'i phyir /
'di'i phyir ro / /
de ni mad de /
bdag gis brnyas thabs bgyis so / /
ci byas /
'di ltar ro / /
de gsol bas /
chu stod dam /
gzhan yang de lta bu chos lnga dang ldan pa la phyir bgyed bya'o zhes pa /
khyim pa la sogs so / /
de nas skra 'greng ba sogs su gyur nas bzod pa gsol ba dang /
dge 'dun gyis gsol ba'i las byas nas /
da khyim bdag de la bzod pa gsol cig /
len par 'gyur ro / /
des der phyin nas bzod pa gsol bas /
bzod kyis 'dir bzhugs shig /
gang gis bdag la nyes pa byung ba de tshar gcod du 'gro'o / /
khyim bdag khong khro la mi zer ram snyam mo / /
des gang+gA'i 'gram du shing ta la'i lo ma gsum la sbyil bu byas /
thod pa 'dra ba'i lhung bzed cig bcangs nas /
rdzi mo zhig 'gro ba la lhung bzed bstan pas /
des zho dang dar ba byin pa la longs spyad de bsgoms so / /
rdzi mo'i bu mo na re /
'di lkugs pa zhig go /
min te tshig gi nyes pa tshar gcod par byed pa yin no / /
ngas khyod kyi mngon sum du bya'o zer nas sang zho'i bum pa khyer te lhung bzed du blugs pa dang / /
gang ba na chu stod kyis lhung bzed dgul bas /
dgul yang blugs pa dang /
sring mo chog /
don med par bo ste ci rung /
len pa po gzhan yang yang mad /
bu mos /
ngas sngar ma smras sam /
des lo gnyis kyi nang du tshig gcig bu de smras /
lo gsum pi la dgra bcom pa thob bo / /
ko'u shAm+bIr 'dun pa la ltung ba byung ba glengs kyang /
ma mthong ngo zer ba'i skabs de gsol bas /
'dun pa'am de lta bu la rgyu ldas gnas nas phyung zhig ces pa /
ma mthong sogs so / /
yang 'dun pa ltung ba byung yang chos bzhin du phyir mi 'chos pa la tshangs pa mtshungs par spyod pa phan par 'dod pa rnams kyis /
ltung ba phyir chos shig sogs bsgo ba rnal bzon par byed nas gsol bas /
'dun pa'i gzhan yang de lta bu phyir 'chos pa'i ched du gnas dbyung gis shig ces pa /
ltung ba grags pa sogs so / /
mnyan yod du dge slong 'chi ltas sdig pa'i lta bar gyur ces sogs gsol bas /
de lta bu'am /
gzhan yang sdig lta can la gnas dbyung gyis shig ces pa /
sdig pa can sogs so / /
de nas de sdig lta btang nas bzod pa gsol ba la /
sngar bzhin du bzod pa blang ngo / /
nyes pa las slar 'byung ba'i tshul du mi byed na /
dge 'dun gyis khyod la thig btab pa bzhin du byed do / /
phur ba btab pa bzhin du byed do zhes pa /
'di nyid du nas /
rjod par byed do'i bar ro / /
dge slong zhig la nyes pa byung ste /
dge slong ma mthong nas /
cung zhig 'dug cig /
ci mdzad /
nyes pa 'chags so zer nas de'i mdun du bshags pa byas pas /
nyes pa de 'dra byung ba ma legs par byas so byas pas @# / /
dge slong de skyengs so / /
gsol bas /
dge slong gis dge slong ma'i mdun du bshags par mi bya'i /
yongs su dag pa lta ba 'thun pa'i dge slong la bshags par bya'o / /
yang dge slong ma zhig gis dge slong zhig mthong nas /
bzhugs shig /
ci dgos /
nyes pa 'di 'chags so / /
de'i mdun du bshags pa byas pas dge slong gis /
de 'dra'i ltung ba byung ba ni ma legs pa byas so zer ba dad mo skyengs nas /
gsol bas /
dge slong mas dge slong gi mdun du mthol bar mi bya'i /
dge slong ma yongs su dag pa lta ba 'thun pa'i mdun du 'chags so zhes pa /
lta ba nas /
'thun pa'o'i bar ro / /
ston pa mnyam yod du bzhugs pa'i tshe dge slong 'dod chags dang ma bral ba rnams la lhag ma'i ltung ba byung nas 'gyod cing gnod ste /
bdag cag ltung ba can gyis rang bzhin du gnas pa'i dge slong rnams las sngon du smra ba dang /
phyag dang /
lta ba dang /
'dud pa'ang bdag gir byed cing /
khyim pa dad pa can gyi rdzas la longs spyad bas ngan song gsum du yun ring por sdug bsngal myong bar 'gyur gyis bslab pa phul la 'bab po snyam nas babs te /
gzhan rab tu 'byung 'dod pa la'ang /
tshangs par spyod pa spyad dka'i rab tu ma 'byung zhig zer nas rab tu ma byung ba dang dge slong rnams nyung bar gyur pa de mkhyen bzhin du rmed pa dang kun dga' bos rgyas par gsol bas /
dge slong dag khyed kyis bstan pa gnas par bya ba'i phyir dang /
lhag ma'i ltung ba byung ba rnams la snying brtse ba'i phyir /
spob dang /
gzhi nas spo ba dang /
gzhi nas bslang ba dang /
mgu bar bya ba dang /
gzhi nas mgu bar bya ba dang /
gzhi nas bslang pa'i mgu bar bya ba byin la dbyung bar bya'o / /
mnyan yod du 'char kas /
khu ba phyung ba'i dge 'dun lhag ma zla phyed du bcabs na bdag gis ji ltar bgyi zer ba de gsol bas 'char ka'am de lta bul zla ba phyed kyi spo ba byin cig /
'char kas lan gsum gsol ba thob la /
dge 'dun gyis gsol ba dang bzhi'i las kyis sbyin no / /
yang spo ba byed bzhin du ltung ba gnyis pa byung ba bcabs pa de gsol bas /
gzhi nas spo pa byin cig /
gzhi nas spo ba spyod bzhin pa la yang ltung ba byung nas bcabs pa de gsol bas /
gzhi nas bslang ba'i spo ba byin cig /
de nas spo ba gsum po spyad nas gsol bas /
zhag drug gi mgu ba byin cig /
gsol ba lan gsum btab nas dge 'dun gyis gsol bzhi'i las kyi so / /
des mgu ba spyad nas /
ji ltar bgyi zhus bas /
'byung bgyis shig ces pa /
dbyung ba ni zhes pa nas /
byas ma thag tu'o'i bar ro / /
'char kas lhag ma zla phyed du bcabs pa de gsol bas /
de lta bu la zla phyed kyi spo ba byin cig /
gzhan zhig gi sam bcabs pas /
mgub byin cig /
dge slong zhig gis dge 'dun lhag ma gnyis byung ba des zla ba gnyis sum shes /
gnyis lon nas shes pa dang zla ba gnyis su bcabs nas gcig dge slong la smras /
@# / /
gcig bcabs pas /
dge slong gis zla ba gnyis kyi spo pa byin pa dang /
spo pa byed bzhin pa las sngar ma smras pa de'ang shes nas smras pa de gsol bas /
zla ba gnyis po de nyid kyi spo ba byin te ji ltar dran pa de nyid shes par 'gyur ro / /
yang dge slong dge 'dun lhag ma'i ltung ba gnyis byung ba zla ba gnyis su ma shes pa dang /
zla ba gnyis su bcabs /
de nas dge slong la gcig smras /
gcig ma smras pa dang| dge 'dun gyis zla ba gnyis kyi spo ba byin pa na /
de spo ba byed pa na ngo tshab de gsol bas /
snga ma bzhin gsungs so / /
tshul khrims nyams pa'i dge slong skrod cig ces gsung na sus bskrad par bya /
dge 'dun gyis so zhes pa /
tshul khrims nas /
mi dor ro'i bar ro / /
dge slong bzhin dge slong ma dang dge slong ma dang /
dge tshul pha ma la'ang ngo / /
spangs pa grogs dang bcas pa zhes bgyi'am /
grogs med pa zhes bgyi /
thams cad kyang gcig bu grogs med ces pa /
gnas nas phyung sogs so / /
spangs par ma 'tshal na lhan cig spyad par bgyi'am /
spyad kyang nyes pa med pa /
'di la sogs so / /
'thab krol can la sdigs pa'i las gyis shig gsungs nas /
sdigs pa'i las bgyis pa'i tshe ma rang bar gyur na ji ltar bgyi /
de dang nyams pa bskrad pa gnyis ka'i skabs su de'i yo byad dang rdzas /
kha cig gi lhung bzed dang chos gos /
kha cig gi gar bur gyi snod phyir dor cig| de kab la 'ju na'ang kab chod cig /
de slar sus 'chos /
dge 'dun gyis so / /
yo byad su las dgug /
sbyin bdag las bcol te'o / /
de las ma grub na sogs so / /
dge slong gnyis 'thab pa la dge slong dag gis gcugs par byas kyang gtong du ma btub nas gsol bas /
'thab krol la sogs so / /
dge slong gnyis nges pa'i gtam gyed pan gcig tshig rtsub mo smra ba la dge slong gis gnas dbyung byas pas /
bdag cag nges pa'i gtam byed pa yin na| ci'i phyir de ltar byed /
de gsol pas /
de gnyis la gnas dbyung mi bya bar gcugs par bya ste /
gnas la sogs dang /
'dres te rgan na thams cad kyis zhi bar gyis shig /
des ma lon na rnam par sogs so / /
mnyan yod du dge slong gre skyes zhes bya ba dge slong ma dang 'dre zhing /
'dres nas dge slong gis bsgobs 'thab cing rtsod par byed nas gsol bas /
dge slong ma sogs so / /
de sru skye dgu'i bdag mos thos nas /
bdag cag gis ji ltar bgyi /
phyag mi bya'i /
stan las longs shig /
dge slong ma'i dge 'dun gyis ji ltar bgyi /
'dis gnas nas sogs so / /
sdigs pa'i las su rigs pa las smad pa dang /
bskrad pa dang /
slar bsdum pa'i las bgyis na bgyis pa zhes bgyi'am /
don gang gi dbang du bya ba gsum po des sam /
lnga po des byas na byas pa zhes bya /
des de mdo sda'i dbang du byas na ma byas pa zhes bya ste /
sdigs pa'am /
gzhan smad pa sogs kyang spyir yin te /
de bzhin du @# / /
'dres sbyar nas gsungs te /
nan tur gyis sogs so / /
sdigs pa'i las bgyis pa la smad pa'i las bgyis na bgyis sam ma bgyis /
byas pa ni yin mod kyi /
sdigs pa'i las ni med par 'gyur /
de bzhin du smad pa dang /
bskrad pa phyir bgyed pa la'ang 'gre ste /
gzhan la nyams sogs so / /
spangs pa la sdigs pa'i las bgyis na bgyis pa zhes bgyi'am /
min te de mtshungs par spyod pa min pa'i phyir ro zhes pa| gnas nas sogs so / /
de 'dra ba'i dge slong mi spang gsungs na /
de 'dra ba'i dge slong gang lags /
shes pa dang nas /
sbom po'i bar te /
spangs na cir 'gyur /
nyes byas so zhes gsungs pas cung mi mthun par snang /
khyim ba la smad na phyir bgyed gyis shig gsungs na /
dge slong sogs lnga la smad na bgyi 'am /
gyis shig ces pa /
khyim pa nas /
bgyed pa 'o'i bar ro / /
dge slong 'thab grol can la sdigs pa dang /
khyim sun 'byin pa la smad pa dang /
khyim pa brnyas stabs byed pa la phyir bgyed gyis shig gsungs na /
dge slong ma sogs bzhi la'ang bgyi'am /
gyis shig ces pa /
nan tur nas /
yin no'i bar ro / /
yangs pa can na li tsa byi chen po zhes pa g.yo sgyu med pa drang po zhig 'dug pa de nyin re zhing ston pa la phyag 'tshal du 'gro bas /
song ba'i tshe 'dza' po dang sa las skyes gnyis dang phrad nas /
chen po| gar 'gro /
phyag 'tshal du'o / /
ston pa la gtam gyi skyes dbul bar bya ba yin na yod dam /
med do / /
chen po| ston pa la /
gyad bu nor gyis bdag gi mchis brang la mi tshangs par spyad de /
pham par gyur pas mdzes pa ma lags so zhes gsol cig /
dgyes par 'gyur ro / /
des de ltar gsol bas /
ston pas /
li tsa byi chen po'am /
gzhan yang de lta bu la lhung bzed khas phub cig ces pa /
dge slong la sogs so / /
dge 'dun gyis lhung bzed khas phub pa sogs nas /
chos bstan par mi bya ba'i bar ro / /
ston pas /
kun dga' bo| song la /
chen po la 'di skad ces /
khyod la dge 'dun gyis lhung bzed khas phub par mdzad do zhes bsgo zhig /
kun dga' bos song ba dang /
chen po bya ba zhig gi ched du phyi rol du song ngo / /
de'i chung mal smras pa /
chen po gar song /
'phags pa| slad rol du song ngo / /
khyed la dge 'dun gyis lhung bzed khas phub ba mdzad pa shes par byos shig /
lhung bzed khas phub pa'i don ci lags /
de'i khyim du dge slong dag mi 'gro /
stan la longs mi spyod /
bsod snyoms mi len /
chos mi ston no / /
bdag cag gis nongs pa ci bgyis pas lhung bzed khas phub mdzad /
sring mo khyod kyi khyim bdag ston pa'i drung du song nas /
gyad bu nor gyis bdag gi mchis brang dang lhan cig mi tshangs par spyad de /
pham par gyur pa de ni mi mdzes ba lags so zhes gsol to / /
de ngo tsha nas khyim du zhugs pa dang /
kun dga' bo phyir song ngo / /
chen po khyim du 'ongs pa dang /
@# / /
chung mas /
'o skol la dge 'dun gyis lhung bzed kha sbub mdzad de / /
bzang mo| legs par kha phub po / /
shin tu kha phub po / /
de skad gsung ngam /
kha phub pa'i don ci yin mi shes so / /
de'i don ni 'di lags so / /
khyod kyis kyang bu nor dang bdag lhan cig spyod pa gzigs sam /
ma mthong ngo / /
'on ci ste 'phags pa la skur /
'di ltar dge 'dun la bzod pa gsol cig /
mi gsol na khyod kho mo'i khyim du mi gzhug go /
de yid ma bde nas ston pa'i spyan sngar song ste /
bdag gi kun du spyod pa ni gdugs gcig bzhin nang bar sngar langs nas ston pa'i zhabs la phyag 'tshal du mchi ba lags pas /
'dza' bo dang sa las skyes gnyis na re /
khyod ston pa'i drung du song la /
gyad bu nor bdag gi mchis brang dang lhan cig mi tshangs par spyad de /
pham par gyur pa de ni mi mdzes pa lags so zhes gsol cig zer ro / /
des /
bdag gis ci nongs pa bzod par gsol zhes gsol ba dang ston pas dge slong rnams la /
chen po dang gzhan yang de lta bu la lhung bzed phyir ldog par bya'o zhes pa /
'ga' zhig nas /
bya'o'i bar ro / /
ston pa mnyam yong na'o / /
dge slong dga' ba can zhes bya ba zhig gnas pa de rtag tu dgon pa nags mtha'i gnas mal na bsam gtan byed pas de'i ming bsam gtan pa dga' ba can zhes chags so / /
de skyil krung bcas nas bsam gtan byed pa'i tshe bdud ris kyi lha dag gis gtses so /
de dus gzhan zhig na skyil krung bcas te 'dug pa dang /
bdud ris kyi lha mo zhig gis de'i skyil krung gi steng du 'dug pa na /
bud med ni reg pa'i dug can yin pas de dang lhan cig log par spyad do / /
spyad ma thag tu zug rdus zug pa bzhin du gnod nas /
bdag gis mi tshangs par spyad pas 'bab bam /
'on te 'chab pa'i sems gcig gis kyang ma bcabs pas skal ba yod na ni gnas so snyam nas /
lag pa g.yas pas chos gos rnams khyer /
g.yon pas mtshan bkab nas 'o gnag cing mig mchi ma dang bcas bzhin du ston pa'i drung du song ba dang ston pas rgyang ring po nas gzigs te /
dga' ba can la ma smas na khrag dron mo skyugs nas 'chi bar dgongs te /
dga' ba can 'ongs sam /
'ongs pa legs so / /
ci'i phyir do 'dzum gnag /
des gsol ba /
bdag sngon dga' ba can lags /
da ni mi dga' ba can lags so / /
dga' ba can ci ste de skad smra /
khyod kyis ci byas /
bdag gis bslab pa ma phul bar mi tshangs par spyod pa 'khrig pa'i chos bsten te /
'chab pa'i sems gcig gis kyang ma bcabs lags so / /
khyod ji srid 'tsho'i bar du bslab pa la slob par spro 'am /
spro lags so / /
ston pas /
dga' ba can gyis spyad par bya ba min pa spyad kyang /
sems gcig gis kyang ma bcabs pas /
'di phas pham par ma gyur gyis /
dga' ba can dang gzhan yang 'di lta bu la ji srid 'tsho'i bar du bslab pa'i @# / /
sdom pa byin cig ces pa /
bcabs pa'i nas /
bar du 'o'i bar ro / /
dge slong zhig la dge 'dun lhag ma'i lhung ba byung nas shin tu 'gyod de rid par gyur nas dge slong gis /
khyod ci'i phyir ring /
de cang mi smra'o / /
phyis mdza' ba'i dge slong zhig gis dris pas des bshad pa dang /
de lta na dge slong la brjod do tshur shog /
brjod na bdag 'chi'o zhes smras pas /
'o na yul gzhan du dong la bshags so / /
des khas blangs so / /
de dang lhan cig gzhan du song ba na lam du shi'o / /
dge slong de log nas mnyan yod du 'ongs pa dang dge slong rnams kyis /
bde bar 'ongs sam /
de du'o / /
ci'i phyir du /
lhan cig song ba'i dge slong shi'o / /
'dus byas kyi chos nyid yin mod /
de bden te nyes pa dang bcas bzhin du shi'o / /
'o na dmyal bar gnas dgos pas ngu bar rigs so zer ba de gsol bas /
de ni nyes pa las phyin te /
bsam pas sogs so / /
des na rang bzhin gyis ngo tsha dang ldan pas gcig gi mdun du shogs shig /
'dod chags dang ma bral ba'i skye bo sde snod gsum 'dzin pa'i gnas brtan dang /
grags pa dang /
bsod nams che ba kha cig gis ma brtags par dge 'dun lhag ma'i ltung ba byung ngo / /
de dag spo ba spyod pa na de'i slob ma dang /
bram ze dang /
khyim bdag thos pa chung ba dag 'phya /
kha cig mi dga' bar gyur pa de gsol bas /
de dag gis kyang phyis mi bya bar shin tu bsam ba brtun te gcig gi mdun du bshags zhes pa /
ngo tsha dang sogs so / /
nye bar 'khor kyis /
btsun pa nongs pa'i ming dang /
rus zhes bgyin gang lags /
ud pa li phas pham pa ni ming ngo / /
de las byung ba ni dus so zhes gsungs so / /
! dus dang dus min par bsdus pa 'byung ba'i gzhi ni /
lhag ma'i ltung ba byung ba'i dge slong zhig so so thar pa'i mdo 'don pa na /
chos 'di mdor gtogs par gdod shes so zhes zer nas /
sngar gso sbyong la lan gnyis gsum las mang bar 'dus pa'i rgyus shes na ltung ba phyir 'chos su gzhug cing 'gyod pa skyed du gzhug /
rgyus mi shes na 'gyod pa skyed du mi gzhug go| dge slong zhig la dge 'dun lhag ma'i ltung ba byung ba zla ba gcig tu ma shes /
de nas zla ba gcig tu bcabs pa dang /
de nas dge slong la smras pas zla ba gnyis kyi spo ba byin pa dang /
zla ba gcig ni legs par byin la /
gnyis pa ni nyes par byin pa yin no / /
yang dge slong zh-i gal dge 'dun lhag ma'i ltung ba byung bzla ba gcig tu ma shes nas /
ma bcabs par dge slong la smras pa dang /
zla ba gcig gi spo ba byin no / /
de spo ba spyod pa na lhags pa'i dge 'dun rnams la /
bdag la spo ba nyes par byin te /
mgu bar 'os so zhes zer ro / /
yang dge 'dun lhag ma'i ltung ba byung ba ma bcabs pa las brjed de /
dran nas bcabs pa dang /
bcabs pa bshags par bya'o snyam @# / /
ba las brjed /
dran nas ma bcabs pa gnyis gsol bas /
snga ma'i rgyud nas bzung ste spo ba byin cig /
gcig gis lhag ma byung ba bcabs nas /
'chags so snyam ste brjed /
dran nas bcabs pa la /
spo ba byin cig /
gcig gis ltung ba byung ba ma bcabs pa las brjed /
dran nas ma bcabs pa la /
mgu ba byin cig ces pa /
'di la dge 'dun sogs nas /
dran par mi nus pa nyid dang gi bar ro / /
spo ba spyod pa'i gang zag la lhag ma'i ltung ba byung ba de gsol bas /
gzhi dag par byas te nyes byas kyi ltung ba bshags nas spo ba spyad pa kho na yin no / /
spo ba phyed spyad pa dang phal cher spyad pa la'ang de bzhin no / /
mgu ba spyod pa na lhag ma'i ltung ba byung ba de gsol bas /
gzhi dag par byas te nyes byas kyi ltung ba bshags nas mgu ba spyad pa kho na yin no / /
phyed spyad pa dang phal cher spyad pa la'ang de dang 'dra'o / /
dge slong zhig dge 'dun lhag ma'i ltung ba bcabs nas babs te /
yang 'ongs nas bsnyen par rdzogs te /
des ltung ba de bcabs bzhin du dge slong la smras pa de gsol bas /
de dang de 'dra gzhan la'ang gnyis ka'i rgyud nas bzung ste spo ba byin cig /
yang lhag ma'i ltung ba bcabs nas babs te /
yang 'ongs nas bsnyen par rdzogs te ma bcabs par smras pas /
de dang de 'dra la snga ma'i rgyud nas bzung ste spro ba byin cig /
yang lhag ma byung ba ma bcabs par babs /
yang 'ongs nas bsnyen par rdzogs te bcabs pa de gsol bas /
phyi ma'i rgyud nas bzung ba'i spo ba byin cig /
yang lhag ma byung ba ma bcabs par babs /
yang 'ongs nas bsnyen par rdzogs te ma bcabs pa de gsol bas /
lhung ba de dang de dang 'dra ba la mgu ba byin cig /
bzhi po de ji lta ba bzhin du shes pas gzhi dang /
dran pas gzhi dang /
yid gnyis kyis gzhi la'ang de bzhin te /
'on kyang gang zag gzhan zhes pa spo ba zhes brjod par bya'o / /
spo ba ji lta ba bzhin du spo ba spyad pa dang /
mgu ba spyad pa dang /
bslab pa byin pa la'ang de dang 'dra la /
babs pa la ji lta ba bzhin du dge tshul du khas blangs pa dang /
smyos pa dang /
sems 'khrugs pa dang /
tshor bas nyen pa dang /
ma mthong ba dang /
phyir mi 'chos pa dang /
sdig lta mi gtong ba gnas nas phyung ba la'ang de bzhin no / /
dge slong zhig la lhag ma gnyis byung ba bcabs pa dang ma bcabs par babs te /
'ongs nas slar bsnyen par rdzogs te /
bcabs pa la bcabs so zhes dang /
ma bcabs pa la ma bcabs so zhes smras pa dang /
de gsol bas /
ltung ba de dang de 'dra ba la gcig gis snga phyi gnyis ka'i rgyud nas bzung ste spo ba byin cig /
gzhan yang de 'dra ba la bsnyen par rdzogs nas /
bcabs nas babs pa de 'ang ma bcabs par smras /
ma bcabs pa de 'ang ma bcabs par smras pas /
gcig la snga ma'i rgyud nas @# / /
bzung la spo pa byin cig /
gcig la mgu ba byin cig /
yang de dang 'dra ba la ma bcabs pa de bcabs par smras /
bcabs pa de ma bcabs par smras pa de gsol bas /
gcig la snga ma'i rgyud nas bzung ba'i spo ba byin /
gcig la phyi ma'i rgyud nas bzung ba'i spo ba byin cig /
yang de 'dra ba la /
bcabs pa de ma bcabs par smras /
ma bcabs pa de'ang ma bcabs par smras pas /
gcig la sngon gyi rgyud nas bzung ste spo ba byin cig /
gcig la mgu ba byin cig /
babs pa bzhin spo ba nas gnas nas dbyung ba'i bar la'ang sngar dang 'dra'o / /
dge slong zhig dge 'dun lhag ma'i ltung ba tshad dang ldan pa byung ba bcabs pa de dge 'dun gyis ma mthong bas gnas dbyung byas te bzod par gsol zin nas ltung ba bcabs te /
smras pas /
de lta bu la /
tshad dang ldan pa'o zhes byos la /
snga phyi gnyis ka'i rgyud nas bzung la spo ba byin cig /
yang de dang 'dra ba la /
bzod par gsol zin nas ma bcabs pas /
sngon gyi rgyud nas bzung ste spo ba byin cig /
yang lhag mtshad dang ldan pa byung ba ma bcabs pa la ma mthong bas gnas dbyung byas nas bzod par gsol zin pa des ltung ba rnams bcabs nas /
smras pas /
de lta bu la phyi ma'i rgyud nas bzung ste spo ba byin cig /
ma bcabs pa smras pas /
mgu ba byin cig /
tshad dang ldan pa la ji lta ba bzhin du /
dpag tu med pa la'ang de bzhin ste /
brgyad yin no / /
ma mthong ba la brgyan gyin pa bzhin du /
phyir mi 'chos pa dang /
sdig lta mi gtong ba gnas nas phyung ba la'ang de bzhin no zhes pa /
bsnyen par ma rdzogs sogs so / /
'di'i skabs kyi smyos pa dang sems 'khrugs pa zhes pas 'chab pa mi 'byung bar bstan /
pham pa dang po nas bzung ste ltung ba re re'i mthar smyos pa dang sems 'khrugs pa dang /
tshor bas nyen pa dang /
las dang po pa la ltung ba med do zhes pa /
tha snyad du nas /
yang ngo'i bar ro / /
dge slong zhig la dge 'dun lhag ma'i ltung ba gnyis byung ba des zla ba gnyis ma shes /
zla ba gnyis lon nas shes pa dang zla ba gnyis su bcabs nas /
gcig ni dge slong la smras /
gcig ni ma smras pa dang /
dge 'dun gyis zla ba gnyis kyi spo ba byin /
spo ba byed bzhin pa las ma smras pa de'ang shes te smras pa de gsol bas /
de 'dra la zla ba gnyis po de nyid kyi spo ba byin cig /
yang de 'dra ba la spo ba byed pa na ngo tsha nas /
dge slong la smras pa de gsol bas /
ji ltar bcabs pa dang 'thun pa'i spo ba byin cig /
mi shes pa nyid ni ma y-in no zhes pas /
mi shes pa la ltung ba 'byung bar bstan /
yang dge slong zhig lhag ma'i ltung ba byung ba dang zla ba gcig tu ma shes /
gcig lon nas shes pa dang zla ba gcig tu bcabs nas /
dge slong la smras pas zla ba gnyis kyi spo ba byin pa dang /
de spo ba byed pa na dge slong rnams la @# / /
smras pas /
zla ba gcig ni legs par byin /
gcig ni nyes par byin te /
chos min pas las 'khrugs pa'i phyir ro / /
yang dge slong zhig gis dge 'dun lhag ma'i ltung ba byung bzla ba gcig tu ma shes /
shes nas ma bcabs par smras pas dge 'dun gyis zla ba gcig gi spo ba byin pas /
nyes par byin pa yin te /
mgu ba sbyin par 'os pa yin no zhes pas mi shes pa la 'chab pa mi 'byung bar bstan /
so so thar pa'i mdo 'don pa na /
lhag ma'i ltung ba byung ba de /
chos 'di yang mdo'i khongs su gtogs par dag dod shes so zhes smran /
des gso sbyong gi las gnyis gsum las mang ba la 'dus pa'i rgyus shes na mi shes pas thar pa med pa'i phyir /
ltung ba de phyir 'chos su gzhug cing 'gyod pa bskyed do / /
gso sbyong la lan gnyis gsum las mang bar ma 'dus pa'i rgyus mi shes na ltung ba phyir 'chos su gzhug cing 'gyod pa mi bskyed do / /
drug sdes lhag ma byung nas spo ba spyod pa na ra bar dkyil 'khor byas nas spo ba spyad do / /
khyed ci byed /
spo ba spyod do / /
spo ba min gyi slar 'chab pa yin no zer ba de gsol bas /
dge slong gcig nas gsum gyi bar gnas par spo ba ma byed par /
bzhi 'am /
de bas lhag pa gnas par spo mgu byos shig ces pa /
'chab pa la dge 'dun sogs so / /
drug sdes bslab pa byin pa'i dge slong bzhi la spo ba spyad pa dang /
de bkag pas /
bslab pa byin pa gsum dang rang bzhin gnas pa gcig dang /
de bzhin du rang bzhin gnas pa gsum dang bslab pa byin pa gcig gi bar gsol bas /
de dag la spo mgu mi spyad kyi /
yongs su dag pa bzhi 'am /
de bas mang ba la'o zhes pa /
gang na nas /
mi bya'o'i bar ro / /
spo ba spyod pa'i gang zag lhag ma'i ltung ba byung nas babs te /
yang 'ongs nas bsnyen par rdzogs pa de gsol bsam spyad pa spyod du chug cig /
spo ba spyad par 'gyur ro / /
babs pa bzhin du dge tshul du khas blangs pa dang /
smyos pa dang /
sems 'khrugs pa dang / /
tshor bas nyen pa dang /
gnas nas phyung ba la'ang 'dra'o / /
mgu ba spyod pa zhig babs te /
yang 'ongs nas bsnyen par rdzogs pa de gsol bas /
ma spyad pa spyod du chu gcig /
spo ba spyad zin pa zhig babs nas /
yang 'ongs te bsnyen par rdzogs pa de gsol bas /
spo ba spyad zin gyis mgu ba byin cig /
mgu ba spyad zin pa zhig babs nas| yang bsnyen par rdzogs pa de gsol bas /
mgu ba spyad zin gyis dbyung ba byin cig /
babs pa bzhin du gnas dbyung gi bar la'ang 'dra'o / /
mi spyod pa nas /
sgrub pa'i bar ro / /
! sa gzhan na gnas pa spyod pa'i gzhi ni /
dge slong zhig la dge 'dun lhag ma'i ltung ba tshad med pa byung ba bcabs te /
de'i ltung ba'i brtsams pa shes kyi /
zhag mtha' mi shes pa de gsol bas /
de 'dra la tshad med pa'o @# / /
zhes gyis la /
dag pa'i mtha' can gyi spo ba byin cig /
de bzhin du brtsams pa dang zhag mtha' gnyis ka mi shes pa la'ang de bzhin no / /
zhag mtha' shes kyi brtsams pa mi shes pa dang /
gnyis ka shes pa la ji ltar shes pa'i spo ba byin cig /
shes pas gzhi ji lta ba bzhin du dran pa'i gzhi dang /
yid gnyis kyi gzhi yang de bzhin no / /
gang zag gzhan khu ba'i lhag ma byung ba zhag gcig bcabs /
reg ba zhag gnyis bcabs pa nas /
bka' blo mi bde ba las byung ba zhag bcu gsum du bcabs pa de gsol bas /
de rnams las lhag par mi bzad pa /
lhag par lcib /
mngon zhen drag pos byas pa de'i dbang dus byas nas spo mgu byin la dbyung bar bya'o / /
ston pas spo mgu sbyin par gsungs pa dang /
drug sde spo mgu spyod par byed pas rang bzhin du gnas pa'i dge slor rnams la sngon du ldang ba sogs 'dud pa'i las bdag gir byed pa de la don nyung du rnams 'phya ba de gsol bas /
ngas spo mgu spyod pa'i dge slong gi kun du spyod pa bca' bar bya ste /
spo ba dang /
mgu bar bya ba sogs so / /
dga' bcan dge ba'i phyogs la brtson par mi byed nas gsol bas /
dge ba'i phyogs la mi g.yel bar bya'o / /
mnyan yod du 'char ka la ma nges pa'i chos dang po bcas pa'i tshe /
dge bsnyen ma yid ches pa'i tshig dang ldan pa'i tshig gis /
'gro ba dang 'greng ba dang /
'dug pa dang nyal ba gang khas len pa de'i phyir bcos byed du gzhug /
gang yang khas mi len na chad pa'i las 'os pa yin pas /
de'i tshig gis ngo bo nyid tshol du gzhug pa sbyin no gsungs nas gsol bzhi'i las gsungs te /
ngo bo nyid tshol ba'i kun du spyod pa bcas pa /
'di la sogs so / /
dga' ba can la bslab pa byin pa'i skabs su /
mngon par smra ba nas mi g.yel ba'i bar gsungs pa ni /
bslab pa byin pa sogs so / /
dga' ba can gyis 'bad rtsol gyis bsgoms pas dgra bcom pa thob nas kyang sngar bzhin la 'dug cing /
las kyang byed nas gsol bas /
rgan rim bzhin 'dug par bya zhes pa /
'og man sogs so / /
drug sdes spo mgu spyod pas dge slong rnams la spo ba sbyin pa de gsol bas /
spo ba bzhi dang /
spo ba gsum dang /
gnyis dang /
gcig dang /
rang bzhin du gnas pa gsum gyis kyang min te /
thams cad dag pa /
lta ba 'thun pas spo ba sbyin no / /
drug sdes /
spo mgu spyod pa gcig gis dbyung ba mi sbyin /
spo ba spyod pa bzhin du mgu ba spyod pa dang /
bslab pa byin pa'ang de bzhin no zhes pa /
rang bzhin nas /
mi 'chags so'i bar ro / /
drug sde spo mgu spyod pa na /
gtsug lag khang stong pa zhig tu song ste spyad pas /
dge slong rnams /
'dir khyed cag gnas sam /
mi gnas te spo ba spyod do / /
khyed spo ba mi spyod kyi 'chab pa yin no / /
de gnad la bab @# / /
pas cang mi smra ba de gsol bas /
khang stong du dge slong gnyis sam gsum yod par min kyi /
dag pa lta ba 'thun pa bzhi gnas par spyad do zhes pa /
dge 'dun sogs so / /
drug sdes spo ba spyod pa rnams kyi drung du spo ba spyad pa de gsol bas /
spo ba spyod pa bzhi nas rang bzhin du gnas pa gsum dang /
spo ba spyod pa gcig la'ang min no zhes pa /
gang na gzhan sogs so / /
de gnyis la spo ba spyad pa nas bslab pa byin pa'i bar 'dra'o / /
spo mgu spyod pas gtsug lag khang gzhan du mi 'gro zhes pa /
dang po gnyis sogs so / /
spo ba brjod par bya'o / /
glo bur du 'ongs pa la mi rjod nas /
glo bur du 'ongs pa la'ang brjod par bya'o zhes gsungs pa dang /
glo bur du 'ongs pa zhig lhung bzed dang chos gos 'khos su ma phab pa de'i mdun du brjod pas de khros nas /
mi gti mug can spo ba'ang mi dgos /
khyod kyang mi dgos kyi nga'i mdun du ma 'dug par song zhig /
ngo tsha snying la phog pas ngo smad nas da la gyis song ngo / /
de gsol bas /
glo bur du 'ongs pa'i dge slong gis lhung bzed dang chos gos 'khos su ma phab par brjod par mi bya'o re re la'ang brjod par mi bya'o /
dge 'dun tshogs pa la brjod par bya'o / /
dge 'dun thams cad mtshogs nas gsol bas /
gan+d+he brdungs nas tshogs pa la brjod par bya'o zhes pa /
'dus pa'i sogs so / /
! yongs spyang gi gzhi ni /
ston pas /
gnas brtan gyis zla ba phyed phyed cing so so thar pa'i mdog don par bya'o zhes gsungs pa dang /
dge skos kyis dge 'dun gyi gnas brtan gyi mdun du 'dug ste /
gnas brtan so so thar pa'i mdo thon cig /
de na re /
re zhig dge slong gi 'khor mdag go /
su ma dag par gzigs /
re zhig khyod nyid yin no / /
bdag ji ltar gzigs /
lha'i mig gis so / /
dge slong rnams kyis lha'i mig gis gleng ba dang dran par byed pa ni /
kye hud bdag ma rung ngo snyam pa'i skabs de gsol bas /
lha'i mig ni tha snyad du bya ba min te /
lha'i mig gis bltas nas gleng bar bya ba min no / /
de bzhin du lha'i rnabs kyang glang bar mi bya'o zhes pa /
ma grags sogs so / /
yang dge skos kyis gnas brtan gyi mdun du 'dug nas /
gnas brtan so so thar pa'i mdo thon cig /
re zhig dge slong gi 'khor ma dag go /
su ma dag lags /
re zhig khyod nyid ma dag go /
gnas brtan khyod kyis dge 'dun gyi dbus su bdag gi mgor gtun shing gis rdeg gam /
kye hud khyod kyis bdag la lkog tu glengs na ci nongs zer ba de gsol bas /
dge 'dun gyi dbus su min no zhes pa /
mtha' min sogs so / /
lkog tu glengs pa na /
mi dran pa dran par bya /
dran par byas pas khro bar byed na skabs 'byed du gzhug par bya /
skabs 'byed du bcug pa las gzhan nas gzhan du sgyur bar byed na gtam 'dre ba la @# / /
sogs pa spang /
des ma thul na /
gdams ngag dang /
gso sbyong dang /
dgag dbye gzhag /
mnyan yod du drug sdes dge slong la nyes par mthong thos dogs pas glengs bas dge slong rnams bag tsha bzhin du gnas pas rid cing skem par gyur nas /
spong ba dang bsam gtan la gnod pa de gsol bas /
nyes pa mthong thos dogs pas gleng bar mi bya /
des mtshon pa /
sleng dang dran pa nyid dang ni / /
skabs dbye ba dang smra mi bya / /
lung 'bogs pa dang gso sbyor dang / /
dgag dbye 'jog par byed pa'o / /
zhes kun la sbyar nas gsungs so / /
! las bye ba'i gzhi ni /
ston pa ko'u shAm+bI'i gdangs can gyi kun ra na bzhugs so / /
de'i tshe ko'u shAm+bI dang yangs pa can na dge slong gdug pa pha rol mnon nus pa sde snod gsum shes pa yod la /
de'i grogs byed pa'i dge slong yang de dang 'dra ba yod do / /
yangs pa can ba dag ko'u shAm+bIr 'ongs te phan tshun dga' bar byas nas sde snod kyi don gtan la 'bebs te /
mdo sde ni 'di skad du ston /
don ni 'di yin no / /
cig shos ni /
de skad du gdon par mi bya /
kho bo'i 'di rigs so / /
khyed kyi de min no zhes phan tshun ma mthun nas /
ko'u shAm+bI pa dag yangs pa can pa'i dge slong la glan ka tshol ba lhur len no / /
de'i tshe dge 'dun du khrims su bca' ba /
chu'i bum la chu nyung ngam med pa mthong na bkang ste gzhag pa'am /
dge skos la /
steng par 'dug go zhes bsgo zhig /
ma bsgo na ma gus pa yin pas ltung byed kyi bshags pa byed du gzhug go zhes bcas so / / /
ston pa dge 'dun dang bcas pa gdugs tshod la spyan drangs pa'i tshe /
dge slong kha cig zas la dong /
kha cig chas so / /
yangs pa can pa'i dge slong gis khrus bum blangs te /
snams 'phyi sar zhugs pa dang /
de'i slob mas /
tshur spyon zas la 'dong ngo / /
de khrus bum gnas gcig tu bzhag ste chas pa dang /
ko'u shAm+bI pa'i dge slong byung nas /
min te chu'i bya ba byed mi nus so / /
des bum pa blangs te gtsug lag khang du 'jug par brtsams pa dang /
gar bzhud /
khrus bum 'gengs su 'gro'o / /
ci 'di thams cad kyis thams cad du stong ngo / /
mkhan po mi stong pas 'tshal te /
bdag cag gis grogs bgyi'i tshur spyon zer nas song ngo / /
ko'u shAm+bI pas mthong ste bum pa nga la mnams nas| mi bzod pa skyes te 'jal to zer nas song ngo / /
de dag zan zos gtsug lag khang du lhags pa dang /
yangs pa can pa'i dge slong gi rtsar song nas /
skabs phye zhig /
phye'o / /
ltung ba phyir chos shig /
ma mthong ngo / /
khrims ma bcas sam /
ha cang stong pa min no / /
min yang chu'i bya ba byed mi nus zer nas de dag gnyug ma dang 'khor mang po yin pas nan gyis gnas dbyung gi las byas /
de nas yangs pa can ba'i @# / /
dge slong rnams 'khrugs te /
ko'u shAm+bI pa la 'thab pa dang rtsod pa /
gnas nas dbyung bar bya ba min pa gnas nas phyung bas chos min pa'i las byas so zer nas rtsod pa de gsol bas /
phyogs gnyis ka'i dge slong bkug nas /
de ltar byas pa bden nam /
mad do /
| khyed cag ma 'thab /
ma rtsod cig /
ngas gnas nas phyung ba'i dge slong gi kun spyod bca' bar bya ste /
gnas nas 'byin pa'i dge slong 'di gdug pa rnam par gnon pa ste sde snod 'dzin pa 'khor mang ba yin no / /
bdag gis ltung ba chos bzhin du ma byas na dge 'dun 'thab rtsod du 'gyur gyis chos bzhin du bya'o zhes gsungs nas /
de rnams gzengs bstod do / /
gnas nas 'byin pa rnams la /
khyed cag ma 'thab cig /
ngas gnas sogs te /
dge slong 'di ni gdug pa sde snod 'dzin pa 'khor mang ba yin gyis 'di la mi 'dod par gleng ba dang dran par mi bya'o zhes pa /
dge 'dun sogs so / /
de ltar gsungs kyang /
da dung 'thab cing gso sbyong la gso sbyong min pa byed pa de gsol bas /
gnas nas phyung ba'i phyogs rnams bkug nas /
de ltar byas pa bden nam /
mad do / /
khyed de rnams dang tha dad du gnas par 'gyur te /
bdag nyid dge slong rnams dang 'thab cing rtsod pas chos phyogs nas chos min phyogs su 'gro ba ste /
bdag nyid kyi thad kyi gnas su bzhag pa yin no / /
dge 'dun gyis chos bzhin du gnas nas phyung ba ni chos kyi thad du bzhag pa yin no / /
'thun par gnas pa ni gnyis te /
dge slong rnams phyogs chad pa dang /
chos min phyogs nas bdag nyid chos kyi phyogs su 'ongs pa ni bdag nyid kyis bzhag pa yin no / /
dge 'dun gyis gnas nas 'byin pa ni chos kyis bzhag pa yin no zhes de rnams gzengs bstod de /
de nas gnas nas 'byin pa rnams bkug ste /
gso sbyong min par byed pa bden nam sogs sngar dang 'dra'o / /
khyim bdag cig gis dge 'dun gdugs tshod la spyan drangs pa dang /
ston pa ma byon /
dge slong rnams zas kyi phyir zhugs pa dang /
ltung ba byung ngo / /
ma byung ngo nas phan tshun rdeg pa la zhugs so / /
sku skal 'dren pas de gsol ba dang /
bden nam /
mad do / /
khyed cag 'thab krol ma byed cig ces pa /
'da' bar bya ba sogs so / /
de dgad dung 'thab krol byed pa de gsol bas /
sngon ka shi'i rgyal po tshangs byin dang /
sa la'i rgyal po lnga len gnyis lung bar ma nas 'byung ba bzhin no zhes 'phangs nas /
ston pa gcig bu bskrad pa phyogs nyams pa zhes sogs nas /
gcig bu spyod pa legs 'gyur gyi / /
byis pas btang ba legs min pas / /
ma btang dgon pa'i glang chen ltar / /
sems las bskyungs te gcig pus spyad / /
ces gsungs pa dang /
ko'u shAm+bI pa rnams bdag cag la tshig ngan zer na ci'i slad du bzod ces gsol bas /
ston pa @# / /
thugs ma dgyes te nam mkha' nas mnyan yod du gshegs so / /
ko'u shAm+bI pa rnams dang /
yangs pa can pa'i dge slong rnams snga dro bsod snyoms la 'jug /
phyi dro sgo bcad nas 'thab mo byed do / /
de lta bu'i spyod pas lo bcu gnyis 'das so / /
ko'u shAm+bI pa'i khyim pa rnams gros byes te /
ston pa la bsnyen bkur bar dad na /
'di rnams kyi spyod pas lo bcu gnyis su ma byon no / /
kha cig na re /
dge slong gi tshig rtsod 'di la gshegs par ga la 'gyur /
kha cig na re /
bdag cag gis tshig smras /
bsod snyoms byin pas lan no / /
da bsod snyoms mi sbyin /
tshig mi smra'o / /
sang de rnams kyis bsod snyoms la phyin pas /
lhung bzed bkrus pa bzhin du gyur nas /
de rnams la /
ci nor zad na bsod snyoms mi ster bar 'gyur na /
bdag cag gis nyes pa ci byas nas bsod snyoms dang tshig mi ster /
khyed kyi spyod tshul 'dis ston pa mi dgyes nas gshegs te lo bcu gnyis 'das so / /
khyed kyang shAkya'i sras kyi dge sbyong yin par khas mche'am zer ba dang /
de rnams tshogs te /
khyim pas brgyad pa ni thog tu bab ste /
sal 'gyel bas la brten nas ldang ba yin pas bzod pa gsol lo snyam ste mnyan yod du song ngo / /
kun dga' bos thos nas ston pa la /
ngo tsha ma mchis pa de dag mtho 'tsham pa'i phyir 'dir mchis na /
bdag cag la gleng bar bgyid na ji ltar bgyi zhus pas /
de dag de'i nang nas| gzhan la lan gdab par bya'o'i bar ro / /
skye dgu'i bdag mos de thos nas ston pa la /
de dag la bdag gis ji ltar bgyi /
'khor gyi gtso bo yin pas mthong ma thag tu stan dor ba ma gtogs gtam 'dre ba sogs mi bya'o zhes pa /
dge slong mas sogs so / /
de dag gis der song nas /
gnas mal 'gyed pa su yin /
kun dga' bo'o / /
der song nas /
gnas mal byin cig /
lag brdas gnas mal ngan pa bstan pa dang /
kho bo cag rgan no / /
ci khyed cag kyang sogs smras pas /
yi chad sdug bsngal nas mtshan mo 'das te nam smad rang gi rgyud la brtags pas /
bdag lta bu rab tu phyung zhing gnas dbyung yang chos dang 'thun par mthong nas bsdums bya'o snyam ste gnas nas phyung ba'i rjes phyogs kyi dge slong rnams la /
kho bo 'di snyam na khyed ci smra /
legs so / /
de dag gnas nas 'byin pa'i dge slong dang de'i rjes phyogs kyi drung du song nas /
bdag cag 'di sems na khyed mad do / /
legs so / /
de nas gnyis ka ston pa'i drung du song ste /
gnas nas phyung bas /
'dang nam smad rang gi rgyud la brtags pas 'di lta bu'i bsam pa bgyis te 'thun par spro lags so / /
legs so / /
dge 'dun sdums byed pa ni bsod nams tshad med par 'gyur ro zhes gsungs nas /
bzod pa byas pa sogs nas /
gso sbyong bya bar rung ngo'i bar ro / /
gang gi dus su ko'u @# / /
shAm+bI'i dge slong rnams bye bar 'gyur /
chos min sogs so / /
gzu bo rnams ko'u shAm+bI pa dang lhan cig gso sbyong bgyis na bgyis na bgyis pa zhes bgyi 'am /
yangs pa can pa la'ang 'dre'o zhes pa /
rang gi phyogs sogs so / /
dge 'dun bye nas so sor gnas na dge slong mas gso sbyong bya'am /
bya'o / /
gzu bo rnams kyis ji ltar bgyi /
mtshams kyi phyi rol du song la gso sbyong bya'o / /
dge slong ma la sus bstan /
chos bzhin du smra pa gzu bo rnams kyis mtshams kyi phyi rol du dong la ston cig ces pa /
gal te gzu bo sogs so / /
! 'khor lo bye ba'i gzhi ni /
ston pa rgyal po'i khab na bzhugs pa nas /
bzhams te bzlog kyang gtong du ma 'dod pa'i bar sngar dang 'dra /
de nas ston pas dge slong rnams la /
lhas byin gyis nga'i nyan thos kyi dge 'dun dbye bar nus te /
'di'i grogs gyed pa'i dge slong ko ka li ka dang /
khaN+Da dra ba bya dang /
ka ti mo rag te shya dang /
rgya mtshos byin rnams yod pas so zhes lung bstan pa lhas byin gyis thos nas /
ko ka li ka la sogs pa la spran te /
kho bos lhag par yang dge 'dun dbye ba'i phyir brtul bar bya'o zhes zer nas dge slong lnga brgya dang lhan cig kun dga' ra ba'i nang du tshogs shing za bar byed do / /
de nas ston pa mnyan yod na 'o / /
ston pas dgongs pa /
gdon mi za bar lhas byin gyis dge 'dun 'byed par 'gyur ro / /
rgyu lngas dge 'dun bye bar mi 'gyur te /
sangs rgyas 'jig rten du byon ma thag /
kye ma sangs rgyas 'jig rten du byung ngo zhes 'jig rten de la phyogs pas so / /
ston pa mya ngan las 'das nas mi 'byung ste /
la la 'di skad du /
nga nyid ston pa yin no zhes zer na /
dad bcom ldan 'das zhal bzhugs pa'i tshe khyod gar song zhes rjod par zad pas so / /
lta ba dang tshul khrims kyi skyon ma byung ba'i tshe'ang mi 'byung ste /
bstan pa skyon med par gnas pas so / /
mchog zung ma bstan pa'i tshe mi 'byung ste /
dge 'dun bye ba gdon mi za bar nyan thos zung gis sdum pas so / /
mtshams ma bcad par yang mi 'byung ste /
mtshams kyi nang du dge 'dun bye bar 'gyur gyi mtshams kyi phyi rol du min pa'i phyir ro / /
nga'i dge 'dun skyon med pa la bzang byin gyis tshul khrims kyi skyon dang /
dge slong 'chi ltas kyis lta ba'i skyon byung bas gdon mi za bar lhas byin gyis dge 'dun 'byed par 'gyur gyis nga rgyal po'i khab tu dbyar bzhugs par dam bca' 'o snyam mo / /
yang dgongs pa /
'phags pa'i gang zag rnams dbye bar mi nus kyi /
so so'i skye bo dge ba rnams dang thabs gcig tu 'gro'o snyam nas /
rim gro byed pa sgra gcan zin dang /
dge slong lnga brgya dang thabs gcig tu rgyal po'i khab tu rim gyis byon nas dbyar ngas par zhal gyis bzhes so / /
de'i tshe mu ge nyam nga ba slongs mo pas zas rnyed @# / /
dka' 'byung ngo / /
ston pas dge slong rnams la /
nga dbyar zla ba gsum nang du yang dag 'jog par bzhed kyis /
dge slong bsod snyoms stob pa dang /
gso sbyong gi tshe ma gtogs su'ang nga'i spyan sngar ma 'ong zhig /
dge 'dun gyis kyang de ltar khrims su bcas so / /
de'i tshe shA ri'i bu dang mo'u dgal gyi bu gnyis ni lho phyogs kyi ri la dbyar gnas par dam bcas so / /
lhas byin gyis zla ba gsum du dge slong gi dge 'dun la yo byad thams cad kyis bstabs te zla ba gsum 'das pa dang /
dge slong rnams la smras pa /
dge sbyong go'u ta ma ni nyan thos rnams la dgon pa pa dang /
bsod snyoms pa dang /
phyag dar khrod pa dang /
chos gos gsum pa dang /
bla gab med pa nyid kyis dag ba dang /
grol ba dang /
nges par 'byung ba dang /
bde sdug las 'das pa thob par 'gyur ro zhes chos 'chad kyi /
tshe dang ldan pa gang su dag brtul zhugs kyi gzhi lnga po 'di dag mi 'dod pa dang /
mi bzod pa dang /
yid la mi 'bab pa de ni dge sbyong go'u ta ma las ring du 'gyur gyis /
nga tshul shing long zhig ces smras pa dang dge slong lnga brgyas tshul shing blangs nas /
lhas byin stan las langs te song ba'i phyi la dge slong lnga brgya 'brang ngo / /
sgra gcan 'dzin sgo na 'dug nges pa de dag lhas byin gyi rjes su 'brang ba mthong nas /
tshe dang ldan pa dag ci'i phyir ston pa spangs nas sdig pa 'dod pa'i rjes su 'brang /
sgra gcan 'dzin mu ge nya mang ba 'di 'dra byung ba na ston pa ni mi snang ba na bzhugs /
bdag cag lhas byin gyi mthus srog dang ma bral mod /
gal te lhas byin gyis zla ba gsum du dge 'dun ma gsos na bdag cag gcig kyang gson por mi 'gyur ro / /
lhas byin gyis dge 'dun phye ba'i tshes chen po 'di g.yos /
skar mda' ltung /
phyogs rnams dmar por gyur /
bar snang la lha rnams rnga sgra 'byin /
nges pa la ma zhugs pa rnams mi 'jug /
'bras bu mi 'thob /
'dod chags dang mi 'bral /
zag pa zad par mi 'gyur /
lung mi 'bog /
mi klog /
mi 'don /
sde snod gsum mi 'dzin /
sde snod gsum gyi don mi sems /
byang chub kyi sems kyi sa bon mi skyed /
lha dang mi'i 'gro ba'ang 'khrugs /
stong gsum gyi stong chen po'i 'jig rten gyi khams na chos kyi 'khor lo rgyun chad de sems can gyi rgyud la mi 'byung ngo / /
shA ri'i bu dang mo' dgal gyi bus bsams pa /
ci'i phyir sa chen po 'di g.yos /
lhas byin gyis dge 'dun phye bar mthong nas /
song la dge 'dun slar bsdum mo snyam nas rgyal po'i khab tu song ba dang sgra gcan 'dzin sgo na 'dug pas shA ri'i bu la| lhas byin gyis dge 'dun phye'o / /
des smras pa /
bdag cag don 'di kho na'i phyir 'ongs kyis sems las chung ngur gyis shig /
ston pa'i spyan sngar song nas /
bdag cag dge 'dun bye ba slar bsdums @# / /
bgyid du mchi'o / /
ston pas /
legs so / /
de bzhin gshegs pa'i nyan thos kyi dge 'dun phye ba slar bsdum pa ni bsod nams tshad med pa skyed de /
dper na /
skra dum bu brgyar gtubs pa 'phro dang 'phror sbyor ba bzhin no / /
gang zag bzhis tshangs pa'i bsod nams skyed de /
sngon med pa'i sa phyogs su de bzhin gshegs pa'i sku gdung gi mchod rten byed pa dang /
sngon med pa'i sa phyogs su phyogs bzhi'i dge 'dun gyi gtsugs lag khang byed pa dang /
de bzhin gshegs pa'i nyan thos kyi dge 'dun phye ba bsdum pa dang /
byams sogs tshad med bsgom pa'o / /
de nas shA ri'i bu dang mo'u dag la gyi bu gnyis ston pa'i spyan snga nas lhas byin gyi gan du song ba dang /
lhas byin lho phyogs kyi ril ko ka li ka ni g.yas su bzhag /
khaN+Da brab bya ni g.yon du bzhag nas sangs rgyas ltar 'chos shing chos 'chad pa na /
de gnyis rgyang ring po nas mthong ste /
bdag gis nyan thos chen po dag kyang dbang du byas pas da ni bdag thams cad mkhyen pa yin nam snyam nas ko ka li ka dang khaN+Da drab bya la /
longs shig ces gru sugs byas pa dang| de gnyis kyis bsams pa /
bdag cag gis 'di dge 'dun 'byed pa'i grogs byas pa de nyid nyes te /
'di mthu dang ldan pa yin pas 'dis bdag cag la brdegs na nges par 'chi bas ldang ngo snyam nas langs pa dang /
shA ri'i bu g.yas phyogs su 'dug /
mo'u dgal gyi bu g.yon phyogs su 'dug go /
lhas byin gyis shA ri'i bu la smras pa /
nga rgyab mi bde bas de bsal gyis /
khyod kyis dge slong rnams la chos ston cig /
des cang mi smra bas lhas byin la khas blangs so / /
de nas lhas byin chos gos bzhi bltab tu bting /
snam sbyar sngags su bcug nas gnyid log pa dang /
shA ri'i bus lus gan rkyal gyis sdur ba'i sgra 'byin cing 'dug par byin gyis brlabs so / /
shA ri'i bus dge slong rnams la smras pa /
khyed kyi ston pa lus gan rkyal gyis sngur sgra 'byin zhing gnyid log pa la ltos /
shA ri'i bus mo'u dgal gyi bu la /
'khor rnams skyob skyed cig /
mo'u dgal gyi bus /
nam mkha' la 'phags nas rdzu 'phrul gyis cho 'phrul bzhi bstan nas skyob bskyed do / /
shA ri'i bus /
dge slong rnams kyis gang thos na lhas byin spong bar 'gyur ba'i chos bshad nas /
khyed cag las ston pa la dga' ba de dag ni longs shig 'dong ngo zhes de gnyis chas pa na /
dge slong rnams kyang de'i rjes bzhin du 'brang ngo / /
ko ka li kas lhas byin bslang ba /
langs longs /
nyan thos chen po dag gis khyod kyi 'khor phrogs so / /
shA ri'i bus /
lhas byin gyis 'khor ma mthong bar khrid na khrag skyugs nas /
'chi bas mthong bar byas la 'gro'o snyam nas dal gyis dge 'dun dang lhan cig sogs dang /
lhas @# / /
gyin kun nas dkris pa drag pos bsnyags pa las shA ri'i bus 'obs 'jigs su rung ba /
sa'i gting thug par snang ba zhig sprul pa dang 'o bas la brgal ma nus par /
'khor mi 'thob par ma zad /
tshul min pas sdug bsngal bar 'gyur ro snyam nas slar log go /
de gnyis kyis dge 'dun khrid nas ston pa'i drung du song ba dang /
dge slong de dag ston pa yon tan tshad med pa dang ldan pa spangs nas lhas byin sdig pa can la brten pas shin tu 'gyod cing gnod pas ston pa'i drung du song ba dang /
de rnams kyi sems mkhyen nas /
khyed 'ongs pa legs so / /
rab tu byung ba legs so / /
zhes sogs gsungs nas| rten 'brel lugs 'byung lugs bzlog bstan te /
rang gzhan gnyis ka'i don la lta ba rnams kyis 'di la bslab par bya ste /
rang 'ongs pa legs so / /
rab tu byung ba legs so / /
zhes sogs gsungs pa dang bral lo / /
ston pas 'phrin las ci zhig bgyis pas nyan thos kyi dge 'dun phye bar gyur lags / /
sngon bsti gnas rtsab dang lom dang me tog dang 'bras bu dang shing phun sum tshogs pa /
bya'i tshogs du mas bsten pa zhig na drang srong lnga brgya'i gtso bo drang srong zhig gnas so / /
drang srong gzhan zhig der song ba dang drang srong des de la bkur sti ma byas pas mi bzod pa skyes nas /
drang srong 'dis cung zad kyang mi shes kyis tshur shog kho bo dang lhan cig 'dong /
kho bos khyed mngon shes lnga la dgod do zhes phye bas drang srong de'i 'khor rnams de la gdams ngag mi nyan no / /
'dis bdag gi 'khor phye'o snyam ste /
de la bzhams te| 'khor ma 'byed cig 'di ni drang srong gi chos min no / /
de ltar byas kyang mnyan pas /
des rang sangs rgyas shig mthong nas de la dad pa bskyed cing bya ba byas te /
drang srong sdig can 'dis bdag gi 'khor phye bas bdag gis 'di shes bya thams cad la dbang thob pa na 'ang 'khor 'byed par gyur cig ces smon lam btab ste /
de ni lhas byin yin la /
'khor phye ba de ni nga nyid yin no / /
lhas byin gyis phyi ba nang bar byas /
nang pa phyi bar byas pas 'khor phrogs pa la gzigs /
da ltar 'ba' zhig tu ma zad de /
sngon wa brkam chags can zhig dgon pa dang grong du rgyub na rnams kyi btso blag mkhan zhig gi khyim du zhugs pas rams kyi rdza mar lhung nas de skyugs bro bar gyur te /
de dang thag mi ring ban tshwa sgo'i phung po zhig 'dug pa la nyal nas 'dres pas de bas kyang lhag par ma rung bar gyur nas chu'i nang du zhugs te langs nas song ba dang nyi ma'i zer gyis phog pas nor bu gzi'i kha dog ltar gyur pa wa rnams kyis mthong nas phyogs phyogs su bros te rgyang ring por 'khod nas smras pa /
khyod su yin /
gang nas 'ongs /
des smras pa /
kho bo brgyar 'gro zhes bya ste /
brgya byin gyis rkang @# / /
bzhi pa'i rgyal por dbang bskur to / /
wa rnams kyis bsams pa /
'di'i lus kyi kha dog sngon ma mthong pas nges par de kho na nyid yin no snyam nas was rkang bzhi pa thams cad la rig par byas so / /
seng ge rnams kyis bsams pa /
bdag cag las khyad par du 'phags pa su zhig yod nas rkang bzhi pa rnams kyi rgyal por gyur /
rang gi dpon po la dri bar bya'o snyam nas de rnams kyi dpon po seng ge ral ba can zhig la smras pas /
sngar mthong ma mthong rtogs shig /
brtags pas sngar ma mthong zhing /
seng ge ma gtogs rkang bzhi pa thams cad kyis yongs su bskor nas 'dug pa smras pas /
seng ge rnams kyang song ste /
de rkang bzhi pa du mas bskor cing glang po che la zhon nas rgyu ba na seng ge rnams kyis bskor cing /
de nas stag rnams /
de nas rkang bzhi pa rnams /
phyi rim rgyang ring po nas ni wa rnams 'dong ngo / /
de'i ma ri su la zhig na gnas pa la wa zhig bsngags te /
bus rgyal srid nyams su myong gis tshur sbyon zhes springs pa dang /
de na re /
de'i 'khor ci 'dra /
de'i 'khro nad pa ni seng ge dang stag dang glang po che dag yin no / /
phyi pa ni bdag cag yin no / /
de na re /
ma rung zhin gyis song zhig /
bdag ni ri 'di'i sul la bder gnas shing / /
bsil ba'i chu la bsod snyoms 'thung bar byed / /
de ni ji srid wa sgra mi grag pa / /
de srid glang po che yis bde 'gror 'gyur / /
de song nas wa rnams la /
rkang bzhi pa rnams kyi rgyal po 'di ni wa kho na yin te /
bdag gis de'i ma ri sul geg mo na 'dug pa mthong ngo / /
de rnams na re /
'o na de wa yin min brtag go /
chos nyid kyis wa rnams ni wa skang thos nas skang ma phyung na spu 'byi bar 'gyur bas wa skad phyung ba na /
des /
bdag gis skad ma phyung na spu 'byi bar 'gyur la /
glang po che las babs nas skad phyung na 'dis bsad du 'ong gis 'di nyid du skad byung ngo snyam ste glang po che la zhon bzhin du skad phyung bas glang po ches shes nas /
was bdag la zhon nam zhes de bor nas rkang pas brdzis so / /
lhas /
gang dag nang pa phyi pa dang / /
phyi pa nang par byed de dag /
'di 'dra bar ni rlag 'gyur te / /
glang po che yis wa bzhin no / /
de'i dus kyi wa de ni lhas byin yin te /
de'i tshe'ang 'dis nang pa phyi par byas /
phyi pa nang par byas pas bsdug bsngal bar gyur ro / /
shA ri'i bu dang me'u dgal gyi bu gnyis kyis lhas byin gyi 'khor phrogs pa'i tshe lhas byin gyis ko ka li ka dang khaN+Da dra ba bya la /
khyed gnyis kyis nga'i 'khor 'phrog tu bcug go zhes brdegs so / /
lhas byin gyi 'khor gzhan gyis phrogs la /
gzhan la 'dis sdug bsngal skyed pa la gzigs /
da ltar 'ba' zhig tu ma zad de /
sngon glang po che zhig bal glang mo zhig la sdug par 'dzin pa dang /
bal glang mo de glang po che'i phrug gu @# / /
gzhan zhig la lhag bar chags nas glang po che'i phrug gu de la smras pa /
tshor du 'ong gis bdag cag 'bros sam /
thabs ci yod /
ngas thabs shes so zhes glang po che la smras pa /
khrus bya ba'i phyir rdzing du 'jug par bya'o / /
de zhugs pa dang /
yun ring du nub par sus nus blta'o / /
glang po che des chu nang du nub nas 'dug pa dang /
de glang po che'i phrug gu dang lhan cig bros so / /
glang po che de ring zhig 'dug nas langs te bltas pas ma mthong nas /
bdag pham par 'gyur du 'ong gis slar yang nub par bya'o snyam ste slar yang nub par byas nas mche ba sa la btsugs te 'dug go /
ring zhig lon nas dbugs de'u chad de bltas pas glang po che des mo de ma mthong nas rdzing bu phan tshun dkrugs pas nya dang rus sbal la sogs pa mang po bsad do / /
lhas /
kye ma sha yi phung po che / /
'di la shes rab yod ma yin / /
gzhan gyis chung ma phrogs gyur na / /
gzhan la sdug bsngal ston par byed / /
zer ro / /
de'i dus kyi glang po che ni lhas byin no / /
mchog zung gcig gis klags rnyed pa'i rgyu zhus pas /
sngon 'phong gi slob dpon zhig la bu mo zhig yod pa des /
'di gzhan su la'ang mi sbyin gyi /
bdag las gnas lnga la bslabs te byang ba de la sbyin no snyam mo / /
de la bram ze'i khye'u gnyis kyis 'phong bslabs pas gcig ni gnas lngal byang /
gcig ni gcod pa la byang ngo / /
des gnas lnga la byang ba de la bu mo byin pas cig shos de mi bzod pa skyes nas chom rkun pa rnams kyi nang du zhugs te chom rkun pa lnga brgya'i dpon byas nas phyogs gcig na lam bcad de 'khod do / /
snga ma des bu mo bag mar blangs nas mda' lnga brgya shong ba'i dong ba gnyis thogs te shing rtar zhugs nas rang gi khyim du song ba dang /
tshong pa chom rkun gyis 'jigs pa mdun du song bsdad pa dang /
ci sdod /
chom rkun pa rnams kyis lam bcad do / /
tshur shog /
ci zhig byar yod zar nas chas pa dang /
tshong pa rnams na re /
sdod cig /
'di 'grol ngag ste /
'di rang nyid 'chi ba dang /
chung ma phrogs pa'i gnas de yod do / /
rkun po rnams shing la 'dzegs nas bltas pas de shing rtar zhugs pa mthong nas chom rkun pa'i dpon kyis pho nya zhig btang ste /
shing rta slar bzlog pa dang /
des /
dpa' bo la dpa' bo'i lan byin cig /
bdag kyang dpa' bo yin no zhes mi rgod lnga brgya btang bas bsad do / /
nyi shu btang bas kyang bsad /
de nas sde dpon 'ba' zhig ral gri thogs nas bsdad pa dang /
des mnga' 'phangs pa rnams ral gris bcad do / /
mda' lnga brgya 'phangs pa thams cad bcad nas gcig lus pa ma 'phangs pas /
bu mo na re /
'phongs shig /
des smras pa /
mnga' 'di 'ba' zhig lus te /
'di 'phangs na kho @# / /
bo bsad nas khyod kyang phrogs par 'gyur ro / /
bu mo nges lus kyi sgyur stangs kyis lan bu bcos pa na de la chom rkun pa'i sde dpon rtog pa dang /
mda' gnad du bsnun to / /
de 'chi khar smras pa /
shing rta can gyis bdag ma bsad / /
'dod chags sdig pa'i sems kyi ni / /
bdag ni g.yul gyi dbus zhugs nas / /
bag med bzhin la lta bas bsad / /
de'i dus kyi rkun po'i sde dpon ni lhas byin no / /
shing rta can ni shA ri'i bu'o / /
nye bar 'khor gyis /
dbyen ni gang lags /
dge 'dun 'thun pa gang lags zhes zhus pas /
chos la chos min pa'i 'du shes dang /
chos min pa la chos kyi 'du shes dang /
mi mthun pa la 'thun pa'i 'du shes kyis las byas nad dbye na /
chos la chos kyi 'du shes dang /
'thun pa la 'thun pa'i 'du shes kyis las byas nas dge 'dun 'thun pa zhes bya'o / /
gang na dge slong gcig nas brgyad kyi bar gnas pa dbyen du mi 'gyur ro / /
dgu 'am lhag pa yod na rgyu gnyis kyis dbyen du 'gyur ro zhes pa /
dge 'dun gyis nas /
mi 'chags so'i bar ro / /
chos la chos dad chos min pa dang| yid gnyis za ba gsum /
chos min pa la chos dang chos min pa dang yid gnyis za ba gsum /
de re re la dbye na chos min pa dang chos dang yid gnyis za ba gsum gyis bsgyur ba'i mu co brgyad las drug la 'tshams med du 'gyur /
dbyen la chos min par 'du shes pa'o / /
! / /
rtsod pa'i gzhi ni /
ston pa ser skya'i n+ya gro d+ha'i kun ran bzhugs so / /
ston pas shAkya rnams bden pa la bkod pa'i tshe de rnams dus gsum du 'gro zhing /
ston pas yang dang yang du chos kyang ston no / /
rgyal po zas gtsang ma ni shAkya'i tshogs kyis bskor nas ston pa la blta ba'i phyir dus gsum du 'gro'o / /
ming chen gyis chos nyan nas rang gi khyim du song ste /
kye ma sangs rgyas /
kye ma chos /
kye ma dge 'dun /
bdag ni sangs rgyas 'byung ba 'bras bu dang bcas pa yin no / /
chung mas smras pa /
de ci lags /
ston pas 'khor brgya phrag du ma'i mdun du 'di 'dra ba'i chos bshad pa thos pas srog chags brgya stong du mas khyad par chen po rtogs so / /
des smras pa /
rje'i sras khyed ni sangs rgyas 'byung ba 'bras bu dang bcas pa lags kyi /
bdag cag ni ma lags te /
ston pa 'jig rten du byung ba ni skyes pa'i phyir yin gyi /
bud med kyi phyir min no / /
bzang mo de skad ma zer cig /
ston pa ni sems can thams cad la thugs brtse ba yin pas song dang ston pa'i spyan sngar chos thos par 'gyur ro / /
de na re /
lha shAkya'i tshogs kyis bskor nas ston pa'i spyan sngar dus gsum du mchi bas bdag cag g.yar tsha lags so / /
gal te lha snga dro bzhud na bdag cag phyi dro chos mnyan par bgyi'o / /
shAkya @# / /
ming chen gyis /
lha la zhu'o snyam pa dang /
rang gi chung ma'i ched du gsol mi nus kyis /
lha ni skye dgu'i bdag mo chen mo'i tshig nyan pas de la don de zhu'o snyam nas zhus pas| lha la zhu'o zer nas /
rgyal po lazhus pas /
rgyal po za gtsang ni skye dgu'i bdag mo chen mos smras pa'i tshe lus kyi spu zing zhes byed nas langs te de'i tshig gi lan ma byin gyi bar du mi 'dug pa yin pas /
mgo bos btud nas /
de bzhin 'tshal zhes gnang ngo / /
de nas skye dgu'i bdag mo shAkya'i chung ma lnga brgyas bskor te n+ya gro d+ha'i kun dga' ra bar song ba dang /
ming chen gyi chung ma'ang rgyan thams cad kyis brgyan nas song ba kun dga' bos mthong ste smras pa /
sring mo khyod rang bzhin gyis gzugs bzang zhing mdzes pa yin na /
rgyan gyis brgyan pa lta caM smos /
khyod rgyan gyis brgyan nas 'dir 'ongs pa ni ma legs te /
bdag nyid chen po 'di dag thams cad 'dod chags dang bral ba kho na'ang min no zhes smras pas /
ngo tsha ba snying la phog nas mtha' gcig tu song ste rgyan rnams bkrol nas /
mngag gzhug ma bu mo skyed ma zhes bya ba la /
rgyan 'di dag khyim du zhog la shog cig /
de rings par song nas khyim du bzhag ste slar 'ongs so / /
de nas ston pas chos bshad pa'i tshe shAkya'i bu mo zhig mgul ban mu tig gi do shal btags pa'i myur bar lta zhing lag pas nom par byed do / /
ston pas mi rtag pa'i chos bshad kyang rna ba mi gted par mu tig la rtog pa mang chen gyi chung mas mthong nas /
nyon mongs pa 'di mu tig gi do shal la chags te brtag tu ci yod /
nga'i mu tig gi phreng ba mthong na 'di'i brgyags pa zhi bar 'gyur ro snyam nas skyed ma la smras pa /
khyod song la mu tig gi do shal myur du long zhig /
de chos nyan pa la sems bsdus pas| kye hud 'di 'dra'i chos 'chad pa na jo mos mngags pas chos kyi bar chad byung ste /
mdor na bran 'di re sdug snyam ste /
gang yang sdig pas de ring rgyal zhal lta ba dang / /
bde gshegs zhal nas dri med chos snyan ma 'thob pa / /
bran dngos gzhan dbang sdug bsngal mang po tha chad de / /
bdag gi 'tsho ba sngon byas las kyis thob pa ngan / /
ston pas /
skyed ma 'di ni sngon gyi sangs rgyas la bya ba byas pa yin mod /
tshe thung zad las med pas 'khor ba'i btson ra nas dbyung bar bya'o snyam ste /
rdzu 'phrul gyis gro ka la /
dge ma skye ba byung na ni / /
'jig pa yin par bsams nas su / /
ngas gsungs pa yi dge ba la / /
brtson 'grus bskyed nas mnyan par bya / /
zhes bris nas byin pas yid dga' nas sangs rgyas la dad pa'i sems kyis song ba dang /
bgrus ma zhig gis bsad do / /
de shi ma thag sing ga'i gling du sing ga la'i rgyal po'i btsun mo @# / /
dam pa'i mngal du zhugs te /
zhugs pa'i nyin par mu tig gi char bab po / /
ltas mkhan la dris pas /
'di ni sems can zhig btsun mo'i lhums su zhugs pa de'i mthu yin no / /
zla ba dgu 'das nas bu mo gzugs bzang ba zhig btsas te /
btsas pa'i nyin par yang mu tig gi char bab nas /
rgyal pos mu tig gi char bab pa bu mo de nyid kyi mthu yin par shes nas mu tig rnams de nyid la byin te ming mu tig can zhes btags so / /
de chen mor gyur pa'i tshe mnyan yod pa'i tshong pa nor bsgrub pa'i phyir rgya mtshor zhugs pa rnams gru bo che rlung gi shugs kyis sing ga la'i gling du phyin to / /
de rnams rgyal po'i pho brang dang ha cang mi ring ba zhig tu 'brang btab nas tho rangs ched du rjod pa dang /
pha rol 'gro byed dang /
bden pa mthong pa dang /
gnas brtan gyi tshigs su bcad pa dang /
gnas brtan ma'i tshigs su bcad pa dang /
ri gnas kyi tshigs su bcad pa dang /
don gyi tshoms kyi mdo sde rnams 'don pa la zhugs pa mu tig can gyis skar khung nas thos te rgyal po la smras pa /
lha yul dbus kyi tshong pa rnams glu mnyan par len to / /
rgyal pos de bkug ba dang /
mu tig can gyis smras pa /
yul dbus kyi rol mo ci 'dra ba kho mos mnyan gyis long zhig /
de na re /
bdag ni rol mo mkhan ma lags kyi /
mnyan yod kyi tshong pa rlung gi shugs kyis 'dir 'ongs ba lags te /
tho rangs sangs rgyas kyi gsung ston to / /
mu tig can gyis sangs rgyas kyi sgra sngon mthos pa thos pas snying dga' bas ba spu thams cad zing zhes byed cing ngo mtshar skyes nas dris pa /
sangs rgyas zhes bya ba 'di ci yin /
de dag gis smras pa /
'di ltar ro / /
mu tig can gyis smras pa /
khyed rnams yul du 'ong ba'i tshe kho mo la sbron cig /
de rnams 'gro ran pa dang sbran pa na /
lha dang lha min mi yis phyag bgyis pa / /
skye dang snyun dang bsnyengs las nges byung zhing / /
gtso bo grags pa rgya chen rab grags pa / /
drang srong bdud rtsi'i cha las thugs rjes mnong / /
zhes yi ge bskur ba dang /
tshong pas yi ge khyer nas ston pa'i drung du song ste yi ge phul nas zhib tu gsol bas /
ston pas mu tig can 'dul ba'i dus mkhyen nas /
khyed cag slar 'dong ba'i tsheng la gsol cig /
tshong pa rnams zong bsgyur te bsgyur ba'i zong thogs nas ston pa'i spyan sngar song ste /
bdag cag mchin mu tig can la ci skad bgyi ba bka' stsal du gsol /
shin tu byi dor byas pa'i ras dang ri mo mkhan khug cig /
de rnams kyis ras dang ri mo mkhan bkug nas phul ba dang ston pas /
ras la de bzhin gshegs pa'i sku gzugs bris shig /
bri bar ma nus nas /
ras ston cig dang 'od gtang ngo / /
ras bstan pa dang ston pas 'od btang ba la ri mo mkhan rnams kyis tshon rtsi sna tshogs kyis rgyas par byas so / /
sku gzugs @# / /
kyi 'og tu skyabs 'gro dang /
bslab pa'i gzhi lnga dang /
rten 'brel lugs 'byung lugs bzlog dang /
'phags lam yan lag brgyad pa bris /
gong du /
brtsam par bya zhing zhes sogs chigs bcad gnyis bris nas sing ga la'i rgyal po la springs pa /
ras la ri mo bris pa ngas mu tig can la skyes su bskur ba yin gyis khyod kyis sa phyogs yangs shing rgya che bar sing ga la'i gling na gnas pa'i skye bo'i tshogs bsdus la bkur sti chen pos ras 'di khrom zhig /
tshong pa rnams la bka' stsal pa /
mu tig can /
'di ci yin zhes 'dri na /
sangs rgyas kyi sku gzugs so / /
'og ma 'di ci yin zhes 'dri na /
skyabs 'gro la sogs pa dang /
bdud rtsi rtogs pa'i 'phags lam yan lag brgyad pa yin no zhes rjod cig /
gong ma 'di ci yin zhes 'dri na /
rten 'brel la rtog cing brtson 'grus rtsom pa des 'phags pa'i lam thod nas sdug bsngal las grol bar 'gyur ba yin no zhes rjod cig /
bka' bzhin 'tshal zhes zer nas sing ga la'i gling du rgyal po'i drung du song ste yi ge byin pas des sa phyogs byi dor byas /
rgyal mtshan la sogs pa bsgrengs /
skye bo'i tshogs bsags nas rin po che sna bdun las byas pa'i seng+ge'i khri bshams te ras phye ba dang skye bo'i tshogs kyis /
sangs rgyas la phyag 'tshal lo zhes skad mthon pos brjod pas mu tig can dad pa drag pos spu zing zhes byed cing mig mchi mas gang bas zhabs gnyis la btugs te tshong pa rnams la dris pas lan legs par btab po / /
de nas mu tig can gyis rten 'brel lugs 'byung lugs bzlog bsams pas /
lan gsum ma bzlas pa'i bar du bden pa mthong ste rgyun zhugs thob nas /
ring na bzhugs pa'i sangs rgyas kyis / /
shes rab mig ni rnam sbyangs pas / /
gang la 'di 'dra'i gsos mnga' ba /
sman mkhan de la phyag 'tshal lo / /
zhes smras nas tshong pa rnams la /
khyed 'dod pa'i tshe kho mo la sbron cig /
zod bsgyur nas sbran pa dang /
kho mo'i tshig gis ston pa'i zhabs gnyis la mgo bos phyag 'tshol la /
gnod pa nyung ngam zhes sogs zhus la /
mu tig bre gsum po 'di khyer la cha gcig sangs rgyas la /
cha gcig chos la /
cha gcig ni dge 'dun la phul cig /
tshong pas /
ji ltar bsgo ba bzhin du phul ba dang /
kun dga' bos /
skyes 'di gar nas mchis /
ming chen gyi mngag gzhug ma skyed ma shi nas sing ga la'i rgyal po'i bu mo mu tig can du gyur te bden pa mthong ba des bskur ba yin no / /
sangs rgyas kyi sku skal ni dri gtsang khang gi zhal zhal du gyis shig /
chos kyi ni chos 'dzin pa'i gang zag rnams la'o|| dge 'dun gyi ni dge 'dun gyis mnyam par bgos shig /
mu tig can gyis las ci bgyis pas bran mor gyur /
las ci bgyis pas rgyal po phyug po'i rigs su skyes nas bden pa mthong lags /
sangs rgyas @# / /
'od srung mya ngan las 'das pa'i tshe tshong dpon phyug po zhig la bu dang bu mo med pas lha la gsol ba btab kyang bu ma byung bar 'chi ba la thug pa dang de'i chung mas bsams pa /
bdag gi khyim na nor phal mo che bsags kyang /
bdag la bu dang bu mo med la /
khyim bdag 'di ni 'chi bar 'gyur gyis skye ba phyi ma'i lam brgyags sbyar ro snyam nas /
mu tig gi do shal brgya stong ri ba mgul na thogs bde sangs rgyas 'od srung gi mchod rten la dri dang byug pas byugs /
mchod pa byas nas btags te /
dge ba 'dis bdag phyug po'i rigs su skyes te /
yon tan 'di lta du thob cing ston pa 'di lta bu mnyes par byed par gyur cig ces smon lam btab po / /
de'i dus kyi tshong dpon gyi chung ma de ni mu tig can 'di yin te /
mchod rten la bya ba byas nas smon lam btab pas phyug po'i rigs su skyes shing /
btsas pa na mu tig gi char bab po / /
nga'i bstan pa la'ang dad pa bskyed pas bden pa mthong la /
de tshong dpon gyi chung mar gyur pa na dbang phyug gi dregs pas rgyags nas /
spyod yul na gnas pa rnams la /
bran mo'i bu zhes smras pas tsher bas mang por bran mor gyur to / /
de'i tshe /
chos kyi cha ni chos smra ba'i gang zag rnams kyi yin no zhes gsungs pas /
mdo sde 'dzin pa rnams na re /
kho bo cag ston pa'i mdo sde mtha' dag 'dzin pas chos 'dzin pa yin pas rnyed pa 'di kho bo cag dbang ngo / /
'dul ba 'dzin pa na de /
kho bo cag bcom ldan 'das kyi nang gi mdzed srung zhing 'dul ba mtha' dag 'dzin pas rnyed pa 'di kho bo cag dbang ngo / /
ma mo 'dzin rnams na re /
kho bo cag mdo sde dang 'dul ba'i rang dang spyi'i mtshan nyid 'dzin pas rnyed pa 'di kho bo cag dbang ngo zhes zer nas de dga' thab pa dang mtshang 'bru ba dang 'gyed par gyur pa dang /
ston pas /
dge slong dag ma 'thab cig /
mtshang ma 'bru zhig /
ma 'gyed cig /
bzhi po 'di dag ni rtsod pa yin te /
bzhi gang zhe na /
'gyed pa'i rtsod pa dang /
mi gdams phyir rtsod pa dang /
ltung phyir rtsod pa dang /
bya phyir rtsod pa'o / /
'gyed phyir rtsod pa ni /
dge 'dun sna tshogs su smra ba /
'gal bar smra ba /
reg mi 'phrod par smra ba /
mi mthun pa /
kun du mi dga' ba /
rgyud gcig tu ma gyur pa la brten nas 'thab pa la sogs pa'o / /
mi gdams phyir rtsod pa ni /
dge 'dun gyi gdams ngag mi len /
mi sbyin pa dang /
gdams ngag bzhag pa la brten nas 'thab pa la sogs pa'o / /
ltung phyir rtsod pa ni /
ltung bsde lnga la brten nas 'thab pa la sogs pa'o / /
bya phyir rtsod pa ni /
gsol ba dang /
gsol gnyis dang /
gsol bzhi'i las la brten nas 'thab pa la sogs pa'o zhes sogs rtsod pa bzhi rgyu dang bcas pa rgyas par gsungs pa ni /
'khrug long nas /
nye bar zhib bo'i bar ro / /
ston pa mnyan yod du dbyar gnas pa'i tshe dge slong rab tu @# / /
mang po ljongs shig tu dbyar gnas pa las dbyar gyi nang du 'thab rtsod mang po byung nas /
rtsod pa de shA ri'i bu dang mo'u dgal gyi bu la gtad pa dang /
de gnyis kyis chos dang 'dul bas rtsod pa zhi bar byas so / /
de rnams dbyar zla ba gsum 'das nas ston pa la phyag 'tshal du song ba dang /
khyed cag gang nas 'dir 'ongs /
gang du dbyar gnas /
bdag cag ljongs nas mchis te /
ljongs su dbyar gnas so / /
khyed cag ljongs su bde bar gnas sam /
bsod snyoms kyis ma 'phongs sam /
de ltar lags mod kyi /
dbyar gyi nang logs su 'thab mo byung ba mchog zung gcig gis zhi bar bgyis lags so / /
ston pas /
e mnga'i nyan thos skam la gnas pas rtsod pa zhi bar nus so snyam nas /
dge slong dag de bas na skam la gnas pa'i dge slong rnams kyis rtsod pa byung ba zhi bar bya'o / /
skam la gnas pa du yin ma shes nas zhus pas /
'gyod pa gnyis nas /
skyo dogs mi bya ba'i bar gsungs /
mdza' mos gyang bu nor la mi bden pa'i skur ba btab pas de la dge slong rnams gleng bar byed nas /
gzhi de gleng ba na /
ngo tsha zer ba'i skabs de gsol bas /
gyad bu nor ram /
de 'dra ba la dran pas 'dul bar 'os pa byin cig ces pa /
gleng ba'i nas /
sbyin no'i bar ro / /
dge slong bya ma skyes smyo nas sems 'khrugs /
sgren mor byung nas dge slong gi tshul min pa mang du spyad /
kha za /
mig gyur /
bzhi na sgyur te /
ma smras par smras par shes pa dang /
dus phyis de sems gnas su phebs pa dang /
dge slong rnams gzhi de gleng bar byed pa de gsol bas /
byam skyes sam /
de 'dra ba la ma smyos ba'i 'dul dbyin cig ces pa /
tha mal ni sogs so / /
ston pa mnyan yod na bzhugs pa'i tshe ri dwags 'dzin gyi bu nag pos yangs pa can gyi spre'u'i rdzing 'gram du gnas nas li tsa bwi rnams dang bar byas pa dang /
yangs pa can gyi dge slong rnams kyis /
'di mnyan yod du skyes pa la yangs pa can pa rnams lhag par dad kyis /
'di la gnas dbyung gi las bya'o zer nas glags tshol ba na /
khyim bdag cig gis sangs rgyas dge 'dun dang bcas bsro khang du khrus la spyan drangs pa dang /
dge slong rnams gyis gzar thag la chos gos bkal nas khrus byas /
nag pos kyang mtha' gcig tu chos gos bkal nas khrus byas pa dang /
dge slong zhig gis kyang chos gos der bzhag nas khrus byas pa na /
nag pos rang gi chos gos yin snyam nas de'i chos gos bgos te song ngo /
dge slong des 'ongs pa na chos gos med nas /
kho bo'i chos gos sus brkus /
nag po'i slob ma na re /
mkhan pos phyogs 'dir chos gos bzhag pa nor nas gyon gang /
kho bos dri'o / /
dris pas khyer shog dad blta'o / /
bu ngas nor gyis skyol cig /
des bskyal bas /
brku sems kyis blangs pas pham pa'i ltung ba byung ngo zer nas gleng dran ma ma byas par gnas dbyung gi las byas so / /
nag pos khyim pa rnams dad pa skye dka' la nyams slabs 'gro'o snyam nas @# / /
mnyan yod du song ba dang dge slong rnams kyis /
'ongs pa legs so / /
mthong ba dga' ste 'ongs pa min no / /
mad de /
yangs pa can pa rnams kyis 'di ltar byas so / /
de gsol bas /
dge slong /
'dug cig| khyod ngas chos kyis bslang bar bya'o zhes gsungs nas bslang ngo / /
yangs pa can pa rnams 'gyod nas bzod pa gsol du chas pa dang lam gar dge slong zhig dang 'phrad nas /
gang nas 'ongs /
mnyan yod nas so / /
nag po mthong ngam /
gang byed /
de nyes pa med pa la gnas dbyung byas so / /
bslang zin no / /
sus bslang /
ston pas so / /
kha cig na re /
bslang ba min te /
thag sring bar bslang ba yin te /
bdag cag gis gnas dbyung byas pas bdag cag med par bslang bar mi rigs so / /
kha cig na re /
chos kyi rjes bslang na legs par bslang ngo zhes zer /
de rnams mnyan yong du phyin nas ston pa la /
bdag cag nag po la bzod pa gsol du mchis so / /
de chos kyis bslang zin to / /
ston pas nyan thos rnams rtsod pa byung ba chos 'dul bas zhi bar 'dod do snyam nas /
mngon sum du 'dul bar 'os pa'i rtsod pa zhi ba ni /
chos 'dul bas gang zag gis gang zag gcig dang /
gnyis dang /
mang po dang /
dge 'dun la mi bzhis mngon sum du gleng ba dang /
de bzhin du gnyis kyis dang /
mang pos dang /
dge 'dun gyis 'dres sbyar ba'i bcu drug la chos mi mthun bcu drug /
chos 'thun bcu drug ste zhes pa /
gnyis pa la ni sogs so / /
dge slong rnams ltung phyir rtsod pa byung ba phyogs phyogs su chad na phyogs gcig gi gnas brtan bshes gnyen can gang yin gyis rang phyogs pa rnams la /
bdag cag rab tu byung nas 'thab cing rtsod pa ni nyes kyis gzhi 'di las kho bo dang khyed kyi ltung ba sbom po dang khyim na gnas pa la ston pa ma gtogs pa de dag kho bos bdag dang khyed kyi ched du gzhan de dag gi drung du mthol bshags byed par spro'o zhes smra'o / /
de la rang phyogs nas gcig gis kyang ma 'thogs na des phyogs cig shos su song /
rgan rim la phyag byas nas tsog tsog bur 'dug ste sngar ltar smra'o / /
phyogs cig shos nas kyang de ltar byas nas phan tshun mtshungs pa nye bar ston gyi ltung ba sgrog pas gleng bar mi byed na zhi ba yin pas /
gsum pa la ni sogs nas /
phyir bcos par bya ba'i bar ro / /
dge slong me bzhis dge 'dun gyi nang du ltung ba brjed pa las slar dran nas shes pa las yang brjed pa'i skabs de gsol bas /
me bzhi 'am /
de dang 'dra ba la ngo bo nyid tshEl du gzhug par 'os pa byin cig /
de yang me bzhis dge 'dun la lan gsum du gsol ba btab ste /
dge 'dun gyis kyang gsol bzhi'i las kyis byin cig gsungs nas sngar bzhin de'i kun spyod bcas pa ni /
ltung ba'i sogs so / /
! / /
gnas mal gyi gzhi ni /
ston pa mnyan yod na'o / /
dge slong rab tu mang po bsnyen bkur gyi gnas su 'dus nas 'di lta bu'i skabs kyi gtam gleng bar byed de /
bdag cag gis su zhig la bsnyen bkur bya /
su zhig la sngon du smra ba dang /
@# / /
phyag dang /
ldang ba dang /
thal mo sbyar ba dang /
'dud pa bya /
su zhig stan dang /
btung ba dang /
bsod snyoms kyi thog ma longs spyad par 'os /
kha cig na re /
shAkya las rab tu byung ba'o / /
kha cig /
bram ze las /
kha cig /
rgyal rigs las /
kha cig /
rje rigs las /
kha cig /
dmangs rigs las rab tu byung ba'o / /
kha cig /
rigs mthon po dang /
phyug po'i rigs las rab tu byung ba'o / /
kha cig /
gzugs bzang po dang /
bsod nams che ba dang /
sde snod 'dzin pa dang /
thos pa mang ba /
chos smra ba /
gnas brtan rgyal por 'os pa dang /
sbyangs pa'i yon tan can dang /
kha cig /
dgra bcom pa'o zhes zer ro / /
kha cig na re bdag cag ni so sor brtags pas mi mthun pa yin gyi /
tshur shog ston pa la zhu'o zer nas zhus pas /
ston pas /
khyed kyis ches rgan pa la bsnyen bkur bya'o / /
dge slong rnams kyis khyim pa rgan pa la bsnyen bkur byed pa na khyim pa dad pa can rnams 'phya bar byed de /
bdag cag 'dod pa'i yon tan la spyod pa lags /
'dod pa'i 'dam du bying ba lags na /
ci'i phyir khyed bdag cag la bsnyen bkur byed zer ba de gsol bas /
ngas rab byung la dgongs pa yin gyi /
khyim pa rnams la ni min no / /
dge slong rnams kyis mu stegs can rgan pa la bsnyen bkur byed nas /
ngas chos 'di pa la dgongs pa yin gyi /
phyi rol pa rnams la ni min no / /
de rnams kyis dge tshul rgan po la bsnyen bkur byas pas /
ngas bsnyen par rdzogs pa la dgongs kyi /
dge tshul la ni min no / /
de rnams kyis rgan po gsar du bsnyen par rdzogs pa la bsnyen bkur byed nas /
phan tshun lo'i dang po dris nas phyag bya'o / /
dris pa'i tshe na tshod kyi lo smras pa dang ston pas /
bsnyen par rdzogs pa'i lo'i dang po dri bar bya'o / /
ji ltar dri ma shes nas zhus pas /
dang por dus tshigs lnga dri'o / /
dris nas rgan pa la phyag bya ste /
gzhan yang phyag bya ba'i yul bzhi ste /
'jig rten lha dang bcas pas yang dag par rdzogs pa'i sangs rgyas dang /
khyim pa thams cad kyis rab tu byung ba dang /
bsnyen par rdzogs pa thams cad kyis sngar bsnyen par rdzogs pa'o / /
dge slong ma ma gtogs te /
de bsnyen par rdzogs nas lo brgya lon kyang /
de ring bsnyen par rdzogs pa'i dge slong la phyag bya'o /
bsnyen par ma rdzogs pa thams cad kyis bsnyen par rdzogs pa la phyag bya'o / /
ston pas de ltar bcas pa'i tshe dge slong rnams gcig la gcig bsnyen bkur byed| bla mar byed /
rjed par byed /
mchod par byed pa na chu'i nang gi ud pa la ji lta ba bzhin du dge ba'i chos kyis 'phel bar gyur to / /
dge slong rnams kyis zhus pa /
rgan pa'i bca' ba mdzad pa'i tshe dge slong rnams gcig gis gcig la bsnyen bkur bgyis pas chu'i nang gi ud pa la bzhin du dge ba'i chos kyis 'phel bar gyur pa la gzigs /
nga da lta skyon thams cad dang bral nas de ltar mdzad pa ngo mtshar ci che /
nga 'dod chags dang bcas @# / /
pa'i tshe rgan pa'i bca' ba mdzad de /
rgan pa la brten nas 'dzam bu'i gling na gnas pa'i skye bo'i tshogs phal cher sum cu rtsa gsum pa'i lha'i ris gya nom par skyes pa de nyon cig /
sngon yul ka shi'i nags stug po na gong ma sreg dang ri bong dang spre'u dang glang po che bzhi gnas pa dag phan tshun yid gcugs pas lhan cig gnas shing 'thun pa dang /
dga' ba'i spyod lam gyis gnas pas dus 'da' bar byed do / /
dus gzhan zhig na de rnams blo skyes pa /
bdag cag phan tshun yid gcugs pas lhan cig gnas pa ni yod na /
'on kyang bdag gis gang la bsnyen bkur byab mi shes kyis /
bdag cag gis rgan pa ji lta ba'i bca' ba bya'o / /
bdag cag su rgan /
de nas gong ma sreg gis shing n+ya gro d+ha zhig bstan nas /
sus n+ya gro d+ha 'di'i tshad ji tsam mthong /
glang po chen re /
kho bo khyu dang lhan cig la ma 'di nas 'gro ba na 'di'i srid kho bo'i lus dang mnyam pa mthong ngo / /
spre'u na re /
'di'i srid kho bo'i lus dang mnyam pa mthong ngo /
de dag na re /
de bas khyod rgan no / /
ri bong na re /
kho bos shing 'di'i lo ma gnyis skyes pa na lo ma'i zil ba'i thigs pa lces pa ldags so / /
'di dag pas kyang khyod rgan no / /
gong ma sreg na re /
kho bos sa bon rnams zos nas phyogs 'dir rtug pa bor ba las skyes pa ni 'di yin no / /
de rnams na re /
'o na bdag cag rnams kyi nang na khyod rgan no / /
de nas glang po ches thams cad la bsnyen bkur byas /
spre'us ri bong dang gong ma sreg la'o / /
ri bong gis ni gong ma sreg la bsnyen bkur byed cing /
yang ba dang gzar bo'i phyogs su 'gro dgos pa'i tshe glang po che la spre'u /
de la ri bong /
de la gong ma sreg zhon no / /
de rnams la yang 'di lta bu'i blo skyes pa /
bdag cag la zhes dang bcas pa ni yod kyi /
dge ba gzhan yang cung zad blangs nas 'jug par bya'o / /
ci bya /
gong ma sreg na re /
srog gcod spang ngo / /
bdag cag gis srog gcod ji lta bu /
lo ma dang me tog dang 'bras bu srog chags dang bcas pa spangs la /
srog chags med pa longs spyad bar bya'o zhes srog gcod pa spangs so / /
de rnams 'di snyam du /
bdag cag la srog gcod spong ba ni yod na ma byin len las log pa ma yin pas /
dam byin len las ldog par bya'o / /
bdag cag gis ma byin pa ji lta bu /
rtsa ba dang me tog la sogs pa yongs su 'dzin pa dang bcas ma bcas gnyis ka yod pas /
deng phyin chad yongs su 'dzin pa dang bcas pa ni spangs la /
'dzin pa med pa longs spyad par bya'o zhes ma byin len spangs so / /
da ni 'dod log spang bar bya ste /
deng phyin chad bgrod bya kho nar bgrod par bya'i /
bgrod par bya ba ma yin par bgrod par mi bya'o / /
da ni brdzun spad bar bya ste /
deng phyin chad ci yang rung ba mi smra bar brtags shing brtags pa'i tshig dus su smra'o / /
da ni 'bras bu'i chad dang /
sbyar ba'i chang spang bar bya ste /
deng phyin chad myos par 'gyur ba'i 'bras bu spangs la /
myos par mi 'gyur ba'i 'dras bu longs @# / /
spyad par bya'o / /
de rnams brtul zhugs kyi gzhi lnga la gnas pa'i tshe gong ma sreg gis smras pa /
da ni gzhan dag kyang bslab pa'i gzhi lnga la dgod par bya'o / /
de bzhin du bya'o / /
bdag cag gi nang nas sus su dag dgod par bya /
spre'u na re /
kho bos spre'u thams cad dgod par bya'o / /
ri bong na re /
kho bos ri bong dang spu can thams cad dgod par bya'o / /
glang po chen re /
kho bos glang po che dang| seng ge dang /
stag dang /
gung thams cad dgod par bya'o / /
gong ma sreg na re /
de lta na khyed kyis mi 'dul ba'i rkang med dang /
rkang gnyis dang /
rkang bzhi pa dang /
'dab chags thams cad kho bos bslab pa'i gzhi lnga la dgod par bya'o zhes de rnams kyis yul gshi'i dud 'gro thams cad bslab pa'i gzhi lnga la bkod pas gcig la gcig gnod pa mi byed par nags stug po de na dga' bar gnas pa'i mthus lhas dus dus su char phab pas /
rtag tu me tog dang 'bras bu dang lo tog 'phel ba na /
rgyal bo na re /
ngas rgyal srid chos bzhin byas pa'i mthu yin no / /
btsun mo dang /
gzhon nu rnams dang /
blon po dang /
khrom gyi ru ba dang /
grong mi rnams na re /
bdag cag gi mthu yin no / /
rgyal pos bsams pa /
'di thams cad ni /
bdag gi mthu yin no zhes smra na /
su'i mthu yin mi shes so snyam nas /
ltas mkhan bkug ste smras pa /
de rnams kyis kyang ma shes par /
ha cang mi ring pa'i skyed mos tshal zhig na drang srong mngon shes lnga dang ldan pa zhig yod pa'i drung du rgyal po srong nas dris pas /
'di gzhan gyi mthum yin gyi /
khyod gyi yul na srog chags bzhi gnas pa de'i mthu yin no / /
rgyal po na re /
'o na re zhig blta'i 'gro'o / /
drang srong gis smras pa /
khyod kyis de rnams blta ci 'tshal /
de rnams kyis blangs pa de blangs nas spyod mdzod cig /
de rnams kyis ci blangs /
bslab pa'i gzhi lnga'o / /
bslab pa'i gzhi lnga gang lags /
srog mi gcod /
gzhan gyi nor mi 'phrog /
'dod log mi spyod /
brdzun mi smra /
myos par 'gyur ba mi 'thung ba'o / /
de ltan bdag gis kyang de lnga blangs nas spyad par bgyi'o zhes bslab pa'i gzhi lnga blangs nas spyad pas btsun mo dang gzhon nu nas /
yul mir bcas pa thams cad kyis blangs nas spyad pa khams kyi rgyal phran rnams kyis thos nas 'khor dang bcas pa dang /
'dzam bu gling gi skye bo phal che bas bslab pa'i gzhi lnga blangs nas spyad pas /
lus zhig nas sum cu rtsa gsum du skyes te /
lha'i 'khor rgyas brgya byin gyis mthong nas /
gus bcas zhe sar bcas pa dang / /
dka' thub tshal na gnas pa yi / /
gong m+s+reg gis tshang spyod dag /
'jig rten so sor rab tu bstan / /
ces smras so / /
de'i dus kyi gong ma sreg ni nga yin no / /
ri bong ni shA ri'i bu /
spre'u ni mo'u dgal gyi bu /
glang po che ni kun dga' bo'o / /
de bas na gnas brtan dang bar ma dang gsar bu rnams la bkur sti dang /
zhe sa dang /
'jigs pa dang bcas @# / /
pas gnas par bya'o / /
de ci'i phyir zhe na /
de rnams la bkur sti sogs med par kun du spyod ba'i chos mi rgyas /
de ma rgyas par slob pa'i chos mi rgyas /
de ma rgyas par rnam grol gyi phung bo mi rgyas /
de ma rgyas bar mya ngan las mi 'da' 'o / /
ston pas lnga sde btul nas dgon bar gnas ba'i tshe gcan gzan dang chom rkun pas bgrod pas / /
ston pas nyan thos rnams kyi gnas gtsug lag khang yin par dgongs shing /
lha rnams kyis kyang de bzhin du gsol to / /
de'i tshe wAraNA sI na khyim bdag dge bzad dge ba'i sems kyis rgyud bskul te /
bdag gis nyan thos rnams kyi gtsug lag khang brtsig go snyam nas ston pa la /
ston pas gnang na nyan thos rnams kyi gtsug lag khang brtsig go /
gnang gi /
rtsigs shig /
ji ltar brtsig ma shes nas /
gnas khang gsum rtsig na dbus su dri gtsang khang dang /
g.yas g.yon du gnas khang gnyis po / /
de lta na ngos gsum ba la gnas khang dgu'o / /
ngos bzhi pa la dri gtsang khang gi thad kar sgo khang bya zhing /
g.yas g.yon du gnas khang gnyis so zhes pa /
gtsug la gnas /
nod pa'i bar ro / /
mnyan yod na khyim bdag sbyin pa zhes bya ba rnam thos kyi bu la nor gyis 'gran pa zhig 'dug pa'i chung ma la bu btsas nas /
sbyin pa'i bu yin pas bzang sbyin zhes ming btags so / /
cher skyes pan rgyan thams cad kyis brgyan nas ma ma'i dbang du khyer te phyir byung ba dang blongs mo bas rgyan blangs pas de la rgyan byin no / /
nang du zhugs pa dang phas mthong nas /
gzhon nu'i rgyan ga re /
slong pa la byin no / /
yang rgyan byas nas lan gsum du byin no / /
khyim bdag des chung ma la smras ba /
bu bzang po zhig btsas te /
rtag tu sbyin pa la dga' 'o / /
chud ma na re /
'on slan chad rgyan de lta bu mi bgyi'o / /
bzang mo bdag cag la rin po che tshang med pa yod mod /
rgyan rdung mkhan med pas phyi rol du mi gtang ngo zhes nang kho nar rtser bcug go /
dus gcig na khyim bdag chu bo a dzi ra wa ti la khrus byed par chas pa dang /
bdag kyang mchi'o / /
des de la /
'di na chu bzang po yod kyis khrus gyis shig /
des dus pas /
ma na re /
'di ci'i phyir du /
ji ltar gyur pa smras pa dang /
khyod kyis lhag par bsrungs nas lhan cig bzhud pa la nongs pa ci mchis /
des de khrid nas khrus byas te /
chu 'gram du bzhag go /
yab ci'i phyir bdag srung /
bu khyod la nyes pa yod de /
rgyan byin pa rnams slong pa la byin pas so / /
yab bor don du gnyer ram /
bu su don du mi gnyer /
yab de lta na bdag chur 'jug tu stsol cig /
des de chur bcug pa dang /
de'i lag pa gnyis chu nang du bcug ste lcags kyi bum pa gser gyi gang ba zhig phyung nas| 'di las ji tsam bzhed pa'i nor gyi bya ba mdzod la /
lhag ma 'di nyid du chu gcig /
bu khyod kyis chu nang gi gter mthong ngam /
der ma zad thang kha yod pa dang /
bdag po yod med dang /
nyer ring na yod pa rnams @# / /
mthong ngo / /
khyim bdag ngo mtshar skyes nas /
de lta na dga' bar sbyin pa byin cig /
'di ni chos nyid yin te /
pha gson gyi bar du bu'i grags pa mi 'byung ngo / /
dus gcig na khyim bdag sbyin pa shi nas bzang sbyin khyim gyi rje bor gyur te mgon med pa rnams la rtag tu zas sbyin pas khyim bdag mgon med zas sbyin zhes grags so / /
des chung ma blangs nas khye'u bdun btsas shing drug la khyim phub la /
bdun pa legs skyes la rigs mnyam pa'i chung ma ma rnyed par sems khong du chud pa la bram ze'i khye'u sbrang rtsi'i phung pos /
ci'i phyir sems khong du chud /
bdag gis bu drug gi khyim phub na /
legs skyes kyi khyim dbub pa sems mod /
de na re /
'di'i chung mkho bos 'tshal lo zhes rgyal po'i khab tu phyin nas /
de na mgon med zas sbyin dang mtshungs pa'i khyim bdag cig 'dug pa'i sgor song ste /
bkra shis par gyur cig /
de'i skye bo na re /
ci slong /
bu mo'i /
su'i phyir du /
mgon med zas sbyin gyi bu legs skyes kyi'o / /
regs ni mnyam nan bsnyod mang du dogs te /
gang can ri'i glang po che brgya /
rab brgya /
gser gyi rgyan brgya /
dre'u'i shing rta brgya /
tho gar yul gyi bu mo brgya'o / /
sbrang rtsi'i phung pos mgon med zas sbyin la don de springs pa dang /
thams cad sbyar gyis longs zhig ces lan springs pas /
des blangs nas bram ze'u khye'u zhig gi khyim du song ba dang 'khru ba'i nad kyis thebs nas de rnams skrag pas phyir bar ba dang shA ri'i bu dang mo'u dgal gyi bu gnyis kyis mthong nas smyug ma'i tshal bas bzhar /
sa dkar pos bkrus te chos bshad nas song ngo / /
de de gnyis la dad nas shi bas rgyal chen ris bzhi'i lhar skyes nas rnam thos kyi bu lag nas bslang bas /
de nyid du lho sgor gnas thob cig /
de der song nas gnyug mar gnas so / /
lus 'phags gyi rgyal pos gzugs can snying po la gangs can ri'i glang po che brgya skyes su bskur ba dang /
des gsal rgyal la /
kho bo la lus 'phags kyi rgyal pos gangs can ri'i glang po che brgya skyes su bskur bas dgos pa yod na len du thong zhig ces springs so / /
mgon med zas sbyin gyis gsal rgyal la smras pa /
bdag rgyal po'i khab tu bya bcung zad cig la song ste slar mchi'o song la nga'i glang po che brgya blang dgos pa de dag ded sho gcig /
lha der bdag la 'tshal ba mchis na blangs la 'dir 'ongs nas thugs mnyes par bgyi'o / /
de ltar gyis shig /
des bsnyod mang du khyer nas rgyal po'i khab tu phyin pas de gang du gnas pa'i khyim bdag de de'i mtshan mo langs nas nang mi rnams la /
nang rje dag longs shig /
shing gshogs shig /
me bus shig /
'bras chan dang tshod ma tshos shig /
bca' bdag bzang du gyis shig /
mgon med zas sbyin gyis khyim bdag de la smras pa /
ci bag ma len nam /
gtong 'am /
yul mi rnams mgron la bos sam /
tshongs pa 'khor ram /
rgyal po gzugs can snying po spyan drangs sam /
min te /
sangs rgyas dge 'dun dang bcas pa spyan drangs so / /
@# / /
mgon med zas spyin gyis sangs rgyas kyi sgra thos pas spu zing byed nas /
sangs rgyas zhes bya ba ci /
shAkya'i rigs las rab tu byung nas bla na med pa'i byang chub brnyes pa de ni sangs rgyas zhes bya'o / /
dge 'dun zhes bya ba 'di su yin /
rigs bzhi las rab tu byung ba /
sangs rgyas de'i rjes su rab tu byung ba dag yin te /
sang kho bo'i khyim du sangs rgyas dge 'dun dang bcas pa gdugs tshod la spyan drangs so / /
sangs rgyas de da lta gang na bzhugs /
dur khrod bsil ba'i tshal na bzhugs so / /
sangs rgyas de bdag gis bltar rung dam /
de na re /
sdod dang 'dir gshegs nas sang mthong bar 'gyur ro / /
mgon med zas sbyin sangs rgyas la dmigs pa'i dran pas de'i nub mo gnyid log ste /
nam ma langs bar nam langs pa'i 'du shes kyis lho sgor song ba dang /
pho nya glo bur du 'gro 'ong mi thogs pa'i phyir du mtshan mo'i thun dang po dang tha ma la lho sgo phye nas snang ba gsal bar mthong bas /
nam langs so snyam nas phyir byung ba na snang ba de med par nam sros par gyur to / /
de 'jigs shing spu zing byed nas /
bdag mi'am /
mi ma yin 'ga' zhig gis gtses par mi 'gyur grang snyam zhing /
lha'i bu sbrang rtsi'i phung po'i 'dug gnas la skor ba byed cing phyag 'tshal lo / /
sbrang rtsi'i phung pos lho sgo nas bsil ba'i tshal gyi dur khrod kyi bar snang ba chen pos gsal bar byas nas mgon med zas sbyin la smras pa /
spyan sdar song zhig /
slar ma ldog cig /
khyod su yin /
da khyod kyi grogs po sbrang rtsi'i phung po yin te /
mchog zung gcig la dad pas rgyal chen ris bzhi'i lhar skyes so / /
des na khyod la de skad smras so / /
de nas mgon med zas sbyin 'di snyam du /
kye ma sangs rgyas ngang chos ni mchog yin te /
de la da lta lha'ang brtson par byed pas sangs rgyas nge blta'o snyam nas bsil ba'i tshal gyi dur khrod du song ste /
ston pa gtsug lag khang gi phyi rol bla gab med pa na 'chag cing bzhugs pa rgyang ring po nas mthong ste /
ston pa bde bar mnal lam /
gang zhig 'dod bas mgos la / /
zag med rab tu rnam grol ba / /
mya ngan yongs 'das bram ze ni / /
thams cad du ni bde bar mnal / /
de nas ston pas zas spyin gtsug lag khang du khrid de stan la 'dug nas /
thog mar spyin ba dang /
tshul khrims dang /
mtho ris kyi gtam dang /
'dod pa'i nyes dmigs dang /
rab tu dben pa'i phan yon gsungs nas dang par byas so / /
de nas bden pa bzhi'i chos bshad pas rgyun zhugs thob nas ched du brjod do|| ston pas /
khyim bdag khyod kyi ming ci /
bzang spyin zhes bya ba las mgon med pa rnams la zas sbyin pas mgon med zas sbyin zhes bgyi'o / /
khyod kyi gnas gang yin /
mnyan yod na mchis so / /
ston pa mnyan yod du gshegs dang dge 'dun dang bcas ba la ji srid 'tsho'i bar du bsnyen bkur bgyi'o /
mnyan yod na gtsug lag khang yod dam /
ma mchis so / /
gang na gtsug lag khang yod pa der dge slong rnams gnas so / /
ston pa @# / /
gshegs dang gtsug lag khang brtsig lags so / /
ston pas gnang ba dang /
des rgyal po'i khab tu bya ba rnams grub nas ston pa'i spyan sdar song ste /
bdag gi grogs dge slong zhig stsal du gsol /
bdag de ngang lhan cig mnyan yod du gtsug lag khang brtsig lags so / /
shA ri'i bus mgon med zas sbyin 'khor bcas dang mnyan yod ba'i skye bo rnams 'dul bar dgongs nas /
mgon med zas spyin 'khor bcas dang mnyan yod pa'i skye bo rnams la soms shig /
des cang mi smra bas bka' nyan nas mnyan yod du song ba dang /
mnyan yod du ma zhugs pa nyid du kun dga' rab dang nags tshal dang skyed mos tshal rnams su dbyod cing /
mnyan yod nas ha cang mi ring mi nye ba dang /
nyin par lang long dang ku co nyung ba dang /
mtshan mo com chung ba /
sbrang bu la sogs pa'i gnod pa chung ba der gtsug lag khang brtsig go snyam pa las gzhon nu rgyal byed kyi kun dga' rab de ltar yin par mthong nas rang gi khyim du ma song bar gzhon nu rgyal byed kyi gan du song nas /
bdag la kun ra stsol cig /
der bdag gis ston pa'i phyir gtsug lag khang brtsig go /
de na re /
de dra'i kun ra min gyi skyed mos tshal yin no / /
lan gnyis gsum du'ang smras ba'i tha ma la /
khyim bdag ku nar de gser byed bshibs kyang mi gtong ngo /
de nas khyim bdag gis /
gzhon nu kun ra'i rin bcad zin gyis /
gser dang dbyig long zhig /
kun ra ni bdag gi yin no / /
sus ri na bcad /
khyod kyis bcad do / /
ma bcad do / /
de gnyis zhal lce gcod pa'i drung du song ba dang /
rgyal po chen po bzhis mgon med zas sbyin gyi grogs bya'o snyam ste| zhal lce gcod pa'i cha lugs su sprul nas 'dus pa na khyim bdag gis don de rgyas par smras pas /
gzhon nus kun ra'i rin bcad zin gyis gser dang dpyig long zhig /
kun ra khyim bdag gi yin no / /
khyim bdag gis shing rta dang /
khur dang /
sgye dang /
gzeb dang /
rda mo dang /
glang dang /
bong bu rnams la gser mang po bkal nas rgyal byed kyi tshal thams cad gser bye bas bshibs pa na /
sa phyogs 'ga' zhig ma yogs pa dang /
khyim bdag gis| ma bkram pa'i sa phyogs 'di bkram nas slar sba mi dgos pa'i gter gang na yod snyam pa dang /
rgyal byed kyi bsam pa la /
'di 'gyod do snyam nas /
khyod 'gyod na gser dang dbyig khyer cig /
kun rang nyid kyi yin no / /
bdag 'gyod pa ma skyes te /
yud tsam zhig mi smra bar 'dug pa ni /
ma bkram pa'i sa phyogs 'di bkram nas slar sla mi dgos pa'i gter gang na yod snyam mo / /
de nas rgyal byed 'di snyam du /
khyim bdag 'di kun ra'i ched du nor 'di snyed gtong ngo snyam nas /
khyim bdag ma bkram pa'i sa phyogs ngal byin cig /
ngas ston pa'i spyan sdar sgo khang brtsig par bya'o / /
des de la de byin nas sgo khang rtsig tu bcug go /
de nas khyim bdag gis gtsug lag @# / /
khang rtsig par brtsams pa dang /
mu stegs pa rnams zhe sdang gis 'dus nas /
khyim bdag khyod go'uta ma'i phyir du gtsug lag khang ma rtsig cig /
kho bo cag gis grong khyer rnams bgos te /
rgyal po'i khab ni go'u ta ma'i yin /
mnyan yod ni nged kyi yin no / /
des smras pa /
khyed kyis grong bgos kyang nga'i nor ma bgos pas /
nga gang la dga' bde'i chos kyi phung po brtsig go /
de nas rgyal po'i drung du song bas kyang khyim bdag rgyal ban /
mu stegs rnams na re /
khyod 'dod dgar byed du mi gzhug gis /
go'u ta ma'i nyan thos kyi mchog dang nged shags bkye nas rgyal na rtsig tu gzhug go /
rung gis shA ri'i bu la brtag go /
des shA ri'i bu la dris pas /
de rnams la dge ba'i rtsab yod cid nyi ma bdun na snod du rung bar shes nas /
de bzhin du bya ste nyi ma bdun ba la bya'o / /
de nas mgon med zas sbyin gyis /
mu stegs rnams la smras pa /
shA ri'i bu na re /
zhag bdun nas de ltar bya'o zhes zer ro / /
de rnams kyis bsams pa /
yang na 'bros 'dod /
yang na phyogs tshol 'dod de /
de min na dus der gdab ci dgos /
bdag cag kyang phyogs btsal lo zhes phyogs btsal ba na kun du rgyu mig dmar mthong nas /
bdag cag gi grogs kyis shig /
dus ji tsam na /
zhag bdun na'o / /
rung gis de bzhin du bya ste /
khyed 'dus ba'i tshe nga la sbron cig /
de nas mu stegs rnams sems khral skyes nas nyin re zhing phyogs tshol zhing nyi ma bgrong ngo / /
nyi ma bdun ba la mgon med zas sbyin gyis sa phyogs yangs par stan shom du bcug go / /
shA ri'i bu seng ge'i khri la 'dug ba na srog chags brgya stong mang po dge ba'i rtsa bas bskul nas 'dus te shA ri'i bu la rtog cing 'dug go /
yul sna tshogs nas 'dus ba'i mu stegs rnams kyang 'khod pa dang /
shA ri'i bus smras pa /
khyed byed dam 'jig /
kho bo cag gis bya'i /
khyod kyis shi gcig /
kun du rgyu mig dmar gyis shings hA ka ra me tog gis rgyas ba zhig sprul /
shA ri'i bus char rlung drag po phab ste rtsa ba nas phyung ste mi mngon par byas so / /
des pad ma'i rdzing zhig sprul pa dang /
glang bo che zhig sprul nas ming gi lhag ma tsam bzhag go /
sprul mgo bdun pa zhig sprul pas nam mkha' lding gis khyer ro / /
ro langs shig sprul pas /
shA ri'i bus sngags kyi phur bus btab pas /
nyes par sbyar ba'i ro langs ni bdag nyid la gsod pas de'i steng du bsnyegs pa dang /
de skrag nas shA ri'i bu la skyabs su song bas shA ri'i bus sngags kyi phur bu phyung bas /
ro langs de zhi'o / /
shA ri'i bus chos bstan pas dad nas rab tu byung bsnyen bar rdzogs nas dgra bcom pa thob po / /
de'i 'khor rnams kyang dad de chos bstan pas 'bras bu bzhi dang byang chub gsum la bkod do / /
mu stegs rnams kyis bsam ba /
'di shags kyis tshar bcad bar ma nus kyis /
da 'di'i gla mi byas nas glags rnyed pa na gsad do snyam nas /
mgon med med zas sbyin la smras ba /
khyod kyis bdag @# / /
cag gi 'tsho ba'i gzhi thams cad bcad kyis /
snying brtse bar gyis shig gla mi'i las bya'o / /
shA ri'i bu la dri 'o / /
dris pas /
de rnams kyi rgyud la dge rtsa yod par mkhyen nas de bzhin du gyis shig /
de rnams kyis gla mi'i las byed pa na shA ri'i bus mi gtum po lcag thogs pa zhig sprul nas des de rnams las byed du bcug go /
shA ri'i bus de rnams 'dul ba'i dus shes nas shing drung zhig tu 'dug pa dang de rnams kyis /
'di dben par 'dug pas gsad do snyam nas song ba dang /
shA ri'i bus shes te lcag thogs pa de sbad nas /
des las byos zhes lcag bcug pa dang /
de rnams kyis /
shA ri'i bu skyab tu gsol /
shA ri'i bus /
re zhig ngal sor chu gcig /
de rnams kyis bsams pa /
'di ni bdag nyid chen po yin te /
bdag cag gis 'di gsad par bsams na /
'di ni bdag cag la byams so snyam nas dad pa dang chos bshad pas bden pa mthong /
rab tu byung nas dgra bcom pa thob po / /
de nas shA ri'i bus gtsug lag khang gi thig skud kyi phyogs gcig bzung /
zas sbyin gyis phyogs gcig bzung ba dang /
shA ri'i bus 'dzum pa mdzad do / /
ston pa dang nyan thos ni rgyu med par 'dzum pa mi mdzad na rgyu ci /
khyod kyis 'dir thig skud bzung ba na dga' ldan du'ang gser gyi khang pa grub po / /
mgon med zas sbyin cher dad nas /
de lta na yang thig skud brkyang bar bgyi'o / /
de ltar byas pa dad de'i dang pa'i shugs kyis gser gyi khang pa de rin chen sna bzhir gyur nas yang de go bar byas so / /
de nas mgon med zas sbyin gong nas gong du bsod nams 'phel ba'i rgyud kyis /
gtsug lag khang chen po bcu drug dang /
khang phran drug cu rtsig tu bcug ste /
yo byad tham mas cad kyis rgyas par byas so / /
de nas shA ri'i bu la smras pa /
ston pa'i gshegs bshul tshad ji tsam /
'khor los sgyur rgyal ltar rgyang grags bcu'o / /
des mnyan yod nas rgyal po'i khab kyi gshegs dgongs brtsigs /
spyin gtong gi khang brtsig tu bcug /
dus tshod gsol ba'i mi dang sman yang 'jog tu bcug nas sbyan 'dren pa btang /
ston pa 'khor bcas mgon med zas sbyin dang mnyan yod pa'i skye bo'i tshogs kyis bsu /
lha'i tshogs kyis zha 'bring byas nas mnyan yod kyi grong khyer du gshegs te sgo'i them ba zhabs g.yas pas mnan pa dang sa rnam pa drug tu g.yos /
lha'i me tog gi char bab /
dog pa rnams yangs pa dang /
dma' ba rnams mtho ba dang /
dbang po mtshang ba rnams dbang po tshang ba sogs ngo mtshar stong phrag byung bar gyur to / /
de nas ston pa gdan bshams pa la bzhugs /
mgon med zas sbyin gyis gser gyi bya ma bum gyis chu sbrengs pa dang 'dzag tu ma 'dod nas de yid ma bde bar /
bdag gis nyes pa ma byas sam snyam pa dang /
ston pas /
khyod kyis nyes pa cung zad kyang ma byas mod /
khyod kyis phyogs 'dir 'dug gnas sngon gyi sangs rgyas la phyogs 'di phul ba yin gyis /
phyogs gzhan du 'dug la chu sprengs @# / /
shig| des phyogs gzhan zhig tu 'dug nas chu sbrengs pa dang /
ston pas yan lag lnga ldan gyi gsung dbyangs kyis rgyal byed tshal brjod pa dang /
gzhon nu rgyal byed kyi bsam pa la /
ston pas bdag gi ming thog mar smos na ci ma rung snyam pa dang ston pas mkhyen nas /
'di ni rgyal bu rgyal byed kyi tshal mgon med zas sbyin gyi kun dga' ra ba yin no zhes gsungs pas de shin tu dad nas rin po che sna bzhi'i sgo khang byed du bcug go /
dge slong rnams kyis zhus pa /
mgon med zas spyin gyis sa phyogs 'di sngon gyi sangs rgyas rnams la nam phul lags /
sngon byung ba bskal pa dgu bcu rtsa gcig pa la sangs rgyas rnam gzigs 'khor dge slong drug khri nyis stong dang lhan cig phyogs 'dir gshegs pa'i tshe mnyan yod na khyim bdag rgyal zhes bya bas sa phyogs 'di rgyang grags drug gser dang dbyig gshibs pas gzhon nu las nyos nas sangs rgyas la phul te rab tu byung nas dgra bcom pa thob bo / /
de'i tsha po zhig sangs rgyas rnam gzigs la dad nas sangs rgyas de'i dbu skra dang sen mo'i mchod rten rtsig tu bcug ste /
bdag gis 'di nyin mtshan du sgrib pa med par mthong ba'i thabs ci yod snyam pa dang /
de la brten pa'i mi rgya mtsho'i 'gram na 'dug pa zhig gis nor bu 'bar bzhig skyes su bskur nas de de la btags pas nyin mtshan du sgrib pa med par mthong ba dang dad pa skyes nas /
bdag gi zhang bos sa phyogs 'di gzhon nu las gser dang dbyig gshibs pas nyos nas sangs rgyas dge 'dun dang bcas pal phul ba de bzhin du bdag gis kyang sa phyogs 'di gser dang dbyig gshibs pas nyos nas sangs rgyas bdun la 'bul zhing de rnams kyi phyi ma de'i drung du rab tu byung nas dgra bcom pa thob par gyur cig ces smon lam btab ste /
de'i dus kyi rgyal gyi tsha po de ni mgon med zas sbyin 'di yin no / /
de nas bskal pa sum cu rtsa gcig pa de nyid la sangs rgyas gtsug tor can 'khor dge slong drug khri dang bcas pas phyogs 'dir gshegs pa'i tshe khyim bdag rgyas pa zhes pas sa phyogs 'di dpag tshad phyed dang gsum nor bu gshibs pas nyos nas phul lo / /
de'i 'og tu bskal pa sum cu rtsa gcig pa de nyid la sangs rgyas thams cad skyob 'khor dge slong drug khri dang bcas pas phyogs 'dir gshegs pa'i tshe khyim bdag mchu zhes pas sa phyogs 'di rgyang grags gnyis mu tig gshibs pas nyos nas phul lo / /
de nas bskal pa bzang po 'di la sangs rgyas 'khor ba 'jig 'khor dge slong bzhi khri dang bcas pa phyogs 'dir gshegs pa'i tshe khyim bdag srid sbyin gyis sa phyogs 'di ba lang gis bkang pas nyos nas phul lo / /
de nas skye dgu'i tshe lo sum khri pa la sangs rgyas gser thub 'khor dge slong sum khri dang bcas pa phyogs 'dir gshegs pa'i tshe khyim bdag phur bus sa phyogs 'di gos gting bas nyos nas phul lo / /
de nas tshe lo nyi khri pa la sangs rgyas 'od srung 'khor dge slong khri dang bcas pa phyogs 'dir gshegs pa'i tshe khyim @# / /
bdag chu stod kyis sa phyogs 'di rgyang grags phyed gser gyis bkram pas nyos nas phul lo / /
de ltar 'khor nyis brgya lnga bcu dang bcas pa phyogs 'dir gshegs pa'i tshe mgon med zas sbyin gyis rmon pa dor bcu drug gis rmed pa'i khyon gser bye ba gshibs bas nyos nas phul lo / /
ma'ongs pa na tshe lo brgyad khreb la sangs rgyas byams pa 'khor dgra bcom pa khrag khrig dag dang /
ther 'bum chen po phrag drug phyogs 'dir gshegs pa na khyim bdag nor bzang zhes pa 'byung bas sa phyogs 'di dpag tshad gsum gser dang dbyig gshibs pas nyos nas 'bul zhing /
de'i bstan pa la rab tu byung nas dgra bcom thob par 'gyur ro / /
mgon med zas sbyin gyis gter thams cad mthong bar grags pa'i tshe mu stegs rnams /
mgon med zas sbyin gyis mtshan gang dang ldan pas gter rnams mthong zhes gleng ba na /
bram ze phyugs bstan na re /
kho bos brtags nas khyed rnams la smra bar bya'o zhes de mgon med zas sbyin gyi phyi bzhin 'brang zhing rtog go /
dus gzhan zhig na khyim bdag chu bo a dzi ra wa tir khrus byas nas byung ba na des de'i rgyab tu thal mo brgyab pa na /
khyim bdag gis mthong bzhin du cang mi smra'o / /
des smras ba /
khyod mkhas shing bzod pa dang des pa dang ldan pas gter rnams mthong ngo / /
des mu stegs rnams la go bar byas pa dang /
mu stegs kha don can rnams kyis kyang kun du smras pas khyim bdag bzod pa dang des pa dad ldan pas gter rnams mthang bar grags pa'i tshe /
ston pa la gsol bas /
mu stegs can brgya stong bye bas kyang gter mthong ba'i rgyu mtshan mi shes kyi /
de'i mig 'bras rin po che ltar bkra ba dang /
dbyig gi skad yod pas gter rnams mthong ngo / /
mgon med zas sbyin gyis las ci bgyis pas mig 'bras rin po che ltar bkra zhing dbyig gi skad dang ldan par gyur /
sdon khyim bdag cig gis sog skyed mos tshal du 'ongs pa dang /
rang sangs rgyas shig mthong nas dad /
gyis de mya ngan las 'das pa na bkur sti chen pos bsregs te me de 'o mas bsad nas rus pa rnams shel gyi bum par rin po che dang bsres te blugs pa dang rus pa de rnams 'od dang ldan zhing sgra 'byin pa na des /
rus pa 'di rnams 'od dang ldan zhing sgra 'byin pa bzhin du bdag gi mig 'bras rin po che ltar bkra zhing dbyig gi skad dang ldan par gyur cig ces smon lam btab pa dang /
sangs rgyas rnam gzigs kyi mchod rten la nor bu 'bar ba btags pa'i mthu'o / /
rgyal dang rgyas pa mchu dang ni / /
srid sbyin dang ni phur bu dang / /
chu stod dang ni zas sbyin dang / /
phyi ma pa ni nor bzang yin / /
dbyig rnams dang ni gser dang ni / /
gsum pa nor bu mu tig yin / /
ba dang nas dang gos dang ni / /
bye ba dbyig gis bsdus pa yin / /
mgon med zas sbyin gyis gser bye ba gshibs pas nyos nas sangs rgyas dge 'dun dang bcas pa la phul ba'i tshe yul sna tshogs na gnas pa'i dad pa can rnams mchod rten la phyag 'tshal du 'ongs pa dang /
kha cig dad nas /
bdag cag gis kyang @# / /
dge 'dun gyi slad du rgyal byed tshal du gnas kyi gzhi brtsig go /
rin gyis sa nyos la rtsigs shig /
rin ji tsam /
dbyig 'di tsam mo / /
de 'dra'i 'byor ba bdag lag la mchis /
sa phyogs 'di thob na brtsig go zhes pa gsol bas /
khyim bdag la rtogs la byin na rtsigs shig /
khyim bdag la dris pas /
dge 'dun gyi phyir bsod nams bgyi ba'i dngos po bgyid na stsal lo / /
gang zag gi phyir bgyid na mi stsal lo zhes bde gsol bas /
gzhan dag nas /
gnang na'o'i bar ro / /
yul zhig nas dge slong mchod rten la phyag byed pa mnyan yod du 'ongs nas de spyod yul la mi mkhas pas nang bar ston pa dang gnas brtan rnams la phyag byas nas bsod snyoms la zhugs so / /
dro la bab nas ra bzhig gi drung du zas kyi bya ba byas pa dang mgon med zas sbyin gyis mthong nas /
'phags pa kun nas mdzes pa'i bstan pa la rab tu byung nas mi rigs pa mdzad dam /
dro la bab pa ma mthong ngam /
'di la mi rigs pa ci yod /
khyod ci'i slad du bdag gi khyim du mi 'byon /
khyod kyi ming ci /
mgon med zas sbyin no / /
mdo sde las mgon med zas sbyin zhes thos kyis /
khyod kyang mi shes /
khyod kyi khyim yang mi shes so / /
'di ni lam ring po nas 'ongs ba rgyus mi shes bzhig ste /
'di lta bu'i phyir bsti gnas brtsig go snyam nas ston pa'i drung du song ste /
'di lta bu'i mi mdzes pa ma dad pa dag gis mthong na smod par 'gyur bas /
ston pas gnang na bdag gis mnyan yod nas rgyal byed tshal gyi bar bar du bstig nas brtsig par bgyi ste /
gang zhig gang du dro la bab pa der bsod snyoms gsol bar 'gyur ro zhes gsol bas /
grong khyer nas /
rung ngo'i bar ro / /
dge slong gzhan dag chus phongs nas mgon med zas sbyin gyis der khron pa brkos /
tsha ba gsum dang 'bras bu gsum gyis shing rta bkang ste btab pas chu de ro phun sum tshogs par gyur to zhes 'jig rten thams cad du grags nas skye bo rnams der lhags pa dang dge slong rnams kyis bkag pas de rnams kyis smras pa /
khyed la bdag cag gis yo byad thams cad kyis bsnyen bkur bgyis na /
khyed 'jig rten thams cad kyi thun mong pa chab 'gog gam zer ba de gsol bas /
dgag par mi bya'o / /
dge slong la bud med chu slong ba na ma byin pas /
sbyin no / /
bud med ni kun nas zhags pa ste bdud kyi 'ching ba yin no zhes gsungs pas dge slong bud med la chu sbyin pa na chags par gyur nas /
bud med byad bzhin dang lang tshos rgyags pa zhig dge slong gzhon nu zhig la shin tu chags pas de la chu bslangs pa dang /
de yang de la chags pas bcings pa'i sems kyis slar bzlog kyang rgyun ma chad par blugs te /
de'ang de la rtog bzhin du 'thungs pas chu glor song nas shi'o / /
don nyung du rnams 'phya bde gsol bas /
snyim pa bkang ste sogs so / /
'jigs pas ral ba'i phyir du dbyar phyi mkhas blang bar bya'o zhes gsungs pa dang /
dbyar phyi mar khas blangs pa 'jigs pas ral nas mnyan yod du lhags pa de gsol bas /
ngas dbyar gnyis pa gnang gi gsum @# / /
pa ni ma yin no / /
'jigs pas ral ba rnams kyang smon 'drin ji lta ba bzhin du ngal sor gzhug go /
dge slong rnams kyis de las su sko bar byed nas /
de las su mi bsko'o / /
de rnams kyis de la rnyed pa byin pas| rnyed pa ma sbyin cig /
zas kyang ma byin pas zas sbyin no zhes pa /
za zhing sogs so / /
mgon med zas sbyin gyis bsti gnas byas ba'i tshe /
gang dag bsod snyoms kyi thog ma rgyal byed tshal du 'bul ba rnams kyis de nyid du phul ba na drug sdes thos nas bstig nas su song ste /
bsod snyoms kyi thog ma khyer 'ong ba'o thug yin na lhung bzed bzed par byed /
chu thug yin na /
rdzu 'phrul dang mthu chen po'i dge 'dun la phul cig zer ro / /
hwags kyi bca' ba la sogs pa'ang de bzhin du byed nas 'phya bde gsol bas /
gzhan gyi rnyed pa sogs so / /
dge slong kha cig gtsug lag khang gzhan du dgos pa'i phyir du song ba dang der dro la bab kyang mi za ba de gsol bas /
ched du bsams te mi 'gro'i /
ma bsams par de'i dus su sogs so / /
mu ge'i dus su gtsug lag khang gzhan du song ba na de rnams za ba mthong nas za 'dod kyang 'gyod nas ma zos pa de gsol bas /
mu ge'i tshe sogs / /
dge slong rnams kyis lag gi las ma byas pas gtsug lag khang zhig nas gsol bas /
gtsug lag khang sogs / /
nye dags khyim bdag cig gtsug lag khang rtsig tu bcug nas /
der rang mi gnas par glo bur du 'ongs pa zhig la byin nas rnyed pa nye dags khyer ro / /
dge slong chos gos gsum pa zhig 'ongs pas gtsug lag khang de stong par mthong nas /
'di su'i yin /
nye dga'i yin no / /
nye dga' la brnyas pas /
'dir 'dug la rnyed pa kho bo la byin cig /
de der gnas nas phyag bdar dang byug pa ma byas so / /
de de nas song ba dang /
dge slong gzhan zhig gis nye dga' la brnyas nas der 'dug pa na /
phyag dar gyis gang bar mthong nas phyag bdar byas te phyags ma 'dzin bzhin du phyag dar gyi phung po'i drung na 'greng ba dang dge slong gzhan zhig gis mthong nas /
khyod phyags ma lag na thogs bzhin du de nyid na 'greng ngam /
phyags ma de mi gzhag gam /
de na re /
'di na lag pa srung ba 'ga' zhig gnas pas phyags ma'i rjes kyang med do / /
'di na chos gos gsum pa zhig gnas so / /
des de bsod snyoms la rgyu ba mthong nas /
nongs so / /
de na re /
rnyed pa nye dags khyer la /
de'i gtsug lag khang kho bos phyag bdar bya'am zer ba de gsol bas /
rnyed pa nod pa sogs / /
ston pas /
sbyin bdag shi ba rnams kyi ming gis yon bsdo bar bya'o zhes gsungs pa dang /
gnas brtan gyis shi ba rnams kyi phyir tshigs bcad 'don pa na /
khyim bdag cig gis yon bsdo ba thos nas /
bdag gis kyang gtsug lag khang brtsig na /
bdag gi ming gis kyang yon bshad mdzad dam /
rtsigs dang legs par bsngo'o / /
des gtsug lag khang brtsigs nas ci'ang ma bzhag go /
de stong par 'dug pa khyim bdag des mthong nas /
bdag gi gtsug lag khang du su'ang mi bzhugs sam /
gnas brtan na re /
snum bas so / /
de na re /
@# / /
tsha rgo can dgon dung brtsigs pa la cis snu ma /
khyim bdag den rnyed pa med do / /
da bdag gi gtsug lag khang du su bzhugs pa la ras yug chen bskon no / /
de nye dags thos nas /
gnas mal bgod pa na de rang gi skal bar blangs nas rang nyed gzhan du gnas so / /
bsod snyoms pa zhig 'ongs pas mthong nas /
'di su'i yin /
dge 'dun gyi yin mod /
nye dga'i skal bar dbang ngo / /
nye dga' la brnyas pas /
'dug cig| de de na 'dug pa na /
de mkhas pa snyoms las med ba zhig yin pas nyin re zhing phyag bdar byas so / /
des phyag bdar byas pa mthong ba dag gis khyim bdag de la bshad pas dga' ba skyes so / /
dus gcig na rang nyid der song bas de phyag bdar byed pa mthong nas dad de ras yug chen bskon pa nyid gas thos nas rings par song ste /
gtsug lag khang 'di kho bo'i skal ba yin gyis ras yug kho bo la byin cig /
bsod snyoms pas bsams pa /
chags pa'i bdag nyid can 'di la ma byin na'ang 'dis phrogs nas gnas khang nas bskrad na mi rung ngo snyam nas de la byin ba de gsol bas /
dbyar gyi rnyed pa nye dga' dbang gi /
dad pa'i sogs so / /
'jig rten ni yon tan la dga' ba yin pas| rang dang bu smad sdug bsngal yang yon tan dang ldan ba la sbyin par byed de /
dge slong dgon pa pa rnams mgron la bos pa'i tshem byin par len pa rnams kyis gtsug lag khang nas brkus pa de gsol bas /
gtsug lag khang sogs / /
dge slong gis sgo bcad cing lde mig khyer nas song ba dang rkun pos lde mig byas nas brkus pa de gsol bas /
chom rkun pa'i nas /
thabs yin no'i bar ro / /
dge slong dgon pa bsal ma ltar mnyen pa gzhag par bya'o / /
de ngo ma shes nas /
lom ltar mnyen pa ni khyi yin te /
de la lhung bzed kyi lhag ma sbyin par bya'o / /
khyi bcangs bas mchod rten gyi 'khor sa dang gtsug lag khang sngar mos brad /
bshad gcis ma rung bar byas pas /
ngas khyi 'chang ba'i kun spyod bca' bar bya ste /
khyi srel bas nang bar sogs /
ston pas lha dang mi la mdo sde dang ma mo bzhag /
klu la mdo sde bzhag /
'dul ba ni zab pa zab par snang ba /
mthong ba dang khong du chud par dka' ba /
dgongs pa mang ba /
'jig rten gyi spyod pa dang 'thun pa yin na /
dge slong rnams 'don par mi spro'o / /
'di ni chos nyid yin te /
ston pa ni bstan pa'i yan lag gang nyams pa de'i bsngags pa brjod par mdzad pas /
pa'i 'dul ba 'dzin pa'i gang zag la phan yon lnga yod de /
'khor bzhis mdun du bdar ba yin /
gdams ngag dang rjes su bstan pa gzhan la rag ma lus pa yin /
'das pa dang ma 'ongs pa dang da lhar byung ba'i yang dag par rdzogs pa'i sangs rgyas rnams kyi nang gi mdzod srung ba yin /
dge slong dang bram ze rnams kyi spyi bo na 'dug pa yin /
dam pa'i chos gnas pa'i phyir dang bslab pa'i ched kyi phyir skye bo mang po la phan pa dang bde bar zhugs pa yin no / /
gzhan yang phan yon lnga yod de /
'di'i rang gi tshul khrims kyi @# / /
phung po legs par bsrungs shing spas pa yin /
'khor bzhis mngon sum du bsu ba yin /
gang zag 'gyod pa skyes pa rnams kyi ston par 'gyur ba yin /
dge 'dun gyi nang na bag tsha ba med par gnas pa yin /
chos dang 'thun pas phyir rgol pa tshar gcod pa yin /
yang lnga ste /
don ma 'dres par sel pa yin /
don rnam par gtan la dbab par bya ba la shin tu nges pa yin /
de'i bslab pa'i gzhi rnams legs par bzung ba yin /
sems kyi snang ba skyes pas mang du gnas pa yin /
skye bo phyi ma rnams kyi snang ba byed pa yin no / /
yang lnga ste /
'dul ba 'dzin pa gnas pa'i phyogs de ngas snang ba skyes pa dang /
gsal ba skyes pa dang /
'od skyes par mthong /
phyogs der nga thugs khral chung dur gnas /
phyogs de ngas stong pa ma yin par mthong ngo / /
yang lnga ste /
byung dang de nas bcas pa dang / /
rjes su bcas dang de bzhin du / /
bkag dang rjes su gnang ba ni / /
lnga tshan lnga bar byas pa'o / /
yang lnga ste /
bar chad bar chad ma yin dang / /
gdams ngag dang ni rjes bstan dang / /
slob pa'i mthu ni yod pa ste / /
lnga tshan drug pa dag tu bshad / /
yang lnga ste /
ltung ba dang ni ltung ba min / /
lci dang yang dang de bzhin du / /
so so thar la rgyas pa yang / /
gdon pa dag ni lnga tshan yin / /
zhes 'dul ba'i bsngags pa gsungs pa dang gnas brtan rnams kyis spro bas 'dul ba gdon par brtsams pa na /
nye bar 'khor 'dul ba'i gleng gzhi dang byung ba la mkhas pa rnams kyi mchog tu gyur nas de rnams la gus pas bstan par brtsams pas lus rid par gyur pa de ston pas mkhyen bzhin du rmed nas /
gsol bas /
ngas lung 'bogs pa'i dge slong gi kun du spyod pa'i chos bca' bar bya ste /
spyod lam ci 'dod pas nas /
tsog bu'i bar dang /
lung 'bog pa nas /
the tshom med par byas te'i bar ro / /
ston pas shing drung dang gsid ma la sogs pa'ang rgan rim du bsko bar gsungs pa dang| dge slong rnams rang nyid kyis sko nas /
gsol bas /
gnas khang sko ba'i dge slong bsko bar bya'o / /
dge slong rnams kyis dge slong phal ba bskos pas /
chos lnga ldan spro bar byas la bsko'o / /
de bzhin du zas la bsko ba nas mdzes 'chos pa'i bar ro / /
ston pa mnyan yod na'o / /
dge slong zhig cham lud na nas mchil ma sa la bor bas gnas mal gyi g.yas g.yon mi mdzes par byas so / /
de'i slob mas snga bar song ste phyag byas nad dris nas byung ngo / /
de phyag 'tshal ba na dpral ba la mchil ma'i thigs pa reg pas /
de dge slong rnams kyis mthong nas /
gang du khyod kyi dpral ba la mchil ma reg /
de ra re /
mkhan po cham lud na bas mchil ma ma dor grang /
blta'o zhes gnas khang du zhugs pa dang /
mal gyi g.yas g.yon du mchil ma bor nas /
dge slong rnams la bsnyad pa dang de dag 'phya ba de gsol bas /
gnas mal bcas par mchil ma dor bar mi bya /
mun par phyag byed pas mgog tug bar mi bya'i /
tshig tsam gyis @# / /
phyag bya zhing cung zad byab yod na tshig tsam gyis dri bar bya'o / /
ston pas /
nad pa la blta'o zhes gsungs pa dang /
de lta ba la dge slong rgan gzhon 'ongs pa dang /
rgan pa la nad pas phyag 'tshal /
gzhon pas nad pa la phyag 'tshal bas de skyo nas /
sbags pa la phyag mi bya'o sogs /
sbags pa du mchis /
sbags pa ni rnam pa gnyis te sogs / /
mnyan yod du dge slong gnyis gnas khang gcig na gnas te /
de gnyis las gcig gis gzhon nu gzhan zhig rab tu phyung ba dang /
de gnyid che ste /
ring nas ldang ba dang /
de la mkhan po rtag tu gshe'o / /
lan cig snga bar langs nas rdul gzan sham thabs su khyon te mkhan po'i drung du song ba dang /
de yang langs nas sham thabs gyon zhing 'dug pa'i rkang pa la mgo bos phyag 'tshal ba dang /
de skra bregs nas ring po ma lon pas de'i mgo bo la mkhan po'i sham thabs thogs te lhub bas sgren mor gyur /
de'i rdul gzan yang lhung ste gnyis ka sgren mor gyur nas dge slong gzhan de sa mthong ste /
khyed skyes pa'i mtshan dang ldan par da gdong shes so zhes smras pas /
gnyis ka sgyengs te des glob mde la bcos pa dang /
de la dge slong dgan re /
khyod la de bzhin du rtag tu gshen /
khyod kyis ci byas /
de pa smras pa /
'di dang sngon ni lhan cig 'dum na /
da mi 'dum bas ga shed 'gro bar bya'o / /
ci byas /
des rgyas par smras pa dang /
khyod kyis nyes pas gsheb ni gnas yin no zhes smra ba'i skabs de gsol bas /
nyes dmigs de ni chos gos gcig gyon pas phyag byed cing /
chos gos gcig gyon pas phyag bdag gir byed pa yin pas chos gos gcig gyon nas phyag mi bya sogs / /
nye bar 'khor gyis /
bram ze padma'i snying pos /
bcom ldan 'das nam bdag shing rta la 'chal ba'am /
kha lo sgyur ba'am /
lcag bsgreng ba'am /
skad cher smra ba 'am /
srang na mchis sam /
lham 'bud dam /
bshul las byol lam /
sug pa brkyang ba'am /
'khor gyi nang na mchis sam /
stan las 'phags sam /
gtsug tor dang gdugs phog pa'i cho phyag 'tshal bar gzung du gsol zhes gsol na /
des phyag 'tshal bar chud dam /
nye bar 'khor de ni gus pa'i tshig tsam du zad cing /
mchod pa yin te /
phyag ni ma yin no|| chos 'dul ba 'di la phyag ni gnyis te sogs so / /
ston pa ser skya'i gnas n+ya gro d+ha'i kun dga' dbar bzhugs pa na sru skye dgu'i bdag mo chen mo 'khor lnga brgya dang bcas pa ston pa la phyag btsal nas phyogs gcig 'dug pa dang /
ston pa la sgrid pa byung nas /
skye dgu'i bdag mo chen mos /
bcom ldan 'das yun ring du 'tsho zhing bskal par bzhugs par gyur cig ces brjod pas /
de dge slong ma lnga brgyas thos nas de skad brjod pa dang /
sa bla'i gnod sbyin dang /
nam mkha'i gnod sbyin dang /
rgyal chen ris bzhi nas tshangs pa'i bar gyis thos nas de skad brjod pas /
ston pas /
go'u ta mi khyod kyis sems can mang po'i bar chad byas te /
de bzhin gshegs pa la de ltar phyag mi bya ste /
de ltar @# / /
phyag byas pa ni legs par phyag byas pa min no / /
'o na ji ltar phyag bgyi /
go'u ta mi ston pa nyan thos kyi dge 'dun dang bcas te 'thun /
kun tu dga' /
mi rtsod /
rtse gcig 'don pa gcig cing chu dang 'o ma gcig tu 'dres pa lta bur gyur la /
ston pa'i bstan pa gsal ba mthong bar gyur cig ces de ltar phyag bya'o / /
go'u ta mis bsams pa /
ston pa ni dge 'dun 'thun pa'i bsngags pa rjod pas /
bdag dge 'dun 'thun pa'i tshe mya ngan las 'da'o snyam nas /
bdag bsams bzhin du mya ngan las 'da' bar 'tshal lo / /
lan gsum du cad mi gsung ba dang /
lan bzhi pa gsol bas /
go'u ta mi mya ngan las 'da' ba'i phyir smra'am /
smra'o / /
go'u ta mi 'dus byas thams cad ni de lta bu'i chos can yin nang sa smra ci dgos /
de bzhin du dge slong ma lnga brgyas zhus pas kyang de ltar gsungs nas /
dga' bo dang /
ma 'gags pa dang /
sgra gcan zin dang /
kun dga' bos de bzhin du dris shing lan btab nas /
dbyar khang du song ste zhag bdun du chos bstan nas /
shar phyogs la sogs pa'i steng gi nam mkha' la 'phags te cho 'phrul rnams bstan nas /
snyoms 'jug brgyad la lugs 'byung lugs bzlog tu zhugs shing /
mthar bsam gtan dang po la brten nas mya ngan las 'das so / /
'khor lnga brgya'ang de bzhin no / /
skye dgu'i bdag mo mya ngan las 'das ma thag tu sa g.yos shing skar mda' ltung ba dang /
'od dang /
rol mo'i sgra byung nas /
sru mya ngan las 'das par shes te dge 'dun dang rgyal po gsal rgyal la sogs ba dbyar khang du song ste /
rgyal po gsal rgyal gyis rin po che dang gos sna tshogs kyis brgyan pa'i khyogs lnga brgya dang /
dri dang /
bdug spos dang /
mi tog dang /
phreng ba dang| gdugs dang /
rgyal mtshan dang /
pa ngan dang /
rol mo sna tshogs phul lo / /
de nas dga' bo dang /
ma 'gags pa dang /
kun dga' bo dang /
sgra gcan 'dzin gyis skye dgu'i bdag mo'i khyogs bteg /
ston pas kyang phyag g.yas pas bzung ngo / /
dge slong lhag ma rnams kyis dge slong ma lhag ma rnams kyi khyogs bteg nas sa phyogs dben pa zhig tu bzhag ste /
skye dgu'i bdag mo dang dge slong ma lnga brgya'i lus las bla gos phud nas /
bka' stsal pa /
'di rnams lo ga rgya nyi shu lon yang skra dkar dang gnyer ma med cing /
bu mo lo bcu drug lon pa lta bu la ltos /
de nas rgyal po gsal rgyal sogs kyis dri zhim po'i shing gis bsregs so / /
ston pas kyang mi rtag pa'i chos bshad nas gtsug lag khang du gshegs te /
sbrid ba byung ba la /
sos zhes zer ba la nyes dmigs 'di dang gzhan yang yod pas /
sbrid pa byung ba la /
sos zhes brjod par mi bya'o / /
dge slong rnams kyis /
sru'i skra dkar dang gnyer ma med cing lo bcu drug lon pa lta bu'i rgyu zhus pas /
sngon rgyal po kr-i ki'i btsun mod ma pa la sogs pa'i bud med lnga brgya la sogs pa rgas pa na skra dkar dang gnyer ma byung nas rgyal pos spangs pa dang /
de dag gis phan tshun smras pa /
lhas bdag cag ci'i phyir spangs /
@# / /
kha cig na re /
bdag cag la skra dkar dang gnyer ma byung bas spangs mod /
de dag gis 'od srung gi mchod rten la mchod pa rgya chen po byas nas /
dge ba 'dis bdag cag lo brgya nyi shu lon yang skra dkar dang gnyer ma med par gyur cig ces smon lam btab po / /
rgyal po kri ka'i btsun mo dam pa la sogs pa lnga brgya po de dag ni skye dgu'i bdag mo la sogs pa lnga brgya po 'di dag yin no / /
sbrid pa byunge? ba la /
sos zhes brjod par mi bya'o zhes gsungs pa dang /
mnyan yod na khyim bdag cig rgas shing bkren la bu tsha med nas rab tu byung ngo / /
ji tsam na de'i chung ma blta ba'i phyir 'ongs pa dang /
de la sbrid pa byung nas dge slong rnams kyis /
sos zhes ma brjod pa dang /
de'i chung mas lag pa g.yon pas sa blangs te /
sas mtshams bcad pa byas nas /
yun ring du 'tsho bar gyur cig ces smras nas /
des de'i lag pa nas bzung ste drangs nas /
rje'i sras khyed dgra bo rnams kyi nang du rab tu byung ste /
rgyal byed kyi tshal 'di gnod sbyin gos sngon po can lnga brgyas mi stong ste /
nga kho nas /
sos zhes brjod pas khyod kyi mdangs ma phrogs te /
de bas khyim du bzhud kyis gshegs zhes de'i lag pa nas bzung ste song pa dang /
rgan zhugs ni 'tsho bar 'dod pa yin pas rgan zhugs sbrid pa byung ba la /
sos zhes brjod par bya'o / /
mnyan yod na khyim bdag dad pa can zhig 'dug pa de bram ze ma dad pa zhig dang lhan cig rgyal byed tshal du song ba dang /
khyim bdag de la sbrid pa byung nas bram ze des /
sos zhes brjod de sngar bzhin zer ba dang /
ston pas /
khyim pa rnams ni 'tsho ba'i bsam pa can yin pas khyim pa sbrid pa byung ba la /
sos zhes brjod par bya'o / /
dge slong rgan pa sbrid pa byung ba la langs nas phyag bya zhing /
gzhon pa sbrid pa byung ba la /
nad med par gyur cig ces brjod par bya'o / /
ston pa wA ra NA si'i drang srong smra ba ri dwags kyi nags na bzhugs pa'i tshe lnga sde la tshes kyi 'khor lo bskor bas dge slong du gyur pa'i tshe de dag gis ston pa la mtshan dang gdung dang tshe dang ldan pa zhes brjod pas /
de ltar byas na yun ring por gnod pa dang /
sdug bsngal bar 'gyur gyis /
de bzhin gshegs pa la sogs / /
gzhon pa rnams rgan pa'i ming rigs smros par byed nas /
rgan pa'i sogs /
'on kyang tshe dang ldan pa dang /
btsun pa zhes bod do / /
mnyan yod du bsod snyoms pa zhig gis khyim bdag cig skyabs su 'gro ba dang bslab pa'i gzhi la ba kod /
rdzas las byung ba'i gzhi'i bsngags pa brjod pa dang dad nas /
bdag gis kyang gang rung zhig bgyi'o / /
legs so / /
gang bgyi /
gtsug khang gyis shig /
bdag la kar sha pa na mchis te grogs byed pa ma mchis so / /
kar sha ba na byin dang ngas grogs bya'o / /
des kar sha pa na byin pa dang /
bsong snyoms pas bsams pa /
'di phyogs bzhi'i tshangs pa mtshungs par spyod pa rnams kyi nor yin pas bzhag la gzhan blang bar bya'o snyam nas @# / /
kar sha pa na mdzod du bcug go /
khyim bdag gis ltar 'ongs pas ci'ang ma byas pa mthong nas dris pas /
mkhar lan pa'i lag dpyad kyang med na ci byas /
'phags pa kar sha ba na dag gar mchis /
mdzod na 'dug go /
de nyid las mkhar lan pa'i lag cha bgyid du stsol cig /
ngas dge 'dun gyi rdzas ma rung bar ji ltar bya /
gtsug lag khang 'di yang dge 'dun kho na'i slad du bgyid pas ci 'gal /
de gsol bas /
sbyin pa pos sogs /
bsod snyoms pa des las byed cing bsod snyoms la'ang rgyu ba dang /
khyim bdag gis mthong nas /
bdag gi gtsug lag khang bgyid cing bsod snyoms la rgyu'am /
'di nyid las mkhar lan pa'i bsod snyoms mdzod cig /
bdag gis kar sha pa na gzhan dag kyang dbul lo / /
mkhar lan pa'i nor las ji ltar bsod snyoms su bya /
'di sems kyis bag yangs su bgyis pas ci 'gal /
gsol bas /
mkhar lan pa'i nor kho na las bsod snyoms spyad par bya'o / /
de ha cang ngan pa za nas /
ha cang ngan pa mi bza'o / /
ha cang bsod pa zos pas /
ha cang bsod pa mi bza'i /
gtsug lag khang gzhan gyi thang tsam du bza'o / /
snum bag ma rnyed nas /
gtsug lag khang gzhan gyi thang bzhin du snum bag gi sogs / /
'bru mar bsod snyoms su blangs pas /
der dgos pa'i sogs /
dge slong gi gtsug lag khang lnga brtsegs su byed pa na /
dri gtsang khang dang /
sgo khang gi steng gi bsil khang bdun brtsegs su bya'o / /
dge slong ma'i gtsug lag khang gsum brtsegs /
dri gtsang khang dang /
sgo khang lnga brtsegs su bya'o zhes gsungs pa dang /
steng gi lcid kyis rtsig pa 'dzig nas gsol bas /
steng rim phri zhig /
phri yang 'jig nas gsol bas /
bzhi'i bar du phril 'og khang zhog cig /
de dag lci bas sogs / /
khyim bdag cig gis gtsug lag khang chen pa zhig brtsig par zhugs nas phyed tsam 'tshigs pa dang shi'o / /
de'i bu khyim bdag tu gyur nas dge slong dag gis de la /
pha gtsug lag khang rtsig pa'i 'phrol 'das pas de'i 'phro sgrub pa'i rigs pa'o / /
de dad pa chung ba zhig pas /
de tsam rtsig sus nus /
gnang na de bshig la chung du zhig bgyi'o / /
zhus pas /
gnang ngo / /
khyim bdag cig gis gtsug lag khang chung ngu zhig rtsig 'phro la shi nas /
de'i bu khyim bdag tu gyur pa dang /
dge slong rnams kyis smras pas /
bdag ni cher bgyid par dad pas /
snga ma bshig la chen po zhig bgyi'o /
zhus pas /
gnang ngo / /
khyim bdag cig gis mchod rten chen po zhig rtsig 'phro la shi nas /
de'i bu la smras pas /
de ches pas rtsig mi nus kyi /
de bshig la chung ngu zhig bgyi'o / /
gsol bas /
gtsug lag khang ni chen po las chung ngur bskyung du'ang rung /
cher yang rung gi /
mchod rten ni chen po las chung ngur bskyung du mi rung ngo / /
khyim bdag cig gis mchod rten chung ngu zhig rtsig 'phrol shi nas /
de'i bu la smras pas /
bdag che @# / /
ba la dad pas gnang na cher brtsig bar bgyi'o / /
zhus pas /
gnang gi /
byos shig /
mchod rten dang gdugs rnying ba la'ang de bzhin no / /
gdu gab chongs shig ces bka' stsal ba dang /
gcig gis gdugs phab nas slar ma bsgrubs kyi bar la shi'o / /
phyi ma zin gyi bar du snga ma ma 'bebs shig /
sku gzugs 'jim pa las byas pa brnyings pa na dge slong dag the tshom skyes nas ma byas pa dang /
ston pas /
de dang 'dra ba'am de bas lhag par ni byos shig /
de bas chung bar ni mi bya'o / /
ri mo bying pa dang the tshom skyes nas ma bcos pas /
bying na de nyid kyi rgyud slar bris shig /
bka'i glegs bam gyi yi ge bying nas ma bris pas /
bka'i yi ge slar bris shig /
ston pa 'brog gnas na bzhugs pa'i tshe dge slong bsod snyoms pa zhig gis khyim pa zhig skyabs su 'gro ba dang bslab pa'i gzhi 'dzin pa la bkod de rdzas las byung ba'i bsngags pa brjod pas /
bdag gis kyang gang rung zhig bgyi'o / /
sro khang gyis shig /
kar sha pa na yod de grogs med do / /
kho bos grogs bya'o / /
kar sha pa na phul nas gla mi btsal te sro khang brtsigs pa dang gla mi rnams dus ston la song ste ma byung ba la dge slong gis /
bsod nams kyi 'bras bub 'tshol ba la dus ston yong kyi /
khyed mkhar lan gyis 'tsho ba la dus ston ga la yong /
tshur shog gla nyis 'gyur sbyin no / /
'phags pa de nyid kyi phyir na bdag cag la dus ston pa rgyal mang rgya lam du 'byung bas sum 'gyur tsam byin yang mi bgyi'o / /
yon bdag gis nin nam ltar 'ongs nas dris pas rgyas par bshad pas /
bdag dang nye du'i slad du ma lags /
dge slong gi slad du lags pas /
mkhar lan la stongs mdzod cig| gsol bas /
gzhi ma zin pa la stongs bya'o zhes pa /
gal te dge 'dun gyi phyir sogs / /
dge slong rnams nyin rangs las byed pa dang /
khyim pa rnams /
gla mi bzhin las byed do zhes 'phya nas /
de ltar mi bya'i /
lan gcig bya'o / /
dge slong rnams sog phyi dro dang /
dgun snga dro las phyed nas gsol bas /
des gtang ba'i dus sogs /
de dag dus rting la thug pa na gtong zhing 'jim rdzab kyis gos pa'i lus kyis rings par bsod snyoms la zhugs pa dang /
mdad pa dag /
khyed gyis gla mi tham par byas te /
gla mi'ang zas kyi dus spong ngo zhes 'phya nas /
zas kyi bya ba'i sogs / /
dge slong rnams gnas khang rtsig cing sgo gdod par mi byed nas /
gnas khang gi sgo gdod dod| sgo btod cing sgo 'phar ma bcug pa dang /
bsam gtan dang 'don pa la zhugs pa dag snang ste khyim bdag gis mthong nas 'ongs te gtam zer bas rnal 'byor la gnod nas /
sgo glegs gzhug go /
la gzung dang /
yang mig la btags pas sgod bye dka' nas /
lag? zhung sogs / /
sgo phye ba na sgra byung nas /
ko ba'i dum bu gzhug go /
skar khung ma btod pas mun gnag nas /
skar khung gdod do / /
ha cang dma' bar btod pas /
chom rkun pa dang g.yon @# / /
can dag gis bgrod nas /
dma' bar mi gdod do / /
ha cang mtho bar btod pa dang nyes dmigs byung nas /
dkyil du gdod do / /
dge slong rnams phyi yangs la nang rub pa byed nas /
phyi rub la sogs /
bye'u dang phug ron 'jug nas /
dra ba gzhug go /
srin bu tre ma bu ga dang tre la ta dag 'jug nas /
sgo glegs sogs /
bcug pas 'og mi 'chags nas /
mas lci bas gzhug go /
steng mi 'chags nas /
yas lci bas gzhug go /
bcug pa dang rlung gis phye nas 'phreng gtan gzhug go /
gcang ba dang dbye dka' nas /
dbyu gu skam /
ba bcad ngo / /
sgo 'phar la lag zung gdags pa'i phyir yang mig gis gdags par bya'o zhes gsungs pa dang /
sgo 'phar la yang mig gis brkos te sgo 'phar gas nas /
sgo 'phar la mi brko'o / /
yang mig btags te drangs pa na mi brtan cing phyir byung nas /
gsor gyis gtsubs pas brgyu'o / /
ston pas /
gnas mal gyi nang na shing drung ni rung ba /
rnyed kyang sla ba ste /
de la gnas na dge slong legs par gsungs pa'i chos 'dul ba la rab tu byung ba dang bsnyen phar rdzogs pa dge slong gi dngos por 'gyur ro / /
lhag par rnyed nag nas khang dam /
lnga khang ngam /
khang ba brtsegs ma'am zhes gsungs pa dang /
dge slong rnams la gnas khang byas nas /
ston pas /
khang bzang bya'o zhes gsungs ba na /
ji ltar bya ba ma shes nas /
so thag nas /
'jim pa'i bar ro / /
khang bzang de ltar bya'o zhes gsungs pa na khang bzang byas te lan kan ma byas nas /
mi ltung sogs /
lan kan lhung nas /
de lcags kyi sogs / /
dge slong gi khang bl+nga brtsegs bya'o zhes gsungs pa dang /
phyogs gang nas 'dzegs shes nas /
'dzeg pa'i sogs /
dge slong rnams kyis steng du rdo'i bar du sa'i tha mar shing btsugs nas 'dzegs pas /
'og tu sogs mchod rten dang gtsug lag khang rtsig pa'i grogs byed pa'i tshe di dwags 'dzin gyi ma'i gtsug lag khang mthon por brtsigs pas 'dzeg dgos pa ma shes nas zhus pas /
skas la 'dzeg go /
skas du yod ma shes nas /
skas ni shing dang sogs / /
dge slong sgo khang la brten pa rnams kyi khyams su 'dam rdzab chags shing mchod rten la phyag byed pan rkang pa la 'dam rdzab gos pa gsol bas /
gcal dgram mo / /
cis dgram ma shes na /
rdzing bu dang sogs /
mchod rten 'khor sa ches nas ma 'byor ba gsol bas /
nye 'khor 'dom gang du dgram mo / /
de'ang ma 'byor nas /
med na sogs / /
chos ston pas khril 'dzeg dka' nas /
brtan pa la ni sogs /
bskyod dka' nas zhus pas /
spo pa'i ngon du sogs /
bsod nams 'dod pas dris byugs pas 'gyod nas rkang pa mi 'jog pa dang /
mchod pa'o / /
steng du sogs /
dgon bab la rkang rten med nas rkang pa gnyis 'phyang bzhin du chos bstan pas ngal nas /
gsol bas /
'di ni sogs /
dge slong rnams khang bzad du zan za ba na bye'u dad phug ron gyis gtses pa dang /
zan za ba rnams la sogs /
rgya tu yod ma shes nas /
de ni sogs /
lung du rgya lnga gsungs /
de phyogs gang du bre ma shes nas /
grwa bzhi sogs /
shing gi zung nga? btags pa na nyi mas gas shing char gyis rul nas /
shing gi ni sogs /
phyin chad bye'u dang phug ron mi 'ong nas /
de'i phyogs sogs /
dbyar @# / /
dag khang bzang chus gad nas /
gsol bas /
skyabs bya'o / /
ji ltar bya ma shes nas /
ka ba'i sogs /
thams cad bcad pas mun gnag nas /
snang ba sogs /
shing med nas /
med na sogs /
seg dang re lde rul zhing sril gyis zos nas /
dbyar gyi sogs /
so ga'i dus su dge slong rnams tsha bas gdungs te lus smya nas kun dga' bo la rmed pas gsol te /
gnang gi 'khor gyi khyams bya'o / /
ji ltar bya ma shes nas /
ngos gsum pa bya'o / /
nang du rtsig pa brtsigs /
phyi rol du ka ba byas pa dang /
gnas bsi la sogs / /
skar khung ma gtod pas lhag par tsha nas /
skar khung gdod do / /
mthon por gtod pas /
ma mtha' sogs /
bye ru dang phug ron 'jug nas /
dra ba dang /
rlung dang char kyis gnod nas /
sgo glegs gzhug go /
zan za ba na sgo bcad pas mun nag nas /
zas za ba'i phyir sgo dbye'o / /
mnyan yod du khyim bdag cig dgon par spyil bu byed du bcug ste der dge slong zhig 'dug pa de so ga tsha bas nyen nas skya bo seng seng por rid cing /
khyim bdag shes par gyis shig /
gzhan du 'gro'o / /
cung zad mi brel lam /
mi brel mod spyil bu tsha'o / /
bzhugs shigs khang bgyi'o / /
ma gnang ngo / /
thugs rje can yin pas gnang bar 'gyur ro / /
gsol bas /
sa khyim ru nga ngo / /
der sa khang byas nas 'dug pa dang / /
dbyar char bas brlan nas /
khyim bdag shes par gyis shig 'gro'o / /
mi brel lam /
mi brel mod sa khang ba tsha can 'dir 'dug mi phod do / /
bzhugs dang yang thog ba gyi'o / /
ma gnang ngo / /
thugs rje can yin pas gnang bar 'gyur ro / /
gsol bas /
dgra khang yang ngo / /
sdib nas gsol bas /
'di la lan kan sogs /
mgon med zas sbyin gyis rgyal byed kyi tshal phyogs bzhi'i dge 'dun la thul ba'i tshe /
'jig rten bdag rgyal byed tshal du dga' dgur 'gro zhing dong pa na /
de'i bsam pa la /
bdag gi gtsug lag khang lam po cher gyur gyi /
gnang nar bas bskor ro snyam nas /
gsol bas /
rab tu byung ba sogs /
rabs bskor ba dang /
dbyar char chus rang bzhin du gad nas /
gnang na stor khung gdod do snyam nas gsol bas /
rtsig pa la sogs /
ba lang 'ongs nas rtsig pa la lus kyis ba snyogs /
r+was drud pa mthong ste /
shing thags ma bres pas lan gyis gnad na shing thags bre'o snyam nas gsol bas / /
gnang ste gtsang ni shing thags so / /
shing thags bres pa dang rkun sos shing dral te brkus so / /
gnang na 'obs kyis bskor ro snyam nas gsol bas /
gnang gi 'obs? dag kyang ngo / /
khyim bdag gi bsam pa la /
rtsig pa la ri mo ma bris pas /
gnang na bri'o snyam nas /
gsol bas /
gnang gi bris shig /
tshon sna dus bri ma shes nas /
tshon sna sngon po dang /
ser po dang /
dmar po dang / /
dkar po thags cad gyis bri'o / /
khyim bdag mgon med zas sbyin gyis phyogs bzhi'i dge 'dun la rgyal byed tshal phul ba'i tshe /
ri mo ma bris pas mi sdug nas /
gnang na ri mo bri'o snyam nas gsol bas /
rab tu byung ba'i sogs / /
des tshon rtsi bsags / /
ri mo mkhan @# / /
rnams pos nas /
ri mo bris shig /
de dag na re /
phyogs gang du gang bri /
ngas mi shes kyis sdod cig /
ston pa la zhu'o / /
mdzod cig /
zhu bas /
sgor gnod sbyin sogs dang /
sgo khang du sogs dang| de'i khor khor yug nas /
thod pa dag go'i bar ro / /
ston pa 'od ma'i tshal na'o / /
shA ri'i bu dang mo'u dgal gyi bu gnyis kyi kun spyod ni /
dmyal ba dang /
dud 'gro dang /
yi dwags dang /
lha'i gnas su brgyus nas 'ongs te 'khor bzhi po la de'i sdug bsngal 'chad bar pyed do / /
lhan cig gnas pa dang nye gnas tshangs spyod la mi dga' ba dag kyang de gnyis la 'doms su 'jug go /
ston pa la /
btsun pa mchog zung gcig 'khor mang ba'i rgyu ci /
'di ltar ro / /
kun dga' bo /
dus thams cad du shA ri'i bu dang mo'u dgal gyi bu lta bu mi 'byung gi /
de'i phyir sgo khang du cha lnga pa'i 'khor lo bri bar gnang ngo / /
ji ltar bri ma shes nas /
cha lnga pa nas /
gnyis so 'bir ro / /
der bram ze dang khyim bdag rnams lhags nas /
'di ci lags zhes 'dri ba dang /
kho bo cag gis kyang mi shes so / /
de gsol bas /
de ston pa'i dge slong skos shig /
gang byung bskos pas /
des kyang ma shes nas /
nus pa bsko bar bya'o zhes pa /
de ston sogs /
bcom ldan 'das kyis ltar nyan nas thams cad brir bcug ste brin pa'i tshe /
shes bzhin med pa dag gis me phus te du bas ri mo ma rung bar gyur nas gsol bas /
gtsug lag khang sogs /
nad pa rnams mes phongs nas gsol bas /
gtsug lag khang gi phyi rol lam rdzing drung du me bus la /
me du ba med pa nang du gzhag par bya'o / /
dge slong rnams dgun grang nas /
gzhi spyil ba'i steng du me bus pas ma rung bar gyur nas /
spyil bar ni sogs /
zhugs gling gi steng du me bus shig /
bus pas dud par gyur nas /
phyi rol tu bus la nang du du ba med ba'i me 'dag la spyod cig /
khyim bdag cig gis bsro khang byas pa na sol pa brdal te bzhag pas /
bsdu bar bya'o / /
cis bsdum shes nas /
lcags kyi thal phyags kyis so / /
dgon pa pas dem 'byor nas /
shing gi yog pas so / /
ji ltar bya ma shes nas zhus pas /
mgo spom par bya zhing lci ba dang 'jim pa byugs te des bsdu bar bya'o / /
mgon med zas sbyin gyi kun sbyod kyis snga par song ste ston pa la phyag byas nas gtsug lag khang 'phyag go /
dus re zhig na brel nas ma'ongs pa dang rgyal byed kyi tshal phyags mar lus pa ston pas gzigs te /
brgya byin gyis ri spos kyi dang wang nas phyags ma khyer 'ongs na bla snyam pa dang /
brgya byin gyis de shes nas shing pal ltar reg na 'jam pa'i phyags ma lnga brgya khyer 'ongs so / /
ston pas phyags ma bsnams nas rgyal byed kyi tshal 'phyag par zhugs so / /
de'i tshe shA ri'i bu la sogs pas kyang phyags so / /
ston pas /
phyag bdar byas pa la phan yon lnga yod de /
rang gi sems dang pa dang /
gzhan gyi sems dang ba dang /
lha rnams dga' ba dang /
mdzes pa'i las sog pa dang /
lus zhig nas lha'i nang du skye ba'o / /
der mgon @# / /
med zas sbyin 'ongs bas /
ston pa nyan thos chen po dang bcas pas phyags pa thos nas 'gro mnus so / /
ston pas /
'di su zhig /
khyim bdag ste 'di ltar mchim nus so / /
sangs rgyas kyi bka' kha ton bya zhing 'jug par bya ste /
sangs rgyas ni chos la gus shing /
chos ni dgra bcom pa'i bla ma yin no / /
de nas khyim bdag tshigs su bcad pa'i dbyangs 'don zhing song ste /
ston pa chos la gus shing bsngags pa rjod pa ngo mtshar lag so| |de ltar du ma zad 'dod chags sogs dang bcas pa'i dus na'ang chos la gus te /
wA ra NA sir rgyal po tshangs byin zhes bya ba dge pa'i bsam pa can zhig yod pa de'i btsun mo'i mngal du sems can zhig zhugs pa dang btsun mo chos nyan 'dod par kyur te /
mtshan mkhan la dris pas /
sems can 'di ri mthu'o / /
rgyal pos gser 'bum bskur nas btsal bas chos smra ba ma rnyed do / /
phyis khye'u gzugs bzang zhing mtshan dang ldan bzhig btsas nas /
legs tshol zhes btags so / /
de cher skyes pa'i tshe'ang gser 'bum bskur nas btsal kyang ma rnyed do / /
brgya byin ni 'og tu she pa 'jug pas bgam par bya ba'i phyir gnod spyin mi sdug par sprul te /
legs par spyad pa'i chos spyad bya / /
nyes spyad de ni spyad mi bya / /
chos spyod 'jig rten 'di dang ni / /
pha rol tu yang bde bar gnas / /
de thos pas dga' nas /
yang smros thig /
zhag bdun du seng ldeng gi shing me dong du bus nas der bdag nyid mchong na smra'o / /
bya'o zer nas /
dril bsgrags te skye bo'i tshogs bsdus nas bden brjod cing me dong du mchongs te /
mchongs ma thag tu me dong de mtshor gyur to / /
lha mi rnams ngo mtshar zhing /
brgya byin gyis rang gzugs bstan nas sngar gyi tshigs bcad smras so / /
de'i dus kyi rgyal po ni nga'o / /
ston pas phyag bdar la phan yon lnga gsungs pas dge slong gnas brtan rnams kyang phyag bdar byed pa na /
ngas dge skos la dgongs nas gsungs kyi /
gnas brtan la ni ma yin no / /
rab tu byung ba'i las ni bsam gtan dang 'don pa'o zhes pa /
khang skyong gi sogs /
des ril 'phyag ma nus nas /
mi nus na sogs /
dge slong kha cig phyags ma thogs nas gtam bzang po ma yin ba zer zhing phyags ma thogs nas gtam bzang po ma yin ba zer zhing phyags pas /
mi ma yin dang dge slong kha cig 'phya nas /
chos dang ldan pa'i sogs / /
phyag bdar zin nas lus la rdul gyis gos bzhin du 'dug pa dang ma dad par 'phya nas /
mjug tu nas /
byug go'i bar ro / /
phyag bdar byas pa'i steng du bka' kha ton bya zhing 'gro bar gsungs pa dang /
chag chag btab /
phyag bdar dang dkyil 'khor byas pa'i steng du 'gror mi rung snyam nas mi 'gro bdag dri gtsang khang dang mchod rten sogs kyi grib ma la'ang ma nus nas gsol bas| dkon mchog gi phogs /
gnas mal blta par gsungs pa dang dge 'dun thams cad kyis bltas pas /
thams cad kyis min gyi /
gnas bdag gis so / /
mnyan yod na bram ze zhig gis phyir phyin te 'khyams nas @# / /
ngal te rgyal byed tshal du zhugs pa dang /
stan bzang po bshams /
zas bsod pa spyar ba mthong nas dad de /
chen po la 'os pa'i gos shig gding ba'i phyir du rgan pa'i mtha' logs su phul lo / /
de dus gzhan zhig na dri ma can du gyur nas gzhon pa'i mthar bting bas /
bram ze des 'ongs pa na rgan pa'i mthar mi snang ste /
bltas pas mthong nas /
'di'i rgyu ci yin snyam ste cung zhig bsdad pa dang /
dge skos 'ongs nas gdan bshams te phyag bdar byas pa dang /
des /
'di dri ma can du gyur pa'i rgyu 'di'o snyam du shes nas /
'phags pa chag chag btab ste phyag nas gding ba byed pa tsam mi mkhyen nam /
chen po la 'os pa'i gos dri ma can du byas so zhes 'phya ba de gsol bas /
chag chag sogs /
rdul gyis gang ba'i stan la mal cha bshams pas nyes dmigs byung ste /
gzhi sogs /
gang gis sbrug ma shes nas /
gos gcig gis sprug go /
bzang pos sprug nas| bsham par bya ba sogs /
de rnyings shing zhig nas bor ba dang /
de bcos so nas /
sprug go'i bar ro / /
de bltar yang mi rung nas bor bas /
de bltar sogs /
ma skyes dgra lhas byin gyis bslus nas pha bsad pa'i tshe mal gos mthong nas du ba dang /
blon po dag na re /
yab bgres po / /
dge slong dag la dgyes na gzims cha ni dge slong la dbul ba'i rigs so / /
dge slong gis sgo khang du bting ste bzhag go /
rgyal pa gtsug lag khang du 'ongs pas mthong nas du'o / /
blon po na re /
khyed la byin pa ni mi mthong ba'i phyir yin na /
sgo khang du bting bas nyes so zer nas gsol bas /
sgo khang du ma 'dings shig /
yang thog tu bting bas nyes dmigs de nyid byung nas /
der ma 'dings shig ces gsungs pas gnas khang du bting ba dang /
ma dang pa dag rgyal bo'i mal gos btsongs nas zos so zer ba de gsol bas /
sgra mi snyan pa'i sogs /
yang thog tu thing zhig /
bting bas /
'di ni rgyal po'i mal gos ma yin gyi /
nges par btsongs te zos so zer nas /
yon du phul ba'i dngos po 'di ni rgyal po gzugs can snying po'i yin no zhes yi ge bris la zhog cig ces so / /
rgyal po gsal rgyal gyi phyi mo sdug cing yid du 'ong ba zhig 'das pa dang /
de phyir phyung ste bsregs nas cho ga byas te /
nang bar sngar gos dang skra gsher bzhin du ston pa'i drung du phyin pa dag ston pas /
rgyal po chen po gos dang skra gsher bzhin du ci las 'ongs /
bdag gi phyi mo sdug pa dus las 'das te mchis so / /
rgyal po phyi mo rab tu sdug gam /
rab tu sdug ste /
phyi mo sos par byas na rgyal srid phyed kyang gtong phod do / /
bdag gis de la mya ngan na dang /
nyon mongs pa dang /
mya ngan gyis gzir bzhin du bsgrims kyang phyi mo sdug pa 'angs pas 'di snyam du sten pas /
'cho ba'i mtha' ni 'chi pa'o zhes gsungs pa ni legs par gsungs pa'o snyam mo / /
rgyal po chen po / /
de de bzhin no zhes sogs rgyas par gsung @# / /
pas yi rang nas rang gi khyim du phyin pa dang phyi mo'i mal gos mthong ste mya ngan gyis 'khrugs nas blon po la smras pa /
mal gos 'di mthong nas nga yid ma dga' bskyes kyis /
de dge 'dun la phul cig /
de dag gis de dge 'dun la phul pa dang sgo khang du bting ngo / /
dus phyis rgyal po gtsug lag khang du 'ongs pas mthong nas dus so / /
blon po na re /
'di mi mthong ba'i phyir khyed la phul na /
sgo khang du bting bas nyes dmigs su kyur to / /
gsol bas /
yang thog tu thing zhig /
der yang nyes dmigs byung nas /
gnas khang du thing zhig /
bting ba dang /
ma dad pa dag gis /
rgyal po'i mal gos btsongs te zos so zhes 'phya ba na /
chos brgyad dam bcu bzhi la yang thog tu thing zhig /
ma dad pa dag gis mthong nas /
'di lha mo'i mal gos min gyi /
dge slong gis nges par btsongs te zos so zhes smras pa dang /
rgyal po gsal rgyal gyis phul ba'i gos so zhes yi ge bris la zhog cig mnyan yod du dge slong zhig sa rjen la nyal bas kha zas ma zhu bar na nas /
khyim bzhig la khri brnyas nas nyal bas sos te /
phyir gtang bas /
khyod kyi lags kyis bzhud cig /
de gsol bas /
gnang ste /
khri dang sogs /
dge slong zhig gis khri rkang rnon po byas pas /
sa bstar ba ma rung bar gyur nas /
spyil ba sogs /
de ltar byas kyang ma rung nas gsol bas /
yang na sogs so / /
ri dwags 'dzin gyis ma sa gas /
ston pas dge slong rnams la khri 'bog ri can gnang ba thos nas /
khri 'bog ri can lnga brgya phul lo / /
ji ltar bya ma shes nas gsol bas /
rgan rim bzhin brim bar bya'o / /
dge slong zhig gis khri'u rkang pa ri mo can zhig bdag gis ni ma byas gzhan gyis byin pa 'chang ngo / /
de gsol bas /
ngas ri mo can ni dgongs te gsungs kyis /
khri'u rkang pa ri mo can la min gyi /
de bas na dge 'dun gyis khri'u rkang pa ri mo can rnyed dam byas kyang rung gi /
gang zag la ni mi gnang ngo / /
mnyan yong du ston pas /
dge slong dag dge 'dun la 'byor na stan bzang po gnang gi /
gang zag la ni ma yin no / /
dge 'dun la 'byor na rgyab rten bzang po gnang gi /
gang zag la ni ma yin no / /
dge slong zhig la rgyab rten dgos nas /
khyim pa zhig la brnyas te dgos pa byas nas slar gtad pa dang /
khyed kyi lags kyis bzhud cig /
ma gnang ngo / /
'o na zhog la bzhud cig /
de gsol bas /
dge slong gis rgyab rten bcang bar bya'o / /
ri dwags 'dzin gyi mas gas de thos nas rgyab rten lnga brgya phul /
ji ltar bya ma shes nas gsol bas /
rgan rim du brim mo / /
bzo bo zhig gi sa dge slong rnams la mar me'i sdong bu yal ga gcig pa phul ba ma blangs pa de gsol bas /
dge 'dun la mar me'i sdong bu yal ga gcig pa nas mang po'i bar du gnang gi /
gang zag la ma yin no / /
shAkya gzhon nu rnams sdas shing med par nyal nas gnyid log pas drod chung bar gyur nas sman pa la bstan pas /
bzhud dang khyed ji ltar nyal blta'o / /
bltas pas @# / /
sdas shing med par mthong nas /
sdas shing chug cig /
ma gnang ngo / /
gnang bar 'gyur ro / /
gsol bas /
gnang ngo / /
de ltar byas kyang ma sos nas sman pa la dris pas /
sngas nang tshangs can chug cig /
ma gnang ngo sogs 'dra /
gsol bas /
gnang ngo / /
ji ltar bcang ma shes nas gsol bas /
khru bzhi nas /
rdzang ngo'i bar ro / /
dge slong zhig gis mal stan grogs po la gtams nas ljong rgyur song ngo / /
mal stan ji ltar bting ba bzhin bzhag nas su'ang mi lta'o / /
der gnam babs su sbrul gdug pa zhig babs te mal stan de'i 'og tu 'khyil te 'dug go /
dge slong 'khro nas ngal gsos te mchod rten la phyag byas nas nyi ma nub pa na gzhi ba des /
chu dang sa dang lo ma 'di re /
lam gyis dub pas mal stan 'di la nyol cig /
des kyang ma brtags par nyal nas sbrul gdug pa de btsir bas dge slong gi lus la bzung ngo / /
de dug gis zin pa'i sdug bsngal gyis lus bsgyur bas gnyis ka shi'o / /
nang bar sgo brdungs pas skad med de /
nga la bas nyal lo snyam mo / /
grol bab nas sgo brdungs pas skad med nas /
sgo phye nas bltas pas gnyis ka shi bar mthong ste /
de gsol bas /
gtams pas mal stan gyi zhal ta pa lam gtad cing dus dus sum brtags pa las gyur pas gang lam la gtams pa des ci nus kyis skoms la zhal ta pa la gtad do / /
yang na ltob la ga dang la khol nyal ba na'ang brtags te nyal bar bya'o / /
dge slong rnams mar me la stan rtog nas /
nyi mar brtag go /
gzhi nas slong bar byed nas /
ring du bzhag pa ni gzhi nas slong ngo / /
gzhan ni sprugs la nyal lo / /
drug sde khyim du song ba dang khri gcig la nyal zhing /
nyal nas rtse ba dang /
rgod pa dang /
phyar g.yeng dang /
lus la rdeg pa te gsol bas /
gzhan dang lhan cig sogs / /
dge slong mang po rnams ldod rgyu zhing ri brags shig tu phyin nas khri brnyas pas /
khri byin no / /
nyungs kyis gzhan yang g.yor cig /
deng khri re rel mang po nyal na khyed gzhan yang g.yor ram /
gnyis gsum gzims shig /
ma gnang ngo / /
de las med do zer ba'i skabs de gsol bas /
ngo tsha shes pas sogs /
khril ji ltar bar stan dang /
gzhan la'ang de dang 'dra'o / /
drug sde rnams rigs kyi khyim du song nas /
de dag gis khri phyung ste /
ci bder bzhugs shig /
drug pos cig car bsdad pas khri chag nas gta' bgad kyis bgad do / /
dge slong gzhan gyis mthong nas /
khyed 'phyar bo byas nas dgong dam /
ci chang 'thungs sam /
sgog skya zos /
ci de'ang byed dam /
cig car khrim bcag gam /
ci shing zad dam /
shing mkhan shi 'am zer ba'i skabs de gsol bas /
drug 'dug par mi bya /
lnga dang bzhi 'dug nas kyang nyes dmigs de nyid byung nas /
gsum la sogs nas /
mi bya'o'i bar ro / /
drug sde rnams khyim pa dang lhan cig stan gcig la 'dug pa dang /
dad pa can gyis mthong nas /
khyed tshangs par spyod pa dang 'di dag stan gcig @# / /
la 'dug ces 'phya ba de gsol bas /
khyim pa dang sogs / /
drug sdes dge tshul dang lhan cig 'dug pa dge nga snyen gyis mthong nas /
khyed bsnyen par rdzogs pa lags na 'di dag dang lhan cig bzhugs sam| 'di na khyim pa ma yin te /
dge slong yin na'ang 'gal bci yod /
gsol bas /
bsnyen par ma rdzogs pa dang yang mi bya'o / /
dge slong rgan gzhon lhan cig ljongs rgyur song nas stan gcig la 'dug pas gsar bu rnams rgan pa la ma gus par byed pa de gsol pas /
bar na lo gsum zhugs pa dang mi 'dug ste /
lo ma lon pa dang lo gcig lon pa lhan cig /
lo gsum lon pa dang lo bzhi lon pa lhan cig nas /
lo dgu lon pa dang lo bcu gnyis lon pa lhan cig gnad gi /
de phan chad mi gnang ngo / /
khyim pa'i khyim du stan ma 'byor nas gsol bas /
khyim gzhan du sogs / /
drug sdes dge 'dun gyi gos gyon nas tshad mang du sod bas dud pas ma rung bar gyur pa dang dge 'dun gyi gos gyon nas 'chag khang du song bas bshad gci'i zer mas ma ru dbar gyur pa de gsol bas /
ci nas kyang sogs /
dge 'dun gyi gnas mal rdol ba dang ral ba rnams gar bab tu bsgyur bas ma ru bde gsol bas /
bu gu glan pa nas /
nan tan bya'o / /
khyim pas rgyal byed tshal gyi shing thags kyi shing bcad cing khyer bas ma 'khur cig /
sgo bas shing dang rtswa yang bor nas song bas chud zos pa de gsol bas /
sbyad mi rung na tshad mad du skyol /
rung na las gsar du byed pa la skyol cig /
drug sdes las gsar du byed par 'os pa'i shing bus nas btso blag gi las byas pas /
de 'dra ma 'bud cig /
mnyan yod du dge slong rnams la 'jigs pa byung nas gtsug lag khang stod par byas te dge 'dun gyi ma la stan rnams por ba dang rkun pos brkus nas dge slong rnams phongs pa de gsol bas /
dge 'dun gyi mal stan ma bor bar gang du 'dong ba der khyer cig dge slong zhig gis bgo ba dag khyer te dge slong dang lhan cig bros nas song ba'i nub mo dge slong zhig gis /
'di ni nangs na rgan pas rgan rim du dbang ngo zhes smras pa dang de byin no / /
nang bar /
'di khyer cig /
des /
gyon pa'i tshe na ni khyod rgan /
'khur ba'i tshe ngal sbyin nam khyod nyid khyer cig zer bde gsol bas /
'jigs pa'i tshe khyer ba de nyid kyi'o / /
'jigs pa med na 'ang /
ston pas gnang ngo zer nas slar ma phul ba dang /
re zhig gnang ba yin gyi /
'jigs pa dang bral nas slar phul la rgan rim du byin cig ces pa /
gnas su sogs / /
mnyan yod du khyim bdag cig gis yo byad thams cad dang ldan pa'i gtsug lag khang brtsigs te /
'khor mang po'i dge slong zhig la phul bas /
de 'khor drug cu dang lhan cig dbyar gnas so / /
dpyar gnas thon pa dang slob ma rnams 'gro bar chas pa dang /
khyim bdag gis mgron du bos kyis /
'di nyid du 'dug cig /
mchi'o / /
'o na zan zos la deng zhig /
bras dang yo byad khyer nas 'tshal lo / /
@# / /
gyis shig /
der kha cig gis me mar gyi mar /
kha cig gis rkang ba bsku ba sogs khyer nas song ba dang /
de yo byad kyis phongs nas khyim bdag gis smras pa /
da re yo byad mang du phul na ci'i phyir /
'di ltar ro / /
kho bos 'dir phul na ci'i phyir bkye zer ba de gsol bas /
gnas gzhan gyi sogs / /
khyim bdag cig gis ri brags su gtsug lag khang yo byad dang ldan pa zhig brtsigs nas phyogs bzhi'i dge 'dun la phul lo / /
der mal stan dad snod spyad mang /
dge slong nyung nas /
'di dag ma spyad na chud za'i bdag cag la dgos btsam zhig bcangs la /
lhag ma gtsug lag khang gzhan du dbul lo zer nas phul lo / /
bsod snyoms pa zhig der 'ongs nas ngal gso ste /
mal stan med dam /
med do / /
der sa la nyal nas nang bar lde mig khyer te bsod snyoms la khyim bdag de'i sar byin nas /
rdzas las byung ba'i gzhi bdun gyi bsngags pa brjod pas /
bdag gis thams cad bgyis so / /
de na mal stan med de / /
nga'ang sa la nyal lo / /
lde mig ngo shes sam /
'tshal lo / /
de 'ongs nas dge slong rnams la /
kho bos mang du phul na gar mchis /
ji ltar gyur ba bsnyad pas /
ma legs te /
da blang du rung dam /
mi rung ngo / /
der ma phul gyis song la long zhig /
gsol bas /
gnas gzhan gyi sogs / /
drug sdes dge slong gdong phyi ba ma zin par /
gdong phyis rgan rim du bya'o zer nas khyod dge slong sda mas btso blag gi las ma zin kyang /
tshon gyi bum pa rgan rim du bya'o zer nas khyer ro / /
gzhong khud la'ang de bzhin no / /
zas za 'phrol /
lhung bzed rgan rim du bya'o zer nas khyer ro / /
btung ba phyed tsam zin pa dang btud phor dang /
skra phyed tsam bregs pa dang spu gri dang /
spu gri bdar 'phrol bdar dang /
sen mo gcor 'phro la 'dreg dbyad dang| sna spu phyed tsam thogs pa dang smad tsher dang /
rkang rten dang bcas pa'i khri la nyal ba na khri dang /
shing leb kyi steng du chos gos phyed tsam bzhag pa na shid leb dang /
gos dge 'dun gyi skud pas phyed tsam drubs pa na skud pa dang /
gos tshos byas nas srad bu la bres pa na srad bu dang /
gos dgra 'phro la gri dang /
'tshem 'phrol khab dang /
skra bzhar 'phro la skra gzed dang /
gang yang rung ba'i las byed pa nam zin par /
bstan la rgan rim du bya'o zhes zer ba de gsol bas /
de dag ma zin bar du rgan rim du mi bya zhes pa / /
ma bskos pa nas /
dpral bar mi bya'o / /
dge slong bkru san 'dug pa 'khru bam zin par /
ded rgan no zer nas blangs /
rkang pa bkru zhib 'dug pal /
rkang khrus kyi gzhi rkan rim du bya'o zer nas khyer ba gsol bas ma zin par rgan rim du mi bya zhes pa /
de bkru bar sogs / /
drug sde rnams phyi sa'i sgo na 'chag cing sdod cing /
rgan rim du bya'o zer nas de'i nye 'khor du kha ton dang btso blag gi las byed /
dge slong gci sar sod ba dang /
rgan rim du bya'o zer nas bshad gcig bag yangs su bya rgyu med pas nang du gyur nas gsol bas /
de la rgan rim du mi bya zhes pa /
chab khungs sogs / /
dge slong spong khad gi nang na dge ba'i phyogs spyod cing 'dug pas der drug sde 'ods te /
nged rgan no zhes zer nas @# / /
de bslang ste btang bas /
bsgom pa'i phyir sogs / /
dge slong dag bya ba byas nas stan las khangs te 'chag pa na gzhan gyis stan blangs kyang mi ster nas gsol bas /
bya ba byas nas stan ma 'dzin cig /
dge slong re zhig stan la 'dug nas langs te 'chag pa dang /
drug sdes der 'dug nas /
bar du sogs / /
drug sdes snod rnams tshon rtsi cung zad kyis brel bar byas nas bzhag pa dang /
de ltar ma gzhag par snod cig gi nang du lhug la long zhig /
drug sdes dge 'dun gyi spu gri khyer nas /
bya bzin nas blangs pa dang /
da dung bya ba yod zer nas ma ster /
de bzhin du bdar dang /
sen mo gcod pa dang /
smang tsher dang /
rkang rten la'ang de bzhin no / /
de gsol bas /
'dod ba yod na sogs / /
dge slong zhig na nas sman pa'i drung du bong ste /
na'i sman ston cig /
sman 'di dang 'di lta bu mdzod cig sos par 'gyur ro / /
de la mchig dgos pas khyim bdag cig la mchig mchig gu dang bcas pa g.yar te sman btags nas gtad pas /
khyod nyid bzhes la bzhud cig /
ma gnang ngo / /
'on zhog la bzhung cig /
de gsol bas /
dge 'dun gyi sogs / /
dge slong zhig skra ring por gyur nas 'dreg mkhan gyi gan du song ste /
bzhin bzang /
skra 'di bregs shig /
des dge slong 'di dag nan che ste rngan pa med par las byed du 'jug pas 'di'i skra bregs pa thos nas gzhan yang 'ong bas /
dus ring du bgyangs la rang gi blos rtogs bar bya'o snyam nas /
'phags pa /
sang dang gnangs sdum par byon cig ces mang du bslus so / /
grogs kyis mthong nas /
ci 'di gnyen gyi khyim mam /
rigs kyi khyim yin /
min te /
'di ltar ro / /
bzo bo bden par smra ba dkon no zhes pa ma thos sam /
kho bo 'dreg mkhas nyem gnad do / /
gsol bas /
dge slong 'dreg mkhas pas phyogs dben par skra breg go /
gnang ba legs te /
mdzub mos breg gam /
'di la spu gri dang bdar dang sen gri dang smad tsher dag kyang dgos so / /
de gsol bas /
'dreg mkhan gyi sogs / /
dge slong btso blag gi las byed pa la sta re dgos nas khyim bdag cig la brnyas te dgos pa byas nas slar byin pa dang /
khyed kyi lags kyis bzhud cig /
ma gnang ngo / /
zhog la bzhud cig /
gsol bas /
sta re bcang ngo / /
dge slong zhig gi khri'i ya thog chag nas khyim bdag la gzor brnyas te las byas nas gtad pa sogs 'dra / /
dge slong zhig gi khri rkad chag nas khyim pa la ste'u brnyas te dgos pa byas nas slar gtad pa sogs sdar dang 'dra'o / /
ston pa mnyan yod na'o / /
dge slong ma sbom dga' mol mching phor zhi g.yod pas /
dge slong ma gzhan zhig skom nas chu 'thung 'dod de de'i drung du song nas /
chu btung gis mchid phor g.yor cig /
'di na 'dug gi long la song zhig /
blangs nas sod ba dang /
lag nas lhud ste chag go| ngas gzhan zhig na sbom dga' mos de dran nas de'i gan du song ste /
mching phod bsnams ba de stsol cig /
lag nas lhung ste chag gis gzhan zhig nyos la dbul lo / /
de nyid byin cig ces ring zhig tu gtses nas gtang ngo / /
de gsol @# / /
bas /
dge slong mas sogs / /
dge slong zhig ljongs rgyu zhing ri brags shig tu phyin te gnas brnyas nas rkang pa bkrus te 'bru mar blangs pas bud med cig gis til mar khyer te byung ba la lag ba brkyang bas 'phags pa slod bar mdzad la snod mi mnga' ba de ga la gda' /
'bru mar gyi snod chongs mdzod cig /
sring mo ma gnang ngo / /
cang mi zer ba de gsol bas /
thams cad sogs /
nye dga'i dge tshul gnyis kyis 'bru mar gyi 'brag khyer te bsod snyoms la phyin pas bud med kyis mthong ba na brang brdungs nas /
'di sus 'geng /
bkren pa mo khyod kyis re zhig gang byin pa de lhug cig /
lhag ma dad pa can dag gis 'gengs so zer ba de gsol bas /
ha cang chen po mi bcad do / /
chung du bcangs bas dgos pa ma grub ste /
'bru mar gyi snod che ba phul gang /
chung ba phul phyed /
'bring de'i bar ro / /
ston pas /
dge slong dred cing brdeg 'chos pa la 'khar ba gnang bas drug sdes 'khar ba gser dngul las byas pa bcangs pa dang /
rgan po rgas te nyam chung ba dang nad pa sbyor mi bzod pa la gnang ngo / /
rgan po dang nad pa thams cad kyis bcangs pa dang /
rgan po dang nad pas 'khar ba'i gnang ba gsol la /
gnang ba thob pas bcang ngo / /
dge slong gnas brtan rnams dang rlung nad can rnams bya rgod phung po'i ril 'bab 'dzeg byed ba na dred cing brdeg 'chos nas gnad /
bya ma bum dang ril ba chag nas gsol bas /
dra ba bcang ngo / /
drug sdes tshon sna lda las byas pa'i dra ba bcangs pas khyim pa rnams 'phya nas gsol bas /
tshon sna lnga pa mi bcang gi kha dog gcig pa bcang ngo / /
rgas pa dang rlung nad yod pa thams cad kyis bcangs pas /
dra ba'i sdom pa gsol la de spyin par bya'o / /
dge slong zhig la 'khar ba dang dra ba gnyis ka dgos nas gnang ba so sor byin pa dang /
de gnyis sogs / /
bsil ba'i tshal gyi dur khrod na sbrul yod pas dge slong lam du 'dong ba la reg nas gsol bas /
sdig sbrul sogs /
nad pa dang rgan po la 'khar ba de yu ba'i sogs /
mnyan yod na bram ze gos bzo pa zhig 'dug pa des sangs rgyas dge slong dang bcas pa gdan drangs nas gos kyi gdan bshams te gdugs tshod gsol na bsod nams chen po thob par 'gyur ro snyam nas gdan gyi steng du gos bting /
zhal zas bsod pa bshams nas spyan drangs pas ston pa ni gtsug lag khang du bzhugs shing bsod snyoms drangs so / /
dge slong rnams lam du char bab nas gos char bas gsher bzhin du 'khod pas de'i gos sbra sbrer gyur pa bram ze des mthong nas /
bdag gi zong 'di sta bu ma rung bar bgyis kyis gos 'di dag khyed snoms shig /
de gsol bas / /
des ma dad nas byin bas mi blang ngo / /
phyis de 'khrug ba dang bral nas dang bas phul ba de gsol bas /
dad pas phul ba blangs nas rung ba byas la bgo bar bya'o / /
dge slong rnams kyis blangs pa dang /
bram ze na re /
'phags pa dag / /
gdugs bcar ba'i rigs so / /
gsol bas /
gdugs bcad do / /
drug sdes gdugs kyi rtsa ba gser la sogs pa las byas shing /
gzhan yang bkra shing bsrubs pa las byas @# / /
la| gdugs dkar po dang rma bya'i mdongs las byas pa bcangs pas /
khyim pas /
'di ci lags /
gdugs so / /
khyed 'dod pa'i yon tan gyis gzir tam /
ci'i phyir 'di 'dra'i gdags 'chang /
dgra po rnams kyi mgrin pa rdog bas mnan nas 'dod pa'i yon tan gyis gzir to / /
de gsol bas /
de lta bu'i gdugs mi bcang gi /
smyig ma sogs / /
drug sdes gdugs kyi rtsa ba ring por byas nas gdugs kyi rtsa ba bsgrengs te grong khyer gyi nang du phyin pa dang khyim pas mthong nas /
'di lta bu tshong dpon nam ded dpon su zhig 'ongs zer zhing kha cig langs nas blta /
kha cig bsur 'ong /
ma dad pa de gsol bas /
ring por mi bya'i /
yub ni lus kyi tshad do / /
des grong dbus su sogs / /
dge slong mang po don 'thun dang lhan cig ljongs rgyur dong ba dang re zhig na grong du lam byung nas bsams pa /
grong gi nang du gdugs thogs te mi 'gro bar gsungs pas /
de dag grong spangs nas phyin pas don mthun dang bral cing chom pos bcom pa de gsol bas /
gal te sogs / /
bsod snyoms la zhugs pas gos char bas gsher ba de gsol bas /
char 'bab pa sogs /
ston pa drang srong smra ba ri dwags kyi nags na bzhugs pa'i tshe snga dro wAr NA sir bsod snyoms la gshegs pa dang /
dge slong zhig shing thags kyi drung na mi dge ba'i rnam par rtog pas rtog cing /
sdig pa la chags shing gnas pa gzigs nas /
dge slong bdag nyid sa bon tshab lta bur ma byed cig /
drid ba dad zag par ma byed cig /
byas na sbrang bu dag gis mi myang zhing mi bldag pa'i gnas de lta bur mkhyen no zhes gsungs pas dge slong de skrag nas song ngo / /
ston pas bsod snyoms kyi byab mdzad nas phye ma red kyi dus su dge slong rnams 'dus pa dad bka' stsal pa| dge slong gis spyod yul ma yin pa na 'dug par mi bya'o / /
sa bon tsha ba dang /
dring ba dang /
zag pa dang /
zag pa'i sbrang bu rnams ci lags /
sa bon che ba ni mi dge ba la rnam par rtog pa'o / /
dring ba ni 'dod pa'i yon tan lnga'o / /
zag pa ni| skye mched drug la reg cing zag par gnas pa'o / /
zag pa'i sbrang bu ni skye mched drug la sdom par gnas pa ste zhes sogs gsungs so / /
spyod yul ma yin pa du yod ma shes nas /
rol mo sogs /
rgyal pos 'dzin gyis rgyal po gzugs can snying pol la ba rin po che zhig skyes su bskur ba dang de pi lin da'i bu la byin no / /
des de gyon nas dgon par song ste 'dug pa dang /
rkun po rnams kyis thos nas gros byas te song nas sgod la gyis brdungs pa dang pi lin da'i bus /
'di su yin /
bdag cag rkun po'o / /
ci 'dod /
la pa rin po che'o / /
'on skar khung nas lag pa rkyod zhig /
de nas gcig gis lag pa brkyang ba dang pi lin da'i bus /
la pa rin po che 'di ma 'chad cig /
ma 'tshig cig /
'dren pa na zad par mgyur cig ces byin gyis brlabs te /
skar khung nas de'i phyogs gcig btang ba dang de dag gis drangs shing phung por byas kyang zad dum btub /
mtshon gyis bcad kyang mchod /
mes bsregs kyang mtshig nas /
de dag na re /
'phags pa /
@# / /
bdag cag la ci zhig mtho 'tsham /
thong zhig /
khyed kyis mtho btsams na /
ngas ji ltar mtho btsams /
khyod kyi stobs dang brtson 'grus dang pha rol mnon pas drangs nangs ji ltar mi gtang /
de dag gis smras pa| pi khin da'i bu'i rdzu 'phrul gyis ma btang phan chad /
'dzin ba 'ongs na mi rung ngo zhes zer nas bros so / /
de gsol bas /
gos rin po che sogs / /
dge slong zhig gis la pa rin po che zhig rnyed nas /
de nang du gzhag par bya'o zhes gsungs pas bzhag ba dang srog chags kyis rmugs nas /
gsol bas /
nam ru kas sogs /
ma rnyed na shing kun nam /
ba sha ka'i lo ma'am /
a ri sta'i khoms rim pa rim par gdab po / /
rim pa rim par gdab tu ma 'byor nas /
ma 'byor na steng du gda' nas /
bskam pa yang sogs / /
ston pa mnyan yod na'o / /
nyi ma shar /
bya rog zer /
zhing dag rmed /
chom rkun pa du 'o / /
nyi ma shar ba ni sangs rgyas so / /
bya rog zer ba ni chos smra ba 'o / /
zhing rmed ba ni sbyin bdag dang sbyin pa po'o / /
chom rkun du ba ni bdud kyi 'khor ro / /
dgon pa la sogs par bsam gtan gyis la bag yod bar gyis shig ces gsungs pa dang /
dge slong rnams dben par bsam gtan byed pa'i tshe dge slong thos pa nyung du zhig kyang dgon par 'dug nas phyogs der gnas pa'i ba lang rdzi sogs kyis shes so / /
chom rkun dag gis grong 'joms su song bas grong pas brdegs shing bcom ste phyogs gzhan zhig tu phyin nas /
bdag cag gar 'dod /
gcig na re /
kho bo rab tu gnad nas 'gro mi nus /
la la /
bkres /
la la /
skom zer ba dang /
gcig na re /
'di na dge slong zhig gnas te /
shAkya'i sras ni mkhas pa snying rje can yin gyis der 'dod ngo zer nas dong ba dang /
des /
legs par 'ongs sam zhes gtam byas pas dga' ste cung zad cig bsdad nas /
bdag cag grang bas sbrebs kyis me cung zad mchis sam /
kho bo ni dgon pa pa'o / /
de bzhin du /
skom na chu dang /
rma khar glan pa'i phye ma dang /
rma khar dkrir rung ba'i ras dang /
rmal glan pa'i mar dang /
'bras chan dang /
zan dron yod dam /
de ring tshes grangs dang rgyu skar dang nyi ma gang /
kho bo ni dgon pa pa'o / /
de'i nang nas dge slong gi rgyus shes pa zhig khros nas smras pa /
de ni der bas na 'di 'dri'o / /
khyed dgra bcom pa'am /
phyir mi 'ong pa'am /
phyir 'ong dam /
rgyun zhugs yin nam /
kho bo ni dgon pa pa'o / /
de ni der bas na gzhan 'di dri'o / /
'du shes med 'du shes med min skye mched nas /
bsam gtan dang po thob pa'am /
sde snod gsum ba'am /
mdo sde 'dzin pa'am /
'dul ba 'dzin pa'am /
ma mo 'dzin pa yin nam /
kho bo ni dgon pa pa'o / /
de dag der bas na 'di dri'o / /
khyod kyi ming ci /
kho bo ni dgon pa pa'o / /
des rnam pa thams cad du /
dgon pa pa'o zhes smras pa dang /
de dag shin tu khos nas /
bdag cag chom rkun pa yin na /
'di ni chom rkun pa chen po zhig ste rang gi ming tsam yang mi shes la mtshan ma tsam 'dzin pa /
'jig rten slu bar byed pa'o zhes zer nas /
de la shin tu brdegs /
lhung bzed dang chos gos kyang phrogs /
@# / /
ma shi tsam du byas nas de dag mtshan mo nyid phyogs de nas song ngo / /
de yang nam langs nas rgyal byed tshal du song ba dang /
'di 'dra bar sus byas /
zhib tu smras pa dang /
ston pas /
dgon pa'i kun spyod kyi chos bca' bar bya ste| dgon pa pa'i nas /
yang ngo'i bar ro / /
ut+pa la'i mdog smad 'tshong ma byed pa'i dus su bram ze zhig de'i sems bas me tog dang 'bras bus bsnyen bkur byed pa la /
khyed ni rigs mtho ba yin /
bdag ni dma' ba yin na ci'i phyir 'ongs khyod dang 'phrad 'dod do / /
ba na yod na phyis 'phrad do / /
de thos nas ba na tshol du song ba dang /
ut+ba la'i mdog mo'u dgal la brten nas dgra bcom pa thob cing nags thibs por 'dug go /
bram ze des pa na khyer nye btsal btsal nas rnyed pa dang /
pa na bzhes shig /
des /
bram ze /
bdag gis ni de spangs so / /
khyod kyis spangs kyang ngas ma spangs so / /
'o na khyod nga'i yan lag gang la chags /
mig la'o / /
des rdzub 'phrul gyis mig lag mthil du bor nas byin pas /
de khros te klad du khu tshur zhig bsnun nas song ngo / /
de brgyud de gsol bas /
bud med ni mthu stobs chung ba g.yon can gyis 'dod par bya ba yin pas deng phyin chad dgon par gnas bar mi bya'o / /
dge slong ma dgon par gnas pa bkag pa dang /
de dag tshong 'dus dang /
srang dang /
lam gyi sum mdor bsam gtan la zhugs pas nyes dmigs de nyid byung nas gsol bas /
dbyar khang du gnas par bya'o / /
de khyim bas thos nas grong khyer gyi phyi rol du dbyar khang brtsigs pa dang /
mi rgod dang /
nal gyi bu dad /
su'i bu tol med pa rnams kyis glags lta nas /
de gsol bas /
grong khyer gyi sogs / /
sbom dga' mo dbyar khang gi phyi sgor 'dug ste khyim pa rnams la 'phyas pas de dag smod pa de gsol bas /
des de'i sogs /
dge slong ma dbyar khang gi sgor 'dug pa bkag pa dang /
sbom dga' mo skar khung du 'dug nas khyim pa rnams la 'phya zhing der 'phyas pas de dag smod pa de gsol bas /
snang g.yel sogs / /
spom dga' mos lam gyi bzhi mdor 'dug nas khyim pa la 'phya bde gsol bas /
la ma gyi sogs / /
ston pa mnyan yod na'o / /
dge slong ma dag dbyar khang du chos gos lnga gyon nas las byed pa dad de dag snyoms par gyur pa de gsol bas /
dge slong mas sang gag k+Shi byon nas dbyar khang du las gyis shig dge slong ma rnams dbyar khang du sang gag k+Shi gyon nas las byed pa khyim pas mthong nas chags te /
dad pa dag 'phya ba de gsol bas /
khyim pa'i mdun du sang gag k+Shi gyon nas las ma byed par sang gag k+Shis dbung pa g.yogs la las gyis shig ston pas /
nyi ma ni shar zhes gsungs pas /
dge slong ma rnams bud med dang 'thun pa'i gnas yid la byed pa sgom pa narma'i sgor srog chags zhugs pa ston pas gsan nas /
dge slong ma yid la byed pa sgom pan skyil krung bcas te ma 'dug par de'i skyil sogs / /
phyed krud bcas te sgom pa la brtson pa na de'i mo mtshan du srog chags phra mo zhugs pa gsan nas /
zag byed kyi sgor sogs / /
ston pa mnyan yod na'o / /
tshe dang ldan pa gre skyes 'das pa'i tshe dge slong ma bcu @# / /
gnyis snges de'i rus pa rnams bsdus nas bkur sti chen pos sa phyogs yangs par mchod rten brtsigs te de la gdugs dang rgyal mtshan dang ba dan btags /
dri dang me tog gis brgyan te /
snyan par smra ba'i dge slong ma gnyis kyang bskos nas der nyin re zhings dang chu dang bdug pa dang me tog dag 'jog go /
de nas dge slong yul gzhan nas 'ongs ba rnams la lag pa bkru ba byin te /
me tog dang bdug pa dang tshigs su bcad pa'i dbyangs kyis mchod rten la phyag 'tshal bar byed do / /
dus gcig na tshe dang lngan pa chu 'thung 'khor lnga brgya dang ljongs rgyu zhing mnyan yod du phyin to / /
dgra bcom pa rnams nim bsams bar ye shes mi 'jug pas /
mchod rten de rgyad ring po nas mthong ba dang /
ston pa'i dbu skra dang sen mo'i mchod rten yin pas phyag bya'o snyam nas song ba dang /
dge slong ma dge nyis kyis rkang lag bkru ba'i sa dang chu byin nas me tog dang bdug pa byin pa dang /
tshigs su bcad pa'i dbyangs kyis mchod rten la phyag byas so| |de la 'khor lnga brgya dang phyag byas nas song ngo / /
mchod rten de dang ha cang mi ring pa na ut+pa la'i mdog shing drung zhig na 'dug pas mthong nas smras pa /
khyod kyis su'i mchod rten la phyag bgyis pa dgongs shig /
des bsams pa na gre skyes kyi rus pa'i mchod rten yin par mthong nas de zhe sdang gi bag chags kyis bsgos pas slar log ste ut+pa la'i mdog la smras pa /
bstan pa la chu bur byung na khyod 'di na 'dug bzhin du yal bar bor ro zhes byas ba dang de cad mi smra'o / /
des slob ma rnams la /
ston pa la sdug pa dang bangs pa de dag gis rus gong gi phung po las so phag re re phyung la drol cig /
de 'khor mang ba yin pas /
de dag gis rus gong gi phung po las so phag re re phyung ste bor nas skad cig nyid la bshig go /
dge slong mde gnyis dus nas rings par dbyar khang du dge slong ma rnams la smras pa dang /
bcu gnyis sde dang /
de la yid gzhol zhing 'dza' ba 'dod chags dang ma bral ba gzhan gyis thos nas /
bdag cag gi mid po deng gdong shi ba lta zhes du zhing 'khod pa las /
sbom dga' mon re /
de la sus bstan /
de ni glo bur du 'ongs pas snying nas mi shes kyi /
ut+pa la'i mdog phyogs den 'dug pas de dag la smras pa dag go / /
sbom dga' mon re /
de ni 'dreg mkhan las rab tu byung ba yin la /
de yang rang bzhin nyams pa yin pas de'i las yin pa bdag gis ni smras pa tsam gyis shes so / /
ston pas 'khor sun 'byin par byed pa 'khor gyi nang du mi gzhag par gsungs pas del bsam du ci yod 'dong ngo zhes de gsod pa'i mtshon cha dang khab dang seng lded gi phur bu rnams blangs nas song ngo / /
des de dag ring po nas rings par 'ong ba mthong nas /
bsam pa ji lta bus 'ong bsams pa na /
gsad pa'i bsam pa can du mthong nas snam sbyar byin gyis brlabs te 'gog pa la snyoms par zhugs so / /
de dag gis de'i snam sbyar la mtshon cha dang khab dang seng ldeng gi phur bus bsnun pa dang /
shib bzhin du dbugs mi rgyu bar 'dug go /
de dag na re /
spyod pa ngan pas 'tshob 'di bsad @# / /
pas sha lon zin gyis 'dong ngo zhes smras nas song ngo / /
de nas ut+ba la'i mdog ting nge 'dzin las langs pa na /
de dag gis bdag la gnod pa byas par mthong nas gtsug lag khang du song ba dang dge slong rnams kyis mthong nas /
ci'i phyir 'di ltar gyur /
dge slong ma rnams kyis bdag de'i bas dpal gzigs /
ci'i phyir /
ji ltar gyur pa smras pa dang /
dge slong rnams khros nas /
'di la ji ltar bsgrub /
kha cig /
ston pa la gsol du zad mod /
kha cig /
gsol ci dgos dge slong ma 'ga' yang rgyal byed tshal du 'ong du med pa'i khrims bya'o zhes khrims byas pas /
dge slong ma'i bkur sti bri bar gyur to / /
skye dgu'i bdag mo ni nyin re zhing ston pa la phyag 'tshal du 'ong bas /
des phyin pa dang /
khrims byas kyis ma 'gro zhig /
de dag gis nongs pa byas pa bzhin du bdag gis kyang byas sam /
dge slong rnams na re /
dge 'dun de ltar bzhed pa la kho bo cag gis ci byar yod /
de slar log nas dbyar khang du song ngo / /
ston pas /
kun dga' bo /
skye dgu'i bdag mo nad kyis thebs sam ci /
kun dga' bos rgyas par gsol bas /
dge 'dun gyi khrims thog tu bab bo / /
'on kyang dge slong ma rnams dge slong la rag las pa mang bas /
de dag 'ong du ma bcug na bkur sti med par 'gyur pas /
dge slong gis sogs /
dge slong mas dge slong sgo ba la dris la /
des dge slong sogs / /
ji ltar dri ma shes nas /
'phags pa /
bdag cag gtsug lag khang du 'jug gi /
mkhyen par mdzod cig /
dge slong gis kyang /
srid mdog /
'khon can nam /
mtshon cha dang khab 'chang ba min nam zhes pa /
khyod sogs / /
ston pas /
dge slong dag /
lnga po 'di dag ni sdom par byed pa yin te /
'phrod gtan dang /
gnam gzer dang /
'khor gtan dang /
sgo lcags dang /
lde mig skyog po ste /
de dag bdog na dge skos kyis bcang bar bya'o / /
'phrod gtan sogs / /
ston pas /
ngas dge 'dun gyi gnas brtan gyi kun tu spyod pa bca' bar bya ste /
gnas brtan gyis dge skos la /
khyod kyis sgo bcad dam /
gtsug lag khang so sor brtags sam zhes sogs ni /
dge skos nas /
dri bar bya'o'i bar ro / /
mnyan yod du gtsug lag khang zhig khang skyong gis ma bsdams par rkun bos brkus pa dang /
dge slong dag bskyin pa khang skyong la 'bab po zer ba de gsol bas /
gal te yang dag nas /
cha bgo'i bar ro / /
ston pa 'od ma'i tshal na'o / /
ston pas lha'i dbang po brgya byin lus 'phags ril bden pa la bzhag pa'i tshe gzugs can snying pos dus ston btsugs te /
mag d+ha'i skye bo'i tshogs thams cad 'du'o / /
lus 'phags ri ni rdo can shing med pa zhig pas skye bo rnams tsha bas gdungs nas /
'phags pa khyod kyis 'dir shing skyed cig /
ma gnang ngo / /
cang mi zer bde gsol bas /
gnang gi /
shing ljon pa sogs / /
dge slong gis shing bskyed de dor pas /
de bzhin du bskams so / /
phyi de lo skye bo'i tshogs lhags nas tshabs gdungs te /
khyed kyis shing ma bskyed dam /
bskyed mod zhal tam byas pas ma rung ngo / /
khyed kyang pha mas bskyed nas zhal ta ma byas na ma rung bar 'gyur ro / /
khyod @# / /
kyis zhal ta mdzod cig /
de gsol bas /
shing bskyed nas sogs /
shing de dag chen por ma gyur pa dang bor te dong bas bskams nas gsol bas /
shing skyed pa'i kun spyod bca' ste /
de'i shing ljon pa sogs / /
me tog dang 'bras bu ma chags par mi 'gro'o zhes gsungs pa dang /
dge slong zhig la bya ba rings pa zhig byung nas /
ji ltar bsgrub ma shes par gsol bas /
kun dga' ra ba ba'am /
smon 'drin la bcol lo zhes pa /
'di la sogs /
zhal ta ji ltar bya ma shes nas zhus pas /
dus dus su bcu bar bya'o / /
dge slong dag de kho na lhur len pas dge ba nyams nas gsol bas /
lag pa sogs /
dgun stong kha bas tshig nas /
grang ba sogs /
nags me shor bas g.yogs ma tshig pas /
ra bas bskor ro / /
rlung ma shor bas tshabs gdungs nas /
so gsogs /
dbyar rjing bzhin du chus gang nas /
dbyar dag sogs so / /
rgyal po gzugs can snying pos dge 'dun la bza' shing drug stong dang ldan pa'i kun ra zhig phul ba de dge slong gis 'bras bu zos nas yal bar bor bas mda' lta bu'i nags su gyur to / /
de rgyal pos mthong nas /
'di su'i /
lhas phul bde lags te /
'bras bu zos nas yal bar bor bas 'di ltar gyur to / /
'phags pa rnams zhal ta dang las mi byed dam /
bsam gtan dang kha ton la zhugs pas mi bgyid do / /
rgyal po cang mi smra ba de gsol bas /
rtsa ba'i sogs /
dge slong gis sus las bya ma shes nas /
gnas pas bya'o / /
de rgan nas ma nus pa gsol bas /
thams cad kyis bya'o / /
kha cig rgas /
kha cig na /
drug sde byed du ma btub nas gsol bas /
'khor rnam par phye la skal skal du bgos la gyis shig /
dge slong lung nod pa dang /
kha ton pa dang /
tshul bzhin yid la byed pa dag kyang de la zhugs pas /
de 'ba' zhig la mi 'jug gi /
kha cig tu so shing sogs nas /
ma yin pas so'i bar ro / /
zhal ta byas nas me tog dang 'bras bu smin pa dang por bas rkun pos brkus nas /
me tog dang sogs / /
srung ma nyung du bzhag pas nyes dmigs byung nas /
zan gyi sogs / /
dge slong zhig slob ma mang po la klog go /
de lan gsum gyi bar dun ba slob ma sus kyang ma bltas so / /
nad drag pa dang /
la las /
slob dpon kha ton zhu'o / /
la las /
zhu bar 'tshal lo / /
nga lan gsum gyi bar du na'ang khyed sus kyang ma bltas kyis ma gus pa la gdams dag dang kha ton 'b+gogs ba de'i thad du dengs shing /
de sol bas /
glog pa'i slob dpon la rim gro bya'o / /
der thams cad kyis byas pa dang /
dge ba'i phyogs nyams nas /
res su bya'o / /
rgan zhugs shig la res bab /
sang khyod la res 'bab bo / /
ci slob dpon la res kyis g.yog bya'am kho bo kho nas bya'i khyed sems las chung ngur gyis shig /
legs so / /
des de'i rim gro byas ta sos pa dang /
slob dpon gdams ngag dbog du gsol /
khyod kyi res la ma bab kyis re zhig sdod cig /
slob dpon kha ton dang zhu ba @# / /
gnod zhig /
khyod kyi res la ma bab pas sdod cig /
rim gro byed pa na bdag la res 'bab /
klog ba dang kha ton gyi res mi 'bab pa ci /
bdag mchi'o / /
bu thams cad bya'i ma 'gro zhig /
de gsol bas /
klog tu sogs / /
mkhas pa dang mi mkhas pa kha cig klog pa na mkhas pa la lung byin pas mi mkhas pa gnod nas /
ma nus pa la sogs / /
ston pas skye dgu'i bdag mo la /
ut+pa la'i mdog rab tu phyung zhig ces spring yig mdzad pa dang /
sing ga gling gi rgyal po la spring yig mdzad pa'i phyir dge slong gis kyang sbring yig la sogs pa yi ger bri bar bya'o / /
mnyan yod na bram ze bza' mi gnyis la bu mo zhig btsas nas mid zla ba zhes btags de skye dgu'i bdag mo las rab tu byung ste de dang lhan cig ston pa'i spyan sngar song nas skye dgu'i bdag mos ston pa la /
dge slong gi 'dul ba bstan /
dge slong ma'i 'dul ba stan du gsol /
de bzhin gshegs pa chos tshig re nas gsung ba'i gnas med de /
lan cig bshad pas 'dzin nus na bstan no / /
zla bas /
bdag gis gzung bar 'tshal gyis stan du gsol /
bcom ldan 'das kyis gsungs pas des lan cig la bzung ste dge slong ma'i nang nas thos pa 'dzin pa'i mchog tu lung bstan to / /
ston pas /
dge slong ma zla bas ngas 'dul ba lan cig bshad pas blangs mod kyis /
thams cad du dge slong ma zla ba lta bu mi 'byung bas dge slong gis kyang de'i 'dul ba sogs /
zla bas zhi lhag la brtson pas dgra bcom pa thob bo / /
de'i rgyu zhus pas /
sangs rgyas rnam gzigs dge slong drug khri dang lhan cig rgyal po'i khab gnyen ldan du bzhugs pa na khyim bdag gi bu mo zhig khyim bdag gis khrid de dge slong ma'i dbyar khang du song bas /
khab dang gri la sogs pa'i dgag dbye byed pa mthong nas dad de pha la smras pa /
bdag gis kyang ci zhig gis dgag dbye bgyi'o / /
de bzhin du gyis shig /
des khab dang gri dang gser dang dbyig la sogs pas dgag dbye byas te /
dge ba 'dis bdag shes rab che zhing spobs pa che ba dang thos pa 'dzin par gyur cig ces smon lam btab pas shes rab dang spobs pa che bar gyur to / /
sangs rgyas 'od srung gi bstan pa la rab tu byung nas smon lam btab pas thos pa 'dzin pa'i mchog tu lung bstan to / /
nye bar 'khor gyis ma 'ongs pa'i dus na dge slong gis gnas gang du mdo bstan pa dang /
bslab ba gang bcas pa dang /
mdo de 'dul ba mngon pa brjod na ji ltar bgyi /
de dag gi ming brjed na grong khyer ni drug gam mang du bzhugs pa'o / /
rgyal po ni gsal rgyal /
khyim bdag ni mgon med zas sbyin /
dge bsnyen nis ga /
sngon gyi gtan gyi gnas ni wAr NA si /
rgyal po ni tshangs byin /
khyim bdag ni sdums byed /
dge bsnyen ma ni gso sbyong skyes kyi chung ma brjod par bya'o / /
sde snod gsum brjed na glegs bu la yi ge bri bar bya'o / /
ston pa mnyan yod na'o / /
'phags pa la nye gnas gzhon nu lhung bzed 'dzin pa @# / /
zhig yod pa des de'i lhung bzed dang rang gi lhung bzed gnyis ka bkrus te lhung bzed de gnyis 'dra nas /
rang gi gang yin /
slob dpon gyi gang yin ma shes par ma 'gags pa'i lhung bzeng la /
slob dpon ma 'gags pa'i lhung bzed ces yi ge bris so / /
dus phyis khyim bdag cig gis sangs rgyas dge 'dun dang bcas pa spyan drangs pa dang /
khyim bdag des sngon spyad pa'i smad 'tshong ma zhig yod pa de la /
bzang mo sangs rgyas dge 'dun dang bcas pa spyan drangs kyis tshur shog /
rang gi lag gis brims shig /
de brel nas ma 'ongs so / /
ston pa yon bshad nas gshegs pa dang /
ma 'gags pa'i lhung bzed 'dzin pa'i gzhon nu des lhung bzed bkrus te 'gro snyam nas 'dug pa dang /
khyim bdag des| lhung bzed skad cig g.yor /
mdza' ba zhig la lhung bzed kyi lhag ma bskur ro / /
des ma 'gags pa'i lhung bzed byin pa dang /
khyim bdag des de'i nang bza' ba dang bca' ba gtsang mas bkang nas smad 'tshong ma de la bskur te /
ngas kha zes 'di lta bus sangs rgyas dge 'dun dang bcas pa tshim par byas kyis rjes su yi rang bar gyis shig /
des kha zas de dag bye ba dang /
des lhung bzed kyi zhabs la yi ge 'dug pa mthong nas bklags pas ma 'gags pa'i ming mthong nas /
lha dang mis mchod pa'i lhung bzed de 'di bzhin du bskur ba mi rigs so snyam nas /
lhung bzed de dris phyis /
me tog dri zhim bos bkang ste /
khre'u tshon gyis bris pa'i sted du bzhag nas spos kyis bdug cing 'dug pa dang| skyes pa zhig kar sha pa na lnga brgya khyer te /
bzang mo ci byed /
kun du spyad kyi 'dod ngo / /
lhung bzed la mchod pa bya'i skad cig sdod cig /
'di su'i yin /
'di ltar ro / /
khyod kyis ya mtshan can thams cad la sbyin ba gtod ste /
rab byung dag kyang ma shor ro / /
des rna ba bkag nas /
sdig pa de lta bum byas kyi dmyal bar gyur ta re zhes smras kyang log par smra ba de ma btang ngo / /
de gsol bas /
mi bri ba bris pa'i nyes pa yin gyis /
mi bri bam bri zhig /
mi bri ba gang yin ma shes nas gsol bas| mi bri ba lnga ste /
so sor thar pa thams cad dang /
so sor thar pa dang ldan ba dang /
'dul ba thams cad dang /
'dul ba dang ldan pa dang /
gang zag so so'i'o / /
mtshan ma can du bya ba ni nyes pa med do / /
mnyan yod du spun gnyis rab tu byung ste /
gcig zhal ta ba /
gcig rgyal byed tshal na'o / /
des spun gya blta ba'i phyir song ba dang /
zhal ta ba de med nas /
dge 'dun gyi bgo ba'i nang du rang gi bgob bzhag ste gtam zer zhing 'dug go /
nor te dge 'dun gyi bgo ba zhig gyon nas song ngo / /
zhal ta ba de sleb nas /
bgo ba chung du zhig mthong ste /
dge 'dun gyis rnyed pa grub bam /
cang med do /
'di su'i /
dge 'dun gyi'o / /
bdag cag gi che /
'di ni chung /
su ma 'ongs sam /
nu po 'ongs so / /
dris shig /
dris pas /
nor ro / /
de gsol bas /
mtshan ma thob cig |mtshan ma mi shes nas zhus pas /
'di zhes bya bas phul ba'o zhes yi ge bris shig /
dge slong gis gang zag gi dang dge 'dun gyi gnyis ka la yi ge btab pas /
gang zag gi la mtshan ma thob cig /
shA ri'i bus bram ze'i khye'u lhas @# / /
byin dang ba lang 'byor gnyis rab tu phyung nas mdo sde 'don du bcug go /
de gnyis ljongs rgyu zhing ri brags shig tu phyin pas de gnyis la rnyed bkur mang po byung nas der 'khod do / /
de gnyis sngon goms pa'i shugs kyis gsung rab sdeb sbyor dang tshig dang rim par sbyar nas 'don no / /
de gnyis las gcig ni shi /
cig shos kyi gzhung brjed de de la kha ton las byung ba'i rnyed pa med nas de phyir 'khyam zhing mnyan yod du 'ongs te dal so nas ko'u de n+ya la phyag byas te /
gnas brtan kha ton dbog tu gsol /
legs so / /
de bzhin bslab po zhes de dang lhan cig kha ton thung dur bton pa dang /
gnas brtan ring por ma bton pas gdon nongs so / /
bu kho bos de ltar bslabs so| |de bzhin du rta thul sogs la'ang de bzhi byas te /
shA ri'i bu'i gan du phyin nas /
mkhan po kha ton dbog tu gsol /
legs kyi bslab bo / /
des kha ton ring por bton nas shA ri'i bus kyang ring por bton pa dang /
des smras pa de dag kun gyis gdon nongs kyis /
khyed nyag gcig gis ma nyam par bton to / /
shA ri'i bus smras pa /
blun po khyod nyi kyis gdon nyes kyi /
de dag gis mnyams par bton to zhes des de spyos nas cang mi smra ba de gsol bas /
sangs rgyas kyi bka' sogs / /
ston pa mnyan yod na'o / /
lho phyogs nas kun du rgyu 'jig rten rgyang phan 'char ba zhes pa zhig ljongs rgyu zhing mnyan yod du 'ongs so / /
des ko'u ngi n+ya la /
kho bos bla ma las bslabs pa'i yi ge nyung zad yod kyis khyod dang lhan cig gtam bya bar 'dod do / /
des de la /
kho bo smra ba don du gnyer ba min gyis song zhig /
rta thul sogs la 'ang de bzhin no / /
shA ri'i bu can song ste smras pas /
de'i rgyud la dge rtsa cung zad yod cing bdag la rag las pa dang /
smra bas 'dul ba gzhan dag kyang yod cing /
zhag bdun tshun chad kyis 'tshogs par shes nas /
legs kyi de bzhin du bya'o / /
phyogs snga ma sus gzugs /
kun du rgyu glo bur pa yin pas phyogs snga ma tshugs shig| des phyogs snga ma smras pa dang /
shA ri'i bus bzlas nas /
'di ni mi rigs so / /
'di ni mi 'thad do zhes skyon btags pas des lan smras pa dang shA ri'i bus 'jug tu ma phyin par bzhag go /
kun du rgyu dang brtsad nas zhag bdun lon no zhes sgra grags pa dang skye bo mang po sngon gyi dge rtsas bskul nas 'dus te /
shA ri'i bus gdul bya rnams 'dus par gzigs nas ma lus par smra bas tshar bcad do / /
de dang nas rab tu byung bsnyen par rdzogs te gdams dag byin pas gra bcom pa thob bo| |'khor rnams shin tu ya mtshan skyes te de dag gi bsam ba dang 'thun pa'i chos bstan pas srog chags 'bum phrag mang pos rgyun zhugs nas /
dkon mchog gsum la gzhol ba'i bar du gyur to / /
de gsol bas /
thams cad du shA ri'i bu lta bu mi 'byung gis phyi rol pa'i bstan bcos bslab bo / /
byis pa rmongs pas kyang bslabs pas /
gzhan la sogs / /
de rnams de la brtson par gyur nas /
dus gsum du byas la dus gnyis sangs rgyas kyi gsung rab bslab /
gsum pa la phyi @# / /
rol ba'i bstan bcos bslab par bcas so / /
dge slong rnams kyis lo dang zla ba'i dus su glob nas /
dge slong dag tshe ni skad cig ma yin pas /
ngas lo zla la dgongs nas ma gsungs kyi /
nyin gcig la cha gsum du bya'o / /
dge slong rnams gsal ba'i dus su phyi rol pa'i bstan bcos 'don la /
gzhan du gsung rab 'don nas /
de'i dus ni sogs / /
ston pa mnyan yod na'o / /
sbyin bdag gis lha la dus dus su mchod na ston pa'i bka' bzhin byas pa'o zhes gsungs pas drug sdes ra ba'i lha dang /
nags kyi lha dang /
bzhi mdo dang sum mdo'i lha dang /
'jig rten gyi lha mchod pas /
khyim pa rnams /
'phags pa 'di ngag dge bar gsungs pa'i chos 'dul ba la rab du byung na /
sha khrag dang rkang dang tshul bu za zhing gzhan gyi srog 'phrog pa la mchod de /
bdag cag dge bsnyen gyis kyang ring du spangs na /
'di dag ni mchod pa byed do zhes nyes pa dor brjod nas de dag dge slong gis bzlog pa dang /
ston pas /
lha la mchod na ston pa'i bka' bzhin byas pa yin te /
sangs rgyas dag gis kyang bsngags so zhes ma gsungs sam /
nged cag dad pa can min nam ci zer ba de gsol bas /
ngas khyim pa la dgongs te gsungs kyi dge slong la min pas lha la sogs / /
ston pas /
lha la mchod par ma byed cig ces gsungs pa dang /
drug sdes lha la gnod pa byas pas dge slong gi rmi lam du /
nged kyis nyes pa ci byas na nged la gnod pa byed ces zer ba dang /
ma dad pa rnams 'phya ba la brten nas /
gnod pa ma byed cig /
drug sde lam du dong ba'i tshe lha'i rten mthong ba dang byol te lam mtho dman dang /
tsher ma can du dong ba dang /
kha cig 'jag mas non /
kha cig tsher ma zug kha cig 'dred pa de gsol bas /
lam byol te ma 'dong bar gnas su phyin pa na sogs /
ston pas cho 'phrul chen po bstan pa'i tshe yul thad dad gnas pa'i bzo bo de dag mnyan yod du lhags te rab tu byung ba dang de dag gi bu dang bu mo dang gnyen rnams 'ongs nas /
khyed rnams rab tu byung na nged kyi 'tsho ba sus sbyor /
khyed 'di nyid du 'khod la slobs shig /
legs te de bzhin du bgyi'o zer nas bzo slob pa la zhugs pa dang khyim pas mthong ste /
bzo 'di dag thams cad rab tu byung ba'i las su bya'am zhes zer nas 'phya ba de gsol bas /
bzo rjes su sgrub pa sogs / /
der sman pa rab tu byung bzhig mnyan yod du phyin pa dang /
dge slong nad pa 'di'i sman ston cig /
ston pas ma gnang ste /
dbyad ma 'chang zhig ces gsungs na ji ltar bya zer bde gsol bas /
sman pa rab tu byung bas gtar dbyad dang /
yi ge pas rnams phyis dang /
'dreg mkhan gyis sen mo gcad pa bcang bar bya'o / /
sngon 'dreg mkhan las rab tu byung ba'i dge slong gnyis kyis 'dreg dbyad dang me long thogs te phyin pa dang nyes dmigs byung nas /
dge slong rnams kyis rang gis bzo dpyad bsrel bar mi bya /
rang gi rigs dang 'thun pa'i snod kyang bsrel bar mi bya ste /
sngon sman pa yin na rtsa khab kyi snod dang /
yig mkhan yin na rnams phyis dang /
gos bzo mkhan yin na khab ral bsrel ba ma gtogs so / /
ston pa rgyal po'i khab na'o / /
dge slong gzhon nu zhig kha zas dang spyod lam @# / /
goms nyes pas las byung nas 'khun 'byin cing dge slong rnams kyis de bskon nas 'dug go /
'tsho byed 'ongs nas /
'di ci zhig 'di nad cig gis thebs pas ltos shig /
des bltas pas /
'bras yin pas brdol na phan no / /
'o na rtol cig /
brtol nas de bya ba cung zad byung ste /
des de glan pa ma byas par song ngo / /
de rab tu na nas dge slong dag gis /
gang mkhas pa dag gis glan bgyis shig /
de la dge slong gzhon nu gzhan zhig gis gla na no| |'tsho byed kyis /
bdag gis de la glan pa ma byas kyis slar 'gro'o / /
snyam nas log ste /
bdag gis 'bras brtol ba de ga re /
des ci bya /
glan pa bya'o / /
de glan zin no / /
sus bgyis /
gzhon nu 'dis so / /
ji ltar byas pa lta'o zer nas bltas pas /
glan pa legs kyis bdag ma mchis na'ang slan chad de bzhin du mdzod cig /
'di'ang bdag gis ma gnang bar byas na yang bya ba lta ci smos /
ston pas gnang mi gnang gtol med do / /
ston pa thugs rje can yin pas gnang par 'gyur ro / /
de gsol bas /
mkhas pas glan du gnang ngo / /
de dag gis khyams dang sgo khang sogs su glan pas /
dpen pa'i phyogs su glan no zhes pa /
mu gcig pa sogs / /
khyim pa la nad byung nas dge slong gi drung du 'ongs te /
nad 'di la kha zas ji lta bu bgyi /
mi shes pa rnams cad mi smra /
mkhas pa rnams kyang mi smra ba dang de dag mi dga' bzhin du song bas /
mkhas pas kha zas dang cho ga dang sman ston cig /
khyim bdag cig na nas sman pa la dris pas /
snum bag sngar zo zhig /
phyis bkru sman gtang ngo / /
des snum bag zos pa dang /
dge slong zhig der byung nas zhi btu smras pas /
kho bo bkru sman gtong pa la mkhas kyis /
sman pa la ster ba de kho bo la byin cig kho bos bkru sman gtang ngo / /
legs kyi de bzhin du bgyi'o zer nas bkru sman btang ste gtsug lag khang du song ngo / /
de 'khru ba mchod nas mi des smran pa la /
bkru sman ma chod na ji ltar bgyi /
bkru sman sus btang /
dge slong che ge mos so / /
de khros te /
de la dris shig zer nas song ngo / /
de de'u shi pa las sos nas 'phya ba de gsol bas /
bkru sman nas /
bstan te'o'i bar ro / /
dge slong mas phrang ba mi brgyu bar gsungs pa dang /
gtsug phud la sogs pa'i dus ston byung ba dang rgyal bo 'khor bcas dang khyim bdag dang pa can 'dus te /
me tog mang du brdas pa dang phreng ba brgyud ma shes nas /
dge slong ma la /
ston pa mchod cing phreng ba brgyu ba'i dus la bab bo / /
khyed cag gis mi shes sam bslab pa'i gzhi bcas na ji ltar brgyu /
de gsol bas /
gnang gi /
dkon mchog gsum gyi ched du brgyu bar bya'o / /
de dag gis sgo khang dang khyams su rkang pa brkyang nas brgyus pas ma dad pas mthong ste /
khyed phreng rgyud mkhan ma kho na las rab tu byung ngam zhes dbyas pas cang mi smra ba de gsol bas /
sgo khang dang khyams su mi brgyu'o / /
dben pa'i phyogs su brgyu'o / /
cung dga' bo rdo leb cig la 'dug pa dang /
bzang mo dran nas ri mor bris so / /
'od srung gis mthong nas /
ci byed /
bzang mo 'dri'o / /
ston pas /
dge slong gi bya ba ni bsam gtan dang 'don pa'o zhes @# / /
gsungs na /
khyod rang gi chud ma 'dri zhing 'dug gam /
cad mi smra'o / /
de gsol bas /
dge slong gis ri mo mi bri'o zhes gsungs pa dang /
dge slong rnams mchod rten la dris byug pa dang dris gtor bar mi byed nas /
gsol pas| dris byug pa dang gtor bar bya'i /
sems can gyi gzugs mi bri'o / /
ston pas /
dga' bo 'di bzang mo la chags pa dang ldan gyis thabs shig bya'o snyam nas /
dga' bo khyod kyis ri spos kyi ngad ldang mthong ngam /
ma mthong ngo / /
nga'i chos gos kyi grwa nas zung zhig / /
bzung ba dang nam mkha' la 'phags nas spos kyi dad ldang du byon pa dang /
shing sa hA ka ra'i drung na spre'u zhar ma zhig ston pa la lta'o / /
dga' bo 'di dang bzad mo gad mdzes /
'dis bzang mo'i brgya stong gi char yang 'gran bar mi nus te /
de ni lha'i bu mo dang 'gran pa legs so / /
chos gos kyi grwa nas zung zhig /
gzung ba dang sum cu rtsa gsum du byon nas /
lha rnams ltos shig /
de gams gcig pas gcig bzang ba rnams bltas nas bltas nas bltan sdug tu phyin bas rol mo sna tshogs dang bcas pa'i lha'i bu dang bu mo dag mthong ngo / /
phyogs gcig na bu med bu mos gang ba zhig mthong nas /
dI na bu med pa ci /
cung dga' po tshangs par spyod pa de dus byas nas 'dir 'od bas bdag cag de la sdod do / /
de dga' nas spyan sngar song ba dang /
mthong ngam /
mthong lags so / /
bzang mo dang su mdzes /
bzang mos de dag gi brgya'i char mi mchi'o / /
dga' bo tshangs spyod la phan yon 'di dang gzhan yang yod kyis tshangs par spyod cig gsung nas mnyan yod du byon te kun dga' bo la /
dge slong rnams dga' bo dang lhan cig stan gcig lam 'dug /
'chags gcig tu ma 'chag /
gdang gcig la chos gos ma 'gel /
gzhi gcig la lhung bzed ma 'jog /
lhan cig klog pa dang kha ton ma byed ces bsgo zhig gsung nas bsgo bas dge slong rnams kyis spangs pas shin tu gnod ngo / /
kun dga' bo dge slong mang po dang lhan cig chos gos gyi las byed pa na /
des /
gzhan gyis ni bdag spangs na 'di phu nu yin pas mi spong ngam snyam nas lhan cig 'dug pa dang des myur du langs so / /
khyod bu nu yin na ci'i phyir spong /
bden mod /
lam tha dad du zhugs pas ches spang dgos mod /
lam gang /
khyed lha la dga' bas spyod /
nged dmyang 'das kyi bsam bas spyod ngo / /
de shin tu skyo ba dang ston pas /
dmyal ba mthong ngam ma mthong ngo / /
chos gos kyi grwa nas zung zhig zer nas dmyal bar song ste /
ltos shig /
des dmyal ba'i sdug bsngal gcig pas gcig che ba mi bzad pa rnams mthong ste phyogs gzhan zhig tu song bas zangs po tshe khol ba zhig mthong nas /
'dir sems can med pa ci /
cung dga' bo lha la dga' bas tshangs par spyod de /
de nas shi nas 'dir 'ong bas sngod do / /
da lta nyid bcug tu 'ong snyam ste skrag nas bros pa dang /
mthong ngam /
lce ldeb bzhin du /
mthong ngo / /
rgyas par gsol ba dang /
lhal smon pa la nyes dmigs 'di dang gzhan yang yod kyis myang 'ongs la dga' bar byos shig ces gdams nas grong khyer tsam par drad srong gang+ga'i rdzing drung du byon no / /
dus gzhan zhig na @# / /
dga' bo 'khor lnga brgya dang bcas pa ston pa'i drung du lhags pa dang /
dga' bo khyod la mdal du 'jug ba zhes bya ba'i chos kyi rnam grangs bstan par bya'o zhes gsungs nas rgyas par bshad pas dga' bos bde cag mthong /
dge slong lnga brgyas dgra bcom thob bo / /
ston pas mdor bsdus te bstan pas dga' bos dgra bcom thob nas /
khrus khang gi ni khrus dag dang / /
zas dang snum bsku byug pa dag /
gdugs kyis dga' ba byas pa yis / /
bde ba mang po nyams su myong /
zhes ched du brjod do / /
dga' bos las ci bgyis bas gser mdog skyes bu chen po'i mtshan sum cu dang ldan la ston pa bas sor bzhis thung ba dang /
'dod pa la chags ba ston pas nan gyis phral nas myang 'das la bzhag pa lags /
sngon sangs rgyas rnam gzigs kyi g.yas khyim gyi gcung 'dod pa la chags pa /
des nan gyis phral nas myang 'das la bzhog go /
de'i tshe rgyal po gnyen ldan gyis sangs rgyas 'khor bcas gnyen ldan gyi tshal na bzhugs pa la phyag 'tshal du song ngo / /
de'i g.yas khyim gyi nu bo chags pa can de ma song ba dang de'i grogs rnams kyis /
khyod rnyed dka' ba'i mi lus thob nas 'dod pa la chags pa mi rigs so zhes bskul bas ngo tsha nas ston pa can song ngo / /
ston pas chos bstan pa sdad nas /
bdag gi khrus khang du khrus mdzad par cig nang /
gnang ste des gcen po la grong khyer dang lam mdzes par bgyid par bskul nas byas te bkur sti phun sum tshogs pas bsu nas khrus khang du khrus byas te /
dge ba 'dis lus gser mdog dang /
'di'i bu bzhin bdag kyang ston pa 'di lta bu'i gcung du gyur nas nges 'dod pa las bral te mya 'das la 'jog par gyur cig ces smon lam btab bo / /
des gser mdog dang /
nga'i gcung du gyur nas ngas 'dod pa las nan gyis phral ba yin no / /
sngon khyim bdag phyug po zhig gi skyed mos tshal du rang sangs rgyas shig byon pa dang skyed mos tshal srung ba'i mis /
byon pa legs so zhes byas nas bstir bcug go /
des nub mo me'i khams la zhugs pa mthong nas dad de khyim bdag la /
dkyes pa skyed cig /
'di ni brtul zhugs grub ba zhig ste /
skyed mos tshal thams cad mtshan mo snang bar bgyis so / /
de dga' nas /
khyod ni bsod snyoms don du gnyer /
bdag ni bsod nams don du gnyer ba lags pas bzhugs shig bsod snyoms sbyar ro / /
des khas blangs te cung zhig bzhugs nas cho 'phrul bstan te mya ngan las 'das so / /
de dri zhim po'i shing gis bsregs te rus pa bum par bcug nas mchod rten nas /
gdugs dang rgyal mtshan dang bdan bcugs /
gur kum gyis bskus nas dris lag res sum cu byas pas mtshan sum cu dang ldan no / /
rgyal po kri kis 'od srung mya ngan las 'das pa'i sku la mchod pa byas nas rin chen sna bzhi'i mchod rten 'khor yug tu dpag tshad gcig dang 'phang du dpag tshad phyer bzhig byas nas gdugs 'dogs pa'i tshe rgyal po'i bu 'bring pos gdugs 'bring zhig btags te /
des gdugs 'brid btags pa'i rnam smin gyis stobs kyis 'khor los sgyur rgyal nyis stong lnga brgya byas /
da ltar yang rab tu ma byung na stobs kyis 'khor los sgyur rgyal du 'gyur ro / /
de 'od srung gi @# / /
bstan pa la rab tu byung nas smon lam btab bas dbang po'i sgo bsdams pa'i mchog tu lung bstan to / /
mnyan yod na khyim bdag gi bu zhig cher skyes nas rab tu byung ste den nas rtsa ba sogs kyi sman gyis gsos kyang ma sos te shi'o / /
de'i ro ltung bzed dang chos gos dang bcas te lam gyi nye logs shig tu bor ba dang khyim bdag gis mthong ste su yin bltas nas /
khyim bdag cha ge mo'i bu ste /
rab tu ma byung na nye dus rim gro byed pa las /
rab tu byung bas 'di 'dra'o zhes 'phya ba de gsol bas /
tshangs pa mtshungs ba sogs / /
ji ltar byam shes nas zhus pas /
de bsreg par bya'o / /
nye bar 'khor gyis /
lus la srin bu'i rigs brgyad khri yod do zhes gsungs na ji ltar /
de skyes ma thag de dag skye /
shin de dag kyang 'chi mod kyi /
rma'i sgo rnams su brtags te /
gal te sogs / /
shid ma 'byor nas zhus pas /
chu klung la bskur ro / /
chu med nas /
sa bskos te gzhug go /
dbyar ga sa'ang 'thas /
shing yang srog chags can du gyur nas zhus pas /
mi rung na nas /
yon bshad pa dag go'i bar ro / /
ro bskyal nas khrus ma byas pas / /
tsang sbra me dong zhes 'phya nas /
khrus bya'o / /
thams cad kyis bkru bar btsams pas /
reg pa sogs / /
mchod rten la phyag mi 'tshal nas /
mchod rten sogs /
ston pa 'od ma'i tshal na'o / /
shA ri'i bu dang mo'u dgal gyi bu gnyis dmyal ba rgyu zhing dong ba las mnar med du song ba dang shA ri'i bur mo'i dgal gyi bu la smras pa /
dmyal ba'i sems can rnams ngal sos par gyis shig /
des nam mkha' la 'phags nas char shid rta'i srog shing tsam gyi rgyun phab bas chu de mnar med kyi me lce'i 'od kyis bar du bskams par gyur to / /
shA ri'i bus smras pa /
mo'u dgal gyi bu bzhes shig bdag gis ngal ses par bgyi'o / /
de ltar mdzod cig ces bsdad pa dang /
das ting nge 'dzin mos pa can zhes bya ba la snyoms par zhugs nas mnar med bsil bar byas te mnar med kyi sdug bsngal rgyun bcad do / /
de gnyis kyis /
rdzogs byed chos log pa ston pas lus chen por gyur cing de'i lce la'ang gshol lnga brgyas rmed pa mthong ba dang /
de na re /
khyed 'dzam bu'i gling du gshegs na tshangs pa mtshungs par spyod pa rnams la /
bdag gi mchid nas /
ngas chos log par bstan pas skye bo mang po bslus pa des lce la gshol lnga brgyas rmed cing /
khyed kyis nga'i mchod rten la mchod pa byas pa ltar ngal sdug bsngal ches mi bzod par 'gyur gyis phyin chad ma byed cig ces gsungs shig /
de gnyis kyis cang mi smra bas khas blangs nas rgyal po'i khab tu phyin pa dang kun du rgyu dbyug thogs spyi phung can dag gis mthong nas /
kha cig na re /
dge sbyong 'di dag brjeg go |kha cig na re /
de bzhin kho nar brdegs nam legs te klan ka btsal nas brdeg go /
de bzhin du bya'o zhes shA ri'i bu'i sngar song nas /
kun du 'tsho ba la dge sbyong yod dam /
des smras ba /
kun du 'tshol dge sbyong med / /
shA kya rnams kyi nang na yod / /
dgra bcom dag la chags ldan med / /
bus pa so so'i skye bo'ang med / /
de dag gis de'i don khong du mchud de /
'dis bdag cag gi bsngags pa smras so snyam nas /
btang ngo / /
mo'u dgal gyi bul dris pas des smras pa /
khyed la dge sbyong gal @# / /
yod| ston pas kyang chos 'di la dge sbyong bzhi yod kyi /
phyi rol pa la dag sbyong dang bram ze med do zhes gsungs so / /
gzhan yang khyed kyi ston pa mnar med du skyes te lon bskur ba 'di'o / /
de dag rngams nas smras pa /
mgo rig ngan pa bdag cag la kha zer bar ma zad /
bdag cag gi ston pa la'ang mi snyan pa zer bas ji ltar bya /
kha cig na re /
'di la bsgrub tu ci yod /
'di te bor gtal mod zer nas /
de'i yan lag dang nyid lag 'dam bu bzhin bcom ste song ngo / /
shA ri'i bus mo'u dgal gyi bu cis thogs snyam ste phyir bltas pas de ltar gyur ba mthong nas smras pa /
ci nyes /
las su zad mod /
gzhan ci yin /
khyod ston pas rdzu 'phrul can gyi mchog tu bstan na de ji ltar gyur /
las kyis non pas rdzu ba'ang mi dran na /
rdzu 'phrul lta ci smos /
des de byis pa chung du bzhin du bla gos kyi nang du bcug nas gtsug lag khang du khyer ba dang dge slong rnams kyis mthong nas sngangs te /
'di ni zhig /
'di ltar ro / /
'di ston pas rdzu 'phrul can gyi mchog tu bstan pa ma yin nam /
des smras pa /
las kyi mthu la ltos /
brgya byin gyi khang bzang rnam par rgyal byed rkang pa g.yas pa'i mthe bos brgul te ston pas rdzu 'phrul can gyi mchog tu bstan pa de las kyis non nas /
rdzub 'ang mi dran na /
rdzu 'phrul lta ci smos /
de nas dge slong rnams mi dga' zhing skyo nas yid la byed pa skyed par zhugs so / /
rgyal po'i khab kyi grong khyer kun 'ang grags nas ma skyes dgras thos te khros nas| kun du rgyu dbyug thogs spyi phud can rnams chol cig ces smras te /
'khor dang bcas pa rnams mig mchi mas gang nas mo'u dag la gyi bu can song ste /
'di ci zhig /
rgyal po chen po las su zad mod /
rgyal pos gos kyi mtha' mas mchim phyis te sman pa bkug nas /
mo'u dgal gyi bu chen po zhag bdun nas sos par ma byas na khyed kyi dbang thang gcad do zhes bsgo ste blon bo dag la gtad nas song ngo / /
kun du rgyud byug thogs rnams kyang bros so / /
sman pa rnams kyis gros byas nas 'phags pa la gsol ba btab pas /
khyed deng lam skyes dgra la /
zhag bdun na rgyal po'i khab tu bsod snyoms la 'jug go gy-is shig /
de dag rab tu dga' nas rgyal po la smras pas de dga' nas /
des lta na legs so / /
zhag bdun lon pa na mo'u dag la gyi bu rang gi rdzu 'phrul gyis nad de med par byas te bsod snyoms la zhugs so / /
shA ri'i bus /
mo'u dgal gyis bu rab tu nan /
ci'i phyir bdag nyid bsod snyoms la 'jug bas mas pa na mya ngan las 'da' 'dod par mthong ste 'dza' ba'i bag chags kyis bsgos pas /
bdag sngar mya ngan las 'da'o snyam nas grong na la ngar song ste nad tshabs chen pos mi bde zhing nad de nyid kyis dgra bcom pa brgyad khri dang lhan cig mya ngan las 'das so / /
mo'u dgal gyi bu'ang grong shing thags can du song nas de'i phyi dro dge slong bdun khri bdun stong dang lhan cig mya ngan las 'das so / /
skul byas kyis sha ri'i bus ring bsrel la lus kyis mchod pa byas te /
ring bsrel dang lhung bzed dang chos gos khyer nas kun dga' bo la ji ltar gyur @# / /
pa bsnyad de gtad do / /
kun dga' bos de ston pa'i spyan sngar khrid de ji ltar gyur pa zhus nas /
de 'das pas bdag gi lus gdungs /
phyogs bslad /
chos shes pa rnams kyang bskyud do / /
ci shA ri'i bus tshul khrims la sogs pa'i phung po lnga dang byang phyogs so bdun khyer te 'das sam /
ma lags te /
shA ri'i bu tshul khrims dang ldan pa /
shes rab rno ba /
'khor bzhi la chos ston pa la dub pa ma mchis pa ste /
de'i chos kyi longs spyod dran nas bdag mya ngan dang smre sngags 'don no / /
khyod mya ngan ma byed /
gang skyes pa la mi 'jig pa ga la yod /
ngas snga nas khyod la /
'dod pa dang yid du 'ong ba thams cad 'gyes pa dang 'bral bar ma bstan tam /
de bas na bdag nyid gling dang skyabs dang /
chos gling dang skyabs su gyis shig /
dge slong rnams the tshom skyes nas zhus pa /
mo'u dgal gyi bus las ci bgyis bas de ltar gyur /
sngon bram ze bza' mi gnyis la bu zhig yod pa la chung ma blangs pas de de la rtse zhing chags so / /
de la de'i mas spyos pa dang des khyo la bzlas nas ma la byams pa med pa dang /
des bya dgu la phyi lang byed pa de ltar bslus so / /
mas smras pa /
khyod de la shin tu chags bas ngal phyi lang byed dam /
de ngo tsha nas cang mi zer ro / /
de'i chung mas bsams pa /
kha dug can 'di lang tsho yol yang rang gi khyo la chags pa cung zad kyang mi gtong zhing nga'i khyo la gshe bo snyam nas glags tshol bar zhugs so / /
dus gcig na de'i ma khrus byas /
dri dang me tog gis lus brgyan te nyi ma ma nub par khyo dang lhan cig gsang ba spyod pa dang mna' mas khyo de khrid nas phyogs der phyin pa dang /
des pha ma gsang ba spyod pa mthong nas bsams pa /
kha dug can 'di bdag la ni /
khyod bud med la chags so zhes gshel /
'di da dung yang zhi ba med de khyim mi dag la mi rtog par nyi ma ma nub par gsang ba spyod do snyam nas khros te /
'di gnyis kyi yan lag dang nyid lag 'dam bu bzhin 'joms pa 'ga' med dam zhes tshig rtsub smras pas tshe rabs lnga brgya dang da ltar yang yan lag bcom mo / /
kun du rgyus shA ri'i bu btang nas / /
mo'u dgal gyi bu brdegs pa la gzigs /
da ltar du ma zad 'das pa'i dus na'ang shA ri'i bu btang nas mo'u dgal gyi bu brdegs pa de nyon cig /
sngon ri bor zhig na khye'u dang bu mo dag gis bram ze'i khye'u gnyis mthong nas /
pha bdag brdeg go /
yang smras pa| re zhig dri ba dris la /
sems mgun mi brdeg /
ma mgun brdeg go /
bram ze'i khye'u gcig la dris pa /
dus gang du gang /
brdeg 'dod par shes nas /
grang ngam yang na dro yang rung / /
gang gi chen rlung langs pa / /
rlung gis btab na grang ba ste / /
rlung med pa yis grang ba med / /
de btang nas /
cig shos la dris pas /
dgun grang mod /
de de dag gis brdegs so / /
yang chu klung bskams pa'i shul zhig na khye'u dang bu mo dag gis shal ma li'i me tog chus khyer ba zhig dang /
bram ze'i khye'u gnyis 'ong ba mthong nas /
khye'u gcig la dris pa /
chus khyer ba 'di ci /
des smras pa /
stobs dang ldan pas tshar bcad pa / /
nges par 'byung ba tshol ba yis / /
shal ma li zhes mi bsam ste / /
skam gyi bad ma yin par bsam / /
de btang @# / /
nas cig shos la dris pas /
ma mthong ngam /
shal ma li'i me tog yin mod /
de dag gis brdegs so / /
de nas ston pa mnyan yod du byon pa dang mgon med zas sbyin gyis kun dga' bo la /
shA ri'i bu ni bdag gi yun ring po nas sdug pa bla mar bgyi ba lags na /
de mya ngan las 'das pa'i ring bsrel khyod kyi phyag na mnga' ba de bdag la stsol dang mchod pa bgyi'o / /
smras pa /
de ni nga'i yang sdug pa dang bla mar bya ba yin pas nga yang mchod pa byed do / /
de nas khyim bdag gis ston pa la zhus pas /
ston pas /
ring bsrel khyim bdag la byin cig /
khyim bdag rnams ni don 'dis dad pa can yin no / /
kun dga' bo / /
'di tsam gyis khyod kyis nga'i bstan pa la bya ba byas pa'am lan lon pa min gyis /
khyod kyis rab tu dbyung ba dang| bsnyen par rdzogs pa dang /
gnas sbyin pa dang /
dge tshul 'jog pa dang /
kha ton slobs shig /
'di tsam gyis nga'i bstan pa la phan btags pa dang /
lan lon par 'gyur ro / /
de nas ring bsrel rnams khyim bdag la byin no / /
des ring bsrel rnams khyer nas khyim gyi nang du mthon po zhig tu bzhag nas mar me la sogs pas mchod pa byed do / /
de rgyal po dang btsun mo phreng ldan ma sogs kyis kyang thos nas de dag kyang der song ste mchod pa byed do / /
lan cig khyim bdag sgo bcad nas bya ba zhig la song ba dang gzhan gyis mchod pa byas ma byung bas /
bdag cag gi bsod nams kyi bar chad byas so zhes 'phya'o / /
khyim bdag byung ba dang nang mis smras pas /
de ston pa'i spyan sngar song ste ji ltar gyur pa zhus nas /
bdag gis shA ri'i bu'i mchod rten phyogs snang g.yel can zhig tu byas nas skye bo mang po mchod pa byed du gzhug go /
gnang gi /
byos shig /
ji ltar byam shes nas /
rnam pa ni bang rim dang sogs / /
des /
shA ri'i bu 'ba' zhig la de lta bu bya'am /
'on te thams cad la byam shes nas /
sangs rgyas kyi sogs / /
gnas gang du bya ma shes nas zhus pas /
de bzhin gshegs pa'i sogs /
khyim bdag gis /
ston pas gnang na shA ri'i bus mchod rten gyi dus ston bya'o / /
gnang ste /
'phags pa sogs / /
gnang ba rgyal pos thos nas /
bdag gis kyang de'i grogs bya'o snyam ste /
shA ri'i bu'i mchod rten gyi dus ston la bab pa'i tshe zong thogs nas 'ongs pa de la sho gam dang lag can dang gru btsas med kyis bag yangs su sho gcig ces dril bsgrags so / /
de'i tshe tshong pa lnga brgyas gru bo che'i nor grub ste mnyan yod du phyin pa dang /
dril bsgrags pa thos nas /
rgyal po 'di bsod nams kyi 'bras bu la gnas kyang bsod nams kyis mi ngoms par sbyin pa byed na bdag cag gis ci'i phyir mi bya snyam nas dung dang nor bu dang mu tig la sogs pa phul ba dang ji ltar bsgrub ma shes nas /
nyan thos nas /
gzhag par bya'o'i bar ro / /
ston pa la khyim bdag gis /
ston pa yul gzhan du gshegs pa'i tshe na zhal mi mthong bas yid gdung na /
dbu skra dang sen mo stsal na bdag gis mchod do / /
khyod kyi mchod gnas 'di'o zhes gnang ngo / /
gnang na mchod rten bgyi'o / /
gnang ngo / /
khyim bdag gis /
gnang na gser dngul dang /
baiDUr+ya dang /
shel las byas pa'i mchod rten bgyi'o / /
gnang gi / /
dbu skra sogs / /
ston pas sems can gyi bsod nams brtan pa'i phyir @# / /
'dreg mkhan pos nas skra dang kha spu bregs pa dang /
khyim bdag mgon med zas sbyin der 'ongs nas /
gnang na dbu skra dang sen mo'i mchod rten brtsig go / /
gnang ngo / /
des sa phyogs yangs par mdza' bo gnyen 'khor dang bcas pas rim gro cher byas te mchod rten bltan sdug pa zhig brtsigs pa rdo thal gyis ma byugs bar du mi mdzes nas /
gnang na byug go /
gnang gi /
dkar rtsis sogs / /
dri dang byug pa dang me tog gis mchod de /
mar me med par mi mdzes nas /
gnang na mar me'i phreng ba bgyi'o / /
gnang gi /
mar me sogs /
mar zags nas kha dog dkar po ma rung ste gsol bas /
'og tu zhog cig /
bzhag pas khyis mar 'thungs /
snod khyer nas /
gnang na mar me'i khung bu bgyi'o / /
gnang ngo / /
mchod rten la ba lang gis bsnyogs nas /
gnang na stags bus bskor ro / /
gnang gi /
lan kan sogs /
rta babs med par mi mdzes nas /
rta babs sogs /
gnang na mchod rten la rgyal mtshan dbul lo / /
gnang gi /
rgyal mtshan sogs /
ji ltar dbul ma shes nas /
de ni sogs / /
der gnyen 'khor dang bcas pas mchod rten la mchod pa chen po byas pas skye bo gzhan gyis kyang de bzhin byas so / /
de nas ston pa rgyal po'i khab tu byon nas rgyal po gzugs can snying po bden pa la bkod pa'i tshe dus phyis dpyid kyi dus la bab pas rtsi shing me tog rgyas /
ngang ba dang khrung khrung dang rma bya dang ne tso dang ri skegs la sogs pa skad 'phyin pa'i nags stug po don btsun mos ba skor nas 'dug pa las btsun mo rnams kyis gsol ba| bdag cag nyin re zhing ston pa'i zhal lta bar mi nus kyis nang gi btsun mo dag gi dbus su de bzhin gshegs pa'i dbu skra dang sen mo'i mchod rten rtsigs mdzod dang mchod pa bgyi'o / /
des ston pa la zhus pas dbu skra dang sen mo gnang nas nang gi btsun mo'i dbus su mchod rten brtsigs te de la nang gi mtsham btsun mo dag gis mchod pa byas so / /
phyis ma skyes dgra mi dge ba'i bshes gnyen lhas byin gyis blo gnas phabs de rang nyid rgyal por zhugs /
chos kyi sbyin pa thams cad gcad par khrims byas pas sus kyang de bzhin gshegs pa'i dbu skra dang sen mo'i mchod rten la bya ba mi byed do / /
tshes bco lnga'i tshe mchod rten la mchod pa med pa btsun mo rnams kyis mthong nas gzugs can snying po dran te mya ngan byed cing /
chos kyi rgyal po dang bral bas bdag cag gi bsod nams kyang zad do zhes zer zhing du /
de'i nang nas btsun mo dpal gyi blo gros zhes bya bas 'tsho ba la ma bltas par /
sangs rgyas kyi yon tan rjes su dran te mchod rten la phyag bdar byas nas mar me phul lo / /
ma skyes dgras khang steng nas snang ba chen po mthong ste /
ci yin dris pas dpal gyi blo gros mas mchod rten la mar me phul pa'o / /
de bos nas /
ci'i phyir rgyal po'i khrims dang 'gal bar byed /
kho mos rgyal po'i khrims dang 'gal mod /
'on kyang chos kyi rgyal po gzugs can snying po'i khrims dang ma 'gal lo / /
de khros te 'khor lo 'phangs nas bsad pa dang /
de ston pa dang /
de ston pa la dad bzhin du 'das nas sum cu rtsa gsum gyi ltar skyes te dpag tshad khor yug tu snang ba'i 'od kyis lus bskor nas lha'i mdun sar @# / /
song ba dang brgya byin gyis mthong nas /
'od 'di las ci las byung /
lha mos smas pa /
'jig rten gsum gyi mchod rten ni / /
skye bo rnams kyi mar me ste / /
sangs rgyas mchog gi mtshan mthong bas / /
mun sel de la mar me phul / /
nyon mongs mun pa sel la phul / /
zla zer 'dra ba'i 'od mthong nas / /
thub pa gsal ba'i dngos po ste / /
ston pa'i 'od mthu mthong bas na / /
gsung ba mchog la phyag byas pas / /
de yi las kyis 'dir skyes te / /
dag lus rab tu gsal zhing mdzes / /
bdag gdong bltan sdug pa ni / /
pad mo zla bzhin rnam par dag /
chos nyid kyis lha'i bu dang bu mo ni skyes nas ring po ma lon par gang nas shi 'phos pa dang gang du skyes pa dang las gang gis skyes sngon du 'gyur bas da ston pa la dad pas sum cu rtsa gsum du skyes par mthong nas ston pa'i spyan sngar phyin te me tog gis gtor nas chos nyan pas bden pa mthong ste song ngo / /
dge slong rnams kyis ston pa'i drung na 'od chen po mthong nas zhus pas /
de'i rnam thar gsungs nas /
bsod nams la 'jigs par ma byed cig de ci'i phyir zhe na /
de ni bde ba'i tshig bla dags so / /
bsod nams min pa la 'jigs par gyis shig de ci'i phyir zhe na /
de ni sdug bsngal gyi tshig bla dags so / /
ngas lo bdun du byams pa'i sems bsgoms pas bskal pa bdun du 'dir ma 'ongs te /
'jig rten 'jig pa'i tshe 'od gsal du skyes so / /
rtas pa'i tshe tshangs chen du skyes /
de nas stong phrag drug cu rtsa drug gi bar du brgya byin du skyes /
de nas brgya phrag grangs med pa'i bar du 'khor los sgyur rgyal du gyur to / /
ston pa mnyan yod na'o / /
khyim bdag gis /
ston pas gnang na mchod rten la drig tsang khang gis bskor la rta babs gzugs so / /
gnang gi byos shig /
gtsang khang gi sogs / /
gnang na bdag gis bgam gyis bskor bar bgyi'o / /
gnang gi sgo yab bya'o / /
gnang na ka ba dag 'tshal gyis byug go /
gnang gi kab rnams sogs /
gnang na rtsig ngos rgya skyegs kyis byug go /
rtsig pa dag sogs /
gnang na mchod rten la 'bru mar gyis chag chag gdab po / /
gnang gi thob cig /
de bzhin du ldong ros dang /
tsan dan sogs /
dge slong dag gis mchod rten la phur ba btab nas me tog gi phreng ba btags pa dang khyim pa dag gis mthong nas /
ci'i phyir ston pa'i mchod rten phur bu med pa la phur bu btab ces 'phya nas /
phur bus ma gdab par ba lang gi so lta bu chung dus thob cig /
dge slong gis khung bu brkos nas btsugs pas /
phur bu ma 'bru bar rtsig ba'i tshe sogs /
dge slong gis mchod rten la 'dzegs nas me tog gi phreng ba rnams zhel btags pas khyim pas mthong nas /
ston pa'i mchod rten la rngog pas rdzi zhing 'dong ngo zhes 'phya nas / /
'phya ba ni yus kyi /
mchod pa nas /
de bzhin du 'o'i bar ro / /
mchod rten ches pas 'dzeg ma nus pa dang /
de'i ched du sogs /
me tog gi phreng ba brnyings pas mi mdzes nas /
gnang na rin po che'i phreng ba dbul lo / /
gnang gi rin po che sogs /
mchod rten la bya rog sogs 'khod nas de dag gi rtug bas mchod rten ma rung ba dang /
gnang na mchod rten la g.yog @# / /
pa'i snying pos g.yog go /
gnang gi 'jig par sogs / /
g.yogs par dbyar rul zhing mun pas mi snang nas /
gnang na chab sgo gdod do / /
mun mig nag sogs / /
khyim bdag gis /
ston pa bgres pa'i mtha' na bzhugs pa na brjid la /
mi bzhugs pa na mi brjid pas /
gnang na 'dzam bu'i grib ma la bzhugs pa'i sku bzugs bgyi'o / /
gnang gi sangs rgyas sogs / /
byas te rgan pa'i mtha' logs su bzhag pa dang /
rlung dang char byung nas dge slong gis de bor te dong pa dang khyim pa rnams /
ston pa bor ro zhes 'phya nas /
khyim pa'am dge tshul gyis spyan drang ngo / /
de gnyis med na dge slong gis ston pa'i 'du shes bskyed la drang ngo / /
ston bzla ba gang la btsas /
dpyid zla tha chung la'o / /
bltams pa'i pho brang gi zhal bsre ba sbyar ro / /
gnang ngo / /
lo du nas dbu skra bregs /
lnga nas so / /
lo lnga zhing dus ston sbyar ro / /
gnang ngo / /
lo du nas gtsug phud bzhag /
drug nas so /
gtsug phud kyi dus ston sbyar ro / /
gnang ngo / /
gang la sangs rgyas /
dpyid zla tha chung la'o / /
'dzam bu'i grib ma la bzhugs pa'i sku gzugs kyi dus ston sbyar ro / /
gnang ngo / /
ston pas /
'dzam bu'i grib ma la bzhugs pa'i sku gzugs la dus ston chen po dang bcas pa byos la grong khyer du bkur bar gyis shig /
sus pa kun ma shes nas /
'di la sogs / /
'khor med bas mi mdzes nas /
sde pa sogs /
khyim pas yon phul ba ma blangs pas /
long zhig /
sus blang ma shes nas /
mchod yon sogs /
rol mo ma byas par dong ba dang khyim bdag gis /
gnang na bdag gis rol mo sbyar ro / /
gnang ngo / /
btsun pa dge slong gis rol mo bgyid rung ngam /
mi rung ste /
nam mchod pa'i dus rol mo sogs /
khyim pa la ma spran par dong bas de dag /
nged la sbran na yon sta gon byed pa zhig zer bas /
zhag bdun brgyad nas dus ston byed do zhes sgrogs shig /
des /
dus ston byed do zhes bsgrags pa dang ma thos nas /
grog la bris te sogs /
gnang na byang chub sems dpa'i sku gzugs bya'o / /
gnang ste| byang chub sems dpa'i sku gzugs byang chos dang ldan no / /
gnang na de rgyal mtshan gyis bskor ro / /
gnang ngo / /
gnang na stegs bus bskor ro / /
gnang ngo / /
gnang na lcags kyi ka bas bskor ro / /
gnang ngo / /
gnang na ka ba de dag la ba dan dags so / /
gnang ngo / /
gnang na sku gzugs des yul bskor bar bya'o / /
gnang gi rjes su 'gro bar bya'o / /
rgyan med pas mi mdzes nas /
rgyan dbul lo / /
gnang gi rkang rgyan dang rna rgyan ma gtogs pa'i rgyan gdags so / /
dri dbul lo / /
gnang gi spos kyi lus sbyin bya'o / /
byang chub sems dpa'i sku gzugs grong khyer du rkang pas phyin pas mkhyer nas /
khyogs kyis bkur ro / /
gnang ngo / /
de'ang mi mdzes nas /
shing rtas kyang ngo / /
de'ang rgyan med pas mi mdzes pas /
de la sogs / /
me tog rna rgyan med pas mi mdzes nas| dbu la me tog rna rgya nag dags so / /
dad pa'i bram ze dang khyim bdag gis yon phul na sus kyang ma blangs pa dang /
dge slong dag gis long zhig /
gzhon nus len nam rgan pos len ma shes nas /
rgan po rnams kyis long zhig /
sus bkur @# / /
ma shes nas /
dge slong ngag gis bkur bar bya'o / /
gnas brtan dag gis khyer bas ngal nas /
dad rdzas ni sogs /
yon phul ba dang /
me tog dang gos la sogs pa shing rta'i steng du bzhag pa dang lhung ba ma byin par len pa dag gis khyer nas /
shing rta'i steng du phreng ba'i snod bgyi'o / /
gnang gi lam po cher phreng ba'i zam tog bya'o / /
skye bo rnams ma gyes /
rol mo rnams kyang ma zhi bar rgyan sped cing brtul bas /
skye bo rnams /
bdag cag dad pa skyes pa ltar ma dad pa'ang skyes so zhes 'phya nas /
de yus kyis mchod pa rdzogs shing rol mo brtul bdag na skye bo'i tshogs phyir dong ba'i tshe rgyan brtul lo / /
mtshan mo'o / /
sbyin pa'i dus lngar gsungs nas /
'dir byang chub sems dpa'i mchod pa chen po la yul so so nas 'dus pa'i 'khor rnam bzhi lam gyis dub pa rnams la gnang /
na zas sbyar ro / /
gnan ngo zhes pa /
rab tu byung ba'i gnas su dus ston bya ba chos dang 'thun no / /
sangs rgyas bcom ldan 'das ku shi'i grong khyer na gyad kyi nye 'khor shing sa la zung gi tshal na bzhugs so / /
de nas bcom ldan 'das yongs su mya ngan las 'da' ba'i tshe dge sleng rnams la bka' stsal pa /
das 'dul ba rgyas par bstan na /
mdor bsdus te ma bstan pas legs par rab tu nyon la yid la zung zhig bshad do / /
dge slong dag khyed kyis /
ngas sngon gnang ba'ang med /
bkag pa'ang med pa gang yin pa de'ang gal te mi rung ba bsten cing rung ba dang mi 'thun na rung ba ma yin pa'i phyir spyad par mi bya'o / /
gal te rung ba bsnyen cing mi rung ba dang mi 'thun na rung ba yin pa'i phyir spyad par bya ste 'di la 'gyod par mi bya'o / /
gang yang mtshungs med ston pa mchog gi mkhyen pa rgya chen mtha' dbus bral ba'i lha la ma rab tu yangs par legs bshad glog gi rol rtsed dang bcas thugs rdze'i chu 'dzin 'thug po las 'thon char dri med gdul bya'i 'dzin mar kun du bab pas dam chos chu chen kun nas 'khyil ba'i 'dul ba sde bzhi'i chu gter chen po'i gling nas legs par 'ongs pa'i gleng gzhi rtogs rjod skyes pa'i rabs sogs legs par bshad pa'i nor bu ji snyed sdeb legs tshig gi skud pa la brgyus blo gsal mgrin pa'i rgyan du spel la bdag gis 'dir 'bad dge ba mu tig 'phreng 'dzes dung dang kun+da pad ma'i rtsa ba dngul dang 'o ma'i rgya mtsho ston ka'i zla zer byugs pa'i gangs ri'i dbang po lta bur mchog tu dkar ba gang zhig thob pa de yis rab brtan dad pa rgya mtsho'i gos can shin tu yangs pa'i ngos la rnam dag tshul khrims zla ba nor bu'i rdo leb dkar po bcal du bkram pa'i 'og gzhi brtan por rnam dkar las kyi mtho ris bzo bos dal 'byor rin chen rtsig pa rgya chen rab brtsegs rnam thar sgo bzhi grub mtha' rnam bzhi'i them skas dang ldan snying rje'i kwa ba brtan pos gzhan phan gdung chen legs par bteg pa'i yid kyi tshoms chen mkhyen rab nyi zla'i snang ba gsal bar 'char ba'i mngon par shes pa'i skar khung lung dang rigs pa'i rin chen dra mig rab mdzes blo bzang bden bzhi sgrog pa'i dril chen lhag bsam @# / /
dkar ba'i rnga yab dang 'grogs man ngag nor bu'i do shal do shal phyed pa mdzes par 'phyang ba'i tshogs gnyis pa gam mthon po dang ldan 'phags nor bdun gyis legs par gtams pa'i blo yi bang mdzod dman pa min par dal gyis rgyu ba'i rnam dpyod mdzes ma ting 'dzin lang tsho rab rgyas legs bshad 'dzum dkar ston mkhas dang 'grogs blo chen rgyal sras kun dang thabs gcig nyid du mi 'jigs seng ge'i khri la theg chen chos kyi dga' ba de'i dpal la rtag tu dgyes par rol ba'i chos kyi rgyal po'i pho brang khang brtsegs yid par 'phrog gang der tshad med byams pa'i dpung gis 'jigs rung bdud dang lha min mu stegs byed sogs nag po'i rtse lag sde dang bcas pa'i g.yul las rnam par rgyal bas lha rnams dga' ba'i dga' ston rgyal mtshan mthon po gnam du sgreng ba'i spro dga' rgya cher gsar du spel ba'i chos kyi rnga chen srid gsum g.yo ba'i sgra dbyangs zab mo ci yang sgrog pa dang bcas skyabs gsum dge legs dbang gi rgyal po 'dun pa'i rgyal mtshan rtse mor lan cig min par mchod pas legs par grub pa'i phan bde'i dpal 'byor bzang po mtha' dag 'gro la yid bzhin stsol ba'i mdzad pa lhun grub rgyun chags 'jug pa nyid kyi snyan pa'i ba dan dkar ba 'bum phrag phyogs bcur rol ba'i grags pa rgya chen lus can kun gyi rna ba'i lam nas bde bar son pas yid kyi khyim du rtag par dge legs spel gyur cig /
rig grol phun tshogs dge 'dun 'dus pa'i gtso / /
grub pa'i dbang phyug mkhas pa kun gyis dpal /
bzang po'i mdzad pa phyogs bcur rgyas mdzad pa'i / /
bshes gnyen kun gyis sa steng mdzes gyur cig /
bdag ni rgyal ba kun gyi bstan pa la / /
gzhon nu'i dus su rab byung thob gyur te / /
'dul ba 'dzin pa'i mchog tu lung bstan nas / /
bstan pa'i rgyal mtshan 'dzin la brtson par shog /
nam zhig rdo rje gdan gyi ri bo'i spor / /
byams mgon nyin mo'i dbang phyug shar ba'i tshe / /
bdag gi rnam dpyod padmo kha phye nas / /
skal bzang bung ba thams cad tshim byed shog /
legs par gsungs pa'i dam pa'i chos 'dul ba'i gleng gzhi dang rtogs pa brjod pa lung sde bzhi kun las btus pa rin po che'i mdzod ces bya ba 'di ni shAkya'i dge slong dge 'dun grub pa dpal bzang pos sbyar ba'o / /
'dis kyang rgyal ba'i bstan pa rin po che sgo thams cad nas phyogs thams cad du dar zhing rgyas la yun ring du gnas par gyur cig / /
thub bstan 'dzin mar sal bzang zhing pa'i tshogs / /
phan 'de'i lo tog longs su spyod pa'i phyir / /
bkra shis g.yas su 'khyil ba'i chos grwa las / /
chos sbyin bdud rtsi'i gru char 'di phab bo / / /
sarba mang+ga laM / / / /
