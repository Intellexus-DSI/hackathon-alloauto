@# / /
'dod lha sna tshogs kyi sgrub thabs kyi mjug tu bya ba'i smon lam shis brjod sogs smon lam gyi skor bzhugs / /
@## / /
oM swasti /
rnam dag de bzhin gshegs pa'i gsung rab las / /
'byung ba'i legs tshogs rtsa ba mthar thug pa / /
skyes bu gsum gyi nyams len dam pa yis / /
bdag yid rab tu dag bar byed par shog /
de nas byang chub sems dang stong nyid kyis / /
rang sems yongs su rnam par brgyan byas te / /
sems can sgrol ba'i khur chen khyer ba yis / /
rgyal sras spyod pa kun la slob nus shog /
theg pa chen po'i gso sbyong dang 'brel ba'i / /
'phags mchog thugs rje'i gter gyi cho ga las / /
rab drangs smyung bar gnas pa'i bya ba cher / /
zhugs las sdig sgrib sbyong la nges rnyed shog /
dpal ldan bla ma'i drung du sdom pa'i rgyun / /
legs par mnos te sbyor dang dngos gzhi yi / /
spang blang bsrung ba'i bcas pa la gnas pas / /
'phags ma chog rnal 'byor bsgom @# / /
las myur 'grub shog /
mtshan bcas mtshan med rnal 'byor yang dag gis / /
bya ba'i rgyud kyi nus mthu'i thabs mkhas las / /
byung ba'i dngos grub rim pas spyan ras gzigs / /
go 'phang dam pa ring min thob par shog /
de ltar tshe 'dir 'grub par ma gyur na / /
'chi tshe spyan ras gzigs dbang 'khor bcas kyis / /
legs bsus zhing mchog bde ba can phyin nas / /
lam mchog ma lus yongs su rdzogs par shog /
! rab yangs kun 'khor lam kun yongs gang ba'i / /
bcom ldan spyan ras gzigs kyi dkyil 'khor pa / /
kha cig me tog sna tshogs char 'bebs shing bkra shis gdangs snyan glu ru len pa sogs / /
shis pa stsol ba'i las la brtson pa 'di / /
shes par gyis la yid bde skyed cig dang / /
shis brjod 'phreng ba bdag gis bsgrag par bya / /
kai la sha yi ri bo zla 'od 'bum / /
rtag tu 'grogs pa'i dpal ldan snying rje'i gter / /
mtha' yas sprul pas rol mdzad lhag pa'i lha / /
'phags mchog spyan ras gzigs la phyag 'tshal lo / /
lam 'di'i srol 'byed dge slong dpal mo sogs / /
rtsa ba brgyud pa'i bla ma dam pa mchog /
byin rlabs stsol mdzad phan bde'i gter rnams la / /
dge mtshan ji snyed mchis pa'i bkra shis des / /
khyed kyi mi mthun rgud pa kun sel zhing / /
bde legs yar ngo'i zla ltar 'phel gyur te / /
phun tshogs dpal la rol pa'i bkra shis shog /
gang du zhugs pas thar pa'i sa bon mchog /
skrun byed thar pa'i grong khyer dkyil 'khor gtso / /
'phags mchog lha tshogs 'khor dang bcas pa la / /
dge mtshan ji snyed mchis pa'i bkra shis des /
+ + + /
de nyid zhal las 'ongs pa'i gdams pa'i phul / /
smyung bar gnas pa'i tsho ga la sogs pa'i / /
phyogs 'di'i dam chos dkon mchog thams cad la /
+ + + + /
mtha' yas zhing na lam bzang 'di nyid kyi / /
dam chos 'chad cing 'dzin dang ston pa sos / /
legs tshogs spel byed dge 'dun che rnams la /
+ + + + /
nam mkha'i khyon ltar yangs pa'i pho brang mchog /
ces sogs /
smyung gnas kyi smon lam shis brjod dang bcas pa 'di ni dka' bcu klu sgrub rgya mtshos bskul te \u0f38 shAkya'i btsun pa blo bzang dpal ldan ye shes kyis bgyis pa'o / /
! 'dir bcom ldan 'das gdugs dkar mon can gyi smon lam ji ltar bya ba ni /
de ltar bcom ldan 'das ma gdugs dkar gyi / /
ting 'dzin rab tu brtan par byas pa yi| |mthu las bdud sde 'byung po'i tshogs thams cad / /
rtsad nas 'byin pa'i ting 'dzin 'grub par shog /
stong pa yi ge sgra dang phyag mtshan gzugs / /
lha drug rnam par rdzogs pa'i 'phrul 'khor gyis / /
tha mal mtshan bcas snang ba'i bud shing @# / /
rnams / /
rtsad nas 'byin pa'i ting 'dzin 'grub par shog /
rig sngags zab mo'i dbyangs kyi ting nge 'dzin / /
rnon pos nad gdon bgegs tshogs stong phrag rnams / /
phye mar byas pa'i mthu las rdo rje 'chang / /
gang gi zhabs zung srid mthar brtan gyur cig /
stong phrag rdo rje'i thog dang mtshungs pa'i zor / /
g.yo med mnyam gzhag drag pos 'phangs pa yis / /
dpal ldan bla ma'i sku tshe 'phrin las la / /
gnod byed thams cad rtsad nas 'byin par shog /
de ltar 'bar ba'i dge bas bdag cag gi /
rje btsun blo bzang dpal ldan ye shes zhabs / /
sku tshe brtan zhing 'phrin las srid pa'i mthar / /
rgyas shing bzhed don ma lus 'grub gyur cig /
bdag kyang gnas skabs gdon bgegs 'byung po yi / /
bar gcod ma lus drungs nas 'byin pa dang / /
dpal ldan bla mas dgyes bzhin rjes bzungs te / /
rdzogs pa'i sangs rgyas go 'phang thob par shog /
ces dang /
bkra shis ni /
! phyogs bcu'i rgyal ba kun dang dbyer med pa'i / /
bla ma rdo rje 'chang dbang ma lus dang / /
khyad par bcom ldan 'das ma'i byin rlabs kyi / /
brgyud pa'i bla ma mchog gi bkra shis shog /
dbu stong phyag stong spyan ni bye ba brgya / /
stong phrag mnga' ba'i bcom ldan gdugs dkar gyi / /
lha tshogs ma lus 'khor dang bcas pa yi / /
mi phyed 'bar ba'i bkra shis deng 'dir shog /
mtshan bces mtshan med rig sngags grub chen sogs / /
ston pa'i rgyud dang bstan bcos ma lus pa'i / /
ngo mtshar dge legs byed pa ji snyed pa'i / /
bkra shis dam pa deng 'dir 'bar gyur cig /
de nyid nyams len byed pa'i dge 'dun gyi / /
sde rnams sbyi dang khyad par gnas mchog 'dir / /
bzhugs pa'i dge 'dun dkon mchog thams cad kyi / /
bkra shis dam pas kun tu mdzes gyur cig /
nam mkha'i khyon ltar sogs bya /
zhes pa 'di ni sngags pe dbu mdzad yongs kyi dge ba'i bshes gnyen dka' bcu ye shes chos 'phel gyis bcom ldan 'das ma gdugs dkar mo can gyi cho ga'i mjug tu bya ba'i smon lam shis brjod dang bcas pa 'di lta bu zhig dgos zhes bskul ba ltar ! bcom ldan 'das ma'i rnal 'byor spyod pa \u0f38 shAkya'i dge slong blo bzang dpal ldan ye shes kyis sbyar ba'o / /
! na mo gu ru /
khyab bdag rdo rje 'chang dang gsang ba'i bdag /
seng+ge'i gdong can grub mchog sA wA ri / /
sha wa ri dang dzA wa ri pa'i zhabs / /
bal po paN+Di ta la gsol ba 'debs / /
'jig rten mig gyur chos kyi bzang po dang| |rin chen grub dang chos kyi rgyal mtshan zhabs / /
shes rab rdo rje la sogs bla ma la / /
gsol ba 'debs so byin gyis brlab tu gsol / /
shAkya'i rgyal po phyag na rdo rje dang / /
rab gsal zla ba sgra gcan 'dzin gyi zhabs / /
kun dga' snying po phradz+nyA lA li ta / /
pradz+nyA bo d+hi rnams la gsol ba 'debs / /
muk+ti ko ka chos skyong jo bo rje / /
sgom chen dpal dang ye shes gnyal pa rje / /
nyi ma 'od dang rdo rje seng+ge'i zhabs / /
byang chub 'od kyi zhabs la gsol ba 'debs / /
nyi ma rgyal mtshan ye shes rgyal mtshan dang / /
chos 'phags rgyal mtshan 'phags 'od yon tan rje / /
mkhas pa'i dbang po bu ston rin chen grub / /
rgyal mtshan grags pa la sogs rnams la 'dud / /
khyad par gsang ba'i bdag po 'jam pa'i dbyangs / /
dbang phyug brgyad kyi bdag po blo bzang grags / /
@# / /
mkhas grub kun gyi gtsug rgyan dge legs dpal / /
grub dbang bzang po rgyal mtshan rnams la 'dud / /
ngag dbang blo gros tshul khrims rin chen dang / /
dge 'dun bkra shis bsod nams bzang po'i dpal / /
nam mkha' rgyal mtshan grub dbang kun gyi rje / /
rje btsun bla ma rnams la gus pas 'dud / /
dpal 'byor bsod nams lhun grub 'phrin las mtshan / /
dpal 'byor lhun grub chos dbyings rang grol dang / /
kun gzigs lnga pa 'jam dbyangs grags pa'i zhabs / /
blo bzang chos 'phel rnams la gsol ba 'debs / /
mkhan chen blo bzang chos 'phel dpal bzang po / /
rtsa ba'i bla ma dpal ldan ye shes zhabs / /
bdud sde'i dpung 'joms 'khor lo chen po dang / /
bde chen ster mdzad mdzes ldan lha mor 'dud /
bla ma lha tshogs khyed rnams mchod pa dang / /
bstod cing bsgoms dang bzlas brjod bgyis pa yis / /
bdud sde'i g.yul las rnam par rgyal ba yi / /
dngos grub ring min bde blag nyid du stsol / /
khyad par blo bzang dpal ldan ye shes zhabs / /
sku mched 'khor dang bcas pa zhabs brtan cing / /
bdag cag rnams kyang tshe rabs thams cad du / /
'bral med rjes su 'dzin par byin gyis rlobs / /
skye ba kun tu yang dag bla ma dang /
zhes sogs bya /
smon lam ni /
dge ba 'di yis myur du bdag /
'khor lo chen po 'grub gyur nas / /
'gro ba gcig kyang ma lus pa / /
de yis la 'god par shog /
rab dkar byang chub sems dang dmigs med kyi / /
snying rje zung du 'jug pa'i thun mong lam / /
pha mthar son te rgyal ba'i sras po yi / /
spyod pa rgya mtsho kun la 'doms par shog /
de nas rnam dag rdo rje slob dpon gyis / /
dkyil 'khor gtso bo drag po gsum 'dul gyi / /
ngo bor bzhengs pa'i mdun bar dbang bzhi'i chus / /
bdag rgyud brlan pa'i skal bzang thob par shog /
rang nyid khro bo'i dbang po phyag gnyis pa'i / /
skur bzhengs phyogs skyong rnams la bsgos pa las / /
bdud dang bgegs kyi tshogs rnams bsrung ba dang / /
thun mong dngos grub ma lus 'grub par shog / /
sngon 'gro tshogs gsog sbyor ba'i cho ga yis / /
bsod nams tshogs kun ma lus rdzogs pa dang / /
ye shes sa yi stong nyid bsgoms pa yis / /
'chi ba sbyong zhing chos sku 'grub par shog /
de las longs spyod rdzogs sku hUM yig tu / /
langs pas bar do sbyong zhing longs sku 'grub / /
bsrung ba'i 'khor lor bcas pa'i gzhal yas khang / /
bskyed pas dag pa'i zhing khams sbyong bar shog /
de dbus bcom ldan drag po 'khor lo che / /
bco brgyad lha yi tshogs rnams bsgoms pa las / /
skye ba sprul sku'i lam khyer sbyong ba dang / /
bdud dang bgegs tshogs rtsad nas 'byin par shog /
sku gsung thugs kyi rdo rje yi ge gsum / /
gang+ga'a'i klung gi bye snyed sangs rgyas kyi / /
gsang ba gsum dang dbyer med bsgoms pa yis / /
de lta'i sku mchog 'grub pa'i rgyur 'gyur shog /
ye shes dgug gzhug mchod dang bstod pa dang / /
bzlas brjod phra rags rnal 'byor la gnas pa'i / /
ting 'dzin rnams kyis nyon mongs drungs phyung nas / /
rdzogs pa'i rim pa'i smin byed du 'gyur shog /
gzhan yang sbyan sreg ral gri 'khor lo dang / /
mig sman ril lu bum bzang sa 'og gi /
dngos grub zhi rgyas dbang drag bcas pa yang / /
@# / /
bsgrubs te bstan pa rin chen spel bar shog /
de ltar bskyed pa'i rim pa legs bsgoms nas / /
bdag rgyud smin nas rdzogs pa'i rim pa mchog /
byin rlabs bzhi ldan legs par bsgoms pa las / /
nyon mongs g.yo byed ma lus 'joms par shog /
kha sbyor nyi zla'i 'phro 'du 'bar ba yis / /
bgegs rigs stong phrag brgyad cu 'joms byed pa'i / /
ye shes me lce rab tu 'bar ba las / /
dben gsum mthar phyin sku mchog 'grub par shog /
sa bon rab tu 'bar ba bsreg gso bas / /
thabs dang shes rab yongs su dag pa las / /
bde chen bdag nyid dpal ldan 'khor lo che / /
zung 'jug go 'phang mngon du 'gyur bar shog /
de nas nam mkha' ji srid 'gro ba yi / /
re ba skong byed yid bzhin nor bu dang / /
dpag bsam shing dang bum bzang ji lta bar / /
'gyur bar sangs rgyas kun gyi byin gyis rlobs /
zhes dang /
bkra shis ni /
nam mkha'i dbyings kun khyab pa'i dkyil 'khor ba / /
bkra shis me tog char 'bebs dbyangs snyan sgrog /
kun tu dge legs sbyin par byed pa ni / /
shes par gyis la yid bde rab tu bskyang /
gang gi zhabs zung sbyi bor reg pa las / /
nyon mongs mi shes rgud pa kun sel zhing / /
dngos grub thams cad bde blag stsol mdzad pa / /
dpal ldan bla ma rnams kyi bkra shis shog /
stong phrag brgyad cu bgegs kyi 'tshe ba kun / /
thal mo gcig gis brlag par mdzad pa yi / /
'khor lo chen po bco brgyad lha tshogs kyis / /
dge mtshan ma lus nged 'dir char du phob / /
gsum 'dul rgyud dang bshad rgyud cha mthun rgyud / /
sangs rgyas kun gyis byin brlabs brtsa sngags sogs / /
dam pa'i chos dang dge legs ci mchis pa / /
de yis deng 'dir mi mthun rgud tshogs choms / /
'di nyid nyams su blangs la rim gnyis kyi / /
grub mchog brnyes dang lam la zhugs sogs kyi / /
dge 'dun dkon mchog ji snyed mchis pa yis / /
bkra shis rgya mtsho bdag bcag rnams la stsol / /
nam mkha'i khyon ltar yangs pa'i pho brang mchog /
ces sogs bya'o /
zhes 'khor lo chen po 'chi bdag 'joms pa lha bco brgyad kyi dkyil 'khor chen po'i bla brgyud gsol 'debs /
smon lam shis brjod dang bcas pa 'di ni shangs dga' ldan bde chen rab rgyas gling gi rdo rje slob dpon pa dka' bcu mkhas mchog bkra shis kyis bskul ba ltar dpal 'khor lo chen po'i rnal 'byor pa \u0f38 shAkya'i dge slong blo bzang dpal ldan ye shes kyis sbyar ba'i yi ge pa ni dge tshul blo bzang mkhas mchog go /
bkra shis /
