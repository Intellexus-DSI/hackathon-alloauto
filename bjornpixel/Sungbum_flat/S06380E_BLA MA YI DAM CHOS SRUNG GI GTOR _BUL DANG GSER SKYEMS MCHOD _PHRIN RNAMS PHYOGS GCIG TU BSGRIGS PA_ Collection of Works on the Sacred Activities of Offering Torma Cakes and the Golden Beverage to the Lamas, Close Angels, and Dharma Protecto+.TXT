@## / /
na mo gu ru b+dz+ra b+hai ra wA ya /
'dir bla ma yi dam chos skyong srung ma rnams la mchod gtor 'bul ba'i tshul ni /
rten rdzas mchod gtor rnams rgyas bsdus ci rigs phyag len ltar bshams la /
yi dam rdo rje 'jigs byed kyi bdag bskyed rgyas bsdus gang rigs sngon du btang ste| mchod gtor hrIH Sh+DIH sa bsangs /
swa b+hA was sbyangs /
stong pa'i ngang las rang bzhin bde stong /
rnam pa phyi nang gsang ba'i mchod gtor spyan gzigs so so'i rnam pa can /
byed las bla ma yi dam chos skyong srung ma 'khor dang bcas pa rnams kyi thugs rgyud la bde stong gi ye shes khyad @# / /
bar can bskyed par gyur /
oM sarba bid pU ra pU ra /
su ra su ra /
A wartA ya A wartA ya hoH b+dz+ra s+pha ra Na khaM /
lan gsum gyi byin gyi brlabs la /
oM swa b+hA wa shud+d+haH sarba d+harmAH swa b+hA wa shud+d+honya haM /
chos thams cad stong pa nyid du gyur /
stong pa'i ngang las rang gi mdun du chos 'byung mthing nag gru gsum khrag gi rba klong 'khrug pa'i nang du padma 'dab ma bzhi pa'i lte bar bla ma yi dam /
mdun gyi 'dab mar mgon po phyag drug pa /
g.yas kyi 'dab mar dam can chos rgyal /
rgyab kyi 'dab mar dpal ldan lha mo /
g.yon gyi 'dab mar rgyal chen rnam thos sras rnams rang rang gi 'khor dang bcas pa'i spyi bor oM /
mgrin par AH thugs kar hUM /
rang gi thugs ka'i hUM gi 'od zer gyis bla ma yi dam chos skyong srung ma'i tshogs rnams spyan drangs /
hUMH bde chen chos dbyings dag pa'i pho brang nas / /
drin can rtsa brgyud bla ma'i tshogs rnams dang| |bya spyod rnal 'byor bla med rgyud sde bzhi'i / /
yi dam lha tshogs 'khor bcas gnas 'dir gshegs / /
shar lho bsil ba'i tshal gyi dur khrod nas| |bla mgon dbyer med myur mdzad phyag drug pa / /
dpal ldan lha mo srog gcod gnod spyin bzhi / /
gtsang rigs don lnga'i 'khor dang bcas te gshegs / /
lho phyogs sa 'og gshin rje'i grong khyer nas / /
chos kyi rgyal po yum mchog tsA muN+Di / /
pho rgyud mo rgyud gshin rje'i 'khor dang bcas / /
rnam bzhi'i 'phrin las bsgrub phyir gshegs su gsol /
byang shar mu le ding gi rgya mtsho nas / /
dpal ldan dmag zor rgyal mo gdong brnyan @# / /
zung / /
dus bzhi'i rgyal mo tshe ring mched lnga dang /
bstan ma bcu gnyis 'khor dang bcas te gshegs / /
byang phyogs lcang lo can gyi pho brang nas / /
rgyal chen rnam mang thos sras rta bdag brgyad / /
gnod sbyin bye ba lha srin sde brgyad kyi / /
dmag tshogs dang bcas gnas 'dir gshegs su gsol / /
oM e hye hi mdzra sa ma ya dzaH dzaH dzaH hUM baM hoH ka ma la ye staM /
rang gi thugs ka'i hUM las 'od zer 'phros /
rdo rje gsum gyi lha tshogs mdun gyi nam mkhar spyan drangs /
de rnams las 'od zer dkar dmar mthing gsum byung ba mgron rnams dang /
rang gi gnas gsum du thim pas dam tshig nyams chags thams cad dag par bsams la yig brgya bzla /
de nas /
hUMH chos kun rang bzhin mkha' ltar rnam dag kyang / /
ma rig dbang gis rmi lam sgyu ma ltar / /
nongs pa ci mchis bla ma yi dam lha / /
chos skyong srung ma 'khor bcas spyan sngar bshags / /
zhes bshags pa dang /
hUM /
bde stong dbyer med lha yi lam 'gengs pa'i / /
dam rdzas spyan gzigs mchod pa'i sprin spros te / /
bla ma yi dam mkha' 'gro chos skyong ba'i / /
bstan srung 'khor dang bcas la 'bul ba ni / /
dgra bgegs snying khrag mchod yon mtsho ltar 'khyil / /
dbang po'i me tog sa dang bar snang gang / /
sha chen gu gul dud pa'i sprin phung 'khrigs / /
nyi ltar gsal ba'i zhun chen sgron me 'dis / /
bla ma yi dam lha tshogs thugs dam bskang / /
myur mdzad ye shes mgon po'i thugs dam bskang / /
dam can chos rgyal yab yum thugs dam bskang / /
dpal ldan dmag zor rgyal mo'i thugs dam bskang / /
rgyal chen rnam thos sras kyi thugs dam bskang / /
rang rang 'khor tshogs rgya mtsho'i thugs dam bskang / /
thugs dam bskongs shing bar chad bzlog pa dang / /
nyams chags gsos shing dngos grub ma lus stsol / /
ga bur ngad ldan mkhris pa'i dri chab dang / /
ro bda'i sha rus zhal zas lhun por spungs / /
snyan brjid rol mo'i sgra dbyangs 'brug ltar sgrog /
'dod yon lnga dang rin chen sna bdun gyis / /
bla ma + /
myur mdzad + /
dam can + /
dpal ldan + /
rgyal chen + /
rang rang + /
thugs dam + /
nyams chags + /
rdzu 'phrul @# / /
shugs ldan rta mchog rlung ltar 'phyo / /
g.yag rog zhol chen 'jigs pa'i ngar 'jo 'don / /
lug nag sa dang bya nag bar snang gang / /
dom ltar 'phyo ba'i khyi nag tshogs rnams kyis / /
bla ma + /
myur mdzad + /
dam can + /
dpal ldan + /
rgyal chen + /
rang rang + /
thugs dam + /
nyams chags + /
sha khrag gtor ma ri ltar spungs pa dang / /
g.yul las rnam rgyal sra ba'i go khrab dang / /
dgra 'jom 'bar ba'i mtshon cha sna tshogs dang / /
phyi nang gsang ba bla med rten rnams kyis / /
bla ma + /
myur mdzad + /
dam can + dpal ldan + /
rgyal chen + /
rang rang + /
thugs dam + /
nyams chags gsos shing dngos grub ma lus stsol / /
zhes bskang ba bya /
de nas /
bla ma yi dam chos srung 'khor dang bcas pa'i ljags hUM las skyes pa'i rdo rje rtse gcig pa dmar po 'od kyi sbu gu can gyis gtor ma'i bcud thams cad drangs te gsol bar gyur /
oM gu ru de wa d+harmA pA la sa pa ri wA ra i daM ba liM ta kha kha khA hi khA hi /
lan gsum gyi gtor ma dang /
oM gu ru de wa d+harma pa la sa pa ri wa ra ar+g+haM /
pA dyaM| puSh+pe /
d+hU pe| A lo ke /
gan+d+he /
nai wa dye /
shap+ta prA tI ts+tsha hUM swA hA /
zhes pa'i phyi mchod dang /
oM gu ru de wa d+harma pA la sa pa ri wA ra oM AH hUM /
gis nang mchod phul /
de nas /
hUM| rigs kun khyab bdag rdo rje 'chang dbang dang /
dbyer med bla ma sku bzhi'i bdag nyid mchog /
dngos grub kun gyi 'byung gnas yi dam lha / /
dpa' bo mkha' 'gro'i tshogs dang bcas la bstod / /
rgyal kun thugs rje'i rang gzugs spyan ras gzigs / /
drag po'i skur bzhengs dpal ldan phyag drug mgon / /
re ma tI dang srog gcod gnod sbyin bzhi / /
gtsang rigs dam can rgya mtsho'i tshogs la bstod / /
'jam dpal dka' sdod bzang ngan las gyi shan / /
'byed mdzad chos kyi rgyal po tsA muN+Di /
pho brgyad bcu gnyis mo rgyud gshin rje'i tshogs / /
gnam sa bar snang khyon kun gang la bstod / /
rgyal kun bskyed yum dbyangs can ngag gi lha / /
khro mo'i gar mdzad dmag zor rgyal mo dang / /
chu srin seng gdong dbyar dgun ston dpyid rgyal / /
bcu gnyis bstan skyong 'khor dang bcas la bstod / /
rin chen mang sprul drang srong rnam thos sras / /
'dzam b+ha la sogs nor lha rta bdag brgyad / /
sde dpon nyer brgyad stobs chen sum cu gnyis / /
gnod sbyin sde brgyad 'khor bcas bstong @# / /
par bgyi / /
rnal 'byor bdag gi bsten cing mchod pa yi / /
bla ma yi dam chos srung khyed rnams kyis / /
deng nas brtsams te byang chub snying po'i bar / /
'bral ba med pa mgon dang grogs mdzod cig /
dam chos tshul bzhin sgrub par byed pa la / /
phyi nang 'gal rkyen ma lus zhi ba dang / /
tshe dang bsod nams lung rtogs yon tan sogs / /
mthun rkyen thams cad yid bzhin 'grub par mdzod / /
sangs rgyas bstan dar bla ma'i sku tshe srings / /
dge 'dun sde spel 'gro rnams bde skyid ldan / /
mthar thug byang chub mchog la myur rig pa'i / /
mgon skyabs 'phrin las g.yel ba med par mdzod / /
ces bstod pa dang 'phrin 'chol bya /
yig brgyas lhag chad bskangs /
ma rnyed yongs su ma shes dang / /
zhes sogs kyis bzod gsol dang /
dge 'di'i bdud sde'i g.yul las rnam rgyal zhing / /
gnas skabs dam chos sgrub pa'i mthun rkyen tshang / /
ring min bcu gsum rdo rje 'dzin pa'i sa / /
mngon du byas nas 'gro rnams sgrol bar shog /
ces smon lam byas la /
oM AH hUM muH mgron rnams kyi ye shes pa gshegs shing /
dam tshig pa bdag nyid la thim par gyur /
ces dang /
byin rlabs dang ldan rtsa brgyud bla ma dang / /
dngos grub char 'bebs 'jigs mdzad 'khor lo'i lha / /
'phrin las kun sgrub chos skyong srung ma yis / /
dus rnams kun tu dge ba'i bkra shis shog /
ces shis pa brjod par bya'o / /
zhes pa 'di yang rnam par dpyod pa'i blo gros nyin mo'i snang ba ltar gsal ba sde gnyer rnam rgyal chos 'phel mchog nas bskul ma mdzad ngor ban gzugs d+harma b+ha dras sbyar ba'o / /
! gtor 'bul bsdus pa bzhugs /
! na mo gu ra we /
gtor 'bul mdor bsdus bya tshul ni /
hUM| rang nyid yi dam lhar gsal thugs ka nas / /
'od zer 'phros pas bla ma yi dam dang / /
mkha' 'gro chos skyong 'khor bcas spyan drangs te /
mdun gyi nam mkhar dgyis bzhin brtan par bzhugs / /
zhes spyan drangs la /
hUM| dam nyams bsgral ba'i sha khrag gtor tshogs dang / /
lha ma'i ro brgya ldan pa'i bcud rnams kun / /
sbyangs rtogs spar byas bdud rtsi rgya mtsho 'di / /
bla ma yi dam srung ma'i tshogs la 'bul / /
oM gu ru de wa DA ki ni d+harma pA la sa pa ri wA ra i daM pa liM ta kha kha khA hi khA hi /
lan gsum gyis phul /
oM gu ru de wa @# / /
dA ki nI d+ha rma pA la sa pa ri wA ra ar+g+haM /
nas| shap+ta pra tI ts+tsha hUM swA hA'i bar gyis phyi mchod dang /
oM gu ru de wa DA ki ni d+ha rma pA la sa pa ri wA ra oM AH hUM gis nang mchod phul| hUM| bla ma yi dam srung ma 'khor bcas kyis / /
dam rdzas mchod gtor rgya mtsho 'di bzhes la / /
'gal rkyen bar gcod thams cad zhi ba dang / /
mthun rkyen yid bzhin 'grub par mdzad du gsol / /
zhes 'phrin las bcol la mgron rnams mi dmigs bar bsam /
dge 'dis bdud sde'i g.yul las rnam rgyal zhing / /
gnas skabs dam chos sgrub pa'i mthun rkyen tshang / /
ring min bcu gsum rdo rje 'dzin pa'i sa / /
mngon du byas nas 'gro rnams sgrol bar shog /
ces smon lam dang /
byin rlabs ngad ldan rtsa brgyud bla ma dang / /
dngos grub char 'bebs yi dam dkyil 'khor lha / /
'phrin las kun sgrub chos skyong srung ma yis / /
dus rnams kun tu dge ba'i bkra shis shog /
ces shis brjod bya'o / /
zhes pa 'di yang dkyil shar a jo lags kyi nyams bzhes su d+ha rma b+ha dras bris /
! 'jigs byed dang bde mchog gi gtor 'bul mdor bsdus bzhugs /
! na mo b+dz+ra b+hai ra wA ya /
dpal rdo rje 'jigs byed yab yum la gtor 'bul bsdus pa bya tshul ni /
mchod gtor byin gyis brlabs la /
mdun du skad cig gis dpal rdo rje 'jigs byed rten dang brten pa'i dkyil 'khor yongs su rdzogs par gyur /
rang gi thugs ka'i hUM las 'od zer 'phros /
dpal rdo rje 'jigs byed kyi ye shes pa'i dkyil 'khor phyogs skyong dang bcas pa spyan drangs /
dzaH hUM baM hoH dam tshig pa dang gnyis su med par gyur /
mgron rnams kyi ljags hUM las skyes pa'i rdo rje rtse gcig pa dkar po 'od kyi sbu gu can rnams su gyur /
oM hrIH SDi + hUM phags swA hA /
lan gsum /
oM b+hA tsa ra naM + s+r+ba b+hu te b+h+yaH lan gsum /
oM ya mAn+ta ka di k+pA la sa pa ri wA ra ar+g+haM + shap+ta pra tI ts+tsha hUM swA hA /
oM ya mA n+ta ka di k+pA la sa pa ri wA ri oM AH hUM /
chos kyi sku la + gshed la phyag 'tshal lo / /
bcom ldan chos rje + 'dud cing mchis / /
dpal rdo rje 'jigs byed phyogs skyong dang bcas pas bdag cag dpon slob /
+ 'grub par mdzad du gsol / /
oM ya mAn+ta ka + AH hUM phags /
ma rnyed yongs su + bzod mdzad rigs / /
oM AH hUM muH + gshegs par gyur /
ces brjod par bya'o / /
! na ma sh+sh+rI tsakra @# / /
sa m+ba rA ya /
dpal 'khor lo bde mchog lha lnga la bsnyen dus su gtor 'bul bsdus pa bya tshul ni /
'das ma 'das kyi mchod gtor byin gyis brlabs la /
phaiM| thugs ka'i hUM gi 'od zer gyis / /
dur khrod brgyad na gnas pa'i phyogs skyong zhing skyong klu la sogs pa'i 'khor dang bcas pa'i he ru ka lha lnga'i dkyil 'khor mdun gyi nam mkhar spyan drangs /
lha rnams kyi ljags la + rjes brtser mdzod /
ces dang /
dur khrod brgyad na gnas pa'i phyogs skyong zhing skyong klu la sogs pa skad cig gis 'od gsal du bcug pa las + bka' drin bdag la stsol /
ces gsol gdab 'phrin 'chol bya /
oM yo ga shud+d+haH s+r+ba d+harmaH yo ga shud+d+ho ? haM /
oM b+dz+ra muH 'jig rten pa rnams rang gnas su gshegs shing /
dkyil 'khor gyi 'khor lo bdag nyid la thim par gyur /
ces brjod par bya'o / /
! nyer bsdu ni /
thugs ka'i hUM gi 'od zer gyis /
rten gzhal yas khang 'khor rnams la thim /
'khor rnams zhal bzhi la thim /
rang yab yum thugs ka'i hUM la thim /
hUM yig yongs su gyur pa las rang nyid he ru kar gsal ba'i gnas gsum du oM AH hUM gis mtshan par gyur| ces pa'o / /
! phyag rdor gyi gtor 'bul bzhugs /
! na mo b+dz+ra pA Na ye /
dpal phyag na rdo rje la bsnyen dus su gtor ma 'bul na /
bzlas pa'i mjug tu mchod gtor bya rgyud bzhin bshams la /
mchod pa gzhung ltar dang /
gtor ma a mr-i tas bsangs /
swa b+hA was sbyangs /
stong pa'i ngang las b+h+rUM las rin po che'i snod yangs shing rgya che ba'i nang du oM las gtor ma phul du byung ba'i lha rdzas su gyur /
oM AH hUM /
lan gsum gyis brlabs nas /
rang gi ye shes pa gshegs nas mdun gyi nam mkhar bzhugs pa'i ljags 'od zer gyi spu gus gtor ma gsol bas dgyes par gyur /
oM b+dz+ra pA Ni sa pa ri wa ra i daM ba liM ta kha kha khA hi khA hi /
lan gsum gyis phul /
oM b+dz+ra pA Ni sa pa ri wA ra ar+g+haM /
nas| shap+ta pra tI ts+tsha ye swa hA'i bar gyi sa mchod /
lcang lo can gyi zhes sogs kyis bstod /
khyed rnams mchod cing gsol ba btab pa'i mthus / /
bdag cag gang du gnas pa'i sa phyogs der| |nang gdon 'thab rtsod dbul phongs zhi ba dang / /
chos dang bkra shis 'phel bar mdzad du gsol / /
zhes 'dod gsol dang /
ma rnyad yongs su ma shes dang /
zhes sogs @# / /
kyis bzod gsol dang /
oM b+dz+ra muH gtor mgron ye shes pa rang gnas su gshegs par gyur /
dge ba 'di yis myur du bdag /
ces sogs kyis bsdo smon dang /
nyin mo bde legs mtshan bde legs /
zhes sogs kyis shis brjod bya'o / /
'di dge slong skal bzang chos 'phel gyis bskul ngor d+harma b+ha dras sbyar ba'o / /
shu b+haM /
! na mo gu ra we /
'phags pa bcu gcig zhal la gtor ma 'bul tshul ni /
sangs rgyas chos tshogs mas skyabs sems lan gsum byas la /
rang thugs rje chen por gsal ba'i thugs ka'i hrIH 'i 'od zer gyis gtor mgron thams cad b+dz+wa sa ma dzaH zhes spyan drangs /
gtor ma oM AH hUM lan gsum gyis byin gyis brlabs nas /
mchog dang mthun mong dngos grub stsol| zhes pa'i bar gyis cho ga gzhung ltar phul /
oM b+dz+ra muH gtor mgron rnams rang gnas su gshegs par gyur /
dge ba 'di yis myur du bdag /
ces sogs kyi smon lam dang nyin mo bde legs mtshan bde legs /
zhes sogs kyis shis brjod bya'o / /
zhes pa 'di dga' ldan ches sgron nas dgos tshul ltar d+harma b+ha dras bris /
! rgyal chen rnam sras kyi bsgom bzlas gtor 'bul mdor bsdus bzhugs /
! na mo gu ru b+dz+ra pA Na ye /
'dir rgyal chen rnam thos sras kyi bsgom bzlas dang mchod gtor 'bul tshul mdor bsdus ni /
mchod gtor phyag len ltar bshams pa yi dam lha'i rnal 'byor dang ldan pas de'i gzhung ltar byin gyis brlabs la /
swa b+ha was stong par sbyangs /
stong pa'i ngang las mdun du b+h+rUM las rin po che'i gzhal yas khang gru bzhi sgo bzhi rta babs bzhi dang bcas pa /
'khor sa rim pa gsum dang ldan pa'i dbus na pho brang sum brtsegs su gnas pa'i steng du bla ma /
bar du yi dam /
'og ma'i nang du hrIH las padma'i lte bar a las zla ba'i gdan la /
sim las sed ge'i steng du bai las rgyal mtshan bais mtshan pa /
de las 'od zer 'phros /
don gnyis byas /
'dus yongs su gyur pa las rgyal po chen po rnam thos sras sku mdog ser po zhal gcig phyag gnyis kyis g.yas rgyal mtshan dang g.yon ne'u le 'dzin pa /
zhal nas 'dod rgu'i char 'bebs shing phrag gong nas nyi zla 'char ba /
rin po che'i rgyan dang dar gyi na bzas klubs shing zhabs sems dpa'i skyil krung gis bzhugs pa /
'khor sa dang po la blon po rta @# / /
bdag brgyad /
bar pa la gnod sbyin bye ba /
tha ma la lha srin snge brgyad g.yas mtshon cha sna tshogs dang /
g.yon ne'u le 'dzin pa /
gtso 'khor thams cad kyi spyi bor oM dkar po /
mgrin par AH dmar po /
thugs kar hUM sngon po /
rang gi thugs ka'i hUM las 'od zer 'phros pas byang phyogs lcang lo can gyi pho brang nas /
rgyal po chen po rnam thos sras 'khor dang bcas pa skad cig gis spyan drangs par bsams la /
bai| sa 'dzin dbang po'i byang gi phyogs / /
rig sngags 'chang ba kun gyi gnas / /
lcang lo can gyi pho brang nas / /
nor gyi bdag po rnam thos sras / /
'khor dang bcas pa spyan 'dren na / /
rnal 'byor bdag la brtser dgongs la / /
thogs pa med pa'i rdzu 'phrul gyis / /
gnas 'di nyid du gshegs su gsol / /
oM bai shra wa Na sa pa ri wA ra sa ma ya dzaH dzaH dzaH hUM baM hoH gnyis su med par gyur /
ces brjod la /
oM rat+na mu ku Ta a b+hi Shiny+tsA mi /
zhes dbang bskur /
de nas /
rgyal chen rnam mang thos sras nor mang ldan / /
gser gyi lhun po lta bur brjid chags shing / /
sprin bral nyi ma stong gi gzi ldan pa / /
'dod dgu'i char 'bebs khyod la phyag 'tshal lo / /
chu gnyis nyer spyod rol mo 'dod yon lnga /
rin chen sna bdun bkra shis rtags rdzas brgyad / /
'bru sman dri snying rin chen lnga phrag lnga / /
gus pas 'bul lo dngos grub char du phob / /
bsam sbyor nongs pa gang bgyis mthol lo bshags / /
'phrin las rgyun chad med la rjes yi rang / /
phongs pa'i dbugs phyungs bskal brgyar brtan par bzhugs / /
rnam dkar 'gro kun khyod kyis skyob phyir bsngo / /
zhes yan lag bdun pa 'bul /
de nas /
rang gi thugs ka'i hUM las 'od zer 'phros /
rgyal po'i thugs kar zla gdan gyi steng du bai yig la sngags 'phreng gis bskor ba la phog pas thugs rgyud bskul te las rab 'byams bsgrub par /
bsams la /
oM bai shra wa Na ye swA hA /
zhes pa'i snying po gang mang bzla'o / /
de nas /
chos skyong 'khor dang bcas pa'i ljags rdo rje rtse gcig pa 'od kyi sbu gu can du gyur pas gtor ma'i bcud thams cad drangs te gsol bar gyur /
oM bai shra wa Na sa pa ri wA ra i daM ba liM ta kha kha khA hi khA hi swA hA /
lan bdun gyis gtor ma phul /
oM bai shra wA Na sa pa ri wa ra ar+g+haM /
pAdya| puSh+beH d+hU pe| A lo ke /
gan+d+he /
nai widye /
shap+ta pra tI ts+tsha ye swA hAs @# / /
mchod /
bai| nyin byed bye ba'i 'od kyis byugs pa yi / /
gser gyi ri dbang bzhin du brjid pa'i sku / /
dpal ldan gdong lnga'i dbang po 'gying ba'i steng / /
sgeg pa'i nyams kyis bzhugs la phyag 'tshal lo / /
phyag g.yas nag po'i g.yul las rnam rgyal ba'i / /
rgyal mtshan nam mkha'i rtse mor snyeg pa bzhin / /
'dod rgu'i nor gyi dpal sbyin ne 'u le / /
g.yon pa'i phyag gis 'dzin la phyag 'tshal lo / /
khyod ni rgyal ba'i dbang po rin chen mang / /
'gro ba'i don phyir sa brgyad dbang phyug tshul / /
yid la dran pa tsam gyis dngos grub kyi / /
char chen 'dod rgur 'bebs la phyag 'tshal lo / /
gnod sbyin sde dpon chen po rta bdag brgyad / /
khyod kyi blon po'i tshul du las byed cing /
'jigs rung gnod sbyin lha min dpung tshogs kyis / /
bdud sde zil gyis gnon la phyag 'tshal lo / /
mgon khyod yid la dran pa'i ting 'dzin dang / /
rtse gcig gus pas bzlas brjod mchod gtor la /
g.yel med rnal 'byor bdag gi 'dod pa'i don / /
ma lus thogs pa med par bsgrub par mdzod / /
rgyal ba'i bstan dang bstan 'dzin skyong ba dang / /
bdag gi 'gal rkyen bar chad kun zhi zhing / /
'jig rten 'jig rten 'das pa'i phun tshogs kun / /
ma lus dbang du 'gyur ba'i 'phrin las mdzod / /
ces bstod cing 'phrin las bcol /
de nas /
ma rnyed yongs su ma shes dang /
gang yang nus pa ma mchis pas / /
'dir ni bya ba gang bgyis pa / /
de kun khyed kyis bzod mdzad rigs / /
zhes bzod par gsol /
oM b+dz+ra muH ye shes pa sku rten dang /
dam tshig pa rang la thim par gyur /
dge 'dis bdud sde'i g.yul las rnam rgyal zhing / /
gnas skabs dam chos bsgrub pa'i mthun rkyen tshang / /
ring min bcu gsum rdo rje 'jin pa'i sa / /
mngon du byas nas 'gro rnams sgrol bar shog /
ces smon lam dang /
byin rlabs ngad ldan rtsa brgyud bla ma dang / /
dngos grub char 'bebs yi dam dkyil 'khor lha / /
'phrin las kun sgrub chos skyong srung ma yis / /
dus rnams kun tu dge ba'i bkra shis shog /
ces shis pa brjod par bya'o / /
zhes 'di mkhyen pa'i spyan ras pad 'dab ltar / /
yangs pa'i sde gnyer mchog gi nyams bzhes su /
d+harma b+ha dras gzhung mang snying po'i bcud / /
@# /
bsdus nas bris dges 'gro kun 'byor ldan shog /
dge legs 'phel /
! rgyal chen rnam sras yang gsang mdung dmar can gyi gtor chog bskang gso mdor bsdus gnad tshang zhes bya ba bzhugs /
! na mo gu ru b+dz+ra pA Na ye /
'dir rgyal chen rnam thos sras yang gsang mdung dmar can gyi bsgom bzlas dang mchod gtor 'bul tshul mdor bsdus ni /
mchod gtor phyag len ltar bshams la /
phyag rdor sogs yi dam lha'i rnal 'byor dang ldan pas /
de'i gzhung ltar byin gyis brlabs te /
swa b+hA was stong par sbyangs /
stong pa'i ngang las mdun du b+h+ruM las rin po che'i gzhal yas khang grub bzhi sgo bzhi rta babs bzhi dang bcas pa /
'khor sa rim pa gsum dang ldan pa'i dbus na /
pho brang gsum brtsegs su gnas pa'i steng du bla ma /
bar du yi dam /
'og ma'i nang du zangs kyi 'khor lo rtsibs bzhi pa'i lte bar tsa las seng khri pad nyi'i steng du bai yig mtshal gyi mdog can las 'od zer 'phros /
don gnyis byas /
'dus yongs su gyur pa las rgyal chen rnam thos sras yang gsang mdung dmar can sku mdog dmar po zhal gcig phyag gnyis pa /
g.yas pas stag lpags kyi rgyal mtshan dang mdung dmar /
g.yon pas ne'u le dang lcags kyu 'dzin pa /
spyan gsum dmar zhing zlum la mche ba gtsigs pa /
smin ma dang sma ra dmar ser me ltar 'bar ba /
sku la dar dmar dang bse khrab /
dbu la dar dmar gyi cod paN can gyi bse rmog /
zhabs la bse'i lo khram gsol pa /
sku la rin po che'i rgyan sna tshogs kyis spras shing zhal nas rin po che'i char 'bebs pa /
phrag gong na nyi zlas brgyan cing khams gsum dbang du sdud pa'i 'od zer dmar po rnam par 'phro ba'i klong na rgyal po rol pa'i stabs kyis bzhugs pa /
de'i phyogs bzhir shar rtsibs su nor rgyun ma /
lho rtsibs su dbyangs can ma /
nub rtsibs su nor skyong ma /
byang rtsibs su b+ha ra li ste las byed kyi lha mo bzhi /
'khor sa dang po la gnod sbyin rta bdag brgyad /
bar pa la klu chen brgyad /
tha ma la lha srin sde brgyad bzhugs pa'i gtso 'khor thams cad kyi spyi bor oM dkar po /
mgrin par AH dmar po /
thugs kar hUM sngon po /
thugs kar hUM las 'od zer 'phros pa'i sner 'dod rkyal dmar po spros pas byang phyogs lcang /
@# / /
lo can nas rgyal chen rnam thos sras yang gsang mdung dmar can 'khor dang bcas pa skad cig gis spyan drangs par bsams la /
bai| sa 'dzin dbang po'i byang gi phyogs / /
rig sngags 'chang ba kun gyi gnas / /
lcang lo can gyi pho brang nas / /
rgyal chen yang gsang mdung dmar can / /
'khor dang bcas pa spyan 'dren na / /
rnal 'byor bdag la brtser dgongs la / /
thogs pa med pa'i rdzu 'phrul gyis / /
gnas 'di nyid du gshegs su gsol / /
oM bai shra ba Na ye sa pa ri wA ra A kar+Sha ya dzaH dzaH hUM baM hoH gnyis su med par gyur /
oM rat+na mu ku Ta a b+hi Shi ny+tsA mi /
dbang gi lha rnams kyis dbang bskur /
rin po che'i cod pan gyis dbu brgyan par gyur /
ces bskyed la /
bai| chu bzhi nyer spyod rol mo dang / /
bkra shis rtags rdzas rin chen bdun / /
'dod yon lnga dang bcas pa rnams / /
rgyal chen 'khor dang bcas la 'bul / /
oM bai shra ba Na ye sa pa ri wA ra phU dza me g+ha sa mu dra s+phar /
sa ma ye hUM /
rgyal po chen po 'khor bcas la / /
sgo gsum gus pas bdag cag 'tshal / /
rab 'byams mchod pa'i sprin gyis mchod /
nyes ltung sdig sgrib ma lus bshags / /
dge la rjes su yi rang zhing / /
dpag med 'gro don mdzad par bskul / /
mya ngan mi 'da' bzhugs gsol 'debs / /
dge bas 'gro kun dbul sel shog /
ces yan lag bdun pa 'bul / /
yig brgya bzlas mthar /
bai| bdag cag nyon mongs dbang gyur pas / /
sdig ltung ji snyed bsags pa dang / /
khyad par rgyal po chen po yi / /
sku gsung thugs kyi dam tshig dang / /
spang zhing blang ba'i dam tshig las / /
'gal rnams 'gyod pas mthol bshags na / /
brtse ba'i thugs kyis bzod bzhes la / /
rtag tu bu bzhin skyong bar mdzod / /
ces bshags pa bya /
oM sarba bid pU ra pU ra /
su ra su ra /
A wa rta ya /
A wa rta ya ho /
b+dz+ra s+phar Na khaM /
zhes bskang rdzas byin gyis brlabs la| bai| rab 'byams rgya mtsho'i zhing khams kun / /
sna tshogs mchod pa'i sprin phung gis / /
yongs su bkang ste bdag 'bul gyi / /
rgyal chen thugs dam skong gyur cig /
mchod pa lnga dang 'dod yon lnga / /
bkra shis rtags rdzas rin chen bdun / /
'bru sna lnga dang snying po lnga / /
gos sngon stong g.yogs sngon po dang /
lung thang 'phreng ba cang shes rta / /
'dod @# / /
'jo'o ba dang bum pa bzang / /
dpag bsam shing dang khrus kyi rdzing / /
gtsug lag khang chen bris sku dang / /
sku gsung thugs rten dam tshig rdzas / /
rgyan gos phyag mtshan bzhon pa'i tshogs / /
snod bcud lha mi'i 'byor par bcas / /
dngos bshams yid sprul mchod tshogs dang / /
spang blang dam tshig sdom la gnas / /
lta sgom spyod pa rnam par dag /
mchod gtor bsnyen dang sgrub la gzhol / /
srid dang zhi ba'i dge tshogs kyis / /
rgyal chen 'khor dang bcas pa yi / /
thugs dam gnyan po dbyings su bskangs / /
bdag cag sgrub pa po rnams la / /
mchog dang mthun mong dngos grub stsol / /
ces bskang ba bya /
rgyal chen thugs kar bai yig la / /
sngags kyis bskor las 'od 'phros pas / /
'khor 'das dpal 'byor legs tshogs kun / /
bsdus te bdag la thim par gyur / /
oM mahA rA dza ya k+Sha sa ma ye bai shra ba Na ye sarba tsit+ta rat+na hriM hriM dzaH dzaH zhes bzlas pa bya /
gtor ma byin gyis brlabs la /
rgyal chen 'khor dang bcas pa'i ljags 'od zer gyi sbu gus gtor ma'i bcud thams cad drangs te gsol bar gyur /
oM bai shra ba Na ye sa pa ri wA ra i daM ba liM ta kha kha khA hi khA hi /
lan gsum gyis phul /
oM bai shra ba Na ye sa pa ri wA ra pro k+ShA NaM /
ar+g+haM| pA dya /
A ny+tsa mA NaM /
puSh+be /
d+hU pe /
A lo ke /
gan+d+he| nai wi dye /
shap+ta pra tI ts+tsha ye swA hA sa mchod /
bai| mi 'jigs seng+ge'i khri steng na / /
bai las byung ba'i mgon po ni / /
yang gsang mdung dmar phyag mtshan can / /
sa brgyad dbang phyug khyod la 'dud / /
yid 'phrog bde ster btsun mo bzhi / /
dbang gi las sgrub gnod sbyin brgyad / /
nor ster ba yi klu chen brgyad / /
lha srin sde brgyad 'khor bcas la / /
mchod cing bstod de phyag kyang 'tshal / /
dgra bgegs ma lus gzhom ba dang / /
'byor pa'i longs spyod phun tshogs shing / /
khams gsum dbang du 'du ba dang / /
gzhan don lhun gyis grub par mdzod / /
ces bstod cing 'phrin las bcol /
yig brgya dang /
ma rnyed yongs su ma shes dang / /
zhes sogs kyis bzod par gsol /
'dir ni rten dang lhan cig tu / /
zhes sogs kyis bris sku sogs la brtan bzhugs bya ba'am /
khyed kyis sems can don kun mdzad / /
ces sogs kyis gshegs su gsol /
dge 'dis bdud sde'i g.yul las rnam rgyal zhing / /
gnas skabs @# / /
dam chos bsgrub pa'i mthun rkyen tshang / /
ring min bcu gsum rdo rje 'dzin pa'i sa / /
mngon du byas nas 'gro rnams sgrol bar shog /
ces bsngo smon dang /
byin rlabs ngang ldan rtsa brgyud bla ma dang / /
dngos grub char 'bebs yi dam dkyil 'khor lha / /
'phrin las kun sgrub chos skyong srung ma yis / /
dus rnams kun tu dge ba'i bkra shis shog ces shis pa brjod par bya'o / /
zhes rgyal chen rnam sras yang gsang mdung dmar can gyi gtor chog bskang gso mdor bsdus gnang tshang 'di yang lugs zung 'jal ba'i spyan ras padma'i 'dab ltar yangs pa sde jo lags phun tshogs dbang gi rgyal pos nan cher bskul ma mdzad dor /
thams cad mkhyen pa dge 'dun rgya mtsho /
rje btsun tA ra nA tha /
paN chen ngag dbang chos grags /
rje btsun blo bzang dpal ldan ye shes / /
thU bkwan blo bzang chos kyi nyi ma rnams kyi gzhung la brtags nas ban rgan snyom l+sa pad+ha rma b+ha dras rang lo don gsum pa khro mo'i lo dngul chu'i ri phug tu sbyar ba'o / /
! na mo gu ra we /
sgrub thabs rin 'byung gi khol po kun+d+ha li'i bzlas pa'i mjug tu /
oM pi sha tsi kun+d+ha li ar+g+haM /
nas| shap+ta pra tI ts+tsha ye swA hA'i bar brdzod /
stong gsum bskor nas bdag nyid dang / /
dpal ldan tshogs kyi bdag po la / /
zas gos nor 'bru mkho rgyu'i rdzas / /
ster mdzad kun+d+ha li la bstod / /
bdag cag rdzogs byang sgrub pa yi / /
'gal rkyen bar gcod kun srung zhing / /
mthun rkyen dpal 'byor longs spyod dang / /
nor 'bru rin chen stsol bar mdzod / /
deng nas tshe rabs thams cad du| |phan tshun chos dang zang zing gis / /
phan thogs dbyar mtsho'i rjes 'gro zhing / /
mthar thug byang chen myur thob shog /
ces pa 'di yang bstan pa'i gsal byed bde chen sprul pa'i sku'i thugs bzhed ltar d+harma b+ha dras g.yar khral du bris /
! dpal dur khrod bdag po yab yum gyi mchod 'phrin mdor bsdus bzhugs /
! na mo gu ru de ba DA ki nI b+h+yaH 'dir dpal dur khrod bdag po yab yum gyi mchod 'phrin mdor bsdus ni /
mchod gtor bsangs dud gser skyems sogs ci 'byor bshams pa /
oM AH hUM /
lan gsum gyi byin gyis brlabs la /
hUM| rang nyid lhar gsal mdun du chos 'byung nang / /
rlung dkyil khrag mtsho zhing lpags ri rab steng / /
thod pa'i gzhal med khang @# / /
dbus pad ma dang /
nyi zla'i gdan la dpal ldan dur khrod kyi / /
bdag po yab yum rab dkar keng rus gzugs / /
zhal gcig phyag gnyis dmar zlum spyan gsum bgrad / /
srab mnyen ljags 'dril rab dkar mche ba gtsigs / /
g.yas g.yon phyag gis thod dbyug thod khrag dang / /
'bras kyi snye ma rin chen bum bzang 'dzin / /
dar sna'i sham thabs dbu rgyan snyan chas brgyan / /
g.yon brkyang gar gyis ye shes me dpung dbus / /
dpa' bo mkha' 'gros bskor ba'i gnas gsum du / /
rdo rje gsum mtshan hUM yig 'od zer gyis| |ayon yul sogs rang bzhin gnas mchog nas / /
rang rang ye shes pa rnams spyan drangs te / /
dam tshig pa dang gnyis med brtan par bzhugs / /
hUM| dwang bsil mchod yon spel legs me tog 'phreng / /
dri zhim bdug spos rtsi bcud sgron me'i mdangs / /
dris bsgos spos chu ro brgya ldan pa'i zas / /
'bud dkrol rdung rgyud snyan brjid rol mo'i sgras / /
dur khrod bdag po yab yum thugs dam bskang / /
'khor tshogs dpa' bo mkha' 'gro'i thugs dam bskang / /
thugs dam skongs shing nyams chags gsos gyur nas / /
rnal 'byor 'phrin las rnam bzhi bsgrub tu gsol / /
gzugs sgra dri ro reg bya'i 'dod yon lnga / /
gling bzhi'i dpal la dbang byed rin chen bdun / /
bkra shis rtags dang rdzas kyi khyad par brgyad / /
dri sman 'bru snying rin chen lnga phrag ldas / /
dur khrod + /
'khor tshogs + /
thugs dam + /
rnal 'byor + /
mdzes pa'i rgyan dang srab 'jam yang dro'i gso / /
sna tshogs nor rdzas mkho rgu'i yo byad tshogs / /
sra btsan go khrab rno zhing ngar ba'i mtshon / /
ro bda'i bza' bca' btung ba ji snyed pas / /
dur khror + /
'khor tshogs + /
thugs dam + /
rnal 'byor + /
dri zhim bsangs kyi dud pa sprin ltar 'khrigs / /
rtsa brgyad stong sbyar sman rag rgya mtshor 'khyil / /
sha khrag gtor ma'i ri bo mkha' la snyeg /
gser skyems nyal 'gro rlabs 'phreng g.yo ba 'dis dur khrod + /
'khor tshogs + /
thugs dam + /
rnal 'byor 'phrin las rnam bzhi bsgrub tu gsol / /
hUM| rigs kun khyab bdag dpal ldan he ru ka / /
'gro la 'dod rgu'i dngos grub stsol ba'i phyir / /
rab dkar keng rus gzugs 'dzin zhing skyong che / /
dur khrod bdag po yab yum khyod la bstod / /
bdag cag rdzogs byang sgrub la 'gal ba'i rkyen / /
nad gdon @# / /
sdig sgrib dbul phongs sdug bsngal kun / /
'thor rlung drag pos bdas pa'i than sprin bzhin / /
lhag med dbyings su zhi ba'i 'phrin las mdzod / /
tshe dang bsod nams dpal 'byor snyan pa'i sgra / /
lung rtogs yon tan 'gro ba'i don la sogs / /
yar ngor tshes pa'i rgyu skar rgyal po ltar / /
gong nas gong du rgyas pa'i 'phrin las mdzod / /
srid zhi'i legs tshogs spyi dang khyad par du / /
mi nor zas sogs nyer mkho'i dngos po kun / /
khab len rdo yis lcags phye ji bzhin du / /
'bad med dbang du 'du ba'i 'phrin las mdzod / /
sdang ba'i dgra dang gnod par byed pa'i bgegs / /
'phrog ba'i jag pa 'jab bu'i chom rkun sogs / /
lo zla zhag dang bza' mar ma 'gyangs par / /
drag po'i chad pas sgrol ba'i 'phrin las mdzod / /
mdor na bdag cag mi nor 'khor dang bcas / /
nor bdag chen po khyod kyis skad cig kyang / /
'bral med srung skyong spel ba'i gnyer mdzad nas / /
bsam don yid bzhin lhun gyis grub gyur cig /
ces dpal dur khrod bdag po yab yum gyi mchod 'phrin mdor bsdus 'di ni /
dpon tshang tshe ring dar rgyas lags nas nan cher bskul ma mdzad ngor d+harma b+ha dras sbyar ba'o / /
! lha mo tsaN+Di kA'i sger gsol mdor bsdus bya tshul bzhugs /
! na mo gu ru shrI he ru kA ya /
'dir lha mo tsaN+Di ka'i sger gsol mdor bsdus bya tshul ni /
phyi nang gi mchod gtor phyag len ltar bshams te /
hUM| bde stong ngang las rang nyid he ru ka'i / /
skur bzhengs thugs ka'i hUM gi 'od zer gyis / /
phyi nang mchod gtor gzugs dri ro nus skyon / /
sbyangs nas khyad chos gsum ldan bdud rtsir gyur /
oM AH hUM /
lan gsum gyis byin rlabs bya /
b+h+yauH mdun du rak+ta'i rgya mtsho 'khyil ba'i dbus / /
sga srab chas ldan smug nag dre 'u'i steng / /
b+h+yauH las dpal ldan lha mo tsaN+Di kA / /
sku mdog mthing nag zhal gcig phyag bzhi ma / /
g.yas g.yon dang pos ral gri mda' gzhu dang / /
'og mas rtse gsum khrag 'dzag dgra mgo bsnams / /
khros pa'i zhal gdangs ljags 'dril mche ba gtsigs / /
spyan gsum dmar zlum khro gnyer dpral bar bsdus / /
dbu skra'i lan bu gyen 'khyil sa la 'grud / /
thod skam dbu rgyan mgo phreng do shal 'phyang / /
zhing lpags stong g.yogs stag lpags sham thabs dang / /
sprul nag rgyan ldan ye shes me dpung klong / /
zhabs gnyis phyed skyil stabs kyis 'khor tshogs @# / /
dbus / /
bzhugs pa'i gnas gsum rdo rje gsum gyis mtshan / /
thugs ka'i 'od kyi gar bzhugs gnas mchog nas / /
spyan drangs dam ye dbyer med brtan par bzhugs / /
zhes bskyed cing spyan drangs la /
b+h+yauH lhan skyes bde stong 'chi ba med pa'i lam / /
yongs gang rmad byung mchod pa'i sprin dkrigs te / /
ma srid mkha' 'gro'i dbang mo tsaN+Di kA / /
'khor bcas dgyes pa bskyed phyir dbul ba ni / /
khrag gi mchod yon dbang po'i me tog dang / /
gsur chen bdug spos tshil chen mar me mchog /
zhag chen dri chab sha rus zhal gyi zas / /
thod rnga'i rol mo phyi nang 'dod yon gyis / /
ma srid mkha' 'gro'i dbang mo tsaN+Di kA / /
'khor bcas thugs dam dbyings su skongs gyur nas / /
rnal 'byor yon mchod 'gal rkyen kun sol la / /
mthun rkyen mchog mthun dngos grub stsal du gsol / /
rin chen sna bdun bkra shis rtags rdzas brgyad / /
smug nag dre 'u rta nag rting dkar dang / /
g.yag rog zhol chen lug nag spyi dkar tshogs / /
bya nag khyi nag la sogs srog chags kyis / /
ma sring + /
'khor bcas + /
rnal 'byor + /
mthun rkyen + /
ral gri mda' gzhu rtse gsum rno ngar mtshon / /
sra brtan khrab rmog zhing stag lpags pa'i gos / /
thod skam mgo 'phreng sprul nag chun po sogs / /
gtum drag rngams pa'i yo byad tshogs rnams kyis / /
ma sring + /
'khor bcas + /
rnal 'byor + /
mthun rkyen + /
bsang dud gser skyems sman phud rak+ta dang / /
sha khrag rgyan ldan dmar chen gtor ma'i ri / /
gling bzhi ri mtsho nyi zla gza' skar sogs / /
phyi nang gsang ba bla med rten rdzas kyis / /
ma sring + /
'khor bcas + /
rnal 'byor + /
mthun rkyen mchog mthun dngos grub stsal du gsol / /
dpal ldan lha mo tsaN+Di kA 'khor dang bcas pa'i ljags 'od zer gyi sbu gus gtor ma'i bcud thams cad drangs te gsol bar gyur /
oM shrI de wI tsaN+Di kA sa pa re wA ra i daM ba liM ta kha kha khA hi khA hi /
lan gsum gyis gtor ma dang /
oM shrI de wi tsaN+Di kA sa pA ri wA ra ar+g+haM /
pA dyaM| puSh+pe| d+hU pe| A lo ke /
gn+d+he /
nai wi dye /
shap+ta pra tI ts+tsha hUM swA hA sa phyi mchod dang /
oM shrI de wi tsaN+Di kAs sa pa ri wA ra oM AH hUM /
gis nang mchod phul la /
b+h+yauH rab 'jigs bskal pa'i me dpung 'bar ba'i dbus / /
smug nag dre 'u ches bzang ldan pa'i steng / /
mig sman @# / /
mdog can srin mo khros pa'i sku / /
rgyal ba'i yum mchog tsaN+Di kA la bstod / /
rno ngar ral gris gdon bgegs srog rtsa gcod / /
rtse gsum 'bar bas khams gsum zil gyis gnon / /
thabs shes mda' gzhus srid gsum dbang du sdud / /
sdang dgra'i mgo bo zhal du gsol la bstod / /
dus gsum gzigs pa'i spyan rtsa glog ltar 'khyug /
bdud bzhi 'joms pa'i mche ba rnam par gtsigs / /
zhing bcu tshang ba'i pags rlon gos su gyon / /
dam nyams mgo 'phreng do shal 'chang la bstod / /
dus gsum rgyal ba'i yum mchog tsaN+Di kAr| |rab gus gdung bas mchod cing bstod pa'i mthus / /
rnal 'byor bdag dang rgyu sbyor yon bdag la / /
ma ltar byams shing sring ltar brtser dgongs la / /
'gal rkyen nad gdon dgra jag chom rkun dang / /
'khrug rtsod lo dgra sad ser btsa' than sogs / /
rab zhi mthun rkyen tshe bsod grags snyan dang / /
dpal 'byor rigs brgyud rgyas pa'i 'phrin las mdzod / /
mi nor zas sogs srid dang zhi ba yi / /
legs tshogs khab len rdo yis lcags phye ltar / /
dbang sdus sdang ba'i dgra dang gnod pa'i bgegs / /
thal ba'i rdul phan bzhin du brlag par mdzod / /
mdor na deng nas bla med byung chub bar / /
lus grib lta bur 'bral med nyer 'grogs te / /
g.yel ba med par phyi nang gsang ba yi /
mgon skyabs stongs grogs tshul bzhin mdzad gyur cig /
ces lha mo tsaN+Di kA'i sger gsol mdor bsdus bya tshul 'di lta bu zhig dgos zhes dben tshang drung 'tsho ba'i dpon tshang ye shes chos 'phel lags nas bskul ma mdzad ngor ban gzugs d+ha rma b+ha dras yig cha gsar rnying mang po la brtags te sbyar ba'o / /
! bstan skyong rdo rje drag rgyal ma la mchod gtor 'bul tshul bzhugs / /
! na mo bu ru b+dz+ra b+hai ra wa ya /
'dir bstan skyong rdo rje drag mo rgyal ma mchod gtor mdor bsdus 'bul tshul ni /
yo byad rnams 'du byas te /
oM AH hUM lan gsum gyis byin gyis brlabs la /
hUM| rang nyid yi dam lhar gsal mdun gyi mkhar / /
gzhal med khang dbus padma nyi zla dang / /
sga srab r+wa bcus mdzes pa'i dud shI steng / /
b+h+yauH las bstan skyong rdo rje drag mo rgyal / /
sku mdog rab dkar mdzes shing phro nyams ldan / /
phyag g.yas kun gsal me long zhags pa dang / /
g.yon pas dar snas mtshan pa'i lcags @# / /
kyu 'dzin / /
dar dkar na bza' sog lham sne ring gsol / /
dbu skra phed bcings rin chen rgyan gyis spras / /
zhabs gnyis phyed skyil stabs bzhugs g.yas gyon dang / /
mdun du sku gsung thugs kyi pho nya gsum / /
mtha' skor bzhi gsum bstan ma 'khor bcas kyi / /
gnas gsum yi ge gsum mtshan 'od zer gyis / /
rma ri rab 'byams la sogs gar bzhugs nas / /
dam tshig gzi ldan 'bar ma 'khor bcas rnams / /
rnal 'byor 'phrin las bsgrub phyir gshegs su gsol / /
dzaH hUM baM hoH ka ma la ye staM / /
dpal ldan kun tu bzang mo'i sgyu 'phrul gar / /
rma ri rab 'byams rdo rje dag mo rgyal / /
sku bsung thugs sprul mched mo bstan ma'i tshogs / /
'khor dang bcas la gus pas khyag bgyi'o / /
bstan srung chen mo '+kihor dang bcas pa'i ljags 'od zer gyi sbu gus gtor ma'i bcud thams cad drangs te gsol bar gyur /
oM sa ma ya te dzo wa ti dzwa la nI sa pa ri wA ra i daM ba liM ta kha kha khA hi khA hi /
gsum gyis phul /
oM sa ma ya te dzo wa te dzwa la nI sa pa re wA ra ar+g+haM nas /
shap+ta pra tI ts+tsha hUM swA hA'i bar gyis mchod /
oM sa ma ya te dzo wa te dzwa la nI sa ba ri wA ra oM a'H hUM /
gis nang mchod phul /
b+h+yauH drangs bsil mchod yon spel legs me tog 'phreng / /
dre zhim bdug spos 'od 'bar snang ba'i gter / /
dris bsgos gtsang chab ro zhim gyi zas / /
snyan 'gyur sgra ldan rol mos mchod par bgyi / /
'dod yon lnga dang rgyal srid rin chen bdun / /
bkra shes rtags rdzas phyag mtshan rgyan gos dang / /
bsangs dud gser skyems sman rag gtor ma sogs / /
dam rdzas spyan gzigs lha lam bkang ste dbul / /
chos 'khor skyong mdzad rdo rje drag mo rgyal / /
sku gsung thugs kyi bka' nyan gtso mo gsum / /
bdud dang gnod sbyin sman mo 'khor bcas kyis / /
dam rdzas mchod gter rgya mtsho bzhes nas kyang / /
dam ldan rig sngags 'chang gi char gtogs bdag /
'gro kun don du rdzogs byang sgrub pa la / /
bar du gcod byed nad gdon dgra dang bgegs / /
spros bral dbyings su zhi ba'i 'phrin las mdzod / /
mthun rkyen tshe bsod dpal 'byor lungs rtogs rgyal / /
mi nor zas gsum dbang du 'du ba dang / /
'jam po'i las kyis 'dul bar ma nus pa'i /
@# / /
phung byed dgra bgegs thal ba'i rdul du rlog /
rgyal bstan yang snying zhwa ser ring lugs rgyas / /
bstan 'dzin 'dus sde khrims gtsang bshad sgrub 'phel / /
skye rgu'i phan bde yar zla'i 'phel bar 'gran / /
rdzogs ldan dga' ston gsar thob bkra shis stsol / /
mjug gshegs bsdu bsngo smon mdor bsdus bya'o / /
zhes bstan skyong rdo rje drag rgyal ma la mchod gtor 'bul tshul mdor bsdus 'di yang drung rab 'byams smra ba dge legs rgyal mtshan lags nas bskul ngor /
rje blo bzang chos kyi nyi ma'i rjes su 'brangs te /
ban rgan d+harma b+ha dras sbyar ba'o / /
shu b+ha mastu /
! b+h+yauH rlung gur khrag zhag rkyang ser dre 'u'i steng / /
dmar nag srin gzugs zhal gcig phyag gnyis ma / /
ral gri thod khrag ne'u le'i rkyal ba 'dzin / /
dpal ldan rdo rab brtan lha mor bstod / /
rma bya'i sgro gdugs zla nyi cod paN 'chang / /
gdong lnga pa dang brang 'gro'i rna rgyan g.yo / /
nad rkyal mtshon gru khram shing sho rde bsnams / /
'jigs rung dur khrong chas kyis brgyan la bstong / /
bdag gi nad gdon zhi zhing tshe bsod spel / /
kham sum dbang sdus dgra bgegs sgrol ba sogs / /
'phrin las rnaM bzhis deng nas byang chub bar / /
ma ltar brtse bas bu bzhin skyong bar mdzod / /
'di chib dpon spen pas bskul dor d+harma b+ha dras bris / / /
rdo rje khyung lung ma'i mchod 'phrin 'phrin las kyi pho nya zhes bya ba bzhugs /
! na mo gu ru b+dz+ra b+hai ra wA ya /
'dir dpal ldan rdo rje khyung lung ma la gsol mchod 'phrin 'chol bya tshul ni /
rang bla med kyi yi dam gang rung du gsal bas /
hUM| ma dag 'khrul snang dbyings su dag /
A| ye shes las grub bdud rtsi che / /
oM 'dod rgu'i rgya mtsho chen por gyur /
oM AH hUM /
lan gsum gyis mchod gtor spyan gzigs rnams byin gyis brlabs la /
b+h+yauH rang gi mdun du yid 'ong sman ljongs dbus / /
nor bu'i rgyan ldan smug nag 'bri rgong steng / /
b+h+yauH las dpal ldan rdo rje khyung lung ma / /
sku mdog smug nag zhal gcig phyag gnyis kyi / /
g.yas pas mi lpags rlon pa'i g.yab mo 'debs / /
g.yon pas thod skam lnga bcu'i 'phreng ba 'dren / /
khros pa'i zhal gdangs ljags 'dril mche ba gcigs / /
dpal ba'i dbyings su spyan gcig glog ltar 'khyug /
rus pa'i rgyan 'chang g.yag lpags na bzas klubs / /
zhabs gnyis g.yas bskums g.yon brkyangs gar stabs kyis / /
ye shes me dpung 'bar ba'i dbus bzhugs pa'i / /
thugs kar pad dkar zla ba'i dkyil @# / /
'khor steng / /
b+h+yauH las rab mdzes lha mo gangs ri'i mdog /
zhal gcig phyag gnyis mda' dar me long bsnams / /
dbu skra phyed bcings lhag mas sku stod khebs / /
rin chen rgyan spras lha rdzas na bza' gsol / /
zhabs gnyis skyil krung phyed pa'i tshul dag gis / /
rab mdzes 'ja' tshon lding khang dbus na bzhugs / /
g.yas g.yon mdun rgyab brgya phrag grangs ldan pa'i / /
btsan dmar rta pa bud med nag mo dang / /
bdud g.yag rog po byang 'brog gar mkhan gyi / /
'khor bcas gnas gsum rdo rje gsum gyis mtshan / /
thugs ka'i 'od kyis lnga 'dus ri bo'i rtse / /
bsam yas mnga' ris khyung lung dngul gyis khar / /
smu rdzing bkras 'bum la sogs gar bzhugs nas / /
zhi drag 'khor bcas spyan 'dren gnas 'dir gshegs / /
oM e hye hi /
b+dz+ra sa mA dzaH dzaH hUM baM hoH gnyis su med par gyur /
ces bskyed cing spyan drangs la /
de nas /
b+h+yauH bde stong lhan skyes rab yangs nam mkha'i ngos / /
dam rdzas spyan gzigs mchod sprin lang long dkrigs / /
dad gdung dmar 'od glog phran stong 'khyug cing / /
snyan 'gyur 'brug sgrar bcas te mchod pa ni / /
dangs bsil khrag gi mchod yon rba klong 'khrug /
chu skyes dbang lnga'i me tog mgo lcogs ldem / /
dri zhim sha chen spos dung mkha' la 'phyo / /
rtsi bcud zhun chen rab 'bar sgron me 'dis / /
rdo rje khyung lung zhi drag thugs dam bskang / /
'khor tshogs ru 'dren sde bzhi'i thugs dam bskang / /
thugs dam skongs shing nyams chags gsos gyur nas / /
'gal rkyen kun sol mthun rkyen dngos grub stsol / /
dag byed mkhris pa'i dri chab mtsho ltar bskyil / /
lha rdzas sha rus zhal zas ri ltar spungs / /
snyan 'gyur rab brjid rol mo 'brug ltar ldir / /
phyi nang 'dod yon rgyal srid sna bdun gyis / /
rdo rje + /
'khor tshogs + /
thugs dam + /
'gal rkyen + /
rta drel 'bri g.yag ra lug bya dang khyi| |phyag mtshan go mtshon rgyan gos bza' bca' dang / /
bsangs dud gser skyems sman rag gtor ma sogs / /
phyi nang gsang ba'i rten rdzas mtshog rnams kyis / /
rdo rje + /
'khor tshogs + /
thugs dam + /
'gal rkyen kun sol mthun rkyen dngos grub stsol / /
zhes pas mchod /
de nas /
b+h+yauH char sprin mdog can 'jigs rung bdud mo'i gzugs @# / /
'bri rgod la chibs pags rlon thod 'phreng 'dzin / /
dgra bgegs thal bar rlog pa'i drag shul can / /
dpal ldan rdo rje khyung lung bstod par bgyi / /
'dzum zhing dgyes pa'i nyams ldan gangs ri'i mdog /
mda' dar me long snyems pa'i chos dang ldan / /
rnal 'byor tshe bsod spel ba'i las mdzad ma / /
zhi ba'i gar bsgyur lha mo mchog la bstod / /
btsan dmar bud med g.yag rog byang 'brog tshul / /
g.yas g.yon mdun rgyab phyogs bzhi'i ru 'dren cing / /
zhi rgyas dbang drag las bzhi sgrub pa'i 'khor / /
gang+ga'i klung rdul grangs dang 'gran la bstod / /
bdag cag dpon slob yon bdag 'khor bcas kyi / /
nad gdon dgra jag chom rkun zhi ba dang / /
tshe bsod snyan grags lung rtogs yon tan rnams / /
dbyar gyi mtsho ltar rgyas pa'i 'phrin las mdzod / /
khams gsum skye rgu spyi dang chos mthun rkyen / /
mi nor zas gsum dbang du 'du ba dang / /
sngang dgra gnod bgegs phyi nang gang 'dug kyang / /
srog rtsa chong la snying khrag zhal du gsol / /
khyad par gnas 'dir dri med rgyal ba'i bstan /
zhwa ser ring lugs nyin byed 'od po che / /
shar bas log rtog mtshan mun mthar bskrad de / /
lug can phan bde'i pad tshal bzhad par mdzod / /
ces bstod pa dang 'phrin las bcol nas /
mgron rnams mi dmigs par bsams la /
yid bzhin nor dang bum bzang 'dod 'jo'i ba /
dpag bsam shing ltar 'dod pa'i re ba kun / /
'bad med stsol b+dzad bla ma yi dam dang / /
mkha' 'gro chos skyong srung ma'i bkra shis shog /
ces shis pa brjod par bya'o / /
zhes pa 'di yang dad dang dam tshig gtsang ma'i rgyan ldan dge tshul ma bskal bzang chos skyid kyis bskul ba ltar yig rnying dang yongs 'dzin chos kyi rje yab sras kyi gsung la brten nas ban gzugs d+harma b+ha dras sbyar ba'o / /
! gur mgon gyi mnga' gsol bzhugs /
@# / /
bstan srung rgya mtsho'i sde dpon nag po che / /
khyod ni drin can rtsa ba'i bla ma nas / /
khyab bdag rdo rje 'chang la thug bar gyi / /
rtsa brgyud bla ma'i ngo bor mnga' gsol lo / /
phul byung bde stong phyogs kyi 'khor lo'i ngos / /
zhi khro rab 'byams dbyar skyes sprin sngon 'bum / /
spro zhing bsdu ba'i gar mkhan rgyud sde bzhi'i / /
yi dam lha yi tshogs su mngas gsol lo / /
skyon bral yon tan kun mnga' rdzogs sangs rgyas / /
srid zhi'i rgud pa kun skyob dam @# / /
pa'i chos / /
rnam dkar zhing sa kun mchog dge 'dun te / /
skyabs gnas mchog gsum ngo bor mnga' gsol lo / /
brjod bral lhan cig skyes pa'i bde ba che / /
stsol mdzad gnas gsum dpa' bo mkha' 'gro dang / /
thub bstan srung la mthu stobs nus pa'i rtsal / /
rab rdzogs chos skyong gtso bor mnga' gsol lo / /
khyad par dgyes mdzad rdo rje'i rnal 'byor pa / /
dgon gnas phyi nang srung mar mnga' gsol gyis / /
deng nas zung 'jug go 'phang ma thob bar / /
zhi rgyas dbang drag 'phrin las lhun grub mdzod / /
ces gur mgon gyi mnga' gsol 'di ni / /
dpyod ldan rje drung blo bzang tshe ring gis bskul ma mdzad dor /
d+harma b+ha dras sbyar ba'o / /
! na mo gu ru de wA ya /
'dir bla ma lha srung la gser skyems 'bul ba ni /
chang phud la 'bru sman rin po che'i phye ma btab pa sbrengs te 'thor ba dang bcas / /
ho| gnas khang sku yi rang bzhin gzhal yas khang / /
gser skyems gsung gi rang bzhin a mr-i ta / /
rang nyid thugs kyi rang bzhin yi dam lhar / /
gsal ba'i mdun du mgron rnams bzhugs par gyur| oM AH hUM lan gsum brjod /
ho| rtsa brgyud bla ma yi dam zhi khro'i lha / /
sangs rgyas chos dang dge 'dun dkon mchog gsum / /
mkha' 'gro chos skyong dkar phyogs lha srung la / /
gsol lo mchod do bcol pa'i 'phrin las mdzod / /
ho| rgyal kun thugs rje'i rang gzugs spyan ras gzigs / /
snyigs dus nyam thag 'gro la brtser dgongs nas / /
mgon dkar yid bzhin nor bu'i skur bstan par / /
gsol lo mchod do bcol pa'i 'phrin las mdzod / /
ho| rgyal kun mthu stobs rang gzugs gsang ba'i bdag /
snyigs dus nyam thag 'gro la brtser dgongs nas / /
rgyal chen rnam mang thos sras skur bstan par| |gsol lo mchod do bcol pa'i 'phrin las mdzod / /
ho| rgyal kun mkhyen pa'i rang gzugs gshin rje'i gshed / /
snyigs dus nyam thag 'gro la brtser dgongs nas / /
gnod sbyin dregs pa lcam sring skur bstan par / /
gsol lo mchod do bcol pa'i 'phrin las mdzod / /
ho| rdo rje kun grags la sogs bdud mo bzhi / /
rdo rje spyan gcig la sogs gnod sbyin bzhi / /
kong btsun de mo la sogs sman mo bzhi / /
gsol lo mchod do bcol pa'i 'phrin las mdzod / /
mdor na mchod yul dam pa khyed rnams kyis / /
gtsang ma'i gser skyems mchod pa bzhes nas ni / /
bdag cag gang du gnas pa'i yul phyogs 'di'i / /
'gal rkyen kun sol mthun rkyen ma lus sgrubs / /
zhes mchod nas mgron rnams mi dmigs par bsam mo / /
zhes pa 'di yang sde pa thog rgod lags nas nan gyis @# / /
bskul ma mdzad ngor ban rgan d+harma b+ha dras thol byung du bris pa'o / /
mang ga laM / /
! na mo gu ru su d+hI mu nIn+d+ra b+dz+ra d+ha ra ya /
'dir mchod yul rnams la gser skyems sam gsang ngam /
gtor ma 'bul bar 'dod pas /
yo byad rnams legs par 'du byas te /
ho| gnas khang sku yi rang bzhin gzhal yas khang / /
mchod rdzas gsung gi rang bzhin a mr-i ta / /
rang nyid thugs kyi rang bzhin lhag pa'i lha / /
yongs dag rdo rje gsum gyi ngo bor gyur /
oM AH hUM /
lan gsum brjod /
mgron rnams mdun du lam gyis gsal btab la /
ho| rab mdzes yol gol 'khyil pa'i gar chad phud / /
'bru sman rin chen phye ma'i snying po can / /
oM AH hUM gis bdud rtsir byin brlabs pa'i / /
ro brgya'i dpal 'dzin gser skyems rgya mtsho 'di / /
rigs brgya'i khyab bdag rdo rje 'chang dbang sogs / /
rgya bod mkhas grub bla ma'i tshogs spyi dang / /
khyad par drin can rtsa ba'i bla ma la / /
gsol lo mchod do bdag rgyud byin gyis rlobs / /
ho| rab mdzes + 'bru sman + oM AH + ro brgya'i + sgrub bka' brgyad dang rgyud sde bzhir 'brel ba'i / /
bgrang yas yi dam zhi khro'i tshogs spyi dang / /
khyad par rje btsun mkha' spyod dbang mo la / /
gsol lo mchod do mchog mthun dngos grub stsol / /
ho| rab mdzes + 'bru sman + oM AH + ro brgya'i + dpa' bo mkha' 'gro chos srung tshogs spyi dang / /
khyad par dpal ldan dmag zor rgyal mo dang / /
zhing skyong dur khrod bdag po yab yum la / /
gsol lo mchod do bcol pa'i 'phrin las sgrubs / /
ho| rab mdzes + 'bru sman + oM AH + ro brgya'i + stong gsum khyon bzhugs la zla zhag dus la / /
dbang sgyur sde brgyad dregs pa'i tshogs spyi dang / /
khyad par 'tsho srung skyob 'grogs 'go pa'i lhar / /
gsol lo mchod do srung skyob byar mdzod / /
dge 'dis nges 'byung drag pos rgyud skul te / /
rnam dag byang chub sems gnyis 'byongs pa dang / /
bde stong rang bzhin lha yi rnal 'byor gyis / /
zung 'jug go 'phang myur du 'grub par shog /
byin rlabs dang ldan rtsa brgyud bla ma dang / /
dngos grub mchog stsol yi dam 'khor lo'i lha / /
'phrin las kun sgrub mkha' 'gro chos skyong gis / /
dus rnam kun tu dge ba'i bkra shis stsol /
ces brjod cing /
mgron rnams mi dmigs par bsam /
ho| rab mdzes yol gor 'khyil ba zhes sogs tshigs bcad 'di /
gsang yin na /
ho| bzang po'i dri ldan sna mang gsang gi rdzas / /
gser zhun khol 'dra'i ye shes mer bsregs pa'i / /
dud sprin @# / /
nor 'dzin gzhi dang bar snang khyon / /
'chi med lha yi lam bzang gang ba 'di /
zhes dang /
gtor ma yin na /
ho| rigs lnga'i rang bzhin lcags kyu rnam lnga dang / /
yum lnga'i rang bzhin bdud rtsi rnam pa lnga / /
rdo rje gsum gyis sbyangs rtogs spel ba yi / /
dam rdzas rgyan gyis mdzes pa'i gtor ma 'di /
zhes bsgyur la 'bul lo /
zhes pa 'di yang lugs gnyis 'jal ba'i spyan kyus mchog tu yangs pa mi rje shangs pa rje drung nyi ma bzod pa lags kyi gsung gis bskul ma mdzad dor ban rgan d+harma b+ha dras sbyar ba'o / / / /
shu b+haM / /
@# / /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis dge 'phel chos grwa nas / /
chos sbyin 'dzad med dal 'gro'i rgyun 'di spel / /
sarba dzag taM / / / /

