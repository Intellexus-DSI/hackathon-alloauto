@# / /
bla ma sna tshogs kyi brtan bzhugs smon tshig 'khrungs rabs rnams chabs gcig tu bsdebs pa bzhugs /
@## / /
oM swasti /
srid dang zhi ba kun las rnam 'angs shing / /
stobs bcu mi 'jigs bzhi yi bdag nyid can / /
skyon bral yon tan kun rdzogs dpal mnga' ba'i / /
thub dbang lha yi lha des dge legs stsol / /
thub bstan 'dzin ma'i khyon kun gsal bya'i phyir / /
skyes rabs phreng ba tshar du dngar ba rnams / /
snyan dngags snyim pa legs bshad me tog gis / /
yang dag bkang ste deng 'dir mchod par bgyi / /
phyag stong mnga' ba ye shes rdo rje yi / /
mthu stobs 'khor lo'i rtsibs kyis sa chen khyon / /
yongs su bsgyur tshe chos kyi blon po che / /
blo gros mchog tu mnga' la gsol ba 'debs / /
lha sngags rnal 'byor rol pa chen po yis / /
mi bsrung sde brgyad dregs pa zil mnan nas / /
mi 'gyur mchog gi ting 'dzin bzang mnga' ba / /
grub ba mchog brnyes khyod la gsol ba 'debs / /
mdo smad @# / /
sa yi thig ler rgyal ba'i bstan / /
spel mdzad thar pa'i lam ston sa mkhan che / /
rim gnyis zab mo'i dpal la dbang 'byor ba'i / /
bkra shis dpal ldan mgon por gsol ba 'debs / /
nags khrod dben par zab mo'i bsam gtan gyis / /
nyon mongs tha rgod gyong po yongs btul nas / /
bde stong zung 'jug go 'phang mchog brnyes pa / /
rnal 'byor dbang phyug zhabs la gsol ba 'debs / /
'chang rtsod rtsom dang khyad par rten 'brel gyi / /
man ngag sna tshogs bstan pas gdul bya yi / /
phyi nang zug rdu drungs nas 'byin mdzad pa / /
mgon po blo gros zhabs la gsol ba 'debs / /
rigs lam zab mos phas rgol ri dwags tshogs / /
skrag mdzad chos kyi seng+ge'i nga ro yis / /
skal ldan gdul bya'i gti mug nyer sel ba / /
sangs rgyas 'ong zer zhabs la gsol ba 'debs / /
blo bzang ring lugs legs par bshad pa'i tshogs / /
spel bas rang gzhan don gnyis lhun grub cing / /
thub pa'i lugs bzang kun nas rgyas mdzad ba / /
bstan pa'i rgyal mtshan zhabs la gsol ba 'debs / /
mtha' bral don kun ji bzhin gzigs pa yis / /
shing rta chen po'i lugs bzang rgyas mdzad cing / /
zab lam rdo rje'i rnal 'byor legs brnyes pa / /
kun dga' bstan 'dzin zhabs la gsol ba 'debs / /
gzhon nu'i dus nas gzhung lugs rgya mtsho la / /
blo gros lang tsho yongs su rgyas pa yis / /
chos kun dga' ba'i dpal ster grags pa'i bstan / /
'dzin mdzad rje btsun bla mar gsol ba 'debs / /
mgon khyod 'jig med rdo rje seng+ge'i khrir / /
bskal brgyar g.yo med brtan bar legs bzhugs nas / /
zab dang rgya che'i chos kyi bdud rtsi'i char / /
gdul bya'i zhing sar rgyun chad med bar phobs / /
chos nyid rten 'brel bslu ba med pa dang / /
sangs rgyas byang sems rab 'byams dkyil 'khor lha / /
kun gyis ji ltar smon pa'i re ba rnams / /
bde blag nyid du 'grub pa'i bkra shis stsol /
zhes nyang tshang hu thog thu'i skyes rabs brtan bzhugs dang bcas pa 'di ni phyag mdzod blo bzang shes rab kyis bskul ba ltar /
7shAkya'i dge slong blo bzang dpal ldan ye shes kyis sbyar ba'o / /
! / /
oM swasti /
blo bzang rgyal ba gnyis pa'i ring lugs che / /
bstan pa rin chen lung rtogs dpal 'byor gyis / /
legs par spel ba'i rgyal mtshan 'dzin mkhas pa / /
rje btsun bla ma bskal brgyar zhabs brtan shog /
mgon khyod gzhung lugs rgya mtsho'i gnas rnams la / /
thos bsam bsgom pa'i lus stobs cher rgyas te|| 'chad dang rtsod dang rtsom pa'i seng+ge'i sgra / /
kun nas chad pa med par yang dag sgrogs / /
bstan bsrung rgya mtsho'i tshogs kyis 'phrin las bzhis / /
bar gcod bdud sde'i tshogs rnams kun bcoms nas / /
ji ltar smon pa'i don rnams ma lus ba / /
'bad @# / /
pa med par lhun gyis 'grub par mdzod /
ces sku skye blo bzang dpal 'byor rgyal mtshan gyi ring 'tsho'i brtan bzhugs gsol 'debs 'di lta bu zhig dgos zhes ja sag tA chen pa thur bkra shis tshe ring dang /
tA bla ma ye shes rab rgyas /
dge slong hur tshan nga so sangs rgyas ye shes /
dge slong dbu mdzad sangs rgyas mkhas grub /
dge slong mchod dpon pa ye shes bsnyen sgrub rnams nas bskul ba ltar /
7shAkya'i dge slong blo bzang dpal ldan ye shes kyis sbyar ba'o / /
! / /
oM swasti /
gang gi mkhyen rab kun gsal A dar+shar / /
ji snyed chos tshul snang byed rab bkra bas / /
'gro kun phan bde'i 'od brgyas gsal mdzad pa / /
mgon khyod srid zhi'i gtsug na mngon par rgyal / /
zla shel mtshan bzang 'chang ba'i 'dab ldan rjes / /
rmongs pa'i mun 'khrigs bya lam gnas pa'i tshogs / /
dam chos bdud rtsi'i ro yis tshi mas mdzad pa / /
rgyal sras chen po'i zhabs la gsol ba 'debs / /
sbrang rtsi'i rgyal mtshan zhing nas bde bar gshegs / /
klu yi dbang phyug rgyal pos dbugs dbyung ba / /
nyer stsal yan lag bzhi yi dpung ldan pa / /
sa skyong dbang phyug brnyes la gsol ba 'debs / /
bdag 'dzin btsan thabs gcod phyir phung po lnga / /
thabs shes zung 'jug zan du bskyur ba yis / /
rang gzhan don gnyis lhun gyis grub mdzad pa / /
grub brnyes thod smyon zhabs la gsol ba 'debs / /
kun spang grong khyer nyams dgar zla zhun 'gros / /
bcu gnyis khyim du rol pa'i lhan skyes bdes / /
chos kun yongs sngoms dpal ldan 'bri khung pa / /
'jig rten mgon po'i zhabs la gsol ba 'debs / /
'jam dpal gshin rje gshe bo'i ting 'dzin gyis / /
phyi nang snang srid chos kun zil mnan nas / /
mngon spyod rdo rje'i me yis bstan dgra'i tshogs / /
zil gnon shAkya 'bum la gsol ba 'debs / /
stobs 'phrog gdong bzhi mahA kA la yis / /
rnam bzhi'i las kyis bzhed pa'i don mtha' dag /
sgrub mdzad mthu stobs dbang phyug rnal 'byor che / /
na bza'i mtshan can zhabs la gsol ba 'debs / /
gnyis snang spros pa'i snang ba ma lus pa / /
chos dbyings ngang du zad pa'i mnyam gzhag las / /
bzhengs pa'i rjes thob sgyu ma'i rnam rol can / /
dpon sgom chos kyi rdo rjer gsol ba 'debs / /
gzhung lugs rab 'byams mang du thos pa'i gnad / /
rnam dag lung dang rigs pas gdul bya la / /
spel bas rang gzhan don gnyis lhun 'grub pa / /
klu sgrub rgya mtsho'i zhabs la gsol ba 'debs / /
'chad rtsod rtsom pa'i lus stobs rab rgyas shing / /
rgol ngan tshar gcod rigs pa'i mche sder can / /
rnam mang gzhung brgya'i tshig don smra mkhas pa / /
blo bzang rab brtan zhabs la gsol ba 'debs / /
byang phyogs gdul bya'i yid kyi chu gter ngogs / /
sku bzhi'i sbrang rtsi'i bcud bzhad legs bshad 'od / /
'gyed mkhas grub dang smra ba'i bcu gnyis bdag /
ngag dbang chos kyi rgya mtshor gsol ba 'debs / /
gzhon nu'i dus nas mkhas pa'i bya ba gsum / /
'bad med rang gir bzung nas gser zhun gyi / /
cod pan 'chang ba'i ring lugs gsal mdzad rje / /
blo bzang chos kyi nyi mar gsol ba 'debs / /
phan bde'i 'byung gnas sangs rgyas bstan pa'i dpal / /
rgyas mdzad mkhas pa'i dbang phyug khyod kyi zhabs / /
'jigs bral nor bu'i 'od 'bar gdong lnga'i khrir / /
mi 'gyur rdo rje'i khams su brtan gyur cig /
mdo sngags chos tshul bdud rtsi'i @# / /
chu klung brgya / /
rnam dag lung dang rigs pa'i zla tshes las / /
'bebs mkhas bde 'byung dbang po khyod kyi sku / /
rab brtan 'phrin las phyogs bcur rgyas gyur cig /
de ltar smon pa'i don rnams ma lus pa / /
ji bzhin 'grub pa'i mthun rkyen mtha' dag kyang / /
legs ldan nag po 'khor dang bcas pa yis / /
g.yel ba med par rtag tu 'grub gyur cig /
ces gser zhun cod pan 'chang ba'i ring lugs gsal mdzad thu'u kwan hu thog thu blo bzang chos kyi nyi ma'i 'khrungs rabs gsol 'debs 'di ni gang gi slob ma zhabs drung blo bzang thub bstan nyi ma /
tho yon mthu stobs nyi ma /
er te ni dar khan dbon po don grub dbang rgyal bcas nas bskul ba ltar gzhung 'ga' zhig dang legs par sbyar te /
7shAkya'i dge slong blo bzang dpal ldan ye shes kyis sbyar ba'o / /
! / /
oM swasti /
sngon goms tshogs gnyis ma la ya klung gi /
dri bzhon las 'ongs phun tshogs dri bsung gis /
gdul bya'i tsha gdung kun nas sel mdzad pa / /
dge 'dun rnam rgyal zhabs la gsol ba 'debs / /
rgyal ba gnyis pa'i ring lugs dri ma med / /
legs bshad lung rigs bye bas spel mkhas pa / /
'chad dang rtsom pa'i bstan pa'i rgyal mtshan 'dzin / /
blo bzang bstan 'dzin zhabs la gsol ba 'debs / /
thub bstan legs bshad lung rigs sna tshogs pas / /
spel mdzad gdul bya rnams kyi skyabs gyur pa / /
nges don chos kyi sgra dbyangs sgrog pa po / /
blo gros yar 'phel zhabs la gsol ba 'debs / /
byang chub sems kyis thugs rgyud rab brlan zhing / /
sde brgyad dregs pa'i tshogs kyis bka' nod pa / /
tshul khrims rnam dag mngon shes thogs med mnga' / /
don yod rgya mtsho'i zhabs la gsol ba 'debs / /
gzhon nu'i dus nas mdo sngags gzhung lugs gnad / /
mang thos lung dang rigs pa'i 'od zer gyis / /
rmongs pa'i dra ba rtsad nas 'joms mdzad pa / /
blo bzang thub bstan rgya mtshor gsol ba 'debs / /
mgon khyod 'jig bral rdo rje'i khri 'phang cher / /
yun ring bgrang bya'i bar du brtan bzhugs nas / /
zab dang rgya che'i chos kyi bdud rtsi'i char / /
rgyun chad med par dbab par mdzad du gsol / /
theg chen chos kyi sgra dbyengs zab mo'i gtam / /
bsgrags pas sa 'di skal bzang nyer 'tsho'i gzhir / /
lhun gyis 'grub pa'i dga' ston nyer stsal te / /
thub bstan snying po phyogs bcur rgyas gyur cig /
ces smar khams zhabs drung blo bzang thub bstan rgya mtsho'i skyes rabs gsol 'debs 'di ni bkra shis 'phel rgyas gling gi bla ma las sne 'dus spyi bcas nas bskul ba ltar /
7shAkya'i dge slong blo bzang dpal ldan ye shes kyis sbyar ba'o / /
dge legs 'phel / /
! / /
oM swasti /
mgon po tshe dang ye shes mchog stsol ba / /
rnam par rgyal mtshe sbyin 'khor lo ma / /
la sogs byin rlabs nus pa'i bden mthu yis / /
dpal ldan bla ma'i sku tshe rab tu spel / /
blo bzang rgyal ba gnyis pa'i thub pa'i bstan / /
dge legs kun gyi 'byung gnas nor 'dzin gzhir / /
spel mdzad mgon po gang gi zhabs padmo / /
bskal pa rgya mtsho'i bar du rab brtan shog /
legs par bshad pa'i chos kyi sgra chen po / /
yongs su bsgrags pas gdul bya ma lus pa / /
bsod nams ye shes rgya mtsho'i bdud rtsi yis / /
kun tu tshim pa'i skal bzang cir yang stsol / /
phyag drug mgon po la sogs bsrung ma'i tshogs / /
kun gyis las bzhi'i @# / /
'phrin las rgya mtsho yis / /
ji ltar smon pa'i don rnams ma lus pa / /
gegs med 'grub pa'i stong grogs gnyan po mdzod / /
phyogs dus kun nas shis pa ji snyed dang / /
rab 'byams rgyal ba rgya mtsho'i bden pa'i mthus / /
mi mthun phyogs rnams kun las rab rgyal te / /
phun tshogs dpal 'byor rgyas pa'i bkra shis shog /
ces cha kan bde yang chi'i sprul sku blo bzang thub bstan dge legs kyi brtan bzhugs 'di ni mkhar chen bsod nams pa'i li'i shog /
dga' ldan dar rgyas sgrub gling gi bla ma rab 'byams pa skal bzang bstan dar dang tA bla ma /
las byed pa rnams dang grwa rigs bgres gzhon /
sbyin bdag hor chen tA wang /
e bu 'chi med rdo rje /
hor chen dar han ching wang /
jun wang ul chi the mur er khe dpal be /
lhag par sbyin bdag gi gtso bor gyur pa har chen thu med thu run ja sag dar han pa'i li bsod nams dpal 'byor /
go cho kha a ka dpal 'byor /
go cho kha a ka tshe 'phel /
tA a ka dge 'dun skyabs /
el a ka dkon mchog dpal bzang sogs ser skya thun mong nas dge slong dbu mdzad ngag dbang rgya mtsho mngags te bskul ba ltar /
7shAkya'i dge slong blo bzang dpal ldan ye shes kyis sbyar ba'o|| ! ||oM swasti /
bla ma yi dam sangs rgyas byang sems dang / /
dpa' bo mkha' 'gro chos skyong bsrung ma'i tshogs / /
kun gyis yid la smon pa'i re ba rnams / /
ji ltar smon pa bzhin du 'grub par mdzod / /
'jam dpal dbyangs kyis mtshan bzang nyer brlabs pa / /
blo gros sgyu 'phrul rdo rje'i 'od rnon gyis / /
'gro 'di'i rmongs mun sel mdzad gang de yi / /
yang srid rmad byung myur du gsal gyur cig /
ji snyed shes bya'i gnas rnams ma lus pa / /
rab rnon shes rab dra bar nyer chud pa'i / /
'chad rtsod rtsom pa'i legs bshad chos kyi rnga / /
'gro kun rna bar sgrog pa'i dpal gyur cig /
ces pa 'di ni am ban cang cun dbang sangs rgyas rdo rje dang mer khan no mon han tshe dbang rdo rje /
mer khan chos rje bstan 'dzin dbang po /
er te ni che chen phyag mdzod dam chos rab rgyas /
er khe thon tshe brtan rdo rje sogs nas 'di lta bu zhig dgos zhes bskul ba ltar /
shAkya'i dge slong blo bzang dpal ldan ye shes kyis sbyar ba'o / /
! / /
oM swasti /
rgyal ba'i mkhyen rab kun 'dus 'jam pa'i dbyangs / /
'gro la rjes brtse'i dur smrig zlos gar mkhan / /
rgyal ba gnyis pa yab sras brgyud par bcas / /
kun gyis dge legs char chen deng 'dir stsol / /
ngag gi dbang phyug mgrin par rab 'gying ba'i / /
grags snyan phyogs kyi 'khor lo'i khyon gang bas / /
thub bstan 'dab brgya yongs su bzhad mdzad pa / /
rje btsun bla ma'i zhabs la gsol ba 'debs / /
ngag dbang lha mo'i legs bshad dpal 'byor gyis / /
blo gros lhun grub mthu las rgyal ba'i bstan / /
blo bzang gsung gsang rab tu rgyas mdzad pa / /
thugs rje'i gter chen khyod la gsol ba 'debs / /
ngag dbang blo gros bzang pos stobs bcu pa'i / /
ring lugs bstan pa'i rgyal mtshan srid pa'i rtser / /
bsgreng bas gdul bya'i don gnyis mchog mnga' ba'i / /
dpal ldan bla ma'i zhabs la gsol ba 'debs / /
tshe dang ye shes mchog stsol mgon po yis / /
'chi med bdud rtsi'i rgyun bzang rtag phab nas / /
skyes chen 'di yi sku tshe bskal brgya'i bar / /
rab tu spel ba'i drang srong bden chen stsol / /
chos kyi khri 'phang mthon por legs bzhugs nas / /
gdul bya rnams kyi skal ba ji lta bar / /
legs bshad bdud rtsi'i bgo skal nyer stsal te / /
sa @# / /
bcu lam lnga'i 'bras bu bzhad par mdzod / /
zhwa ser ring lugs snang byed mchog gi 'od / /
kun nas spros pas nyon mongs smag rum mun / /
kun gsal chos kyi dbyings dang zung 'jug pa'i / /
bde stong longs spyod rdzogs pa yang dag ston / /
rgyal bstan bsrung mdzad mthu ldan ma lus pas / /
las bzhi'i 'phrin las ye shes me chen gyis / /
nag phyogs bdud sde'i bud shing kun bsregs nas / /
bzhed don kun 'grub bkra shis rgya mtsho stsol / /
gang du spyod pa'i yul phyogs mtha' dag dang / / /
sa skyong sbyin bdag 'khor dang bcas pa rnams / /
tshe bsod dpal 'byor longs spyod ma lus pa / /
yar ngo'i zla dang dbyar gyi mtsho bzhin spel /
zhes pa 'di ni a ba kha ja sag pa'i se rtag brtan phun tshogs shog nas /
dgon dge 'phel gling gi bla ma zhabs drung paN+Di ta hu thog thu'i skyes rabs gsol 'debs 'di lta bu zhig dgos zhes tA bla ma ngag dbang dpal 'byor sogs grwa rigs thun mong nas bskul ba ltar /
shAkya'i dge slong blo bzang dpal ldan ye shes kyis sbyar ba'i yi ge ba ni gsol dpon blo bzang mkhas mchog go /
! / /
oM swasti /
tshe dang ye shes mtha' yas mgon po yis / /
'chi med bdud rtsi'i char chen rtag phob la / /
gang 'di'i sku tshe mdzad pa 'phrin las rnams / /
yar ngo'i zla ltar 'phel ba'i dngos grub stsol / /
blo bzang rgyal ba gnyis pa'i ring lugs kyi / /
legs bshad 'chad rtsod rtsom pa'i dpal ldan pa / /
gang gi bstan pa 'dzin mdzad skyes bu gang / /
mi 'gyur rdo rje'i khri la rtag brtan shog /
'phrin las gdugs dkar 'dzin ma'i khyon yangs por / /
khyab pas phan bde'i snang brtag bzhad cing / /
gdul byar gyur pa'i skye bo ma lus pa / /
byang chub snying po'i sa la yongs reg shog /
bsten cing bsgrub pa'i chos bsrung thams cad kyis / /
smon pa'i don la nye bar 'tshe ba'i gegs / /
ma lus tshar chod 'phrin las rnam bzhi yis / /
bzhed don ma lus thogs med 'grub par mdzod / /
ji snyed chos tshul kun la gnas pa yi / /
snying po'i mchog gyur shis pa'i lha yi rnga / /
sgrog dang lhan cig 'chi med man+da ra'i / /
rgyun bzang legs 'khrigs kun tu dge gyur cig /
ces khal kha gabs ru ja sag thu rgyal po'i khu bo cin ti mu ni er te ni tshe chen no yon mkhan po mir mkhan paN+Di ta khu thog thu blo bzang dpal ldan bstan 'dzin gyi ring 'tsho'i smon tshig 'di ni /
ja sag thu rgyal po'i tsha bo er te ni thon blo bzang tshe ring /
ja'i sang nang so bstan dar /
mchod dpon pa blo bzang rgya mtsho /
dbu mdzad ye shes rgya mtsho /
gnyer ba blo bzang rdo rje /
khyA bsod nams rdo rje /
ja sag thu rgyal po'i el mag khe sbe'i ja sag gi tsha bo thon sgra dbyangs dbu mdzad blo bzang bsam 'grub /
thu she ye gung bsod nams rdo rje'i shog dge slong dpal ldan dar rgyas /
thon dbu mdzad blo bzang bkra shis /
gung lha chen srung gi shog tA bla ma ye shes rgya mtsho /
ja sag u pa shi'i shog de ma chi ye shes rdo rje /
ja sag bkra shis tshe ring gi shog hur tsha nang so sangs rgyas ye shes /
dbu mdzad blo bzang dpal 'byor sogs kyis bskul ba ltar /
shAkya'i dge slong blo bzang dpal ldan ye shes kyis sbyar ba'i yi ge pa ni gsol dpon blo bzang mkhas mchog go /
dge legs 'phel / /
! / /
thub bstan snying po blo bzang ring lugs che / /
phyogs brgyar spel ba'i 'phrin las 'od stong can / /
'chad rtsod rtsom pa'i snang ba 'gyed mkhas pa / /
@# / /
rje btsun bla ma'i zhabs la gsol ba 'debs /
zhes pa 'di ni gzhung brgya smra ba ngag dbang rab rgyas kyis bskul ba ltar 7shAkya'i dge slong blo bzang dpal ldan ye shes kyis sbyar ba'o / /
! / /
oM swa sti /
rnam 'dren thugs sras zhi ba'i blo gros dang / /
rnam dag 'od gsal rab brnyes zhi ba'i dbyangs / /
sum rtsen gnas su rol pa'i sprin 'phreng ma / /
gsol ba 'debs so bdag rgyud byin gyis rlobs / /
bod yul rmongs ba'i mun sel sam+b+hoT / /
grub pa mchog brnyes g.yuT snying po'i zhabs / /
rgyal sras chen po rin chen gsal ba la / /
gsol ba 'debs so bdag rgyud byin gyis rlobs / /
rgyal ba gnyis pa'i sras mchog grags pa'i mtshan / /
mkhas dang grub pa'i mchog brnyes 'jigs med zhabs / /
dpal ldan bla ma zla ba rgyal mtshan la / /
gsol ba 'debs so bdag so bdag rgyud byin gyis rlobs / /
mkhas pa'i dbang phyug yon tan rgya mtsho dang / /
rlung sems dbang bsgyur rgyal ba rgya mtsho'i zhabs / /
mkhas grub chen po mdo rgyud rgya mtsho la / /
gsol ba 'debs so bdag rgyud byin gyis rlobs / /
ngag gi dbang phyug bsod nams rgya mtsho dang / /
khyad par snyigs dus rgyal bstan gsal mdzad che / /
ngag dbang 'jam dbyangs bstan 'dzin rgya mtsho la / /
gsol ba 'debs so bdag rgyud byin gyis rlobs gzhan yang zhing 'dir sku yi bkod pa ni / /
mkhas dang grub brnyes sa skyong la sogs pa / /
bcu phrag bzhi yis rnam par rol rnams la / /
gsol ba 'debs so bdag rgyud byin gyis rlobs / /
mgon khyod 'jam mgon rgyal ba gnyis pa yi| |mdo sngags bstan pa'i sgron me rab 'dzin cing / /
gdul bya rnams kyi re ba skong ba'i phyir / /
bskal ba rgya mtsho'i bar du brtan par bzhugs / /
mkhas btsun bzang po'i rnam thar dri med mkhar / /
'chad rtsod rtsom pa'i chu yi khur 'khrigs te /
legs bshad dbyar rnga dal gyis rgod pa dang / /
lhan cig dam chos char chen rgyun mar phob / /
de ltar gsol btab bden pa'i shis pa'i dbyangs / /
mchog gi rab spud 'chi med man+nga ra'i / /
chun po g.yur du za ba'i ngo mtshar brgya / /
kun nas 'bar ba'i bkra shis yongs khyab shog /
ces rgyal brtan gsal mdzad stong 'khor sprul pa'i sku ngag dbang 'jam dbyangs bstan 'dzin rgya mtsho'i 'khrungs rabs gsol 'debs 'di ni gang gi mdzed pa dge slong blo bzang blo gos dang byams pa 'bum gling pa sku skye blo bzang bstan skyong /
bka' bcu ngag dbang bstan 'dzin bcas kyis nan gyis bskul ba'i dor /
7shAkya'i dge slong blo bzang dpal ldan ye shes kyis sbyar ba'o / /
dge legs 'phel / /
! / /
oM swa sti /
tshe dang ye shes dpag med mgon po dang / /
yid bzhin 'khor lo gtsug tor rnam rgyal ma / /
tshe bdag ye shes mgon po la sogs pas / /
'chi med tshe yi char chen deng 'dir phobs / /
bshad sgrub legs bshad rin chen du ma'i gter / /
gang gi thugs kyi bum bzang yongs bltams pa'i / /
dam chos 'dod dgu'i chos kyi dpal chen po / /
skal bzang 'gro la rab tu rgyas mdzad rgyal / /
mgon khyod nyi bu'i g.yul las rnam rgyal ba'i / /
rdo rje'i srog gi ka ba nyer tshugs te / /
yun ring bgrang byar gdul bya'i tshogs rnams la / /
bshad dang sgrub pa'i dga' ston cir yang stsol / /
phyag drug @# / /
mgon po las kyi gshin rje dang / /
tshangs pa rgyal chen khams gsum bdud 'dul sogs / /
mthu ldan srung ma rnams kyis dam pa 'di'i / /
bzhed don 'phrin las ma lus lhun gyis sgrubs / /
bdag cag deng nas tshe rabs thams cad du / /
khyod kyis dgyes bzhin rjes su bzung ba las / /
sa bcu lam lnga'i bgrod pa mthar phyin te / /
zung 'jug sku bzhi'i go 'phang myur thob shog /
phyogs dus kun na bkra shis dge mtshan gyis / /
dpal dang legs tshogs ji snyed mchis pa des / /
deng 'dir bde legs phun sum tshogs pa yi / /
phan dang bde ba'i dga' chel bzhad gyur cig /
bla ma yi dam sangs rgyas byang sems dang / /
dpa' bo mkha' 'gro dam can bstan bsrung tshogs / /
lha dang drang srong rig 'dzin bden pa'i mthus / /
bsam don gegs med lhun grub bkra shis stsol /
zhes zhabs drung paN+Di ta bskal bzang rab rgyas kyi ring 'tsho'i gsol 'debs 'di ni gang gi grwa rigs rab 'byams bskal bzang shes rab dang /
thon bsam 'grub /
dbu mdzad chos dpal bzang po sogs kyis bskul ba ltar 7shAkya'i dge slong blo bzang dpal ldan ye shes kyis sbyar ba'o / /
! / /
oM swa sti /
dkon mchog rin chen rnam gsum byin rlabs dang / /
lha dang srung ma'i 'phrin las rnam bzhi yis / /
zhi bar gshegs pa bstan pa rgya mtsho che / /
yang srid 'khrul bral myur du gsal gyur cig /
bslab gsum lung rtogs rgyan gyis rab mdzes shing / /
'chad rtsod rtsom dang sgrub pa'i 'phrin las kyis / /
rgyal ba'i bstan la bya ba cher byas te / /
'gro rnams sgrol ba'i gzhan don lhun 'grub shog /
bsten cing sgrubs pa'i chos srungs thams cad kyis / /
yid la ji ltar smon pa'i don thams cad / /
ma lus thogs pa med par rab sgrubs te / /
bkra shis rgya mtshos phyogs kun khyab par mdzed / /
ces gtsang sku skye bstan brgya mtsho'i skye srid gsal thabs 'di ni gu shrI bstan 'dzin chos kyi rgyal po'i gdung brgyud dri ma med pa dang stobs kyis mngon par 'phags pa mtsho sngon jun dbang ngag dbang dar rgyas nas bskul ma mdzad pa ltar /
7shAkya'i dge slong blo bzang dpal ldan ye shes kyis sbyar ba'o / / / /
! oM swa sti /
dpag yas tshe dang ye shes mchog stsol ba'i / /
'chi med rnga sgu'i dkyil 'khor lha tshogs dang / /
lha dang drang srong grub pa'i bden chen gyis / /
rtag tu dge dang shis pa'i char chen phobs / /
ngag dbang lha mo'i mkhyen rab bsil sbyin 'bum / /
mtha' yas dge 'dun kun da'i gnyen gcig pur / /
sbro mkhas zla ba gzhon nu khyod nyid bcas / /
phrag pa'i ri dwags mtshan ma 'dzin khyod rgyal / /
khyod nyid sngon gyi bskal pa dpag med nas / /
'jam pa'i dbyangs kyis rjes su bzung ba'i mthus / /
'phags pa'i yul dang kha ba can gyi ljongs / /
grub brnyes du ma'i rnam par rol la 'dud / /
'phrog byed brgyad kyi dpung pa la bteg pa'i / /
rin chen khri steng mi phyed skyil krung gis / /
rdo rje'i khams su rtag tu brtan bzhugs nas / /
zab dang rgya che'i chos kyi 'khor lo bskor / /
gnas skabs bsam don ma lus kun 'grub cing / /
phan dang bde ba'i pad tshal rnam par bzhad / /
zhwa ser ring lugs phyogs bcur dar ba sogs / /
yid la smon pa'i don kun 'grub par mdzod / /
phyag @# / /
drug chos rgyal 'dod khams dbang mo dang / /
rnam mang thos sras la sogs mthu ldan pa'i / /
dam can srung ma rnams kyi 'phrin las ches / /
bar gcod kun sol mthun pa'i rkyen rnams sgrubs / /
mchog dang mthun mong dngos grub ma lus pa / /
stsol mdzad dkyil 'khor lha tshogs 'khor lo che / /
rnam ba kun tu dge ba'i bkra shis pa'i / /
phun tshogs 'dod dgu'i dpal la rol bar shog / /
ces g.yer gshong sprul ba'i sku er te ni paN+Di ta kho thog thu mkhan bo dag dbang dge 'dun zla ba grags pa'i gsol 'debs 'di ni /
gu shrI bstan 'dzin chos kyi rgyal po'i gdung brgyud dri ma med pa dad stobs kyis mngon par 'phags pa mtsho sngon jun dbang ngag dbang dar rgyas nas bskul ma mdzad pa ltar /
7shAkya'i dge slong blo bzang dpal ldan ye shes kyis sbyar ba'o|| ! ||oM swa sti /
bde ldan zhid mgon bum bzang las stsal bcud / /
phyogs las rnam rgyal shis pa'i glu dbyangs dang / /
lhan cig bden chen nyer stsol dkyil 'khor lhas / /
mgon 'di'i sku tshe bskal pa rgya'i bar du spel / /
dge 'dun 'phrin las rab rgyas bla ma mchog / /
'jigs bral gdong lngas bteg pa'i rin chen khrir / /
zhabs zung mi 'gyur rdo rje ltar brtan cing / /
'phrin las 'jug pa mkha' dang mnyam 'gyur shog /
mos ldan gdul byas gsol btab bden pa dang / /
tshe sbyin lha tshogs byin chen zab mo'i dpal / /
bstan bsrung rgya mtsho'i 'phrin las zung 'jug mthus / /
mgon khyod bskal brgya'i bar du zhabs brtan shog /
phan bde'i gnyen gcig dam chos bdung rtsi mngar / /
khams dang bsam ba ji bzhin bdag cag la / /
legs par stsal bas don gnyis lhun grub pa'i / /
dga' ston rgyun chad med par 'phel bar mdzod / /
kun gsal ngogs khyab bla ma yi dam lha / /
dpa' bo mkha' 'gro chos skyong srung ma'i tshogs / /
kun gyi bkra shis bden pa'i shis pa yis / /
phyogs dus gnas skabs kun tu dge gyur cig /
ces rnal 'byor gyi dbang phyug chen po rong bo skal ldan rgya mtsho'i yang sprul mtshungs med chos kyi rje rong bo no mon khang dge 'dun 'phrin las rab rgyas kyi brtan bzhugs 'di ni gang gi mdzod pa rab 'byams pa don grub rgya mtsho dang /
rab 'byams pa blo bzang tshul khrims gnyis kyis bskul ba ltar /
7shAkya'i dge slong blo bzang dpal ldan ye shes kyis sbyar ba'o / /
! / /
sbabs pa'i brtul zhugs bslab gsum zung 'jug ches / /
mkhas btsun bzang ston blo bzang ye shes su /
++ /
rgyal ba gnyis pa'i mdo sngags chos tshul gyi / /
gnad rnams gsal mdzad dpal ldan ye shes su /
++ /
mgon khyod 'jigs bral seng chen rdo rje'i khrir / /
zung 'jug sku bzhi'i ngo bor rtag bzhugs nas / /
zab rgyas chos kyi bdud rtsis bdag cag la / /
phan dang bde ba'i snang ba rab bzhad mdzod /
ces ba 'di ni rong ston skal ldan rgya mtshos mdzad pa'i 7paN chen thams cad mkhyen ba blo bzang chos kyi rgyal mtshan dpal bzang po'i 'khrungs rabs gsol 'debs kyi kha skongs su mtshungs med chos kyi re rong po no mon khang dge 'dun 'phrin las rab rgyas kyis bskul ma mdzad pa ltar 7shAkya'i dge slong blo bzang dpal ldan ye shes kyis sbyar ba'o / /
! / /
oM swa sti /
tshe dang ye shes mchog stsol mgon @# / /
po dang / /
phyag drug chos rgyal 'dod khams dbang mo sogs / /
kun gyis ji ltar smon pa'i don thams cad / /
bde blag gnyid du 'grub pa'i bkra shis stsol / /
blo bzang mkhyen rab chu gter yangs pa las / /
'jam pa'i dbyangs kyi blo gros 'dab brgya bas / /
skal ldan gdul bya'i tshogs rnams legs bshad kyi / /
sbrang rtsis tshims mdzad mgon khyod zhabs brtan shog /
zab gsang dam pa'i chos kyi bdud rtsi'i char / /
phabs pas snyigs dus 'gro ba'i tshogs rnams la / /
sa bcu lam lnga'i rim pa la sogs pa'i / /
rtogs pa mtha' dag skye ba'i dga' ston stsol / /
de yi mthu las bdag cag dad ldan rnams / /
rdo rje 'chang dbang go 'phang ma thob bar / /
de srid dpal ldan bla mas rjes 'dzin cing / /
gsung gi bdud rtsi doms med 'thung bar shog /
shes dang nyon mongs sgrib pa kun zang nas / /
bla med rdzogs pa'i byang chub go 'phang che / /
tshe 'dir legs thob 'gro ba ma lus pa / /
gang der 'dren pa'i dpal du bdag gyur cig /
gnas skabs tshe ring nad med dpal 'byor dang / /
mnga' thang longs spyod yar do'i zla ltar 'phel / /
bar du gcod ba'i ming yang mi grag cing / /
mthun rkyen thams cad bde blag nyid du stsol / /
bsten cing sgrub pa'i chos srung thams cad dang| |yul lha gzhi bdag gnyan po ma lus pa / /
lha dang drang srong rig 'dzin grub pa yis / /
bsam don gegs med 'grub pa'i 'phrin las mdzod /
ces shar rtse zhal snga nas blo bzang 'jam dpal 'jam pa'i dbyangs gong ma chen po'i lung gis ja sag mkhan po gung paN+Di ta no mon tan zhes bsngags pa'i brtan bzhugs gsol 'debs 'di ni gang gi mdzod pa blo bzang nor bu dang gnyer pa blo bzang rdo rje sogs kyis bskul ba ltar 7shAkya'i dge slong blo bzang dpal ldan ye shes kyis sbo ro un dur zhes pa'i sa char gud phab sgar thog tu sbyar ba'i yi ge ba ni nye 'khor ba gsol dpon gangs can mkhan po blo bzang mkhas mchog go /
dge legs 'phel / /
! / /
oM swa sti /
mchog gsum rin chen bden pa'i byin rlabs dang / /
bstan bsrung dam can rgya mtsho'i 'phrin las kyis / /
ji ltar yid la smon pa'i re ba kun / /
ma lus thogs pa med par 'grub par mdzod / /
zhi bar gshegs pa blo bzang dar rgyas kyi / /
yang srid 'khrul pa bral ba myur gsal nas / /
rang gi gdul byar phan dang bde ba'i dpyid / /
dam pa'i chos kyi bdud rtsi'i dga' ston stsol / /
phyag drug mgon po la sogs mthu ldan gyis / /
nyin mtshan dus drug srung dang skyob pa la / /
nam yang g.yel ba med pa'i mthu bskyed nas / /
legs tshogs gong du spel ba'i bkra shis stsol /
zhes mtshan sgrog mkhan po blo bzang dar rgyas kyi yang srid myur gsal gyi smon tshig 'di ni gang gi mdzod pa tA bla ma blo bzang rgyal mtshan gyis bskul ba ltar 7shAkya'i dge slong blo bzang dpal ldan ye shes kyis sbyar ba'o / /
! / /
blo bzang don gnyis lhun grub bkra shis gling / /
sangs rgyas byang sems kun gyis byin brlabs nas / /
srid mthar rab rgyas zhwa ser ring lugs che / /
phyogs dus gnas skabs kun tu 'phel gyur cig /
ces pa 'di ni khams don grub bkra shis 'phel gyi ri khrod pa rab 'byams ba byams pa rgya mtshos 'di lta bu zhig dgos @# / /
zhes bskul bltar 7shAkya'i dge slong blo bzang dpal ldan ye shes kyis sbyar ba'o / /
! / /
sangs rgyas byang sems bden pa'i byin rlabs kyis / /
dge 'dun chos kyi rgyal mtshan gang de yi / /
yang srid myur gsal bstan dang 'gro ba la / /
phan bde'i dga' ston dpag med 'gyed gyur cig /
ces pa 'di ni tre bo dkar mdzes khang dmar dgon gyi bla grwa mthun mong nas bskul ba'i ngor 7shAkya'i dge slong blo bzang dpal ldan ye shes kyis sbyar ba'o / /
! / /
na mo dkon mchog rin chen rnam gsum bden pa'i mthus / /
zhi bar gshegs pa blo bzang snyan grags kyi / /
yang srid myur gsal mkhas btsun bzang gsum gyi / /
spyod pa bzang pos yongs su mdzes gyur cig /
rgyal ba gnyis ba'i mdo sngags bstan pa la| |tshig tsam min par nges rnyed legs sbyangs nas / /
rang gi gdul byar zab rgyas chos kyi char / /
phab nas phan bde'i snying po rgyas byed shog /
phyogs dus kun nas dge ba'i bkra shis pa / /
de yi mthu las bdag cag 'khor dang bcas / /
mi mthun bdud kyi g.yul las rgyal ba dang / /
phun tshogs dpal gyis mdzes pa'i bkra shis shog /
ces pa 'di ni blo bzang rin chen gyis bskul ba ltar 7shAkya'i dge slong blo bzang dpal ldan ye shes kyis sbyar ba'o / /
! / /
oM swa sti /
bslu med mchog gsum rin chen byin rlabs dang / /
bstan bsrung dam can rgya mtsho'i 'phrin las kyis / /
zhi bar gshegs pa rta mgrin skyabs kyi ni / /
yang srid 'khrul bral myur du gsal gyur cig /
de nas blo bzang rgyal ba'i bstan pa la / /
thos bsam sgom pa'i bya ba mthar phyin te / /
mkhas btsun bzang po'i rol pas 'gro ba la / /
'dzad med phan bde'i lam bzang gsal byed shog /
bsten cing sgrubs pa'i chos srung thams cad kyis / /
yid la ji ltar smon pa'i ri ba kun / /
'bad pa med par lhun gyis 'grub pa dang / /
bar gcod kun sol mthun rkyen ma lus sgrubs /
zhes pa 'di ni khal kha'i san no yon gyi al chi chos rje blo bzang dkon mchog gis bskul ba ltar 7shAkya'i dge slong blo bzang dpal ldan ye shes kyis sbyar ba'o / /
! / /
oM swa sti /
bslu med mchog gsum sangs rgyas byang sems dang / /
dpa' bo mkha' 'gro chos skyong srung ma'i tshogs / /
kun gyis tshe dang ye shes bden pa'i dpal / /
ma lus bde blag nyid du da lta stsol / /
ngag gi dbang phyug blo bzang grags pa yi / /
bshad dang sgrub pa'i nges don 'dzin mkhas pa / /
grub pa'i slob dpon gang gi zhabs padmo / /
mi 'jig rdo rje'i khams su rab brtan shog /
mgon khyod thugs kyi bzhed don ma lus pa / /
lhun gyis 'grub cing dam chos bdud rtsi'i char / /
legs par phab nas rang gi gdul bya kun / /
sangs rgyas go 'phang mchog der 'god par mdzod /
ces yongs kyi dge ba'i bshes gnyen chen po mtshungs med chos kyi rje ngag dbang blo bzang dpal bzang po'i brtan bzhugs gsol 'debs 'di ni 'bras spungs har gdong gi grwa rigs rab 'byams pa mkhas grub bstan 'dzin gyis bskul ba ltar 7shAkya'i dge slong blo bzang dpal ldan ye shes kyis g.yu chu sgar thog tu sbyar ba'i yi ge pa ni gsol dpon gangs can mkhan po blo bzang mkhas mchog go /
dge legs 'phel / /
! / /
na mo gu ru /
thub @# / /
dbang nyi ma'i gnyen gyi 'od brgya'i gzis / /
zhing 'di'i rgud mun drungs nas 'byin pa'i tshe / /
yan lag bzhi yis nor 'dzin khyon thams cad / /
rab gnon gsal rgyal zhabs la gsol ba 'debs / /
sku yi 'phreng ba kun tu spyan ras gzigs / /
gtsug gis mchod de 'phrin las kun byed pa'i / /
smon lam yongs grub dpag med mthu mnga' ba / /
sgyu ma mchi la ba'i zhabs la gsol ba 'debs / /
padma kA ras dkyil 'khor rgya mtsho'i gzhir / /
dbang bskur rig sngags rdo rje'i me char gyis / /
bstan dgra mthar byed las bzhi'i dpal brnyes pa / /
ka ya pa ri'i zhabs la gsol ba 'debs / /
'brom rje'i gsung gsang bdud rtsi'i bcud zab mo / /
rnam dpyod snyim pas rtag tu 'thung ba'i mthus / /
bslab gsum lus stobs rab rgyas spyan mnga' ba / /
tshul khrims 'bar gyi zhabs la gsol ba 'debs / /
tshangs pa'i rgyal po bse yi khrab can dang / /
srid gsum bdag po dung gi thor tshugs can / /
gang gi 'phrin las bka' yi lung nod pa / /
bsod nams rgyal mtshan zhabs la / /
'jam mgon rgyal ba gnyis pa'i ring lugs bstan / /
bshad dang sgrub pa'i rgyal mtshan cher bsgreng bas / /
log smra zil gnon mkhas dang grub pa'i dbang / /
blo gros rgyal mtshan zhabs la+ / /
mtha' dbus zhing spyod gdul bya'i tshogs thams cad / /
thabs mkhas rmad byung mdzad bas byang grol la / /
nyer 'god mchog gi dpal mnga' grub pa'i rje / /
tshogs gnyis rgya mtsho'i zhabs la gsol ba 'debs / /
sku bzhi'i mdzad bzang 'od zer rnon po yis / /
byang phyogs rmongs pa'i dra ba nyer bcom ste / /
rgyal bstan spyi dang grags pa'i ring lugs che / /
gsal mdzad blo gros rgya mtshor gsol ba 'debs / /
ngag gi dbang phyug rnam gsum ngur smrig gos / /
'dzin mdzad blo bzang grags pa'i ring lugs che / /
spel bas 'gro kun thar ba'i lam 'khrid pa / /
bstan pa'i rgyal mtshan zhabs la+ / /
dus mthar byang phyogs bstan pa'i gsal byed du / /
rab bzhengs blo bzang thub bstan legs par bshad / /
spel bas phan bde'i snang ba rgyas mdzad rje / /
dge legs rgyal mtshan zhabs la+ / /
mgon khyod seng chen brgyad kyis nyer bteg pa'i / /
rdo rje'i khril mi 'gyur zhabs brtan cing / /
bzhed don kun 'grub dam chos bdud rtsi yis / /
skal ldan 'gro rnams yongs su smin par mdzod / /
mahA kA la legs ldan gdong bzhi pa / /
'dod khams bdag mo dung gi thor tshugs can / /
la sogs mthu ldan srung ma'i tshogs rnams kyis / /
'phrin las rnam bzhis mdzad 'phrin ma lus spel / /
dge mtshan ji snyed gcig tu bsdus pa yis / /
lha yi me tog char dang lhan cig tu / /
bkra shis rgya mtsho'i rten cing 'brel 'byung dpal / /
rgyal ba sras bcas bden dang lhan cig stsol /
zhes byang phyogs rgyal ba gnyis pa'i bstan pa yongs kyi gsal byed chen po thub bstan gsal byed paN+Di ta a chi thu e che khe cha gan no min han gyi 'khrungs rabs gsol 'debs 'di ni gang gi zhabs 'bring pa dar khan dbu mdzed? ngag dbang bsam gtan gyis bskul bltar 7shAkya'i dge slong blo bzang @# / /
dpal ldan ye shes kyis sbyar ba'o / /
! / /
oM swa sti /
rgyal kun mkhyen brtse'i ye shes mtshan dpe'i skur / /
rol mdzad phyogs bcu'i bde gshegs rnams kyi yab / /
dmar ser zur phud lnga ldan lhag pa'i lha| |'jam dpal zhi dang khro bos dge legs stsol / /
stobs bcu mnga' ba 'od srung 'jig rten 'dir / /
bcu gnyis mdzad pas rnam par rol ba'i tshe / /
sbyangs pa'i yon tan la gnas brtul zhugs can / /
dri med mtshan can zhabs la gsol ba 'debs / /
'gro ba'i skyabs gcig mnyam med shAkya'i rgyal / /
gang gi bka' yis mtha' 'khor? 'gro ba rnams / /
'dul mkhas khyod ces lung bstan dbugs da byung ba / /
'phags mchog kA dyA ya Na ra gsol ba+ / /
'jam dpal khro bo 'jigs mdzad rdo rje'i gar / /
mngon gyur phyag chen sgyu 'phrul ye shes sku / /
gnyis spangs dbus su rab bzhengs grub pa'i rje / /
rol pa'i rdo rje'i zhabs la gsol ba+ / /
rim gnyis rnal 'byor mchog la mnga' brnyes shing / /
dkyil 'khor bye ba spro dang bsdu ba'i bdag / /
mkhas grub kun gyi gtsug na lham me ba / /
don grub rin chen zhabs la gsol ba 'debs / /
rgyal ba gnyis pa'i legs bshad bdud rtsi'i bcud / /
rnam dbyod snyim pas rtag tu gsol ba'i mthus / /
mkhas dang grub pa'i dbang phyug khyab bdag rje / /
sher 'byung blo gros zhabs la gsol ba 'debs / /
brtan pa'i 'khor lo'i ye shes lhun po'i spor / /
bslab gsum rnam dag ting 'dzin mchog brnyes pas / /
zhi lhag zung 'brel dga' bde la spyod pa / /
hwa shang shes rab bzang bor gsol ba 'debs / /
'chad rtsod rtsom pa'i rgyal rda cher brdungs te / /
mkhas grub gnyis ldan mdzad pas dus kyi mthar / /
'jam dpal snying po'i ring lugs spel mkhas pa| |rnam rgyal dpal 'byor zhabs la+ / /
thams cad mkhyen pa phyag na padmo yi / /
'phrin las gdugs dkar kun gsal pha mtha'i dogs / /
sgrengs mkhas blo bzang bstan pa'i ring lugs kyi / /
rgyal mtshan 'dzin pa'i gtso la+ / /
ngag dbang mkhyen rab mtshungs med ye shes sku / /
mngon gyur thub bstan yongs kyi dbang phyug cher / /
dpal ldan stobs bcu mnga' ba'i 'phrin las kyi / /
mdzad bzang rnam par rol la gsol ba+ / /
mgon khyod 'jigs bral gdong lngas bteg pa'i khrir / /
zhabs zung mi 'gyur ri dbang ltar brtan cing / /
leg pa bshad dam chos bdud rtsi'i dga' ston gyis / /
skal ldan 'gro rnams tshim pa'i dge legs stsol / /
phyag drug mgon po las gshin dmag zor ma / /
zhal bzhi rnam mang thos sras bek+tse che / /
la sogs bstan srungs rgya mtsho'i 'phrin las kyis / /
mgon khyod bzheng don ma lus lhun grub shog / /
thugs rje'i 'phrin las grib bsil snum po yis / /
srid zhi'i khyon kun khyab pa'i bde legs la / /
'gro kun longs su spyod pa'i skal bzang gis / /
zhing 'dir phun tshogs dpal la rtag rol shog /
ces thub bstan yongs kyi gsal byed chen po chos bzang hu thog thu ngag dbang thub bstan dbang phyug dpal bzang po gang gi 'khrungs rabs gsol 'dibs dang 'brel ba'i brtan bzhugs gdong lnga'i sgra @# / /
dbyongs 'di ni sngon du dad stobs kyis mngon par 'phags pa mtsho sngon jun dbang dkon mchog bkra shis dang sras bsod nams rdo rje dbang /
da las hu thog thu zhabs drung bskal bzang thub bstan bcas nas 'phrin yig gi lam nas bskul te rtsom bdun yod thog / /
gang gi mdzod 'dzin pa chos rje tshe brtan rgya mtsho dang chos thams cad chu nang gi zla ba ltar gzigs pa'i rnal 'byor gyi dbang phyug chen po khri chen rdo rje 'chang ngag dbang mchog ldan gyi sku'i tsha bo mtsho sle ma'i mkhan po er te ni chos rje ngag dbang bstan 'phel bcas nas bskul ba ltar 7shAkya'i dge slong blo bzang dpal ldan ye shes kyis 'jam dbyangs gong ma'i lung gis gser gyi rgyal khab chen por bgrod skabs sku 'bum byams pa gling gi chos sde chen por sbyar ba'i yi ge ba ni nye 'khor ba gsol dbon gangs can mkhan po blo bzang mkhas mchog go /
dge legs 'phel / /
! / /
'khrungs rabs kyi sku thang rnams bzhengs tshul ni /
dbus su chos bzang rin po che 'di nyid kyi sku gsum ldan rdo rje 'dzin pa'i dge slong gi cha byad phyag g.yas chos 'chad dang /
g.yon mnyam gzhag gi steng na tshe bum 'dzin pa /
paN zhwa sne ring gos ber /
seng khri| snye 'bol sogs chen po'i yo byad tshang ba /
steng na yi dam gyi lha rdo rje 'jigs byed dam /
seng gdong ma gang rigs /
! steng gi g.yas phyogs su nyan thos dri med rgya gar gyi dge slong gi cha byad can /
ting nge 'dzin gyi phyag rgya mdzad pa /
dbu la shing lo lding stabs su gsol ba /
!steng gi g.yon phyogs su 'phags pa kA tyA na cha lugs gong 'dra la /
phyag g.yas 'khar gsil dang /
g.yon lhung bzed bsnams pa khri'u shing la bzang po'i 'dug stangs kyis bzhugs pa 'di'i dbul shing lo mi dgos /
! bar gyi g.yas phyogs su lA li ta badzra rgya gar gyi grub chen gyi cha lugs can g.yas sdigs mdzub dang g.yon ka pA la 'dzin pa /
!g.yon du chos rje don grub rin chen dge slong gi cha byad la sku ber gsol zhing /
dbu la paN zhwa lding stabs su gsol ba /
phyag DA dril 'dzin pa /
! de 'og gi g.yas phyogs su sher 'byung blo gros paN zhwa sne ring gsol zhing /
phyag gnyis kyis glegs bam 'chad pa'i tshul gyis 'dzin pa /
!g.yon phyogs su hwa shang rgya nag gi dge slong gi cha lugs can ting nge 'dzin gyi phyag rgya mdzad pa /
!'og gi g.yas phyogs su rnam rgyal dpal 'byor dbu zhwa ma gsol ba /
phyag g.yas chos 'chad dang g.yon mnyam gzhag mdzad pa /
! g.yon phyogs su blo bzang bstan rgyan sgom zhwa gsol zhing /
phyag g.yas sa gnon dang g.yon mnyam gzhag mdzad pa /
!'og gi dbus su chos skyong mgon po phyag drug pa sogs skabs su gang 'bab 'dri /
zhes pa 'di yang gong bstun sbyar ba'o / /
! / /
oM swasti /
mchog gsum rgyal ba rgya mtsho'i byin rlabs dang / /
mthu ldan bsrung ma rnams kyi 'phrin las bzhi / /
bdag cag mos pa'i bden chen dam pa yis / /
yid la re ba'i 'bras bu lhun grub shog /
dge 'dun bstan 'dzin mgon po gang de yi |yang srid 'khrul pa kun bral myur gsal nas / /
mkhas dang grub pa'i rnam dpyod dam pa yis / /
thub bstan snying po yongs su gsal byed shog /
bdag cag dpon slob sbyin bdag ltos par bcas / /
gnas skabs tshe ring bsam @# / /
don kun 'grub cing / /
ring min sku bzhi'i go 'phang mngon byas nas / /
'gro rnams sgrol ba'i ded dpon cher gyur cig /
ces yongs kyi dge ba'i bshes gnyen chen po bde 'byor dpon slob ngag dbang don grub kyi sprul sku dge 'dun bstan 'dzin gyi yang srid myur gsal 'di ni /
dge slong ngag dbang tshul khrims dang /
dge tshul ye shes tshe ring gnyis kyis bskul bltar 7shAkya'i dge slong blo bzang dpal ldan ye shes kyis sku 'bum chos sde chen bor sbyar ba'o / /
mang+ga laM / /
! / /
oM swa sti /
bde ldan zhing mgon tshe dpag med pa dang / /
gtsug tor rnam rgyal yid bzhin 'khor lom / /
la sogs byin rlabs nus pa'i bden mthu yis / /
mgon 'di'i sku tshe bskal brgya'i bar du sbel / /
bskal bzang rnam 'dren bstan pa'i nying khu mchog / /
'dzin cing yar de'i zla lhar 'phel mdzad pa'i / /
rje btsun bla ma srid mtha' ji srid bar / /
mi shigs rdo rje'i khams su brtan par bzhugs / /
rang gi gdul bya'i tshogs rnams mtha' dag la / /
phan dang bde ba bla na med pa yi / /
dam chos bdud rtsi'i char bzang legs phob la| |bkra shis dge mtshan phyogs bcur bzhad par mdzod /
ces ma 'di ni khal khas na no yon gyi tsha bo dang stobs dang ldan pa gung bsam 'grub rdo rje bskul ba ltar shAkya'i dge slong blo bzang dpal ldan ye shes kyis sbyar ba'o / /
! / /
oM swasti /
theg mchog chos kyi dga' ston rmad byung bas / /
mtha' yas 'gro ba'i re ba skong mdzad cing / /
'chi med rdo rje'i lam bzang mchog stsol ba / /
gang gi sku yi 'phreng ba'i tshogs rnams rgyal / /
'bar ba'i gtso bo ngag dbang blo bzang dpal / /
Dom+b+hi pa dang nyi ma rgyal mtshan zhabs / /
mkhas grub chen po gzhon nu 'od rnams la / /
gsol ba 'debs so dngos grub rnam gnyis stsol / /
ngag la dbang 'byor bkra shis mtshan can dang / /
ngag dbang lha mo mgrin par 'gying ba yis / /
'jam pa'i dbyangs kyi blo gros mchog mnga' ba'i / /
bkra shis dpal ldan mgon por gsol ba 'debs / /
mgon khyod 'jigs bral gdong lngas bteg pa'i khrir / /
zhabs zung rdo rje lta bur brtan bzhugs nas / /
zab rgyas chos kyi bdud rtsis 'gro brnams / /
phan dang bde ba'i dga' ston gyis rol mdzod / /
'phrin las rnam bzhis bzhed pa'i don thams cad / /
sgrub mdzad bstan srung rgya mtsho'i tshogs rnams kyis / /
yid la ji ltar smon pa'i re ba kun / /
bde bla gnyid du 'grub pa'i dngos grub stsol /
zhes bse sprul ngag dbang 'jam dbyangs bkra shis kyi brtan bzhugs 'di ni mdzo dge smad kyi dpon rigs a chi thu mer gan em chi 'phrin las rgya mtsho dang bstan pa /
kun mkhyen rnams nas bskul bltar 7shAkya'i dge slong blo bzang dpal ldan ye shes kyis sbyar ba'o|| ! ||oM swasti /
tshe dang ye shes mtha' yas la sogs pa / /
'chi med lha tshogs rnams kyi bden pa'i mthus / /
blo bzang bstan 'dzin rgya mtsho dpal bzang po'i / /
sku tshe'i rgyal mtshan yun ring brtan gyur cig /
de bzhin gshegs pa'i gsung rab rgya mtsho la / /
mkhas dang grub pa'i go 'phang mchog brnyes te / /
'chad rtsod rtsom pa'i 'od brgya'i snang ba yis / /
'gro la phan dang bde ba'i dga' ston stsol / /
bsten cing bsgrubs pa'i chos bsrung thams cad kyis / /
@# / /
yid la smon pa'i re bam lus pa / /
'bad pa med par lhun gyis 'grub pa la / /
bar gcod nyer 'tshe'i tshogs rnams zhi bar mdzod / /
sarba mang+ga laM / /
zhes ba 'di ni u rang gung 'jigs med rdo rje dang tA bla ma blo gsal rgya mtsho sogs grwa rigs thun mong gis bskul bltar 7shAkya'i dge slong blo bzang dpal ldan ye shes kyis sbyar ba'o / /
! / /
blo bzang stobs bcu mnga' ba'i lung rtogs kyi / /
rin chen rnga sgras tshangs dbyangs zab mo yis / /
nges don bstan pa'i rgyal mtsho spel mkhas pa / /
rje btsun bla ma'i zhabs la gsol ba 'debs / /
khyab bdag dkyil 'khor 'khor lo ma lus pa / /
blo bzang bde chen rdo rje'i dpyid kyi dbyings / /
bskal bzang rnam 'dren rgya mtsho'i rol pa cher / /
'dzin mdzad rje btsun bla mar gsol ba 'debs / /
rgyal ba gnyis pa blo bzang grags pa yi / /
yongs rdzogs bstan pa'i dbang phyug brgyad kyi dpal / /
'jam dpal sgyu 'phrul mkhyen rab rgya mtsho yis / /
spel mkhas rje btsun bla mar gsol ba 'debs / /
deng nas srid pa'i rgyu ba ji snyed pa / /
de snyed mgon khyod thugs rje'i lcags kyu yis / /
'bral ba med par legs par rjes bzung nas / /
stobs bcu mnga' ba'i go 'phang myur thob shog /
ces pa 'di ni 7rgyal dbang thams cad mkhyen pa chen po'i 'khrungs rabs gsol 'debs kyi kha skongs so / /
blo bzang mkhyen rab 'od stong rnon po yis / /
dpal ldan bde gshegs gsung rab 'dab brgya pa / /
ye shes 'chi med sbrang rtsi'i bcud bzang po / /
rgyas mdzad rje btsun bla mar gsol ba 'debs / /
'jam dbyangs mi yi rjer rol gnam gyi lha / /
'khor los bsgyur rgyal gang gi zhabs padmo / /
srid mthar brtan cing 'phrin las gdugs dkar bos / /
'gro rnams bde skyid dbal la rtag spyod shog /
gnas skabs nad mug 'khrug rtsod la sogs pa / /
mi mthun rgud pa'i tshogs rnams nyer zhi zhing / /
tshe dang bsod nams legs tshogs ma lus ga /
gong nas gong du 'phel bar byin gyis rlobs / /
de nas bzungs te tshe rabs thams cad du / /
mgon khyod rnams kyis dgyes bzhin rjes bzung nas /
zab dang rgya che'i chos kyi bdud rtsil / /
rtag tu longs spyod sangs rgyas myur 'grub shog /
ces pa 'di rnams thub dbang zhal /
pad ma'i kha skong la sogs pa'o / /
tshul 'di dag ni gro tshang mkhan po zhabs drung blo bzang bstan pa'i nyi mdzad? 'di lta bu zhig dgos zhes bskul ba ltar 7shAkya'i dge slong blo bzang dpal ldan ye shes kyis sbyar ba'o / /
! / /
oM swasti /
'gran zla kun bral thub dbang nyi ma'i gnyen / /
zur phud lnga ldan dur smrig gar rol rje / /
rgyal ba gnyis pa la sogs bla ma lhas / /
kun nas shis pa'i char chen deng 'dir lobs / /
'jam dpal rnon po mi yi rje bo'i skur / /
rol ba'i bka' btags srid gsum ral pa'i rtser / /
ngal bso pa gyis gang sku yi 'phreng ba yi / /
rnam thar bstod bsngags bdag gis deng 'dir spel / /
khyod ni phyogs bcu'i zhing khams rab 'byams su / /
gang+gA'i rdul snyed sna tshogs sgyu 'phrul gyi / /
gdul bya'i khams dang bsam ba ji bzhin du / /
bye ba phrag brgya'i nyams kyis @# / /
bstod mdzed rgyal / /
zas gtsang sras kyi snang byed 'od brgya'i gzis / /
zhing 'di'i gdul bya'i mun tshogs drungs 'byin tshe / /
sa chen sgyong mdzad 'khor los bsgyur gyal gang / /
'phags mchog sal rgyal zhabs la gsol ba 'debs / /
klu sgrub lugs bzang mtha' bral rten 'byung don / /
zab mos bdag lta'i lta ba drungs 'byin tshe / /
yon tan bcu gnyis la gnas grub ba'i dpal / /
mchog brnyes ku sa li la gsol ba 'debs / /
log par lta byed kla klo'i sde yi tshogs / /
ma bzad dpung gis bcoms te rgyal ba'i bstan / /
ches cher rgyas mdzad rig sngags nyer grub pa / /
sa skyong sangs rgyas phyogs la gsol ba 'debs / /
kha ba'i ljongs su thub pa'i lugs bzang po / /
spel ba'i dga' ston rdzogs ldan gsar ngoms tshe / /
'jam pa'i dbyangs kyis dngos su lung bstan pa'i / /
mu ni btsan bo'i zhabs la gsol ba 'debs / /
slar yang 'phags yul grub pa'i bsti gnas su / /
dpal ldan 'khor lo sdom pa'i dkyil 'khor che / /
mngon gyur brtul zhugs grub pa kun gyi gtso / /
dam tshig rdo rje'i zhabs la gsol ba 'debs / /
dpal ldan a ti sha dang 'brom ston rjes / /
bod yul thub bstan rin chen byi dor gyis / /
gsal bar mdzad tshe thugs sras mchog gyur pa / /
legs ba'i shes rab zhabs la gsol ba 'debs / /
gtsang phyogs sa yi thig le nyams dga' bar / /
mngon spyod las kyis ma rungs tshar gcod cing / /
sna tshogs rdzu 'phrul gar gyis rol mdzad ba /
dpal ldan mdar phyar ba la gsol ba 'debs / /
byang phyogs nor 'dzin yangs ba'i gzhi chen por / /
bsod nams stobs kyis dbung pa'i shugs btsan pos / /
dbang bsgyur thub bstan ring lugs rgyas mdzad pa'i / /
mi dbang hu pi la la gsol ba 'debs / /
rgyal ba gnyis pa'i lugs bzang bdud rtsi'i chus / /
'gro 'di'i rgud tshogs rnam par sbyong mdzad tshe / /
mkhas btsun bzang pos 'chad rtsod rtsom gsum gyi / /
rnam rol smon lam dpal la gsol ba 'debs / /
zab lam snyan brgyud gdams pa'i rin chen gter / /
ma lus 'dzin pa'i mchog gis thob cing / /
zhwa ser ring lugs snying po spel mdzad pa / /
skyabs mchog dpal bzang zhabs la gsol ba 'debs / /
mdo rgyud gdams pa'i man ngag rin chen tshogs / /
thugs kyi bum bzang mchog tu nyer gtams shing / /
legs bshad nor gyi dpya yis gdul bya'i tshogs / /
tshims mdzad sbyin pa rgya mtshor gsol ba 'debs / /
gling bzhi lhar bcas sa yi khyon chen por / /
dpag med gzi brjid byams brtse'i stobs chen pos / /
bde skyid rdzogs ldan dpal la 'god mdzad pa'i / /
yongs kyi bdag chen bskal brgyar zhabs brten shog /
mgon khyod rdo rje seng ge'i khri chen por / /
zhabs zung mi 'jig rtag tu brtan bzhugs nas / /
thub bstan spyi dang blo bzang ring lugs che / /
zung mchog nam yang mi nub phyag tu bzhes / /
chu gter phung po bzhi yi ska rags can / /
nor 'dzin lto bar gtams pa'i skye 'gro rnams / /
chos srid gdugs dkar grib bsil snum po la / /
rtag @# / /
tu spyod pa'i skal bzang cir yang stsol / /
chab srid mnga' thad kun gsal khyon dang mnyam / /
srid zhi'i dpal 'byor dbyar skyes sprin bzhin 'du / /
phun tshogs 'dod dgu'i dpal la rtag spyod pa'i / /
bkra shis rgya mtshos phyogs kun khyab par mdzod /
ces 'jam pa'i dbyangs mi yi rje por rol pa gnam gyi lha gong ma lhas skyong bdag po chen po'i 'khrungs rabs gsol 'debs dang 'brel ba'i brtan bzhugs gsol 'debs 'jigs med gdong lnga'i sgra dbyangs zhes bya ba 'di ni 7lhas skyong khri rab zhug? sgong lo zhe lnga pa'i dgung grangs bdun cur phebs pa'i bkra shis khri phrag khri phrag gi spa yer chen po'i dus su 7gser gyi zhal bzang mjal skabs rang gi sems kyi snang ba la ji ltar shar ba bzhin 7shAkya'i dge slong blo bzang dpal ldan ye shes kyis sum rtsen gyi dga' tshal sa la 'phos pa lta bu'i zhe hor gyi pho brang chen po'i nye 'dabs bkra shis lhun po'i dgon gnas su gus pa chen pos sbyar ba'i yi ge pa ni gsol dpon blo bzang mkhas mchog go /
! / /
oM swasti /
dus gsum bde bar gshegs pa thams cad kyi / /
dkyil 'khor yongs kyi bdag po rdo rje 'chang / /
mkhyen brtse'i bdag nyid rje btsun 'jam dbyangs la / /
gsol ba 'debs so tshe yi dngos grub stsol / /
gnas lugs don gzigs dpal ldan dbu ma pa / /
dbang phyug brgyad ldan blo bzang grags pa'i zhabs / /
sras kyi thu bo dge legs dpal bzang la / /
gsol ba 'debs so tshe yi dngos grub stsol / /
snyan brgyud mdzod 'dzin ba so chos rgyan dang / /
zung 'jug sku brnyes chos kyi rdo rje che / /
sku gsum mngon gyur rgyal ba dpen sa par| |gsol ba 'debs so tshe yi dngos grub stsol / /
mkhas grub chen po sangs rgyas ye shes dang / /
he ru ka dngos blo bzang chos rgyan rje / /
rdo rje 'dzin pa dkon mchog rgyal mtshan la / /
gsol ba 'debs so tshe yi dngos grub stsol / /
snang mtha'i mgon po blo bzang ye shes dang / /
grub pa'i dbang phyug blo bzang bzod pa'i zhabs / /
bka' drin mnyam med rtsa ba'i bla ma la / /
gsol ba 'debs so tshe yi dngos grub stsol / /
rgyal ba kun 'dus dpal ldan 'khor lo sdom / /
yum gcig rje btsun rdo rje rnal 'byor ma / /
tshe yi mchog stsol mkha' 'gro'i tshogs kun la / /
gsol ba 'debs so tshe yi dngos grub stsol / /
de ltar rtse gcig gsol ba btab pa'i mthus / /
gnas skabs tshe yi bar chad kun zhi zhing / /
bskal pa gang+ga'i rdul snyed bar de srid / /
legs par gnas pa'i rdo rje'i sku mchog stsol / /
mgon khyod zhal bzang dgyes pa'i 'dzum zhal dang / /
gsung gi snang ba zab mo lhan cig tu / /
stsal nas rdo rje'i tshe yi bdud rtsi'i rgyun / /
a ba d+hU tI'i lam nas rtag tu phob / /
nyer bzhi'i gnas na rol pa'i dpa' po dang / /
rnal 'byor ma sogs bsrung mar bcas pa yis / /
ji ltar smon pa'i don rnams ma lus pa / /
bde blag nyid du 'grub pa'i bkra shis stsol / /
! / /
na mo gu ru| rgyal ba kun gyi bdag po rdo rje 'chang / /
grub pa'i 'khor bsgyur dpal ldan sha wa ri / /
rnal 'byor dbang phyug mnga' bdag mai tri par / /
gsol ba 'debs so dngos grub rnam gnyis stsol / /
brtul zhugs spyod pa grub chen rA hu la / /
@# / /
zung 'jug sku brnyes khyung po rnal 'byor zhabs / /
rlung sems mngon gyur rin chen brtson 'grus la / /
gsol ba 'debs so dngos grub rnam gnyis stsol / /
mthu stobs dbang phyug dpon ston skyer sgang pa / /
des don grub pa'i bdag nyid gnyan ston rje / /
mkhas pa'i dbang phyug sangs rgyas bstan pa la / /
gsol ba 'debs so dngos grub rnam gnyis stsol / /
rim gnyis mthar son dpal ldan shangs ston che / /
mchog gi sa brnyes mus chen rgyal mtshan dpal / /
rig sngags grub pa rdo rje gzhon nu la / /
gsol ba+ / /
grub pa'i dbang phyug nam mkha'i rnal 'byor pa / /
chos kyi rgyal po blo bzang grags pa'i dpal / /
mkhas grub yongs kyi gtsug rgyan dge legs rjer / /
gsol ba+ / /
snyan brgyud gdams pa'i mdzod 'dzin ba so ba / /
tshe gcig zung 'jug sku brnyes chos rdo rje / /
blo bzang don yod bde chen grub pa'i zhabs / /
gsol ba+ /
mkhas grub chen po sangs rgyas ye shes dang / /
rigs kun bdag po chos kyi rgyal mtshan dpal / /
kun mkhyen ngag dbang blo bzang rgya mtsho la / /
gsol ba+ / /
rdo rje 'dzin pa dkon mchog rgyal mtshan dang / /
snang ba mtha' yas blo bzang ye shes che / /
rgyal ba kun 'dus bskal bzang rgya mtsho'i sder / /
gsol ba 'debs+ / /
grub pa'i dbang phyug blo bzang bzod pa dang / /
bka' drin mnyam med rtsa ba'i bla ma'i zhabs / /
gzhan yang dngos brgyud bla ma'i tshogs rnams la / /
gsol ba+ / /
mthu stobs nus pa'i dbang phyug phyag drug pa / /
'dod khams bdag mo las byed gnod sbyin bzhi / /
bstan srung dam can rgya mtsho'i tshogs rnams la / /
gsol ba+ / /
mgon khyod bsnyen sgrub las gsum mchod bstod rnams / /
bla ma mchog dang dbyer med rtse gcig tu / /
bgyis pas 'di phyi bar do'i gnas skabs kun / /
thugs rje'i lcags kyus 'bral med rjes su zungs / /
nad gdon kun zhi tshe dpal longs spyod rgyas / /
khams gsum ma lus dbang du 'du ba dang / /
bar chad dgra bgegs 'byung po tshar bcad nas / /
mthun rkyen ma lus yid bzhin 'grub par mdzod / /
grub chen brgyad dang phyag rgya chen po sogs / /
dngos grub ma lus bde blag nyid thob nas / /
mkha' dang mnyam pa'i 'gro ba ma lus pa / /
sgrol ba'i ded dpon chen por bdag gyur cig /
tshe yi mthar yang mgon khyod dgyes bzhin du / /
gsung gi dbugs dbyung gnang ba legs stsal nas / /
mkha' spyod gnas su khrid de zung 'jug gi /
des don mgon po'i zhal bzang mthong bar shog /
skye ba kun tu yang dag bla ma dang /
zhes sogs bya'o /
zhes bla ma mgon po dbyer med kyi bla brgyud gsol 'debs 'di ni tA bla ma sngags ram ba blo bzang bstan pas bskul ba ltar 7shAkya'i dge slong blo bzang dpal ldan ye shes kyis sbyar ba'o / /
swasti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa che / /
chos sbyin 'dzad med dal 'gro'i rgyun 'di spel / /
sarba dzag taM / / / /
