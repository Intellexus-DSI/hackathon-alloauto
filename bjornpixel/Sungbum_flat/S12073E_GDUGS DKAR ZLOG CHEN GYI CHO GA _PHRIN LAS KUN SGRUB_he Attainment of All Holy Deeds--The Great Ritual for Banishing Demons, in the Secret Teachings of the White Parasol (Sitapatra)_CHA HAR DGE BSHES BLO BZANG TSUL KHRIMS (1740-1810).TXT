ta11? da @# / /
gdugs dkar zlog chen gyi cho ga 'phrin las kun sgrub ces bya ba bzhugs so / /
@## / /
na mo gu ru /
'dir bcom ldan 'di sa ma gdugs dkar mo can la brten nas 'gal rkyen nyer 'tshe thams cad nye bar zhi bar byed pa'i las kyi cho ga zlog chen du grags pa brjod par bya'o / /
de yang bdag mdun sgrub pa /
'byung po'i zas gtong pa /
gtor zor bya ba dang gsum las /
dang po gdugs dkar mo can gyi bdag mdun bsgom pa ni 'dul 'dzin rin po che'i gsung la brten nas kho bos logs su bris pa ltar bya la /
de dang sprel nas zlog chen byed pa la /
mdun bskyed kyi gtor ma phye mar sogs las byas pa /
de'i g.yas su chos skyong spyi'i gtor ma /
g.yon du legs ldan gyis gtor ma dang /
chos skyong gi phyi nang gi mchod pa / /
gzhi bdag gtor ma rnams bshams la / /
mdun bskyed kyi bzlas pa'i mjug gi mchod bstod kyi rjes su /
gtso bo @## / /
'khor bcas kyi gtor ma /
traM ba na d+ha sa bsang /
te dzaH. sa gzi byin bskyed /
gtor ma zag pa med pa'i ye shes kyi bdud rtsi'i rgya mtsho chen por gyur /
oM AH. hUM lan gsum gyis byin gyis brlab /
bcom ldan 'das ma 'khor dang bcas pa'i ljags 'od zer gyi spu gus gtor ma'i bcud thams cad drangs te gsol bar gyur /
oM sarba ta thA ga ta uSh+Ni Sha si tA ta ba tre sa pa ri wA ra i daM ba liM ta kha kha khA hi khA hi /
lan bdun nam gsum gyis phul /
oM sarba ta thA ga ta uSh+Ni Sha si tA ta pa twe sa pa ri wA ra ar+g+haM nas /
shap+ta pra tI ts+tshi hUM swA hA sa mchod /
gzhan gyis mi thub gtsug tor gdugs dkar zhes / /
yongs su grags pas sa gsum kun khyab pa / /
dus gsum gyal ba kun gyi yum gcig pu / /
bcom ldan 'das ma khyod la bdag phyag 'tshal / /
gdon dang rgyu skar gza' yi gnod pa dang / /
dus min 'chi dang sdig pa'i rmi lam dang / /
dug mtshon me dang chu yi gnod pa sogs / /
ma lus zhi mdzad khyod la phyag 'tshal lo / /
sku yid kyis 'khor khyon ni shin tu yangs / /
du ma'i nyams can dbu ni stong phrag dang / /
'bar pa'i phyag mtshan ldan pa'i phyag stong can / /
sa gsum dkyil 'khor kun la dbang mdzad ma / /
drag shul tshe sogs nyer gnyis phyag rgya'i 'khor / /
gdug pa 'dul ba'i las la thogs med pas / /
nag po'i sde rnams rdul du brlag mdzad pa'i / /
rig sngags lha mo'i tshogs la phyag 'tshal lo / /
zhes bstod /
chos skyong spyi'i gtor ma ni /
rang nyid bcom ldan 'das ma gdugs dkar mor / /
gsal ba'i thugs ka'i hUM las 'od 'phros pas / /
mchod gtor kun gyi nyes pa'i skyon sbyangs nas / /
zag med bdud rtsi'i rgya mtsho chen por gyur / /
oM AH. hUM lan gsum gyis brlab /
hUM bstan bsrung gtso bo mgon po phyag drug pa / /
tshe bsod dpal ster mgon dkar yid bzhin nor / /
'jam mgon bla ma'i bka' sdod chos kyi rgyal / /
'dod khams dbang phyug lha mo re ma ti / /
legs ldan rdo rje nag po @# / /
bya rog mtshan / /
zab mo'i chos skyong chen po zhal bzhi pa / /
ma rungs gdug pa tshar gcod gur gyi mgon /
'dod dgu'i mchog ster rgyal chen rnam thos sras / /
dregs pa'i sde dpon ging chen beg ce can / /
thogs med mthu ldan chos rgyal sku lnga'i tshogs / /
bstan dgra thal bar brlag mdzad rdo rje legs / /
byang phyogs bstan skyong gtso bo sprin ring rgyal / /
bka' nyan 'khor tshogs dam can rgya mtshor bcas / /
snying nas gus pa'i dbyangs kyis spyan 'dren ni / /
brtse bas gzigs la gnas 'dir gshegs nas kyang / /
rang rang dgyes pa'i stan la bzhugs su gsol / /
bde stong dbyer med rol ba las byung zhing / /
zag med bde ba chen po bskyed pa yi / /
chu gnyis nyer spyod rol mo nang mchod bcas / /
bstan bsrung chen po 'khor dang bcas la 'bul / /
ro bcud nus pa phul du byung ba yi / /
bza' bca' btung ba'i bye brag sna tshogs pa / /
mdzes par bshams pa'i dam rdzas gtor ma'i tshogs / /
chos skyong 'khor dang bcas pa mnyes phyir 'bul / /
chos bzhin spyod pa'i skye bo mtha' dag gi /
chos dang mthun pa'i legs tshogs ma lus pa / /
bgegs med bsam bzhin sgrub la g.yel med pa'i / /
chos skyong bsrung ma rnams la phyag 'tshal bstod / /
rnal 'byor bdag cag dam chos sgrub pa la / /
bgegs byed phyi nang 'gal rkyen mi 'byung zhing / /
ji ltar 'dod pa'i bya ba ji snyed kun / /
bsam bzhin lhun gyis 'grub pa'i 'phrin las mdzod / /
khyed la yid ches gus pas gsol pa yi / /
re ba 'bras bu med par mi mdzad par / /
mthu ldan chos skyong bsrung ma zhes grags pa'i / /
rmad byung mthu rtsal mngon sum bstan du gsol / /
zhes ba ltar nam /
yang na cho ga gang 'os kyis bya /
legs ldan gyi gtor ma ni /
mgon po 'khor dang bcas pa'i ljags 'od zer gyi spu gus gtong ma'i bcud drangs te gsol par gyur /
oM shri ma hA kA las pa ri wa ra i ngaM ba liM ta kha kha khA hi khA hi /
bdun nam gsum kyis phul /
ar+g+haM sogs kyis phyi mchod dang /
oM AH. hUM btags te nang mchod 'bul /
srin po'i gzugs kyis gdug pa can / /
tshar gcod byang chub sems dpa' ste / /
grong khyed sum brtsegs 'jig byed pa / /
gtum po 'khor dang bcas la bstod / /
gzhi bdag gtor ma spyi ltar gtong /
de nas /
sarba de be b+h+ya phaT /
ces pa nas / /
mtshams bcing bar bgyi'o / /
zhes pa'i bar brjod /
bdag cag gi dge ba'i rtsa ba 'di @# / /
sbyin bdag gi nang gdon bar chad thams cad zhi zhing /
tshe bsod rgyas pa la sogs pa'i dngos grub kyi rgyud /
bcom ldan 'das ma gdugs dkar mo can gyi lha tshogs la 'bul lo / /
mgon po khyod kyis ci 'dod pa'i dngos grub stsal du gsol / /
zhes dge rtsa 'bul / /
de nas 'phags ma gtso 'khor la 'phrin las zhu ba ni /
hUM phas rgol 'joms la mthu ldan gtso mo dang / /
drag shul che sogs 'jigs rung phyag rgya'i tshogs / /
bdud 'dul legs ldan nag po 'khor bcas kyis / /
mthun pa'i mchod gtor rgya mtsho 'di bzhes la / /
rnal 'byor bdag cag sbyin bdag 'khor bcas la / /
gdon dang rgyu skar gza' yi gnod pa dang / /
dus min 'chi dang sdig pa'i rmi lam dang / /
dug mtshon me chu dgra yi 'jigs pa rnams / /
khyod zhabs dran pa tsam gyis bzlog par mdzod / /
rlung ma khris pad kan 'dus pa'i nang rnams dang / /
mdze dang phol mig g.yan pa lhog pa dang / /
gzhogs phyeng na sogs nad rims mtha' dag dang / /
lha klu lha min sogs kyi gdon chen rnams / /
khyod zhabs dran pa tsam gyis bzlog par mdzod / /
srog dang gzi brjid mdangs rnams 'phrog pa dang / /
mdal dang sha khrag la sogs za ba dang / /
nyin re ba sogs rims kyi gnod pa dang /
dmag dang chom rkun rgyal po'i 'jigs pa sogs / /
khyod zhabs dran pa tsam gyis bzlog par mdzod / /
seng ge stag sogs gcan gzan gnod pa dang / /
gzhan yang gdon chen rigs rnams mtha' dag dang / /
kun du rgyu dang tshangs pa sred med bu / /
drang srong dmod pa grub pa'i ngan sngags sogs / /
khyod zhabs dran pa tsam gyis bzlog par mdzod / /
mdor na rnal 'byor sbyin bdag 'khor bcas kyi / /
sngon las 'phral rkyen ngan pas bskyed pa yi / /
gzhan gyi bsam ngan sbyor ba rtsub pa dang / /
lus srog longs skyod tshe yi bar gcod rnams / /
khyod zhabs dran pa tsam gyis bzlog par mdzod / /
gang gi sgo nas mi bsrun skye bo yis / /
bdag cag bde legs 'phrog pa'i rigs sngags sogs / /
ma lus bcad dang 'bar ba'i phur bu yis / /
de dag rnams la gdab pa'i 'phrin las mdzod / /
bstan pa bshig cing dkon mchog smod pa dang / /
rnal 'byor dpon slob dam chos sgrub pa la / /
gnod cing 'tshe ba'i dgra bgegs ma lus pa / /
'bar ba'i phur bus thob la brlag par mdzod / /
ces brjod /
gtor ma cha gsum gtong na spyi ltar bya'o / / / /
@# / /
! /
gnyis pa mi za dgu za'i gtor ma gtong ba la / /
mgron dgug pa ni / /
hUM lha chen tshangs pa 'khor bcas dang / /
rgyal chen bzhi dang phyogs skyong bcu / /
lha klu gnod sbyin 'byung po dang / /
gza' skar sa bdag lha ma yin / /
mi'am ci dang mkha' 'gro ma / /
rnal 'byor ma dang ma mo'i tshogs / /
dri za mkha' lding lto 'phye dang / /
rigs drug lan chags bu lan gnyis /
gdon dang bgegs kyi rigs rnams bcas / /
mgron du 'os pa ma lus pa / /
mchod sbyin gnas 'dir gshegs su gsol / /
badzra sa ma ya dzaH. dzaH. mgron rnams rang rang gi babs dang mthun par dga' ba'i sems kyis 'khod par gyur par bsam / /
mchod gtor rnams brlab pa ni / /
tri ban+d+ha bsang /
swa b+hA was sbyangs /
stong pa'i ngang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i mchod gtor thams cad mgron rnams rang rang ji ltar 'dod pa'i 'dod dgu'i bza' btung longs spyod phun sum tshogs pa nam mkha' dang mnyam par gyur /
oM AH. hUM lan gsum dang /
sngags drug bden stobs bcas brjod /
gtor ma 'bul ba'i yul mgron gyi rigs so sor phye na nyer dgu yong cing /
de rnams la 'bul tshul rgyas pa ni so sor 'bul ba yin /
'bring ni sde tshan ldan byas te 'bul ba yin /
bsdus pa ni thams cad gcig tu byas te 'bul ba yin no / /
'dir 'bring gi tshul du byed pa la /
sde tshan dang po tshangs pa dang rgyal chen bzhi 'khor bcas la gtor ma dang po lnga 'bul ba ni /
oM pra h+ma Na ye /
oM tri d+ha raSh+Ta ye /
oM bi ru Na ka ye /
oM pi ru pA k+Sha ye /
oM bai shra ma Na yes pa ri wa ra na maH. sarba ta thA ga ta b+h+yo bi shwa mu khe b+h+yaH. sarba ta da khaM ung ga te s+pha ra Na hi maM ga ga na khaM swA hA / /
nyes lan bdun nam gsum kyis bsdos la / /
oM pra h+ma Na ye /
war ag+haM nas / /
shap+ta pra tI ts+tsha hUM swA hA mchod pas tshim par bsam /
'phrin las bcol ba ni /
hUM lha chen tshangs pa yab yum dang / /
sras blon 'khor dang bcas pa la / /
'dod yon lnga ldan mchod gtor 'di / /
gus pas phul nas phyag 'tshal bstod / /
zas su phreng ba za la sogs / /
steng phyogs gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni /
'bru bcud sbyar ba 'dis phul bas / /
steng phyogs gdon bgegs gnod pa dang / /
nang rims la sogs nyer 'tshe dang / /
tshe srog bar chad zlog tu gsol / /
shar phyogs rgyal po yul 'khor bsrung / /
sras blon 'khor dang bcas pa la / /
'dod yon lnga ldan mchod gtor 'di / /
@# / /
gus pas phul nas phyag 'tshal bstod / /
zas su srog 'phrog byed pa sogs / /
shar phyogs gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcung sbyar ba 'di phul bas / /
shar phyogs gdon bgegs gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
lho phyogs rgyal po 'phags skyes po / /
sras blon 'khor dang bcas pa la / /
'dod yon lnga ldan mchod gtor 'di / /
gus pas phul nas phyag 'tshal bstod / /
zas su 'bras bu zal sogs / /
lho phyogs gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul pas / /
lho phyogs gdon bgegs gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
nub phyogs rgyal po spyan mi bzang / /
sras blon 'khor dang bcas pa la / /
'dod yon lnga ldan mchod gtor 'di / /
gus pas phul nas phyag 'tshal bstod / /
zas su skyugs pa za la sogs / /
nub phyogs gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas /
nub phyogs gdon bgegs gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
byang phyogs rgyal po rnam thos sras / /
sras blon 'khor dang bcas pa la / /
'dod yon lnga ldan mchod gtor 'di / /
gus pas phul nas phyag 'tshal bstod / /
zas su bdug ba za la sogs / /
byang phyogs gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
byang phyogs gdon bgegs gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
sde tshan gnyis pa phyogs mtshams kyi lha chen brgyad 'khor bcas la gtor ma brgyad 'bul ba ni /
oM in+d+ra ye /
oM agne ye /
oM ya ma ye /
oM ni ri te ye /
oM ma ru Na ye /
oM bA yu be ye /
oM ku be ra ye /
oM ma hA shwa ri sa pa ri war namH. sarba sogs bdun na ma gsum gyis bsdos la /
ar+g+haM sogs gyis mchod /
hUM shar phyogs dbang po 'khor bcas la / /
phyag 'tshal bstod de mchod gtor 'bul / /
zas su mngal za la @# / /
sogs pa / /
shar phyogs gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcung sbyar ba 'di phul bas / /
shar phyogs gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
'og ma rnams la phyogs mtshams kyi ming brdeb sogs tshig 'ga' ma gtogs snga ma la 'gre /
shar lho me lha 'khor bcas la / /
phyag 'tshal bstod de mchod gtor 'bul / /
zas su sbyin bsreg za la sogs / /
shar lho'i gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'brub cung sbyar ba 'di phul bas / /
shar lho'i gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
lho phyogs gshin rje 'khor bcas la / /
phyag 'tshal bstod de mchod gtor 'bul / /
zas su sha za la sogs pa / /
lho phyogs gdon gyi rigs rnams la'ang / /
kha dog dri ro phul byung zhing / /
mdzas par bshams pa'i gtor ma ni / /
'bru bcung sbyar ba 'di phul bas / /
lho phyogs gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
lho nub srin po 'khor bcas la / /
phyag 'tshal bstod de mchod gtor 'bul / /
zas su rkang za la sogs pa / /
lho nub gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
lho nub gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
nub phyogs chu lha 'khor bcas la / /
phyag 'tshal bstod de mchod gtor 'bul /
zas su me tog za la sogs / /
nub phyogs gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
nub phyogs gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
nub byang rlung lha 'khor bcas la / /
phyag 'tshal bstod de mchod gtor 'bul / /
zas su mchil ma za la sogs / /
nub byang gdon gyi rigs rnams la'ang / /
kha dog dri ro phul byung zhing /
mdzes par bshams pa'i gtor ma ni / /
'bru bcud sbyar ba 'di phul bas / /
@# / /
nub byang gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
byang phyogs gnod sbyin 'khor bcas la / /
phyag 'tshal bstod de mchod gtor 'bul / /
zas su lo tog za la sogs / /
byang phyogs gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcung sbyar ba 'di phul bas / /
byang phyogs gdon gyi gnod pa dang / /
nad rims la sogs nyer 'tshe dang / /
tshe srog par chad zlog tu gsol / /
byang shar dbang ldan 'khor bcas la / /
phyag 'tshal bstod de mchod gtor 'bul / /
zas su 'khur ba za la sogs / /
byang shar gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcung sbyar ba 'di phul bas / /
byang shar gdon gyi gnod pa dang / /
nad rims la sogs nyer 'tsho dang / /
tshe srog bar chad zlog tu gsol / / / /
sde tshan gsum pa 'byung po sogs sde brgyad la gtor ma brgyad 'bul ba ni /
oM b+hu ta a ti pa ta ye /
oM sarba gra ha b+h+yaH. oM sarba na k+Sha tra /
oM b+hu mi pa ti /
oM u su ra b+h+yaH oM ki na re b+h+yaH. oM ma tri ga Ne b+h+yaH. oM Ta ki ni b+h+yaH. sa pa ri lwa ra na maH. sarba sogs bdun nam gsum /
ar+g+haM sogs /
hUM 'byung po'i bdag po 'khor bcas la / /
phyag 'tshal bstod de mchod gtor 'bul / /
zas su mi gtsang za la sogs / /
'byung po'i gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
'byung po'i gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
gza' yi tshogs rnams 'khor bcas la / /
phyag 'tshal bstod de mchod gtor 'bul / /
zas su tshil za la sogs pa / /
gza' yi gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
gza' yi gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
rgyu skar tshogs rnams 'khor bcas la / /
phyag 'tshal bstod de mchod gtor 'bul / /
zas su mdar gsum za la sogs / /
rgyu skar gdon gyi rigs rnams la'ang / /
kha dog dri ro phul byung @# / /
zhing / /
mdzes par bshams pa'i gtor ma ni / /
'bru bcung sbyar ba 'di phul bas / /
rgyu skar gdon gyi gnod pa dang / /
nad rims la sogs nyer 'tshe dang /
tshe srog bar chad zlog tu gsol / /
sa bdag tshogs rnams 'khor bcas la / /
phyag 'tshal bstod de mchod gtor 'bul / /
zas su snabs za la sogs pa / /
sa bdag gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
sa bdag gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
lha min tshogs rnams 'khor bcas la / /
phyag 'tshal bstod de mchod gtor 'bul / /
zas su rnag za la sogs pa / /
lha min gdon gyi rigs rnams pa'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
lha min gdon gyi gnod pa dang / /
nang rims la sogs nyer 'tshe dang / /
tshe srog bar chad zlog tu gsol / /
mi'am ci tshogs 'khor bcas la / /
phyag 'tshal bstod de mchod gtor 'bul / /
zas su dar snabs za la sogs / /
mi 'am ci yi gdon rigs la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
mi'am ci yi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
ma mo'i tshogs rnams 'khor bcas la / /
phyag 'tshal bstod de mchod gtor 'bul / /
zas su zhag za la sogs pa / /
ma mo'i gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar pa 'di phul bas / /
ma mo'i gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
mkha' 'gro'i tshogs rnams 'khor bcas la / /
phyag 'tshal bstod de mchod gtor 'bul / /
zas su khrag 'thung ba la sogs / /
mkha' 'gro'i gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bdud sbyar ba 'di phul bas / /
mkha' 'gro'i gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / / /
@# / /
sde tshan bzhi pa ku sogs gdon rigs lnga la gtor ma lnga 'bul ba ni /
oM ba ru Na ye b+h+yaH. oM ga ru Ta b+h+yaH. oM tsa tur b+h+yo b+h+yaH. oM rak+Sha si b+h+yaH. oM ma hor ge b+h+yaH. sa pa ri wa ra na maH. sarba sogs bdun nam gsum /
ar+g+haM sogs /
hUM klu yi tshogs rnams 'khor bcas la / /
phyag 'tshal bstong de mchod gtor 'bul / /
zas su stong khung 'bab 'thung sogs / /
klu yi gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
klu yi gdon gyi gnod pa dang / /
nang rims la sogs nyer 'tshe dang / /
tshe sog bar chang zlog tu gsol / /
mkha' ldid tshogs rnams 'khor bcas la / /
phyag 'tshal bstong de mchod gtor 'bul / /
zas su btsas pa za la sogs / /
mkha' lding gdon gyi rigs rnams la'ang / /
kha dgo dri ro phul byung zhing / /
mdzes par bshams pa'i gtor ma ni /
'bru bcud sbyar ba 'di phul bas / /
mkha' lding gdon gyi gnod pa dang / /
nang rims la sogs nyer 'tshe dang / /
tshe srog par chad zlog tu gsol / /
srid mo bzhi tshogs 'khor bcas la / /
phyag 'tshal bstod de mchod gtor 'bul / /
zas su gcin 'thung la sogs pa / /
srid mo'i gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
srid mo'i gdon gyi gnod pa dang / /
nad rims la sogs nyer 'tshe dang / /
tshe srog bar chad zlog tu gsol / /
srin mo'i tshogs rnams 'khor bcas la / /
phyag 'tshal bstod de mchod gtor 'bul / /
zas su lhag ma za la sogs / /
srin mo'i gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
srin mo'i gdon gyi gnod pa dang / /
nang rims la sogs nyer 'tshe dang / /
tshe srog bar chad zlog tu gsol / /
lto 'bye'i tshogs rnams 'khor bcas la / /
phyag 'tshal bstod de mchod gtor 'bul / /
zas su dri za ba la sogs / /
lto 'phye'i gdon gyi rigs rnams la'ang / /
kha dog dri ro phul byung zhing / /
mdzes par bshams pa'i gtor ma ni / /
'bru bcud sbyar ba 'di phul bas / /
lto 'phye zhi gdon gyi gnod pa dang / /
nang rims la sogs nyer @# / /
'tshe dang / /
tshe srog bar chang zlog tu gsol / / / /
sde tshan lnga pa la mgron rigs gsum las /
dang po gdon bgegs spyi dang lan chags sha kho na gnyer pa rnams la 'bul pa ni /
bar 'dir sngags btab pa'i chus yon bdag rnams la khrus byas pa'i chu ni gtor ma dang lhan du bzhag ste bsngos na'ang rung /
de yang /
oM gud ka ri gung ka ri swAhA /
oM pi tsi pi tsi swAhA /
oM gung gung swAhA sa pa ri wa ra na maH. sarba sogs bdun nam gsum /
ar+g+haM sogs kyis mchod /
hUM bdud rtsi'i rgya mtsho'i gtor ma 'di / /
gdon bgegs 'byung po'i tshogs la 'bul / /
bzhes nas gnod 'tshe'i sems sor la / /
mar gyur byams pas skyong bar mdzod / /
bgegs rigs stong phrag brgyad cu dang / /
gdon rigs sum brgya drug cung dang / /
byis pa'i gdon chen bco lnga sogs / /
steng 'og bar gsum dbye ba yi / /
gdon bgegs 'byung po'i tshogs rnams dang / /
thog ma med nas da lta'i bar / /
bsad dang bcings dang brdeg pa dang / /
'phrogs dang brkus pa la sogs pa'i / /
lan chags sha khon gnyer ba dang / /
bu lon chags pa rnams la bsngo / /
gnod 'tshe'i bsam sbyor rgyun chod la / /
bu lon sha khon dag par gyis / /
rgyan gyis brgyan bar byas kyang chos sbyod cing / /
dul zhing yang dag sdom la tshangs par sbyong / /
'byung po kun la chad pa spangs pa ste / /
dge slong dge sbyong de yin bram ze de / /
mtshon chas mi 'jigs gang yang med / /
'tsho ba'i srog la kun kyang 'dzem / /
rang gi lus la dpe long la / /
gzhan la gnod pa ma byed cig / / /
gtor ma gnyis pa rigs drug gi sems can thams cad dang /
glo bur du lhags pa rnams la 'bul ba ni /
namH. sa man d+ha bud d+ha naM /
namH. sarba ta thA ga ta a wa lo gi te oM sam b+ha ra sam b+ha ra hUM /
bdun nam gsum gyis bsngo /
hUM yang yang drin gyis bskyangs pa yi / /
mar gyur rigs drug 'gro kun dang / /
skal chad glo bur lhags rnams la / /
ye shes bdud rtsi dbyin brlabs pa'i / /
'dod yon lnga ldan gtor ma 'di / /
phul bsam nyes shing tshim gyur te / /
gnas skabs sdug bsngal mtha' dag byang / /
sgrib gnyis bag chags bcas pa dag /
byang chub sems kyis rgyud gang zhing / /
myur du sangs rgyas thob gyur cig /
chos rnams thams cad rgyu las byung / /
de rgyu @# / /
de bzhin gshegs pas gsungs / /
rgyu la 'gog pa gang yin pa / /
dge sbyong chen pos 'di skad gsungs / /
sdig pa ci yang mi bya zhing / /
dge ba phun sum tshogs par sbyar / /
rang gi sems ni yongs su 'dul / /
'di ni sangs rgyas bstan pa yin / /
bdag gi bsam pa'i stobs dang ni / /
de bzhin gshegs pa'i byin stobs dang / /
chos kyi dbyings kyi stobs rnams kyis / /
don rnams gang dag bsams pa kun / /
de dag thams cad ci rigs par / /
thogs pa med par 'byung gyur cig /
ces chos sbyin bya / / / /
! gtor ma gsum pa phyogs bzhi'i bgegs 'khor bcas la bsdo ba ni /
oM sarba baM g+ha na na b+h+yaH. sa pa ri wa ra namH. sarba sogs bdun nam gsum /
hUM khams gsum bdag po sprin sgron ma / /
rdo rje bi na ya ka sogs / /
phyogs bzhi'i bgegs tshogs thams cad la / /
mchod sbyin gtor ma 'di 'bul lo / /
gang zhig mtshan mo rgyu pa yi / /
'byung po rnams dang sha za dang / /
srin po sha rjen za ba dang / /
sems can rnams pa sna tshogs dang / /
ljon shing gel pa sogs gnas pa / /
de dang de la gtor ma ni / /
bza' ba sha chang la phug bcas / /
'bras chan 'bras bu mang bo dang / /
mchod pa 'di yis mgu byos la / /
gnod pa'i bsam pa zhi ba dang / /
bdag cag rnams la phan pa'i yid / /
de ring phan chad bskyed par gyis / /
oM chen po'am chud du gang dag gi / /
lus la mdon par gnod gyur pa'i / /
nang de nye bar phyung nas su / /
gdon de rang gi gnas su dengs / /
de ltar bdag gis ci nus kyi / /
mchod dang bsnyen bkur byas pa yis / /
dam tshig gnas la gnas nas su / /
bdag gi 'dod pa bskad par mdzod / /
rtag tu dam tshig la gnas shing / /
'dir ni sbyin bdag 'khor bcas kyi nad de nye bar sol mdzod la / /
gdon rnams rang gi gnas su dengs / /
zhes brjod de /
gdon bgegs kyi rigs rnams rgyud smin cing grol nas rang rang gi gnas su song bar bsam la rol mo'i tsham rdams bya /
sum b+ha ni sogs drag sngags bzla /
gu gul gyis bdug /
yungs dkar gyis zab /
yon bdag la srung skud 'dags dgos yod na bya / /
mi za dgu za'i gtor ma rnams sdus te snod gcig tu blugs nas phyi rol du bzhag par bya'o / / / /
gsum pa bar gcod bzlog pa'i gtor zor bya ba la /
legs ldan tshangs pa rgyal chen rnams kyi zor dang sbyi zor rnams byin gyis brlab pa la /
@# / /
rang 'jigs byed du bskyed /
hrIH. Sh+Ti sa bsangs sbyangs /
yaM las rlung gi sogs kyis byin gyis brlabs /
chos skyong 'khor dang bcas pa'i ljags hUM las skyes pa'i rdo rje rtse gcig pa dmar po 'od kyi sbu gu can gyis gtor ma'i bcud drangs te gsol bar gyur /
oM sarba d+harma pA la sa pA ri wa ra i daM ba liM ta kha kha khA hi khA hi /
lan gsum gyis phul la /
bstan bsrung 'khor bcas khyed rnams kyis / /
gtor tshogs rgya mtsho 'di bzhes la / /
bdag cag dpon slob 'khor bcas la / /
nyin gsum rgyang nas bya ra dang / /
mtshan gsum drung nas mel tshe mdzod / /
nad gdon bar chang kun zhi zhing / /
tshe dpal longs spyod rgyas par mdzod / /
khams gsum dbang du 'du ba dang / /
dgra bgegs ma lus tshar chod la / /
mchog dang thun mong dngos grub stsol / /
mdor na bdag cag bsams pa'i don / /
ma lus yid bzhin 'grub par mdzod / /
ces gtor rdzongs bya /
zor bskyed pa ni /
'phen gtor thams cad hrIH. Sh+TIH. sa bsang /
spyangs /
stong pa'i ngang las hUM las zor rnams thog dang mtshon cha me dpung rab tu 'bar ba dgra bgegs bar gcod thams cad bzlog pa'i nus mthu dang ldan par gyur bar bsam la /
hUM bde gshegs gtsug tor las 'khrungs shing / /
sa gsum skrag mdzad bcom ldan ma / /
'jigs rung phyag rgya'i tshogs bcas pas / /
zor chen rdzas kyi stobs skyed cig /
legs ldan mched gsum tshangs pa dang / /
rgyal chen bzhi dang phyogs skyong bcu / /
dregs pa sde brgyad bcas pas kyang / /
zor chen rdzas kyi stobs skyed cig /
ces bskyed cing byin gyis brlabs /
lam sel gyi gtor ma ni /
oM AH. hUM gsum gyis brlabs /
a ka ro gsum gyis bsngo /
de bzhin gshegs pa bzhi'i mtshan brjod /
dam rdzas bdud rtsi 'bar ba'i gtor ma 'di /
yul lha gzhi bdag spyi dang khyad par sgo khang dang lam srang la gnas pa'i mi ma yin rnams la 'bul bas /
khyed rnams kyis gtor ma 'di bzhes la rnal 'byor pa bdag cag do nub drag po gtor ma'i zor las byed pa la /
ko long rung phrag dog ma byed par zor sna sdang dgra gnod bgegs kyi steng du thogs pa med par drongs la /
thal ba'i rdul phran tsam yang ma lus par brlag par mdzod cig /
bdag gi bsam pa'i stobs dang ni / /
x 'byung gyur cig /
ces brjod @# / /
de gtor ma phyir gtong /
zor lam dbye pa ni /
hUM nyi zla gza' dang rgyu skar tshogs rnams dang / /
tshangs pa la sogs steng na gnas pa yi / /
mtho ba'i lha rnams thams cad zhabs bskums la / /
de ring rnal 'byor bdag la zor lam phye / /
sa yi lha mo bstan ma 'khor bcas dang / /
gdengs can dbang po sa bdag klu gnyan sogs / /
'og na gnas pa kun kyang dbu chums la / /
de ring rnal 'byor bdag la zor lam phye / /
dbang po me lha gshin rje srin po sogs / /
phyogs dang mtshams na gnas pa thams cad dang / /
dri za la sogs bar snang gnas pa rnams / /
g.yas dang g.yon du cung zang gzur mdzod la / /
de ring rnal 'byor bdag la zor lam phye / /
dregs pa snge brgyang 'khor bcas thams cad dang / /
yul 'di'i gzhi bdag gnyan po 'khor bcas kyis / /
ko long ru nga phrag dog ma mdzad par / /
de ring rnal 'byor bdag la zor lam phye / /
de nas slar yang 'phrin las bskul ba ni /
hUM shAkya'i rgyal po'i mtshan mchog gtsug tor nas / /
legs 'khrungs bdud kyi rigs kyis mi thub cing / /
phas kyi rgol ba thams cad phyir bzlog pa / /
gzhan gyis mi thub gtsug tor gdugs dkar dang / /
drag shul che sogs nyer gnyis phyag rgya'i tshogs / /
gdug pa 'dul ba'i las la thogs med pas / /
nag pa'i sde rnams rdul du brlag mdzad pa'i / /
rig sngags lha mo'i tshogs rnams 'khor bcas dang / /
rnal 'byor bu bzhin skyong mdzad mthu stobs can / /
legs ldan nag po mched gsum 'khor bcas dang / /
lha chen tshangs pa chen po 'khor bcas kyis / /
de ring bdag gi las 'di grub par mdzod / /
mchog gsum bstan bsrung rgya mtshor bcas pa dang / /
dkar phyogs skyong ba'i lha rnams thams cad dang / /
drang srong bden tshig grub pa kun gyis kyang / /
de ring bdag gi las 'di grub par mdzod / /
dpal mgon bdun cu dregs pa sde brgyad bcas / /
yul lha gzhi bdag gnyan po 'khor bcas kyang / /
ko long ru nga phrag dog ma mdzad par / /
de ring bdag gi las 'di grub par mdzod / /
ces bskul bya /
de nas gtor ma rnams phyi rol du bsgrigs /
rol cha sogs bcas 'phen sar phyin te /
gser skyems 'bul ba ni /
oM AH. hUM gsum gyis brlab /
hUM rtsa rgyud bla ma mchog gsum dang / /
bcom ldan gdugs dkar 'khor @# / /
bcas kyis / /
gser skyems mchod pa 'di bzhes la / /
mgon skyabs dpung gnyen mdzad du gsol / /
chos skyong bsrung ma thams cad dang / /
'jig rten skyong ba 'khor bcas kyis / /
gser skyems mchod pa 'di bzhes la / /
mgon skyabs dbung gnyen mdzad du gsol / /
gnas 'di'i lha klu gzhi bdag sogs / /
dkar phyogs skyong ba 'khor bcas kyis / /
gser skyems mchod pa 'di bzhes la / /
mgon skyabs dpung gnyen mdzad du gsol / /
ces phul / / / /
de nas gtor ma 'phen pa'i tshe /
hUM bcom ldan gdugs dkar lha tshogs dang / /
chos skyong bsrung ma 'khor bcas rnams / /
mthu stobs thogs pa mi mnga' zhing / /
thugs rje smon lam mthu btsan pas / /
bdag gis gsol ba btab pa bzhin / /
sangs rgyas bstan pa dar ba dang / /
sems can thams cad bde gyur cig /
rgyu sbyor yon bdag 'khor bcas kyi / /
chags che nyam nga zlog tu gsol / /
de rdes gtor ma 'phen pa pos bsreg khang gi nye bar phyin te gtor ma lag tu bzung nas /
rmi lam mtshan ltas ngan pa zlog /
rtags dang rten 'brel ngan pa zlog /
dgra 'dre'i bsam sbyor ngan pa zlog /
ltas ngan brgyad cu rtsa bzhi zlog /
ye 'brog sum brgya drug cu zlog /
nad rigs bzhi brgya rtsa bzhi zlog /
bgeg rigs stong phrag brgyad cu zlog /
gdon rigs sum brgya drug cu zlog /
byis pa'i gdon chen bcwo lnga zlog /
dus min 'chi ba rnam brgyad zlog /
yas kyi bdud du g.yos pa zlog /
mas kyi sri ru langs pa zlog /
dpral ba'i gshed du bkos pa zlog /
pha mes dur sri langs pa zlog /
mi la nang du gnod ba zlog /
phyugs la gong kha byed pa zlog /
gnam gyi ngal kha thebs pa zlog /
sa yi dug mnga' g.yos pa zlog /
sme ba spar kha ngan pa zlog /
skeg dang 'phung sri langs pa zlog /
tshe dang srog la gnod pa zlog /
lus dang longs spyod gnod pa zlog /
bsam don sgrub la gnod pa zlog /
lo skeg zla skeg zhag skeg zlog /
rbad 'dre rbod gtong thams cad zlog /
mi 'dod mi shis thams cad @# / /
zlog /
'gal rkyen bar chad ma lus zlog /
nyer 'tshe thams cad bzlog tu gsol / /
zhes pa'i 'don cha dang bstun nas rim par 'phen /
'dir 'phen gtor nyer brgyad byas nas rkang pa re re dang sprags pa'i dbang du byas pa yin la /
mjug tu spyi zor 'phen na 'jigs byed rta mgrin lta bu'i khre bo gang rung gi sngags brjod nas 'phen par bya'o / /
nang du log nas bsrung 'khor bsgom pa dang / /
gtang rag sogs gzhan rnams ni mdun bskyed kyi cho ga'i mjug dang /
smon lam shis brjod logs su bkod ba ltar la /
'dir gtso mo'i mchod bstod kyi rjes su chos skyong /
sbyi dang bye brag gi mchod bstod sbyar bar bya'o / / / /
mang+ga laM / / /
