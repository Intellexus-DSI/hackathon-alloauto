@# / /
byang chub lam rim chen mo sogs lam rim skor dang /
sras rgyud lugs kyi zab lam bla ma'i rnal 'byor gyi khrid bcas kyi rgyud 'debs le tshan brgya dang /
phyag chen gsol 'debs /
'grel pa bzhi sbrags /
sbas don kun gsal /
thang sag pa'i bde mchog bskyed rim /
bdud las rnam rgyal gyi dbang /
'jigs byed lha bcu gsum ma bcas kyi rgyud 'debs /
gzhan yang bla brgyud 'ga' zhig gi gsham du mthud rgyu tshigs bcad bcas bzhugs so / /
@## / /
lam rim chen mo'i bshad lung gi brgyud 'debs ni / /
dmigs brtse ma yan lam mchog sgo 'byed ltar la / /
grub pa'i 'khor bsgyur dar ma rin chen zhabs / /
grub pa'i dbang phyug shAkya rgyal mtshan dang / /
grub pa mchog brnyes don yod dpal ldan te / /
grub brnyes dam pa gsum la gsol ba 'debs / /
rje btsun blo bzang chos kyi rgyal mtshan dang / /
smra ba'i dbang phyug bde legs nyi ma'i zhabs / /
grub pa'i dbang phyug dge 'dun rgyal mtshan te / /
rnam 'dren dam pa gsum la {x} rdo rje 'chang dngos dpal 'byor lhun grub dang / /
grub brnyes zhabs drung blo bzang rgya mtsho'i dpal / /
smra ba'i nyi ma blo bzang chos grags te / /
bstan pa'i dpal gyur gsum la {x} smra ba zla med blo bzang rgyal mtshan dang / /
lung rigs dbang phyug 'jam dbyangs @# / /
bzhad pa'i dpal / /
rdo rje 'chang dbang dge 'dun phun tshogs te / /
mkhyen rab dbang phyug gsum la gsol ba {x} rdo rje 'chang dbang blo bzang sbyin pa'i dpal / /
slar yang zhabs drung blo bzang rgya mtsho dang / /
smra ba zla med phun tshogs rgya mtsho'i dpal / /
bstan 'dzin dam pa gsum la gsol ba {x} gzhan yang gnas brtan dge 'dun rgyal mtshan zhabs / /
'jam dpal dbyangs dngos blo gros rgya mtsho dang / /
grub pa'i dbang phyug dkon mchog chos 'phel te / /
rigs kun bdag po gsum la gsol ba {x} kun mkhyen ngag dbang blo bzang rgya mtsho'i dpal / /
rdo rje 'chang dngos blo bzang chos grags te / /
rje btsun blo bzang rgyal mtshan dpal bzang zhabs / /
bstan pa'i sgron me gsum la gsol ba {x} grub pa mchog brnyes 'jam dpal rgya mtsho dang / /
rdo rje 'chang dngos ngag dbang mchog ldan dpal / /
gangs can mgon po bskal bzang rgya mtsho'i sde / /
zla med bla ma gsum la gsol ba 'debs / /
rgyal ba kun gyi mkhyen brtse nus pa rnams / /
gcig bsdus bka' drin gsum ldan 'khor lo'i mgon / /
rje btsun blo bzang dpal ldan ye shes zhabs / /
drin can rtsa ba'i bla mar gsol ba 'debs / /
blo bzang chos dbyings nam mkha' yangs pa la / /
ye shes 'od brgya 'gyed pa'i rta bdun dbang / /
rgyal bstan rab tu rgyas mdzad snyigs ma'i mgon / /
rje btsun bla ma'i zhabs la gsol ba 'debs / /
skyabs gsum kun 'dus bla ma rdo rje 'chang / /
gang la gang 'dul bshes gnyen tshul bzung nas / /
mchog dang thun mong dngos grub stsol mdzad pa'i / /
drin can bla ma rnams la gsol ba 'debs / /
zhes byang chub lam rim chen mo'i bshad lung brgyud pa gsum 'dres kyi bla brgyud cha tshang 'di ni lcags bya lo 'dus pa rgya mtshor lam rim chen mo'i bshad lung 'bul skabs zhwa ser bstan pa'i gsal byed r+wa sgreng a chi thu no mon han gyis sbyar ba'o / / / /
@# / /
lhag mthong bra sti dge bshes kyi mtshan ma'i brgyud 'debs ni / /
'jam dpal dbyangs dngos rin chen don grub zhabs / /
lung rigs smra ba don grub bkra shis dang / /
smra ba'i dbang phyug blo bzang bstan 'dzin te / /
mkhyen rab dbang phyug gsum la gsol ba 'debs / /
tshogs gnyis rgya mtsho rnam dpyod srub shing gis / /
bsrubs skyes gsang gsum yon tan cha shas rdzogs / /
mtha' yas gdul bya'i nyer 'tsho rta bdun dbang / /
gsum ldan rje btsun bla mar gsol ba 'debs / /
zhes pa'ang lcags bya lo lhab mthang bshad lung 'bul skabs sbyar / /
laM rim chung pa'i bshad lung gi brgyud 'debs ni / /
blo gros khang bzang bslab gsum nor gyis phyug /
bzang po'i 'phrin las gdul bya'i dpal du shar / /
grags pa'i 'od zer 'dzam gling phyogs bcur 'phro / /
blo bzang grags pa'i zhabs la gsol ba 'debs / /
mkhas grub chen po shes rab seng+ge'i zhabs / /
'dul ba 'dzin pa blo gros sbas pa dang / /
rtogs pa mchog brnyes ye shes rtse mo'i thabs / /
bstan pa'i gsal byed gsum la {x} sa bcu'i dbang phyug skyabs mchog dpal bzang po sku gsum mngon gyur rgyal ba dben sa ba / /
mkhas grub chen po sangs rgyas yais zhabs / /
kun mkhyen bla ma gsum la {x} rje btsun blo bzang chos kyi rgyal mtshan zhabs / /
de yi thugs sras drung pa rta phug pa / /
laM bzang gsal mdzad dge legs rgya mtsho'i dpal / /
bstan pa'i srog shing gsum la {x} rgyal ba kun gyi mkhyen brtse nus pa rnams / /
gcig bsdus dge ba'i bshes kyi skur bstan pa / /
rje btsun bla ma ngag dbang byams pa'i dpa' / /
bka' drin mtshungs med zhabs la {x} snang ba mtha' yas blo bzang ye shes sogs / /
rgyal kun spyi gzugs bshes gnyen du ma yis / /
rjes bzung bstan pa'i rgyal mtshan 'dzin pa'i rje / /
drin can bla ma'i zhabs la {x} ngag dbang zur phud lnga pa'i mkhyen rab can / /
mdo sngags chos kyi 'byor ba'i dpal ldan pa / /
rgyal ba kun dngos bka' drin gsum ldan gyi / /
drin can bla ma'i zhabs {x} blo bzang chos dbyings nam mkha' yangs pa la / /
yais 'od brgya 'gyed pa'i rta bdun dbang / /
rgyal bstan rab tu rgyas mdzad snyigs ma'i mgon / /
rje btsun bla ma'i zhabs {x} skyabs gsum kun 'dus bla ma rdo rje 'chang / /
gang la gang 'dul bshes gnyen tshul bzung nas / /
mchog dang thun mong dngos grub stsol mdzad pa'i / /
drin can bla ma rnams la {x} @# / /
bde lam gyi bla brgyud lam mchog sgo 'byed kyi gsham du 'don rgyu /
grub pa'i dbang phyug 'jam dpal rgya mtsho'i zhabs / /
mkhas grub bstan pa'i nyi ma dge legs dpal / /
snyan rgyud gdams pa'i mdzod 'dzin ba so rje / /
zla med bla ma gsum la gsol ba 'debs / /
zung 'jug sku brnyes chos kyi rdo rje dang / /
sku gsum mngon gyur rgyal ba dben sa pa / /
lung rtogs mnga' bdag sangs rgyas ye shes zhabs / /
mkhas grub dam pa gsum la {x} blo bzang chos kyi rgyal mtshan 'dzin pa'i rje / /
de yi thugs sras drung pa rta phug pa / /
lam bzang gsal mdzad dge legs rgya mtsho'i dpal / /
bstan pa'i sgron me gsum la {x} snyigs dus thub pa'i bsten pa spel ba la /
snying stobs phul phyin ngag dbang byams pa dang / /
blo bzang ye shes 'byor ba'i dpal ldan pa / /
rgyal ba kun dngos zhabs la {x} snang ba mtha' yas blo bzang ye shes sogs / /
rgyal kun spyi gzugs bshes gnyen du ma yis / /
rjes bzung bstan pa'i rgyal mtshan 'dzin pa'i rje / /
drin can bla ma'i zhabs la {x} blo bzang chos dbyings nam mkha' yangs pa la / /
ye shes 'od brgya 'gyed pa'i rta bdun dbang / /
rgyal bstan rab tu rgyas mdzad snyigs ma'i mgon / /
rje btsun bla ma'i zhabs la {x} skyabs gsum kun 'dus bla ma rdo rje 'chang / /
gang la gang 'dul bshes gnyen tshul bzung nas / /
mchog dang thun mong dngos grub stsol mdzad pa'i / /
drin can bla ma rnams la gsol ba {x} / /
@# / /
myur lam gyi brgyud 'debs ni /
grub pa'i dbang phyug 'jam dpal rgya mtsho'i zhabs / /
mkhas grub bstan pa'i nyi ma dge legs dpal / /
snyan brgyud gdams pa'i mdzod 'dzin pa so rje / /
zla med bla ma gsum la {x} zung 'jug sku brnyes chos kyi rdo rje dang / /
sku gsum mngon gyur rgyal ba dben sa pa / /
lung rtogs mnga' bdag sangs rgyas ye shes zhabs / /
mkhas grub dam pa gsum la {x} blo bzang chos kyi rgyal mtshan 'dzin pa'i rje / /
de yi thugs sras dkon mchog rgyal mtshan zhabs / /
lam bzang gsal mdzad blo bzang ye shes dpal / /
bstan pa'i sgron me gsum la {x} snyigs dus thub pa'i bstan pa spel ba la / /
snying stobs phul phyin ngag dbang byams pa dang / /
de yi thugs sras blo bzang snyan grags zhabs / /
mtshungs med bla ma gnyis la {x} blo bzang mod sngags gzhung lugs rgya mtsho cher / /
rnam dpyod blo gros zad med 'byor bas phyug /
mtha' yas gdul bya'i phongs pa kun sel ba'i / /
rje btsun bla ma'i zhabs la {x} blo bzang chos dbyings nam mkha' yangs pa la / /
zhes sogs dang /
skyabs gsum kun 'dus bla ma rdo rje 'chang / /
zhes sogs gdon /
@# / /
'jam dpal zhal lung de brgyud 'debs /
lam mchog sgo 'byed kyi gsham du mthud rgyur / /
mkhas grub chen po shes rab seng+ge'i zhabs / /
thams cad mkhyen dngos dge 'dun grub pa dang / /
sku gsum go 'phang mngon gyur nor bu bzang / /
dpal ldan bla ma gsum la gsol ba 'debs / /
dbyangs can bzhad pa dge 'dun rgya mtsho'i sde / /
smra ba'i nyi ma dge legs dpal bzang po / /
mkhas grub lha btsun bsod nams dpal bzang ste / /
bshes gnyen dam pa gsum la gsol {x} phyag na padmo bsod nams rgya mtsho'i zhabs / /
zab don gdams pa'i bka' bab chos dpal bzang / /
rigs kun bdag po snang mdzad rdo rje'i zhabs / /
mkhas grub chen po gsum la {x} bka' drin mnyam med shrI b+hU ti'i mtshan / /
ngag gi dbang phyug blo bzang rgya mtsho'i sde / /
'jam dpal dbyangs dngos ngag dbang dpal bzang po / /
rnam 'dren dam pa gsum la {x} bshes gnyen dam pa byams pa chos ldan dang / /
rtsa ba'i bla ma dge legs rgya mtsho'i sde / /
bstan pa'i srog shing ngag dbang byams pa'i dpal / /
snyigs dus 'gro 'dren gsum la {x} dus gsum rgyal ba'i byams pa'i ting 'dzin gang / /
smon lam stobs kyis yongs su rdzogs mdzad cing / /
chos kyi gnas tshul legs 'doms dpal mnga' ba'i / /
yongs 'dzin dam pa'i zhabs la {x} blo bzang mdo sngags gzhung lugs rgya mtsho cher / /
rnam dpyod blo gros zad med 'byor bas phyug /
mtha' yas gdul bya'i phongs ba kun sel ba'i / /
rje btsun bla ma'i zhabs la {x} ngag dbang zur phud lnga pa'i mkhyen rab can / /
mdo sngags chos kyi 'byor pa'i dpal ldan pa / /
rgyal ba kun dngos bka' drin gsum ldan gyi / /
rje btsun bla ma'i zhabs la {x} blo bzang chos dbyings nam mkha' yangs ba la / /
ye shes 'od brgya 'gyed pa'i rta bdun dbang / /
rgyal bstan rab tu rgyas mdzad snyigs ma'i mgon / /
rje btsun bla ma'i zhabs la {x} skyabs gsum kun 'dus bla ma rdo rje 'chang / /
gang la gang 'dul bshes gnyen tshul bzung nas / /
mchog dang thun mong dngos grub stsol mdzad pa'i / /
drin can bla ma rnams la gsol ba 'debs / / / /
@# / /
oM swa sti /
rgyal kun mkhyen rab gcig bsdus 'jam dpal dbyangs / /
rgyal ba gnyis pa blo bzang grags pa'i dpal / /
rgyal ba'i sras po shes rab seng+ge la / /
gsol ba 'debs so mchog thun dngos grub stsol / /
gsang ba kun gyi bdag po dpal ldan bzang / /
gsang chen bstan pa'i mnga' bdag dge 'dun 'phel / /
gsang ba kun mkhyen bkra shis 'phags pa la / /
gsol ba {x} mkhas pa'i mchog gyur bsam grub rgya mtsho dang / /
mkhas grub kun gyi gtsug rgyan brtson 'grus 'phags / /
mkhas shing grub brnyes rdo rje bzang po la / /
gsol ba {x} zung 'jug sku brnyes sangs rgyas rgya mtsho dang / /
zung 'jug don gzigs dkon mchog rgya mtsho'i zhabs / /
zung 'jug mdzod 'dzin dkon mchog yar 'phel la / /
gsol ba {x} lam 'di'i bka' bab ngag dbang blo gros zhabs / /
lam bzang gsal mdzad 'jam dbyangs bzhad pa'i dpal / /
lam 'dis grub brnyes dngos grub rgya mtsho la / /
gsol ba {x} rdo rje'i sku brnyes 'jam dpal rgya mtsho dang / /
rdo rje 'dzin pa ngag dbang mchog ldan zhabs / /
rdo rje 'chang dngos bskal bzang rgya mtsho la / /
gsol ba {x} rigs kun khyab bdag rdo rje 'dzin pa'i gtso / /
rje btsun blo bzang dpal ldan ye shes dang / /
blo bzang ye shes bstan pa rab rgyas la / /
gsol ba {x} de ltar rtsa brgyud bla ma'i tshogs rnams la / /
rtse gcig gus pas gsol ba btab pas mthus / /
bla ma'i lam 'dis bdag sogs 'gro kun gyi / /
mi shes rmongs pa'i mun pa drungs 'byin shog /
'od gsal 'chi med lha yi lam yangs por / /
zung 'jug dbang po'i gzhu ris ltar bkra ba'i / /
yab rje bla ma sras bcas legs bsgoms pas / /
nges don bla ma'i zhal bzang myur mjal shog /
kun rdzob mchod sogs bgyis pa'i rnam dkar gyis / /
shes rab zab mo'i snang ba rab rgyas shing / /
'gro ba'i mi shes rmongs pa sel ba la / /
rje btsun mkhyen pa'i gter dang mtshungs par shog /
skyabs gnas kun 'dus rje btsun bla ma mchog /
spyi bo nas brgyud snying dbus d+hU tI'i nang / /
legs byon rang sems bla ma dbyer med du / /
'dres nas sgo gsum byin rlabs myur 'jug shog /
'di snang 'gag tshe 'pho ba'i rnal 'byor gyis / /
mi pham chos kyi 'dun sa chen po der / /
lags bgrod rgyal ba sras bcas zhal mthong zhing / /
zab gsang gsung gi bdud rtsi myong bar shog /
ring por mi thogs yab rje bla ma mchog /
byang shar ngo mtshar rmad byung bkod mdzes su / /
rgyal ba seng+ge'i nga ror sangs rgyas tshe / /
'khor gyi thog mar 'gyur bar byin gyis rlobs / /
don dam chos dbyings nam yang mi 'gyur zhing / /
kun rdzob rten 'brel bslu med bden pa'i mthus / /
ji ltar smon pa'i 'dod don ma lus pa / /
'bad med lhun gyis 'grub par byin gyis rlobs / /
zhes srad rgyud lugs kyi zab lam bla ma'i rnal 'byor gyi khrid kyi brgyud 'debs smo laM dang bcas pa 'di ni rnaM rgyal grwa tshang grwa rigs dad ldan chos la 'dun pa dge slong bzod pa rgya mtshos bskul ngong shAkya'i dge slong rig pa 'dzin pa blo bzang yais bstan pa rab rgyas kyis sbyar /
@# / /
dwags po ngag dbang grags pas mdzad pa'i lam rim tshigs bcad ma'i bshad lung gi brgyud bdebs lam mchog sdo 'byed kyi mjug tu mthud rgyur /
shes rab seng+ge blo gros sbas pa dang / /
chos skyong rgya mtsho blo gros bstan pa'i zhabs / /
ngag dbang grags pa dbang phyug rgya mtsho'i sde / /
bstan pa'i sgron me drug la gsol ba 'debs / /
chos dpal bsod nams lhun grub blo gros 'phel / /
blo gsal bshes gnyen dge legs bshes gnyen dang / /
yon tan rgya mtsho dge 'dun lhun grub ste / /
bstan 'dzin dam pa bdun la gsol ba {x} bskal bzang rgya mtsho dge 'dun bsam 'phel dang / /
phun tshogs rnam rgyal sangs rgyas blo gros mtshan / /
blo bzang rgya mtsho blo bzang chos 'phel te / /
sher phyin mnga' bdag drug la gsol {x} nam mkha' rgya mtsho byams ba bshes gtan zhabs / /
don yod rgya mtsho bsod nams rnam rgyal dang / /
byams pa chos mchog ngag dbang chos 'phel te / /
mang thos mkhas grub brug la gsol ba {x} chos rgyal bkra shis blo bzang mkhas btsun dang / /
mthu stobs dpal 'byor blo bzang bstan 'dzin zhabs / /
byams pa blo gros gsung rab rgya mtsho ste / /
yongs 'dzin dam pa drug la gsol ba {x} bskal bzang don grub blo bzang bstan 'dzin zhabs / /
blo bzang chos ldan blo bzang don kun grub / /
blo bzang rab brtan ngag dbang tshe 'phel te / /
zla bral bshes gnyen drug la gsol ba {x} ngag dbang don grub dam chos dpal ldan dang / /
brtson 'grus chos 'di la blo bzang bstan 'dzin zhabs / /
lhun grub rgya mtsho don grub dbang rgyal te / /
mtshungs med bla ma drug la gsol blo bzang dam chos mchog tu grub pa'i dpal / /
rgyal ba kun dngos gsum ldan rdo rje 'dzin / /
ngag la dbang 'byor mdo sngags bam chos kyi / /
'byor ldan rtsa ba'i bla mar gsol ba 'debs / /
blo bzang chos dbyings nam mkha' yangs pa la {x} {x} {x} skyabs gsum kun 'dus bla ma rdo rje 'chang {x} {x} {x} / /
@# / /
na mo mahA mu dra ya /
lhun grub sku gsum gyi gzhal yas su / /
dpal dang po'i sangs rgyas rigs kun gtso / /
khyab bdag rdo rje 'chang chen la gsol ba 'debs / /
rgyud bdag 'dzin 'khri ba chod pa dang / /
byams snying rje byang sems 'byongs pa dang / /
lam zung 'jug phyag rgya chen po yis / /
mchog myur du thob par byin gyis rlobs / /
zhing rab 'byams phyogs bcu'i 'jig rten na / /
dus gsum gyi rgyal skyed pa'i yab / /
mkhyen rab 'phags pa 'jam dpal la gsol {x} rgyud {x} byams {x} lam {x} mchog {x} yul byang phyogs kha ba can ljongs 'dir / /
thub bstan la thub dbang gnyis pa'i rje / /
rje btsun blo bzang grags pa la gsol {x} rgyud {x} byams {x} lam {x} mchog {x} 'jam dbyangs kyi sras po tsong kha pa'i / /
sgrub brgyud kyi bstan pa 'dzin pa'i gtso / /
rtogs ldan 'jam dpal rgya mtsho la {x} rgyud {x} byams {x} lam {x} mchog {x} snyan brgyud kyi gdams pa'i mdzod phye nas / /
skal ldan gyi gdul bya smin mdzad pa'i / /
ba so chos kyi rgyal mtshan la gsol {x} rgyud {x} byams {x} lam {x} mchog {x} rim gnyis kyi rnal 'byor mthar phyin nas / /
'chi med kyi rig 'dzin sku brnyes pa / /
grub mchog d+harmA b+dz+ra la gsol {x} rgyud {x} byams {x} lam {x} mchog {x} chos brgyad kyi 'ching bas ma gos par / /
nges don gyi bstan pa'i rgyal mtshan 'dzin / /
blo bzang don yod grub pa la gsol {x} rgyud {x} byams {x} lam {x} mchog {x} sku gsum gyi pho brang nyams dga' bar / /
ngur smrig gi gar gyis 'gro ba 'dren / /
mkhas grub sangs rgyas ye shes la {x} rgyud {x} byams {x} lam {x} mchog {x} rje blo bzang rgyal ba'i bstan pa la / /
mgon de dang dbyer med thams cad mkhyen / /
rje btsun blo bzang chos rgyan la {x} rgyud {x} byams {x} lam {x} mchog {x} zab rgyas kyi dam chos bdud rtsi'i bcud / /
skal ldan gyi gdul byar 'doms mkhas pa / /
grub chen dkon mchog rgyal mtshan la {x} rgyud {x} byams {x} lam {x} mchog {x} skyabs kun 'dus blo bzang chos rgyan rje / /
slar bstan 'gro'i dpal du legs byon pa / /
rje btsun blo bzang ye shes la {x} rgyud {x} byams {x} lam {x} mchog {x} lam rgyud pa bzang po'i rjes zhugs shing / /
rje sangs rgyas dngos kyis byin brlabs pa / /
rje btsun blo bzang 'phrin las la gsol ba {x} rgyud {x} byams {x} lam {x} mchog {x} lam snyan brgyud zab mo'i snying po'i bcud / /
yul phyogs med gnas su legs skyong ba / /
bya bral blo bzang rnam rgyal la {x} rgyud {x} byams {x} lam {x} mchog {x} rje rgyal ba gnyis pa'i thugs kyi bcud / /
don ma nor brtse bas 'doms mdzad pa / /
drin can ye shes mtshan can la {x} rgyud {x} byams {x} lam {x} mchog {x} rje rgyal ba kun gyi sku gsung thugs / /
don dbyer med gsum ldan rdo @# / /
rje 'dzin / /
rje btsun byams pa smon lam la {x} rgyud {x} byams {x} lam {x} mchog {x} rje blo bzang rgyal ba'i ye shes gar / /
skal ldan gyi gdul bya'i dpal du shar / /
drin can bstan pa rab rgyas la {x} rgyud {x} byams {x} lam {x} mchog {x} rje grub thob gong ma'i gdan sa ru / /
dad ldan gyi gdul bya'i dpal du shar / /
drin can rtsa ba'i bla ma la {x} rgyud {x} byams {x} lam {x} mchog {x} pha bla ma sangs rgyas su mthong ba dang / /
gnas 'khor ba la zhen pa log pa dang / /
ma 'gro kun sgrol ba'i khur 'khyer nas / /
lam thun mong dang thun mong ma yin pa'i / /
dpal zung 'jug phyag rgya chen po de / /
dus myur du thob par byin gyis rlobs / /
pha khyed kyi sku dang bdag gi lus / /
pha khyed kyi gsung dang bdag gi ngag /
pha khyed kyi thugs dang bdag gi yid / /
don dbyer med gcig tu byin gyis rlobs / /
@# / /
rgyud kyi rgyal po dpal gsang ba 'dus pa'i rtsa ba'i rgyud rgya cher 'chad pa'i 'grel pa'i rgyud 'debs ni /
rmad byung mtshan dpe'i dpal 'bar longs spyod rdzogs / /
kha sbyor bde stong ro la rtag rol zhing / /
dmigs med thugs rjes zhi ba'i mtha' spangs pa / /
rgyal ba yan lag bdun ldan la phyag 'tshal / /
gsang ba kun 'dus sdud mdzad gsang ba'i bdag /
rgyud rgyal 'dus pa'i lam gyis mchog brnyes pa / /
in+d+ra b+hu ti klu yi mkha' 'gro ma / /
bi su ka pa dpal ldan sA ra ha / /
klu sgrub rdo rje can dang 'phags pa lha / /
klu byang shAkya bshes gnyen ma taM gi /
zla ba'i zhabs sogs bla ma brgyud pa la / /
shugs drag dang ba'i yid kyis phyag 'tshal lo / /
gang zhig rtogs na mtha' dag gsung rab la / /
mi 'jigs spobs pa mchog ster 'dus pa'i lam / /
ji bzhin gsal mdzad 'jam dbyangs bla ma yi / /
zhabs kyi padmor gus pas phyag 'tshal lo / /
rgyal ba'i dam chos 'dzin pa'i smon lam sogs / /
rlabs chen dge tshogs du mas bskul ba yis / /
dka' ba du mas 'phags pa'i mul bgrod nas / /
lam 'di gangs ra'i khrod du rgyas mdzad pa / /
'jig rten mig gyur rin chen bzang po dang / /
gsang ba'i mdzod 'dzin lho brag mar pa dang / /
rab 'byams gzhung la mkhas pa'i sgra sgyur mchog /
rta nag 'gos kyi zhabs la phyag 'tshal lo / /
dpal ldan 'dus pa'i 'phrin las bka' bab pa / /
'gos lo nas bzung gzhon nu blo gros @# / /
bar / /
rgyud rgyal gsang ba 'dus pa spel mdzad pa'i / /
mkhas grub dam pa rnams la phyag 'tshal lo / /
dmigs med brtse ba'i gter chen spyan ras gzigs / /
dri med mkhyen pa'i dbang po 'jam dpal dbyangs / /
gangs can mkhas pa'i gtsug rgyan tsong kha pa / /
blo bzang grags pa'i zhabs la phyag 'tshal lo / /
mkhas grub chen po shes rab seng+ge'i zhabs / /
rgyud chen sbyin pa dpal ba nas bzung ste / /
dag la dbang sgyur rnam kun mchog ldan par / /
'dus pa'i rgyud 'dzin rnams la phyag 'tshal lo / /
rje btsun blo bzang snyan grags dpal bzang po / /
snang ba mtha' yas dpal ldan ye shes zhabs / /
rdo rje 'chang dngos ye shes rgyal mtshan te / /
mtshungs med bla ma gsum la phyag 'tshal lo / /
'khor lo'i mgon po rgya mtsho mtha' yas dang / /
blo bzang ye shes bstan pa'i snang byed mchog /
mdo sngags bstan pa rab tu rgyas mdzad pa /
bka' drin mnyam med rtsa ba'i bla ma la / /
snying gi khong nas gus pas phyag 'tshal lo / /
bdag ni sngon chad nyon mongs dbang gyur pas / /
bcas dang rang bzhin kha na ma tho'i las / /
bgyis dang bgyid stsal rjes su yi rang ba / /
bsam pa thag pas mgon po rnams la bshags / /
dngos dang brgyud pa'i rje btsun bla ma la / /
gsol ba 'debs so bdag rgyud byin gyis rlobs / /
rim gnyis zab mo'i gru chen nang zhugs nas / /
kun mkhyen ye shes rgya mtshor 'jug par shog /
skye ba kun tu yang dag bla ma dang / /
'bral med chos kyi dpal la longs spyod cing / /
sa dang lam gyi yon tan rab rdzogs nas / /
rdo rje 'chang gi go 'phang myur thob shog /
sangs rgyas chos dang tshogs kyi mchog rnams la / /
zhes sogs khri chen ngag dbang mchog ldan yan dkyus ltar la de man kha skong rnams r+wa sgreng a chi thu no mon han gyis sbyar ba'o / /
@# / /
bde mchog spas don kun gsal gyi rgyud 'debs / /
dus gsum bde gshegs kun gyi dngos / /
bslu med gtan gyi skyabs gnas mchog /
drin can rtsa ba'i bla ma la / /
gsol ba 'debs so byin gyis rlobs / /
rab 'byams dkyil 'khor kun gyi gtso / /
rigs kun khyab bdag dang po'i mgon / /
zung 'jug rdo rje 'chang chen la / /
gsol ba 'debs so {x} mthu stobs dbang phyug rdo rje 'dzin / /
rgyal sras phyag na rdo rje dang / /
dpal ldan sA ra ha pa la / /
gsol ba 'debs so {x} bstan la rgyal ba'i mdzad pa can / /
dpal mgon 'phags pa klu sgrub dang / /
rje btsun ri khrod dbang phyug la / /
gsol ba 'debs so {x} lam 'dis dpal ldan he ru ka'i / /
go 'phang mchog brnyes lU i pa / /
de sras dA ri ka pa la / /
gsol ba 'debs so {x} phyag rgya'i rol pas sgyu ma'i sku / /
mngon gyur rdo rje dril bu pa / /
rus sbal zhabs dang 'bar 'dzin la / /
gsol {x} brtul zhugs spyod pa nag po pa / /
gu hya pa dang rnam rgyal zhabs / /
grub chen tai lo sher bzang la / /
gsol ba {x} gnas lnga mthar phyin paN+Di ta / /
'jigs med nA ro ta pa dang / /
nus ba mngon gyur pham mthing mched / /
gsol ba {x} bde ba mchog gi lam bzang 'di / /
phyogs 'dir gsal mdzad shes rab brtsegs / /
sgra sgyur blo gros grags pa la / /
gsol ba {x} 'gro nga'i bla ma dge bsnyen tshul / /
sa chen kun dga' snying po dang / /
rig 'dzin bsod nams rtse mo la / /
gsol ba {x} gsang sngags rgya mtsho'i mthar son pa'i / /
rje btsun grags pa rgyal mtshan dang / /
'jam dbyangs sa skya paN chen la / /
gsol ba 'debs so {x} pha rol rgol ba skrag mdzad pa'i / /
rgyal sras bsod nams seng+ge dang / /
mkhas btsun sangs rgyas 'bum pa la / /
gsol ba {x} mdo rgyud gzhung lugs kun mkhyen pa'i / /
mchog ldan legs pa'i blo gros dang / /
slob dpon dpal ldan seng ge la / /
gsol ba {x} bstan pa'i mnga' bdag bu ston rje / /
sngags 'chang khyung po lhas pa dang / /
bde chen chos kyi dpal ba la / /
gsol ba {x} dbang phyug brgyad ldan rdo rje 'chang / /
ljongs 'dir sprul pa'i gar mdzad pa / /
rje btsun blo bzang grags pa la / /
gsol ba {x} blo bzang rgyal ba'i dbang po nas / /
blo bzang dpal ldan ye shes bar / /
rgyud 'dzin rim par byon rnams la / /
gsol ba {x} he ru ka dpal dus kyi mthar / /
ngur smrig gzugs kyi rnam rol ba / /
drin can ye shes mtshan can la / /
gsol ba {x} blo bzang rgyal ba'i ye shes ni / /
mdo sngags bstan pa pad dkar tshal / /
rab tu rgyas byed rta bdun bdag /
gsol ba {x} shes bya'i 'khor lo ma lus pa / /
sgrib bral bde ba chen po'i ngor / /
sdom mdzad he ru ka dpal la / /
gsol ba {x} dran pas lhan skyes bde ba che / /
stsol mdzad rgyal ba kun gyi yum / /
rje btsun rdo rje rnal 'byor mar / /
gsol {x} @# / /
deng nas tshe rabs thams cad du / /
'khor lo bzhi dang mi 'bral zhing / /
thun mong lam gyi bdud rtsi yis / /
yid kyi shel bum gang bar shog /
dpa' bo rnal 'byor ma rnams kyis / /
bdag cag 'bral med rjes bzung ste / /
zag med lhan skyes bde ba che / /
'bad med lhun gyis 'grub par shog /
ma dag skye shi bar da gsum / /
rnam dag rgyal ba'i sku gsum du / /
sgyur byed 'khor lo bde mchog gi /
rim gnyis rtogs pa mthar phyin shog /
tshe 'di'i mthar yang bla ma lha'i / /
ngo mtshar ltas bzang mchod sprin sogs / /
mtha' yas bsu ba mngon gyur nas / /
mkha' spyod gnas su 'khrid par shog /
der ni bla ma he ru ka'i / /
mngon sum zhal mthong dbang bskur nas / /
bde chen 'od gsal sgyu ma'i sku / /
zung 'jug rdo rje 'chang thob shog /
de nas gdul bya'i bsam pa bzhin / /
gang 'dul sprul pa'i zlos gar gyis / /
mkha' mnyam 'gro ba ma lus pa / /
bde ba mchog la 'god par shog /
ces sbas don kun gsal gyi brgyud 'debs kha skong tshigs bcad sholo ka gnyis r+wa sgreng a chi thu no mon han gyis sbyar ba'o / / / /
@# / /
rje btsun shes rab seng+ge la / /
gsol ba 'debs so / /
zhes pa yan 'dra ba la /
grub chen dpal ldan bzang po dang / /
de dpon 'jam dbyangs dge 'dun 'phel / /
grub dbang bkra shis 'phags pa la /
gsol ba {x} paN chen bsam grub rgya mtsho dang / /
rdo rje 'dzin pa brtson 'grus 'phags / /
mkhas grub rdo rje bzang po la / /
gsol ba {x} paN chen sangs rgyas rgya mtsho dang / /
grub brnyes dkon mchog rgya mtsho'i zhabs / /
rgyud chen dkon mchog yar 'phel la / /
gsol ba {x} mchog brnyes dngos grub rgya mtsho dang / /
'jam dbyangs bde ba'i rdo rje'i zhabs / /
grub mchog ngag dbang byams pa la / /
gsol ba 'debs so {x} bka' drin gsum ldan ye shes mtshan / /
rigs kun khyab bdag gdod ma'i mgon / /
he ru ka dpal ngur smrig gar / /
bsgyur mdzad rgya mtsho'i mtshan can la / /
gsol ba {x} ces pa'ang thang sag pa'i bde mchog bskyed rim gyi rgyud 'debs kha skong du a chi thu no mon han du 'bed pas sbyar ba'o / /
@# / /
gtum chen khro bo'i dbang po gshin rje gshed / /
rgyal ba gnyis pa rje btsun tsong kha pa / /
sras kyi thu bo dge legs dpal ba la / /
gsol ba 'debs so dngos grub rnam gnyis stsol / /
smra ba'i dbang phyug chos kyi rgyal mtshan dang / /
zung 'jug sku brnyes chos kyi rdo rje'i zhabs / /
rtogs pa mchog gyur blo bzang don grub la / /
gsol ba {x} mkhas grub chen po sangs rgyas ye shes dang / /
rje btsun blo bzang chos kyi rgyal mtshan zhabs / /
rdo rje 'dzin pa dkon mchog rgyal mtshan la / /
gsol ba {x} thams cad mkhyen pa blo bzang ye shes dpal / /
lung rigs smra ba blo bzang dar rgyas zhabs / /
ngag la dbang bsgyur byams pa'i mtshan can la / /
gsol ba {x} rdo rje 'chang dngos ngag dbang don grub dang / /
grub pa mchog gi sar gshegs 'khor lo'i mgon / /
bka' drin gsum ldan rgya mtsho mtha' yas la / /
gsol {x} blo bzang ye shes lung rigs 'od stong gis / /
rgyal bstan pad tshal rab tu bzhad pa dang / /
gdul bya'i blo gros rgyas mdzad drin can rjer / /
gsol {x} de ltar gsol btab rnam dkar phung po'i mthus / /
bdag dang mkha' mnyam 'gro ba ma lus pa / /
bla ma gshin rje gshed kyis rjes bzung ste / /
rnam dag lam gyi gzhi rtsa zin par shog /
de tshe mtshan nyid tshang ba'i bla ma las / /
rnam dag dbang thob dam tshig legs bsrungs te / /
rim gnyis lam gyi rnal 'byor bsgoms pa'i mthus / /
yan lag bdun ldan lha sku myur 'grub shog /
lam bzang sgrub la mi mthun bgegs kyi dpung / /
ma lus 'jigs mdzad ting 'dzin me dpang gis / /
myur du zhi nas 'dod don lhun 'grub cing / /
bkra shis dge mtshan kun tu 'bar gyur cig /
ces chos kyi rgyal po tsong kha pa chen po la rdo rje 'jigs byed chen pos dngos su stsal ba'i gshin rje gshed bdud thams cad las rnaM par rgyal ba'i dbang gi nye brgyud gsol 'debs 'di yang sku tshe du mar rgyal ba'i chos tshul 'dzin pa'i smon lam gyi mthu grub pa bstan pa'i gsal byed dam pa er te ne paN+Di ta a kya hu thog thu rin po che nas bskul ma mdzad ngor shAkya'i dge slong rig pa 'dzin pa blo bzang ye shes bstan pa rab rgyas kyis sug bris su bgyis pa sin+d+d+hi rastu / / / /
@# / /
'jigs byed bcu gsum ma'i dbang gi rgyud 'debs kha skong paN chen blo bzang chos rgyan yan dkyus ltar la /
de nas /
rdo rje 'dzin pa dkon mchog rgyal mtshan zhabs / /
rigs kun bdag po blo bzang ye shes dpal / /
mdo rgyud mnga' bdag don yod mkhas grub la / /
gsol ba 'debs so dngos grub rnam gnyis stsol / /
khyab bdag rje btsun ngag dbang mchog ldan dpal / /
grub dbang ngag dbang 'jam dpal rgya mtsho'i zhabs / /
rtsa ba'i bla ma rgya mtsho'i mtshan can la / /
gsol ba {x} blo bzang chos dbyings nam mkha' yangs pa la / /
ye shes 'od brgya 'gyed pa'i rta bdun dbang / /
rgyal bstan rab tu rgyas mdzad snyigs ma'i mgon / /
gsol ba 'debs so dngos grub rnam gnyis stsol / /
de nas dkyus ltar brjod /
ces lho brag don gnyis gling gi grwa rigs dge slong bskal bzang rnam snang nas 'jigs byed bcu gsum ma'i dbang gi rgyud 'debs rdo rje 'chang nas rje btsun rgya mtsho mtha' yas dang /
ngos bar gyi brgyud rim kha skong zhig dgos zhes bskul ba ltar /
paN chen chos rgyan nas /
rdo rje 'dzin pa dkon mchog rgyal mtshan /
paN chen blo bzang ye shes /
don yod mkhas grub ba /
khri chen ngag dbang mchog ldan /
sgrub khang gong ma ngag dbang 'jam dpal rgya mtsho /
rdo rje 'chang rgya mtsho mtha' yas /
des bdag la stsal ba yin pas de'i bar gyi kha skong 'di bzhin r+wa sgreng a chi thu no mon han gyis sbyar / / / /
! gnas rgyal ba'i pho brang nyams dga' bar / /
rje blo bzang gdams pa'i snying po mchog /
mtshan ldan gyi slob mar sbyin mdzad pa'i / /
ye shes bstan pa rab rgyas la gsol ba 'debs / /
rgyud {x} ces pa'ang phyag chen gsol 'debs mjug tu mthud rgyur sbyar /
! blo bzang lung rtogs dge legs nor bu'i dbya / /
snying stobs brtson pa'i shing rtas legs drangs te / /
skal ldan gdul bya'i re skong rgyal ba'i bstan /
'dzin mkhas mchan ldan bla mar gsol {x} ! blo bzang mdo sngags ring lugs nam mkha'i mthar / /
gsal byed bskal bzang rgyal ba rgya mtsho'i nyi / /
rigs kun khyab bdag dpal ldan ye shes la / /
gsol ba 'debs so /
! blo bzang mkhyen brtse'i dkyil 'khor yongs rdzogs shing / /
ye shes zer gyis thub bstan pad mo'i tshal / /
rab rgyas rje btsun rtsa ba'i bla ma la {x} ! phul byung bskal bzang blo gros dkyil 'khor can / /
rgya chen bsod nams grags pa'i ba dan g.yo / /
blo bzang mdo sngags gzhung lugs mkhas pa'i mchog /
rje btsun bla ma gsum la gsol ba 'debs / /
! gang blo snying rje bzang po'i gzhan dbang gis / /
thub gsung mdo sngags gzhung brgya 'grel ba la / /
mkhas mchog bzang po'i grags snyan rab 'bar ba / /
zla bral dge ba'i bshes la gsol ba 'debs / /
zhes pa'ang ser byes bla ma bskal bzang blo gros dang bsod nams grags pa /
blo bzang mkhas mchog gsum gyi mtshan sgra chang ba'i tshigs bcad /
thub bstan dri med pa'i @# / /
gsham du mthud rgyu dang /
bla ma blo bzang mkhas mchog gi mtshan tshigs bcad rje btsun chos rgyal ma'i gsham du mthud rgyu bcas dgos zhes ser byes las sne nas bskul ngor r+wa sgreng a chi thu no mon han du 'bod pas sbyar / /
! blo bzang bstan pa'i rgyal mtshan thabs mkhas kyi / /
tshul khrims rgya mtsho'i dbus na legs gnas shing / /
rnam par rgyal ba'i mtshan ma bkra shis kyi / /
rgyal mtshan dam chos 'phel la gsol ba 'debs / /
thub gsung mdo sngags bstan pa bsam 'phel dbang / /
mkhas btsun bzang po'i rnam bkra'i ba dan can / /
gdul bya'i khang bzad rtse na cher 'phags pa / /
rje btsun bla ma'i zhabs la gsol ba 'debs / /
zhes 'ur thu su o rdog pa'i li'i mchan nyid grwa tshang bkra shis dpal dar gling gi bla ma lnga'i bla brgyud gsol 'debs 'di lta bu zhig dgos zhe dge slong de mchi ngag dbang grags pa dang /
dge slong shes rab rnam rgyal gnyis kyis bskul ngor r+wa sgreng a chi thu no mon han du 'bod pas sbyar / /
! blo chen rgyal ba kun gyi ye shes kyi / /
rang gzugs rigs brgya'i khyab bdag rdo rje 'chang / /
bstan pa'i rgyal mtshan phyogs brgyar bsgreng mdzad pa'i / /
rje btsun bla ma'i zhabs la gsol ba 'debs / /
ngag dbang stong cha shes rab la rol ba'i / /
bde chen chos kyi 'byor pa'i dpal ldan pa / /
dus gsum rgyal ba'i gdung 'tsho ba bka' drin can / /
gsum ldan rje btsun bla mar gsol ba 'debs / /
! dus gsum rgyal ba'i byams chen me shel khams / /
las grub phun tshogs zer 'phreng bye ba brgyas / /
bstan 'gro'i 'dab brgya'i dga' tshal bzhad byed ba / /
rje btsun bla ma'i zhabs la gsol ba 'debs / /
oM AH mi tri lak+ShiM sed+d+hi hUM hUM /
blo bzang 'jam dpal rdo rje'i ring lugs mchog /
ji bzhin spel la snying stobs zla bral ba / /
skal bzang gdul bya'i re skong dbang gi rgyal / /
rje btsun bla ma'i zhabs la gsol ba 'debs / /
oM AH ma ti b+dz+ra sid+d+hi hUM hUM /
blo bzang dam chos mchog tu grags pa'i dpal / /
blo bzang snyan pa'i dpal mchog grags pa'i mtshan / /
blo bzang rgyal bstan dar ba'i nyin byed dbang / /
zla med bla ma gsum la gsol ba 'debs / /
dga' ldan byang rtse'i bla brgyud bskong ngu r+wa sgreng a chi thu no mon han gyis sbyar / /
@# / /
rgyal dbang yab sras dang skyes chen dam pa rnams kyi zhabs brtan dang 'khrungs rabs dka' rtsom zhu mi byung ba rnams rim par bkod pa bzhugs so / /
@## / /
na mo gu ru many+dzu g+ho Sha ya /
rje btsun bla ma dmigs pa med pa'i thugs rje can la phyag 'tshal lo / /
blo gros pha mtha' yas pa'i chu 'dzin las / /
legs 'ongs legs bshad gsar pa'i char rgyun gyis / /
skal ldan gdul bya'i pad tshal smin mdzad pa / /
rje btsun bla ma mchog gang rgyal gyur cig /
grangs med rgyal ba kun gyi snying rje'i stobs / /
gcig tu gyur pa 'phags mchog 'jig rten dbang / /
bshes gnyen tshul 'dzin bka' drin gsum ldan che / /
blo bzang 'jam dpal rgya mtsho zhabs brtan shog /
kun+da ltar dkar byang chub sems mchog gis / /
'khor ba'i 'gro rnams thar pa'i bde ba la / /
'god mdzad snying rje'i rang gzugs mi'i gar mkhan / /
blo bzang 'jam dpal rgya mtsho zhabs brtan shog /
gangs can ljongs 'dir 'jam dpal snying po'i bstan / /
nub par nye tshe mgon khyod snying stobs kyis / /
go cha legs gyon snying po'i bstan pa'i gdugs / /
'dzin mkhas 'jam dpal rgya mtsho zhabs @# / /
brtan shog /
'jigs mdzad rdo rje mgon po phyag drug pa / /
stobs 'phrog dbang po las gshin dmag zor rgyal / /
rnam mang thos sras beg tse dur khrod bdag /
la sogs bstan bsrung kun gyis shis pa stsol / /
zhes pa 'di ni a chi thu no mon han ye shes bstan pa rab rgyas kyis rang lo bcu drug pa shing rta zla tshes la sug bris su bgyis pa'o / / / /
! oM swa sti /
rigs brgya'i khyad bdag padma rA ga'i bdog /
bde can zhing mgon rgyal ba tshe dpag med / /
mgon khyod mi yi rnam rol mtshungs med mchog /
blo bzang dpal ldan ye shes rgyal gyur cig /
bgrang yas bskal pa'i sngon du sangs rgyas kyang / /
blo dman gdul bya'i snang ngor paN grub sogs / /
du ma'i gar rol blo bzang rgyal bstan gdugs / /
'dzin la zla bral mgon khyod zhabs brtan shog /
rgyal ba'i bstan la dri med rig pa yis / /
legs par dpyad tshe log rtog rgol ngan rnams / /
rab 'joms blo bzang rgyal ba'i bstan pa la / /
legs par 'dzud mdzad mgon khyod zhabs brtan shog /
bgrang yas spro dang bsdu ba'i byed po mkhan / /
blo gros spyan gyis gdul bya'i bsam pa kun / /
gsal ler gzigs shing lung rtogs kyis phyug pa'i / /
blo bzang dpal ldan ye shes zhabs brtan shog /
dbang drag lha tshogs 'jigs mdzad rdo rje dang / /
phyag drug mgon po stobs 'phrog dbang po'i sde / /
las gshin phyi nang gsang gsum dmag zor rgyal / /
kun gyis bar gcod sel zhing shis pa stsol / /
bslu med mchog gsum rin chen bden mthu dang / /
yi dam zhi khro rab 'byams byin rlabs dang / /
mthu ldan chos skyong bsrung ma'i 'phrin las kyis / /
bdag cag smon pa'i don rnams lhun grub mdzod / /
ces bde can zhing gi mgon po 'phags mchog snang ba mtha' yas ngur smig gar gyi rnam par rol ba bdag gi mkhan rin po che rje btsun blo bzang dpal ldan ye shes kyi zhabs bstan dpyid kyi rgyal mo'i glu dbyangs skal ldan yid 'phrog ces bya ba 'di ni nyid kyi bu slob kyi tha shal blo bzang ye shes bstan pa rab rgyas kyis rang lo bcu drug pa'i skabs su dgyis ba'o /
oM swa sti /
bslu med bla ma yi dam bsrung ma'i tshogs / /
tshe dpag med mgon rnam rgyal yid bzhin dbang / /
'chi med tshe la dbang ba'i lha tshogs kyis / /
rnam 'dren dam pa'i sku tshe 'phrin las spel / /
blo bzang @# / /
rgyal ba'i thugs rje'i nyi 'od ches / /
blo mig ma rig mun bcom ye shes kyi / /
dag pa'i snang ba cha tsam rab rgyas pa / /
bstan pa'i srog 'dzin khyod la gsol ba 'debs / /
'phags yul paN grub du mas bzhed pa'i gzhung / /
thun mong lam sbyangs rim gnyis lam gyi gnad / /
cha tsam nyer rig blo bzang rgyal ba'i bstan / /
'dzin mkhas rje btsun bla ma zhabs brtan shog /
de ltar gsol btab rnam dkar phung po'i mthus / /
skye kun bshes gnyen dam pas mnyes bzhin du / /
rjes bzhugs lam rtogs pa mthar phyin te / /
'gro ba'i ded dpon chen por bdag gyur cig /
ces pa 'di ni dad ldan khal kha dge rgan brtson 'grus kyis bskul ngor zhwa ser bstan pa'i gsal byed a chi thu no min han blo bzang ye shes bstan pa rang rgyas kyis sbyar ba'o / /
! / /
na mo lo ke shwa ra ya /
la ba kun gyi sras mchog snying rje'i dbang / /
mar gyur 'gro rnams srid mtsho las sgrol ba'i / /
khur 'khyer sngon gyi dam bca' mi g.yel ba'i / /
gangs can lha gcig pad dkar 'chang la 'dud / /
mgon khyod sngon gyi dam bca' mi g.yel bas / /
gangs ljongs sbyi dang khyad par yul phyogs 'dir / /
gnas pa'i 'gro ba ma lus smin grol la / /
'god mdzad mgon po mchog gang zhabs brtan shog /
bgrad yas bskal pa'i sngon du sangs rgyas kyang / /
gdul bya'i don du la paN sa skyong sogs / /
du ma'i gar rol lhar bcas skye dgu'i gtso / /
blo bzang 'jam dpal rgya mtsho zhabs brtan shog /
'jam dpal snying po blo bzang grags pa yi / /
bstan pa'i gdugs dkar 'dzin mkhas sa gsum 'gro'i / /
gtsug gi nor bur zhabs zung nyer bkod pa'i / /
blo bzang 'jam dpal rgya mtsho rtag brtan shog /
bsil ldan ljongs 'dir bgrang yas bskal pa'i bar / /
zhabs zung rdo rje'i ri mo rtag brtan cing / /
mtha' yas spro dang bsdu ba'i mdzad pa yis / /
bdag sogs 'gro ba'i re ba skong bar mdzod / /
mchog gsum rab 'byams rgyal ba'i bden mthu dang / /
yi dam zhi khro du ma'i byin rlabs dang / /
mthu ldan chos skyong bsrung ma'i 'phrin las kyis / /
smon pa'i don rnams lhun gyis 'grub par mdzod / /
ces rigs dang dkyil 'khor kun gyi khyab bdag phyag na pad dkar 'chang brje btsun blo bzang bstan pa'i dbang phyug 'jam dpal rgya mtsho dpal bzang po'i zhabs brtan tshangs dbyangs yid 'phrog ces bya ba 'di ni rje bla ma gang gis bka' drin gyis 'tsho ba blo bzang ye shes bstan pa rab rgyas shing rta zla tshes nyin yid dang ba chen pos sug bris su bgyis pa dza yan+tu / /
! / /
oM swa sti /
bde ldan zhing mgon 'phags mchog snang mtha' yas / /
tshe sbyin yid bzhin 'khor lo lhag pa'i lha / /
'dod dgu'i mchog stsol lha mo rnam rgyal mas / /
'chi med tshe yi dngos grub char du bsnyil / /
blo bzang rgyal kun mkhyen pa'i ye shes cha / /
gcig bsdus bstan pa'i pad tshal rgyas byed pa'i / /
sma ba'i nyi ma gsum ldan rdo rje 'dzin / /
rje btsun @# / /
bla ma bskal brgyar zhabs brtan shog /
thub gzhung spyi dang khyad par blo bzang bstan / /
ji bzhin spel la snying stobs phul byung ba / /
skal ldan gdul bya'i re skong dbang gi rgyal / /
rje btsun bla ma bskal brgyar zhabs brtan shog /
chos dbyings 'gyur ba med pa'i bden pa dang / /
dam can chos skyong srung ma'i 'phrin las dang / /
dang ldan gdul byas gsol btab bden pa'i mthus / /
smon pa'i 'bras bu myur du 'grub gyur cig /
ces pa 'di ni rigs dang dkyil 'khor kun gyi khyab bdag paN chen thams cad mkhyen pa'i mchog gi sprul pa'i sku rin po che'i yongs 'dzin mdo rgyud rgya mtsho'i mnga' bdag rje zhal snga nas yon tan rgya mtsho nas 'di lta bu zhig dgos zhes bskul ngor gong ma chen po'i lung gis zhwa ser bstan pa'i gsal byed a chi thu no mon han du 'bod pa shAkya'i dge slong rig pa 'dzin pa blo bzang ye shes bstan pa rab rgyas kyis sbyar ba'o / /
! / /
rgyal kun thugs rje gcig bsdus blo bzang bstan / /
ji bzhin spel la 'gran pa'i zla bral ba / /
ye shes nyin mor byed pa'i 'od zer gyis / /
bstan pa'i pad tshal rab tu rgyas la 'dud / /
mgon khyod zhabs zung rtag brtan g.yung drung ris / /
'gyur med seng ge'i khri 'phang che mtho bar / /
yan lag bdun ldan ngo bor rtag bzhugs nas /
zab dang rgya che'i chos kyi 'khor lo bskor / /
de ltar gsol btab rnam dkar phung po'i mthus / /
bdag sogs 'gro kun skye ba thams cad du / /
mgon po khyod kyis 'bral med rjes bzung ste / /
zung 'jug go 'phang myur du thob par shog /
ces pa 'di ni dad ldan bzhi sde dbu mdzad dge slong byams pa yon tan gyis bskul ngor gong ma'i lung gis zhwa ser bstan pa'i gsal byed a chi thu no mon han du 'bod pas sbyar ba'o / /
! / /
lcang skya rdo rje 'chang chen po'i mchog gi sprul sku'i zhabs brtan bden tshig dngos grub 'dod pa 'jo ba'i bum bzang bzhugs / / / /
oM swa sti /
rnam 'dren stobs bcu mnga' kun gsang ba gsum / /
gcig tu 'khyil ba'i mtshan dpe'i gar mkhan sku / /
tshe sbyin yid bzhin 'khor lo lhag pa'i lhas / /
mi shigs tshe yi rdo rje'i ka ba tshugs / /
yon tan cha shas yongs gang rdzogs sangs rgyas / /
gdod nas spros pa nyer zhi dam pa'i chos / /
rigs grol gnyis ldan 'phags tshogs dge 'dun te / /
mchog gsum rgya mtshos dus kun shis ba stsol / /
rnam 'dren rgyal ba'i thugs rje'i dun+tu b+hi / /
bden tshig rdo rje'i dbyu gus bskul ba las / /
re ba ji bzhin 'grub pa'i dbyangs snyan pos / /
dus rnam kun tu phan bde'i byin chen phob / /
rgyal kun 'dus zhal ye shes snying po'i gar / /
kun khyab sgyu 'phrul dra ba'i rol gar can / /
nges pa don gyi bstan pa'i sgron me mchog /
rol ba'i rdo rje'i zhabs la gsol ba 'debs / /
gang thugs ye shes chos sku'i klong yangs las / /
mtshan dpe sgyu 'phrul dra ba'i rnam 'gyur gyis / /
bstan pa'i rgyal mtshan 'dzin la zla bral ba / /
rje btsun mchog gi sprul skur gsol ba 'debs / /
sar gnas dpa' bo'i ngo mtshar dga' ston gyi / /
longs spyod yongs su @# / /
rdzogs pa'i 'khor lo che'i / /
snang cha bkod pa rgya mtsho'i dpal 'byor la / /
'gro 'dren chos kyi rgyal por gsol ba 'debs / /
gnas lugs rigs pas dpyad na don dam par / /
skye 'chi'i 'khor lo thams cad yongs dag kyang / /
tshur mthong snang ngor ngo mtshar mtshan dpe'i gar / /
nam yang mi nub ring du gnas gyur cig /
mtshan dpe'i snang brnyan rdo rje'i khams su brtan / /
'gag med chos sgra rdo rje'i gdangs su 'khrol / /
gsal stong brjod bral 'gyur med rdo rje'i thugs / /
gsang gsum 'gro ba'i snang ngor 'bar bar shog /
yon tan mi zad yid bzhin nor bu'i gter / /
zhi rgyas dbang dang mngon spyod 'phrin las sogs / /
gang 'dul rnam pa rgya mtsho'i rol gar gyis / /
'gro ba'i nyer 'tsho mchog tu 'gyur bar shog /
bshad sgrub rtsibs stong ldan pa'i 'khor lo yis / /
mchog dman skye rgu'i mkha' la rab 'phags te / /
bstan 'dzin gling bzhi'i khyon la dbang rgyur ba'i / /
chos kyi rgyal po mchog tu 'gyur bar shog /
bla gos cod pan mdzes pa'i tshul tsam la / /
ngo mtshar srog gi gzungs su ma ra bar / /
sgo gsum don ldan snying po lhur len pa'i / /
bstan 'dzin rnal ma nyid du 'gyur bar shog /
'jam dpal rdo rje rnon po mi yi lhar / /
rol ba'i gling bzhi'i dbang phyug gong ma che'i / /
chos srid gdugs dkar dgung du 'degs pa la / /
mthu stobs nus pa'i gzi byin 'bar gyur cig / /
rgyal kun thu stobs gcig bsdus dus dgra'i dbang / /
gnas gsum mkha' 'gro'i gtso mo wA rA hI / /
bde mchog 'khor lo la sogs yi dam lhas / /
thugs rje nus pa'i byin chen dbab tu gsol / /
myur mdzad thugs rje'i gter chen phyag drug mgon / /
las gshin stobs 'phrog dbang po dmag zor lha / /
mthu ldan bstan bsrung rgya mtsho'i tshogs rnams kyis / /
smon pa'i 'bras bu 'grub pa'i 'phrin las mdzod / /
sras bcas rgyal ba'i thugs rje nus pa dang / /
rten 'brel bslu ba med pa'i bden pa'i stobs / /
bdag sogs gdul byas ji ltar smon pa'i don / /
lhun gyis 'grub pa'i dga' ston deng 'dir stsol / /
zhes sras bcas rgyal ba kun gyi mkhyen brtse rang gzugs mkhas shing grub pa'i 'khor los bsgyur ba bstan pa spyi sgos yongs la bka' drin zla med 'jam dbyangs gong ma chen po'i rigs kyi cod pan dam pa lcang skya rdo rje 'chang ye shes bstan pa'i sgron me de nyid kyi mchog gi sprul ba'i sku rin po che'i zhabs brtan bden tshig cig dgos zhes sa lug gong ma chen po'i dgongs rdzogs su bod du byon gas mdo sngags rigs gnas mtha' dag la mkhyen pa'i spyan yangs shing rje btsun rdo rje 'chang de nyid kyi grugs kyi sras gcig pu ja sag bla ma dge legs nam mkhas bka' stsal ba dang du blangs te sngar rgyal ba mchog gis stsal ba so thar bslab sdom ma bzhes gong gi mtshan du song gshis /
rje rdo rje 'chang de nyid bstan pa spyi dang khyad par bka' drin che bas mchog gsum rgya mtshor gsol btab kyis mtshan gsar phul smon tshig dang bcas pa 'di yang gong ma chen po'i lung gis zhwa ser bstan pa'i gsal @# / /
byed a chi thu no mon han du 'bod pa shAkya'i dge slong rig pa 'dzin pa blo bzang ye shes bstan pa rab rgyas kyis bzhi sde dga' ldan bsam gtan gling du dang bas sbyar ba'o / /
! / /
swa sti sid+d+haM /
lnga ldan bde can zhing mgon tshe mtha' yas / /
'chi med dpal ster lha mo rnam rgyal ma / /
tshe sbyin yid bzhin 'khor lo la sogs pas / /
'chi med tshe yi dngos grub char du bsnyil / /
rgyal kun thugs rje'i spyi gzugs ngur smrig gar / /
snyigs dus bstan pa'i rgyal mtshan bsgreng pa la / /
zla bral snyan grags rgya mtsho'i mthar khyab pa'i / /
gsum ldan rje btsun bla ma zhabs brtan shog /
gang thugs sgrib bral chos sku'i mkha' dbyings las / /
thugs rje dus las g.yel med dam chos char / /
skal bzang gdul bya'i sa mos skyed tshal du / /
'bebs mkhas bshes gnyen dam pa zhabs brtan shog /
rgyal ba'i bstan dang sems can don skyong phyir / /
mgon khyod mi 'jigs gdong lngas bteg pa'i khrir / /
nyi zla'i snang ba 'gag min de srid du / /
yan lag bdun ldan ngo bor brtan bzhugs gsol / /
chos nyid 'gyur ba med pa'i bden mthu dang / /
mchog gsum bsrung mar bcas pa'i byin rlabs mthus / /
gus ldan bdag cag smon pa'i 'bras bu kun / /
ji ltar bsams pa lhun gyis 'grub gyur cig /
'chi med lam kun gang ba'i lha yi tshogs / /
nyams bdun rdzogs pa'i shis brjod tam+bu ra / /
rnar snyan dus kun sgog cing bde legs kyi / /
chu skyes 'dab stong rnam par grol gyur cig /
ces rgyal kun 'dus pa'i spyi gzugs nges pa don gyi thams cad mkhyen pa bka' drin mtshungs med rdo rje 'chang rgya mtsho mtha' yas pa'i zhal snga nas kyi zhabs brtan 'di ni rje bla ma nyid la mi phyed pa'i dad stobs can pha bong kha'i dge slong ye shes rdo rjes bskul ngor bla ma mchog gi bka' drin gyis 'tsho ba shAkya'i dge slong rig pa 'dzin pa blo bzang ye shes bstan pa rab rgyas ming gzhan gong ma'i lung gis zhwa ser bstan pa'i gsal byed a chi thu no mon han du 'bod pas pho brang po ta la'i gzims chung rig gnas kun gzigs su dang ba chen pos sug bris su bgyis ba dza yan+tu / / / /
swa sti /
byams chen ye shes 'od kyis bstan dang 'gro'i / /
phan bde'i pad tshal bzhad mdzad bka' drin can / /
smon lam rgya mtsho'i dus rlabs mi g.yel ba / /
rje btsun mkhas grub dbang por gsol ba 'debs / /
snga 'gyur grub dbang 'o bran dbang phyug dang / /
rgyal mtshan bzang po mthu stobs nus pa'i bdag /
rnam rgyal bzang po rgyal mtshan don grub ste / /
skye 'phreng rim par byon la gsol ba 'debs / /
blo bzang 'jam dbyangs gzhon nu'i rjes 'gro zhing / /
thugs rje chen pos 'gro kun srid las sgrol / /
rgyal bstan 'dzin skyong spel mdzad dam pa gang / /
srid mthar zhabs brtan mdzad 'phrin rgyas gyur cig /
'chad rtsod rtsom pa'i gser sbyangs 'khor lo yis / /
bstan 'gro'i ri gling yongs la dbang bsgyur cing / /
rlabs chen mdzad pa bzang po'i 'od dkar gyis / /
phan bde'i ku mud rab tu bzhad gyur cig /
lhag pa'i @# / /
lha mchog padma yang gsang dang / /
ging lnga gza' gdong beg tse lcam sring sogs / /
yi dam chos bsrung nus pa'i byin rlabs kyis / /
bdag sogs 'dod pa'i re ba skong gyur cig /
ces bka' drin gsum ldan rdo rje 'chang byams pa smon lam gyi sprul sku'i zhabs brtan 'khrungs rabs bcas don tshar dgos zhes ke'u tshang nub gnas bla ma dka' bcu rgya mtsho dbang phyug dang /
phyag mdzod blo bzang dar rgyas sogs 'dus grwa zhabs gras rnams nas bskul ngor rmi lam gyi rol par gang shar bkod pa 'di yang dam pa de nyid kyi slob bu gong ma'i lung gis zhwa ser bstan pa'i gsal byed a chi thu no mon han du 'bod pas lha ldan bzhi sde dga' ldan bsam gtan gling du sbyar ba'o / /
! / /
oM swa sti /
phyogs bcu'i rab 'byams zhing gi rgyal ba dang / /
yi dam rgyal ba zhi khro'i lha tshogs rnams / /
'gyur med bden pa'i byin chen mthu dpal gyis / /
bdag sogs re ba'i 'bras bu 'grub par mdzed / /
mi brjed gzungs thob ldan ma rtse mang dang / /
bka' gdams bstan pa'i bdag po 'brom ston rje / /
snga 'gyur bstan 'dzin chos dbyings rang grol sogs / /
grangs med 'gro don mdzad la gsol ba 'debs / /
rgyal ba'i 'byung gnas ye shes sgyu 'phrul gar / /
ngag la dbang 'byor mdo sngags dam chos kyi / /
gru char 'bebs mkhas bka' drin gsum ldan gyi / /
rje btsun bla ma'i zhabs la gsol ba 'debs / /
bdag sogs gdul byas rtsa gcig gsal btab mthus / /
mgon khyod gang du mngon par sangs rgyas pa'i / /
'dus pa dang po'i 'khor du 'gyur pa dang / /
bdag sogs sdig sgrib dag par byin gyis rlobs / /
mchog gsum thugs rje'i byin mthu zla med cing / /
chos dbyings nam yang 'gyur ba mi mnga' ba / /
bdag sogs rtse gcig mos pa'i gdung shugs kyis / /
ji ltar smon pa'i 'dod don lhun 'grub shog /
ces rigs brgya'i khyab bdag bka' drin mtshungs med bdag gi rtsa ba'i bla ma mkhan rin po che ngag dbang chos 'byor dpal bzang po nges don du skye 'jig mi mnga' yang /
drang don gdul bya'i snang ngor snyun tshul ston skabs zhabs brtan bden tshig cig dgos zhes r+wa sgreng rgyal ba'i dben gnas kyi grwa dmangs rnams nas bskul ngor bdag gi dpal ldan bla ma dam pa 'di nyid sngon dus rje 'bangs nyer lnga'i nang tshan ldan ma rtse mang dang /
'brom chos kyi rgyal po /
zur chen chos dbyings rang gral sogs kyi sprul pa yin par snga mo zhig nas nged rang gi nyid 'khrul du byung rung so skya'i nyid 'khrul la bden pa med dam snyam ste slar yang nan du brtag pa bgyis par yid mes rnyed pa bcas rang gzhan dad ba'i gsos su 'khrungs rabs dang 'brel ba'i zhabs brtan bden tshig tu rtsom pa /
slar yang bdag cag rtag 'dzin can rnams chos la bskul phyir dgongs pa chos dbyings su thim tshul bstan skabs rjes 'dzin gsol 'debs su bsgyur ba 'di ni dam pa gang gi zhabs rdul spyi bos len pa gong ma chen po'i lung gis zhwa ser bstan pa'i gsal byed a chi thu no mon han du 'bod pas dang ba chen pos sbyar ba la brten nas dpal ldan bla ma dam pas bdag sogs rjes su 'dzin pa'i rgyur gyur cig / / /
! swa sti sid+d+haM /
mgon po gar gyi dbang phyug tshe mtha' yas / /
byin rlabs bum pa'i gzugs shar phyag sor gyis / /
legs bteg zil dngar rgyun gyis yid can tshogs / /
bdud bzhi'i g.yul las rgyal ba'i bka' drin stsol /
@# / /
thub pa'i ljags bzang ring por brkyangs pa las / /
rab bsngags gtsug tor rnam par rgyal ma'i lha / /
yid bzhin 'khor lo tshe yi mchog sbyin las / /
ma smad thugs rje'i 'od kyis gdung mun sel / /
rdzogs sangs rgyas rnams dpang por legs bzhugs par / /
lung rtogs chos kyis rgyud gtams dge 'dun tshogs / /
rtse gcig dang ba'i sgo nas nyer gsungs pa'i / /
bden tshig brjod pa don dang ldan gyur cig /
thub dbang spyan sngar padma'i ngang tshul zhabs / /
sa ra ha dang grub chen ku ku ri / /
cog ro klu yi rgyal mtshan 'brom chos snying / /
sum pa byang chub 'od dang 'chad ka ba / /
dge legs rgya mtsho'i bar gyi skyas pa'i rabs / /
'phreng ba mtshar du dngar la gsol ba 'debs / /
ngag dbang 'jam dpal dge legs rgya mtsho'i dpal / /
bstan 'gro'i don du blo bzang ngag gi dbang / /
dge legs rgyal mtshan 'dzin pa'i dpal yon can / /
rje btsun bla ma'i zhabs la gsol ba 'debs / /
yid srubs dpung la 'jigs med snying stobs go /
cha gang ri bong 'dzin ltar thub ba'i bstan / /
spel par rnam dpyod lang tsho dar ba'i sde / /
g.yung drung lta bur nam yang 'gyur med shog /
seng ges yongs bteg rdo rjes mtshan pa'i khrir / /
mi shigs skyil mo krung bcas zhabs sen zla / /
mtha' yas yid can mgrin sngon ral pa'i rtser / /
bskal par mi nub mdzes pa'i rgyan 'gyur shog /
bdag sogs 'gro kun skye ba thams cad du / /
mgon po khyod kyis 'bral med rjes bzung ste / /
sku gsung thugs kyi gsang ba kun 'dzin pa'i / /
sras kyi thu bor 'gyur bar byin gyis rlobs / /
rtse mo'i bgrang byar brlams pa'i lha mi'i gdon / /
bdud dgra'i dbang po dpal ldan ma he'i zhal / /
las kyi gshin rje dregs pa sa brgyad pas / /
tshar bcad dmigs med dbyings su gzhil bar mdzod / /
don dam spros dang bral yang kun rdzob kyi / /
snang ba mi 'gog thabs shes zung 'jug pa / /
bslu med rgyu 'bras rten cing 'brel 'byung mthus / /
'dod pa'i don kun lhun 'grub bkra shis shog /
ces bstan pa'i gsal byed sgrub khang sprul sku rin po che'i zhabs brtan gsol 'debs 'khrungs rabs rjes 'dzin dang bcas pa 'di lta bu zhig dgos zhes brag shar dge slong ye shes bstan 'dzin dang /
dge slong byams pa don grub /
chos mdzad blo bzang rdo rje rnams nas lha rdzas /
rin gnyis srang 'khor lnga'i rten dang bcas te bskul ba'i ngor /
bla ma gong ma'i zhal las thos pa dang /
nged rang gi smi lam du shar ba bcas don bsdus su gong ma'i lung gis zhwa ser bstan pa'i gsal byed a chi thu no mon han du 'bod pas r+wa sgreng rgyal ba'i dben gnas kyi gzims chung zung 'jug bde ba chen po'i pho brang du sbyar ba'o / /
! / /
swa sti /
nges legs 'bras bu mchog stsol bla ma lha / /
'gog lam dbyer med zhi gyur dam pa'i chos / /
rig grol gnyis ldan 'phags tshogs dge 'dun te / /
skyabs mchog rin chen gsum gyis shis pa stsol / /
shes rab bsod nams zung 'jug 'khor lo yis / /
bstan 'gro'i ri gling kun la dbang sgyur ba'i / /
yon tan bdun ldan theg mchog 'khor bsgyur dbang / /
@# / /
bgrang ring bskal ba'i bar du zhabs brtan shog /
theg mchog lam gyi rtsa ba dge ba'i bshes / /
tshul bzhin bsten pas rnam dkar dge 'bras mthu / /
dal 'byor grub chen mi rtag las rlung gis / /
'jigs rung ngan song gnas las bsgral du gsol / /
myang 'das thar pa'i skam sar phyin pa'i thabs / /
rnam dag bslab pa gsum gyi bcas mtshams kun / /
nges 'byung bsam pas tshul bzhin legs bslabs te / /
'khor ba skug bsngal gnas las thar byin rlobs / /
mkha' mnyam 'gro rnams bsgral 'dod bsam pa yis / /
phyin drug bsdu bzhi rim gnyis nyams len gyis / /
sgrib gnyis dgra las rnam par rgyal gyur te / /
rnam pa thams cad mkhyen pa'i sa thob shog /
ces 'or du su u shin dgon sde theg chen dga' tshal gling gi tshogs chen khri pa bla ma chos rje shes rab yon tan gyi zhabs brtan gsol 'debs 'di lta bu zhig dgos zhes chos rje rab 'byams pa blo bzang shes rab kyis bskul ngor gong ma chen po'i lung gis zhwa ser bstan pa'i gsal byed a che thu no mon han du 'bod pas sbyar / /
! / /
spros pa kun bral chos dbyings bde ba che / /
zung 'jug skur shes ba tshe mtha' yas / /
gtum drag khro bo'i rgyal po rta mchog dpal / /
dad ldan gdul bya'i re smon 'grub byin rlobs / /
'phags mchog rnam pa thams cad mkhyen pa'i gar / /
dge legs rgya mtsho'i 'byung gnas bsam 'phel dbang / /
mdo sngags bstan pa'i rgyal mtshan 'dzin mkhas pa / /
rje btsun bla ma skal brgyar zhabs brtan shog /
bdag sogs 'gro kun skye ba thams cad du / /
theg mchog dam pa'i mgon dang mi 'bral zhing / /
mtha' yas rgyal pa'i chos tshul kun bzung nas / /
bstan dang 'gro ba'i dpal du 'gyur bar shog /
mthar thug nges pa don gyi bla ma mchog /
rang rig gdod ma'i mgon po spros kun bral / /
sna tshogs tshon dang nye ba'i shes khams bzhin / /
cir yang 'char ba'i dga' ston dngos grub stsol / /
mchog gsum rgyal ba rgya mtsho'i byin mthu dang /
dbang chen yang gsang lha yi nus pa'i mthu / /
bdag sogs gdul byas gsol btab bden pa'i 'bras / /
ji ltar smon pa'i re 'bras myur 'grub shog /
ces mdo sngags gzhung lugs kun la mkhyen pa'i dkyil 'khor rgyas shing /
thub gsung mdo sngags gsar rnying gdams pa'i gter chen po nges pa don gyi mkhas grub bzhi bzang 'phags pa dge legs rgyal mtshan dpal bzang po'i zhabs brtan smod tshig 'di lta bu zhig dgos zhes gang gi zhabs gras gnyer pa ngag dbang chos 'byor nas bskul ngor gong ma chen po'i lung gis zhwa ser bstan pa'i gsal byed a chi thu no mon han du 'bod pa shAkya'i dge slong rig pa 'dzin pa blo bzang ye shes bstan pa rab rgyas kyis dang ba chen pos sbyar ba'o / /
! / /
bskal bzang rnam 'dren bzhi ba'i lung rtogs bstan / /
spel mdzad gdul bya'i re skong bkra shis mtshan / /
gang der rtse gcig mos pas gsol 'debs na / /
re ba don dang ldan pa'i dngos grub stsol / /
skye bar ma rig mthug po'i ling tog gis / /
blang dang dor byar blta ba'i mig mdongs 'dag /
nyon mongs dbang gyur @# / /
mgon khyod la brten pa'i / /
nyes tshogs mtha' dag snying nas bshags lags na / /
mchog gsum thugs rje bslu ba mi mnga' zhing / /
chos can rgyu 'bras snang ba 'gag med du / /
shar ba'i mthu las sdig ltung de 'bras kun / /
sangs te don gnyis nyi ma yongs gsal shog /
mgon khyod nges don rdo rje'i sku brnyes kyang / /
drang don snang ngor shar ba'i mtshan dpe'i gar / /
rtag brtan gzhom zhig dang bral brtan bzhugs nas / /
bstan dang gdul bya'i dpal du 'gyur bar shog /
ces pa 'di ni 'ur du su rat+na sid+d+hi nas kho rang gi rtsa ba'i bla ma bskal bzang bkra shis zhes pa'i sku gsung thugs dang 'gal ba'i nongs pa bshags shing zhabs pad brtan pa'i smon tshig gsol 'debs shig dgos zhes bskul ba'i ngor 7gong ma chen po'i lung gis zhwa ser bstan pa'i gsal byed a chi thu no mon han du 'bod pas sbyar / /
! / /
oM swasti /
ye shes lnga ldan sku bzhi'i bdag nyid che / /
bstan pa'i rgyal mtshan phyogs brgyar spel mkhas pa / /
snying stobs go cha rab brtan drin can rje / /
zla med bla ma mchog gang rtag brtan shog /
mgon khyod sngon tshe dam bca' mdzad pa bzhin / /
ma rig nyon mongs ling thog gis ldongs pa'i / /
'gro 'di'i mchog dman khams dang bsam pa bzhin / /
zab rgyas chos 'khor bskor zhing rtag bzhugs gsol / /
khyad par snyigs ma lnga bdo'i dus ngan 'dir / /
chos byed gzugs brnyan ltar gyur nag phyogs 'phel / /
spyi sgos bstan pa 'grib la nye ba'i dus / /
thugs dpung bskyed de zab rgyas chos 'khor bskor / /
de ltar gsol btab bdag gzhan 'gro ba kun / /
skye ba kun tu gsum ldan rdo rje 'dzin / /
ngur smig gar rol nyid kyis rjes bzung ste / /
tshangs spyod rnam par dag pa'i rten thob shog /
skyes tsam nyid nas bla ma lha tshogs kyis / /
rjes bzung srid pa'i ro la ma chags bar / /
mkha' khyab sems can thams cad bsgral don du / /
thun mong lam gyi rim pa mthar phyin shog /
de ltar thun mong lam gyis rgyud sbyangs nas / /
myur lam rdo rje theg pa'i sgor zhugs te / /
rnam dag dbang thob dam tshig sdom pa kun / /
legs bsrungs rim gnyis rnal 'byor mthar phyin shog /
ces pa 'di yang khal kha g.yon ru'i cha chen wang gi bla ma e rte ri yi la go yan hu thog thu'i zhabs bris dad pa'i rol mtsho rgyas pa dbu mdzad grags pa dang /
gnyen grub gnyis kyis bskul ngor zhwa ser bstan pa'i gsal byed a chi thu no mon han blo bzang ye shes bstan pa rab rgyas kyis me spre zla tshes la se ra theg pa chen po'i gling du bris pa dza yan+tu / /
! / /
oM swasti /
pad dkar 'chang ba'i ye shes sgyu 'phrul gar / /
blo bzang ring lugs kun+da'i gnyen gcig pu / /
rigs brgya'i khyab bdag gsum ldan rdo rje 'chang / /
'jam dpal rgya mtsho bskal brgyar zhabs brtan shog /
mgon po spyan ras gzigs dbang thugs rje can / /
bdag dang mkha' mnyam mar gyur sems can rnams / /
myur du 'khor ba'i mtsho las bsgral nas kyang / /
'bral med rjes su 'dzin pa nyid gyur cig /
deng nas bzung ste byang chub snying po'i bar / /
mgon po khyod kyis thugs rjes rjes bzung @# / /
zhing / /
zhwa ser bstan pa yun ring gnas pa dang / /
'gro kun bde skyid dpal la spyod par shog /
! / /
bslu med bla ma mchog gsum yi dam lha / /
'chi med mchog stsol mgon po tshe mtha' yas / /
bden tshig grub pa'i drang srong tshogs rnams kyis / /
dpal ldan bla ma'i sku tshe bskal brgyar spel / /
sngon goms legs byas bsod nams dar drag cing / /
lung rtogs yon tan 'dab ma g.yur za ba / /
gzhan phan 'bras bus dud pa'i mkhas grub mchog /
dad ldan gdul bya'i re skong zhabs brtan shog /
chos dbyings nam yang 'gyur ba mi mnga' zhing / /
kun rdzob rkyen gyis sna tshogs 'char ba'i mthus / /
dad ldan gdul bya'i yid la smon pa'i don / /
re ba ji bzhin 'grub pa'i bkra shis stsol / /
zhes pa 'di ni 'bras ha gdong rab 'byams pa bsod nams dar rgyas nas kho rang gi bla ma'i zhabs brtan gsol 'debs 'di lta bu zhig dgos zhes bskul ngor 7gong ma chen po'i lung gis zhwa ser bstan pa'i gsal byed r+wa sgreng a chi thu no mon hen du 'bob pas sbyar / /
! / /
swasti /
'chi med dpal ster mgon po che mtha' yas / /
yid bzhin 'khor lo gtsug tor gdugs dkar sogs / /
lha dang drang srong rig pa 'dzin pa kun / /
deng 'dir dge lags mchog sbyin shis pa stsol / /
blo chen ye shes dkyil 'khor yangs pa la / /
mdo sngaD gzhung brgya'i bstan pa'i snang byed mchog /
gdul bya'i ku mud rab tu rgyas mdzad pa'i / /
dpal ldan bla ma dam pa zhabs brtan shog /
bdag sogs skye kun tshangs spyod rten thob ste / /
dpal ldan bla ma dam pas rjes bzung zhing / /
rim gnyis mthar son kha sbyor bdun ldan gyi / /
go 'phang thob nas 'gro kun sgrol byed shog /
ces pa 'di yang 'bras bde yangs grwa rigs rab 'byams pa blo bzang brtson 'grus nas bskul ba'i ngor 7shAkya'i dge slong rig pa 'dzin pa blo bzang ye shes bstan pa rab rgyas kyis sbyar ba'o / /
! / /
swasti /
lha mi'i ston pa zla med shAkya'i rgyal / /
tshe sbyin yid bzhin 'khor lo lhag pa'i lha / /
'chi med dpal ster rnam rgyal lha mo sogs / /
yi dam lha tshogs rnams kyis shis pa stsol / /
dpag yas tshogs gnyis zla ba'i ma cha las / /
nyer bskyed ye shes cha shas yong gang ba'i / /
dge legs kun+da 'dzum pa'i snyan grags kyis / /
dad ldan 'gro ba'i yid gsos zhabs brtan shog /
mchog gsum rgyal ba rgya mtsho'i byin rlabs dang / /
mthu ldan gri gug dmar nag nus mthu yis / /
mchog sprul dam pa bskal brgyar zhabs brtan cing / /
dad ldan 'gro ba'i re ba skong gyur cig /
ces yongs kyi dge ba'i bshes gnyen blo bzang brtson 'grus pa'i sprul sku dag bshes snyan grags kyi zhabs brtan 'di ni dam pa gang gi zhabs 'bring ba blo bzang rin chen nas dgos zhes bskul ngor 7gong ma'i lung gis zhwa ser bstan pa'i gsal byed a chi thu no mon han du 'bod pas sgrub gnas kun gyi rgyal po pha bong khar sbyar ba'o / /
! / /
swasti /
lnga ldan longs spyod rdzogs sku tshe mtha' yas / /
lhag pa'i lha mchog ar+ya tA re dang / /
'chi @# / /
med dpal ster lha mo rnam rgyal mas / /
'dzad med tshe yi dngos grub char du snyil / /
blo bzang mkhyen rab 'jam dbyangs gzhon nu yi / /
rjes 'gro ye shes 'od snang stong 'bar ba'i / /
rgya mtsho'i mtha' klas 'gro rnams tshim mdzad pa'i / /
rje btsun bla ma bskal brgyar zhabs brtan shog /
chos dbyings rnam par dag pa'i bden pa dang / /
mthu ldan chos skyong bsrung ma'i 'phrin las dang / /
dad ldan rtse gcig mos pa'i gsol btab mthus / /
ji ltar smon pa'i don kun myur 'grub shog /
ces bstan pa'i gsal byed daM pa argya ho thog thu blo bzang 'jam dbyangs rgya mtsho'i brtan bzhugs 'di lta bu zhig dgos zhes gang gi slob bu dge slong ngag dbang phun tshogs nas bskul ba'i ngor 7gong ma chen po'i lung gis zhwa ser bstan pa'i gsal byed a chi thu no mon han gyis dang ba chen pos sbyar ba'o / /
! / /
oM swasti /
dge legs bye ba'i gter gyur shAkya'i tog /
mkhyen rab dbang phyug mgon po 'jam dpal dbyangs / /
rgyal kun spyi gzugs mnyam med tsong kha pa / /
dbyer med skyabs su bsten no shis pa stsol / /
grub 'dzin bdag po 'jam dpal rgya mtsho'i dpal / /
tshe mtha' yas dngos dpal ldan ye shes zhabs / /
blo bzang bstan pa rab tu rgyas mdzad dang / /
blo bzang byams pa'i dpal gyur zhabs brtan shog /
bdag cag rnams kyis bgyis dang bgyid 'gyur ba'i / /
ches dkar lhag bsam rnam dag ci mchis rnams / /
gcig tu bsdus pa'i dge tshogs rnam smin mthus / /
skye kun tshangs spyod ldan pa'i rten thob cing / /
rgyal ba kun dngos bshes gnyen dam pa rnams / /
mi mnyes skad cig tsam yang mi byed cing / /
thugs kyi gsang ba kun gyi mdzod 'dzin pa'i / /
sras kyi thu bor 'gyur bar byin gyis rlobs / /
khyad par snying rje'i rang gzugs pad dkar 'chang / /
ma rungs 'dul phyir gtum drag khro bo'i skur / /
ston mdzad ye shes mgon po phyag drug pa / /
dge sdig shan 'byed dam can gshin rje'i rgyal / /
'dod khams dpang phyug dmag zor rgyal mo sogs / /
mthu ldan rgyal ba'i bstan bsrung ma lus pas / /
rdo rje 'chang gi spyan sngar zhal bzhes bzhin / /
bstan dang bstan 'dzin spyi dang khyad par du / /
thub bstan ring lugs 'dzin pa'i 'dus sde 'dir / /
mi dang mi min bsam sbyor gnag pa'i 'bras / /
rbod gtong byad stems rgyal gdon gnod pa sogs / /
phyir bzlog nye bar zhi zhing dge 'dun sde / /
thugs mthun khrims gtsang bshad sgrub 'phel ba sogs / /
bsrung skyob sba ba'i 'phrin las mi g.yel zhing / /
dus kun phan dang bde ba'i bkra shis che / /
dbyar skyes nyal 'gro'i rgyun bzhin rgyas gyur cig /
ces pa 'di yang khams ra 'bur dgon gyi 'dus spyis bskul ngor 7gong ma'i lung gis zhwa ser bstan pa'i gsal byed a chi thu no mon han du 'bod pa shAkya'i dge slong blo bzang ye shes bstan pa rab rgyas kyis sbyar ba'i yi ge ba ni bla ma chos grags so / /
! / /
oM swasti /
'od mtshan stong 'bar dpag med tshe yi lha / /
yid bzhin 'khor la rnam par @# / /
rgyal ma sogs / /
'chi med tshe la dbang ba'i lha tshogs kyis / /
mi shigs rdo rje tshe yi byin chen phob / /
tshogs gnyis rgya mtsho che las nyer 'thon zhing / /
skal bzang rgyu skar khrod na mngon par mtho / /
rnam 'dren rgyal ba'i ring lugs kun+da'i gnyen / /
rje btsun mtshan mo'i mgon por gsol ba 'debs / /
thub gzhung spyi dang rgyal ba gnyis pa yi / /
legs bshad bdud rtsi'i chos char 'bebs mkhas pa / /
snyigs dus 'gro ba'i mgon khyod srid mtha'i bar / /
zhabs zung rdo rje'i khams ltar brtan gyur cig /
dad ldan 'gro kun byang chen ma thob par / /
rje btsun bla mas mnyes bzhin rjes bzung ste / /
gsung gi bdud rtsis ngoms med 'tsho ba dang / /
lam bzang sgrub la brtson pa lhur byed shog /
de ltar gsol btab rnam dkar phung po'i mthus / /
rgyal bstan spyi dang khyad par blo bzang bstan / /
nag phyogs bdud sde'i nyer 'tshes mi rdzi zhing / /
phyogs dus kun tu dar zhing rgyas gyur cig /
bstan 'dzin dge 'dun tshogs rnams bshad sgrub 'phel / /
thugs mthun 'khor lo gsum gyi bya ba rgyas / /
chos spyod rnam bcu'i gser sbyangs 'khor lo yis / /
sgrib gnyis dgra las rnam par rgyal gyur cig /
yul phyogs 'dis mtshon mtha' dbus thams cad du / /
mi mthun rgud pa'i smag rum nyer sangs te / /
bkra shis dge mtshan nyi ma stong 'bar bas / /
bde skyid padmo bzhad pa'i dga' ston stsol / /
mchog gsum byin rlabs thugs rje'i dun+du b+hi / /
dad ldan gsol 'debs dbyug gus bskul ba las / /
don gnyis 'grub pa'i sgra dbyangs snyan po yis / /
mchog dus kun tu bde legs 'bar gyur cig /
ces pa 'di ni ser byes tre'o khams tshan bgres gzhon rnams nas /
pham brag sprul sku bskal bzang rnam rgyal gyi zhabs brtan gsol 'debs 'di lta bu zhig dgos zhes bskul ngor 7gong ma'i lung gis zhwa ser bstan pa'i gsal byed r+wa sgreng a chi thu no mon han gyis sbyar / /
! / /
rgyal ba rgya mtsho'i thugs rje ye shes sku / /
mtha' yas gdul bya'i blo ngor tha mal gar / /
sgyur mdzad 'khor lo'i mgon po rdo rje 'chang / /
rje btsun bla ma'i zhabs la gsol ba 'debs / /
shAkya'i sras gyur 'phags pa gser be'u / /
grub pa'i dbang phyug dam pa sangs rgyas dang / /
sa skya'i bstan 'dzin mkhyen brtse'i dbang phyug sogs / /
bgrang yas 'gro don mdzad la gsol {x} bdag cag dad pas rtse gcig gsol btab mthus / /
'di snang 'gag tshe 'og min zhing mchog tu / /
nges don bla ma'i zhal bzang mngon gyur te / /
zung 'jug rdo rje 'chang dbang myur thob shog /
bla ma mchog gsum rgyal ba sras bcas kyi / /
thugs rje byin rlabs nus mthu zla med cing / /
kun rdzob rgyu 'bras nam yang mi slu bas / /
ji ltar smon pa'i 'dod don myur 'grub shog /
ces rigs kun khyab bdag bdag gi drin can rtsa ba'i bla ma mkhan chen rdo rje 'chang rgya mtsho mtha' yas dpal bzang po'i zhal snga nas kyi 'khrungs rabs gsol 'debs rjes 'dzin dang bcas pa zhig dgos zhes ho chid g.yas ru'i shog kyi chan chi gin jan jun tA @# / /
wang mi 'gyur rdo rje'i dpon mo bla ma skyabs nas phrin yig gi lam nas bskul ba'i ngor mgon po gang gi zhabs rdul spyi bos len pa 7gong ma chen po'i lung gis zhwa ser bstan pa'i gsal byed a chi thu no mon han du 'bod pa shAkya'i dge slong rig pa 'dzin pa blo bzang ye shes bstan pa rab rgyas kyis r+wa sgreng rgyal ba'i dben gnas kyi rang gnas bde chen pho brang du dang ba chen pos sbyar ba'o / /
! / /
oM swasti /
spangs rtogs yon tan mthar phyin rdzogs sangs rgyas / /
spros bral nyer zhi 'gog lam dam pa'i chos rigs grol gnyis ldan 'phags mchog dge 'dun te / /
zhing mchog rin chen gsum gyis shis pa stsol / /
rgyal ba'i rgyal tshab 'phags pa 'od srung che / /
mtha' bral dbu ma'i srol 'byed sangs rgyas bskyangs / /
grub pa'i 'khor bsgyur ku ku ri ba'i zhabs / /
rig 'dzin hUM chen ka rar gsol ba 'debs / /
ma mo mngon 'khol 'brog mi dpal ye shes / /
brtul zhugs dpa' bo rlangs ston 'dre khol zhabs / /
mkhas grub lcog chen byang chub dpal ba dang / /
bo dong 'jigs bral zhabs la gsol {x} mkhas pa'i dbang po zhang zhung chos dbang grags / /
grub pa'i dbang phyug kun dga' rgyal mtshan dpal / /
'bri khung chos rgyal rin chen phun tshogs zhabs / /
dkon mchog chos 'phel zhabs la {x} mkhas grub dbang po gter bdag gling ba dang / /
'khor lo'i mgon pa ngag dbang mchog ldan zhabs / /
'phags bod dag dang ma dag skye ba'i gar / /
'chad med mtshar du dngar la gsol {x} slar yang snyigs dus rgyal bstan sa mos tshal / /
rgyas byed blo bzang ye shes bstan pa'i dpal / /
rab rgyas 'gro kun thar mchog 'bras bzang la / /
'god mdzad rje btsun bla mar gsol {x} nges don bla ma yi dam chos sbyong kun / /
mgon khyod bde stong dbyer med ngang nyid du / /
yid ches mos gus chen pos gsol 'debs na / /
dngos grub 'bras bzang stsol zhig bla ma mkhyen / /
gnas skabs dam chos sgrub pa'i 'gal rkyen bgegs / /
'dab ldan gzhon nu'i tshal la glang chen bzhin / /
mgon khyod ye shes rol ba'i bstan srung ches / /
thal bar rlog pa'i drag po'i dngos grub stsol / /
mdor na deng nas byang chub ma thob bar / /
mgon po khyod kyis 'bral med rjes bzung nas / /
spangs rtogs yon tan mthar phyin 'gro ba'i skyabs / /
ded dpon thams cad mkhyen par bdag gyur cig /
khyad par ring nas nyer bskyangs zhwa ser bstan / /
'dzin mkhas zab yangs 'khyil ba'i 'dus sde 'di / /
mi mthun nag po'i phyogs las rab rgyal nas / /
bstan dang 'gro ba'i gsos su 'gyur byin rlobs / /
chos dbyings 'gyur ba med pa'i bden pa dang / /
mgon khyod byin rlabs thugs rje nus pa'i dpung / /
lha mchog 'od ldan dkar po'i mthu rtsal gyis / /
ji ltar smon pa'i 'dod don myur 'grub shog /
ces pa dad ldan 'bras bde yangs bla ma las sne thun mong nas ngos kyi skyes rabs gsol 'debs dang /
khyad par ded dang chos skyong bcas nas skye g+kun 'bral @# / /
med rjes 'dzin gyi smon tshig dgos zhes yang yang rna ba gtser bar phran so so skye bo la dam pa'i skyes rabs re ba ga la mchis rung bka' drin zla med paN chen rdo rje 'chang dang /
chos skyong khag /
nged rang gi rmi lam gyi rol par shar ba bcas rags bsdus shig 'dus grwa'i bzhed pa bskang phyir gong ma'i lung gis zhwa sar bstan pa'i gsal byed a chi thu do mon han du 'bod pa shAkya'i dge slong rig pa 'dzin pa blo bzang ye shes bstan pa rab rgyas kyis bzhi sde dga' ldan bsam gtan gling gi rang gnas zung 'jug bde ba chen po'i pho brang du sbyar ba'o / /
! lhun grub 'od gsal zhi ba chos kyi dbyings / /
kun khyab sgyu 'phrul dra ba'i rol gar can / /
'phags yul grub dbang padma ka ra yis / /
mkhyen brtse nus pa'i byin chen dbab tu gsol / /
bde gshegs spyan sngar nam mkha'i snying po zhes / /
slob dpon dga' rab rdo rje rtag tu ngu / /
rdo rje dril bu pa dang te lo pa / /
grub mchog rat+na shrI mtsho skyes zhabs / /
g.yu sgra snying po ku ku ra pi dang / /
grub mchog sid+d+hi b+dz+ra nam mkha'i snying / /
dkar chen rgyal po 'od gsal rdo rje dang / /
bzhad pa'i rdo rje rgyal ba lo ras zhabs / /
gtsang smyon grub chen kun dga' legs pa'i dpal / /
shes rab rgyal mtshan tshul khrims bzang mo'i zhabs / /
tshul khrims rgyal mtshan kun mkhyen 'phags 'od dang / /
byams pa rang grol brtse chen snying po'i zhabs / /
snye mo gter ston sangs rgyas dbang chen dang / /
dbang phyug rab brtan ngag dbang chos 'phel sogs / /
mkhas dang grub pa'i rnam rol sgyu ma'i gar / /
ji snyid bkod pa rgya mtshor gsol ba 'debs / /
slar yang ma dag gangs ljongs skyad tshal du / /
blo gros lus stobs rdzogs pa'i dpag bsam ljon / /
sbas pa'i brtul zhugs legs 'chang dpal ldan dbang / /
'phrin las rgyal mtshan chen por gsol ba 'debs / /
o Di ya na'i slob dpon chen po yi / /
smon lam dus su smin pa'i zab mo'i gter / /
bka' skyong mkha' 'gro chos bsrung tshogs rnams kyis / /
dus las g.yel ba med par mdzad du gsol / /
rtsa gsum rgyal ba rgya mtsho'i byin rlabs dang / /
mthu ldan bstan bsrung nus pa'i gzi byin shugs / /
bdag sogs 'gro ba'i legs byas mthu dpal gyis / /
ji ltar smon pa'i 'dod don myur 'grub shog /
ces khyab bdag sman khang pa'i sprul sku dpal ldan 'phrin las rgyal mtshan gyi skyes rabs sa skya /
mtshur bu zhwa nag pa /
grub dbang klong rdol bla ma bcas nas ji ltar gsungs pa rnams go rim du bsgrigs /
nged rang gi rmi lam gyi rol par byung ba yang bsnan te chog sgrigs dgos zhes bskul ngor gong ma chen po'i lung gi zhwa ser bstan pa'i gsal byed a chi thu no mon han du 'bod pa shAkya'i dge slong rig pa 'dzin pa blo bzang ye shes bstan pa rab rgyas kyis bzhi sde dga' ldan bsam gtan gling du sbyar ba'o / /
! / /
oM swa sti /
rmad byung bskal par thugs bskyed dar drag pa'i / /
spangs rtogs mthar phyin thub dbang smra ba'i nyi / /
zhabs sen bkra shis ri mo rnam bkra ba / /
lhan bcas 'gro ba'i gtsug na shis gyur cig /
mthu stobs nus pa'i rdo rje rab 'bar bas / /
rgol ngan dpung tshogs bcom @# / /
pa'i Dom sti ba / /
lha gcig khri srong bka' yi mdun na 'don / /
rgya cha sta snang zhabs la gsol ba 'debs / /
blo bzang rgyal ba gnyis pa'i legs bshad bcud / /
myangs pas blo gros rab rgyas bzang skyong dang / /
gsang chen bstan pa'i bdag po sgo rum pa / /
kun dga' legs pa'i zhabs la {x} byang phyogs bstan 'gro'i dge mtshan padmo'i tshal / /
rgyas byed shes rab rgya mtsho'i rta bdun bdag /
skad gnyis smra mkhas mkhas btsun ngag gi dbang / /
bstan pa yar 'phel zhabs la {x} ye shes dkyil 'khor rgyas pa'i 'od zer gyis / /
skal bzang gdul bya'i bad tshal rgyas mdzad cing / /
byang phyogs skye bo'i 'dren pa bla na med / /
rje btsun bla ma'i zhabs la {x} de ltar gsol ba btab pa'i rnam dkar mthus / /
dpal ldan bla ma bskal brgyar zhabs brtan cing / /
mdzad 'phrin 'od brgya'i snang bas sa gsum khyab / /
bstan dang 'gro ba'i nyer 'tshor 'gyur bar shog /
bdag sogs 'gro kun skye ba thams cad du / /
rje btsun bla mas 'bral med rjes 'dzin cing / /
sku gsung thugs kyi gsang ba kun 'dzin pa'i / /
sras kyi thu bo nyid du 'gyur bar shog /
oM AH gu ru dz+nyA na kalpa b+ha dra sid+d+hi hUM hUM /
zhes byang phyogs bstan pa'i gsal byed no yon ho thog thu ye shes bskal bzang gi 'khrungs rabs gsol 'debs mtshan sngags dang bcas pa zhig rtsom dgos tshul hor chen nas rigs lam smra ba'i dgon sde bkra shis theg chen gling gi las sne slob dpon dge slong chos dar dang /
dka' bcu thogs med /
ser byes grwa rigs dge slong ngag dbang grags pa /
dkon mchog bstan 'dzin /
dbu mdzad grags pa chos 'phel / /
gnyer ba sbyin pa /
gnyer ba san a yu thu sogs ser skya thun mang nas rin chen gnyis pa'i maN+Dal sne 'dogs rdzar bcas /
sku gsung thugs rten /
gyon ba cha skor /
kha btags nang mdzod dang bcas bskul ma byung ba'i ngor /
Dom b+hi he ru ka'i thog nged rang gi rmi lam gyi rol par shar ba rnams bcos med du bsnan te bkod pa 'di yang gong ma chen po'i lung gis zhwa ser bstan pa'i gsal byed r+wa sgreng a chi thu no mon han du 'bod pas bzhi sde dga' ldan bsam gtan gling du sbyar ba'o / /
! / /
swa sti /
rnam 'dren kun gyi thugs rje'i spyi gzugs mchog /
blo bzang grags pa'i dpal 'bar skye rgu'i gnyen / /
mchog gsum lha dang bden tshig grub rnams kyis / /
deng 'dir dge legs bkra shis byin chen phob / /
'phags yul khyim bdag mdzes ldan shes rab 'dzin / /
shI la rA dzA sa bdag su r+ya'i mtshan / /
snga 'gyur grub brnyes rdo rje spe chung dang / /
ras chen zhi ba 'od la gsol ba 'debs / /
mkhas grub dbang po yon tan dpal ba dang / /
rgya ra chos skyong bzang po mkhas pa'i gtso / /
blo gros rgya mtsho blo bzang don grub ste / /
bstan pa'i sgron me rnams la gsol ba 'debs / /
'phags mchog 'phrin las dbang rgyal nus pa'i bdag /
mdo rgyud rgya mtsho'i dpal la dbang 'byor zhing / /
blo bzang bstan pa'i snang byed lung rtogs kyi / /
dpal 'byor rgyal mtshan 'dzin la gsol ba 'debs / /
mgon khyod thugs rje legs bris dun+du b+hi /
dad ldan mos pa'i @# / /
dbyu gus bskul ba'i mthus / /
mdo sngags legs bshad chos kyi dbyangs snyan pos / /
'gro kun ma rig gnyid las sangs gyur cig /
rgyal ba'i bstan bsrung stobs 'phrog gdong bzhi pa / /
gzi ldan dbang phyug dpa' bo bram ze'i gzugs / /
las mdzad yum chen 'khor tshogs rgya mtsho yis / /
'gal rkyen kun sel mthun rkyen 'phrin las sgrubs / /
zhes lab dgon mdo sngags bshad sgrub 'phel rgyas gling gi sprul sku'i 'khrungs rabs gsol 'debs shig dgos zhes zhabs gras dge slong ngag dbang bzod pas bskul ngor yig rnying zhig 'dug pa la zhig byas te gong ma chen pa'i lung gis zhwa ser bstan pa'i gsal byed a chi thu no mon han gyis sbyar / /
! / /
oM swa sti /
rmad byung spyod pa dpag yas dbyid du mgron gnyer ba / /
smon lam sgeg mo'i rkang rdul bkod pas bskal ba 'dir / /
bsam gyis i khyab 'phrin las 'dab ma rab yangs pa / /
ston mchog rgyal ba'i dpag bsam ljon pa gtsug na mchod / /
gnyan gyi bu yis bslabs ltar zas gtsang sras / /
dug can zas la mgron gnyer me dong gi /
zhugs nas padmor 'gyur ba'i khrir bzhugs tshe / /
'gyod bskyed bden mthong dpal sbas la phyag 'tshal / /
grub pa'i 'khor los bsgyur ba nag po pa'i / /
slob ma'i tha shal gyur kyang sngon dge'i mthus / /
gang+gA'i dbus su rdo rje phag mo yis / /
rjes bzung dge tshul tshem bu par gsol 'debs / /
rgyal ba gnyis pa rje btsun tsong kha pa'i / /
gsung gi bdud rtsis blo gros lus stobs rgyas / /
bshes gnyen bsten la 'gran pa'i zla bral ba / /
shar ba rin rgyal zhabs la gsol ba 'debs / /
slar yang sngon dge'i smon lam dar drag pa'i / /
mtha' 'khob hor yul mun gling snang ba'i dpal / /
rgyas mdzad rgyal bstan 'dzin pa'i grags pa 'bar / /
bshes gnyen dam ba'i zhabs la gsol ba 'debs / /
he ru ka dpal ngur smrig gar rol ba / /
rgyal ba kun dngos rol pa'i rdo rje yi / /
thugs sras mchog gyur blo bzang dkon mchog mtshan / /
dge legs bkra shis mdzad la gsol ba 'debs / /
blo bzang bstan pa'i rin chen khang bzang rtser / /
lung rtogs rgyal mtshan 'dzin pa'i dpal mnga' ba / /
mtha' yas gdul bya'i re skong dbang gi rgyal / /
rje btsun bla ma'i zhabs la gsol ba 'debs / /
de ltar dad ldan gdul byas gsol btab mthus / /
skye dang skye bar rje btsun bla ma yis / /
rjes bzung mthu las rnam 'dren stobs bcu'i mgon / /
ring min thob ste 'gro rnams sgrol byed shog /
thams cad mkhyen rgyu gnas lnga rig pa'i gzhung / /
thos dang sbyangs pas rnam par grol ba'i blo / /
mtshar sdug rkang rtses bsnun pa'i mya ngan med / /
'dab ma stong gi 'dzum bzhin mdzes par mdzod / /
khams gsum 'khor ba kun tu sdug bsngal dang / /
de rgyu kun 'byung bcas la skyo ba'i yid / /
gnang bkag bslab pa nye bar slob pa'i tshul / /
bag yod tshul khrims phung pos brgyan par mdzod / /
bdag nyid zhi @# / /
bde lhur len dman pa'i blo / /
yongs dor gzhan la phan pa'i snying stobs kyis / /
zab dang rgya che'i spyod pa rmad byung gis / /
thams cad mkhyen pa'i gdung 'tsho ba 'gyur bar mdzod / /
sgrib gnyis lha min lto bar bskyil ba'i rgyus / /
gsang rgyud chu klung yongs btung dzA ha nu / /
smin grol thabs kyi bdud rtsi 'bum skyugs pas / /
skal bzang sku bzhi'i srog 'tshor 'gyur bar mdzod / /
mchog gsum byin rlabs thugs rje'i dun+du b+hi / /
mes ldan dad pa'i dbyu gus bskul ba las / /
byin rlabs snyan pa'i sgra dbyangs 'bum ldir bas / /
mi mthun bdud bzhi'i g.yul las rgyal gyur cig /
ces u chu mu chin smon lam bla ma'i 'khrungs rabs gsol 'debs shig dgos zhes /
che chen chos rje blo bzang shes rab /
rtse drung rab 'byams pa blo bzang ye shes /
gsol dpon blo bzang yar 'phel /
tho yon rta mgrin rdo rje /
tho yon dpal mchog /
dge slong blo bzang mgon po /
dge slong blo bzang mchog ldan /
dge slong 'jigs med rdo rje /
tho yon sa 'dzin skyabs bcas nas bskul der nged rang nas rmi lam brtag pa nan tan bgyis par brtag par gang shar rnams dang ldan 'gro ba'i gsos su bkod pa da yang kong ma chen po'i lung gis zhwa ser bstan pa'i gsal byed a chi thu no mon han du 'bod pa shAkya'i dge slong blo bzang ye shes bstan pa rab rgyas kyis bzhi sde dga' ldan bsam gtan gling du sbyar ba'o / /
! / /
mchog gsum rgyal ba rgya mtsho'i byin chen gyi / /
thugs rje nus pa'i mthu dpung dar drag pas / /
bkra shis dge mtshan phyogs dus kun khyab cing / /
'dzad med rdo rje'i tshe yi ka ba tshugs / /
bde gshegs dri med rgyal mtshan ma 'gags pa / /
zla bzang thogs med chos rgyal mu khri btsan / /
legs pa'i shes rab dus zhabs nor bu bzang / /
mchog lha 'od zer sangs rgyas rgya mtsho'i zhabs / /
blo bzang dar rgyas ngag dbang bstan 'dzin mtshan / /
tshul khrims bstan pa'i rgya mtsho la sogs pa'i / /
grangs med skye pa'i zlos gar legs bsgyur ba / /
rje btsun bla ma bskal brgyar zhabs brtan shog /
mchog gsum rgyal ba rgya mtsho'i thugs rje dang / /
rgyu 'bras rten 'brel bslu med bden pa'i mthus / /
ji ltar smon pa'i 'dod don kun 'grub cing / /
bkra shis dge mtshan kun tu 'bar gyur cig /
ces dol gsung rab gling gi sprul sku tshul khrims bstan pa'i rgya mtsho'i 'khrungs rabs skyabs mgon tshangs dbyangs rgya mtsho'i gsung rtsom gzhir bzhag /
zhabs brtan smon tshig dang bcas pa 'di yang dol gsung gling grwa rigs sangs rgyas chos 'byor nas bskul ngor gong ma chen po'i lung gis zhwa ser bstan pa'i gsal byed a chi thu no mon han du 'bod pas sbyar / /
! / /
rgyal ba kun dngos 'phags mchog snang mtha' yas / /
dus mthar ngur smrig gar rol rigs brgya'i bdag /
bka' drin zla med dpal ldan ye shes zhabs / /
byang chen bar du snying dbus bad mtshor bzhugs / /
de yang rje btsun rdo rje 'chang de nyid nges don du skye 'jig gi spos pas dben yang /
bdag cag rtag 'dzin can rnams chos la bskul phyir zhing 'dir mdzad pa tha ma nye bar bstan pa'i dus su rje btsun dka' @# / /
drin zla med mchog de'i 'phrin las kyi kha lo pa rnams kyis / /
bdag la khyed cag bu slob rnams kyis mthong thos kyis rnam thar du 'jug 'os rigs yod tshe bris shig ces bskul ba gnang don bzhin /
bdag gis mthong thos cung zad rnams sgro skur gyi dri ma dang bral bar brjod na /
rje btsun rdo rje 'chang bka' drin zla med de nyid me bya se ra theg chen gling du chibs kyi kha lo bsgyur skabs /
byes grwa khang gi rab gsal du zhabs sen gyi padmo ngal gso ba'i dus der bdag la khyed kyis da lta ci mthong /
kho bos ni sngon gyi 'phags yul gyi paN grub du ma dang yul ljongs sogs shin tu gsal bar mthong zhes gsung gi bdud rtsi stsal ba na /
bdag rang dad pa'i gdung shugs kyis ji ltar snang zhes zhu ni ma spobs /
gzhan yang gru 'dzin gnyis pa'i gzhal med khang pho brang chen por mi tra brgya rtsa'i dbang gi dus shig bdag rang la lcang skya rdo rje 'chang gis stsal ba'i shel 'phreng ser po spus legs shig yod pa gsung chos kyi gseng zhig la sku mdun du phyin te phul bar /
'di kho bo la ster ba yin nam gsung bar /
legs rgyu zhig mi 'dug kyang tshogs rdzogs phyir 'bul ba lags zhes zhus par /
de lta na rten 'brel legs par 'ong gsung /
de nub kha 'don gyi skabs sngar dang mi 'dra ba'i rig pa dwangs shing rje btsun bla ma nyid dang /
chos kyi rgyal po tsong kha par brten pa'i nyams bzang po bla na med pa zhig byung ba / /
rang cag rnams kha zhe mtshungs pa'i dad pa dang bsnyen bkur bgyis tshe rje btsun rdo rje 'chang 'di la ston pa shAkya'i rgyal po dang mtshungs pa'i thugs rje dang byin rlabs kyi mthu dpung yod par nges /
mi tra'i nang tshan sgrol ma nyer gcig gi dbang gi dus kho bo'i nyams snang za zi zhig la rdo rje 'chang nyid sgrol ljang gi sku'i rnam pa 'ol le ba zhig tu mthong bas na / /
kho bo lta bu'i dug gsum shas cher spyod pa la yang de ltar snang na /
dag pa'i 'khor rnams la rje nyid rdo rje 'chang dngos su mi snang ba lta ci smos / /
rdo rje 'chang nyid zhing khams gzhan du ma gshegs tsam gyi lcags byi hor zla dgu pa'i skabs shig bdag gi rmi lam du rje bla ma nyid 'khor nyung shas dang bcas te sku chos dbu paN sogs bzhes te rgya khra yod pa'i khang pa zhig nas phebs kyin 'dug par /
bdag gis lag nas kha btags shig phul te byin rlabs zhus par /
phyag dbang zhig stsal nas zhal 'dzum mdangs dang bcas te nub byang mtshams kyi khang pa zhig tu bzhugs pa rmis /
de skabs ji bzhin ma shes kyang rjes su bsams tshe mdzad pa tha ma ston bzhed kyi brdar go /
de rjes zhing khams gzhan du gshegs pa'i gtam ngan gyi 'phreng ba bdag gi rna bar son pa na mya ngan gyi zug rngus yid rab tu gdungs pas dgongs pa rdzogs thabs kyi dge sbyor la brtson par yod pa'i skabs shig rmi lam du rje bla ma nyid bzhugs khri chung ngu zhig gi steng du bzhugs 'dug par /
bdag gis sku zhabs rin po che nas bdag @# / /
cag thams cad brtse bas bor ba snying rje 'am zhes du ngag dang bcas te zhus par /
bka' las de tsam mya ngan ma byed mgyogs par thug yod zhes gsungs pa zhig rmis / /
de la sogs bdag cag lta bu'i sgrib gnyis kyi 'ching ba dam pos bcings pa rnams la yang dag pa ye shes sku nyid kyis rmi lam du gsung gi snang ba stsal ba sogs rje btsun rdo rje 'chang 'di nyid kyi rnam par thar pa ni bsam gyis mi khyab pa zhig lags pas na /
skal dman bdag gas mthong thos su gyur pa ni re zhig de tsam lags /
da dung rje btsun bka' drin zla med gru 'dzin bdag po rgyal dbang thams cad mkhyen pa mchog dang /
thugs sras 'gro ba'i 'dren pa rnams kyi zhal las ji snyed byung ba rnams ma tshang ba med par bsgigs pa'i rnam thar bdag cag slob bu rnams kyi dad pa'i gsos su 'gyur ba zhig myur rtsol sgrigs gnang zhu zhu /
'di ltar bgyis pa'i rab dkar dge ba'i mthus / /
bka' drin zla med 'gro ba'i mgon po yis / /
rjes bzung thugs kyi gsang ba kun 'dzin pa'i / /
sras kyi thu bo nyid du bdag gyur cig /
! / /
swasti /
rnam 'dren thugs rje'i stobs mnga' shAkya'i rgyal / /
mkhyen rab dbang byug 'jam dbyangs 'gro ba'i skyabs / /
rgyal kun thugs rje'i spyi gzugs tsong kha pa / /
'khor bcas dge legs byin chen char ltar phob / /
'jam mgon bstan pa'i snang byed rje btsun che / /
blo bzang ches 'phel thugs dgongs yongs rdzogs nas / /
'khrul bral sprul sku'i 'dzum zhal myur ston cing / /
skal ldan 'gro la chos 'khor bskor du gsol / /
de ltar rtse gcig gsol btab bden pa'i mthus / /
bdag sogs 'gro kun skye ba thams cad du / /
theg mchog dam pa'i mgon gyis rjes bzung zhing / /
ring min sku bzhi'i go 'phang myur thob shog /
ces pa 'di ni brag rgyab bla ma zhi par gshegs pa'i yang srid myur 'byon rjes 'dzin dang bcas pa dgos zhes chos mdzad byams pa ye shes sogs nas bskul ba'i ngor zhwa ser bstan pa'i gsal byed a chi thu no mon han shAkya'i dge slong blo bzang ye shes bstan pa rab rgyas kyis sbyar ba'o / /
! / /
oM swasti /
bslu med bla ma mchog gsum yi dam lha / /
mthu ldan rgyal ba'i bstan bsrung tshogs rnams dang / /
bden tshig grub pa'i drang srong ma lus pas / /
bdag sogs re ba'i 'bras bu 'grub byin rlobs / /
ngag gi dbang phyug rgyal ba gnyis pa yi / /
snyan rgyud dam pa'i chos kyi 'byor pa can / /
rgyal kun 'dus zhal drin can bla ma yi / /
mchog gi sprul sku'i zhal bzang myur mjal shog /
spros bral bde chen nges don bla ma mchog /
drang don sprul pa'i rnam par yongs bzhengs te / /
bdag sogs gus ldan slob bu mtha' dag gi /
skyabs mgon mdzod cig rje btsun thugs rje can / /
mchog gsum rgyal ba rgya mtsho'i byin mthu dang / /
chos dbyings 'gyur ba med pa'i bden pa dang / /
bdag sogs dad mos rtse gcig gsol btab mthus / /
ji ltar smon @# / /
ba'i 'dod don myur 'grub shog /
ces bdag gi drin can rtsa ba'i bla ma bka' drin 'khor med rdo rje 'chang ngag dbang chos 'byor dpal bzang po'i zhal snga nas kyi mchog sprul myur 'byon gyi gsol 'debs 'di rang nyid kyang rtsom 'dun yod thog r+wa sgreng rgyal ba'i dben gnas kyi dbu chos dang grwa dmangs nas bskul ngor rje bla ma de nyid kyi bka' drin gyis 'tsho ba'i slob bu gong ma chen po'i lung gis zhwa ser bstan pa'i gsal byed a chi thu no mon han du 'bod pa shAkya'i dge sbyong rig pa 'dzin pa blo bzang ye shes bstan pa rab rgyas kyis dang ba chen pos sbyar ba'i dge bas skye ba kun tu dpal ldan bla ma dam pa dang mi 'bral zhing rje btsun mchog gi sprul sku'i zhal bzang myur du mjal ba'i rgyur gyur cig /
! / /
swasti /
bslu ba med pa'i bla ma mchog gsum dang / /
yi dam bde gshegs nyan rang bka' sdod bcas / /
skyabs gnas bslu ba med pa'i tshogs rnams kyis / /
bdag gis smon pa'i tshig 'di 'grub par mdzod / /
bsod nams brgya phrag du ma'i dpung pa yis / /
legs bshad tshe la dbang ba'i rdo rje'i mchog /
mthar 'dzin ri bo 'joms pa'i bshes gnyen dbang / /
yang srid zla tshes myur du 'char bar mdzod / /
dkon mchog rin chen gsum gyi thugs rje dang / /
chos nyid 'gyur ba med pa'i bden pa dang / /
bdag gi lhag bsam dag pa'i mthu dpal gyis / /
rnam dag smon pa'i gnas 'di 'grub par shog /
ces khal kha mer rgan no mon han tshe dbang rdo rje de nyid kyi yang srid myur 'byon gyi smon tshig 'di ni dam pa gang gi gnyer pa bskal bzang bsod nams dang /
blo bzang mgon po sogs nas bskul ba'i ngor r+wa sgreng a chi thu no mon han du 'bod pas sbyar / /
! / /
oMswa sti /
bslu med bla ma yi dam bsrung ma'i tshogs / /
khyad par gri gug dmar nag 'phying dkar bas / /
blo bzang rgyal bstan brtson 'grus dpung ba yis / /
nyer 'degs bstan 'dzin dge ba'i bshes gnyen gyi / /
yang srid 'khrul pa'i dri bral ches myur bar / /
dad ldan slob bu'i yid kyi gdung sel du / /
shar ba'i mthu las skal bzang dad ldan rnams / /
rnam kun dga' ba'i dar dir sgrogs par mdzod / /
ces pa'ang a chi thu no mon han du 'bod pas sbyar / /
! /
swasti /
mchog gsum bslu ba med pa'i thugs rje dang / /
dad ldan gdul bya'i rtse gcig mos pa'i mthus / /
rje btsun bla ma rgya mtsho bshes gnyen gyi / /
zag med thugs kyi dgongs pa yongs rdzogs shog /
tshogs gnyis shar ri'i rtse las mngon 'phags shing / /
skal ldan gdul bya'i sa mos rgyas mdzad pa'i / /
sprul sku'i zla ba gsar pa myur gsal te / /
bstan dang 'gro ba'i don chen myur 'grub shog /
ces dad ldan byams pa rnam rgyal nas 'di lta bu zhig dgos zhes bskul ngor zhwa ser bstan pa'i gsal byed a chi thu no mon han du 'bod pas sbyar ba'o / /
! / /
oM swasti /
mkhyen brtse nus gsum sgrib med mkha' ngos su / /
'phrin las nam mkha' mdzod kyi sprin chags pas / /
yongs rdzogs thub bstan dpag bsam rgyas mdzad pa / /
rnam 'dren tsong kha pa yis shis pa stsol / /
blo gros lus stobs rdzogs @# / /
ba'i gdong lnga'i dbang / /
phas rgol ri dwags mthar byed yon tan rdzogs / /
thub bstan rgyal mtshan 'dzin mkhas bshes gnyen che / /
mgon khyod bde stong chos sku'i mkha' dbyings las /
skal dman bdag sogs 'gro ba'i blo ngo dang / /
nye bar 'tsham pa'i mchog sprul rta bdun dbang / /
lags byas shar ri'i rtse las myur 'phags te / /
nyam thag slob bu'i gdung ba bsal du gsol / /
bstan 'dzin rkang 'thung khrod na dpag bsam dbang / /
mkhas mang rgyu skar khrod na nya rgyas zla / /
grub mchog gser ri'i dbus na lhun po bzhin / /
mgon khyod sprul sku'i zlos gar myur bstan gsol / /
chos dbyings 'gyur ba med pa'i bden pa dang / /
dad ldan rtse gcig mos pa'i rten 'brel gyis / /
mgon khyod sprul sku'i zla snang myur gsal zhing / /
thub bstan rgya mtsho'i dpal du brtan gyur cig /
ces rigs kun khyab bdag 'khor lo'i mgon po kun gzigs paN chen rdo rje 'chang gi mchog sprul dam pa'i rigs kyi cod paN du gyur pa 'jam mgon bstan pa'i sog shing ring mo nyid nas dam chos 'dzin pa'i smon lam gyi mthu grub cing / /
mkhas shing grub pa'i dbang phyug dam pa yongs 'dzin paN+Di ta no mon han rin po che yon tan rgyal mtshan pa'i zhal snga nas zhi bar gshegs skabs /
dam pa gang de'i 'phrin las ba dka' chen blo bzang dge legs nas /
yang srid myur byon gyi gsol 'debs shig dgos zhes bskul ngor gong ma chen po'i lung gis zhwa ser bstan pa'i gsal byed a chi thu no mon han du 'bod pa shAkya'i dge slong rig pa 'dzin ba blo bzang ye shes bstan pa rab rgyas kyis r+wa sgreng rgyal ba'i dben gnas kyi rang gnas bde chen pho brang du dang bsal bgyis ba dza yan+tu / /
! / /
oM swa sti /
'dzad med thugs rje chen po'i gru char gyis / /
thar 'dod sa chen tshim mdzad bla ma dang / /
mchog gsum lha klu bden tshig grub rnams kyis / /
bden tshin rdo rje'i gyin chen deng 'dir phob / /
blo bzang rgyal bstan smra mkhas 'jigs med dbang / /
bde stong ye shes rdo rjes mthar 'dzin kun / /
yongs 'joms bshes gnyen rta bdun bdag po gang / /
chos dbyings chu lha'i phang par nyer gzims kyang / /
thar 'dod ku mud bzhad byed 'od dkar can / /
snyigs ma'i rgud pa kun sel sprul sku'i zla / /
skal ldan shar ri'i rtse nas myur shar te / /
dad ldan gdung ba sel ba'i dpal gyur cig /
chos dbyings 'gyur ba med pa'i bden pa dang / /
dam can chos skyong bsrung ma'i nus stobs kyis / /
skal ldan gdul byas ji ltar smon pa'i don / /
re ba mtha' dag 'grub pa'i bkra shis stsol / /
zhes byang phyogs bstan pa'i sgron me khal kha dza ya paN+Di ta blo bzang 'jigs med rdo rje zhing gzhan du gshegs skabs yang srid myur 'byon zhig dgos zhes ser bsam khal kha'i grwa rigs rnams nas bskul ngor gong ma chen po'i lung gis zhwa ser bstan pa'i gsal byed r+wa sgreng a chi thu no mon han du 'bod pas sbyar ba'o / /
! / /
tshe dpag med mgon rnam par rgyal / /
dkar phyogs lha klu drang srong tshogs / /
bden tshig rdo rje'i dbyar @# / /
rnga 'bum / /
legs sgrogs bkra shis char chen phob / /
rje dpon blo bzang nyi ma dang / /
gu ge snying stobs rgya mtsho'i dpal / /
sngags chen dge legs rab rgyas sogs / /
skyes rabs dam pa'i tshogs la 'dud / /
thub dbang mdo sngags bstan pa'i dpal / /
rgya mtsho'i tha grur khyab mdzad pa / /
mkhas btsun bzang po'i 'od dkar can / /
rje btsun bla mar gsol ba 'debs / /
chos dbyings rang bzhin rnam dag cing / /
rgyu 'bras bslu med bden pa'i mthus / /
bskal brgyar zhabs brtan bdag sogs kun / /
byang chub bar du rjes 'dzin mdzod / /
ces khal kha mer rgan wang gi gshog /
dge slong blo bzang bkra shis dang /
smon lam sogs grwa pa dmangs kyis sprul pa'i sku chos rje bstan pa rgya mtsho'i 'khrungs rabs gsol 'debs shig dgos zhes bskul ngor rmi lam gyi rol par shar ba ltar r+wa sgreng no mon han gyis sbyar / /
! / /
stobs bcu mnga' ba'i rgyal rnams skal dman 'gror / /
gcig tu brtse yang smon lam dam bca'i 'phrul / /
mchog gyur thub dbang rdo rje 'chang dbang gis / /
byin rlabs dngos grub bkra shis char du snyil / /
ngag la dbang bsgyur blo bzang bstan pa'i dpal / /
'dzin mkhas mkhyen brtse'i 'od zer rnon po yis / /
dad ldan gdul bya'i pad tshal rgyas mdzad pa / /
rje btsun bla ma bskal brgyar zhabs brtan shog /
'phrin las rta bdun bdag po mkhar 'phags shing / /
phan bde'i padmo'i tshal kun bzhad pa dang / /
dad ldan 'gro rnams byang chen ma thob bar / /
skad cig tsam yang 'bral med rjes 'dzin shog /
ngur bed tA wang gi gshog /
chos sde chen po bkra shis 'phel rgyas gling gi bla ma las sne grwa rigs rnams kyis /
chos rje ngag dbang grags pa'i sprul sku zhabs drung ngag dbang bstan 'dzin 'od zer gyi zhabs brtan gsol 'debs shig dgos zhes bskul ba ltar r+wa sgreng a chi thu no mon han gyis sbyar ba'o / /
! / /
blo bzang thub dbang rdo rje 'chang dbang dang / /
'chi med tshe la dbang ba'i lha tshogs kyi / /
bden tshig rdo rje'i byin rlabs char rgyun gyis / /
bdag sogs re ba'i pad tshal bzhad gyur cig /
ngag la dbang bsgyur skal bzang gdul bya'i gnyen / /
mkhas btsun bzang po'i 'od zer rab 'phro bas / /
byang phyogs rmongs pa'i smag rum mthar skrod pa / /
rje btsun bla ma bskal brgyar zhabs brtan shog /
'phrin las 'od zer rta bdun stong 'bar zhing / /
dad ldan gdul bya'i dga' ston bzhad pa dang / /
thub bstan mdo sngags bshad sgrub rgyas pa sogs / /
dus kun bkra shis dge mtshan 'bar gyur cig /
ces dur bed tA'i wang gi gshog /
chos sde chen po bkra shis 'phel rgyas gling gi bla ma las sne grwa rigs rnams nas dar han mkhan po lha rams pa ngag dbang bskal bzang gi zhabs brtan 'phrin las rgyas pa'i smon tshig cig dgos zhes bskul ngor r+wa sgreng no mon han gyis sbyar ba'o / /
! /
'chi med bdud rtsi'i chu rgyun gyis / /
nyi bu'i tsha gdung sel mdzad pa / /
tshe dpag med mgon lha tshogs kyis / /
tshe yi dngos grub deng @# / /
'dir stsol / /
ma rig gnyid las rnam sangs shing / /
lung rtogs yon tan rgyas pa'i dpal / /
mdo sngags bstan pa'i nyi ma mchog /
bskal brgya'i bar du zhabs brtan shog /
dad ldan 'gro rnams byang chen bar / /
dam pa'i mgon dang mi 'bral zhing / /
mtha' yas rgyal ba'i chos tshul kun / /
'dzin la 'gran zla med gyur cig /
ces mkhar sngon thu med dge slong dkon mchog dpal bzang gis /
bla ma sangs rgyas nyi ma'i zhabs brtan gsol 'debs 'di lta bu zhig dgos zhes bskul ngor r+wa sgreng no mon han gyis sbyar ba'o / /
! / /
spangs rtogs mthar phyin yang dag rdzogs sangs rgyas / /
legs gsungs lung dang rtogs pa'i dam pa'i chos / /
rigs grol gnyis ldan 'phags tshogs dge 'dun te / /
mchog gsum mthu yis 'dod don 'grub gyur cig /
blo bzang mdo sngags kun dga'i rta bdun bdag /
chu lha'i phang du gzhol yang dad ldan gyi / /
mos pa'i shar ri'i rtse las mngon 'thon te /
gdul bya'i sa mos ches cher rgyas gyur cig /
dkar phyogs lha dang drang srong bden pa'i mthu / /
dad ldan gdul byas rtse gcig gsol btab 'bras / /
yang srid chu shel dbang po'i dkyil 'khor gyis / /
skal ldan kuna'i dga' tshal bzhad gyur cig /
ces dur bed gshog /
bkra shis rdzogs ldan gling gi dbu mdzad blo bzang don grub nas /
khong rang gi bla ma chos rje bla ma blo bzang kun dga' zhing gshegs song bar /
yang srid myur byon gyi gsol 'debs 'di lta bu zhig dgos zhes bskul ba ltar r+wa sgreng a chi thu no mon han gyis sbyar / /
! / /
oM swa sti /
tshe dang ye shes mchog stsol lhag pa'i lha / /
yid bzhin 'khor lo rnam par rgyal ma sogs / /
'chi med tshe la dbang ba'i lha tshogs kyis / /
'gro 'dren dam pa'i sku tshe bskal brgyar spel / /
bskal bzang rnam 'dren thub bstan nyin byed dbang / /
ye shes 'od zer stong 'bar skal ldan blo'i / /
mi shes rmongs pa kun sel gtan bde yi / /
dga' tshal dar zhing rgyas mdzad zhabs brtan shog /
dad ldan 'gro kun skye ba thams cad du / /
theg mchog dam pa'i mgon dang mi 'bral zhing / /
mtha' yas rgyal ba'i chos tshul 'dzin pa la / /
rje btsun 'jam dpal dbyangs dang mtshungs par shog /
ces er te ne paN+Di ta wang ho thog thu bskal bzang thub bstan ye shes dar rgyas kyi zhabs brtan gsol 'debs shig dgos zhes /
wang zhabs drung snyan grags dar rgyas /
on hu han zhabs drung yon tan dar rgyas /
dge tshul bstan 'dzin rgya mtsho nas bskul der r+wa sgreng a chi thu no mon han gyis sbyar ba'o / /
! / /
ja mchod byin rlabs kyi phung po rgya ba'i chu gter rba rlabs g.yo ba'i dga' ston zhes bya ba bzhugs so / /
yid 'ong zla shel ljon pa'i pad phor nang / /
bcud mchog sin+d+hur li khri'i mdangs 'od can / /
ga bur gur kum dri zhim ngad ldang ba / /
'chi med bdud rtsi'i btung ba dam ba 'di / /
bka' drin mnyam med dngos brgyud bla ma'i tshogs / /
he ru ka dpal 'jigs mdzad dus kyi dgra /
yi dam dkyil 'khor rgyal @# / /
ba rgya mtshol / /
mchod par 'bul lo dngos grub rnam gnyis stsol / /
phyag drug las gshin 'dod khams dbang phyug ma / /
dpal gyi lha mo rgyal chen ngal bsos po / /
gur zhal beg tse bstan bsrung rgya mtsho la / /
mchod par {x} khyad par bstan bsrung gtso bo legs ldan beng / /
las mgon mon pa nag po mthu rtsal can / /
bod skyong mkha' 'gro'i gtso mo g.yu sgron mar / /
mchod par {x} rang byung rdo rje lus kyi pho brang che'i / /
snying dbus padmor bzhugs pa'i drin can rje / /
rtsa khams dpa' bo DA ki'i tshogs bcas la / /
mchod par {x} gang 'di'i ched du rgya nag yul ljongs nas / /
bod yul rgyu ba'i ngal ba lhur blangs pa'i / /
mi dang dud 'gror bcas pa'i 'gro ba rnams bde ldan padmor rdzus te skye bar shog /
chos ldan rgyal po bstan pa'i sbyin bdag rnams / /
myos 'gyur spangs ta btung ba'i mchog 'di yis / /
tshim nas dge ba'i bsam sbyor rab rgyas te / /
yangs pa'i rgyal khams bde la 'god bar shog /
khyim pa'i tshogs rnams sdig pa'i zas spangs nas / /
dpal 'byor rgyas shing 'di ltas 'tsho ba dang / /
dkon mchog mchod cing byams pa'i sems ldan pas / /
'jig rten thams cad bde zhing skyid par shog /
thub pa'i brtul zhugs 'chang ba'i dge sbyong rnams / /
sdig med rnam dpyod rgyas byed 'dis 'tsho zhing / /
klog dang spong ba'i 'khor lo rnam gsum gyis / /
rgyal ba'i bstan pa phyogs bcur spel bar shog /
ri sul rgyu ba'i rnal 'byor pho mo rnams /
btung ba'i mchog 'dis rig pa dwangs snyigs phye / /
rtse gcig bsam gtan mchog gi bde thob nas / /
sa dang lam gyi rtogs pa mngon 'gyur shog /
rnal 'byor bdag kyang dben pa'i nags tshal du / /
'di 'dra'i btung bas zhen med 'tsho ba dang / /
gsang chen zab mo'i ting 'dzin bsgoms pa'i mthus / /
rdo rje 'chang dbang tshe 'dir 'grub par shog /
snod bcud rgyal ba'i dkyil 'khor rol par shar / /
'dod yon byang chub sgrub pa'i grogs su bsgyur / /
'di 'dra'i lam bzang rnyed pa bla ma'i drin / /
dgyes par rol cig rdo rje'i spun grogs rnams / /
zhes ja mchod smon lam dang bcas pa 'di ni rang gi yid la shar ba bzhin shAkya'i dge slong blo bzang ye shes bstan pa rab rgyas kyis de 'phral sbyar ba 'di ltar mdzad na byin rlabs 'byung bas nyams len mdzod /
! / /
bsangs mchod bkra shis lha'i rnga bo che'i sgra dbyangs zhes bya ba bzhugs so / /
na mo gu ru swa ra swa sti many+dzu shrI ya /
sku gsum mngon gyur rgyal ba rdo rje 'chang / /
phyi nang gshin rje'i gshed gyur yi dam lha /
dbyer med 'jam dpal rdo rje blo bzang grags / /
byang chub bar du spyi gtsug rgyan du bzhugs / /
khungs ldan rgya bod mkhas pa'i gsung rgyun las / /
legs 'ongs bsangs mchod yan lag brgyad ldan chab / /
bor nas blo byas bsangs yig ba tshwa'i chu / /
'thungs byed blo dman ri dwags ches bla na mod / /
'on kyang dad ldan slob mas bskul ba'i ngor / /
blos byas tshig gi rgyud mangs 'di bsgrags tshe / /
rnam dpyod ldan pa'i mkhas rnams dgyes min yang / /
rang mnyam skal dman @# / /
'ga' la phan phyir bkod / /
'dir mchod yul mchog dman rnams la bsangs kyi mchod sprin 'bul bar byed pa'i rim pa ni /
bla ma yi dam mkha' 'gro rnams kyi ba tor ma zlum po /
zur gsum /
lha bshos bcas dbus dang /
g.yas g.yon du rim pa bzhin gzhis bdag gi gtor ma dang /
chos skyong sogs kyi gtor ma gang las dang /
nyer spyod /
phye mag chad lud /
bsangs rdzas tsan+dan dkar dmar /
a ga ru /
bzang drug /
spos dkar /
ma nu /
stag pa /
shugs pa /
'khan pa /
pa lu /
spa ma /
bdud rtsi can gyi shing sna /
zas phud /
'bru sna sogs ma chang ba sed pa /
gzhan yang dar mdung go mtshon spyan gzigs sogs gang 'byor legs par bsham /
rang dang sgrub grags rnams bde ba'i stan la 'khod de rol mo dbyangs dang bcas ma yengs pa'i dang nas skyabs su 'gro ba ni /
skad cig gis skyabs yul rnams mdun gyi nam mkhar bzhugs par mos te /
hUM /
'dod rgu'i char 'bebs rtsa brgyud bla ma dang / /
yi dam mchog gsum dpa' bo mkha' 'gro mar /
bdag dang mkha' mnyam 'gro ba ma lus pa / /
byang chub snying po'i bar du skyabs su mchi / /
lan gsum brjod /
sems bskyed ni /
hUM /
mtha' bral 'khor ba'i rgya mtsho chen po ru / /
ma rig 'khrul pa'i dbang gyur 'khyams pa'i 'gro /
gtan du bde ba'i 'chi med dga' tshal du / /
bgrod phyir byang chub mchog tu sems bskyed do / /
lan gsum /
tshogs zhid ni /
hUM /
dag pa gnyis ldan chos sku'i mkha' dbyings las / /
bzhin lag mtshan dpe'i gzugs su yongs shar ba / /
skyabs gnas kun 'dus blo bzang grags pa dang / /
dbyer med sgyu 'phrul gar mkhan 'khor lo sdom / /
pad sdong nyi zla'i gdan steng legs bzhugs pa'i / /
mtha' skor dngos brgyud bla ma yi dam lha / /
dpa' bo mkha' 'gro chos skyong bsrung ma'i tshogs / /
lha lam dog bor 'gengs mdzad skyabs yul gyi / /
gnas gsum yi ge gsum mtshan hUM yig gis / /
bskul bas spyan drangs dbyer med bzhugs su gsol / /
sgo gsum dang ba'i yid kyis phyag 'tshal zhing / /
chags med kun tu bzang po'i mchod sprin 'bul / /
sdig pa'i mun stug stobs bzhi'i 'od kyis bsal / /
rang gzhan dge ba kun la rjes yi rang / /
theg gsum chos 'khor rgya cher bskor bar bskul / /
sgrib bral gzugs sku g.yo med bskal brgyar bzhugs / /
rang gzhan dus gsum pa sogs pa'i dge ba'i las / /
bde chen ye shes thob pa'i rgyu ru bsngo / /
rdor sems sogs lha'i nga rgyal gyi ngang nas /
sngags drug phyag rgya drug gis bsangs rdzas rnams byin gyis brlab /
gzhung dngos la 'jug pa'i bdag bskyed ni hUM /
ma chags padma thabs shes nyi zla'i steng / /
rang sems hUM yig yongs gyur he ru ka /
ye shes 'ja' zer dbus bzhugs mtha' skor du / /
dpa' bo mkha' 'gro'i tshogs kyis bskor bar gyur / /
mgron spyan 'dren pa ni /
hUM /
byin rlabs gter gyur rtsa brgyud bla ma dang / /
dngos grub rtsa ba yi dam dkyil 'khor lha / /
skyabs gnas mchog gyur dkon mchog rnam pa gsum / /
dpag yas mthu mnga' dpa' bo mkha' 'gro dang / /
las kun sgrub mdzad dam can chos srung tshogs / /
chos mthun 'tsho ba spel mdzad 'gro ba'i lha / /
snang srid @# / /
gnas pa'i sde brgyad gzhis kyi bdag /
ma lus thogs med 'dir gshegs rang rang gi /
dgyes ba'i gdan steng bag phab brtan par bzhugs / /
dngos bshams yid sprul bsangs kyis mnyes gyur cig /
bsangs gyer pa ni /
hUM /
'gyur med sgrib bral chos dbyings me zhal lam / /
snang byed mtshan dpe'i gar rol longs spyod rdzogs / /
brtse chen 'gro la cir snang sprul ba'i sku / /
'gro ba'i dbang por 'cham pa'i sgyu 'phrul gar / /
ston mdzad nyi ma'i gnyen dang dbyer med ba'i / /
snyigs dus 'gro 'dren blo bzang grags pa'i dpal / /
la sogs rtsa brgyud bla ma ma lus la / /
dngos grub stsol phyir bsangs kyi mchod pa 'bul / /
kyai /
'dzam bu chu gser mdangs chags lo 'dab tshogs / /
phang phung g.yo ba'i ljon shing stag pas bsangs / /
mar rgad mdog can baiDUr zhun ma yi / /
khengs 'phrog 'dab ma rab rgyas shugs pas bsangs / /
gangs ri'i mdangs chags lo 'dab gzhon nu'i tshogs / /
g.yur du za ba'i ljon shing 'khan pas bsangs / /
rab dmar byu ru'i mdangs la 'gran bzod pa'i / /
me tog 'dab ma rab mdzes ba lus bsangs / /
nad sel bzang drug ma nu spos dkar dang / /
tsan+dan dkar dmar a kar dud pas bsangs / /
bdud rtsi snying po mchog gi ljon pa'i tshogs / /
phye mar zas phud 'bru sna'i rigs kyis bsangs / /
rin chen sna lnga dar dang za 'og gos / /
dkar gsum mngar gsum la sogs dgyes pa'i rdzas / /
rma yengs ting 'dzin phyag rgyas byin brlabs bas / /
rnam lngar bde ba chen po bskyed gyur cig /
kyai /
tshe gcig gdod ma'i mgon po rdo rje 'chang / /
'grub phyir dbang lung khrid sogs gdams pa kun / /
stsol mdzad khyab bdag rdo rje 'chang dbang nas / /
drin can rtsa ba'i bla ma'i par byon pa'i / /
rgya bod mkhas grub rig 'dzin ma lus dang / /
chos kyi rgyal po mes dbon rnam pa gsum / /
lnga brgya'i gtsug rgyan jo bo yab sras dang / /
'jam mgon rgyal ba gnyis pa yab sras bsangs / /
kyai /
dbang po'i gzhu ltar rab bkra mtshan dpe'i gar / /
bde bar gshegs pa rigs lnga la sogs pa'i / /
sum cu rtsa gnyis lha yi 'khor lo mchog /
bcom ldan mi bskyod rdo rje'i lha tshogs bsangs / /
gur gum lhun por nyi gzhon 'bum 'khyud bzhin / /
bdud bzhi las rgyal bcom ldan lha yi lha / /
bcu dgu'i bdag nyid zung 'jug dang po'i mgon / /
'jam dpal rdo rje'i lha tshogs thams cad bsangs / /
iN+Da ni la'i lhun por nyi 'od kyis / /
'khyud 'dra'i gzi ldan khrag 'thung he ru ka /
dgyes pa skyed byed rdo rje phag mo sogs / /
dkyil 'khor 'khor lo'i lha tshogs ma lus bsangs / /
dgra gdong 'jigs gsum kye rdor dus 'khor sogs / /
bgrang yas brjod par dka' ba'i dkyil 'khor gyi / /
'khor lo'i bdag nyid lta yi tshogs kun bsangs / /
gtan bde'i mchog stsol dag legs char ltar 'bebs / /
sdug bsngal 'jigs sgrol lha mi yongs kyi skyabs / /
dran pas gdung sel klu dbang gtsug @# / /
rgyan bzhin / /
dkon mchog rin chen rnam gsum ma lus bsangs / /
nyi shu rtsa bzhi'i yul dang dur khrod brgyad / /
mkha' spyod zhing dang sum cu rtsa bdun gnas / /
mtha' bral do mtshar zhing na legs bzhugs pa'i / /
dpa' bo mkha' 'gro'i lha tshogs ma lus bsangs / /
kyai /
rgyal kun snying rje'i rang gzugs gru 'dzin bdag /
gdug can dgra bgegs sgrol ba'i gnyen po ru / /
gtum drag che la rngams pa'i rnam 'gyur can / /
mahA kA la phyag drug 'khor bcas bsangs / /
las gshin 'dod khams bdag mo phyag bzhi pa / /
rnam mangs thos sras legs ldan mched gsum dang /
dur khrod bdag po tra k+shad zhang blon bsangs / /
bstan bsrung rgya mtsho'i sde dpon rdo rje gur / /
gtum chen stobs 'phrog dbang po zhal bzhi pa / /
dud sol lha mo pu tra ming sring dang / /
dung skyong dbang mo beg gdong lcam dral bsangs / /
mthar skyes mgon po e ka dza Ti dang / /
gri gug nag po ma ning 'phying dkar pa / /
thang lha stag bzhon gza' bdud a g+ho ra / /
sgrul pa'i chos rgyal sku lnga 'khor bcas bsangs / /
rdo rje legs pa tshe ring mchad lnga dang / /
bdud mgon brtan ma bcu gnyis 'khor bcas dang / /
dpal gyi lha sa bsam yas khra 'brug sogs / /
dben gnas chos 'khor bsrung ma ma lus bsangs / /
phun tshogs dpal gyi 'byor pas 'chi med grong / /
dus 'dir sa la 'phos 'dra tsha ba'i yul / /
gnas chen kha ba dkar po zhes grags pa'i / /
yul gyi bdag po rong btsan mtshan gsol ba / /
sprin dkar dum bu chad 'dra'i rta mchog steng / /
sra brtan ya lad rno ngar mtshon chas mdzes / /
mdzes sdug yum mchog gter bdag dmag dpon sogs / /
ma lus 'khor bcas bsangs mchod 'di bzhes la / /
dad pa'i shing rtas legs drangs gnas chen 'dir / /
bskor ba'i 'gro rnams stag dred dug sprul gyi / /
nyer 'tshes dben zhang mthun rkyen legs tshogs kun / /
yid bzhin 'grub pa'i 'phrin las ma lus stsol / /
rje yi 'gur lha 'bangs kyi srog lha dang / /
srid pa'i lha dgu bod khams yul gyi lha / /
rgya gar li bal rgya nag hor gyi yul / /
mnga' ris skor gsum gzhis bdag ma lus bsangs / /
rma chen spom ra sras mchog 'brom ra sogs / /
mdo stod mdo smad ljangs yul la sogs pa'i / /
'dzam bu gling gi yul gru ma lus par / /
gnas pa'i yul gyi gzhis bdag ma lus bsangs / /
lha klu rgyal po gshin rje rmu btsan dang / /
gnod spyin ma bdud gza' dang rgyu skar sogs / /
mdor na snang zhing srid pa'i lha ma srin / /
sde brgyad bran g.yog 'khor dang bcas pa bsangs / /
kyai /
khyad par yon mchod 'khor dang bcas pa yi / /
bsams pa'i don 'grub mi 'dzad nor gter zhing / /
rgyab rten mgon mdzad rigs dang rgyud rnams spel / /
mthu stebs dpa' rtsal bskyed pa'i lha rnams bsangs / /
mdzes pa'i gzugs sogs dbang lnga so so yi / /
yul du bde ster @# / /
grub la dbang ba'i lha / /
phyi ling rta dang sra brtan go cha'i tshogs / /
rno ngar mtshon char gnas pa'i dgra lha bsangs / /
phyogs su don gnyer tshong dang khe spogs dang / /
dmag jag 'grul bzhud mtho la zhu 'bul dang / /
dma' la bka' bsgo mnyam por shags 'gyed pa / /
bya ba kun la dbang ba'i lha rnams bsangs / /
zhing dang phyugs lhas khang khyim thab ka dang / /
mkhar gyi rtse lha sgo dang lam gyi lha / /
'go ba'i lha lnga mi thub dgra lha sogs / /
pha mes rgyud gyi bsrung ma thams cad bsangs / /
gtsug rab rgyud dang smug rab rgyud kyi lha / /
slob dpon rgyud kyi bsrung ma ma lus bsangs / /
gzhis kyi bsrung ma 'gro ba'i lam lha dang / /
longs spyod rgyan gos gogs la gnas rnams bsangs / /
sku la sbyer 'dzom lha'u g.yang dkar dang / /
yab lha rdal drug mo btsun rgyal mo mthing / /
bod kyi mi'u gdung drug zo dor lha / /
stongs dang 'byung ba chags pa'i dgra lha bsangs / /
'dod rigs sman pa bco brgyad ma chags stong / /
thugs kar sum brgya drug cu la sogs pa'i / /
spor thang brgyad cu skor gyi gtsug lag lha / /
mdor na g.yung drung bon gyi lha rnams bsangs / /
rang byung bcos ma'i me dang rlung la sogs / /
nyin sribs ri dang nags tshal lteng ka dang / /
lam chen bzhi mdo chu klung ljon pa'i shing / /
so sor dbang ba'i phyogs 'di'i gzhis bdag bsangs / /
bshags pa ni /
hUM /
de ltar mchod yul mchog dman thams cad la / /
dngos bshams yid sprul mchod sprin lha lam 'gengs / /
gtsang zhing gtsang mar sbyar ba'i dgyes bskyed rdzas / /
dag byed bsangs kyi mchod ba 'di phul bas / /
mar gyur spyi dang bdag cag yon mchod rnams / /
so thar byang sems rig 'dzin sdom pa yi / /
dam tshig nyams dang rme yug ye bshan mdze / /
lha mi 'khon dang rtsod grib bsnol ba dang / /
bya spyod mi mkhas dkar dmar thab gzho ba sogs / /
mi gtsang rigs rnams lag tu bstar zhing bcangs / /
gos su gyon zhing zas su zos pa sogs / /
dmigs med chos dbyings ngang du bshags par gyi / /
rnam par dge ba'i dus bzang yar gyi ngo / /
phun tshogs bkra shis 'phya g.yang legs 'khyil ba'i / /
dge legs 'dod rgu tshang ba'i gnas mchog 'dir / /
bsangs kyis mchod pa'i 'bras bu lhun 'grub shog /
'phrin bcol ni /
hUM /
'chi med lam kun 'gengs nus mthun pa'i rdzas / /
dngos bshams yid kyis sprul te phul ba'i mthus / /
bla ma yi dam mkha' 'gro'i tshogs rnams kyis / /
mchog dang thun mong dngos grub char ltar phob / /
mthu ldan bsrung ma sda brgyad tshogs rnams kyis / /
bcol ba'i 'phrin las ma lus thogs med sgrubs / /
'go ba'i lha dang yul lha gzhis bdag gis / /
bar chad sel zhing 'dod pa'i re ba skongs / /
mdor na mchod yul mchog dman thams cad kyis / /
bdag cag rgyu sbyor 'khor dang bcas pa la / /
me sbrul glang chen smyon pa seng+ge dang / /
lcags sgrog @# / /
sha za rgya mtsho chen po ste / /
'jigs chen brgyad dang nad rims gdon bgegs dgra /
gshin rje'i zhags pa dus min 'chi ba dang / /
'thab rtsod mi kha gleng gzhi kha smras sogs / /
mi mthun nyi bu'i g.yul las rgyal bar mdzod / /
phongs pa'i smag rum rdzogs pa'i thun gsum mthar / /
shar ba'i dge legs skya rengs kyis drangs pa'i / /
gtan bde'i rta bdun bdag po'i 'od zer gyis / /
zhi ba'i 'phrin las snang ba rab 'bar mdzod / /
bsod nams chu gter yol med rba rlabs can / /
'dod dgu'i longs spyod tshe dpal 'byor ba sogs / /
re ba skong mdzad yid bzhin dbang gi rgyal / /
rgyas pa'i 'phrin las rgyal mtshan rtser dgod mdzod / /
mthong thos dran reg gdung sel dza na mo / /
nyer 'gugs gshin rje'i phyogs kyi reg bya can / /
mi mthun gyis dben ma la ya yi shing / /
dbang gi 'phrin las dri bsung mngar por 'thul / /
gtum drag yid 'jin lha min mgo bo ru / /
drag sbyor rdo rje rtse brgya gdengs pa'i mod / /
bsod nams dpung tshogs lhan cig pham byed pa / /
drag po'i 'phrin las legs bris stobs ldan mdzod / /
'gro kun phan bde'i 'byung gnas thub pa'i bstan / /
bstan 'dzin skyes bu zhabs brtan bde skyid kun / /
kun nas 'phel zhing bkra shis dbyar gyi chu / /
chu gter bdag po'i dpal la 'gran par mdzod / /
dung dung snying nas rtse gcig gsol 'debs shing / /
yang yang mchod bstod lhur len bdag sogs kun / /
'jigs 'jigs mi mthun g.yul las rnam rgyal nas / /
'dzum 'dzum bzhad pa'i sgo nas dngos grub stsol / /
'phya g.yang 'gugs pa ni /
kyai /
dge legs bkra shis 'khyil ba'i gnas mchog 'dir / /
'dod rgu'i dang la ster 'phya dang g.yang gi tshogs / /
khab len rdo dang lags kyi ngang chul bzhin / /
dga' ba'i gar bcas thogs med deng 'dir khug /
tshangs dbang mgrin sngon 'khor los sgyur ba dang /
grags pa'i mu khyud lus med bdag po sogs / /
srid 'dir mngon par mtho ba'i tshogs rnams kyi / /
'phya g.yang dpal 'byor snyan grags ma lus stsol / /
mtho ris phun tshogs 'chi med btung ba dang / /
gdengs can gtsug gi nor bu bsam 'phel dbang / /
'khor sgyur sngan 'gro'i rgyal srid sna bdun gyi / /
'phya g.yang dpal 'byor snyan grags ma lus stsol / /
srog gi ka ba nyer brtan don kun 'grub / /
phun tshogs dpal 'byor stobs dang mnga' thang rgyas / /
bkra shis skyid pa'i dga' ston thams cad kyi / /
'phya g.yang dpal 'byor snyan grags ma lus stsol / /
nangs pa bzod par gsol ba ni /
hU /
ma rig dbang gis 'phrin las 'khrul par gyer / /
dam rdzas ma tshang btsog dang 'bags pa sogs / /
nyes pa'i tshogs kun snying nas bshags byed na / /
bzod par bzhes shig thugs rje che ldan rnams / /
gshags su gsal ba ni /
hUM /
bden dngos bral yang chu las chu lbur bzhin / /
kun rdzob smang ba 'gag med shar ba'i mgron / /
gdod nas skye med rang bzhin dag pa'i klang / /
rang gnas bzang @# / /
bor legs gshegs b+dz+ra mu / /
shis brjod ni /
dge legs char 'bebs bum bzang dpag bsam shing / /
yid bzhin nor ltar 'dod pa'i re ba kun / /
'bad med stsol mdzad bla ma yi dam lha / /
mkha' 'gro chos skyong bsrung ma'i bkra shis shog /
smras ba /
rgya bod mkhas pa'i bsangs gzhung rgya mtsho che / /
bdag blo'i a mra'i tshig gus blangs pa'i chu / /
don gnyer skom pas gdungs pa 'ga' zhig la / /
phan snyam snyim par thogs nas gar byed do / /
chul 'dir mchang zlas dang 'gal ba sogs / /
nyes pa'i cha shas mchis na bla ma lhar / /
bshags shing rnam dkar mthu las 'gro ba kun / /
sgrib gnyis bdud bzhi'i g.yul las rgyal gyur cig /
ces pa 'di ni dad ldan tsha ba byang dmar bkra shis chos 'phal gling gi grwa rigs 'di kha'i rogs gras dag slong blo bzang thub bstan nas gnas chen kha ba dkar pos mtshon lha klu yul gzhis kyi bdag pa sogs mchog dman mtha' dag la bsangs mchod 'bul chul zhig dgos zhes bskul ba'i ngor 7gang ma'i lung gas zhwa ser bstan pa'i gsal byed a cha thu no mon han du 'bod la shAkya'i dge slong rig pa 'dzin pa blo bzang ye shes bstan pa rab rgyas kyis rang le nyer gsum pa lcags glang har zla pa'i dkar phyags kyi rgyal ba gnyis pa'i tshes la sbyar pa'i yi ge ba ni dad brtson ldan pa rme ru bla zur bskal bzang chos grags sa / /
! / /
grub pa'i dbang phyug mi ta nas brgyud pa'i 'phags mchog rgyal ba rgya mtsho lha dgu'i smon lam sags smon lam gyi rim pa phyag gcig tu bkod pa bzhugs / /
rgyal kun thugs rje gcig bsdus spyan ras gzigs / /
dkyil 'khor bye ba spro dang sdud pa po / /
dpal ldan rgyal ba rgya mtsho'i lha yi mchog /
bsnyen cing bsgrub pa'i rnam dkar legs byas mthus / /
bdag dang mar gyur 'gro ba ma lus pa / /
bla ma rgyal ba rgya mtshos rjes bzung ste / /
dal 'byor chang ba'i mi lus thab par shog /
de cho mtshan nyid kun tshang bla ma mchog /
chul bzhin bsten las mi rtag ngan 'gro yi / /
ngang tshul bsams nas skyabs 'gro las 'bras la / /
nges rnyed yang dag lam gyi gzhi zin shog /
rab 'bar sdug bsngal gsum gyi me lce yis / /
kun nas sreg cing nyes brgya'i 'byung gnas che / /
'khor ba'i rang mtshang rig pa'i nges 'byung dang / /
bslab gsum bya bas nyin mtshan 'da' bar shog /
mar gyur 'gro ba'i don du sems bskyed cing / /
rgyal sras spyod pa phyin drug bsdu bzhi yi / /
rlabs chen spyod pa rgya mtshor legs spyad de / /
thun mong lam gyi nyams len mthar phyin shog /
de ltar thun mong lam gyi rgyud sbyangs nas / /
rdo rje slob dpon mtshan nyid ldan pa las / /
rgyal ba'i sku bzhi'i sa ben thabs nges pa'i / /
rnam dag dbang gis bdag rgyud smin par shog /
de tshe bla ma lha tshogs dpang bzhag ste / /
bsrung bar khas blangs dam tshig sdom pa rnams /
srog gi phyir yang 'da' bar mi byed pas / /
rgyal ba dgyes pa'i lam la 'jug par shog /
tha mal skye shi bar do'i snang zhen kun / /
spyod byed rim pa dang po'i rnal 'byor la / /
tshul bzhin 'bad pas snod bcud brtan g.yo @# / /
kun / /
dag pa rab 'byams 'khor lor 'char bar shog /
ma rig snying dbus las 'khrungs bla ma mchog /
khyab bdag rgyal ba rgya mtsho'i zhal bzang gang / /
mngon sum mthong ba'i 'khrul med lam bzang la / /
rtse gcig brtson pas nyams su len par shog /
rim gnyis rnal 'byor mchog la 'bad pas mthus / /
yan lag bdun ldan zung 'jug rdo rje 'chang / /
nges pa don gyi rgyal ba rgya mtsho'i sku / /
tshe gcig nyid la mngon du 'gyur bar shog /
go 'phang mchog de tshe 'dir ma thob na / /
'chi tshe bla ma rgyal ba rgya mtsho yis / /
ngo mtshar mchod pa'i sprin gyis mdun bsus te / /
rnam dag mkha' spyod zhing du 'khrid par shog /
tshul 'dir 'bad pa'i sgrub pa po rnams la / /
chos kyi rgyal po las gshin 'khor tshegs kyis / /
lam bzang sgrub pa'i mthun rkyen kun chang zhing / /
'gal rkyen bdud kyi dpung tshogs gzhom par mdzod / /
'dis mtshon bdag gzhan dus gsum dge ba'i mthus / /
rgyal ba'i gsung gi nying khu gsang mtha'i lam / /
nyi zla'i 'od kyis 'jig rten gsal byed bar / /
mi nub phyogs dus kun tu rgyas gyur cig /
ces grub pa'i dbang phyug mi tra nas brgyud pa'i 'phags mchog rgyal ba rgya mtsho lha dbu'i smon lam 'di lta bu zhig dgos zhes bzang po'i bag chag brtas pa'i mthu las chos bzhin sems pa'i skyes bu dad pa'i rol mtsho rgyas pa sgo me hor rgya'i dge slong 'jam dpal rab rgyas kyis bskul ngor 7shAkya'i dge slong rig pa 'dzin pa blo bzang ye shes bstan pa rab rgyas kyis sug bris su bgyis pa shu b+haM mastu sarba dza ga taM / /
' / /
sman bla'i smon lam bzhugs /
stobs bcu mnga' ba'i rgyal rnams snyigs dus 'gror / /
rjes su brtse la khyad par ma mchis kyang / /
smon laM dam bca'i lhun po ches mtho ba'i / /
rnam 'dren gser ri'i dbus na rtag brjid pa / /
bcom ldan bde gshegs mched bdun lha tshogs la / /
mchod bstod mtshan brjod rnam dkar phung po'i mthus / /
bdag sogs 'gro kun skye pa thams cad du / /
bde gshegs mched bdun smon lam bdud rtsi'i ro / /
myangs pas blo gros lus stobs rab rdzogs nas / /
stobs bcu mnga' ba'i go 'phang myur thob shog /
sna tshogs nad bral dbang po kun tshang sogs / /
mtshan legs yongs grags dpal gyis zhal 'ches pa'i / /
smon lam yongs grub 'gro rnams khyod drung du / /
rdzus te skyes nas mkha' khyab 'gro sgrol shog /
'khor 'khyams sdug bsngal dang bral bder spyod sogs / /
mkhas pa gzi brjid sgra dbyangs rgyal po yi / /
smon lam {x} rdzus te {x} dus min 'chis mtshon duH kha kun bral sogs / /
gser bzang dri med rin chen snang ba yi / /
smon lam {x} rdzus te {x} mtha' klas sdug bsngal kun dang bral ba sogs / /
bcom ldan mya ngan med mchog rgyal po yi / /
smon lam {x} rdzus te {x} log par lta sogs sgrib gnyis kun bral ba / /
bcom ldan chos bsgrags rgya mtsho'i dbyangs mchog gi / /
smon @# / /
lam {x} rdzus te {x} dge la rtag sbyor sdig dang yongs bral sogs / /
bcom ldan chos kyi rgya mtsho mngon mkhyen gyi / /
smon lam {x} rdzus te {x} mtshan dpe ldan sogs yon tan kun rdzogs par / /
b+DUr+ya 'od rgyal po sman gyi bla'i / /
smon lam {x} rdzus te {x} yangs pa can gsungs rgyud rgyal sman mdo'i don / /
shAkya seng ges legs par bka' stsal ba'i / /
smon lam {x} rdzus te {x} bcom ldan rgyal ba sras bcas spyan laM du / /
zhing rdul tshad mnyam lus kyis phyag 'tshal zhing / /
bla med sgrub pa'i mchod pas rtag tu mchod / /
dug gsum dbang gyur nyes tshogs mthol lo bshags / /
'khor 'das kun gyi dge la yi rang zhing / /
zab yangs chos 'khor rtag tu bskor du gsol / /
blo bzang rgyal kun ye shes snying po'i dpyid / /
mdo sngags bstan pa rin chen sa mos tshal / /
rab rgyas 'gro kun bde legs mchog stsol ba'i / /
dpal ldan bla ma srid mthar zhabs brtan shog /
rnam dag mi phyed dad ba rdo rje'i gdan / /
lhag bsam rnam par dkar ba zla ba'i gdan / /
shugs drag smon lam padma'i ze'u 'bru la / /
srid mtha'i bar du brtan par bzhugs su gsol / /
khyod sku mig gi bdud rtsir mi 'bral zhing / /
theg mchog gsung gis rtag tu 'tsho ba dang / /
sku gsung thugs kyis nges par byin brlabs nas / /
mchog dang thun mong dngos grub stsal du gsol / /
'phrog byed sder mos gyen du bteg pa'i khrir / /
rnam bkra za 'og brtsegs pa'i lhun po'i spor / /
sna tshogs rdo rjes mtshan pa'i re kha la / /
zhabs sen dmar ba'i 'od chags rtag 'god gsol / /
klog pa thos bsam spong ba bsam gtan dang / /
bya ba las kyi 'khor los gdul bya rnams / /
yang dag lam la bkri phyir tshe mtha' yas / /
ji bzhin bzhugs par bde gshegs mthus byin rlobs / /
de ltar rnam par dkar ba'i legs byas kyi / /
bdud rtsi'i 'byung gnas yid bzhin rgya mtsho che / /
'gro tshogs legs byas nor bu'i tshogs kun dang / /
lhan cig byang chen rgya mtshor 'bab gyur cig /
ces bde gshegs bdun gyi mchod pa'i mjug tu sbyar rgyu'i smon tshig 'di lta bu zhig dgos zhes 'di snang gi bya ba mtha' dag rgyab tu spangs te dben pa'i gnas su sgrub pa snying por mdzad pa rtse gnya' bla ma bskal bzang don grub nas bskul ngor 7shAkya'i dge slong rig pa 'dzin pa blo bzang ye shes bstan pa rab rgyas kyis r+wa sgreng rgyal ba'i dben gnas kyi gtsug lag khang gi mchod khang chen mo'i yang thog tu sbyar ba'o / /
! / /
oM swa sti /
mtha' yas zhing bzhugs rgyal ba ma lus pa'i / /
mkhyen brtse gcig bsdus snang mtha' mi lam mgon / /
'gro kun thar par 'khrid pa'i sa mkhan mchog /
rje btsun thugs rje'i gter khyod bdag la dgongs / /
rab mdzes 'dzam bu na da'i ri bo la / /
lha klu mi yi nor bus spud pa bzhin / /
mig gi bdud rtsir gyur pa'i sku 'di la / /
rgyal bstan stongs min de srid bzhugs su gsol / /
lhag bsam kha ba'i ri bo ltar dkar bas / /
bsod nams zhing mchog sku @# / /
gzugs bzhengs pa la / /
rgyu sbyor bzo bo yas byed mthun rkyen sgrub / /
bzang ngan 'brel thogs la sogs yid can rnams / /
dam chos sgrub pa'i mthun rkyen kun tshang zhing / /
'di snang 'gag tshe bde ldan zhing mchog gam / /
dga' ldan lha brgya'i pho brang nyams dga' bar / /
mgon khyod thugs rje'i lcags kyus drang du gsol / /
zhing der rgyal ba'i sras su gyur ma thag /
mnyes bzhin rjes bzung dam chos bdud rtsi yis / /
bskyangs pas blo gros lus stobs myur rdzogs te / /
zung 'jug rdo rje 'chang dbang myur thob shog /
bka' gdams rnam thar 'dzin pa'i dge 'dun gyi / /
sde 'dir bslab gsum rnam par dag pa yi / /
'dus pa'i tshogs kyis phyur bur gang ba dang / /
bshad sgrub bstan pa'i bya ba rgyas gyur cig /
gzhan yang thub pa'i bstan dar bstan 'dzin 'phel / /
mkha' mnyam 'gro rnams bde skyid rdzogs ldan gyi / /
rtse zhing dga' ba'i lang tsho gsar pa la / /
nam yang ngoms pa med par spyod gyur cig /
chos nyid nam yang 'gyur ba mi mnga' zhing / /
kun rdzob rten 'brel bslu med rtag 'char bas / /
bdag gis ji ltar smon pa'i 'dod don rnams / /
re ba'i 'bras bu ji bzhin 'grub gyur cig /
ces pa 'di ni shing yos lo rgyal dbang byams pa'i sku brnyan dang snang mtha'i sku bcas gsar bzhengs byas skabs /
tshogs la rgyun du zhal 'don gnang chog pa'i smon tshig 'di lta bu zhig dgos zhes drin can bla ma mkhan chen rdo rje 'chang ngag dbang chos 'byor dpal bzang pos bkas bskul ba spyi bor bla ma ste 7shAkya'i dge slong rig pa 'dzin pa blo bzang ye shes bstan pa rab rgyas kyi r+wa greng rgyal ba'i dben gnas kyi rang gnas bka' gdams pho brang du sbyar ba ja yan+tu / / / /
oM swa sti /
ye shes mchog gi bdud rtsis gzod mnas / /
mtshan dpe'i lang tsho dar bab sbrul ba'i gar / /
rnam 'dren bde bar gshegs ba mched brgyad ces / /
lus can bsod nams zhing du ches cher bsngags / /
rgyal dang de sras snang brnyan gzugs sku'i rten / /
phul byung zhing mchog dge 'dun gtsug lag khang / /
bla med ye shes mngon du byed pa'i thabs / /
rab yangs gtong pa'i sgo 'phar 'gyed la spro / /
rab dkar lhag bsam 'gro la spel phyir spro / /
rab 'byams bsod nams tshogs chen spel la spro / /
rab brtan mi phyed dad pa'i shugs kyis spro / /
rmad byung 'dod yon phung por spungs pa'i gter / /
gter mdzod 'dzad med legs byas bye pa'i zhing / /
zhing gshin por rab btab gtan bde'i 'bras / /
'bras bzang ro bda' byang chen bar myong shog /
ngal ngal lus ngag yid kyis yongs 'bad pas / /
mang mang bgrang ya bskyed pa'i ma rgan rnams / /
ring ring sangs rgyas zhes bya'i go 'phang de / /
myur myur rtsol ba med par mngon gyur shog /
rgyu sbyor las byed bcas pa'i tshe dpal stobs / /
stobs ldan rnam thas bur 'gran yang srid kun / /
kun nas yongs bde nges par legs pa'i lam / /
lam bzang nyer brgyud sku bzhi thob par shog /
ces ba 'dal rta lo nas rim par rje btsun bla ma rnams kyi @# / /
dgongs pa rdzogs pa dang /
nged rang gi gnas skabs mthar thug gi don chen 'grub pa 'bral thogs shi gson rnams kyi rgyu chud mi za ba'i phyir /
byang r+wa sgreng rgyal ba'i dben gnas kyi rten gsum gtsug lag khang nyams pa rnams zhig gsos dang /
khyad par bde gshegs brgyad byang sems dang bcas pa'i sku brnyan dang bzhi sde dga' ldan bsam gtan gling du yang sman gyi bla ma'i sku brnyan bcas lcags spre'i bar legs par bzhengs de grub pa'i skabs dge ba rdzogs byang du bsngo ba 'dus tshogs rnam gnyis kyi zhal 'don du mdzad phyir shAkya'i dge slong rig pa 'dzin pa blo bzang ye shes bstan pa rab rgyas kyis r+wa sgreng rgyal ba'i dben gnas kyi gtsug lag khang gi yang thog tu sbyar ba'o / /
! / /
b+h+yoH 'dod pa khams la dbang bsgyur mthu rtsal can / /
bod yul bstan skyong 'khor tshogs rgya mtshor bcas / /
rten 'dir dbyer med legs bzhugs dga' ba'i dpal / /
lhun grub legs ldan bsam gtan gling mchog 'di / /
srid mtha'i bar du mi nyams bsrung skyob mdzod / /
rten 'dis gcos ba'i rten gsum mchod rdzas rnams / /
lha chen legs ldan 'dod khams dbang phyug ma / /
drag rtsal mthu ldan rdo rje g.ya' ma skyong / /
'khor dang bcas la gnyer du dbang lags na / /
tshul min sgrub rnams drag po'i chad pas chod / /
de yang bris sku 'di nyid kyi skye zhal gseb tu rje thams cad mkhyen pa'i shangs mtshal /
rgyal mchog lnga pa chen po dang /
rgyal ba bskal bzang rgya mtsho'i shangs mtshal / /
khyab bdag paN chen rdo rje 'chang blo bzang dpal ldan ye shes dpal bzang po'i mtshal khrag /
de bzhin gshegs pa'i 'phel gdung dang /
sangs rgyas glang po'i gdung gi tshems kyi phye ma /
'phags pa chos 'phags kyi tshems kyi phye ma /
ngos kyi rta mgrin bsnyen pa'i skabs kyi sna khrag bcas byin rten sne mangs bsres shing /
bka' drin zla med mkhan chen ngag dbang chos 'byor dpal bzang po'i lha mo'i ljags bsnyen skabs kyi bsnyen thang lags pas 'dus tshogs kyis / /
lo gsar tshes gtor gtso bor gyur pa'i thugs dam rten gras su chud zos ma song ba mdzad 'chal / /
zhes pa'ang sa lug lo bzhi sde grwa tshang du gong gsal lha mo'i sku thang phul ba'i rgyab yig tu a chi thu no mon han du 'bod pas sbyar / /
! / /
mgon po'i rtsa sngags mthar /
bstan bsrung legs ldan beng dmar che / /
'khor bcas rten 'dir bag phob la / /
dga' ba'i dpal ldan bsam gtan gling / /
srid mthar mi nyams bsrung skyob mdzod / /
brtan ma'i rtsa sngags mthar / /
bstan skyong rdo rje g.ya' ma skyong / /
'khor bcas rten 'dir bag phob la / /
dga' ba'i dpal ldan bsam gtan gling / /
srid mthar mi nyams bsrung skyob mdzod / /
ces pa'ang sa lug lo bzhi sde grwa tshang du rgya sgrub legs ldan rngams pa'i gad rgyangs dang bstan skyong dgyes pa'i sgra dbyangs gnyis phul skabs ya thod nang du rgyag rgyu'i smon tshig tu sbyar / /
! / /
slu med mchog gsum rgya mtsho'i sgyu 'phrul gar / /
ngo mtshar ri mo'i gzugs su @# / /
shar ba 'di / /
legs bzhengs rnam dkar mthu las rgyu sbyor sogs / /
mkha' khyab 'gro kun skye ba thams cad du / /
theg mchog 'khor lo bzhi ldan rten thob cing / /
skyes bu gsum gyi lam gyis rgyud sbyangs te / /
zab gsal nges don rang rig bla ma lha'i / /
zhal bzang mngon du 'gyur ba'i dga' ston stsol / /
zhes pa'ang rtse gsol thab ma chen chen mo nas bde bar gshegs pa'i snang brnyan gsar bzhengs kyi rgyab yig smon tshig 'di lta bu zhig dgos zhes bskul ma byung ba'i ngor zhwa ser bstan pa'i gsal byed a chi thu no mon han du 'bod pas sbyar / /
! / /
bla ma mchog gsum rgyal ba rgya mtsho yis / /
thugs rje nus pa'i mthu dpung cher skyed la / /
'gro kun sgrib gnyis smag rum drung phyung ste /
tshogs gnyis rta bdun snang ba rab 'bar mdzod / /
ces pa'ang 'phan yul dga' chos grwa rigs dge slong blo bzang rgyal mtshan nas bla ma mchod pa'i tshogs zhing gi bris sku gsar bzhengs kyi rgyab yig dang rgyun du kha ton byas chog pa'i tshigs bcad 'di lta bu dgos zhes bskul ba'i ngor shAkya'i dge slong blo bzang ye shes bstan pa rab rgyas kyis sbyar / /
! / /
rgyal rnams bde chen klong du ro gcig kyang / /
snyigs ma'i 'gro la thugs rje rmad byung ba / /
bcom ldan bde bar gshegs pa mched brgyad po / /
'dir bzhugs rgyu sbyor la sogs 'gro ba rnams / /
gnas skabs dam chos sgrub pa'i rkyen cha zhing / /
ring min zung 'jug nges pa lnga ldan pa'i / /
nges pa don gyi bcom ldan sman pa'i rgyal / /
mngon du 'gyur ba'i dga' ston stsal du gsol / /
zhes pa 'di ni dad brtson rnam dpyod ldan pa'i rje btsun ma blo bzang sgrol ma nas /
bde bar gshegs pa mched brgyad kyi sku thang gsar du bzhengs pa'i rgyab yig smon tshig 'di lta bu zhig dgos zhes bskul ba'i ngor zhwa ser bstan pa'i gsal byed a mi thu no mon han du 'bod pas sbyar ba'o / /
! / /
blo bzang rgyal kun ye shes gsang gsum nyis / /
dus mthar bstan pa'i pad tshal rab bzhad cing / /
skal ldan gdul bya'i re ba yongs skong ba'i / /
rtsa ba'i bla ma'i bris sku 'di bzhengs pa'i / /
legs byas mthu las bdag sogs 'gro ba kun / /
tshe rabs kun tu rnam dag lam bzang dang / /
mi 'bral nges pa don gyi bla ma mchog /
rang zhal mjal ba'i dga' ston stsal du gsol / /
zhes ba'ang dad brtson rnam dpyod ldan pa rje btsun ma blo bzang sgrol ma nas /
ngos kyi 'dra thang gsar bzhengs kyi rgyab yig smon tshig 'di lta bu zhig dgos zhes bskul ba'i ngor zhwa ser bstan pa'i gsal byed a chi thu no mon han du 'bod pas sbyar / /
! / /
dpal ldan mi bskyod rdo rje'i lha tshogs rnams / /
dgyes bskyed lha rdzas bla bre 'di phul bas / /
rgyu sbyor dge slong rgya mtsho 'byung gnas sogs / /
'gro kun ring min byang chen myur thob shog /
ces pa'ang rnam rgyal grwa tshang gi grwa rigs dad ldan dge slong rgya mtsho 'byung gnas kyis yi dam lha khang du gsang ba 'dus pa'i dbu thog tu bla bre phul ba'i smon tshig tu r+wa sgreng a chi thu no mon han du 'bod pas sbyang / /
! / /
ris med 'gro ba'i bsod nams zhing sa cher / /
rnam bkra mchod pa'i yo byad 'di @# / /
'di phul dges / /
sprul ming blo bzang bstan pa rab rgyas dang / /
mdzod pa zhabs drung bskal bzang rgyal mtshan zung / /
gnas skabs mi mthun nyer 'tshe kun zhi zhing / /
skye kun rnal 'byor gsang ba'i lam bzang chogs / /
bde blag rnyed nas snyigs dus tshe gcig la /
kha sbyor bdun ldan go 'phang myur thob shog /
gzhan yang mar gyur 'gro kun sgrib byang ste / /
tshe 'dir chos mthun bsam don lhun 'grub cing / /
dal rten rim brgyud thar pa'i grong khyer du / /
'dren pa'i ded dpon chen por bdag gyur cig lcags byi lo r+wa sgreng rgyal ba'i dben gnas su chos rdzas gsar phul bgyis pa'i smon tshig tu sbyar ba'o / /
! / /
phul byung snying stobs mchog gyur shAkya'i rgyal / /
rgyal bstan legs skyong gnas brtan bcu drug gi /
bris thang skye dgu'i mchod sdong cher 'bar ba / /
phul dges 'gro kun spyi dang khyad par du / /
mdzod pa zhabs drung bskal bzang rgyal mtshan gyis / /
thog med nas bsags sdig ltung kun byang zhing / /
gnas skabs nyer 'tshe kun zhi mthar thug gi /
nges legs rnam mkhyen go 'phang myur thob shog /
khyad par sde 'dir mi mthun kun zhi zhing / /
mthun rkyen thos bsam sgom pa rab rgyas te / /
rgyal bstan 'dzin pa'i skyes bu dam pa yis / /
yongs gtams bde legs rgya mtshos khyab par shog /
ces pa'ang gnas brtan bcu drug gi thang sku'i smon tshig tu a chi thu no mo dgon du 'dod bas bgyis ba'o / /
! / /
oM swasti / /
spangs rtogs rab rdzogs kun la rjes brtse yang / /
lnga bdo'i 'gro la snying stobs smon lam gyi / /
'jug pa rgyal ba kun ltag skyabs kyi phul / /
bcom ldan sman bla'i snang brnyan 'di bzhengs mthus / /
mi rje jun wang bsod nams bstan 'dzin gyis / /
rang gzhan don du nyer bsags sgrib byang zhing / /
mtho ris legs brgyud tshogs gnyis them skas las / /
nges legs byang chen khang bzang der bgrod shog /
khyad par sa skyong don grub rnam rgyal gyi / /
sku tshe mnga' thang chab srid rigs rgyud sogs / /
legs tshogs kun 'phel nyer 'tshe las rgyal te / /
mar gyur don du rnam mkhyen myur thob shog /
dbang drag dkyil 'khor bka' sdod lcam dral dang / /
ging lnga gza' gdong karma 'phrin las la / /
rten 'di gnyer du gtad do gtsug lag khang / /
'di las gzhan du 'khyer na tshar gcod mdzod / /
ces pa 'di yang ha gdong sbyin pa sogs wang don grub rnam rgyal grwa rigs rnams nas bskul ba'i ngor blo bzang ye shes bstan pa rab rgyas kyis se ra theg chen gling du sug bris su bgyis pa'o / /
! / /
rgyal kun snying rje'i rang gzugs padma dbang / /
'khor bcas bris thang bzhengs mthus 'gro kun spyi / /
khyad par chos mdzad blo bzang rab brtan gyi / /
gnas skabs nad gdon bar chad kun zhi zhing / /
mthar thug padma dbang chen go 'phang mchog /
bde blag thob nas 'gro kun sgrol byed shog /
ces pa'ang padma dbang chen gyi thang sku'i rgyab yig tu a chi thu no mon han gyis bris / /
! mchog gsum yi dam bka' sdod bcas pa la / /
za 'og las grub mngon sprod mchod @# / /
ba'i rdzas / /
zhal po dge slong blo bzang bsod nams dang / /
blo bzang dngos grub zung gis legs phul dges / /
gnas skabs bdud dang bgegs kyi 'tshe ba zhi / /
dam chos sgrub pa'i mthun rkyen lhun 'grub cing / /
skye ba kun tu dal rten rim brgyud da / /
sgrib gnyis bdud bzhi'i dgra las rgyal gyur cig /
! swasti /
'gyur med chos dbyings ngang las ma g.yos kyang / /
kun rdzob sgyu ma tsam du drag po'i skur / /
yongs bzhengs dmag zor rgyal mo 'khor bcas kyi / /
bris thang legs bzhengs ches dkar rnam smin mthas / /
rgyud smad sngags rams ngag dbang bsam grub dang / /
bskal bstan zung la 'brel thogs sems can kun / /
gnas skabs nad gdon nyer 'tshe kun zhi zhing / /
mthar thug rnam mkhyen go 'phang myur 'grub shog /
khyad par sde 'dir gnas pa'i dge 'dun rnams / /
thugs mthun thos bsam sgom pa zla ltar 'phel / /
phyi nang bsam sbyor ngan gshom dgra bgegs kun / /
zhi zhing bkra shis dge legs char ltar phob / /
! swasti /
gtum drag sa gsum 'gas byed mgon po che / /
rgyal chen sku lnga 'bar ba spun bdun sogs / /
bris thang bzhengs pa'i ches dkar rnam smin mthus / /
mar gyur 'gro kun spyi dang khyad par du / /
rgyud smad sngags rams ngag dbang bsam grub dang / /
bskal bstan thun mong nye 'brel ltos bcas rnams / /
gnas skabs chos ldan yid bzhin 'grub pa dang / /
mthar thug rnam mkhyen go 'phang myur thob shog /
sde 'dir thos bsam sgom pa zla ltar 'phel / /
legs tshogs chos mthun yid bzhin 'grub pa dang / /
bar gcod dgra bgegs gang na gnas kyang rung / /
gang 'tsham stobs kyis sgrol ba'i 'phrin las mdzod / /
ces pa'i a chi thu no mon han blo bzang ye shes bstan pa rab rgyas kyis sbyar ba'o / /
! pad rag mdog can lho nub mgon po che / /
las byed gsang yum 'khor bcas mnyes byed pa'i / /
mthun rdzas 'di bzhes bdag cag 'khor bcas kyi / /
mi mthun phyogs kun zhi ba'i 'phrin las mdzod / /
bstan bsrung lha yi dge bsnyen 'phying dkar ba / /
'khor bcas mthun rdzas 'di bzhes bdag cag gi /
chos ldan thos bsam sgom pa mthar phyin te /
mi mthun g.yul las rgyal ba'i 'phrin las mdzod / /
tshe rabs sngon nas rjes 'brel rdor legs che / /
dkyes byed gangs ri'i mdangs mdzes lha rdzas 'di / /
legs bzhes phyi nang bar gcod zhi ba dang / /
snying rjes dmigs pa'i dgra bgegs char gcod mdzod / /
tshe rabs du mar rjes 'brel trak+shad che / /
'khor bcas dgyes pa skyed byed mthun rdzas 'di / /
phul bas che bsod stobs 'byor mnga' thang rgyas / /
dgra bgegs g.yul las rgyal pa'i 'phrin las mdzod / /
! oM swasti /
rgyal kun mkhyen brtse'i rang gzugs 'jam dpal dbyangs / /
dus mthar ngu smrig gar rol blo bzang grags / /
dbyer med snang brnyan byin rlabs gzi 'bar drung / /
za 'og las grub na bza' 'di phul ba'i / /
chos dkar rnam smin phung po ci mchis pa'i / /
mthu las rgyal bstan snying po zhwa ser gyi / /
ring lugs phyogs mthar rgyas shing srid zhi'i mgon / /
rnaM 'dren rgyal dbang @# / /
yab sras zhabs pad brtan / /
mdzad 'phrin yar zla ltar 'phel mar gyur 'gro / /
bde skyid rdzogs ldan dpal la spyod pa dang / /
bdag dang mdzod pa bskal bzang rgyal mtshan bcas / /
dal rten rim brgyud skye ba thams cad du / /
rnam dag sdam pa gsum gyis rgyud phyug cing / /
rgyal bstan snying po ring du gnas pa dang / /
'gro kun 'khor ba'i mtsho las bsgal ba'i phyir / /
gsang sngags rdo rje theg pa'i nyams len gnad / /
rim gnyis mthar phyin sku bzhi'i go 'phang mchog /
mngon du gyur te bdud bzhi'i dpung tshogs kun / /
bcom nas 'gro ba kun gyi re skong ba'i / /
yid bzhin nor bu lta bur myur 'grub shog /
ces pa 'di ni rje bla ma blo bzang grags pa'i snang brnyan gyi na bza' 'bul rgyu'i smon tshig tu a chi thu no mon han blo bzang ye shes bstan pa rab rgyas kyis sbyar ba'o / /
! / /
swasti /
gser sbyangs las grub lngas lhag bcu phrag gnyis / /
srang gi grangs ldan mun sel snod mchog 'di / /
blo bzang ye shes bstan pa rab rgyas kyis / /
phul dgos don gnyis lhun gyis 'grub gyur cig /
ces pa 'di yang mdzod pa zhabs drung bskal bzang rgyal mtshan kyi thog lcags glang lor jo bo la rin chen thur srang las grub pa'i gser kong phul ba'i kha byang du bkod pa'o / /
! rgyal ba kun bdag drug pa rdo rje 'chang / /
rgyal kun snying rje'i rang gzugs gru 'dzin bdag /
rgyal sras thu bo blo gros rin chen zhabs / /
rgyal kun gsang ba'i mdzod 'dzin te lo pa / /
rnal 'byor dbang phyug rol ba'i rdo rje dang / /
rnal 'byor spyod pa rje btsun mi tra pa / /
rnal 'byor 'khor bsgyur khro bu byams pa dpal / /
rnal 'byor dbang po bsod nams dbang phyug zhabs / /
chos kyi spyan ldan bsod nams seng ge dang / /
chos tshul la mkhas rin chen seng ge'i dpal / /
chos kun gzigs pa bu ston rin chen grub / /
chos kun gsal mdzad gzhon nu bsod nams zhabs / /
rgyal ba gnyis pa blo bzang grags pa'i dpal / /
rgyal ba'i sres mchog dge legs dpal bzang zhabs / /
rgyal kun mthu stobs gcig bsdus ba so pa / /
rgyal ba kun dngos chos kyi rdo rje'i dpal / /
zung 'jug sku brnyas rgyal ba dben sa pa / /
zung 'jug rtogs pa mngon gyur sangs rgyas mtshan / /
zung 'jug mthar phyin blo bzang chos rgyan dang / /
zung 'jug bdag po dge 'dun don grub zhabs / /
bslab gsum mdzod 'dzin bstan 'dzin 'phrin las dang / /
bslab gsum bdag nyid blo bzang mkhas btsun mchog /
bslab pa gsum ldan blo bzang shes rab dpal / /
bslab gsum mthar phyin 'jam dpal rgya mtsho'i zhabs / /
rigs kun khyab bdag ngag dbang mchog ldan dang / /
rigs kun byed po bskal bzang rgya mtsho'i sde / /
rigs brgya'i bdag nyid dpal ldan ye shes zhabs / /
rigs kun 'dus zhal bstan pa rab rgyas sogs / /
dngos dang brgyud pa'i bla ma mchog rnams la / /
gsol ba 'debs so bdag @# / /
rgyud byin gyis rlobs / /
thog med dus nas ma dul brlang po'i sems / /
rnam dag thos bsam sgom pas legs sbyangs nas / /
skyes bu gsum gyi yon tan 'bras bzang khur / /
ring min smin las bdag rgyud phyug par shag /
smin byed dbang bzhis bdag rgyud yongs smin te / /
bla ma lhar bcas spyan sngar khas blangs pa'i / /
dam tshig sdom pa srog bzhin gtsas bsrungs te / /
gsang chen lam gyi gzhi rtsa brtan par shog /
gang snang sned bcud bde chen stong pa'i 'phrul / /
lha sngags ye shes rol par 'byams klas shing / /
ngas don bla ma spyan ras gzigs dbang gi /
go 'phang che 'di nyid la mngon 'gyur shog /
ces spyan ras gzigs rgyal ba rgya mtsho'i bris thang gi rgyab yig dang smon tshig chabs cig pa 'di lta bu zhig dgos zhes bla brang rgyal mtshan mthon po'i rtsa gnyer dang sku bcar gyi khur 'dzin bla ma dka' chen blo bzang dag legs nas bskul ngor zhwa ser bstan pa'i gsal byed a chi thu no mon han du 'bod pas bzhi sde dga' ldan bsam gling gi gzims chung zung 'jug bde chen pho brang du sbyar ba'o / /
! / /
zla med stobs bcu mnga' ba'i zhal sga las / /
legs 'ongs zab zhi spras bral 'dus ma byas / /
bdud rtsi'i spun zla gnyis pa rnyed dka'i chos / /
sher phyin stong phrag brgyad pa'i glegs bam mchog /
'dzam bu na da'i khu bas logs bris pa / /
nga mchar rmad byung bkod mdzes khyad 'phags 'di / /
bzhengs pa'i rnam par dkar ba'i legs byas mthus ma gyur 'gro ba sbyi dang khyad bar du / /
rgyu sbyor sde ba tshe dbang bsam grub dang / /
gu chung ma sogs skya ser ltos bcas rnams / /
gnas skabs nad gdon kun zhi tshe bsod rgyas / /
dam chos sgrub pa'i mthun rkyen kun 'grub cing / /
ring min stobs bcu'i kho lag yongs rdzogs pa / /
rnam pa thams cad mkhyen pa'i sa thob nas / /
mkha' khyab 'gro ba sgrol bar byed ba la / /
rnam 'dren zas gtsang sras dang mtshungs par shog /
ces pa 'di na dad stobs rnam dpyod ldan pa sde pa tshe dbang bsam grub dang /
bu chung ma gnyis nas gsar sbyangs zhun ma las grub pa'i stong phrag brgyad pa'i glags bam gsar bzhengs kyi dge ba rdzogs byang du bsngo ba'i smon tshig 'di lta bu zhig dgos zhes bskul ngor zhwa ser bstan pa'i gsal byad a chi thu no mon han du 'bed pas sbyar / /
! blo bzang rgyal ba'i ye shes mchog /
ngur smrig gar gyis rnam rol ba / /
bstan pa'i pad tshal rgyas byed pa'i / /
rje btsun smra ba'i nyi ma rgyal / /
'gro kun sdig sgrib mun pa'i dbung / /
thugs rje'i zer 'phreng phra mas kyang / /
'joms la rgyal kun las lhag pa'i / /
ston mchag sman gyi bla ma rgyal / /
stobs bcu'i kho lag yongs rdzogs shing / /
'gro kun thugs rje'i phyag ring gis / /
rnam grol gling du 'khrid mjad pa / /
ston mchog 'od mtshan stong 'bar rgyal / /
dga' shar she dpon cha dbang bsam 'grub kyi brgyad stong gser gyis bzhengs pa'i dbu shog tu 'os kyi snang brnyan /
sman gyi bla ma /
'od dpag med bcas kyi dbu lha'i mtshan byang sh+lau ka re dgos zhes bskul ngor r+wa sgreng a chi thu no mon han du 'bod pas sbyar / /
@# / /
rgyal rnams spangs rtogs dbye ba ma mchis kyang / /
snying stobs dam bca'i ri mo ches bkra ba'i / /
rnam 'dren bu ram shing ba'i skyes rabs kyi / /
bris thang bzhengs mthus bstan dar 'gro kun bde / /
khyad par sbyin bdag bskal bzang rab 'byor gyis / /
thog med nas bsags sdig ltung mun pa'i dpung / /
thugs rje nyi gzhon 'od kyis bsal du gsol / /
gnas skabs sde bzhi'i yon tan rgyas pa dang / /
ring min sku gsum go 'phang mngon gyur te / /
mtha' dag 'gro rnams sku gsum nor bu'i gling / /
'khrid pa'i ded dpon mchog tu 'gyur ba sogs / /
don gnyis lhun gyis 'grub pa'i dga' ston stsol /
! blo bzang rgyal kun mkhyen brtse nus pa'i tshogs / /
gcig bsdus rgyal ba kun las ches lhag pa'i / /
grags pa srid pa gsum na mngon 'bar ba / /
snyigs dus bstan pa'i bdag po tsong kha pa'i / /
legs mdzad brgyad cu'i grangs ldan bris thang 'di / /
legs bzhengs rnam par dkar bAi dge tshogs kun / /
legs par gcig bsdus mthu las 'gro kun bar / /
legs bskrun byed po bskal bzang rab 'byor gyi / /
sdig ltung nyes pa'i tshogs kun zhi ba dang / /
tshe dpal 'byor pa dbyar gyi chu mtshor 'gran / /
mthar thug rnam mkhyen dbang po'i rgyal srid che / /
rang gzhan yongs kyis thob pa'i dge legs stsol / /
ces dad ldan dga' khang zhabs gras shag lho gzhis sdod sde pa bskal bzang rab 'byor nas gong smos bris thang rnams bshed pa'i rgyab yig smon tshig 'di lta bu zhig dgos zhes bskul ngor r+wa sgreng a chi thu no mon han du 'bod pas bzhi sde dga' ldan bsam gtan gling gi gzims chung 'chi med pho brang du sbyar / /
! / /
mchog gsum rgyal ba rgya mtsho'i spyan snga ru / /
ma rig mun sel snod mchog 'di phul bas / /
rgyu sbyor sde pa ye shes don grub kyi / /
pha mas gtso byas mar gyur yid can rnams / /
gnas skabs bsam don chos bzhin 'grub pa dang / /
mthar thug bdud bzhi'i dgra las rnam rgyal te / /
mtha' yas 'gro ba ma lus sgrol ba la / /
mgon po spyan ras gzigs dang mtshungs par shog /
ces dad ldan spe pa ye shes don grub kyis r+wa sgreng jo bo 'jam dpal rdo rje'i sku mdun du gser kong gsar phul gyi skabs smon tshig 'di lta bu zhig dgos zhes bskul ngor shAkya'i dge slong blo bzang ye shes bstan pa rab rgyas kyis sbyar ba'o / /
! / /
spros bral chos dbyings dang du snang srid kun / /
sdom mdzad he ru ka dpal 'khor 'di / /
bzhengs mth+su rgyu sbyor la sogs 'gro ba kun / /
don gnyis 'dod dgu'i char gyis tshim gyur cig /
ces pa 'di 'ang dpal 'khor lo sdom pa'i dkyil thang gi rgyab yig tu bris / /
! / /
zla med ston pa shAkya'i rgyal po dang / /
rigs grol gnyis ldan 'phags tshogs dge 'dun sde / /
mnyes byed za 'og las grub mchod rdzas 'di / /
phul ba'i dge bas mar gyur 'gro ba spyi / /
khyad par dka' bcu 'phrin las dpal ldan dang / /
ye shes chos 'phel gyis mtshon rgyu sbyor rnams / /
gnas skabs 'gal rkyen mi mthun @# / /
phyogs zhi zhing / /
mthar thug bdud bzhi'i dgra las rnam rgyal ba'i / /
stobs bcu'i kho lag yongs rdzogs 'jig rten mgon / /
rnam pa thams cad mkhyen pa'i go 'phang mchog /
ring min thob ste 'gro kun sgrol ba la / /
ston mchog nyi ma'i gnyen dang mtshungs gyur cig /
ces pa 'di 'ang dad ldan 'bras gtsang dkon gnyer dpon dka' bcu 'phrin las dpal ldan dang /
yangs can mkhan po dka' bcu ye shes chos 'phel gnyis nas khams mtshan du phye phur dang ka 'phan gsar phul gyi smon tshig 'di lta bu zhig dgos zhes bskul ba'i ngor r+wa sgreng a chi thu no mon han du 'bod pas sbyar / /
! / /
hUM /
he ru ka dpal lhan skyes sgyu 'phrul gar / /
bstan bsrung kun gyi gtso bo stobs 'phrog dbang / /
rten 'dir bzhugs la dam ldan rnal 'byor pa'i / /
'gal rkyen kun sol don gnyis lhun 'grub mdzod / /
ces pa 'di ni 'bras che ba ma Ni sku skyes bskul ngor r+wa sgreng a chi thu no mon han gyis sbyar ba'o / /
! stobs bcu mnga' ba mnyam med shAkya'i rgyal / /
mnyes byed bzang gos las grub rnam sbyar 'di /
phul ba'i dge bas rgyu sbyor ye shes ming / /
la sogs 'gro kun skye ba thams cad du / /
theg mchog dge ba'i bshes kyis rjes bzung ste / /
tshang la ma nor gdams pa'i gnad kun la / /
thos bsam sgom pa'i bya ba mthar phyin te / /
sku gsum go 'phang bde blag thob byin rlobs / /
! mnyam med stobs bcu mnga' ba zas gtsang sras / /
snyan shal mdzes byed lha rdzas 'di phul bas / /
bdag gzhan 'gro kun gnas skabs mthar thug gi /
re ba'i 'bras bu myur du 'grub byin rlobs / /
! snying rje'i rang gzugs 'phags mchog thugs rje'i gter / /
snyan {x} dpal ldan 'dod pa khams kyi dbang phyug ma / /
snyan shal {x} 'jam dbyangs gzhon nu blo bzang grags pa'i dpal / /
snyan shal {x} rgyal kun mthu stobs gcig bsdus legs ldan beng / /
snyan {x} ! he ru ka dpal bde chen sgyu ma'i gar / /
snang stong sgyu ma'i srin por yongs shar ba'i / /
gtum drag legs ldan zhal bzhi 'khor bcas rnams / /
dgyes bskyed gangs ri'i mdangs 'dzin 'di phul bas / /
mi mthun rgud zhi che dpal stobs 'byor rgyas / /
dgra bgegs nag po'i phyogs rnams gzhom pa dang / /
mthar thug nges don ye shes mgon po che'i / /
rang zhal mngon du 'gyur ba'i dga' ston stsol / /
! rab dkar gangs ri'i mdangs 'phrog lha rdzas 'di / /
nyi ma'i gnyen gyi ring lugs padmo'i tshal / /
rgyas byed ngur smrig 'dzin pa'i 'dus pa'i sde'i / /
rten gsum gtso bo rnams kyi spyan lam du / /
phul ba'i dge bas gnas skabs mthar thug kun / /
kun nas bde zhing sde bzhi'i 'byor pa kun / /
kun tu yongs 'phel mthar thug rnam pa kun / /
kun mkhyen rgyal ba'i go 'phang thob par shog /
! rgyal ba kun yum rdo rje dbyings phyug ma / /
ma rungs dgra sde'i snang ngor 'jig rten tshul / /
yongs 'dzin dpal ldan bstan skyong dbang mo gang / /
dgyes bskyed @# / /
lha rdzas snyan shal 'di phul bas / /
gnas skabs mthar thug 'dod pa'i re ba skongs / /
mi mthun rgud pa'i tshogs rnams pha mthar skrod / /
mthar thug rnam kun mchog ldan shes rab yum / /
'bral med gtan bde'i grogs su thob par mdzod / /
ces pa'ang bka' zur lha sdings pa nas /
jo bo rnam gnyis /
thugs rje chen po rang byon lda ldan /
dpal lha /
rje nga 'dra ma /
r+wa che mgon bo /
dpal ldan rtse'i mgon po /
na len+d+ra'i mchod khang /
brtan ma bcas la rnyan shal 'bul skabs smon tshig 'di lta bu zhig dgos zhes bskul ngor r+wa sgreng a chi thu no mon han gyis sbyar / /
! / /
rgyal gsung mdo sngags lam gyi snying po'i bcud / /
ji bzhin gsal byed legs gsung nyid khu dang / /
'jigs mdzad khro bo'i rim gnyis nan bu'i 'phreng / /
sdom gsum bslab bya byang chen them skas bcas / /
dad dang mos ba lhag bsam rnam dag pa'i /
skye rgu'i bdag mo dang mtshungs rgyu sbyor ba / /
rje btsun blo bzang sgrol ma zhes bya bas / /
par du legs bskrun rnam dkar phung po'i mthus / /
rgyal ba'i bstan dar bstan 'dzin sku tshe 'phel / /
mar 'gyur 'gro kun gnas skabs mthar thug gi /
re ba'i 'bras bu myur du 'grub pa dang / /
khyad par rgyu sbyor ltos bcas skye kun tu dal 'byor rten thob dge ba'i bshes dang mjal / /
tshang la ma nor lam bzang 'di nyid la / /
rtse gcig brtson bas 'bad las thams cad mkhyen / /
stobs bcu mnga' ba'i go 'phang myur thob shog /
ces dwags po dag dbang grags pas mdzad pa'i lam rim tshigs bcad ma /
ngos kyi ngag rtsom rdo rje 'jigs byed kyi bskyed rdzogs dang /
sdom gsum bslab bya bcas kyi bar gsar bsgrun rje btsun dung nas mdzad skabs smon tshig tu r+wa sgreng a chi thu no mon han du 'bod pas sbyar / /
! hUM /
mthu stobs mi bshad lha chen nyi ma'i bu / /
lho phyogs mthar byed 'jigs rung grong khyer nas / /
'dir byor rnam bkra za 'og snang brnyan 'dir / /
dbyer med bzhugs la dbu 'phang mthor bteg ste / /
rgyal bstan legs skyongs bstan 'dzin dam pa rnams / /
bskal brgyar zhabs brtan dge 'dun sde 'di nyid / /
nyin mtshan dus drug bsrung skyab mi g.yel zhing / /
khyad par rgyu sbyor 'khor dang bcas pa yi / /
mi mthun gnod pa'i rkyen kun zhi ba dang / /
mthun rkyen legs tshogs 'dod dgu lhun 'grub cing / /
mthar thug nges don rnag rig rdo rje sems /
mngon du 'gyur ba'i 'phrin las ma g.yel zhig /
ces pa 'di ni se ra sngags a sprul ba'i sku blo bzang ye shes kyis chos rgyal gyi gos thang gsar bzhengs kyis bla tshang du 'bul rgyu'i rgyab yig tu 'di lta bu zhig dgos zhes 'phrin yig gis bskul ma byung ba'i ngor shAkya'i dge slong blo bzang ye shes bstan pa rab rgyas kyis r+wa sgreng rgyal ba'i dben gnas kyi rang gnas bde chen po drang du sbyar ba'o / /
! chos dbyings bde chen drag po'i skur / /
ston mdzad mahA kA la che / /
bde skyong rdo rje g.ya' ma skyong / /
'khor bcas rtan 'dir dbyer med bzhugs / /
sa ma ya tiShTHan tu /
zhes pa'ang rgya btab ra mo che'i bsrung ma dpal mgon beng dmar gyi sku thang rgyab yig tu r+wa sgreng a chi thu @# / /
no mon han du 'bod bas sbyar / /
! rnam kun mchog ldan e yig stong pa'i mdangs / /
'gag med gzugs kyi rnam par yongs shar ba'i / /
rgyal dang de sras slob mar bcas pa yi / /
bris thang bzhengs mthus bdag sogs 'gro ba kun / /
skye mang nyer goms sgrib gnyis sdug po'i mun / /
thugs rje'i zla snang dkar pos myur bsal te / /
ring min des don 'og min zhing khams cher / /
bgrod pa'i skal ba bzang po mngon 'gyur shog /
ces pa 'di'ang bka'i gung blon lha sdings bas rgyal dang sras bcas slob mar bcas pa'i bris thang mang du bzhengs ba'i rgyab yig tu r+wa sgreng a chi thu no mon han du 'bod pas sbyar / /
! gzhan phan lhag bsam rta bdun gyis drangs pa'i /
mchog gsum bris thang tsha zer bdag po gang / /
legs shar dad ldan blo bzang bstan 'dzin sogs / /
'gro kun phan bde'i pad tshal rgyas gyur cig /
ces pa 'di 'ang dad brtson lhag bsam ldan pa blo bzang bstan 'dzin nas zhal thang grwa tshar bzhengs pa'i rgyab yig tu r+wa sgreng a chi thu no mon han du 'bod pas sbyar / /
! / /
rgyal ba kun yum tA re ma / /
dkyes bskyed sna lnga'i dar tshon 'di / /
lul bas bstan dar skye rgu bde / /
khyad par rgyu sbyor dga' bzhi ba'i / /
tshe dpal 'byor pa mnga' thang la / /
gnod byed mi mthun kun zhi zhing / /
legs tshogs yar ngo'i zla ba ltar / /
'phel zhing rgyas par byin gyis rlobs / /
zhes pa'ang r+wa sgreng a chi thu no mon han du 'bod pas sbyar / /
! slu med bla ma lha mchog spyan snga ru / /
ngo mtshar bkod legs drang srong snod mchog 'di / /
dad ldan dge slong rgya mtsho sbyin pa yis / /
phul ba'i legs byas 'dris mchon dus gsum dge /
gcig bsdus rnam dkar mthu las rgyal bstan dar / /
bstan 'dzin zhabs brtan dge 'dun sde 'phel zhing / /
rgyu sbyor la sogs mar gyur 'gro ba rnams / /
don gnyis 'bras bzang myur du smin gyur cig /
ces ba 'di ni r+wa sgreng a chi thu no mon han du 'bod pas sbyar / /
! sgro sdong dang /
bI ha ra'i sku brnyan la /
spros bral kun bzang rang mdangs dreg pa'i gtsor / /
yongs bzhengs dgra lha'i rgyal po bI ha ra / /
dgyes skong ke la sha yi mdangs 'dzin 'di / /
phul bas dam ldan dge 'dun bsod nams kyi / /
nyams pa legs skong nad gdon bar chad zhi / /
tshe dpal 'byor pa ngal bsos bu la 'gran / /
mthar thug byang chub sgrub pa'i mthun rkyen kun / /
g.yel med mdzed cig mthu ldan dgra lha'i rgyal / /
zhes dang /
rdo rje grags ldan la / /
sor rtog ye shes rang mdangs dregs pa'i gtsor / /
ston mdzad mthu ldan rdo rje grags ldan che / /
dgyes skong {x} zhes pa 'di 'ang dad ldan pho brang sde pa dge 'dun bsod nams kyis gnas chung gi sgro sdong dang /
bI ha ra'i sku brnyan /
rdo rje grags ldan bcas la snyan shal 'bul rgyu'i smon tshig tu r+wa sgreng a chi thu no mon han du 'bed pas sbyar /
! sa brgyad dbang phyug rnam mang thos pa'i sras / /
'khor bcas bris thang 'dir bzhugs rgyu sbyor gyi / /
'gal rkyen zhi zhing tshe dang la stobs 'byor rgyas / /
ring min rdo rje 'chang dbang 'grub byin rlobs / /
zhes pa'ang dad ldan thung si rta @# / /
mgrin gyis rnam sras kyi bris thang gsar bzhengs kyi rgyab yin tu sbyar / /
! bslu med bla ma yi dam lha tshogs dang / /
skyabs gnas dkon mchog gsum la skyabs su mchi / /
mar gyur 'gro ba kun gyi don gyi phyir / /
deng nas byang chub mchog tu sems bskyed do / /
bdag gis dus gsum bsags pa'i dag tshogs kun / /
gcig bsdus rab dkar phung po ma lus pa / /
thub bstan dar zhing 'gro ba 'de ba dang / /
bdag sogs 'gro kun byang chub myur thob shog /
mchog gsum bslu ba med pa'i bden mthu dang / /
rgyu 'bras rten 'brel bslu med bden pa'i mthus / /
ji ltar bsams pa'i 'dod don ma lus pa / /
'bad med da lta nyid du lhun 'grub shog /
'jam dpal dpa' blo ji ltar {x} dus gsum gshegs pa'i {x} ces pa 'di ni dad stobs chos tshul ldan ba gling chang dbon mo nam mkha' sgrol man 'di lta bu zhag dgas zhes bskul pa ltar a chi thu no mon han du 'bed pas sbyar pa dge legs 'phel /
! / /
swa sti sid+d+haM /
bde legs bye ba'i 'byung gnas skyabs gsum dang / /
rab 'byams dkyil 'khor lha tshogs bstan bsrung bcas / /
'gyur med bde ba chen po'i rang bzhin las / /
bdag sogs lags smon 'grub pa'i grogs mdzod cig /
byon dang 'byon 'gyur skye 'phags thams cad kyis / /
legs byas dge 'bras phung po'i tshogs spyi dang / /
byad par bla ma blo bzang bstan grags kyis / /
rnam kun rgyal ba'i bka' 'gyur 'bri klog sogs / /
tshul bzhin sgrub pa'i mthun rkyen legs 'grub cing / /
bgyis dang bgyid 'gyur dge ba ma lus pa / /
gcig bsdus bsod nams mthu las skye 'phreng kun / /
tshangs spyod rnam dag theg mchog dge pa'i bshes / /
legs bsten bka' bzhin bsgrubs te thun mong gi /
lam kun myur bgrod ring min sku bzhi yi / /
dbang phyug yan lag bdun ldan 'grub pa dang / /
phyi nang rten gsum yon mchod 'khor bcas la / /
mi mthun rgud pa'i tshogs kun nyer zhi zhing / /
tshul bzhin sgrub la bsam sbyor ngan 'chang ba'i / /
gnod byed kun sgrol chos mthun bsam pa kun / /
myur du 'grub pa'i stong grogs mi g.yel zhing / /
mtha' yas 'gro ba'i legs byas ma lus kun / /
gzhan don sku bzhi'i bdag nyid myur grub ste / /
'gro kun bdud bzhi'i g.yul las rnam rgyal ba'i / /
sku gsum go 'phang thob pa'i rgyur bsngo'o / /
! hUM /
chos dbyings ngang las gtum chen khro bo'i sku / /
yongs shar dpal ldan mgon po 'khor bcas rnams / /
mnyes byed za 'og las grub bla bre 'di / /
phul bas rgyal dbang yab sras zhabs brtan cing / /
mar gyur spyi dang blo bzang chos kyi dbang / /
blo gros bzang po'i 'byor pa rab rgyas nas / /
gnas skabs tshe bsong stogs 'byor snyan grags 'phel / /
mthar thug bdud bzhi'i g.yul las rgyal gyur cig /
ces pa 'di ni mkhan po blo bzang chos dbang nas bskul bor shAkya'i dge slong rig pa 'dzin pa blo bzang ye shes bstan pa rab rgyas kyis pho brang chen po po ta lar sbyar / / / /
@# / /
b+h+yoH bdun ma'i mthar / /
dpal ldan dmag zor gyi rgyal mo zhi drag sogs bstan bsrung rgya mtsho'i tshogs rnams la mi bzad pa'i gnam ru'i 'khrul 'khor 'di 'bul gyi /
bzhes la sangs rgyas kyi bstan pa dar zhing /
bstan 'dzin chags rnams zhabs pad brtan pa /
'gro kun chos 'byor bde bas 'tsho ba /
khyad par rnal 'byor pa bdag cag gi nang gdon bar chad zhi zhing tshe dpal ral gri 'dul na rna ngar 'dzom pa'i ral gri zhes bsgyur /
'byor pa rgyas pa /
khams gsum gyi skye dgu dbang du 'du ba / /
khyad par gnod byed dgra bgegs gang na gnas kyang drag po'i chad pas tshar chod la snying khrag dron mo zhal du gsol zhig /
sa ma ya rak+Sha na tu /
! swa sti /
stong 'khun sgeg mo'i sor rtse'i 'du byed kyis / /
'ja' tshon thags su bskrun 'dra'i bzang gos las / /
grub pa'i bla ma yi dam bsrung ma'i tshogs / /
mngon sum byon mtshungs mchod rdzas dra phyed 'di / /
phul dges rgyal bstan dar shing de 'dzin 'phel / /
khyad par bla ma grags pa bstan 'dzin gyi / /
sa lam bar chad kun zhi bstan 'gro'i don / /
sgrub nus sprul sku'i nyi ma myur gsal zhing / /
ltos bcas 'gro kun gnas skabs bsam don 'grub / /
mthar thug kun mkhyen go 'phang thob pa dang /
sde 'dir bshad sgrub bya ba dbyar mtsho ltar / /
'phel rgyas mi mthun nag po'i phyogs rnams kun / /
myur zhi mthun rkyen 'dod rgu'i sgrang char gyis / /
don gnyis 'bras bzang myur du smin gyur cig /
ces sku gshegs tA bla ma grags pa bstan 'dzin gyi dgongs rdzogs su ser byes har gdong khams mtshan du dra phyed 'bul skabs kha byang smon tshig tu r+wa sgreng a chi thu no mon han gyis sbyar ba'o / /
! bla ma 'jigs mdzad rdo rje dang / /
phyag drug dkar nag rdo rje gur / /
stobs 'phrog las gshin re ma ti / /
rgyal chen ngal bsos beg ci rnams / /
dam tshig pa dang dbyer med bzhugs / /
rnal 'byor sgrub po'i re ba skongs / /
dga' ldan nges gsang thar pa'i gling / /
dge 'dun dbyar mtsho ltar 'phel zhing / /
mthun rkyen legs tshogs rgyas pa dang / /
mi mthun nag po'i phyogs rnams kun / /
zhi zhing bkra shis dge legs stsol / /
zhes dga' shar zhabs gras thar gling em chi nas chu shur thar pa gling du /
bla ma yi dam bsrung ma'i bris thang bzhengs te phul ba'i rgyab yig smon tshig 'di lta bu zhig dang zhes ba skul ngor r+wa sgreng a chi thu no mon han du 'bod pas sbyar / /
! sor rtog ye shes sgyu 'phrul gar / /
rgyal chen bse yi khrab can la / /
rgyu sbyor tshe dbang bsam grub kyis / /
dgyes bskyed lha rdzas 'di phul bas / /
gnas skabs nang gdon bar chad sogs / /
mi mthun rgud pa mtha' dag zhi / /
mthun rkyen tshe bsod stobs 'byor sogs / /
yar ngo'i zla ltar rgyas par mdzod / /
! mchog gsum rgyal ba rgya mtsho'i spyan sla ru / /
bzang gos las grub mchod rdzas 'di phul bas / /
rme ru bla zur dge legs dpal bzang dang / /
mdzod pa dge slong shes rab phun tshogs sogs / /
mkha' khyab 'gro kun sgrib gnyis 'ching ba las / /
yongs grol rnam pa thams @# / /
cad mkhyen pa yi / /
go 'phang thob nas 'gro kun sgrol ba la / /
spyan ras gzigs dbang nyid dang mtshungs par shog /
ces pa'ang rme ru bla zur dge legs dpal bzang nas r+wa sgreng dgon du mchod rdzas phul ba'i smon tshig tu r+wa sgreng a chi thu no mon han du 'bod pas sbyar / /
! mchog gsum 'dus sku drin can bla ma rje'i / /
rnam rol pha mtha' yongs bral tshogs kyi zhing / /
bris thang bzhengs mthus rgyu sbyor la sogs 'gro /
gnas skabs nad gdon kun zhi tshe dpal rgyas / /
ring min bla ma yi dam kun 'dus pa'i / /
rang rig gdod ma'i rgyal thabs chen po la / /
dbang bsgyur 'gro kun 'dren pa'i dpal thob shog /
ces pa'ang r+wa sgreng a chi thu no mon han kyis sbyar ba'o / /
! rnal 'byor dgra lha'i gtso bo bI har / /
ru mtshon 'bar ba'i khrod du brtan bzhugs la / /
dam ldan rnal 'byor sgrub po'i re ba kun / /
myur du sgrubs shig mthu ldan dgra lha'i rgyal / /
zhes pa'ang 'bras sgo mngas zung cu dge legs nas gnas chung gi ru mtshon la 'dags rgyu'i snyan shal smon tshig tu sbyar /
! gangs can lha gcig gtso gyur gyi / /
bris thang bzhengs mthus rgyu sbyor 'gro /
gnas skabs 'dod don kun 'grub cing / /
ring min byang chen thob gyur cig /
! dkar phyogs mthu ldan dgra lha'i gtso / /
ne ser jo bo 'khor bcas rnams / /
rten 'dir dbyer med rtag bzhugs la / /
rgyu sbyor mi nor 'khor bcas kyi / /
tshe dpal 'byor pa rab rgyas shing / /
rgol ngan bsam sbyor gdug rtsub zhi / /
chos ldan 'dod pa'i don kun sgrubs / /
dam las ma 'da' sa ma ya / /
zhes pa'ang r+wa sgreng no mon han gyis sbyar / /
! hUM /
srid gsum zil gnon padma ka ra dang / /
ma rungs 'byung po'i snying gar rta yi bro / /
brdungs mdzad khro bo'i rgyal po rta mchog dpal / /
dbang chen yang gsang lha yi byin chen phob / /
ye shes lnga ldan bde bar gshegs pa yi / /
rang mdangs 'gag med rgyal chen sku lnga po / /
rten 'dir dbyer med dgyes bzhin legs bzhugs te / /
dam ldan sgrub pa po yi 'gal rkyen zhi / /
mthun rkyen chos srid legs tshogs ma lus pa / /
rgyas par mdzod cig rtsa rgyud bla ma dang / /
dbang chen khro bo'i rgyal po'i bka' bzhin du / /
ma g.yel ma g.yel mthu ldan dgra lha'i rgyal / /
zhes pa'ang lcang skya mchog sprul rin po che'i rgyal po sku lnga'i sku thang gi rgyab yig tu a chi thu no mon han gyis sbyar / /
! rje btsun bla ma rdo rje 'chang / /
rten 'dir dbyer med rtag bzhugs la / /
gus ldan slob bu rjes bzung ste / /
ring min byang chen dngos grub stsol / /
ces pa'ang rtse gsol dpon dpal 'byor rgyal mtshan nas ngos kyi 'dra sku bzhengs pa'i smon tshig tu sbyar / /
! shes bya'i dkyil 'khor ma lus pa / /
dbe ba mchog gi rnam rol du / /
sdom mdzad bla ma he ru ka /
rten 'dir bzhugs la rgyu sbyor ba / /
chos dbang rab rgyas la sogs 'gro /
mi mthun bdud kyi g.yul ngo las / /
rgyal te myang 'das thar pa'i grong / /
gtan gyi btsan sa zin gyur cig /
ces pa'ang rnam rgyal grwa tshang grwa rigs chos dbang rab rgyas nas bde mchog gi bris thang gsar bzhengs kyi rgyab yig tu a chi thu no mon han gyis sbyar / /
! oM swa sti /
mchog gsum byin rlabs @# / /
dbyar skyes rnga gsang gis / /
mos ldan 'gro blo'i rma bya spru pa las / /
dbar sngon mdangs 'phrog glegs bu'i skro gshog ngos / /
rin chen yi ge'i ri mo rnam bkra ba'i / /
stong phrag brgyad pa bskal bzang gser 'od bcas / /
bzhengs mthus mdzod pa mang+gAi ming can dang / /
rgyu sbyor bzo po las byed 'brel thogs sogs / /
mkha' khyab 'gro kun deng nas byang chub bar / /
rnam dag yon tan kun gyi rtsa ba mchog /
bshes gnyen dam pa bsam dang sbyor pa yi / /
tshul bzhin bsten la gzhon nu nor bzang ltar / /
rtse gcig 'bad pa lhur len byed par shog /
phun tshogs dge bas bsgrun pa'i dal 'byor lus / /
thob kyang myur du 'jig pa'i tshul shes nas / /
sdig spong dge ba bsgrub la brtson pa dang / /
rnam dag dge sbyong chos bzhir slob par shog /
rang don zhi bde gyi na'i sems spangs nas / /
grangs ring bskal par drin gyis bskyangs pa'i 'gro /
bde la sbyor zhing sdug bsngal sel 'dod kyi / /
byams dang snying rje shugs drag skye bar shog /
'gro rnams srid las sgrol phyir thams cad mkhyen / /
smon dang 'jug pa'i sems bskyed grur zhugs nas / /
lta sbom spyod pa'i chu gter pha mthar son / /
rgyal ba'i gdung 'tsho ba nyid du 'gyur bar shog /
chos kun rmi lam ji bzhin sems nyid snang / /
sems snang sgyu ma'i sngags btab cing yang 'char / /
shar tshul dpyad na skye 'gag gnas pa phral / /
brjod bral don gyi lta ba rtogs par shog /
sngags spyod dam tshig gnyan po'i rtsa ba brling / /
rim gnyis lta ba'i snye ma ci yang smin / /
'phrin las 'dod chu'i dga' ston rab 'gyed pas / /
sku bzhi'i dpag bsam snye ma g.yur za shog /
ces rgyal ba'i gsung rab kun gyi yang rtse brgyad stong bskal bzang gser 'od bcas mthing shog la rin chen dang po'i khu bas bris pa chu byi lo mdzod pa bkra shis 'byung gnas nas bur blangs kyis bzhebs skabs smon tshig tu sbyar / /
! oM swa sti /
stobs bcu mnga' ba'i tshems dkar sprin rum nas / /
skal ldan pad tshal rgyas byed chos kyi char / /
ji snyed gsungs pa'i dbus na lhun po ltar / /
mngon par mtho ba mdo sde padma dkar / /
rin chen dang po las grub glegs bam 'di / /
rgyu sbyor tshe dbang bsam grub dad pas bsgrubs / /
legs byas rnam par dkar ba'i dge tshogs rnams / /
'gro kun spyi dang khyad par bu chung ma'i / /
rjes zhugs skye ba kun tu dal 'byor rten / /
rnam dag lam bzang sgrub pa'i rten tshang zhing / /
ring min bsad nams ye shes 'khor lo yis / /
sgrib gnyis dgra las rnam par rgyal gyur cig /
ces dad ldan dga' shar zhabs gras tshe dbang bsam grub nas gser sbyang zhun ma las grub pa'i mdo sde p+dama dkar po gsar du bzhengs pa'i smon tshig tu sbyar / /
! rgyal gsung sher phyin yum don kun / /
glegs bu'i gzugs su legs shar ba / /
bzhengs mthus 'gro kun bde ba dang / /
hyu sbyor rigs ldan tshe dbang gis / /
yum don rgyud la skye ba la / /
mthun tshe bsod 'byor ba rgyas / /
skye kun rnam dag khrims kyis bsdams / /
ring min byang chen myur thob shog /
ces bstan gling grwa gras dge blong rigs ldan tshe dbang nas brgyad stong pa'i glegs bam gsar bzhengs skabs smon tshig bo /
@# / /
hUM /
dus gsum rgyal dbang padma thod 'phreng gi /
bka' dang dam la gnas pa'i pho nya ba / /
rig 'dzin dgra lha'i gtso bo bI ha ras / /
sngon gyi dam tshig gnyan po nyer dgongs la / /
dam ldan sbyin bdag mi 'gyur bsod nams dang / /
don grub tshe dbang ltos par bcas pa rnams / /
gnyer du gtad na mi 'dod nyer 'tshe las / /
bsrung skyob sba ba'i stong grogs gnyan po dang / /
bcel ba'i 'phrin las mtha' dag sgrub par mdzod / /
sngon byon rig 'dzin brgyud pa'i dam ma dral / /
rnal 'byor yid kyi re 'bras ma bcad par / /
ji ltar smon pa'i 'dod pa'i don mtha' dag /
lhun kyis grub par mdzod cig sa ma ya / /
zhes pa'ang dga' bzhi bas bde yangs lcog tu snyan shal 'bul rgyu'i smon tshig tu sbyar / / / /
! phul byung gtan gyi skyabs gnas bde gshegs brgyad / /
bris thang bzhengs mthus rgyu sbyor mang+gA'i ming / /
gnas skabs tshe dpal stobs rgyas bsam don 'grub / /
mthar thug bdud bzhi'i g.yul las rgyal gyur cig /
tshe sbyin yid bzhin 'khor lo lhag pa'i lha'i / /
bris thang x x x zhes pa'ang bde gshegs brgyad dang sgrol dkar kyi bris thang rgyab yig tu sbyar / /
! rgyal kun yum gyur tA re ma / /
rten 'dir bzhugs la rgyu sbyor sogs / /
'gro kun sgrib gnyis 'ching ba las / /
sgrol ba'i mthu dang dpung skyed cig /
ces pa 'di yang r+wa sgreng no mon han gyi sbyar ba'o / /
! rgyal kun mkhyen pa'i rang gzugs khro bo'i skur / /
yongs bzhengs gtum drag dpal ldan gshin rje'i gshed / /
dbyer med byin gzi 'bar ba'i bris thar 'di / /
bzhengs mthus 'gro kun byang chen reg pa dang / /
khyad par bla ma bskal bzang chos grags kyi / /
rnam smin sdig 'bras ma lus myur byang zhing / /
skye ba kun tu gshin rje gshed po dang / /
'jam mgon rgyal ba gnyis pas rjes bzung ste / /
sgrib ba kun byang sa lam mthar phyin te / /
zung 'jug rdo rje 'chang dbang myur 'grub shog /
ces pa 'di yang dad ldan rme ru bla zur bskal bzang chos grags kyis bskul ngor sbyar ba'o / /
! snang srid dregs pa yongs kyi spyi bo ru / /
zhabs sen dal gsol rgyal chen bI ha ras / /
bla ma lha yi dam tshig nyer dgangs la / /
rgyu sbyor dga' ba bzhi ldan 'dod pa'i don / /
'bad med myur du 'grub pa'i stong grogs mdzod / /
ces pa'ang snyan dar kha byang du sbyar /
! padma kA ra'i pho nya ba /
rgyal kun ye shes lnga yi mdangs / /
dpe har sku lnga srog gi bdag /
rten 'dir bzhugs la sgrub pa po'i / /
gnas skabs mthar thug 'dod don sgrubs / /
rgyal ngan dam sri'i gnod pa zhi / /
mthar thug gdod ma'i rgyal sa che / /
mngon du 'gyur ba'i 'phrin las mdzod / /
ces pa'ang r+wa sgreng a chi thus sbyar /
! swa sti /
chos dbyings ngang las ma rungs skye 'gro yi / /
srog gi gshed mar yongs bzhengs bstan bsrung cher / /
rgyu skar mdangs la 'khu ba'i lha rdzas 'di / /
phul bas 'gro ba spyi dang khyad par du / /
dam ldan bla ma bskal bzang blo gros kyi / /
phyi nang nyer 'tshe kun zhi mthun pa'i rkyen / /
legs tshogs yar zla ltar 'phel gzhis byes su / /
bsrung skyob 'phrin @# / /
las gnyan po ma g.yel zhig /
ces pa 'di yang 'bras bde yongs mtshan nyid bla ma skal bzang blo gros nas bskul ngor sbyar! grul byung snyings stobs mchog gyur shAkya'i gtso / /
lnga bdo'i 'gro 'dren skyabs gcig zas gtsang sras / /
gang sku gser rir nyi gzhon 'bum 'khyud ltar / /
legs bzhengs kun+da ltar dkar bsod nams mthus / /
mar gyur 'gro kun spyi dang khyad par du / /
rgyu sbyor bla ma byams pa chos 'byor kyi / /
brnag dka' ngan song gnas su skye ba'i rgyu / /
mi dge'i las rnams myur byang skye ba kun / /
tshangs spyod rten thob theg mchog bshes gnyen dang / /
mi 'bral thun mong lam gyis rgyud sbyangs te / /
rdo rje'i theg mchog gsang chen rim gnyis don / /
tshul bzhin bsgrubs las kha sbyar bdun ldan gyi / /
go 'phang myur thob 'gro kun rang nyid kyis / /
brnyes pa'i lam bzang mchog la legs 'khrid de / /
ring min bdud bzhi'i g.yul las yongs rgyal ba'i / /
stobs bcu mnga' ba'i go 'phang myur thob shog /
ces pa 'di ni ha gdong tA bla ma er te ne mi rgan chos rje rab 'byams pa byams pa chos 'byor gyis thub pa'i dbang po'i sku brnyan bzhengs skabs smon tshig tu sbyar / /
! rgyal kun ngo bo mtsho skyes rdo rje yi / /
bka' btags spyi bor nyer bcings dgra lha'i rgyal / /
rdo rje drag ldan 'khor bcas sgyu ma'i gar / /
mngon sum ji bzhin bgod legs bris thang 'di / /
sngar bcol 'phrin las mdzad ba'i gtang rag dang / /
da bcol gsol ba 'debs ba'i rten nyid du / /
bzhengs mthus rgyu sbyor sangs rgyas bstan 'dzin gyi / /
gnas skabs chos srid legs tshogs rab 'phel zhing / /
mi mthun dgra dang bgegs las rgyal pa dang / /
tshe bsod 'byor pa dbyar gyi mtsho ltar 'phel / /
mthar thug zung 'jug yid bzhin dbang gi rgyal / /
myur du 'grub pa'i 'phrin las ma g.yel zhig ces pa 'di yang dad stobs rnam dpyod yangs ba phyag mdzod sde ba sangs rgyas bstan 'dzin gyis bskul ngor sbyar /
! / /
oM sa sti /
rgyal kun snying rje'i rang gzugs bad dkar 'chang / /
snying dus 'gro 'dul bgrang yas sbrul pa'i skur / /
mngon bzhengs tshad med bris thang 'di bzhengs mthus /
ma gyur spyi dang blo bzang chos kyi dbang / /
blo gros bzang po'i 'byor bas rab rgyas pa'i / /
ltos bcas deng nas byang chub ma thob bar / /
skye srid 'phreng bar tshangs spyod rten thob cing / /
thub gzhung spyi dang rdo rje theg pa la / /
legs sbyangs rim gnyis rnal 'byor mthar phyin te /
zung 'jug rdo rje 'chang dbang myur thob shog /
ces pa 'di ni dang pa'i rol mtsho mngon par rgyas pa gzim 'gag /
bzang 'byor rgyas kyis gsang ba'i rnam thar kyi bris thang gsar bzhengs skabs smon tshig tu sbyar / /
! rgyal kun snying brtse'i rang gzugs ngur smrig gar / /
skye rabs dpag bsam ljon pa'i yal 'dab 'phreng /
snang brnyan ri mor bgyis pa'i legs tshogs kyi / /
phung po gcig tu bsdus pa'i rnam dkar mthus / /
rgyu sbyor la sogs mar gyur 'gro ba kun / /
mtshan ldan dam pa'i mgon dang mi 'bral zhing / /
sku gsum 'bras bu'i snye ma g.yur za ba'i don gnyis 'dod dgu'i dpal la spyod par shog /
ces pa 'di ni dad stobs ldan pa bde yangs dpon slob zur pa don grub chos 'phel nas bskul ngor sbyar ba'o / /
! gdul bya'i nyon mongs nad kun mtshan tsam gyis / /
drungs nas 'byin byed snyigs @# / /
dus 'gro ba'i mgon / /
bde bar gshegs pa brgyad kyi bris thang 'di / /
bzhengs mthus thog med nas bsags sdig ltung kun / /
nyer sangs baiDUr+ya snang zhing mchog tu / /
skyes nas rgyal sras spyod pa'i pha mthar bgrod / /
ma rnams don du dpal ldan stobs bcu'i bdag /
ring min mngon du gyur pa'i dpal thob shog /
ces pa 'di ni dad stobs 'byor ba'i dpal gyis mngon par mtho ba'i sde pa phyag mdzod shag byang tha'i ji nas bskul ngor sbyar / /
! swasti /
dbang sngon mdag 'chang khams gsum za byed pa'i / /
khro rgyal 'jigs mdzad rdo rje'i bris thang 'di / /
bzhengs mthus mar gyur spyi dang khyad par du / /
ngag dbang chos grags ltos bcas byang chub bar / /
mi mthun g.yul las rgyal zhing skye kun tu / /
tshangs spyod rtan thob rim gnyis mthar son te / /
'gro kun rdo rje 'chang gi go 'phang la / /
'god ba'i bden tshig smon pa 'grub gyur cig /
ces pa 'di ni ngag dbang chos grags byis bskul ngor sbyar / /
! oM swasti /
blo gros bzang po'i ye shes chu gter che / /
rab rgyas bstan pa'i dpal gyur 'gro 'dren mchog /
gang gi skye rabs nor bu'i 'phreng mdzes 'di / /
par du legs bskrun legs byas mthu dpal las / /
bstan dar 'gro kun bde zhing khyad par du / /
rgyu sbyor sangs rgyas bstan 'dzin ltas bcas rnams / /
gnas skabs nyar 'tshe zhi zhing skye kun tu / /
dal rten rim brgyud sku gsum myur thob shog /
ces pa 'di yang sde ba sangs rgyas bstan 'dzin nas bcu la ngor sbyar / /
! na mo lo ke shwa ra ya /
rgyal kun snying rje'i rang gzugs gru 'dzin mgon / /
spyan sngar dngos bshams yid sprul mchod pa'i sprin / /
khyad par za bog las grub stod rgyan 'di / /
blo bzang med can bdag gis phul ba'i dges / /
rgyal bstan snying po gser mdog cod pan bstan / /
'phel rgyas rnam 'dren rgyal dbang yab sras kyi / /
zhabs brtan mdzad 'phrin rab rgyas mar gyur 'gro / /
bde skyid rdzogs ldan dpal la spyod par shog /
bdag dang mdzod ming ltos bcas byang chub bar / /
dal rten rim brgyud skye ba thams cad du / /
thub pa'i bcas pa'i mtshams las mi 'da' ba'i / /
rnam dag sdom pa gsum gyis rgyud phyug shog /
rgyal bstan snying po mi nub 'dzin byed cing / /
'gro kun 'khor ba'i mtsho las bsgral ba'i phyir / /
rim gnyis mthar phyin sku bzhi'i go 'phang mchog /
tshe gcig nyid la 'bad med mngon 'gyur shog /
ces me rgyas zla'i yar chos brgyad kyi nyin /
rang byung 'phags pa dang gser gdung bkra shis 'od 'bar gyi drung du nges pa don gyi thams cad mkhyen pa dkyil 'khor rgya mtsho'i byed po paN chen thams cad mkhyen gzigs chen po'i zhabs drung nas bsnyen rdzogs kyi sdom pa nas bas rang byung 'phags par stod g.yogs 'bul rgyu'i sman tshig tu a cha thu no mon han du 'bod pas sbyar / /
! /
oM swasti /
'gro ba kun gyi bsod nams phung po'i cha / /
gcig bsdus sgron me'i bskal pa bzang po la / /
snying stobs go chas bla nas blar mtho ba'i / /
bcom ldan shAkya seng ges 'gro rnams skyongs / /
g.yas 'khyil mgur nas tshangs dbyangs chos kyi sgra / /
skal ldan gdul byar bsgrags @# / /
pa'i bka'i sdud po / /
mi brjed gzungs thob smra ba'i spobs pa can / /
mtha' dag bstan pa rin chen srog gi shing / /
rgyal gsung 'khrul med dgongs pa yongs 'grel zhing / /
de don nyams bstar 'phags yul paN grub tshogs / /
ljongs 'dir sgyur byed zhu chen 'jig rten mig /
rnam thar zla 'od bdag snying kun+da bzhad / /
rnam 'dren mdzad pa'i rtse mo pha rol tu / /
phyin pa'i gsung gsang mi zad 'khor lo'i mdzod / /
'bri klog lung nod bsod nams gzugs grub na / /
stong gsum 'jig rten 'di yang snod du chung / /
de phyir phan yon dkyus tshad ring po'i mtha' / /
rnam 'dren mkhyen pas gzhal dka'i ngo mtshar gyis / /
rab 'phrog rgyu sbyor rma bya tshul 'di la / /
'jug 'dod dga' ba'i sgro gshog zlum por 'khyil / /
'jam mnyen shog bu'i do ra'i nags klung du / /
mig sman mdangs can gzugs legs yi ge'i ljon / /
brda' dag yal 'dab kyis dud a mra'i 'bras / /
dpyod ldan ro brgya bda' ba'i g.yang zhig chags / /
ches dkar rA maN yis dpag chen mdas / /
sdig sgrib lang+ga'i mgrin pa nyer bcad nas / /
thar pa'i sI ta grogs su rab bkug ste / /
bde chen rtse dgar 'gro rnams rtag rel shog /
ris med 'gro ba kun dang khyad par du / /
brgya phrag glegs bam 'di bskrun byed pa po / /
rgyu sbyor las byed 'brel thogs 'gro ba kun / /
'di phyi'i bde 'bras padmo bzhad gyur cig /
'jig rten spyi dang khyad par pur rgyal 'dir snyigs mar spyod pa'i dkar min 'bras bu'i tshogs / /
ming yang mi grag rdzogs ldan skye rgu ltar / /
bde zhing skyid pa'i dga' ston rgyas gyur cig /
dman blo lcags khams 'dzad med gser sbyangs su / /
sbyur byed sems bskyed rtsi yis nyer zin pas / /
'gro ba bzang dang ngan 'gro'i yid can rnams / /
sku gsum gzhal med khang du myur 'jug shog /
ces mi phyed pa'i dad pa dang gtong ba phun sum tshogs pa'i bka'i gung blon chen po bshad sgra 'og pa kun dga' dpal 'byor nas rgyal ba'i bka' 'gyur ro cog gsar bzhengs skabs smon tshig tu sbyar / /
! / /
chab shog gi rim pa rnams phyogs gcig tu bsdebs pa bzhugs / /
+bla na med pa'i ye shes me long rnyog pa'i dri ma dang bral ngos / /
chos kun ma lus cig car mkhyen pa'i rang gzugs zlos gar rnam 'gying yang / /
he ru ka dpal gzhan nu'i gar rol thun mtshams bla gos rab bkra ba / /
mkhas dang grub pa'i gser gyi 'khor los mnga' bsgyur dam pa'i zhabs skyes drung / /
deng dus mi zad mtshan bzang 'khor lo'i rgyan / /
phul byung gzugs skur spud pa'i zla bral gyi / /
zhabs sen mthon ka'i 'od stong lhar bcas 'gro'i / /
zur phud bla na mdzes 'di chos nyid lags / /
rab snyan dri za'i rgyud mangs dang mtshungs pa'i / /
zag med skad kyi nga ro nA da'i sgra / /
zab rgyas chos kyi 'jigs med glur sgrogs pa / /
srid 'dir mkhas rlom ri dwags dbus na brjid / /
mi 'gyur stong gzugs mkha' la bde ba'i mdangs / /
gnyis med thabs shes zung du 'jug @# / /
pa'i mtha' / /
rnam 'dran mkhyen pa'i srang la gzhal dka' na / /
tshad du brjod pa rang nyams byis pa'i blo / /
rnam mang grub mtha'i bzhed gzhung chang tshing khrod / /
blo bzang rgyal ba'i dgongs don A shwa d+tha / /
legs bshad 'bras bu'i g.yur za ldem mkhas pa / /
gangs khrod bstan pa'i srog shing khyod gcig pu / /
shin tu sra ba rtog ge'i tshig don gzhung / /
yang dag rigs pa'i rgyud kyis nyer bkug pa'i / /
dgag sgrub nyag phran rnon pos log smra'i snying / /
'bigs 'dis chos kyi grags pa'i bsnyems pa 'phrog /
'phags yul mkhas mang gtsug rgyan paN+Di ta / /
mtsho byung snying khar rol ba'i dpa' bo'i zhabs / /
rtsom tshe gang gi rnam 'byed shes rab kyis / /
yun du dpyad kyang dbye ba'i go skabs bral / /
'jam dpal snying po'i ring lugs dri ma med / /
gyen du 'degs par shin tu lci ba'i khur / /
mngon par 'khyer la bzod ldan dpag dka'i thugs / /
yangs pa'i sa 'dir shong ba e ma mtshar / /
ched don dam pa'i dri tshogs dbyu gu yis / /
mchog gsum byin rlabs thugs rje'i dun+tuH b+hi / /
bskul ba'i nyams snang sgra dbyangs drang po'i ngag /
rmongs rtul dge sbyong bdag gis gsol ba ni / /
'jigs mdzad drag po'i bzlas sgom gtso bo dang / /
khyad par rtsa sngags tshig dril nyid du mdzod / /
bde mchog 'khor lo'i snying po nyung zad re / /
myur mdzad gtsor gyur chos rgyal dmag zor lhar / /
gtor 'bul chag med rdo rje grags ldan yang / /
bka' yi bsrung mar 'phrin las bcol na shis / /
sku tshe'i rkyen sol tshe sbyin lha mo yi / /
bzlas sgom re yang chag med mdzad 'tshal lo / /
slad mar bstan 'gro'i dpal du rdo rje'i sku / /
mi 'gyur rtag pa'i ngo bor 'tsho gzhes shing / /
zab dang rgya che'i chos kyi dbyangs snyan pos / /
grangs med bskal bar chos 'khor bskor du gsol / /
brnag nus dang bral mi bsrun tsher ma'i dong / /
ma dag nyes brgya'i dri mas sbags dus 'dir / /
gzhan don snying stobs lhag par mi bskyed na / /
rgyal sras chen po'i mtshon gyi dgos pa ci / /
ri mor ba dkar padma'i tshal / /
rten gyi 'dab brgya g.yo ba la / /
rtags kyi ze'u 'bru g.yur za ba / /
mgon khyod dgyes pa bskyed phyir phul / /
! / /
don dam chos dbyings spras bral bde chen thugs / /
tha mal gdul bya'i 'gro ngor bshes gnyen tshul / /
rnam rol rgyal sras gzhon nu dam pa yi / /
zhabs sen chu skyes 'dab brgya bzhad pa'i drung / /
'di na skyes sbyangs yon tan mig bu dang / /
bral yang lhag bsam 'khar ba la brten cing / /
gzhan phan gya gyu'i gom stabs g.yo ba can / /
snyigs dus drang srong rgan bus mchid 'di gsol / /
dpal ldan 'bras dkar thos bsam rdzing ring ngogs / /
rgyal sras ngang pa'i rgyal po gshegs pa'i che / /
'og man gnyis pa sa 'dir mchis so zhes / /
dkar phyogs lha rnams dga' ba'i ca ci sgrog /
mgon khyod ring nas spangs rtogs mthar son pa'i / /
rdo rje 'chang gi ngo bor mngon grub kyang / /
snyigs dus skal dman gdul bya'i @# / /
snang ngo ru / /
gsan bsam bya ba'i 'khor lor brtson pa 'di / /
dam pa'i rang rtags mngon sum nyid du bstan / /
'on kyang bsags sbyangs gnad kyi lde mig dang / /
bral tshe thos bsam ra bar zhugs na yang / /
don gyi go rgya 'byed par mi nus pas / /
sngon zhus nyams bzhes rim pa chag med thog /
phyag dang maN+Dal gang lcogs brtun pa bskyed / /
de skad zhu 'phrin b+h+raH ma ra / /
don bzang snyan pa'i mgrin glu can / /
lha rdzas dar gyi 'dab gshog bcas / /
dam pa'i mdun sar 'phur te song / /
! / /
ge re lha pa'i zhabs drung gi snyan ngag gi lam nas drangs pa'i zhu yig tshigs bcad dang /
byin rten bcas byung ba'i zhu lan / /
dal 'byor skyed tshul yangs po'i dbus / /
mdo sngags yon tan 'dab ma rgyas / /
nyams rtogs 'bras bu'i khur lci ba'i / /
grub rigs dpag bsam dbang po yis / /
grub dbang bye ba'i ral pa'i rtser / /
zhabs son chu skyes ngal gso ba'i ayon sangs rgyas gnyis pa yi / /
myong grol bdud rtsi'i thum po dang / /
don bzang daN+Di'i gzhung lugs las / /
byung ba'i tshig 'phreng nyams 'gyur stong / /
ldan pa lag rtser son pa na / /
snyigs ma'i rgud pa'i 'dam rdzab khrod mkhas dbang chu skyes pad dkar zhig /
ngur smrig rgyan gyis mdzes byas te / /
gsar du byon snyam spro ba 'phel / /
'di na lang tsho'i me tog la / /
nyer 'tshe'i ba mos ma gos shing / /
dus mthar bstan pa'i snang byed mchog /
thun mong laM gyi rim pa yi / /
dgongs don bdud rtsi'i skyes bzang po / /
blo gsal mkhas pa'i dga' ston du / /
ngal ba med par sgrub bzhin mchis / /
slar yang nyid su yun brtan cing / /
mdo sngags rigs gnas rgya mtsho cher / /
rnam dpyod grub rdzings legs bcas te / /
rnam grol nor bu'i gling mchog tu / /
bgrod pa'i btson pa mi dman zhing / /
ring min ngos su mjal ba'i skabs / /
grub rigs gong ma mtha' dag dang / /
grub dbang tshe brtan rgyal mtshan gyi / /
grub pa'i rang rtags mngon phyungs pa'i / /
grub pa'i rdzas mchog gang 'os rnams / /
mdza' ba'i thugs kyis stsol bar mdzod / /
de skad zhu yig b+h+raH ma ra / /
legs bshad mgrin pa'i dbyangs 'khrol zhing / /
lha rdzas dar gyi 'dab gshog bcas / /
grub rigs mdun sar 'phur te song / /
! / /
lam thun mong bas rgyud sbyang ba sngon 'gro'i chos bshad bzhugs so / /
rgyal ba'i sras po zhi ba lhas / /
de bzhin gshegs pa 'byung ba dang / /
dad dang mi lus thob pa dang / /
dge goms rung ba 'di lta bu / /
dkon nam nam zhig thob par 'gyur / /
zhes gsungs pa ltar /
'jig rten na sangs rgyas 'byung ba shin tu dkon pa yin cing /
sangs rgyas byon nas dam pa'i chos gsungs / /
der ma zad sangs rgyas kyis ji ltar gsungs pa'i don gdul bya'i blo dang 'tsham par ston pa'i rtsa ba'i bla ma'i bar du bar ma 'chad par byon pa'i phyi'i rkyen dge ba'i bshes gnyen dang ni ldan /
de ltar yin kyang ngan song gsum dang /
kla klo sogs mi khom @# / /
pa'i gnas su skyes tshe ci yang bya thabs med pas /
da lam dal ba brgyad 'byor ba bcu dang /
las 'bras dang chos la dad pas nang gi rkyen phun sum tshogs pa dang ldan pa 'di lta bu ni /
sngar yang brgya lam na re re tsam ma gtogs ma rnyed cing /
rang cag rnams kyi da lta'i spyod pa la bltas tshe phyin chad 'di lta bu rnyed dka' ba 'dug pas /
des na da lta rten bzang po thob pa'i dus 'dir / /
dal 'byor don med du mi btang bar chos rnam par dag pa zhig byed dgos /
de yang da lta nyid du ma 'bad na /
spyod 'jug las /
'chi bdag brtse ba med pa can / /
byas dang ma byas mi sdod cing / /
na dang min kun gyi yang / /
glo bur che la yid brtan med / /
ces gsungs pa ltar /
'chi bdag brtse ba med pa 'di nyid la / /
stobs kyi sgo nas bzlog pa dang / /
nor gyis blu ba dang / /
bros pa sogs gang yang bya thabs med par /
na ba dang /
min ba rgan gzhon bar ma gang la yang yid brtan med par 'chi ba'i rang bzhin las ma 'das shing /
de yang da lta nyid du mi 'chi ba'i gdengs med /
'chi ba'i 'og tu med du mi 'gro bar skye ba zhig len dgos /
skye sa yang bde 'gro dang ngan 'gro gnyis las ma 'das te /
rin chen 'phreng ba las /
mi dge ba las sdug bsngal byung / /
de bzhin ngan 'gro thams cad dang / /
dge las ji ltar nges thar bzhin / /
nyin mtshan kun tu 'bad pa'i rigs / /
zhes gsungs pa ltar /
rgyu mi dge ba zhig bsags phyin chad / /
'bras bu ngan song myong ba las 'os ma 'das / /
ngan song du skyes tshe dmyal ba la tsha grang gi sdug bsngal /
yi dwags la bkras skom gyi sdug bsngal /
dud 'gro rnams la gcig la gcig za ba'i sdug bsngal bsam kyas mi khyab /
dge ba'i stobs kyis bde 'gror skyes kyang /
mi rnams la skye rga na 'chi'i sdug bsngal /
'dod pa'i lha rnams la 'chi 'pho ltung byed kyi sdug bsngal /
khams gong ma gnyis su sdug bsngal dang po mngon du gyur re zhig 'gag kyang / /
khyab pa 'du byed kyi sdug bsngal gyis mnar ba sogs mdor na khams gsum 'gro ba rigs drug gang du skyes kyang sdug bsngal gyi rang bzhin kho na las ma 'das te /
mdo las /
'dod pa'i khams kyang skyon dang bcas pa ste /
gzugs kyi khams kyang skyon dang bcas pa yis / /
de bzhin gzugs med khams pa skyon dang bcas / /
mya ngan 'das pa 'ba' zhig skyon med mthong / /
zhes gsungs pa ltar /
'khor ba spangs pa'i thar pa zhig ma thob phyin /
bde ba'i skabs cung zad kyang med pas thar pa zhig rang ci thob byed dgos /
'on kyang de tsam la yid brtan byar mi rung / /
dgra bcom pa gnyis kyi go 'phang thob kyang spangs rtogs kyi yon tan mthar ma phyin pas rang don yang yongs su ma rdzogs la /
sems can gyi don khur du 'khyer ba'i lhag bsam dang mi ldan pas gzhan don yang yongs su ma rdzogs pa des na /
rang gzhan gyi don gang la bltas kyang theg pa chen por 'jug dgos te /
phar phyin bsdus pa las /
rang gzhan don sgrub tshul la mthu med pa'i /
theg pa gnyis po gtan du spang bya zhing /
thub rgyal the @# / /
pa snying rje'i bstan pa la / /
gzhan phan ro gcig rang bzhin de dag 'jug /
ces gsungs pa ltar /
nam mkha'i mthas gar khyab pa la sems can gyis kyang khyab na /
de lta bu'i sems can re res ma ma byas pa gcig kyang med /
byas pa la grangs kyis mi chod /
ma nam byas res kyis gnod pa las bskyabs shing /
bde ba tshad med pa la sbyar bas bka' drin shin tu che /
drin can gyi ma da rnams da lta la la dmyal ba na sdug bsngal /
la la dud 'gro dang /
la la yi dwags rnams su sdug bsngal zhing /
'ga' re bde 'gror skyes te bde ba ltar snang yang sdug bsngal gyi rgu la spyod pa sogs sdug bsngal rgyu 'bras dang bcas pas mnar bas ma sems can 'di rnams kyis bdag la mi re na su la re /
bdag gis kyang 'di rnams sdug bsngal las bsgral te sangs rgyas kyi sa la mi 'god na khrel lo snyam ste /
lhag bsam stobs chen po'i sgo nas sems can thams cad kyi don du sangs rgyas kyi go 'phang thob par bya'o snyam du sems bskyed do / /
de lta bu'i sangs rgyas kyi go 'phang thob pa la /
thun mong dang thun mong ma yin pa'i lam cha tshang ba zhig la slob dgos /
de la slob pa la da lta snyigs ma lnga bdo ba'i dus 'dir bar chad shin tu che bas yi dam gyi lha dang /
chos skyong khyad par can zhig bsten dgos /
chos skyong yang gshin rje'i rgyal po 'di nyid dge sdig las kyi shan 'byed yin pas skyes bu chung ngu'i chos skyong dang /
rgyal po chen po rnam thos sras 'di nyid 'khor ba las yid 'byung ba'i tshul khrims mig 'bras bzhin du bsrung ba la yid mgu bas skyes bu 'bring gi chos skyong dang /
mgon po phyag drug pa 'phags pa spyan ras gzigs kyi ngo bo yin pas skyes bu chen po'i chos skyong yin pa bcas /
rje bla mas bsten dgos par gsungs par ma zad /
lhag tu dam can chos kyi rgyal po 'di nyid sngon yi dwags kyi ded dpon du gyur nas mthu stabs shin tu che bas 'jig rten rnams 'phung bar gyur pa de'i che /
sangs rgyas thams cad kyi ngo bo rje btsun 'jam dpal dbyangs nyid 'jigs mdzad rdo rje'i sku'i rnams par bzhengs ta gshin rje 'khor dang bcas pa btul bas /
lus srog gi snying po phul /
bka' sdod du khas blangs /
bstan pa bsrung bar daM bcas /
lhag par 'jigs mdzad rdo rje mi'i rnam par bzhengs pa rje bla ma'i spyan sngar 'di nyid kyis bstan pa bstan 'dzin dang bcas pa nged kyis bskyad par bya'o / /
zhes khas blangs /
bro bor ba yin pas rang cag rjes su zhugs pa rnams kyis chos skyong 'di nyid nges par bsten dgos shing /
'di la rnam 'phrul mi 'dra ba phyi nang gsang gsum du bzhugs pa gsum las de rnams kyi rjes su gnang ba 'di nyid 'bul bar byed pa yin lags /
de yang rje btsun 'jam dpal dbyangs kyis dpa' bo rdo rje la stsal /
dpa' bo rdo rjes rje bla ma la stsal /
da nas bzung ste rtsa ba'i bla ma'i bar brgyud pa'i byin rlabs chan ka che zhing /
shin tu bka' gnyan pa 'di nyid 'bul bar byed pa la /
slob dpon gyi las su bya ba song nas /
slob ma rnams kyi /
zhes sogs spyi 'gro ltar bya'o / /
@# / /
oM swa sti /
blo bzang rgyal kun ye shes lnga yi mdangs / /
mdo sngags bstan pa rab tu rgyas pa'i slad / /
gsum ldan ngur smrig gar gyi rnam rol ba / /
rje btsun bla ma'i zhabs la gsol ba 'debs / /
zo chun ltar brgyud yang srid mtha' dag dgung / /
lha mi'i rten bzang nyi ma nyer shar bas / /
bde skyid snang bas yangs khyab bla ma rjes / /
mnyes bzhin rjes su 'dzin par byin gyis rlobs / /
dal dang 'byor pa'i rin chen them skas la / /
dge ba'i gom stabs lhod por rab 'dzegs pa'i / /
stobs bcu mnga' ba'i khang par rab zhugs te / /
myur du 'gro kun 'dren pa'i dpal thob shog /
mkha' la 'phrod sbyor bzang po'i gza' skar 'dzom / /
khri gdugs 'od kyis nor 'dzin dod chen phebs / /
mchog gsum lha dang drang srong bden tshig gis / /
bkra shis char gyis 'jig rten khyab gyur cig /
ces nged rang gi gsol 'debs rjes 'dzin 'di lta bu zhig dgos zhes 'bras har gdong u hang thon dag slong blo bzang dngos grub kyis bskul ba'i ngor a chi thu no mon han du 'bod pas byang r+wa sgreng gi gtsug lag khang du sbyar / /
! / /
mi 'gyur zhi ba che las ma g.yos kyang / /
gdug can gshed du gtum drag khro bo'i gar / /
rta mchog zhi khro bsrung mar bcas pa yis / /
mi shigs rdo rje'i srog gi ka ba chugs / /
phul byung ye shes mkhyen pa'i ba gam rtser / /
rnam bkra bstan pa'i rgyal mtshan rab bsgreng bas / /
nags phyogs yid srubs sde bcas pham byed pa'i / /
rje btsun bla ma bskal brgyar zhabs brtan shog /
mgon khyod 'jigs med rdo rje'i khri 'phang cher / /
zhabs zung g.yo med 'phrin las gdugs dkar ches / /
gangs ljongs 'dis mtshon yul gru mtha' dag tu / /
'gro kun thugs rje'i grib mar ngal gsos shog /
mchog gsum yi dam bsrung ma'i tshogs spyi dang / /
khyad par yon tan rgyal po shing bya can / /
lha mchog yid bzhin nor bu'i nus mthu yis / /
ji ltar smon pa'i 'dod don myur 'grub shog /
ces nges pa don gyi bstan 'dzin dam pa lcang skya mchog sprul rin po che'i zhabs brtan zhig dgos zhes dga' gdong chos rje dang 'dus grwa bcas nas bskul zhing lha mchog yid bzhin nor bus kyang bkas bsgrul ba ltar r+wa sgreng a chi thu no mon han gyis sbyar ba'o / /
! / /
oM swa sti /
rgyal kun byams brtse'i rang gzugs mi pham mgon / /
gang gi snang brnyan yid 'phrog dam pa 'di / /
bzhengs mthus rgyu sbyor la sogs 'gro ba rnams / /
sgrib gnyis dgra las rnam par rgyal gyur cig /
ces rnam rgyal grwa tshang gi grwa rigs dge slong ngag dbang blo bzang nas bskul ngor sbyar / / / /
