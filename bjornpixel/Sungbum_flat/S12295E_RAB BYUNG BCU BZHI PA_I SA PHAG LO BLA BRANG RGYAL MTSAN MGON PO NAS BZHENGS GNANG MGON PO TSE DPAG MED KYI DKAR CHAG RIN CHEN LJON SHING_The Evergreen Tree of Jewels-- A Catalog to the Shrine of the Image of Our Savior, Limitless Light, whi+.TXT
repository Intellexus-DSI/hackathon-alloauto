@# / /
rab byung bcu bzhi pa'i sa phag lo bla brang rgyal mtshan mgon po nas bzhengs gnang mgon po tshe dpag med kyi dkar chag rin chen ljon shing zhes bya ba bzhugs so / /
@## / /
na mo tri rat+nA ya /
phul byung rgyal sras spyod pa'i mthar son pa / /
sa bcu'i dbang phyug rnams dang sangs rgyas 'bring / /
thos sgrog la sogs bdag nyid chen po'i tshogs / /
gang gi zhabs mthil gtsug gi rgyan mchod mgon / /
'od snang mtha' klas 'jam mnyen phyag zung dbus / /
drang srong snod mchog bdud rtsis gang ba las / /
'chi med dngos grub spyi bor zhugs pa'i mod / /
mi shigs tshe yi mchog stsol a yu She / /
gang gi slar gzugs che brjod sgro bskur gyis / /
ma bslad drang po'i ngag gis spel ba la / /
dad gus nor ldan blo gsal skye bo kun / /
dang bas nyon la rtse gcig gsol 'debs mdzod /
'dir bcom ldan 'das mgon po tshe dang ye shes dpag tu med pa shin tu rnam par nges pa gzi brjid kyi rgyal po'i @## / /
sku brnyan gser zangs las bsgrubs pa g.yu byu ru spos shel mu men shel zhum mig sogs rin po che'i phra rgyan gyis sba ba rab byung bcu bzhi pa'i sa phag lo bla brang rgyal mtshan mthon po nas bzhengs gnang 'di'i nang gzhug tu gtso bor chos sku'i ring bsrel tshe gzungs ring thung spel tshig dang bcas pa 'bum phrag bcu /
dbu gzungs sogs tshang ma go rim ma 'chol ba tshang bar bzhugs shing sku gdung dang sku bal gyi ring bsrel skor la /
dbu'i dbyings gtsug tor gyi nang du bdag cag gi ston pa shAkya'i rgyal bo'i 'phel gdung gong sa mchog nas stsal ba gsum /
sku'i stong kyi char khams gsum 'gro ba'i bla ma chos kyi rgyal po rje bdag nyid chen po blo bzang grags pa'i dpal gyi dbu zhwa sna ring 'khrul med byams chen chos kyi rje shAkya ye shes pa'i nang rten gras nas byung ba sbubs tshang gcig dang /
rgyal dbang lung rtogs rgya mtsho'i dbu zhwa sna ring sbubs /
mgrin par snang ba mtha' yas rdo rje 'chang paN chen blo bzang dpal ldan ye shes kyis 'jigs byed bsnyen chen mdzad dus phyag tu bsnams pa'i 'be ta'i brgya phreng byu ru'i mtshams 'dzin dang gser gyi bcu shad gsum yod pa byin can /
thugs kar rgyal ba'i dbang po thams cad mkhyen pa phyag na padmo ngag dbang blo bzang 'jam dpal bstan 'dzin tshul khrims rgya mtsho'i spur khrus byugs pa'i thub dbang gi gser sku byin can gzhung sa dga' ldan pho brang nas gnang ba gcig /
sku'i smad kyi char rgyal dbang dgu pa blo bzang bstan pa'i 'byung gnas ngag dbang lung rtogs rgya mtsho'i sku gzan /
bla gos /
stod gos rnams sbubs tshang re /
gzhan yang 'phags pa'i gnas brtan bcu drug gi na bza'i tshal bu /
jo bo a ti sha'i na bza'i tshal bu /
'brom rgyal ba'i 'byung gnas kyi na bza'i tshal bu /
dge lugs pa gtso bor gyur pa'i mkhas grub tshad ldan mang po'i na bza'i tshal bu dang dbu lo sogs phyogs gcig tu bkod pa la /
rgyal ba btsong kha pa'i snam sbyar dang sku mnye'i tshal bu /
de'i bzhugs gdan dang rtsar mo zhabs bcags kyi tshal bu /
de'i sku gdung phyis pa'i dar tshal /
mkhas grub rje'i dbu lo /
sku chos kyi tshal bu /
de'i gdung thal /
ba so chos kyi rgyal mtshan gyi dbu lo /
grub chen bzang po rgyal mtshan gyi na bza'i tshal bu /
dben sa pa blo bzang don grub kyi dbu lo dang sku chos kyi tshal bu /
mkhas grub sangs rgyas ye shes @# / /
kyi dbu lo /
rgyal ba yon tan rgya mtsho'i dbu zhwa'i tshal bu /
de'i rta phying gi tshal bu /
kun mkhyen lnga pa chen po'i phyag phreng thag pa /
rgyal ba tshangs dbyangs rgya mtsho'i dbu lo /
paN chen blo bzang chos rgyan gyi na bza'i tshal bu /
drung pa rta phug pa dam chos rgyal mtshan gyi dbu lo /
sngags 'chang dkon mchog rgyal mtshan gyi dbu lo /
paN chen blo bzang ye shes kyi dbu lo /
rgyal ba bskal bzang rgya mtsho'i dbu lo na bza'i tshal bu /
paN chen blo bzang dpal ldan ye shes kyi na bza'i tshal bu /
rje drung ngag dbang dkon mchog nyi ma'i na bza' /
de'i dbu lo /
rgyal dbang 'jam dpal rgya mtsho'i sku chos kyi tshal bu /
dbu lo /
dbu sngas stan /
dbu la sgron pa'i me tog /
paN chen phyogs las rnam rgyal gyi na bza'i tshal bu /
rdo rje 'chang lcang skya rol pa'i rdo rje'i dbu lo nyag ma gsum /
rje btsun dam pa sku phreng bzhi ba'i phyag phreng /
de mo ngag dbang 'jam dpal bde legs kyi na bza'i tshal bu /
yongs 'dzin paN+Di ta ye shes rgyal mtshan gyi dbu lo /
'jam dbyangs bde ba'i rdo rje'i dbu lo /
klong rdol rje'i gdung rus dbu lo gdung nag /
rdo rje 'chang dkon mchog bstan pa'i sgron me'i dbu lo /
phyag phyis sbubs tshang /
rdo rje 'chang 'jigs med rigs pa'i seng+ge'i dbu lo /
stag phu pa blo bzang chos kyi dbang phyug gi dbu lo /
se ra rtse dge bshes dge legs chos 'phel gyi gdung rus /
yongs 'dzin khri chen ngag dbang snyan grags kyi dbu lo /
khri byang chub chos 'phel gyi dbu lo /
rje blo gros rgya mtsho'i dbu skyes /
rgyal dbang lnga pa chen po /
drug pa ye shes rgya mtsho /
bdun pa blo bzang bskal bzang rgya mtsho /
brgyad pa 'jam dpal rgya mtsho /
dgu pa lung rtogs rgya mtsho /
bcu pa tshul khrims rgya mtsho /
yongs 'dzin paN+Di ta ye shes rgyal mtshan /
klong rdol grub pa'i dbang phyug /
rgyal sras bskal bzang thub bstan 'jigs med bstan pa'i rgyal mtshan /
khri chen sa ma ti pak+shi ngag dbang tshul khrims /
hal ha rje btsun dam pa blo bzang thub bstan dbang phyug 'jigs med rgya mtsho /
khri chen ngag dbang snyan grags /
khri byang chub chos 'phel /
rdo rje 'chang rgya mtsho mtha' yas /
rdo rje 'chang dkon mchog bstan pa'i sgron me /
rdo rje 'chang 'jigs med rigs pa'i seng+ge'i spur tshwa rnams dang /
rgya bod kyi mkhas grub sna tshogs pa'i byin rten skor la /
'phags pa chos 'phags kyi tshems /
paN chen nA ro pa snyan grags bzang po'i rus rgyan rdog gcig mkhas grub rje'i nang rten gras nas byung ba /
pham mthing pa yab yum gyi na bza'i tshal bu /
lha bla ma byang chub 'od kyi sku sha /
sa chen kun dga' snying po'i dbu lo /
mchims nam mkha' grags dang /
mchims blo bzang grags pa'i na bza'i tshal bu /
pha dam pa'i sgom thag gi tshal bu /
kha che paN chen shAkya shrI'i snam sbyar tshal bu /
mnyam med sangs rgyas sgom pa'i zhabs bcags kyi tshal bu /
'phags pa ti shrI blo gros rgyal mtshan gyi na bza'i tshal bu /
mar pa'i sku ber gyi tshal bu /
de'i gtsug tor gyi cha shas /
sras d+harma mdo sde'i zhabs bcags tshal bu /
phag gru rdo rje rgyal po'i @# / /
gdung rus /
'brug pa kun legs pa'i sha gos /
r+wa lo'i na bza' /
bla ma dam pa bsod nams rgyal mtshan gyi snam sbyar /
sa chen kun dga' bsod nams lhun grub kyi dbu lo /
thang ston rgyal po brtson 'grus seng+ge'i sle ber tshal bu /
po to pa rin chen gsal gyi dbu zhwa'i tshal bu /
se ston byams pa rgyal mtshan gyi sku sham tshal bu /
sgam po pa bkra shis rnam rgyal gyi dbu lo /
grub thob o rgyan pa'i sgom thag gi tshal bu /
rje kun dga' grol mchog gi dbu lo /
khra tshang pa blo mchog rdo rje'i na bza'i tshal bu /
rig 'dzin ngag gi dbang po'i na bza'i tshal bu /
paN chen bi ma la mi tra'i zhabs bcags tshal bu /
sa skya bdag chen mthu stobs dbang phyug gi gan sbyar /
karma mthong ba don ldan gyi dbu lo /
swo'i sngags 'chang chu shul brag gdong gi sku sha /
'brug pa padma dkar po'i rta phying /
gter bdag gling pa 'gyur med rdo rje'i dbu lo /
rje btsun dam pa sku phreng bzhi pas dril gnang byin rten /
kun mkhyen lnga pa'i shangs mtshal sogs byin rten khu bsdus kyi rten 'dam rdog gsum /
klu 'jim mi 'khrugs pa /
ka ma ru'i rdo'i rmug 'dzin dbang po /
jo bo rje'i phyag tshwa mchod rten ye d+har can /
rje btsong kha pa'i phyag tshwa /
rgyal tshab dang mkhas grub rje'i phyag tshwa /
rdo rje 'chang lcang skya rol pa'i rdo rje'i gzigs dpe bde mchog rtsa rgyud /
mkhan chen rdo rje 'chang rgya mtsho mtha' yas kyi thugs dam rten mgon po phyag drug pa /
rin chen ril bu rnam grangs mang po /
bdud rtsi sna tshogs /
dga' ldan dam can chos rgyal gyi na bza' /
byang chub shing gi lo ma /
rgya gar /
bal yul mchod rten rnam gnyis /
phe ring /
yam bu /
tsa ri /
rgya mtsho'i po ta la sogs kyis rdo shing sna 'dzom che ba bzhugs /
skyabs kun bdag nyid gzi brjid rgyal po yi / /
snang brnyan rin chen khams las nyer bskrun pa'i / /
dge tshogs zla ba'i ma mar 'gran pa'i mthus / /
bsod nams kun sdud gling 'di rgyas gyur cig /
'di la dad 'dun ldan pa'i lus can kun / /
gnas skabs tshe ring bsam don lhun grub cing / /
phyi mar bde ldan zhing du padmo las / /
brdzus te skyes nas mgon khyod mnyes byed shog /
dus min 'chi sogs bar chad gdon bgegs kun / /
ma lus zhi zhing tshogs sbyor sa nas bzung / /
ring min bde gshegs go 'phang mngon byas nas / /
'gro kun 'dren pa'i dpal du bdag gyur cig /
ces rab byung bcu bzhi pa'i sa phag lo bla brang rgyal mtshan mthon po nas bzhengs gnang mgon po tshe dpag med kyi dkar chag rin chen ljon shing zhes bya ba 'di'ang jing gir lha'i rigs kyi btsun gzugs ngag dbang blo bzang bstan pa'i rgyal mtshan gyis rang lo bdun cu slebs pa sa phag lo gcong dang rgas nad gnyis 'dzom pas gzugs pos mi lcogs bzhin du yi ger spel ba mang+ga laM / /
