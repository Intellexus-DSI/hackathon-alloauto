! / /
swa ste /
mtshams sprin gzhon nu'i mdangs bzhin mdzes pa'i sku / /
'chi med bdag po'i dbyangs ltar snyan pa'i gsung / /
chu gter chen po'i kleng bzhin zab pa'i thugs / /
'jam dbyangs rgyal ba'i yab la phyag 'tshal lo / /
rab 'byams bskal par grangs med rgyal ba la / /
rab 'byams zhang du dpag med legs bshad chogs / /
rab 'byams brtson pas thos pa'i mthar son pa'i / /
mtshungs med mkhyen pa'i dbang phyug khyed la 'dud / /
'khor ba'i tha ma'i mtshams gang ji srid pa / /
de srid nyam thag gro kun bskyab pa'i phyir / /
sems can khur chen 'khyer bas mi ngal ba'i / /
mtshungs med snying rje'i dbang phyug khyod la 'dud / /
rgyal sras thu bo'i sku yis zhing kun tu / /
rmad byung bkod pa'i mdzad pa'i rgya mtsho las / /
skra rtsas blangs pa'i cha shas phra mo tsam / /
mkha' mnyam 'gro ba'i don du 'di bkod pas / /
tshe rabs kun tu rje btsun 'jam dbyangs kyis / /
theg mchog ston pa'i bshes gnyen mdzad pa dang / /
sdug bsngal rgya mtshor bying ba'i drin can rnams / /
ma lus sgrol la 'jam dbyangs 'dra bar shog /

