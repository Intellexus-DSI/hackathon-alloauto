! zab lam nA ro'i chos drug gi sgo nas 'khrid pa'i rim ba yid ches gsum ldan zhes bya ba bsdus don bzhugs so / /
! rje btsun dam pa rdo rje 'chang dang dbyer ma mchis ba rnam gyi zhabs kyi padmo la gus pa chen pos phyag 'tshal lo / /
sku gsung thugs dang rdzu 'phrul kun 'gro dang / /
ci 'dod skyed dang yon tan dbang phyug ste / /
dbang phyug brgyad ldan rdo rje 'chang dbang gi /
ngo bo dpal ldan bla ma'i zhabs la 'dud / /
shin tu zab pa'i rgyud sde'i gnad bsdus pa / /
grub pa'i dbang phyug te lo nA ro nas / /
rim bzhin brgyud pa nA ro chos drug ces / /
snyan pa'i grags pas phyogs kun rab khyab pa'i / /
lam 'dir 'bad las skal ldan mtha' yas kyi / /
rnam par 'dren pa'i go 'phang mthor gshegs pa'i / /
gdung rabs 'dzin pa'i gsung gis nan tan du / /
yang yang bskul phyir lam de 'dir bshad bya / /
'dir zab lam nA ro'i chos drug ces kun tu grags pa'i gdams ngag 'chad pa la gnyis /
gang la brten nas lam 'di sgom pa'i sngon 'gro dang /
de la brten nas lam 'di ji ltar bsgom pa'o / /
dang po la gnyis /
sngon 'gro dang po theg chen thun mong ba'i lam dang /
thun mong min pa bla med kyi theg pa'i sngon 'gro'o / /
dang po la gnyis /
lam thun mong ba la slob pa lugs 'di la'ang dgos par bstan pa dang /
@# / /
lam de la blo sbyong ba'i rim pa'o / /
gnyis pa thun mong min pa bla med kyi theg pa'i sngon 'gro la gnyis /
spyi'i sngon 'gro dang /
khyad par gyi sngon 'gro'o / /
dang po la gnyis /
dbang rdzogs par thob dgos par bstan pa dang /
dam tshig rnams bsrung dgos par bstan pa'o / /
gnyis pa khyad par gyi sngon 'gro la gnyis /
sdig sgrib dag par bya ba'i phyir rdor sems kyi bsgom bzlas bya ba dang /
byin rlabs 'jug pa'i phyir bla ma'i rnal 'byor bsgoms nas mchod pa'o / /
gnyis pa la gnyis /
tshogs zhing du bla ma bsgom pa dang de la mchod nas gsol ba gdab pa'o / /
gnyis pa de la brten nas lam 'di ji ltar bsgom pa la gnyis bskyed pa'i rim pa bsgom pa dang /
rdzogs pa'i rim pa bsgom pa'o / /
gnyis pa la gsum /
gzhi dngos po'i gnas tshul /
lam bgrod pa'i rim pa /
'bras bu mngon du bya ba tshul lo / /
dang po la gnyis /
sems kyi dngos po'i gnas tshul dang /
lus kyi dngos po'i gnas tshul lo / /
gnyis pa lam bgrod pa'i rim pa la gnyis /
sngon du 'khrul 'khor dang stor ra ba sgom pa dang /
de'i rjes su lam dngos bsgom pa'i rim pa'o / /
dang po la gnyis /
nA ro drug skor du grags ba'i 'khrul 'khor bya ba dang /
stong ra bsgom pa'o / /
dang po la drug /
bum pa ltar dgang ba /
'khor lo ltar bskor ba /
lcags kyu ltar dgug pa /
rdo rje bsdams ba'i phyag rgya gnam du 'phang zhing 'og tu bskyur ba /
khyi mo'i skyug tshul gyis lus mda' ltar bsrang ba /
mgo lus sprug cig tshigs pa bsgreng pa'o / /
gnyis pa de'i rjes su lam dngos bsgom pa'i rim pa la gnyis /
lam gyi chings byed tshul dang /
lam la 'khrid pa'i rim pa'o / /
gnyis pa la gnyis /
lam la 'khrid pa'i dkyus kyi don dang /
lam la bogs 'byin pa'i thabs spyod pa'o| |dang po la gnyis /
lam dngos kyi don dang /
lam gyi yan lag 'pho ba dang grong 'jug go /
dang po la gnyis /
srog dbu mar btsud nas dga' bzhi bskyed pa dang /
de la brten nas sgyu ma dang 'od gsal bsgom pa'i tshul lo / /
dang po la gnyis /
nang gi rkyen gtum mo bsgom pa dang /
phyi'i rkyen lam kyi phyag rgya la brten pa'o / /
dang po la gnyis /
gtum mo bsgom nas srog dbu mar gzhug pa dang /
btsud pa la brten nas dga' bzhi bskyed tshul lo / /
dang po la gnyis /
gtum mo bsgom tshul dang /
de ltar bsgoms @# / /
pas srog dbu mar zhugs gnas thim gsum byed tshul lo / /
dang po la gsum /
rtsa gsal btab nas bsgom pa /
yi ge gsal btab nas bsgom pa| rlung bum pa can bsgom tshul lo / /
gnyis pa btsud pa la brten nas dga' bzhi bskyed tshul la gsum /
rtags 'char ba dang gtum mo 'bar tshul /
byang sems zhu ba la brten nas dga' bzhi bskyed tshul /
lhan cig skyes pa'i ye shes bsgom pa'i tshul lo / /
gnyis pa de la brten nas sgyu ma dang 'od gsal bsgom pa'i tshul la gnyis /
gtum mo la brten nas lam lhag ma bsgom pa spyi'i rnam gzhag dang /
lam so so'i bsgom tshul lo / /
gnyis pa la gnyis /
sgyu ma bsgom tshul dang /
'od gsal bsgom tshul lo / /
dang po la gsum /
snang ba sgyu ma bsgom tshul /
rmi lam sgyu ma bsgom tshul /
bar do sgyu ma bsgom tshul lo / /
gnyis pa la bzhi /
rmi lam bzung ba /
sbyang zhing spel ba /
ya nga ba spang zhing sgyu mar bslab pa /
rmi lam gyi de kho na nyid bsgom pa'o / /
gsum pa bar do sgyu ma bsgom tshul la gnyis /
bar do'i rnam gzhag spyir bstan pa dang /
nyams su len pa'i rim pa bstan pa'o / /
gnyis pa la gnyis /
bar do 'dzin pa po'i gang zag gi dbye ba dang /
de rnams kyis ji ltar 'dzin pa'i tshul lo / /
gnyis pa 'od gsal bsgom tshul la gnyis /
sang dus su 'od gsal bsgom tshul dang /
gnyid dus su 'od gsal bsgom tshul lo / /
gnyis pa lam gyi yan lag 'pho ba dang grong 'jug la gnyis /
gong du 'pho ba dang /
grong du 'jug pa'o / /
smras pa /
smra ba zla med thub pa'i dbang po yis / /
'gro ba'i don du gsungs pa'i gsung rab ni /
kun gyi mchog ni rnal 'byor bla med kyi / /
rnal 'byor ma yi rgyud dang pha rgyud yin / /
ma rgyud la brten srog stsol a thung gi /
tsaN+Da li la gnad du bsnun pa las / /
gnyug ma lhan skyes ye shes mtshon pa'i thabs / /
'di nyid gtso bor rtsal du bton pa las / /
dpal ldan 'dus pa'i sgyu lus 'od gsal dang / /
rdo rje gdan bzhi'i 'pho ba grong 'jug kyang / /
de la brten nas ji bzhin skyed byed pa / /
grub chen te lo nA ro'i gdams pa mchog /
dpal ldan nA ro chos drug ces grags pa / /
gangs ri'i khrod 'dir skal ldan mtha' yas la / /
zab mo rdo rje theg pa'i dga' ston mchog /
kun @# / /
nas stsol bar mdzad pa'i gdams pa 'di / /
sngon gyi bsod nams chen po'i mthus / /
yongs pa'i srid la dbang bsgyur zhing / /
skyabs gsum gtsug gi rgyan 'dzin pa / /
mi dbang grags pa'i mtshan can dang / /
de'i gcung yangs pa'i rnam dpyod kyis / /
lung gi bstan ba'i de nyid gzigs / /
zab mo'i mngon rtogs tshogs kyis 'byor / /
chos rje bsod nams rgyal mtshan gyis / /
rin chen sa le sbram mang gi /
maN+Dal bcas te bskul ba dang / /
da dung lam bzang 'di la ni / /
mos pa shin tu mang ba'i phyir / /
gzhan la phan par 'gyur snyam nas / /
bdag gis 'bad pa 'di brtsams so / /
dmigs pa skyong tshul gsal la 'gril / /
so so'i go ba dmigs phyed cing / /
de yang yid ches gzhung dang 'brel / /
'di gsum 'di yi khyad par ro / /
zab mo'i lam ni mthong bar dka' / /
so so skye bo'i blo mig zhan / /
de phyir nongs pa gang mchis pa / /
dpa' bo mkha' 'gros bzod par mdzod / /
legs par bshad pa'i dge ba yis / /
'gro kun bla med theg mjug cing / /
lam bzang 'di yang rgyas gyur cig /
ces zab lam nA ro'i chos drug gi sgo nas 'khrid pa'i rim pa yid ches gsum ldan zhes bya ba'i bsdus don 'di yang dge slong dbang phyug chos bzang gis bris so / /
