@## / /
dpal mgor stobs 'phrog dbang po gdong bzhi pa'i rnam 'gyur ser po rgyas byed lha dgu la brten pa'i 'dod dgu dbang du bya ba'i man ngag dgos 'od dang byig gi char 'bebs zhes bya ba bzhugs so / /
snod dang mi ldan pa dag gis gang dgar spyad na gnod sbyin begtse 'khor bcas kyis rdo rje'i chad pa drag pho pho ba cig / / /
@## / /
rgyal kun sku gsung thugs kyi gsang ba dang / /
brtan g.yo'i 'khor lo bde chen dra ba ru / /
'dus dang sdom mdzad drug pa rdo rje 'chang / /
bla ma he ru ka yis rtag tu skyongs / /
bstan srung bye ba'i mthu stobs 'phrog byed cing / /
sgrub la mchog thun yid bzhin myur stsol mdzad / /
gnas gsum dbang phyug zhing skyong nag po che / /
byang chub bar du bdag snying padmor rol / /
sna tshogs tshon la dri bral shel bzhin du| |gang 'dul mos ngo ji bzhin sku'i rnam 'gyur / /
rab 'byams 'phrin las khyad par dang bcas pa / /
sgyu 'phrul dra ba'i bkod par ston la 'dud / /
@## / /
khyad par srid zhi'i dgos 'dod yid bzhin du / /
'jo ster dbang gi rgyal po rgyas byed lha / /
nor lha'i grangs ldan 'khor tshogs dang bcas pas / /
brtse bas rjes gzung dgos 'dod dbyig char phobs / /
gang gi 'phrin las rin chen snying po'i sprin / /
bsod nams mgyogs 'gros 'gugs pa'i cho ga las / /
'dod dgu yid bzhin char du 'bebs pa yi / /
man ngag lhug bar bri la gnang bstsol / /
'dir dpal ldan 'dus pa'i rtsa rgyud dang /
'khor lo sdom pa'i bshad rgyud las dngos su gsangs shing /
rgyal ba'i bstan srung rgya mtsho'i dbus su las bzhi'i 'phrin las gnyan myur rno mgyogs thogs pa med pa'i khyad par gyis 'phags pa /
dam ldan sgrub pa po la snying ltar rjes su brtse zhing nye ba /
nges pa'i don du rdo rje 'chang dang dpal he ru ka nyid rang bstan srung phyir gtum drag srin po khros pa'i rnam 'gyur du bzhengs nas mchog thun gyi dngos grub mtha' dag 'bad med du stsol ba'i lha mchog /
dpal stobs 'brog dbang po gdong bzhi pa zhes mtshan snyan gyi bril mngar la spyod pas kyang 'phags bod paN grub du ma'i thugs kyi zhung ba yongs su myos pa'i bstod bsngags dar dir gyi phreng bas mgul par mdzes pa'i bstan srung yongs kyi 'khor los bsgyur ba 'di nyid la brten pa'i 'phrin las kyi rim pa mi 'dra ba ji snyed cig bzhugs pa las /
'dir ser po rgyas byed lha dgu la brten nas dgos 'dod dbang du bya ba'i man ngag nyams su len tshul nag 'gros su dgod par bya ba la /
gang la brten pa'i khungs bshad pa dang /
de la brten pa'i gdams pa dngos so / /
dang po ni /
snying nang gi khrag lta bu'i man ngag thor bu las gnyan mgon lha dgu'i nor sgrub thun mong ma yin pa dang /
nor sgrub yid bzhin nor bu'i man ngag dang /
dgos 'dod nor du sgrub pa'i shog dril sogs te /
be'u bum nyid las rtogs par bya'o / /
! gnyis pa de la brten pa'i gdams pa dngos bshad pa la /
sgrub pa'i rten bca' ba dang /
sgrub pa'i cho ga dngos nyams su len tshul lo / /
dang po ni /
sgrub pa po bde @# / /
gsang la sogs pa'i yid ma gyi las rung song zhing /
dpal mgon 'di nyid kyi rjes gnang man ngag dang bcas ba legs par ma nos nas bsnyen pa thems pa'i rnal 'byor pas /
rgyas pa'i las la shis pa'i yar gyi dus bzang por gter bum rab gser dngul /
'bring zangs 'khar ba /
tham rin chen sna tshogs bsres pa'i rdza bum som /
sngar gzhan du longs ma spyad pa /
ma mtha' yul gyi bre gang shong ba'i tshad las mi chung ba rang bzhin gyis ser bo'am /
gser sogs kyis ser por kha bsgyur ba la rin po che'i dra ba dra phyed dang /
bkris rtags rdzas dang /
mdun phyogs su dpal mgon rgyas byed kyi phyag mtshan sogs 'bri /
nang du dri bzang sman phye dbang lag dang sbyar ba khyab par byugs /
de'i nang du dgang rgyu'i rdzas ni /
skyes bu dam pa dang /
mi bsod nams can gyi lag nas byung ba'am /
phyug bo sgang gzhods ma byung ba dang /
rgyal po'i bang mdzod nas byung ba'i gser dngul /
mu tig /
byi ru /
mu men nam /
yang na g.yu ste rin chen lnga /
nas /
'bras /
gro /
sran ma /
til te 'bru lnga /
tsan+dan dkar go dmar po /
dzA ti /
ga bur /
gur gum ste dri lnga| gser /
mar /
bu ram /
til /
chang ste snying po lnga /
sle tres /
kaN+Da ka ri /
dbang lag /
rgya mtsho'i lbu ba /
shu dag ste sman lnga /
khyad par la aru rnam rgyal /
gser ras byung /
gangs te se'i sa /
sin+d+hu ra /
ka ri lu /
mi rgod kyi dri ma /
rgya bod me 'bar gyi gnas chen bzhi'i sa sna rdo sna /
dpal ldan sa skya pa'i dam pa gong ma las brgyud pa'i bdud rtsi ril bu brgya rdo stong rdo lta bu /
dpal mgon bran du bkol pa'i dam pa gong ma'i na bza' ring bsrel sogs /
gzhan yang bun kar / /
ke ke ru /
tir ya ka /
man shel /
nya phyis /
mchod /
gzi /
dung sogs rin po che'i rigs /
bzang drug sogs dug rigs min pa'i sman sna tshogs /
dar gos snam ras sna tshogs /
mdzo /
rtol /
drel /
bong bu sogs min pa'i rta lug 'brig yang ba sogs kyi sbu gang 'dzom /
ja mar /
tshwa bul /
zho 'o ma /
sbrang bu ram /
shing thog sogs zas sna'i rigs /
phyug po'i khang sa /
zhing sa /
sbra mal /
mi bsod nams can gyi gos kyi gong ba'i dum bu /
pho mo lo brgya'am brgyad cur lon pa'i skra sen /
rdo rje gdan dang 'phrul snang gtsug lag khang sogs gnas chen du ma'i sa sna rdo sna /
byang chub chen po'i ljon shing gi lo ma /
rgyun 'babs dang /
gnas chen gyi chu sna /
dge 'dun gyi sde chen po'i tshogs rdul sogs bkra shis pa'i rdzas 'byor tshad gza' skar bzang po la bsag /
de dag ni dgos 'dod nor du sgrub pa'i shog dril gyi rdzas sngags 'khor lo gsum las dang po rdzas la brten pa'o / /
de ltar bum rdzas dang 'og gi mchod gtor rdzas sogs bla ma dang chos la dam sol yod pa /
mgar ba /
bshan pa /
dme po /
ro skyel mi sogs kyi rdzas dang ye ma 'dres pa gal che /
gnyis pa sngags la brten pa ni /
mthing shog gam rgya shog bzang po la gser ram mtshal gyis @# / /
yab yum gyi sngags ring las bsad sngags 'bru sum cu dang drag po'i gsham bu dor te /
de wi'i mjug /
tshe dang bsod nams dpal 'byor longs spyod puSh+Ti ku ru o /
zhes rgyas pa'i spel tsheg btaD /
pa'i mjug tu /
oM mahA ka la ye /
shrI badzra ye /
sid+d+hi pha la hUM /
rat+na sid+d+hi phal hUM /
padma sid+d+hi pha la hUM /
karma sid+d+hi pha la hUM /
'du /
oM shri mahA kA li kA li g+hu na rat+na 'du 'du /
sid+d+hi sid+d+hi hUM hUM zhes pa dag par bris pa dbu nas sgril te na bza' gsol ba bzhi 'du bya /
gsum pa 'khor lo la brten pa ni /
mthing shog gam rgya shog bzang po la gser gyis 'khor lo mu khyud gsum pa lte ba dang bcas pa /
lte bar /
oM khams gsum gyi rgyal blon che dgu 'gro ba pho mo gser g.yu gnag rta nor phyugs 'bru rigs sogs zas nor longs spyod /
mkha' thang rigs rgyud mkhas btsun bzang gsum /
lung dang rtogs pa'i yon tan sogs chos srid kyi 'byor pa phun sum tshogs pa thams cad bdag dang sbyin pa'i bdag po ming 'di zhes bgyib la bsdus shig /
ces dang mu khyud dang po la rtsibs bzhi'i mdun gyi rtsibs la /
khug khug khams gsum gyi mnga' thang dpal 'byor longs spyod thams cad bdag dang sgyin pa'i bdag po ming 'di zhes bgyi ba la bsdus shig /
g.yas kyi rtsibs la /
yo gi ni khams gsum gyi sogs /
rgyab kyi rtsibs la /
b+hUM b+hUM khams gsum gyi sogs /
g.yon gyi rtsibs la /
sid+d+hi sid+d+hi khams gsum gyi sogs /
g.yas rgyab kyi rtsibs mchan la /
din chen sna tshogs kyi 'byor pa thams cad bdag dang sbyin pa'i bdag po ming 'di zhes bgyi ba la bsdus shig /
rgyab g.yon bar gyi rtsibs mchan la /
mdzo rta 'bri gnag la sogs pa'i rigs kyi 'byor pa thams cad bdag dang sbyin pa'i bdag po ming 'di zhes bgyi ba la bsdus shig /
g.yon mdun bar gyi rtsibs mchan la /
dar zab dang snam bu la sogs pa'i rigs kyi 'byor pa thams cad bdag dang sbyin pa'i bdag po ming 'di zhes bgyi ba la bsdus shig /
mdun g.yas bang gyi rtsibs mchan la /
'bru sna zas sna skom gyi rigs kyi 'byor pa thams cad bdag dang sbyin pa'i bdag po ming 'di zhes bgyi ba la bsdus shig /
mu khyud gnyis pa la sngags ring dang gong gi oM mahA kA la ye sogs rat+na'i sngags kyi mjug khams gsum gyi rgyal blon che dgu x bsdus shing / /
bar lte ba'i sbel tshig ltar /
'di rnams yig mgo phyir bstan / /
mu khyud gsum pa la mdun nas brtsams te A li g.yas skor kha nang bstan /
kA li g.yon skor kha phyir bstan tshar re rgyab tu @# / /
zhabs sprad ba rnams dpe'u chung ltar dag par bri /
rin po che'i snod du 'bru dgar sogs kyis bkang ba'i khar 'khor lo rgyab mdun ma nor bar bkram /
mdun du mchod gtor bsham /
dpal mgon du bskyed /
ye shes pa bstim /
mchod bstod /
gzungs thag drangs te bzlas dmigs srid zhi'i dgos 'dod mtha' dag bstim pa'i mos pa dang bcas bzlas pa rtags thon nam zhag bdun lnga gsum sogs ji ltar nus par bsgrub /
mjug tu dpal mgon 'od du zhu nas dgos 'dod char du 'beb pa'i dngos grub gter gyi 'khor lor gyur par bsam /
yed+ha rma brgya rtsas rab gnas brtan par byas /
rgya mtsho rlabs ltebs su legs par ltab /
chon skud dmar ser phyis rgya gram du bcings /
gzhan yang bum nang du gzhug rgyu'i dpal mgon rgyas byed gtso 'khor dgu'i sku tsag so sor bris pa /
che chung bum pa'i tshad dang bstun pa shing byang la sbyar ba /
rgyal srid sna bdun /
nye rin /
bkras rdzas sogs dkyus su bris pa dbu nas sgril ba tshar kha shas mgul chings dar sngo nag /
kha 'geb rkun chen gyi lag pas byed par gsungs kyang /
mi bden spyi 'gro ltar dar dkar la rdo rje rgya gram bris ga 'di dang 'brel dbang sdud gri lag dar thogs kyi gdams pa nyams su len par spron rkun chen grwir shi ba'i lag pa g.yas par dar nag la mtshal gyis /
oM mahA kA la kA li bi kA la ra tri ta hUM phaT swAhA /
mahA kA las ma ye hUM /
rat+na sid+d+hi buSh+Ti ku ru /
mahA kA la puSh+TiM ku ru tri 'u tri 'u bu Sh+TiM ku ru hUM /
zhes dag par bris la bkod /
lag mthil du gser gyi padma 'dab brgyad bri /
yu ba sogs sprad de 'og tu cho ga'i skabs su g.yab chog pa bya /
mda' rgod sgro ma mtshal ltongs can tshigs gsum pa lcags dkar gyi mde'u bcas /
mgul du dar tshon sna lnga /
gzi /
g.yu /
mchod /
byi ru /
mu men /
dung sogs kyis brgyan pa /
gzhung las byung pa ltar bsgrubs pa'i rten rdo rnams legs par 'du bya /
sku ba rnyan la rab gnas dang /
rdzas gzhan la sbyangs khrus legs par bya /
de nas sgrub pa pos kha lag legs par bkrus /
ras gtsang mas pang pa dgab /
bsam pa byang chub kyi sems dang chos kun bden pas stong zhing rgyu 'bras rten 'brel mi bslu ba'i blo'i gdeng dang brtan g.yo'i phun tshogs thams cad bum nang du sdud par bsams pa'i ngang nas /
ngag tu rgyas byed kyi sngags dang rten snying bza' bzhin bum rdzas kyis bum pa sum gnyis tsam bkang nas /
stod kyi char dbus dang phyogs mtshams so sor gtso 'khor gyi snang brnyan /
gtso bo'i phyogs bzhir sngags spel gyi shog dril /
bkra shis kyi ri mo'i shog dril rnams ji ltar rigs par gzhug /
de dag gi bar mtshams dang steng du yang bum rdzas kyis phyur bur legs par dag ba /
de steng dngos grub 'khor los dag ba /
de steng dar tshon rgya gram sogs kyis legs par bsdams te mgul par dar nag gis bcings par mdun phyogs su rgyas gdab /
ji ltar rigs par dpal mgon gyi bris sku bgram pa'i mdun @# / /
du stegs gtsang mar ras dkar dri med bting ba'i khar rten rdo bsham /
de'i steng du gter bum zhal mdun du phyogs par bzhugs /
de'i mdun nam gang 'os su rin po che'i snod du nas dkar gtsa' ma rjen btags kyi khu ba mar gyis byas par chang gar ma bdud rtsi ril bu rin chen lnga /
dri lnga /
me tog bzhi sbyor zhes bzlas lung gi me tog /
lha la phul ba'i me tog /
rang byung me tog /
dri zhim pa'i me tog rnams bsres pas dbus dang phyogs bzhir /
dpal bshos snying gzugs /
mtshams bzhir bshos zlum bzhis bskor ba /
yung ba bzang pos kha bsgyur ba /
lto bar bkra shis rtags brgyad dang /
rtse mor nor bu sogs kyi rgyan gyis sbras pa /
dbus ma la mda' dar ser po gzug /
g.yas su rak+ta /
g.yon du sman /
mdun du chu gnyis nyer spyod /
dpal gyi zhal zas /
zur du yi dam gang byed kyi mchod gtor rnams dang /
mchod pa sna lnga tshar gang mang /
phye mar /
gsar skyems kyi yo byad /
sgrub pa po'i mdun du rdor dril /
DA ma ru /
nang mchod /
rgyas par spron rnga rol sogs legs par 'du bya'o / /
gnyis pa sgrub pa'i chog dngos la 'jug pa ni /
sgrub pa po stan la legs par 'khod nas byang chub kyi sems dang chos kun bden pas stong zhing ltos nas grub pa'i blo gdeng gi ngang nas skyabs sems /
bla ma'i rnal 'byor rgyas bsdus gang 'os /
yi dam gyi bdag bskyed bzlas pa gtor 'bul bcas sngon du btang /
nyin dang por bgegs gtor spyi 'gro ltar gyis /
nor g.yang sgrub pa la bar du gcod pa'i bgegs bskrad /
srung 'khor bsgom /
mchod pa bla med spyi 'gro ltar byin gyis brlab /
mdun gyi gter bum las sngags kyis bsangs /
swa b+hA was sbyangs /
stong pa'i ngang las chos 'byung gru gsum mthing nag yangs shing rgya che ba'i dbus su /
paM las padma dang /
a las zla ba'i dkyil 'khor gyi steng du /
b+hUM las rin po che'i gter gyi bum pa yangs shing rgya che ba mtshan nyid thams cad dang ldan pa /
dgos 'dod yid bzhin du 'jo ba'i nus pa dang ldan par gyur /
bum pa'i nang gi g.yang rdzas rnams rang rang gi ming yig dang po thig les brgyan pa yongs su gyur pa las /
srid zhi'i 'dod dgu longs spyod mtha' dag 'du zhing spel ba'i mi zad pa'i gter chen po nam mkha' mdzod kyi rang bzhin du gyur /
oM sarba bid pU ra pU ra sogs nam mkha' mdzod kyi sngags rgya lan gsum /
oM swA b+hA wa bi shud+d+he sogs sngags drug phyag drug lan gang mang gis byin gyis brlab /
bum pa'i nang du stod kyi cha la sna tshogs padma 'dab ma brgyad pa'i lte ba dang phyogs mtshams brgyad du nyi ma'i dkyil 'khor dang /
dbus dang phyogs bzhir ro'i gdan re re'i steng du hUM yig yongs su gyur pa las /
gtso 'khor thams cad dus gcig tu grub pa ni /
dbus su dpal mgon zhal bzhi pa bsod nams @# / /
rgyas byed sku mdog gser btsom lta bu zhal bzhi phyag bzhi pa /
rtsa zhal ser po /
g.yas zhal dkar po /
g.yon zhal sngon po /
steng zhal dud kha /
zhal re re la spyan gsuM gsuM dang ldan pa /
'dzum zhing mche ba'i myu gu cung zad gtsigs pa /
sma ra dang smin ma dang dbu skra dmar ser gyen du brdzes pa /
phyag g.yas kyi dang pos rin po che'i phreng ba zhags pa'i tshul du 'dzin pa /
g.yon dang pos thod pa nor bu rin po ches gang ba thugs kar bsnol nas 'dzin pa /
g.yas 'og mas gri gug /
g.yon 'og mas bum pa nor bus gang ba 'phyir stabs su 'dzin pa /
dar dang rus ba dang rin po che'i 'phreng bas brgyan cing /
gser dngul gyi dril bu g.yer kha'i dra ba sil sil gyi sgra sgrog pa /
zhabs g.yas bskum zhing g.yon brkyang ba'i dor stabs kyis ye shes kyi me dpung 'bar ba'i dbus na bzhugs pa /
de'i g.yas su g.yung mo nag mo /
g.yon tu gtum mo ljal du /
mdun du srin mo dmar nag /
rgyab tu sing+ga li ser mo bzhi ka'ang zhal gcig phyag gnyis ma g.yas gter bum /
g.yon nor bu rin po che 'dzin pa /
shar lhor rnam sras ser po rgyal mtshan ngang ni'u le 'dzin pa /
lho nub tu tshogs bdag glang sna dmar po phyag bzhi'i g.yas gnyis la phug dang dgra sta /
g.yon gnyis la du dang dung phor 'dzin pa /
nub byang du gnod sbyin 'brog gnas nag po mdung dang ne'u le 'dzin pa /
byang shar du gnod sbyin snying bskul dmar po lcags kyu dang zhags pa thogs pa /
thams cad kyang gzi brjid phun sum tshogs shing khams gsum dbang du sdud pa'i rnam pa can du gyur /
de dag gi mtha' skor du sprul pa'i 'khor tshogs rgya mtshos bskor ba'i gtso 'khor thams cad kyi spyi bor oM /
mgrin par AHthugs kar hUM /
rang gi thugs ka'i hUM las 'od zer 'phros pas gangs te se /
bsil ba'i tshal /
po ta la /
sing+ga'i gling /
ha ha rgod pa'i dur khrod /
dar lung gnyan gyi pho brang /
gnas mchog kha'u'i brag rdzong /
phu gsum 'ol dga' /
gdan sa chen po dpal ldan sa skya /
chos 'khor rgyal gyi gtsug lag khang la sogs pa bla ma gong ma rnams kyis bsten cing sgrub pa'i gnas dang rang bzhin chos kyi dbyings sogs rang rang so so'i gnas nas dpal zhing skyong stobs 'phrog dbang po bsod nams rgyas byed yum bzhi nor lha'i tshogs dang bcas pa sbyin @# / /
drangs /
par bsams la /
spos sbyor bsreg /
g.yab dar gyis g.yab /
rol mo dbyangs dang bcas pas /
hUM| sngon tshe rdo rje 'chang gi spyan snga ru / /
gtum po khyod kyis ji ltar khas blangs bzhin / /
'phrin las rnam bzhi'i las la spyan 'dren na / /
sangs rgyas bstan pa srung phyir gshegs su gsol / /
hUM| phyi ltar gang bcol thogs med las bsgrub phyir / /
bram ze'i gzugs can tshul du spyan 'dren na / /
dam pas byin brlabs sgrub pa'i gnas chen nas / /
bran bzhin mdza' ba'i thugs kyis gshegs su gsol / /
nang ltar bde chen dga' bzhi spel ba'i slad / /
zhing skyong DA ki'i gtso bor spyan 'dren na / /
rtsa khams rnam par dag pa'i dkyil 'khor nas / /
grogs ltar brtse ba'i thugs kyis gshegs su gsol / /
gsang ba mchog thun 'bad med stsol ba'i slad / /
dpal ldan stobs 'phrog dbang por spyan 'dren na / /
e dbyings chos sku gsang chen dkyil 'khor nas / /
mgon ltar skyob pa'i thugs kyis gshegs su gsol / /
drag po'i las rnams thogs med bsgrub pa'i phyir / /
bgegs 'jom sngon po 'khor bcas spyan 'dren na / /
rtsa zhal nag po khros pa'i dkyil 'khor nas / /
mthing nag char sprin gtibs bzhin gshegs su gsol / /
zhi ba'i las rnams thogs med bsgrub pa'i phyir / /
cho 'phel dkar po 'khor bcas spyan 'dren na / /
g.yas zhal dkar po bzhad pa'i dkyil 'khor nas / /
zla ba 'bum phrag bskyod bzhin gshegs su gsol / /
dbang gi las rnams thogs med bsgrub pa'i phyir / /
dmar po dbang sdud 'khor bcas spyan 'dren na / /
g.yon zhal dmar po gdangs pa'i dkyil 'khor nas / /
me lce'i phreng ba 'khrug bzhin gshegs su gsol / /
rgyas pa'i las rnams thogs med bsgrub pa'i phyir / /
ser po rgyas byed 'khor bcas spyan 'dren na / /
steng zhal dung kha rngam pa'i dkyil 'khor nas / /
nyi ma stong phrag brdal bzhin gshegs su gsol / /
khyad par tshe bsod dpal 'byor snyan grags dang / /
mnga' thang dbyar gyi mtsho ltar spel ba'i slad / /
rgyas byed nor lha 'khor bcas spyan 'dren na / /
spun ltar gdung ba'i thugs kyis gshegs su gsol / /
rgyas mdzad lha mchog chen po gshegs su gsol / /
dgyes skyed yum chen rnam bzhi gshegs su gsol / /
rgyal chen rnam sras 'khor bcas gshegs su @# / /
gsol / /
lha chen tshogs kyi bdag po gshegs su gsol / /
nor skyong 'brog gnas chen po gshegs su gsol / /
dbang sdud snying bskul dmar po gshegs su gsol / /
thugs rje'i dpung bskyed thogs med gshegs su gsol / /
da lta nyid du gnas 'dir gshegs su gsol / /
oM mahA kA la kA la bi kA la /
ra tri ta /
Dom+b+ha nI /
tsaN+Da lI /
rak+Sha sI /
sing+ga lI /
de wI sa ba ri wA ra e hye hi /
dzaHhUM baM hoH bum pa'i lha dang gnyis su med par gyur /
de ltar spyan drangs nas mdun bskyed la bstim pa yid ches nges byas te /
padma ka ma lA ye stwaM /
rang yi dam du gsal bas rdo rje rtse lnga pa'i dam tshig gi phyag rgya spyi bor bzhag la /
oM mahA kA la kA la bi kA la /
ra tri ta /
Dom+b+hi nI /
tsoN+Da lI /
rak+Sha sI /
sing+ga lI /
de wi sa pa ri wa ras ma ya smar /
sam ya mA ti kra ma| sa ma ya rak+Sha n+tu /
dpal rdo rje nag po chen po gdong bzhi pa yab yum 'khor dang bcas pa khyed rnams kyis rtsa ba dang brgyud par bcas pa'i dpal ldan bla ma dam pa rnams kyis bka' dang dam la sa ma 'da' bar dam tshig srungs /
bstan pa skyongs /
rnal 'byor pa bdag cag gi chos sgrub pa'i bar chad thams cad zhi ba dang /
bsam sbyor chos mthun yid bzhin du 'grub cing /
bstan pa dang bstan pa 'dzin pa dang /
'jig rten kun dar zhing rgyas par mdzad du gsol /
zhes bka' bsgos pas dam tshig la gnas shing zhal gyis bzhes par bsam /
de nas mchod pa 'bul ba ni so so'i phyag rgya dang bcas /
bde stong sngags dang phyag rgya'i rol pa las / /
zag med dgyes skyed mchog yon dam pa 'di / /
rgyas byed nor lha 'khor dang bcas la 'bul / /
bzhes nas dgos 'dod dngos grub stsal du gsol / /
oM tsa tur mu khas pa ri wA ra ar+g+haM pra tI ts+tsha swAhA /
de bzhin du mchod yon gyi gnas su /
zhabs bsil /
me tog| bdug spos /
mar me /
dri chab /
zhal zas /
rol mo rnams dang /
ar+g+haM gyi gnas su /
pAdyaM /
puSh+pe /
d+hU pa /
A lo ke /
gan+d+he /
nai wi dyE /
shap+ta rnams sbyar te chu gnyis nyer spyod rol mo rnams dang /
gzugs mchog /
sgra snyan /
dri mchog /
ro mchog /
reg mchog rnams dang /
rU pa /
shap+ta /
gan+d+he /
rAs /
par+sha /
rnams sbyar te 'dod yon lnga 'bul /
oM tsa tur mu kha sa pa ri wA ra oM AHhUM /
gis nang mchod dbul /
hUM /
gang gi mtshan tsam yid la byed pas kyang / /
yid bzhin nor bu gtsug na bsten pa bzhin / /
srid zhi'i dgos 'dod 'bad med char 'bebs @# / /
pa| |dpal ldan rgyas byed 'khor bcas la phyag 'tshal / /
mi sdug srin po khros pa'i rnam 'gyur yang / /
'di na 'bum phrag nyi ma'i lang tsho bzhin / /
khro gtum drag por glal ba'i zhal bzhi yang / /
dgyes pa'i 'dzum dkar zla 'od grol ba bzhin / /
rab 'bar zhugs ltar g.yo ba'i spyan kun kyang / /
zhi ba'i gzigs stangs kun nas btsa' ba bzhin / /
mi bzad mtshon cha bskyod pa'i phyag bzhi yang / /
dgos 'dod gter bstsol la rings pa bzhin / /
ma rungs bdud dpung brlag pa'i gshed ma yang / /
'di na rnal 'byor snying gi nor bu bzhin / /
'jigs rung yum chen bzhi yang phyogs bzhi nas / /
lang tsho'i snyems pa gsar du rgong pa bzhin / /
dpal ldan nor bdag bzhi yang zur bzhin nas / /
dgos 'dod yid bzhin stsol la nor bu bzhin / /
kun kyang bsngags par 'os pa'i yon tan ni / /
gang+ga'i rdul grangs phung por brtsegs pa bzhin / /
'khor bcas kun gyi gsang gsum dga' ston ni / /
snying la non pas yang dag bstod par bgyi / /
'di na dpal ldan bla ma'i sku tshe dang / /
chos srid mnga' thang par zlar spel phyir dang / /
bdag cag sbyin bdag 'khor dang bcas pa yi / /
tshe dpal bsod nams stobs 'byor snyan grags dang / /
sde bzhi'i mnga' thang dbyar mtshor spel ba'i slad| |mgon khyod mchod bstod snying nas gsol 'debs na / /
srid dang zhi ba'i dgos 'dod ma lus pa / /
'bad med da lta nyid du 'grub par mdzod / /
ces bas bstod /
de nas nyams chags gso ba'i phyir bshags pa bya ba ni /
rang yi dam du gsal ba'i snying rin po che las grub pa'i padma dmar po 'dab ma brgyad pa kha gyen du bstan pa /
glo ba rin po che las grub pa'i padma dkar po 'dab ma brgyad pa kha thur du bstan pa /
de gnyis par mtshams med par bsnol ba'i nang zla ba'i steng du bla ma mi bskyod pa'i sku las bdud rtsi'i rgyun babs /
sdig sgrib nyes ltung thams cad byang bar mos pa dam tshig gso ba padma kha sbyor gyi man ngag ltar ram /
spyi 'gre ltar gyi bdud rtsi 'bebs sbyang bcas yig brgya nyar gcig bzlas te gdung shugs drag pos /
hUM| rtsa brgyud bla ma yi dam lha tshogs dang / /
khyad par skyabs gsum ngo bo stobs 'phrog dbang / /
rgyas byed nor lha 'khor dang bcas pa rnams / /
brtse ba chen pos bdag la dgongs su gsol / /
bdag ni ma rig 'thibs pos yongs non zhing / /
dbang med chags sdang drag pos rgyud dkrugs pas / /
bag med sdig ltung nyes tshogs @# / /
ci bgyis pa / /
snying nas bshags so myur du byang bar mdzod / /
dngos grub rtsa ba slob dpon smod pa dang / /
bde gshegs bka' la khyad gsod bgyis pa dang / /
rdo rje'i spun la khros nas skyon brjod pa / /
'gro la byams pa spangs rnams mthol lo bshags / /
sems can blos spangs byang sems 'dor ba dang / /
rang gzhan grub pa'i mtha' la smod pa dang / /
ma smin gsang sgrog rang gi phung por brnyas / /
yang dag gnas lugs spangs rnams mthol lo bshags / /
gdug can lus ngag mdza' bor bsten pa dang / /
rang rnyed lta ba zhag tu ma dran dang / /
dad ldan sems sun 'byin dang dam tshig rdzas / /
rnyed kyang mi bsten pa rnams mthol lo bshags / /
shes rab rang bzhin bud med spyor smod sogs / /
rtsa ltung sbom po'i rgyu la spyad pa yi / /
gsang ba sngags kyi dam tshig nyams so 'tshal / /
snying nas bshags so myur du byang bar mdzod / /
theg mchog byang sems bslab bya las 'das dang / /
so sor thar pa'i bcas pa las 'gal sogs / /
bcas dang rang bzhin sdig ltung ci mchis pa / /
snying nas bshags so myur du byang bar mdzod / /
khyad par mi 'bral gsang ba las 'das te / /
rgyun dang dus kyi mchod gtor chags pa dang / /
sku dang man ngag gsang bar ma bgyis dang / /
nyams dang tshogs 'dres bsnyen sgrub g.yel ba sogs / /
klu sgrub zhabs kyi lta bar ma gus dang / /
bya nag khyi nag la ni brdeg pa dang / /
bud med la sdang gdong brnyan ma gus sogs / /
khyad par dam tshig 'gal kun snying nas bshags / /
sems nyid rang bzhin mkha' ltar dag pa'i klong / /
kun rdzob 'khrul pas bslang pa'i sdig ltung sprin / /
'khor gsum mi dmigs stong pas rab sbyangs pas / /
kun kyang dmigs med dbyings su dengs gyur cig /
ces brjod /
de nas bskang pa bya ba la /
bskang rdzas byin gyis brlab pa ni /
'og nas 'byung ba'i bskang rdzas dngos su bshams pa dang /
ri mor bris pa tshun la dmigs te /
las sngags kyis bsang /
swa b+hA was sbyangs /
stong pa'i ngang las /
rang rang gi ming yig dang po thig les brgyan pa yongs su gyur pa las| bla ma yi dam dpal mgon rgyas byed 'khor dang bcas pa rnams mnyes par byed pa'i dam rdzas spyan gzigs mchod pa'i bye brag bsam gyis mi khyab pa zhig bla ma @# / /
yi dam dpal mgon rgyas byed 'khor dang bcas pa'i spyan lam du 'byung zhing rgyas par gyur cig /
oM sarba bid bU ra pU ra /
su ra su ra /
A warta ya A warta ya hoHbadzra s+pha ra Na khaM swAhA /
lan gsum gyis nam mkha' mdzod kyi phyag rgya dang /
oM ar+g+haM AHhUM /
nas shap+ta AHhUM /
oM rU pa AHhUM /
nas spar+sha AH hUM| oM swa b+hA wa bi shud d+he d+harmA te badzra sid+d+hi hUM /
na maH sarba ta thA ga te b+h+yo bi shwa mu khe b+h+yaH sarba thA khaM ung+ga te s+pha ra Na i maM ga ga na khaM sa ha /
oM a mr-i ta hUM phaT /
oM a kA ro mu khaM sarba d+harmA NAM A dya nu t+pan+na twA da /
na maH sarba ta thA ga ta a ba lo ki te oM sam+b+h+ya ra sam+b+ha ra hUM /
oM ru ru spu ru dzwa la tiShTHa sid+d+ha lo tsa na sarba ar+tha sad+ha ni swAhA /
bdag gi bsam pa'i stabs dang ni /
nas| 'byung gyur cig /
ces byin gyis brlab /
thugs dam bskang ba dngos ni rol mo dbyangs dang bcas /
hUM| rgyal kun 'phrin las mthu stobs gcig bsdus mgon / /
lha mchog gdong bzhi rgyas byed 'khor bcas la / /
dngos bshams bde stong rol pa las byung ba'i / /
dgyes skong mthun pa'i dam rdzas 'bul ba ni / /
ngar gsum /
bdud rtsi'i bcud kyis 'byor ba yi / /
yan lag brgyad ldan mchod yon mtsho ltar gtams / /
gnam sa'i khyon kun 'gengs pa'i me tog ni / /
sna tshogs kha dog 'dzum pa'i mdzes pa dom / /
dri zhim sman spos gtul ba'i dri bzang ni / /
mkha' dbyings lha yi glang po bskyod pa bzhin / /
nyi zla'i snang ba lan brgyar pham byed pa'i / /
rab 'bar sgron me'i phreng ba tshar du dngar / /
bsil zhing dri zhim ngad ldan spos chu'i chab /
khor khor yug khrus kyi rdzing bur 'khyil / /
lha mi'i bza' bca' ro brgya'i zhal zas rnams / /
lhun po'i dbang po'i phreng pa bstar rab bzhin / /
bstod dbyangs rol mo'i bye brag sna tshogs kyi / /
snyan pa'i dbyangs kyis sa gsum 'gengs pa 'dis / /
dpal ldan stobs 'phrog dbang po'i thugs dam bskang / /
zhing skyong gzi ldan dbang phyug thugs dam bskang / /
bram za gzugs can dpa' bo'i thugs dam bskang / /
khyad par rgyas byed chen po'i thugs dam bskang / /
yum chen g.yung mo nag mo'i thugs dam bskang / /
las mdzad gtum mo ljang gu'i thugs dam bskang / /
ser nag sing+ga li @# / /
ma'i thugs dam bskang / /
dmar nag srin mo chen mo'i thugs dam bskang / /
rgyal chen rnam thos sras kyi thugs dam bskang / /
lha chen tshogs kyi bdag po'i thugs dam bskang / /
gnod sbyin 'brog gnas nag po'i thugs dam bskang / /
dbang sdud snying bskul dmar po'i thugs dam bskang / /
bgrang yas 'khor tshogs rgya mtsho'i thugs dam bskang / /
thugs dam bskang zhing nyams chag sos gyur nas / /
dgos 'dod dngos grub yid bzhin stsol pa dang / /
'jam mgon ring lugs phyogs bcur rgyas par mdzod / /
stong gsum gser ldan snod du spungs pa yi / /
snang srid snod bcud dag pa'i gtor tshogs su / /
mtshon phyir dam rdzas rgyan ldan pa ling+ta / /
dmar chen rak+ta sman phung dang bcas pas / /
dpal ldan stobs 'phrog dbang po'i thugs dam bskang / /
zhing skyong gzi ldan x bram ze gzugs can x khyad par rgyas byed x yum chen g.yung mo x las mdzad gtum mo x ser nag sing+ga li ma'i x dmar nag srin mo x rgyal chen rnam thos x lha chen tshogs kyi x gnod sbyin 'brog gnas x dbang sdud snying bskul bgrang yas 'khor tshogs x thugs dam bskang x dgos 'dod dngos grub x 'jam mgon ring lugs x sprin gyi shugs 'chang rta mchog rgyan ldan dang / /
ri rab ltar brjid stobs ldan g.yag rog che / /
lug nag spyi dkar dbang sngon r+wa bzhi 'khyil / /
bya rog khyi nag snying dkar la sogs pas / /
dpal ldan stobs 'phrog x zhing skyong x bram ze x khyad par x yum chen x las mdzad x ser nag x dmar nag x rgyal chen x lha chen x gnod sbyin x dbang sdud x bgrang yas x thugs dam x dgos 'dod x 'jam mgon x rdo nag rang byung e yig gzhal yas su / /
legs ldan 'khor bcas bskyed cing bstim pa yi / /
sgrub pa po la lus dang grib ma bzhin / /
mi 'bral nang gi rten mchog dam pa 'dis / /
dpal ldan x zhing skyong x bram ze x khyad par x yum chen x las mdzad x ser nag x dmar nag x rgyal chen x lha chen x gnod sbyin x dbang spud x bgrang yas x thugs dam x dgos 'dod x 'jam mgon x dpa' bo g.yul du bsad pa'i snying gi rtsar / /
sngags dang rin chen sman gyis bkang ba dang / /
bla ma mgon por @# / /
bkur zhing mchod pa yi / /
gsang dang de bzhin nyid kyi rten mchog 'dis / /
dpal ldan x zhing skyong x bram ze x khyad par x yum chen x las mdzad x ser nag x dmar nag x rgyal chen x lha chen x gnod sbyin x dbang sdud x bgrang yas x thugs dam x dgos 'dod x 'jam mgon x ro ma nyi ma'i rdul gyis gtams pa dang / /
rkyang ma zla ba'i khu bas legs bkang nas / /
dbu ma sgra gcan gnas su thim pa yi / /
nang gi rtsa khams dag pa'i mchod pas kyang / /
dpal ldan x zhing skyong x bram ze x khyad par x yum chen x las mdzad x ser nag x dmar nag x rgyal chen x lha chen x gnod sbyin x dbang sdud x bgrang yas x thugs dam x dgos 'dod x 'jam mgon x chos kun stong dang rten 'byung 'gal med du / /
rtag dang chad pa'i mtha' las 'das pa yi / /
klu sgrub dgongs zab lta ba'i mthar thug la / /
nges rnyed gcig tu brtson pa'i rnal 'byor gyis / /
dpal ldan x zhing skyong x bram ze x khyad par x yum chen x las mdzad x ser nag x dmar nag x rgyal chen x lha chen x gnod sbyin x dbang sdud x bgrang yas x thugs dam x dgos 'dod x 'jam mgon x bcu drug dga' ba'i lang tshos myos pa yi| |stong nyid nam mkha'i bu mo mdzes sdug ma / /
rgyal kun thugs kyi brtan pa 'phrog byed pa'i / /
e waM lhan cig skyes pa'i dngos pos kyang / /
dpal ldan x zhing skyong x bram ze x khyad par x yum chen x las mdzad x ser nag x dmar nag x rgyal chen x lha chen x gnod sbyin x dbang sdud x bgrang yas x thugs dam x dgos 'dod x 'jam mgon x gzhan yang nor bus bkang ba'i thod pa dang / /
rin chen 'phreng ba gter bum nor bu'i rgyan / /
ral gri rtse gsum mdung thung gri gug dang / /
rkang gling thod khrag rus rgyan drung chen phreng / /
rgyal mtshan ne'u le la phug la du dad / /
dgra sta dung phor lcags kyu zhags pa dang / /
rin chen ri gling nyi zla rgyal srid bdun / /
bkra shis rtags rdzas 'dod pa'i yon tan gyis / /
dpal ldan x zhing skyong x bram ze x khyad par x yum chen x las mdzad x ser nag x dmar nag x rgyal chen x lha chen x gnod sbyin @# / /
dbang sdud x bgrang yas x thugs dam x dgos 'dod x 'jam mgon x mdor na lha mi klu yi khyad nor dang / /
srid dang zhi ba'i dpal 'byor ji snyed pa / /
mgon khyod mchod par 'os pa'i dngos po kun / /
kun bzang mchod pa'i sprin du bgyis pa 'dis / /
dpal ldan x zhing skyong x bram ze x khyad par x yum chen x las mdzad x ser nag x dmar nag x rgyal chen x lha chen x gnod sbyin x dbang sdud x bgrang yas x thugs dam x dgos 'dod x 'jam mgon x mdzod / /
de nas dngos grub bskul ba'i bzlas pa bya ba ni /
gzungs thag nas bzung ste /
rang yi dam du gsal ba'i thugs ka nas 'od zer sngags 'phreng gi rnam pa can spros / /
mdzun bskyed 'khor bcas kyi thugs kar pog pas thugs rab tu mnyes shing thugs rgyud bskul /
thugs ka nas 'od zer dpag tu med pa spros pa'i sne la mchod pa'i bye brag bsam gyis mi khyab pa spros /
phyogs bcu'i sangs rgyas byang sems /
dpa' bo rnal 'byor ma thams cad mchod pas mnyes par byas /
de dag gi byin rlabs dang nus mthu thams cad bdud rtsi 'od zer gyi rnam par spyan drangs te mdun bskyed la thim pas gzi brjid phun sum tshogs par gyur /
slar yang 'od zer ser po'i tshogs dpag tu med pa spros /
stong gsum thams cad la khyab pas lha mi klu dang bcas pa'i tshe dang bsod nams /
dpal 'byor longs spyod thams cad yid bzhin gyi nor bu dang 'od zer ser po'i rnam par bsdus te bum pa'i nang du thim pas 'dod dgu'i dpal 'byor zad mi shes pa'i gter gyi bum pa bzang por gyur /
yang 'od zer 'phros /
bdag dang sbyin pa'i bdag po yon mtshod thams cad la phog pas ser sna 'jur gegs kyis bsdus pa'i dbul phongs kyi las ngan rgyu 'bras dang bcas pa thams cad sbyangs /
sku gsung thugs kyi byin rlabs nus mthu dang bcas pa 'od zer ser pa'i rnam par thim pas tshe bsod dpal 'byor lung rtogs kyi yon tan thams cad 'phel zhing rgyas par byas /
'od zer ser po nam mkha'i mthongs su spros pas nam mkha'i khams thams cad gser btsom lta bu'i sprin 'thug pos yongs su gang ba las /
nor bu rin po che dang 'bru dang @# / /
zas gos la sogs pa'i 'dod pa'i dngos po dpag tu med pa'i char babs /
gter bum las kyang 'dod dgu yid bzhin du babs pas yul phyogs dang gnas khang dang bang mdzod thams cad mer gyis khengs /
sprin gseb nas 'brug sgra bzang po dal gyis sgrog pas des gar khyab snyan grags kyis khyab par gyur bar bsams la /
oM mahA kA la kA la bi kA la ra tri ta /
Dom+b+hi ni /
tsoN+Da lI /
rak+kha sI /
sing+ga lI /
bai shrAm Na sa ma ya dzaHhUM hUM /
rat+na sid+d+hi b+huM b+huM dza dza 'dus 'dus /
sid+d+hi phal A yu She hUM AH /
zhes dang /
o ma hA kA la kA la bi kA la ra tri ta /
Dom+b+hi nI /
tsaN+Da lI /
rak+kha sI /
sing gaM lI /
b+ha rA kata /
g+huM ga na pa ti bai shra wa Na sa ma ya dzaHhUM /
rat+na sid+d+hi b+huM b+huM| 'dus sid+d+hi pha la hUM /
A yu She sa ma ya hUM AHzhes pa 'di gnyis thun rer nyer gcig sogs ji ltar nus pa bzlas rjes /
o ma hA kA la kA la bi kA la ra tri ta /
Dom+b+hi nI /
tsaN+Da lI /
rak+khi sI /
seng ga lI /
b+ha ra ta ka /
g+huM ga na pa ti /
bai shrA wa Na /
yak+Sha de wa /
pany+tsa yak+Sha /
tre 'u tre 'u mi snying bskul cig /
rat+na sid+d+hi b+huM b+huM dzaH dzaH 'dus 'dus /
sid+d+hi pha la A yu She hUM AHzhes pa 'di nyid brgya stong sogs gang mang tshig sgril gyis bzla /
oM mahA kA la kA la bi kaT+Ta ka rA la /
lam+bi ta o THa /
lam+ba ka bi ka /
lam+ba ka ba le /
ra bihagaN+Da /
ru Ta mA la yi hu re /
ts+tshe ha ka le /
ha le na ha le /
pi m+bi dzA li /
bA me g+hun+di d+ha ri yaM ma eM /
da hi na ka rti ka ro Ti /
bi b+hi Sha Na d+ha oM /
bA me shU la pA Ni /
ha ra do lan ra sI ra mA la /
pA tA lek+SheM kA ra ka la /
mahAM lo Ta le /
mahA kA la shri ka pa la /
ki bi la si k+Sha Ta pA la /
hA hA kA re /
hUM hUM kA re /
pU rba b+ha Sha b+hi uM /
dzau dza ni mAM sA b+ha ta /
phul+la d+hU pa /
i kA ha /
ba laM ji g+ha ha /
da sha di kra /
ut+ta ra wu ri /
Dom+bi nI /
tsaN+Da lE /
rak+kha sI /
sing ga lI /
de wA tshe bsod dpal 'byor longs spyod thams cad puSh+Ti ku ru oM /
oM mahA kA la ye shrI badzra ye /
sid+d+hi pha la hUM /
rat+na sid+d+hi pha la hUM /
padma sid+d+hi pha la hUM /
karma sid+d+hi pha la hUM 'duD oM shri ma hA kA li kA li g+hu na rat+na 'du 'du sid+d+hi sid+d+hi hUM hUM /
zhes pa'ang cung zad bzla /
yi ge brgya pas lhag chad bskang /
mtshams 'dir dbang sdud gri lag dar thogs kyi man ngag nyams su lan par spro na /
man ngag ltar gyi srid gsum dbang du 'du ba'i dmigs pa dang /
gri lag dar ldan g.yab bzhin du /
hoHbdag mdun thugs ka nas spros pa'i / /
'od dmar lcags kyu'i dbyibs can gyis / /
srid gsum @# / /
brtan g.yo 'ub kyis sdus / /
khab len rdo yis lcags phye bzhin / /
gnas 'dir wa shaM ku ru hoH /
bgrang yas rgyal ba rgyal sras kyi / /
gsang gsum byin rlabs yon tan kun / /
khab len x gnas 'dir x lha mi klu yi cha dgu dang / /
stobs dang dregs ldan thams cad kun / /
khab len x gnas 'dir x rgyal blon kha drag btsan phyug dang / /
khyad par gang la dmigs pa kun / /
khab len x gnas 'dir x mi dang mi min longs spyod dang / /
zas nor ji ltar 'dod pa kun / /
khab len x gnas 'dir x khams gsum dbang du 'du bar mdzod / /
zas nor rang dbang med par khug /
dngos grub ma lus stsal du gsol / /
bdag gi bsam pa'i don kun sgrubs / /
oM mahA kA la kA la bi kA la ra tri ta hUM phaT swAhA /
mahA kA la sa ma ye hUM /
rat+na sid+d+hi pu Sh+TiM ku ru mahA kA la puSh+TiM ku ru tri'u trU puSh+TiM ku ru hUM /
lan nyer gcig bzla /
'di dag ga dmigs gnad zhib par zhal las shes dgos /
de nas /
oM tsa hu ra mu kha sa pa ri wA ra ar+g+haM nas /
shap+ta'i bar gyis phyi mchod dang /
oM AHhUM sbyar nas nang mchod dbul /
gang gi mtshan tsam sogs sh+lau ka gcig gis bstod /
de nas gtor ma nang mchod ltar byin gyis brlab /
thod pa'i phyag rgya byas la /
stobs 'phrog dbang po rgyas byed 'khor dang bcas pa'i ljags rdo rje'i 'od zer gyi spu gus gtor ma'i bcud thams cad drangs te gsol bar gyur /
oM mahA kA la kA la bi kA la ra tri ta /
Dom+b+hi nI /
tsaN+Da lI /
rak+Sha sI /
sing+ga lI /
de wI sa pa ri wA ra na maH sarba ta thA ga te b+h+yo bai shwa mu khe b+h+yaHsarba thA khaM ut+ga te s+pha ra Na i maM ga ga na khaM gr-i h+ne daM la lyA di swAhA /
zhes gsum ma lnga'am bdun brjod la gtor ma dbul /
oM ma hA kA la kA la bi kA la ra tra ti| Dom+b+hi nI /
tsaN+Da lI /
rak+Sha sI /
sing ga lI de wI sa pa ri wA ra oM AHhUM /
zhes nang mchod 'bul /
hoH dpal ldan mgon po mahA kA la /
legs ldan nag po /
tshogs kyi bdag po /
lha chen dpal 'bar /
'dod khams dbang phyug /
dug gsum gyi sman pa /
rig 'dzin yongs kyi srog shing /
rnal 'byor kun gyi dgra lha /
bdud 'dul rnams kyi dbang phyug /
mna' zan kun gyi gshed ma /
dgra bgegs 'dul ba'i dpa' bo /
bstan pa srung ba'i mnga' bdag /
rgyas byed nor gyi dbang phyug /
yum chen DA ki rnam bzhi /
@# / /
rgyal chen rnam mang thos sras /
lha chen tshogs kyi bdag po /
nor skyong 'brog gnas nag po /
gnod sbyin snying bskul dmar po /
bgrang yas 'khor tshogs rgya mtshor bcas pa rnams kyi zhal du 'bul lo / /
gsol lo / /
mgron no / /
mchod pa dam pa bzhes su gsol /
dam rdzas bdud rtsi 'bar ba 'di bzhes la| dpal ldan bla ma'i sku tshe mdzad 'phrin chos srid kyi mnga' thang yar ngo'i zla ba ltar rgyas par mdzad du gsol /
bdag cag dpon slob yon mchod 'khor dang bcas pa rnams kyi nad dang gnod pa thams cad zhi bar mdzad du gsol /
dgos 'dod char chen 'bebs par mdzod /
tshe dang bsod nams spel du gsol /
dregs pa pho mo dbang du sdus /
bar chod dgra bgegs rdul du rlogs /
rgyags chad kyi ma mdzod /
blo lhag gi pha mdzod /
rgyab kyi slog pa mdzod /
mdun gyi 'khar ba mdzod /
nyin gsum gyi bya bar mdzod /
mtshan gsum gyi mel tshe mdzod /
yo na srongs /
'gyel na slongs /
chad na mthud /
brjed na bskul /
mgo gang gi yar stod /
dkyus gang gi mar srings /
legs pa brgya dang sprod /
nyes pa stong dang snol /
bsam pa rgya mtsho sgrubs /
re ba rgya mtsho skongs /
mthun pa'i dngos grub stsol /
mi mthun pa'i phyogs rnams zlog /
dgra dpung thams cad tshoms /
bgegs dpung thams cad shigs /
sangs rgyas kyi bstan pa srungs /
dkon mchog gi dbu 'phang stod /
spo ldar phyor /
khrom du dung bus /
grags pa 'jig rten kun tu sgrogs /
dam chos mi nub pa'i rgyal mtshan namkhar phyor cig /
ces 'phrin las bcol bar bya'o / /
de nas gsang gsum gyi yon tan dran pas rgyas par bstod cing 'dod don gsol ba ni /
hUM /
rgyal kun gsang gsum mthu stobs nus pa kun / /
re skong dbang gi rgyal po'i skur bzhengs nas / /
mtha' yas dgos 'dod yid bzhin char 'bebs pa / /
dpal ldan rgyas byed 'khor bcas la phyag 'tshal / /
srid zhi'i rin chen gcig tu bsdus pa'i skur / /
dbang rgyas 'phrin las nyin mo'i lang tsho can| |pha rol phyin drug dag pa'i rus pa'i rgyan / /
kun nas g.yo bas rnam par rol la 'dud / /
rnam thar sgo bzhi'i zhal gyi dkyil 'khor las / /
'phrin las rnam @# / /
bzhi'i sgyu 'phrul 'bum g.yo bzhin / /
las rnams thogs med nga yis sgrub bo zhes / /
sgrub por bzhad pa'i 'dzum phreng g.yo la bstod / /
bsdu dngos bzhi yi rang bzhin phyag bzhi yis / /
zhi drag phyag cha sna tshogs bskyod pa las / /
gang 'dul ji bzhin tshar gcod rjes 'dzin gyis / /
mtha' yas 'gro ba brtse bas 'dul la bstod / /
rin chen ma li ka yi zhags pa yis / /
srid zhi'i dpal kun bde skyong snod nang du / /
bsdus nas dgos 'dong stsol phyir g.yas g.yon gyi / /
dang po'i phyag gis thugs kar 'dzin la bstong / /
spyi dang rnal 'byor sgos dgra tshar bcas nas / /
dpal 'byor 'dod dgu'i dga' ston la 'god phyir /
gri gug gter gyi bum pa 'phyar stabs su / /
g.yas g.yon 'og ma'i phyag gis bsnams la bstod / /
mtshams sgrin gyen du byes dbu skra dang / /
smin ma smar me lce bskyod pa bzhin / /
dar gyi na bza' zin chen rgyan phreng dang / /
gser dngul dril g.yer du bas mdzes la bstod / /
shes pas srid dang snying rjes zhi ba'i mthar / /
mi gnas mya ngan 'das pa'i sar gshegs nas / /
ku na kyang de la 'god phyir bden gnyis zhabs / /
brkyang bskum pa dor stabs gar gyis rol la bstod / /
zhi rgyas dbang dang| drag shul bram ze'i gzugs / /
la sogs gang 'dul rnam 'gyur '+k+yed bzhin du / /
bde chen med dpung 'bar ba'i klong dkyil na / /
pad nyi baM ro'i gdan steng 'gyings la bstod / /
k+ShiM k+ShiM la sogs bzhed pa'i gang rgyangs kyis / /
zab dang rgya che cho sa phung brgyang khri'i dbyangs / /
rang rang dbang po ji bzhin 'doms pa yi / /
tshangs dbyangs gsung gi nga ro la phyag 'tshal / /
shes bya'i dkyil 'khor kun rdzogs lhan skyes dbyings / /
stobs bcu mi 'jigs ma 'dres kun chub kyang / /
dmigs med snying rjes gzhan gyi dbang gyur pa'i / /
rnam pa kun gyi mtshag ldan thugs la bstod / /
g.yas su g.yung mo snyign rje tshad med gar / /
zhi ba'i las rnams thogs med sgrub mdzad cing| |phyag zung rin chen gter gyi bum pa bcas / /
in+d+ra nI la'i nyams kyis sgegs la bstod / /
g.yon du gtum mo btang snyoms tshad med dngos / /
drag po'i las @# / /
rnams thogs med sgrub mdzad cing / /
phyag zung rin chen gter gyi bum pa bcas / /
ma rgad gzhon nu'i snye mas pa 'phrog la bstod / /
mdun du srin mo dga' ba tshang med ni / /
dbang gi las rnams thogs med sgrub mdzad cing / /
phyag zung rin chen gter gyi bum pa bcas / /
padma rA ga'i lang tshor chags la bstod / /
rgyab tu byams pa'i ngo bo sing ga li / /
rgyas pa'i las rnams thogs med sgrub mdzad cing / /
phyag zung rin chen gter gyi bum pa bcas / /
gser sbyangs btso ma'i 'od chags g.yo la bstod / /
zur bzhir dpal ldan nor bdag chen po bzhi / /
srid gsum che dgu zas nor 'dod dgur bcas / /
'bad med sgrub po'i dbang du 'gugs mdzad pa'i / /
dbang rgyas 'phrin las 'khor los bsgyur la bstod / /
gzhan yang bka' sdod rnam gsum bshan pa lnga / /
dregs pa pho mo zhing skyong 'bum sde sogs / /
gang bcol las kun thogs med sgrub mdzad pa'i / /
bgrang yas 'khor tshogs rgya mtshor bcas la bstod / /
de ltar bstod cing gsol ba btab pa'i mthus / /
dpal ldan bla ma'i sku tshe mdzad 'phrin dang / /
chos srid mnga' thang yar zlar 'phel ba yi / /
snang bas sa chen khyon kun brdol bar mdzod / /
bdag cag sbyin bdag 'khor dang bcas pa yang / /
snyan grags mkha' ltar khyab pa'i go skabs na / /
mnga' thang longs spyod dbyar gyi chu gter dbus / /
tshe srog ri bo bzhin du brling bar mdzod / /
'di dang gtan gyi mdun ma yid bzhin nor / /
bsam pa ji bzhin gtsug na thob pa dang / /
lung dang rtog pa'i gdengs ka rgyas pa yis| |srid zhi'i yon tan rgya mtshor 'jug par mdzod / /
mdor na 'di nas byang chub snying po'i bar / /
lus dang grib ma bzhin du 'bral med du / /
rjes su bzung nas las bzhi'i 'phrin las kun / /
nam yang mi g.yel 'bad med 'grub par mdzod / /
ces tshig don dran bzhin pas snying thag pa nas bstod cing gsol ba gdab /
mtshams 'dir spron gser skyems dang bskul sogs bya /
de nas phyA g.yang 'gugs pa ni /
mdun bskyed kyi thugs ka nas 'od zer lcags kyu lta bu 'phros pas srid zhi'i dpal 'byor longs spyod ji ltar 'dod pa thams cad rdo rje khab len gyis lcags phye 'dren pa ltar rang dbang med par @# / /
bskul nas rang dang bsgrub bya yon mchod sgrub rdzas mdun bskyed dang bcas pa la thim pa'i mos pa dang bcas mda' dar gyis g.yab bzhin du /
hUM| rigs brgya'i khyab bdag bcom ldan he ru ka| dpal ldan nor bdag chen po'i skur bzhengs pa / /
zhing skyong rgyas byed nor lha'i tshogs dang bcas / /
deng 'dir thugs rje'i mthu dpung skyed du gsol / /
bde skyid dga' ba 'dzoms pa'i gnas mchog 'dir / /
srid dang zhi ba'i legs tshogs 'dod dgu 'bum / /
phyogs dus kun nas phywa dang g.yang du byon / /
bkra shis dpal 'bar dge mtshan rgyas par mdzod / /
dal 'byor rten gyi rin chen bum bzang la / /
'chi ba med pa'i tshe bcud bdud rtsi'i rgyun / /
phyogs dus kun nas X bkra shis dpal 'bar dge mtshan rgyas par mdzod / /
sngon bsags bsod nams gser gyi sa gzhi la / /
dpal 'byor longs spyod dbyar gyi chu gter 'bum / /
phyogs dus X bkra shis X bag phegs bde bar skyong ba'i chu mtsho la / /
mthun pa'i gnyen bshes 'khor g.yog ngang mo'i tshogs / /
phyogs dus kun nas phywa dang X bkra shis dpal 'bar dge mtshan X btsan zhing yangs pa'i phyags lhas r+wab la / /
gnag lug rta mdzos yi dreg pa 'bum / /
phyogs dus X bkra shis X sgo gsum legs byas rnam dkar chu 'dzin klong / /
snyan par grags pa'i dbyar gyi rnga gsang 'bum / /
phyogs dus X bkra shis X phyug cing gtong phod ldan pa'i lang tsho la / /
'dod pa'i yon tan rnam lnga'i rgyan 'phreng tshogs / /
phyogs dus X bkra shis dpal 'bar X cho rigs btsun pa'i dpag bsam sdong pa la / /
ya rabs mdzangs pa'i rigs rgyud me tog bkra / /
phyogs dus ku nas phya X bkra shis dpal 'bar X legs par dpyod pa'i bai DUra sa gzhi la / /
'phyug med blo gros lha dbang gzugs brnyan 'bum / /
phyogs dus X bkra shis X chos bzhin spyod pa'i rgyal srid lhun po la / /
kun la dbang bsgyur mnga' thang rin chen bdun / /
phyogs dus X bkra shis X dge bcu'i khrims kyis 'tsho ba'i yul 'khor la / /
bde skyid rdzogs ldan nyin mo'i snang ba 'bum / /
phyogs dus X bkra shis dpal 'bar X mos gus brtan po'i yid kyi gshang bu la / /
mchog gsum thugs rje'i byin rlabs @# / /
chu rgyun 'bum / /
phyogs dus X bkra shis X dad brtson blo gros rgyal mtshan rtse mo la / /
rigs gsum mkhyen brtse nus pa'i bsam 'phel nor| |phyogs dus X bkra shis X rnam dag tshul khrims gtsang ma'i sa gzhi la / /
thos bsam sgom pas legs smin snye ma'i tshogs / /
phyogs dus X bkra shis X rtse gcig bsgom pa'i ting 'dzin nam mkha' la / /
nyams dang rtogs pa'i nyi zla gza' skar tshogs / /
phyogs dus X bkra shis dpal 'bar dge mtshan X dri med shes rab nor bu'i me long ngos / /
chos tshul rab 'byams dka' gnad gzugs brnyan 'bum / /
phyogs dus X bkra shis X mang thos tshul bzhin sgrub pa'i gangs ri la| |mkhas dang grub pa'i rtsal rdzogs gdong lnga pa / /
phyogs dus X bkra shis X rin chen byang chub sems kyi myu gu la / /
rnam kun mkhyen pa'i ye shes lo tog 'bum / /
phyogs dus X bkra shis dpal 'bar X lung rtogs bstan pa nor bu'i ba gam rtser / /
don gnyis lhun grub thar pa'i rgyal mtshan mchog /
phyogs dus X bkra shis X mdor na lha mi'i mkho dgu'i yo byad dang / /
srid zhi'i dpal 'byor yid la gang bsam kun / /
phyogs dus X bkra shis dpal 'bar dge mtshan rgyas par mdzod / /
ces srid zhi'i dgos 'dod yid bzhin du dbang du 'dus shing rgyas par bsam /
de lta bu'i tshul gyis nyin re bzhin du thun bzhi'am /
gsum mam /
g.yang chog gzhan dang 'brel ba lta bus long skabs med tshe nyin re thun res kyang chog ste /
de yang thun bzhi dang gsum la sogs pa byed na thun dang po la skyabs sems nas g.yang 'gugs bar gong du bshad pa ltar cha tshang dang /
de nas rgyas byed kyi mchod gtor kha gsos la /
mchod pa byin rlabs nas g.yang 'gugs par gzhung ltar la /
'on kyang mi 'dra ba'i khyad par ni /
thun rjes ma rnams la sa bon las mi bskyed par sngar yod gsal 'debs kyi tshul du bya dgos pas /
gter bum bskyed chog skabs /
yangs shing rgya che ba'i dbus su padma dang zla ba'i gdan gyi steng du rin po che'i gter bum zhes sa bon rnams dor ba dang /
lha bskyed skabs /
dbus dang phyogs pa zhir ro'i gdan re re /
gdan de rnams kyi steng du gtso 'khor thams cad dus gcig tu grub pa ni /
zhes bsgyur ba tsam las gzhan rnams dkyus ltar bya'o / /
thun tha @# / /
ma'i mjug slar yang yi dam dang rgyas byed kyi mchod pa kha gsos la byin gyis brlabs te /
gtang rag gi mchod bstod| smon lam /
bzod gsol /
nyer bsdu /
shis brjod bcas kyis mtha' brgyan par bya'o / /
thun gcig las mi byed na g.yang 'gugs kyi cho ga rnams zin pa'i mjug tu gtang rag sogs bya /
de ltar thun mang nyung ji ltar yang /
the tshom dang yid gnyis kyis ma bslad par yid ches kyi mos pa brtan pos rab rtags thon nam min kyang zhag bdun dang /
lnga dang /
ma mtha' gsum tsam du sgrub pa gnad du bsnun par bya'o / /
nyin tha ma'i thun gyi mjug g.yang 'gugs zin nas rgyas byed kyi gtang rag gi mchod bstod mdor bsdus bya /
de nas mdzod phug lta bur bum khang gtsang ma shing las byas pa'am sa phug lta bu yang rung ste sgo nyis bsgrigs khyim gyi sgo dang mi 'phrod pa sra zhing brtan pa tshon rtsi sogs bkra shis pa'i ri mos mdzes pa /
nang du byi ba dang 'bu sogs mi 'jug pa'i slad srub dang bug pa sogs legs par bkag /
rgyas pa'i rten 'brel gyi ched tshon ser pos kha bsgyur bar bkra shis rtags rdzas /
rin chen sna bdun dang nye ba'i rin chen bdun sogs bkra shis pa'i ri mos phyug par bya'o / /
bskang rdzas kyang de gras sam yang na logs su dar ras sogs la bris pa'ang nang du bkram /
bsangs bdug legs par byas /
me tog gcal du bkram /
sngar gyi bum gdan ras dkar dang rten rdo rnams bshams pa'i steng /
bum pa spos rol dang bcas spyan drangs te bzhugs su gsol ba'i mdun nam gang bder sngar gyi gtor ma mar gyi ril bu sum brgya drug cus kha gsos te bsham /
de'i g.yas g.yon du sman rak /
mdun du chu gnyis nyer spyod |dpal gyi zhal zas /
gzhan yang mchod pa'i bye brag sna tshogs pa bsham /
sngar gyi mnga' dar dang gri lag dar ldan sogs kyang bum khang de nang bsdu /
mchod gtor rnams yi dam gang byed kyi gzhung ltar byin gyis brlab |bskang rdzas byin gyis brlab pa ni /
las sngags kyis bsang /
swa b+hA was sbyangs /
stong pa'i ngang las rang rang gi ming yig dang po thig les brgyan pa yongs su gyur pa las bla ma yi dam dpal mgon rgyas byed 'khor dang bcas pa rnams mnyes par byed pa'i dam rdzas bskang rdzas rten rdzas mthun rdzas la sogs pa'i mchod pa'i bye brag bsam gyis mi khyab pa zhig bla ma yi dam dpal mgon rgyas byed 'khor dang bcas pa rnams kyi spyan lam du 'byung zhing rgyas par gyur cig /
oM sarba bid pUr sogs sngags drug phyag rgya drug gis byin gyis brlab /
bdag gi bsam pa'i sogs bden stobs brjod /
de nas /
dpal mgon @# / /
rgyas byed nor lha'i tshogs dang bcas pa rnams rten 'di dag la brtan par bzhugs su gsol /
brtan par bzhugs nas kyang gnas 'dir phyogs bcu'i srid zhi'i dpal 'byor legs tshogs thams cad rgya mtsho chen po la chu bo'i rgyun bzhin du 'du bar mdzad du gsol /
oM su pra tiShTHa badzra ye swAhA /
zhes lan gsum gyis brtan bzhugs byas te rgyas byed 'khor bcas bum nang du srid zhi'i dgos 'dod yid bzhin stsol ba'i dbang gi nor bu lta bur gzi 'od 'bar bzhin du brtan par bzhugs par bsam /
de nas bum khang gi sgo legs par bcad de rgya 'debs pa dang chabs cig /
dang po chos kyi dbyings kyi rgya / /
gnyis pa thabs dang shes rab rgya / /
gsum pa sku gsung thugs kyi rgya / /
bzhi pa ye shes bzhi yi rgya / /
lnga pa sangs rgyas rigs lnga'i rgya / /
drug pa rdo rje 'chang gi rgya / /
bdun pa 'phags nor bdun gyi rgya / /
phyag rgya bdun gyi rgyas btab bo / /
rgya las nam yang ma 'da' zhig /
oM badzra rak+ShaHrak+ShaH zhes rgyas gdag me tog 'thor /
sgo srung 'phrin bcol dang rdzas brgyad kyi mthun 'gyur shis brjod sogs bya bar spro na mtshams 'dir bya /
de nas /
phun sum tshogs pa mnga' ba gser gyi ri bo 'dra / /
'jig rten gsum gyi mgon po dri ma gsum spangs pa / /
sangs rgyas padma rgyas pa'i 'dab 'dra'i spyan mnga' ba / /
'di ni 'jig rten dge ba'i bkra shis dang po'o / /
de yis nye bar bstan pa'i mchog rab mi g.yo ba / /
'jig rten gsum na grags shing lha dang mis mchod pa / /
chos kyi dam pa skye dgu rnams la zhi byed pa / /
'di ni 'jig rten dge ba'i bkra shis gnyis pa'o / /
dge 'dun dam pa chos ldan thos pa'i bkra shis phyug /
lha dang mi dang lha ma yin gyis mchod pa'i gnas / /
tshogs kyi mchog rab ngo tsha shes dang dpal gyi gzhi / /
'di ni 'jig rten dge ba'i bkra shis gsum pa'o / /
zhes sogs bkra shis bde legs su bya ba'i tshigs su bcad pa ci rigs brjod cing /
me tog gi char dbab par bya /
de nas yi dam gyi gtang rag mchod bstod nas nyer bsdu shis brjod bar sngar bzhin byas te /
bkra shis kyi dga' ston rgya chen po la rol bar bya'o / /
de ltar chog sgrub pa po byang chub kyi sems dang zab mo rten 'byung gi lta ba'i nges pa brtan po dang ldan pas the tshom dang yid gnyis med par /
rgyu ma tshang pa med pa las 'bras bu 'bad med du 'byung bar gdon mi za ba'i yid ches brtan @# / /
pos bsgrub na /
ji ltar smon cing re ba'i 'dod pa'i dngos grub bde blag tu rnyed par gdon mi za bas /
'di lta bu'i sgo nas rang gzhan gyi dpal 'byor rgyas par byas te bstan dang 'gro ba'i phan bde'i dpal yon rgya cher spel ba la 'bad par bya'o / /
'dir brjod pa /
rgyal kun mthu stobs 'phrin las snying po kun / /
srid zhi'i nor bu gcig tu blos pa'i gar / /
lha mchog gdong bzhi rnam 'gyur mtha' yas bcas / /
deng 'dir dgos 'dod char du snyil bar mdzod / /
gang gi sgyu 'phrul bkod pa rab 'byams sprin / /
mtha' yas 'gro ba'i mos dor gtibs pa las / /
gang 'tshams 'phrin las dgos 'dod dbyig gi char / /
bsam dang re ba'i tshang du ci yang 'jo / /
khyad par snyigs lnga'i mthar yang sgrub pa por| |chos srid 'dod dgu 'bad med sbyin pa'i slad / /
dgos 'dod yid bzhin nor bu'i gter kha 'bum / /
shog dril za ma tog tu gtams par mdzad / /
sngon byon sa dge'i mkhas grub 'bum phrag gis / /
man ngag rin chen mdzod 'dir mnga' bsgyur yang / /
bdag gir longs su spyad par ma mdzad pa / /
'di ni kho bo'i skal bar ched du bzhag /
bla ma mgon po dbyer med gang gi bkas / /
bskul ba'i 'phrul gyi lde mig byin pa'i mod / /
man ngag yid bzhin nor bu'i mdzod phye nas / /
bdag gzhan 'dod dgu rdzogs pa'i dga' ston byas / /
zab don dbang gi nor bu'i do shal ni / /
tshig sbyor gser gyi srad bu la brgyus nas / /
srid gsum dbang du 'gugs pa'i chog mkhan / /
don yod 'phrul gyi zhags pa lta bur bsgrubs / /
rgya bod paN grub thugs bcud shog dril gyi / /
gnad rnams bkod phyir rang bzo'i skyon med la / /
lag len nag 'gros khrigs sdebs 'di lta bu / /
sngon chad med phyir zlos pa'i skyon yang bral / /
dpal mgon thugs bcud zab dgu'i snyan 'gyur glu / /
lag len rgyud mangs dbyangs su mchod pa 'dis / /
bla ma mgon po shin tu dgyes pa yis / /
'phral yun 'dod dgu char du snyil lam snyam / /
stobs 'phrog dbang por snying nas gus pa yi| |dam tshig ldan pa'i rnal 'byor yon mchod dag /
rin chen gter gyi bum bzang 'dir spyod dang / /
'di phyi'i dgos 'dod yid bzhin 'thob par 'gyur / /
bdag gis @# / /
tshul 'dir 'bad pa'i ngal ba las / /
rnam dkar legs byas ji snyed thob pa des / /
drin can bla ma rdo rje 'chang dbang gi /
chos srid bzhed dgu lhun gyis 'grub gyur cig /
bdag kyang bla ma mgon po dbyer med kyis / /
tshe rabs kun tu dgyes bzhin rjes 'dzin cing / /
las bzhi'i 'phrin las nyin mtshan dus drug tu| |stobs 'phrog dbang pos nam yang mi g.yel shog /
mtha' yas 'gro ba kun kyang srid zhi yi / /
phongs pas ngal ba mtha' dag ring btang nas / /
chos dang srid kyi 'byor pa bla med pas / /
gtan bde'i dga' ston yid bzhin thob gyur cig /
gdams zab 'di yang srid pa ji srid bar / /
yid bzhin nor dang dpag bsam shing bzhin du| |'gro ba'i re ba skong ba'i dpal yon du / /
nam yang mi nub ring du gnas gyur cig /
de ltar bstan srung dam can rgya mtsho'i nang nas las bzhi'i 'phrin las gnyan myur thogs pa med pa'i khyad par gyis 'phags pa dpal mgon stobs 'phrog dbang po gdong bzhi pa'i rnam 'gyur mtha' yas pa zhig bzhugs pa'i nang nas /
ser po rgyas byed lha dgu'i sgo nas 'dod dgu dbang du bya ba'i man ngag dgos 'dod dbyig gi char 'beb zhes bya ba 'di ni /
bdag gi rtsa ba'i bla ma zhing skyong dbang po bran du khol ba'i grub pa'i dbang phyug skyabs gcig bka' drin mtshungs med stag phu rdo rje 'chang ngag dbang blo bzang dpal ldan 'jam dpal bstan pa'i dngos grub dpal bzang po mchog nas 'di lta bu zhig rtsoms shig pa'i bka' lung gser gyi cod pan spyi bor lhung bar /
spyir dpal mgon ser po nor 'phel gyi rjes gnang thun mong dang thun mong ma yin pa byin rlabs kyi tshan ka dang ldan par bzhugs shing /
de la brten pa'i dgos 'dod nor du sgrub pa'i man ngag snying nang gi khrag lta bu'i shog dril sogs las tshogs kyi rim pa ji snyed cig bzhugs kyang /
sngon byon sa dge'i mkhas grub du ma lha mchog 'di nyid la srung ma'i gtso bor mdzad pa ches mang yang /
rgyas byed lha dgu'i man ngag lag len khrigs chags su mdzad pa ni gcig kyang bdag gis ma mthong la /
bdag lta bus sngon byon dam pa gong ma mang pos srol ma phye ba'i man ngag 'di 'dra rtsom pa'i ngal ba bsten pa ni mkhas pa rnams thugs khrel ba'i rgyu las ma 'das kyang /
bla ma rdo rje 'chang gi bka' lung khyad par can rjes su sgrub pa dang| 'di lta bu'i khungs ldan zab dgu'i man ngag lag len du bstar du med pa ni /
ches shin tu phangs shing /
de 'dra'i man ngag khrigs su sdeb pa rang gzhan gyi dngos grub mchog gi dga' ston du spel bar byas na bla ma mgon @# / /
po yang shin tu dgyes pas rjes su skyong bar gdon mi za ba bcas dgos pa'i khyad par du ma mthong bas mtshams sbyar te /
rje btsun sa skya pa chen po bdag chen rdo rje 'chang drag shul 'phrin las rin chen dpal bzang po dang /
gzim 'og mchog sprul rin po che rje btsun byams pa ngag dbang kun dga' bstan 'dzin 'phrin las dpal bzang po zung gi drung nas lha mchog 'di nyid kyi smin grol rgyab rten gyi rim pa legs par mnos shing zhing skyong dgyes pa'i rnal 'byor pa pha bong kha'i sprul ming byams pa bstan 'dzin 'phrin las rgya mtshor 'bod pas /
be'u bum gzhung du gsungs pa'i man ngag rnams gung bsgrigs /
mngon rtogs sogs phal cher sngon gyi yig rnying la rang bzos ma bslad par sor bzhag thog /
spyan 'dren bskang bshags bstod pa g.yang 'gugs sogs tshig sbyor gyi spros pa bla ma mgon po mnyes pa'i mchod sprin du gang nus spros shing /
man ngag khungs ldan gyi lag len khrigs chags khyer bder bsdebs /
cho ga'i 'gros rang gi 'dod pa gtso bor byas te dpal mnyam med ri bo dge ldan pa'i dam pa gong ma dag gi phyag srol ltar bgyis te phyogs gcig tu bsgrigs pa ste /
de yang g.yang 'gugs yan nags shod dge 'phel byang chub gling gi bka' gdams chos kyi pho brang du spel ba yi ge pa yang sog shod pa dar ma chos mdzad bstan pa chos 'phel gyis bgyis shing /
'phros rnams slar bod du 'byor nas lcags sprel dbo zla ba'i tshes brgyad dpal mgon dgyes pa'i dus bzang por mjug rdzogs par bsgrigs pa yi ge'i grogs dan pa yang 'bras sgo mang pa dge slong blo ldan shes rab kyis bgyis pa /
'brel thogs kun kyang bla ma mgon pos dgyes bzhin du yi ge pa yang sog shod pa dar ma chos mdzad bstan pa chos sarba mang+ga laM / / / /
! rje btsun bla ma la phyag 'tshal lo / /
sa byir 'dzugs bcos 'khod rnams bka' rtsom la / /
smyig ma mkhan gyis 'khrul bslad thang mar brdal / /
zhu tig spyan zhur ma song khyab gdal du / /
spel ba'i brel stabs khe nyen 'dren mar zad / /
da ni mtshan ldan bshes gnyen re re tsam / /
bzhugs kyang mos pa mang ba'i skye rgu'i tshogs / /
phan bder bkri ba'i thugs las ches lci bar / /
snyan bsun gtser la bdag ni spobs pa zhum / /
'on te kho bo yon tan ches dman yang / /
mi shes shes brdzu'i thag gcod mi snga zhing / /
bzod dka'i 'du 'khrugs nad la bsran btsugs te / /
gsung rtsom dpe rnying mang po zhib tu bsdur / /
phyag bzhes mnga' ba'i rgan rabs la yang gtugs / /
yi ge nor dang bar du lhad zhugs sogs / /
nges gsal the tshom chod rnams dag par bcos / /
thag mchod la rang bzo'i lhad kyang med / /
bla ma'i gsung la skyon du tshol ba yis / /
rang nyid bzang por grub pa'i re ba yang / /
med @# / /
phyir don ldan chos la gus bzhin du / /
gang dpog zhabs 'degs skal bzang skal bar bsgrubs / /
de lta na yang bdag nyid rmongs pa'i rgyus / /
par skyon lus shing bris nor shor ba sogs / /
mchis na? dad 'byor dbyod ldan gzu bo'i blos / /
'os pa rnams la dag ther cis kyang mdzod / /
rab rgyal sa byi 'dod dang sbrang ldan zlar / /
'khur len byed po blo bzang rdo rje yis / /
bgyis 'di 'gro kun dam pas rjes gzung ste / /
byang chen myur du 'thob pa'i rgyur gyur cig / / /
dge legs 'phel / / / /
