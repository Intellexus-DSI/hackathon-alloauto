@# / /
byang chub lam gyi rim pa bde lam gyi snying po bsdus te bshar sgom gyi tshul du nyams su len tshul bzhugs so / /
@## / /
na mo gu ru many+dzu g+ho ShA ya /
'dir byang chub lam gyi rim pa bde lam gyi snying po bsdus te bshar sgom gyi tshul du nyams su len tshul la gnyis /
thun dngos dang /
thun mtshams so / /
dang po la gsum /
sbyor ba /
dngos gzhi /
mjug go /
dang po la drug las /
dang po ni /
gnas gtsang mar rten dgram pa'o / /
gnyis pa ni /
mchod pa bsham pa'o / /
gsum pa ni / /
stan la 'khod nas /
mdun gyi nam mkhar rin po che'i khri'i steng du bla ma thub pa'i dbang po dngos brgyud kyi bla ma yi dam sangs rgyas byang sems nyan rang dpa' bo mkha' 'gro chos skyong srung ma'i tshogs dang bcas pa bzhugs par gyur /
ces skyabs yul dang /
rang dang rang gi mtha' skor @# / /
na gnas pa'i pha ma sems can thams cad 'khor ba dang ngan song gi sdug bsngal la 'jigs shing skrag nas /
re sa dkon mchog gsum las gzhan na med pas /
dus 'di nas byang chub ma thob kyi bar du skyid rung sdug rung dus dang gnas skabs cir gyur kyang dkon mchog rin po che rnam pa gsum mkhyen no / /
zhes rgyu gsal /
btab ste /
rtsa brgyud bla ma yi dam lha tshogs dang / /
rdzogs sangs rgyas dang dang dam chos dge 'dun tshogs / /
dkon mchog gsum la snying nas skyabs su mchi / /
bdag rgyud smin cing grol bar byin gyis rlobs /
zhes skyabs 'gro dang /
sdug bsngal rgya mtshor bying ba'i 'gro ba rnams / /
bsgral phyir byang chub mchog tu sems bskyed nas / /
dus gsum bde gshegs sras kyi spyod pa la / /
zhum med bsam pa thag pas bslab par bgyi /
zhes sems bskyed lan gsum re bya ba'o / /
bzhi pa ni /
mdun gyi nam mkhar 'od 'bar nor bu'i khrir / /
sna tshogs pad zla nyi ma'i dkyil 'khor steng / /
bka' drin mnyam med rtsa ba'i bla ma dang / /
dbyer med ston pa thub pa'i dbang po la / /
brgyud pa gsum ldan bla ma'i tshogs rnams dang / /
yi dam sangs rgyas byang sems nyan rang dang / /
dpa' bo mkha' 'gro bstan srung rgya mtshos bskor / /
gnas gsum rdo rje gsum gyi 'od zer gyis / /
phyogs bcu'i zhing nas rang rang ye shes pa / /
spyan drangs thim pas dbyer med gcig tu bzhugs / /
zhes tshogs zhing gsal gdab pa'o / /
lnga pa ni /
'dren pa mnyam med ston pa bcom ldan 'das / /
lam bzang gsal mdzad dngos brgyud bla ma dang / /
slu med mchog gsum phyag 'os thams cad la / /
sgo gsum gus pa chen pos phyag 'tshal lo / /
chu gnyis nyer spyod rol mo 'dod yon sogs / /
dngos bshams yid kyis sprul pa ci yod dang / /
khyad par bdag lus bran du 'bul lags na / /
thugs rje che mgon tshogs kyis bzhes su gsol / /
bdag sems dug gsum gdon gyi dbang gyur pas / /
sgo gsum sgo nas nyes spyod ci mchis pa / /
thugs rje che ldan rnams kyi spyan sngar bshags / /
bdag gi sdig sgrib dag par mdzad du gsol / /
rang gzhan rnam dkar dge ba ci yod dang / /
khyad par bdag pas @# / /
gzhan gces mdzad pa yi / /
rgyal sras rnams kyi rlabs chen mdzad pa la / /
bsam pa thag pas rjes su yi rang ngo / /
ma rig mun 'thoms srid mtsho nyam nga ru / /
'khyams shing sdug bsngal mgon med bdag cag la / /
phan bde'i lam bzang yun du 'doms pa'i phyir / /
'dren pa mchog rnams bskal brgyar bzhugs su gsol / /
dus gsum rnam dkar dge ba ci mchis pa / /
nyam thag 'gro ba 'di kun bsgral ba'i phyir / /
rgyal sras spyod pa rgya mtshor legs bslabs te / /
bla med rdzogs byang myur du thob phyir bsngo / /
zhes yan lag bdun pas rgyud sbyang pa'o / /
drug pa ni /
maN+Dal rgyas pa'am bsdu na /
gser gzhi lcags ris bskor ba'i snod kyi nang / /
ri gling rin chen gter bum nyi zla sogs / /
kun bzang mchod pa'i bcud kyis nyer bskangs te / /
bla ma lha tshogs rnams la dbul bar bgyi /
zhes phul la /
ston pa thub pa'i dbang po byams 'jam dbyangs / /
klu sgrub thogs med rgyal sras zhi ba lha / /
a ti sha sogs brgyud pa'i bla ma la / /
gsol ba 'debs so bdag rgyud byin gyis rlabs / /
rgyal bstan spel la rgyal ba rang nyid dang / /
mtshungs par bsngags 'os rje btsun tsong kha pa / /
yab sras brgyud par bcas pa thams cad la / /
gsol ba 'debs so bdag rgyud byin gyis rlobs / /
rgyal dang rgyal sras kun gyis ma thul ba'i / /
dmu rgod bdag cag theg mchog lam bzang la / /
'khrid mdzad zla med drin can bla ma la / /
gsol ba 'debs so bdag rgyud byin gyis rlabs / /
rtsa brgyud bla ma yi dam lha tshogs dang / /
skyabs kyi mchog gsum dpa' bo mkha' 'gro ma / /
mthu ldan bka' srung rgya mtshor bcas pa la gsol ba 'debs so bdag rgyud byin gyis rlabs / /
zhes gsol ba 'debs pa'o / /
gnyis pa dngos gzhi ni /
mdun du bla ma lha tshogs bsgom bzhin pa'i ngang nas /
bde legs kun gyi rtsa ba dam pa'i mgon /
tshul bzhin bsten na phan bde kun 'byung zhing / /
gzhan du legs tshogs rtsa ba 'chad pas na / /
bshes gnyen tshul bzhin bstan par byin gyis rlobs / /
yongs 'dzin dge ba'i bshes rnams sangs rgyas dngos / /
yin par shes te de la skyon rtog gi /
blo rnams 'gag cing yon tan phyogs kun dang / /
bka' drin tshad med mthong bar x / /
bsam pa dad dang gus pa drag po yis / /
sbyor ba lus srog longs spyod thams cad dang / /
khyad par bka' bzhin bsgrub pa'i mchod pa yis / /
mnyes pa 'ba' zhig sgrub par X / /
mi khom dang bral phyi nang mthun rkyen 'byor / /
so thar zung 'jug par rnams skye bar rung / /
phyi @# / /
nas rnyed par dka' bas rten 'di la / /
snying po rnam dag len par X /
'chi ba'i dgra ni gdon mi za bar 'ong / /
de yang de ring nyid nas 'ong srid pas / /
tshe 'di'i mdun ma spangs te 'chi ba'i tshe / /
phan nges dam chos sgrub par X /
thog med dus nas bsags pa'i las ngan gyis / /
shi nas rang dbang med par ngan song du / /
skyes tshe myong 'gyur tsha grang la sogs pa'i / /
bzod dka'i sdug bsngal dran par X 'jigs chen de las skyob pa'i skyabs mgon gzhan / /
med pas slu med skyabs mchog rin chen gsum / /
snying nas skyabs su bsten te phra rags kyi / /
bslab bya rnams la slob par X dkar nag las las 'bras bu bde sdug gnyis / /
so sor myong bas sdig spong dge la brtson / /
khyad par thog med nas bsags sdig ltung gi /
gnyen por stobs bzhi bsten par X mngon mtho'i rgyu 'khor bde bas lan gcig tsam / /
mtho ris go 'phang thob par gyur na yang / /
sdug bsngal rang bzhin las ni ma 'das pas / /
'khor bar yid 'byung skye bar| /
srid par dbang med mnar bar byed pa po / /
las nyon gnyis yin las kyang nyon mongs la / /
brten nas 'byung bas dgra bo nyon mongs pa'i / /
gnyen po 'bad pas bsten par X las nyon dbang gis 'khor ba'i skye gnas su / /
nying mtshams sbyor ba'i 'ching ba dam po dang / /
bral na zag med bde ba myong 'gyur bas / /
thar 'dod shugs drag skye bar X srid las grol phyir bslab pa gsum bsten cing / /
khyad par yon tan rten du bsngags pa yi / /
rab byung tshul khrims tshe rabs thams cad du / /
mig 'bras bzhin du srung bar X thar pa tsam zhig 'bad pas thob gyur kyang rang gi don yang rdzogs par mi 'gyur bas / /
don gnyis phun tshogs sgrub pa'i 'jug ngogs mchog /
theg chen lam du 'jug par rang lta dgra gnyen par ma so so ru / /
snang yang dgra gnyen so sor ma nges pas / /
ris su bcad nas chags sdang mi byed par / /
kun la btang snyoms skye bar X 'khor bar 'khyams la thog ma ma mchis pas / /
mngal du skyes pa la yang thog ma med / /
de phyir sems can thams cad mar gyur pa / /
shes pa'i mar shes skye bar X ma ru gyur pa'i tshe na tshe 'di'i mas / /
shin tu gces pas ji ltar bskyangs pa bzhin / /
kun gyis bskyangs pas 'khor thabs med pa yi / /
drin gyis bskyangs pa dran par X de ltar drin dang ldan par shes bzhin du / /
yal bar dor na bdag las tha chad su / /
de bas len du sdug bsngal las bsgral te / /
bde ba @# / /
mchog la 'god par X drin can ma rnams bde bas phongs pa la / /
bdag gis sus srog longs spyod de dag rnams / /
btang bas 'gro kun bde ba phun tshogs dang / /
ldan par gyur cig 'gyur bar X ma rgan 'gro rnams sdug bsngal gyis gzir ba'i / /
sdug bsngal rgyu dang 'bras bur bcas pa kun / /
bdag gis blangs pas de dag sdug bsngal dang / /
bral bar gyur cig 'gyur bar X 'gro kun zag med bde ba phun tshogs dang / /
ldan zhing sdug bsngal rtsad nas spangs pa zhig /
bdag gis nges par bya'o de ltar ru / /
myur ba nyid du nus par X rang gzhan don gnyis lhun gyis grub pa ni / /
yang dag rdzogs pa'i sangs rgyas las gzhan med / /
de bas sems can kun gyi don gyi phyir / /
de nyid myur du thob par X bdag dang gzhan gnyis sdug bsngal mi 'dod cing / /
bde ba 'dod par mtshungs pas bdag bde bar / /
'dod pa bzhin du gzhan yang bde 'dod pa'i / /
bdag gzhan mnyam par 'dzin par X bdag nyid gces 'dzin sdug bsngal kun gyi rgyu / /
gzhan rnams gces 'dzin phun tshogs kun gyi gzhi / /
phal dang rgyal ba'i khyad par de las 'byung / /
de bas bdag gzhan brje bar X bdag gi bde dge rgyu 'bras thams cad dang / /
gzhan gyi sdug bsngal rgyu 'bras ma lus pa / /
rlung la bskyon pa'i gtong len man ngag gis / /
byang chub sems mchog 'byong pa par X sems bskyed gong du 'phel zhing mi nyams phyir / /
phan yon dran nas lan drug bskyed pa dang / /
nag chos bzhi spang dkar chos rnam pa bzhi / /
tshul bzhin 'bad pas bsten par X de ltar gzhan gyi don du dam bcas pa'i / /
dam bca' myur du mthar phyin 'gyur ba'i phyir / /
'jug sdom blangs te rlabs chen spyod pa la / /
brtson pa drag pos slob par X sems can kun la lus dang longs spyod dang / /
dus gsum dge rnams rang rang ci 'dod pa'i / /
dngos por bsgyur te gtong ba'i man ngag gis / /
gtong sems rgya cher spel bar X so thar la sogs nyes spyod sdom pa'i khrims / /
srog la bab kyang 'dral bar mi byed cing / /
bcas rang kha na ma tho phra ba la'ang / /
'dzem pa'i bag dang ldan par X mi dang mi min 'byung ba'i gnod pa sogs / /
mi 'dod sdug bsngal du mas mnar ba la / /
khro dang mi bzod spangs te las 'bras su / /
mthong nas dang du len par X gzhan gyi don du byang chub sgrub pa la / /
dka' ba dpag med bskal pa rgya mtsho ru / /
spyod la zhum dang ngal ba med pa yi / /
go cha chen po bgo bar X dran shes brtan pos bying rgod rnam @# / /
g.yong sogs / /
bkag ste dmigs par rtse gcig bzhag pa yis / /
shin sbyangs drangs te lus sems dge ba la / /
mi 'dod bkol tu btub par X chos rnams kun gyi yin lugs tshul bzhin du / /
mthong ba'i so sor rtog pa'i shes rab kyis / /
dpyad stobs kyis drangs shin sbyangs kyis zin pa'i / /
lhag mthong zab mo skye bar X sbyin pas sems can 'khor du bsdus byas te / /
chos mthun snyan smras dge ba spyod la sbyor / /
rang yang de dang mthun par sgrub pa yi / /
bsdu bzhis gzhan don sgrub par X de ltar mthun mong lam gyis brgyud sbyangs te / /
snod du gyur tshe mtshan ldan slob dpon las / /
gsang chen bla na med pa'i theg mchog la / /
'jug sgo dbang gzhi nod par X de tshe mnos pa'i dam tshig sdom pa rnams / /
bsrungs na dngos grub bde blag 'grub pa dang / /
ma bsrungs dmyal bar sreg la nges rnyed nas / /
srog las gces par srung bar X tha mal 'chi ba par do skye ba gsum / /
sbyangs te lam dang 'bras bu'i dus gnyis kyi / /
chos longs sprul gsum myur du bsgrub byed pa'i / /
rim pa dang po skye bar X las rlung thams cad snying ga'i mi shigs par / /
bstim las sgyu lus 'od gsal zung du 'jug /
mngon du gyur pa'i rim pa gnyis pa'i lam / /
spyod dang bcas pa rdzogs par X dbang po'i gzhu ltar dwangs pa'i rdo rje'i sku / /
sgrib bral lhan skyes bde stong dbyer med thugs / /
gcig tu tshogs pa'i zung 'jug rdo rje 'chang / /
bde blag nyid du thob par byin gyis rlobs /
zhes bshar bsgom bya'o / /
gsum pa mjug ni / /
skyabs gnas kun 'dus bla ma lhag pa'i lha / /
thub dbang rdo rje 'chang la gsol ba 'debs / /
lus ngag yid la sku gsung thugs zhugs la / /
myur du khyed rang lta bur byed gyis rlobs / /
zhes gsol ba btab pas /
tshogs zhing rnams thub pa'i dbang po la thim zhing /
thub pa'i dbang po yang rang la thim pas rang nyid thub pa'i dbang por gyur pa'i thugs kar zla gdan la sa bon sngags phreng dang bcas pas mtshan par gyur /
oM mu ne mu ne ma hA mu ne ye swA hA /
zhes bzlas rjes /
'dis mtshon dge bas tshe rabs thams cad du / /
dal 'byor rten thob dam pa'i mgon gyis zin / /
bstan pa'i sgor zhugs rab byung tshul khrims mchog / /
mig gi 'bras bu bzhin du srung bar shog /
rig gnas spyi dang khyad par nang don rig /
gsung rab spyi dang khyad par theg chen chos / /
mdo sngags spyi dang khyad par bla med kyi / /
rgyud sde rnams la thos bas ca ? /
byed par shog /
'dul ba nas bzung dpal ldan 'dus pa'i bar / /
@# / /
thos bsam nyams len so sor mi 'byed par / /
kun kyang rdzogs byang thob pa'i cha rkyen du / /
nyams su blang bya'i chos su go bar shog /
gsung rab gdams par shar tshe blor 'tshams pa / /
da lta nyid nas lag tu len pa dang / /
gzhan dag smon yul byas te legs skyong ba'i / /
gnad la mkhas pas nyams su len par shog /
rang la tshul khrims kha ton thos bsam sogs yon tan ji ltar yod kyang gzhan dag la / /
mngon mtshan chung zhing rlom sems mi byed par / /
shin tu gsang nas lam du slong bar shog /
rang nyid mkhas dang nyams len yod pa ru / /
gzhan gyis mthong nas bstod bkur rnyed pa 'bul / /
bsngags pa brjod sogs bdud kyi bslu brid kyis / /
thos bsam sgom la bar chad med par shog /
mdor na blo bzang rgyal ba'i ring lugs la / /
tshul bzhin sgrub pa snying por legs byas te / /
ma rnams don du rdzogs pa'i sangs rgyas kyi / /
go 'phang dam pa myur du thob gyur cig /
ces bsngo smon bya'o / /
gnyis pa thun mtshams ni /
'greng 'chag nyal 'dug gi spyod lam thams cad du dran shes bag dang ldan pas lam gyi rim pa brgyud la skye ba'i gegs sel bogs 'don la bslab ba'o / /
zhes byang chub lam gyi rim pa bde lam gyi snying po bsdus te bshar sgom gyi tshul du nyams su lan tshul 'di yang /
rje ngag dbang blo bzang chos ldan dang /
yongs 'dzin ye shes rgyal mtshan sogs kyi man ngag ji lta ba bzhin du byas te /
dge slong d+ha rma b+ha dras rang nyid kyi nyams len du sbyar ba'o / /
'dis kyang bstan pa la phan par gyur cig /
dge'o / /
