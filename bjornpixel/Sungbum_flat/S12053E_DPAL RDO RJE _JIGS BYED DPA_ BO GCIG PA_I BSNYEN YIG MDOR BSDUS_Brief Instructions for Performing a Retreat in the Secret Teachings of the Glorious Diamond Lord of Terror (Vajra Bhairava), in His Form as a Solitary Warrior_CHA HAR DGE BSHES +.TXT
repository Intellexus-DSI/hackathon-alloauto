@# / /
dpal rdo rje 'jigs byed dpa' bo gcig pa'i bsnyen yig mdor bsdus bzhugs / /
@## / /
na mo gu ru /
'dir bcom ldan 'das dpal rdo rje 'jigs byed dpa' bo gcig pa'i bsnyen pa bya tshul mdor bsdus te go bde bar brjod bar bya'o / /
de yang yi dam gyi bsnyen pa byas nas bskyed rdzogs kyi rtogs pa'i yon tan thob pa la ni /
sngon du lam rim la blo sbyang pa /
yi dam 'di'i dbang dang lung khrid man ngag sogs thob pa /
dam tshig sdom pa tshul bzhin du bsrung ba rnams des par gal che ste /
de dag med na yon tan thob pa mi srid do / /
de'i phyir de rnams shes 'dod na gzhung chen mo rnams las shes par bya'o / /
rang cag las dad po pas ni /
thun mod ba'i lam la blo sbyang ba sogs ma nus na'ang bsod rnams bsog pa dang sdig sgrib spyod ba dang phyi mar chos dang 'phrad nas tshul bzhin du sgrub nus pa'i bag chags 'jog pa rnams @## / /
skabs don gyi gtso bo yin pas /
de dag sgrub 'dod kyi dang pa bzang pos bsnyen sgrub ci nus kyis byas na gang 'tsham gyi phan yon nges par 'byung ngo / /
de la thog mar khang gur dag bar bya ba /
dri bzang gi chu sogs kyis chag chag 'debs ba sogs dang /
gnas mal bco ba /
rten dkram pa /
mchod gtor bsham pa rnams bya zhing /
de yang gtor ma ni /
yun ring du bzhag na'ang rul sungs sogs kyi skyon mi 'byung ba'i 'bru'i rigs dang /
zan skam dang ka ra bu ram sogs gang rigs shig bsham par bya ste /
yi dam phyogs skyong las gshin gsum la snod so sor rim gcig tu bya /
de'i mdun du mchod pa tshar gsum mam tshang gcig rten gyi g.yas nas brtsams te bsham /
yi dam sogs kyi gtor ma ni nyin re ba zhin kha gsol dgos pas de la snon rgyu'i rdzas dang /
bdag bskyed kyi mchod pa /
nang mchod /
sngon 'gro'i mchod gtor sogs kyang sta gon bya /
de nas mkha' 'gro spyi gtong nas /
chos rgyal gyi bskang gso dang gser zhun ma'i bar de ltar bya ba nams bsnyen yig dngos grub kun 'byung du bshad pa ltar bya /
bsnyen pa dngos la /
skyabs 'gro /
bla ma'i rnal 'byor /
lam rim /
yig brgya rnams kyi bsnyen pa mthar chags su byed na de dag rdzogs pa'i rjes kyi tho rang gi thun dang /
de min na thor thun dang po nas mgo brtsam par bya /
de yang rang gi mdun du dril bu /
de'i g.yas su rdo rje /
de'i g.yas su nang mchod dang chang /
dril bu'i g.yon du Tam du /
de'i g.yon du bsang chu rnams dang /
de dag gi rgyab tu bdag bskyed kyi mchod pa rang gi g.yas nas mgo brtsams pa dang /
de'i rgyab tu stegs gzhan cig la sngon 'gro'i mchod pa rang gi g.yon nas mgo brtsams pa dang sngon 'gro'i gtor ma rnams bsham mo / /
bdag bskyed kyi mchod pa ni thun re bzhin kha gso ba'am /
ma nus na nyin ra'am zhag 'ga' song nas brje ba'am gso ba gang rigs bya zhing /
nan mchod kyang de ltar du gso brje byas na legs /
sngon 'gro'i mchod gtor ni nyin re bzhin bsham gshegs dgos na'ang ma grub na rang gi nus pa dang bstun nas bya /
mchod gtor 'di rnams nyin dang po la sngar bshad ba ltar rang @# / /
gi mdun du bshams par bya la /
nyin phyi ma rnams la ni rten gyi mchod pa'i mdun du bdag bskyed kyi mchod pa dang /
gtor ma'i g.yas g.yon sogs su nang ma chod dang sngon 'gro'i gtor ma bzhag la /
sngon 'gro'i ma chod ba dang gtor ma byin brlab kyi tshe bran rgyu'i chang dang bsang chu rnams med kyang chog cing /
nang mchod chang gis byed pa dang gtor ma byin rlabs kyi tshe chang gis bran par gsungs pa ni sgrub pa po khyad par can gyi dbang du mdzad ma yin bas /
spyir btang la ja'am 'o ma sogs bshams pas rung ngo / /
de nas kun slong bco ba /
ngag brlab pa sogs bya zhing /
skyabs sems bla ma'i rnal 'byor lam rim rnams rgyas bsdus gang rung byas rdzas /
bla brgyud gsol 'debs dang sngon 'gro'i skor dang rdor sems bsgom bzlas rnams bya /
rang nyid 'jigs byed zhal cig phyag gnyis par gsal ba'i zhes sogs sgrub thabs ltar byas pa las /
phreng ba byin rlabs kyi sngags bdun nam nyer gcig sogs bzlas nas /
rdo rje 'jigs byed 'od du zhu ba las bgrang phreng shel dkar gyi phreng ba'i rnam par gyur par bsam /
rang gi snying ka'i ting nge 'dzin sems dpa'i nyi gdan zla gdan du gyur zhing /
hUM yig d+hIH. yig tu gyur pa'i mthar /
a ra pa tsa na'i sngags phreng gis bskor ba las 'od zer 'phros /
lus kyi nang thams cad gang /
sdig sgrib thams cad dag /
'od zer phyir 'phros /
sems can thams cad kyi sdig sgrib sbyangs /
sangs rgyas thams cad kyi byin rlabs thams cad bsdus te sngags phreng la thim par bsam zhing /
zhal dgu po nas 'don par mos la /
a ra pa tsa na bzla /
mjug tu /
rang gi lce steng du d+hIH. yig dmar ser ma go gre phugs su bstan pa nyal stabs su gnas pa las 'od zer 'phros /
phyogs bcu'i sangs rgyas byang sems thams cad kyi thugs mkhyen pa'i ye shes thams cad 'od zer dmar ser gyi rnam par bsdus nas d+hIH. yig la thim par bsam la /
dbugs gcig la d+hIH. brgya rtsa brgyad bgrang /
mthar /
d+hIH. yig mer gyis zhu nas /
mchil ma sgra med ming pa dang mnyam du snying kha'i d+hIH. yig la thim pas me'i phung por mar khu blug pa ltar d+hIH. yig las 'od zer rab tu 'bar bas lus kyi nang gang bar bsam /
'di ni 'chad rtsod rtsom gsum gyi spobs pa dang /
mi brjed pa'i gzungs 'thob pa'i man ngag yin pas /
'di ltar rgyun du byas na da lta blo la bzung ba'i lung gi chos kyi tshig don dang /
dang pa dang dge ba la spro ba'i 'dun pa sogs skye ba phyi mar mi brjed par rang gis blo la gsal bar 'gyur ro / /
de nas /
bgrang phreng khrag 'dzag ba'i mi mgo'i phreng ba'i rnam par gyur par bsam la /
rang gi thugs kha'i zla gdan nyi gdan du gyur zhing /
ar pa tsa na'i sngags phreng d+hIH. la thim /
d+hIH. yig hUM yig tu gyur pa'i mthar nang nas rim pa bzhin ya mAn ta ka @# / /
hrIH. Sh+T+rIH. ya ma rA dza'i sngags phreng gis bskor ba las 'od zer 'phros /
lus kyi nang thams cad gang /
sdig sgrib thams cad dag /
'od zer phyir 'phros /
sems can thams cad kyi sdig sgrib sbyangs sangs rgyas thams cad kyi byin rlabs thams cad bsdus te sngags phreng la thim par bsam la /
ya ma rA dza /
hrIH. Sh+T+rIH. ya mAn ta ka rnams bzla /
yig brgya /
mchod bstod rnams bya /
smon lam rgyas bsdus ci rigs byas nas /
dur khrod gzhal yas khang la thim /
gzhal yas khang rang la thim /
zhes sogs kyi nyed bsdu dar shis brjod byas nas thun mtshams bya'o / /
thun gnyis ba dang gsum pa la /
rang nyid 'jigs byed zhal gcig phyag gnyis par gsal ba'i zhes pa nas mgo brtsam pa ma gtogs shis brjod kyi bar rnams thun snga ma ltar bya /
thun bzhi pa la /
mgo gang nas 'jug mtshams sngar dang 'dra la /
bzlas pa'i mchod bstod kyi mjug tu /
gtor mgron rgyas bsdus gang rung bskyed nas yi dam phyogs skyong las gshin rnams la gtor ma 'bul /
de yang las gshin la gtor ma 'bul ba'i tshe mtshams tho'i rgyal chen la yang 'bul ba'i dmigs pa bya /
yang na mtshams tho'i rgyal chen gyi gtor ma logs su bshams la /
las gshin la gtor ma phul ba'i rjes su /
a mr-i tas bsang sbyangs /
stong pa'i dang las oM las rin po che'i snod zhes sogs kyis byin rlabs dang /
rgyal po chen po snga bzhi'i ljags zhes pa nas /
mthun rkyen 'grub pa'i 'phrin las mdzod / /
ces pa'i bar mtshams tho'i chog nas 'byung ba ltar byas kyang rung /
mjug tu gtor mgron gshegs gsol smon lam nyer bsdu shis brjod rnams bya'o / /
de lta bu'i tshul gyis nyin der thun bzhi re bya zhing /
thog mar a ra pa tsa na'i grangs gzung zhing sngags gzhan rnams gang 'tsham de bzlas nas /
a ra pa tsa na 'bum phrag gcig gam 'bum phrag bdun bzla /
'di'i grangs rdzogs rdzes a ra pa tsa /
ya ma rA dza /
hrIH. Sh+T+rIH. rnams ci 'grub bzlas nas /
ya mAn ta ka'i grangs gzung zhing 'bum phrag gcig gam bdun 'bum bzla /
de rdzogs rjes gzhan rnams ci 'grub dang /
hrIH. Sh+T+rIH. 'grangs gzung nas 'bum phrag gcig gam gsum 'bum bzla /
de rdzogs rjes ya ma rA dza'i grangs gzung nas khri'am 'bum bzla /
sngags gsum bo gang yin kyang bzlas mtshams byed khar /
sngags phreng las 'od zer 'phros ba'i sna la mchod pa'i lha mo mchod rdzas sna tshogs thogs pa dpag tu med pa 'phros /
phyogs bcu'i zhing rab 'byams na bzhugs ba'i skyabs yul du gyur ro cog thams cad la mchod pa phul bas thugs mnyes par byas /
de thams cad kyi sku'i yon tan dang byin rlabs thams cad rdo rje 'jigs byed kyi sku /
gsung gi yon tan dang byin rlabs thams cad rdo rje 'jigs byed kyi snying po nye snying rtsa sngags rnams kyi yig 'bru /
thugs kyi yon tan dang byin @# / /
rlabs thams cad rdo rje 'jigs byed kyi phyag mtshan gri gug dang thong khrag la sogs pa'i rnam par bsdus te rang gi gnas gsum du thim pas rang de thams cad kyi sku gsung thugs rdo rje gsum dbyer mi phyed ba'i ngo bor gyur par bsam /
de lta bu'i tshul gyis sngags kyi grangs rnams rdzogs pa'i rjes su gzhan rnams ci 'grub dang /
ye shes 'bebs sngags kyi grangs gzung /
de yang /
rang gi thugs ka'i sa bon las 'od zer dpag tu med pa phyogs bcur 'phros /
phyogs bcu'i sangs rgyas dang byang chub sems dpa' thams cad dpal rdo rje 'jigs byed kyi lha'i rnam par spyan drangs te rang gi lus la char chen po babs ba bzhin du thim par bsam la /
oM hrIH. Sh+T+rIH wi kr-i tA na na hUM hUM phaT phaT /
a be sha ya stwaM b+ha ya /
ra ra ra ra /
tsa la ya tsa la ya /
hUM haH. AH. dz+nyEe hUM phaT /
ces khri phrag gcig bzla /
'di dag ni sngags bzhi ka'i grangs bsnyen byed pa'i dbang du byas pa yin la /
de ma nus na hrIH. Sh+T+rIH gcig pu 'bum phrag gcig bzlas pas kyang bsnyen pa'i go chod pas de ltar byed tshe /
dang bo nas hrIH. Sh+T+rIH. 'i grangs gzung zhing gzhan rnams ci 'grub dang /
grangs rdzogs rjes ye shes 'bebs sngags bzla ba yang sngar bzhin bya /
cho ga dang sngags rnams kyi tshig ma dag ba med bar 'don pa dang dmigs pa rnams kyang ci nus kyis bsam sgom bya zhing /
sngags don dang dmigs pa bya tshul 'ga' zhig ni mngon rtogs kyi dmigs rim du sngar bshad zin bas re las blangs na legs /
mtshams kyi ring la thun re re'i mjug tu dge ba rnams gnas skabs dang mthar thug gi don du bsngo ba'i smon lam ci rigs gdab par bya zhing /
thun mtshams rnams su lang rgyun gyi kha ton rnams 'don pa dang dpe cha blta ba dang phyag bskor sogs dge ba'i phyogs ci nus kyis spel ba dang /
mi dge ba'i phyogs ci nus kyis spong ba rnams la 'bad bar bya'o / /
de lta bu'i tshul gyis bsnyen pa rdzogs par byas nas bsngo smon legs bar gdab /
spyi 'gro'i tshogs 'khor ram /
rdo rje 'jigs byed kyi tshogs 'khor bya /
kha skong gi skabs su mtshams nang du ma zhugs ba'i grogs 'ga' zhig 'phrad dgos na mtshams tho'i lha la mchod gtor phul nas gshegs gsol bya /
de nas kha skod sbyin sreg bya /
de rjes bskang gso dang bsang gzhi bdag gtor ma bsngo smon shis brjod rnams byas nas mtshams dgrol ba'i tshul bsnyen yig tu bshad pa ltar bya'o / /
de ltar byas pas sngon bsags kyi sdig ltung rnams rim gyis bsrabs shing zad par 'gyur ba dang /
bsod nams rgya chen po thob pa dang / /
nad gdon bar chad kyis mi tshugs pa dang /
bsam don bde blag tu 'grub pa sogs phan yon shin tu che'o / /
dpal rdo rje @# / /
'jigs byed dpa' bo gcig pa'i bsnyen yig mngor bsdus te go bder brjod pa 'dis kyang bstan 'gro yongs la phan pa'i rgyur gyur cig / / /
mang+ga laM / / / /
\u0f38 kha skong dang bcu cha sogs la mkho ba'i yig chung bzhi bzhugs / / / /
@# / /
kha skong gi skabs /
me lha la dgang blugs bdun 'bul ba'i dang po drug la spel tshig mi sbyor zhing /
tha ma la spel tshig rgyas pa sbyor /
yam shing sogs kyi rdzas rnams gsum gsum 'bul ba yin zhing /
de yang dang po gnyis la lha'i sngags rdzas sngags spel tshig bsdus pa sbyar ba dang /
gsum pa la ni sngags gnyis spel tshig rgyas pa dang sbyar ro / /
de yang 'don char bsgrig na /
ya ma shing la /
oM agna ye x bA ha nA ya oM bo d+hi pr-ik+Sha ya sdig ltung thams cad shan+tiM ku ru ye swAhA /
zhes pas lan gnyis /
oM agna ye nas pr-ik+Sha ya bdag gis 'khor ba sogs kyi spel tshig rgyas pa sbyor ba gcig ste 'di ltar gsum mo / /
'og ma rnams la 'dis rigs 'gre /
'das lha'a dgang blugs 'bul tshul snga ma dang 'dra /
yam shing lan bdun 'bul ba'i thog mtha' gnyis la sngags gnyis spel tshig rgyas pa sbyor ba dang /
bar pa lnga la sngags gnyis spel tshig bsdus pa sbyor /
mar khu yang lan bdun yin zhing 'bul tshul 'dra /
til ni stong phrag gcig yin zhing /
de yang lnga bcu ra la gcod mtshams re byed na tshan pa nyi shur 'gyur la /
'di dag gi bar bar du yam shing dang mar lu gnyis lnga re 'bul lo / /
de yang tshan pa dang po'i thog mtha' gnyis la sngags gnyis spel tshig rgyas pa sbyor ba dang /
bar gyi zhe brgyad la sngags gnyis spel tshig bsdus pa sbyar nas 'bul /
tshan pa gnyis pa'i mgor /
hrIH. Sh+T+rIH. la spel tshig bsdus pa sbyar bas yam shing mar khu gnyis lnga lnga dang /
de nas /
yang /
hrIH. Sh+T+rIH. la spel tshig bsdus pa sbyar bas til zhe dgu dang /
lnga bcu pa la ni sngags gnyis spel tshig rgyas pa dang sbyor ro / /
tshan pa gsum pa sogs 'di ji lta ba bzhin la /
tshan pa nyi shu pa'i mgor sngags gnyis spel tshig bsdus pa sbyar bas yam shing mar khu gnyis lnga lnga dang /
de nas til zhe dgu la ni 'di bzhin dang /
tha ma la ni spel tshig rgyas pa sbyor /
'di ltar til gyi grangs rdzogs par phul nas /
dur ba sogs kyi rdzas gzhan rnams bdun bdun 'bul ba'i dang po drug la sngags gnyis spel tshig bsdus ba sbyor ba dang /
tha ma rnams la sogs gnyis spel tshig rgyas pa sbyor zhing /
rdzas khyad par ba yang 'dis 'gre'o / /
me lha'i gtang rag gi skabs kyi rdzas rnams re re yin zhing /
@# / /
rdzas chen bcu gnyis la sngags gnyis spel tshig bsdus pa sbyar ba dang /
rdzas khyad par ba la me lha'i sngags spel tshig rgyas pa dang sbyar nas 'bul / /
\u0f38 / /
bcu cha'i skabs /
me lha la thog mar yam shing mar khu gnyis sngags ring gis bdun bdun 'bul ba'i dang po dang tha ma gnyis la spel tshig rgyas bsdus gnyis ka sbyar /
bar pa lnga la bsdus pa sbyar /
de yang spel tshig rgyas ba sbyor tsha /
ma me dI /
zhes pa'i mjug tu /
rgyal ba rgyal sras sogs sbyor ba yin /
rdzas khyad bar ba ni /
nyin re la stong phrag gnyis re 'bul rgyu yin zhing /
lnga bcu re la gcod mtshams re byed bas tshan pa bzhi bcur 'gyur ro / /
'di dag gi bar bar du yam shing dang mar khu gnyis gsum gsum re 'bul ba'o / /
de yang /
tshan pa dang po'i thog mtha' gnyis la spel tshig rgyas pa dad bar gyi ne brgyad la bsdus pa sbyar /
de'i yang nyi shu rtsa lnga'i bar me lha'i sngags ring dang /
de man chad la sngags thung 'don no / /
tshan pa gnyis pa'i mgor /
oM agna ye mAn tra sid d+hi ma me dI swAhAs yam shed dang mar khu gsum gsum dang /
de rjes sngags de nyid kyis rdzas khyad bar ba lnga bcu phul /
de yang tha ma la swAhA mi brjod par spel tshig rgyas ba sbyor /
tshan pa tha ma'i nyi shu rtsa lnga man chad la sngags ring brjod pa ma gtogs gzhan thams cad tshan pa gnyis pa ltar bya /
'di ltar byas pas nyin bzhi la me lha'i rdzas kyi grangs rdzogs par 'gyur ro / /
'di dag gi skabs su 'das lha la yam shing sogs gsum po bdun bdun re 'bul zhing /
tha ma rnams la spel tshig rgyas pa sbyar /
'das lha la rdzas 'bul ba'i grangs gsog pa'i skabs su sngags brje ba ma gtogs nyin re la stong phrag gnyis de dang /
yam shing mar khu'i grangs dang /
spel tshig sbyor tshul thams cad sngar bzhin la /
'di dag gi tshe me lha la yam shing sogs bdun re 'bul ba yang sngar dang 'dra /
me lha'i gtang rag gi skabs su ni nyin thams cad la 'dra bar yam shing sogs re re phul ba'i mthar spel tshig rgyas pa sbyar /
de ltar na nyin re la yam shing nyis brgya de bzhi 'gro dgos par snang la /
sta gon bya dgos pa'i yo byang gzhan rnams kyang 'dis rigs 'gro bya'o /
\u0f38 /
bcu cha'i chu bzhi la /
'bras yos dang ku sha gnyis mchod kong gnyis re /
dri dmar til nag nas bsres pa gcig go /
\u0f38 / /
thig 'debs pa'i tshe /
sgrub pa po nub dang /
sgrub grogs shar du bsdad de thig skud bzung nas tshangs thig dang po gdab /
de nas g.yas bskor gyis sgrub pa po lho dang /
sgrub grogs byang du bsdad @# / /
nas tshangs thig gnyis pa gdab /
de nas sgrub pa po shar lho dang grogs nub byang nas zur thig dang po gdab /
de nas sgrub pa po lho nub dang grogs byang shar nas zur thig gnyis pa gdab /
de thams cad la g.yas bskor bya zhing sgrub pa pos pus mo g.yas sa la btsugs /
g.yon phyed skyil bya /
grogs kyis g.yon btsugs la g.yas phyid skyil byas /
gnyis ka'i lag pa g.yon pa'i khu tshur gyis thig skud 'dzin dgos shing /
grub na rdo rje khu tshur gyis gzung /
de dag gi skabs su thig drang po 'ong ba'i ched du skud bas 'ja pa ba'am bya rjes bya ba sogs byed na legs bas gang 'os bya'o / /
kha skong gi rdzas khyad par ba la /
'bras yos bri yang ku gnyis blugs gzar gsum re /
'bras zan dang ku sha dur ba bsres pa gzar bu gnyis re /
nas til sogs bsres ba gzar bu gcig go /
\u0f38 rgyas pa'i rdzas khyad par ba /
'bras chan zho zan /
'bras gsum gzar bu bcu re /
til nag ge sar gnyis sogs bsres pa gzar bu bdun no / / /
\u0f38 sa sbyad pa la 'bru gsum ma brjod kyang rung la /
brjod kyang rung ba yin /
gang byas kyang rang gi snying ka'i sa bon las 'jigs byed phyag gnyis pa sogs kyi khro bo spros nas bgegs rnams bskrad pa dang /
yang 'od zer phyogs bcur 'phros nas bla ma yi dam sogs thams cad kyi sku gsung thugs kyi byin rlabs rnams 'od kyi rnam par bsdus te sa la thim pa'i dmigs pa bya /
dgug gzhug gi phyag rgya ni thog mar rdor dril 'dzin pa'i lag pa gnyis kyi mdzub mo dang mthe'u chung bsgrangs pa khro bo'i khu tshur byas pa'i kha nang du bstan nas snying kar bsnol te se gol tog la /
dgug pa'i tshe g.yas pa'i mdzub mo dang g.yon pa'i mthe'u chung gnyis lcags kyu ltar sbrel /
gzhug pa'i tshe mkhrig ma'i rgyab gnyis bsnol /
bcing ba'i tshe mdzub mo dang mthe'u chung lcags sgrog ltar mdud /
dbang sdud kyi tshe khu tshur gyi rgyab gnyis sbyar ba ste kun rig gi las rgya'i skabs dang 'dra /
rdzas kyi grangs la /
rdzas gzhan la gang 'tsham gyis chog /
til ni phal mo che'i lag len du brgya phrag re yan chang /
stong phrag re man chad 'bul bar 'dug /
grangs gsog tshul ni til 'bul ba'i skabs de nyid rang du byed cing /
de yang til lnga bcu re song ba'i mtshams su yam shing dang mar khu lan bdun re lta bu byed /
rdzas sngags sbyor tshul spyi 'gro ltar yin /
til gyi grangs rdzogs pa na dur ba sogs kyi rdzas gzhan rnams 'bul ba yin zhing /
'das lha la grangs gzung ba yin gyi /
'jig rten @# / /
pa'i me lhar phul pa'i grangs mi brtsi /
bdag bskyed kyi mjug tu rang gtso bo las logs su bye ste /
shar sgo'i thad kyi phyi rol bsrung 'khor gyi nang du thab bskyed pa yin zhing /
mthar nyer bsdu'i tshe /
yang gtso bo dang gnyis su med par mos pa bya /
spel tshig ni /
bdag gis 'khor ba thog med nas bsags pa'i / /
sdig sgrib nyes ltur spyi dang khyad par du / /
cho ga sngags kyi chad lhag la sogs pa'i / /
nyes pa thams cad shan+tiM ku ru ye swAhA / /
zhes brjod cing thugs ka'i ting nge 'dzin sems dpa'i klad kor gyi nang du rang gi tha mal pa'i gzugs gnas pa la tsa rtsi ka sogs lha mo rnams kyis khrus mdzad pa'i dmigs pa bya /
khrus chu 'di rtsa zhal gyi spyi bo'i steng nas mdzad par bsam na'ang chog /
kha skong gi dmigs bsal shel dkar me long du gsungs pa las lhag pa med pas de'i nang bzhin bya / / / /
bkra shis / / / /
rdo rje 'jigs byed kyi rgyas pa'i sbyin sreg gi khyad par bsdus te brjod pa bzhugs so / / / /
\u0f38 na mo gu ru /
bcom ldan 'das dpal rdo rje 'jigs byed dpa' bo gcig pa'i sgo nas rgyas pa'i sbyin sreg bya ba la /
sa chog bya /
thab ni /
sa gzhi ser po la dbyibs gru bzhi rgyar khru ngo /
mu ran sor brgyad /
kha khyer sor brgyad pa la rin po che'i phreng bas bskor ba /
stegs bu sor bzhi pa'i zur bzhir zla phyed rdo rje /
thams cad gru bzhi pa'o / /
dbus su 'khor lo rtsibs brgyad pa'i lte ba sor drug /
mu khyud sor gsum /
rtsibs so ra dgu /
phyi'i mu khyung dang rin po che la sor gsum re /
lte bar sor drug pa'i rin po che cha dgu pa la rdo rjes mtshan pa bya'o / /
yang /
dbus nas sor bdun gyis bskor ba'i lte ba /
sor bcu bzhi la rtsi bas /
sor gsum la mu khyud bya zhing /
rtsibs kyi zhing tshad ni /
rtsa rtse gnyis la sor lnga re /
dbus kyi zheng che ba'i thad du sor bcu gnyis bya /
de'i nang du sor phyed nas snga ma dang 'dra ba 'bri bar bshad de snga phyi gang rung bya'o /
\u0f38 /
rdzas la /
chu bzhi ni /
gser gyi snong du til dkar dang zho me tog ser po dri ser po'i chu /
nas dang til nag ku sha 'bras yos nang mchod bsres pa'o / /
mchod rdzas ni /
dri zhim bo'i me tog ser po /
ga bur la sogs pa'i spos /
mar dkar gyi mar me /
tsan dan la sogs pa'i dri chab /
zhos? sbrus pa'i lta bshos te kha sgyur dgos pa rnams ser bor bsgyur /
gos zung ser po /
mar dkar la rdo rje go yu go la bsres ba'i so rtsi /
gter ma rnams bya /
bsreg rdzas la /
yam @# / /
shing ni /
'o ma can gyi shing gi dbus kyi cha las byung ba srid du khru gang ba sboms su chad pa'i tshad bdud rtsi dang bcas pa'i dri ser po'i chus bran pa zho dang 'o ma dang mang du bsnyags pa mngar gsum gyis sbags pa'o / /
mar til ngur 'bras zan / /
ku sha yungs so nas sran gro / /
'di rnams zhi ba dang 'dra /
rdzas khyad par ba ni /
'bras chan zho dang bsres pa la mngar gsum gyis sbags pa'i zas mchog dang /
zho dang sbrang rtsi dang til nag dang zho zan dang zhun mar dang bcas pa'i 'bras dang padma ge sar dang na ga ge sar dang 'bras bu rnams so / /
dgang blugs dang /
chu bzhi dang slob dpon gyi gdan la 'khor lo bris /
me ni rgyal rigs kyi khyim nas byung ba dang dge 'dun gyi tshang mang las byung ba'i me'o / /
'dug stangs ni /
stan mthon po la rkang pa gnyis drang por bsrad nas /
byang du lta bar bshad do / /
cho ga la /
bdag bskyed kyi skabs su /
sku mdog ser po /
rtsa zhal ser po /
'od zer ser po'i tshogs 'phro bar gyur /
zhes dang /
de nas bsang chu bsgrub /
chu bzhi la /
oM hrIH. Sh+T+rIH. wi kr-i tA na na hUM phaT oM /
rdor dril byin brlabs nas ku sha 'grem pa'i bar dang /
'grem tshul ni /
thab kyi g.yon ngos nas g.yas bskor du bkram /
thab bsang sbyangs /
stong pa'i ngang las sna tshogs padma dang zla ba'i steng du sa dang rdo rje las rdo rje 'dzin pa ser po ser mthing dkar ba'i zhal gsum x ye shes kyi thab kha dog ser zhing dbyibs gru bzhi pa mu ran kha khyer dang bcas pa kha khyer la rin po che'i phreng bas bskor ba /
grwa bzhir x de'i nang du x me lha sku mdog ser po ser mthing dkar ba'i zhal gsum x sa ma ya haM gi bar 'dra /
me lha'i ljags rdo rje'i rnam pa can ser po la raM zhes bsgyur /
mar khu dang rdzas chen sogs 'dra /
dgang blugs 'dzin tshul ni /
lag pa gnyis khu tshur du byas pa'i mtheb mdzub gnyis rtse sprad pa'i rin po che'i khu tshung byis bzung ngo / /
spel tshig ni /
legs tshogs thams cad puSh+TiM ku ru oM /
zhes dang /
sbyin pa'i bdag po 'khor dang bcas rnams kyi / /
tshe bsod dpal 'byor rnyed grags mnga' thang dang / /
rigs rgyud zas nor la sogs chos sring kyi / /
legs tshogs thams cad buSh+TiM ku ru oM / /
zhes brjod do /
\u0f38 /
'das lha la /
sku mdog ser po /
rtsa zhal ser po /
'od zer ser po /
ljags rdo rje'i rnam pa can ser po la raM zhes dang /
lha'i thugs ka nas spros pa'i sku mdog dang gos dang rgyan dang 'od zer ser po can gyi spyan ma la sogs pa rnams kyis bum pa ser po bdud rtsi ser pos bkang ba thogs nas /
sgrub bya ser po zla dkyil ser po la gnas @# / /
pa rnams la dbang bskur bas /
tshe bsod dbal 'byor rnyed grags mnga' thang rigs rgyud zas nor sogs chos srid kyi legs tshogs thams cad rgyas shing /
bum pa nas rin po che'i char babs pas yul phyogs thams cad du bkra shis kyi dge ma tshan phun sum tshogs par gyur /
slar yang mar khu 'bul ba man chad zhi ba dang 'dra bar bya'o / /
yang na /
spel tshig ni /
bdag cag rnams kyi tshe bsod dpal 'byor dang / /
dge ba'i bsam sbyor lung rtogs yon tan rigs / /
bstan 'gror phan pa'i rnam dkar 'phrin las sogs / /
legs tshogs thams cad buSh+TiM ku du oM / /
'phrin bcol kyi tshe /
lha'i thugs ka nas spros pa'i sku mdog dang gos dang rgyan dang 'od zer ser po can gyi spyan ma la sogs pa rnams kyis bum pa ser po bdud rtsi ser bos bkang ba thogs nas bsgrub bya ser po zla dkyil ser po la gnas pa la dbang bskur bas /
tshe bsod dpal 'byor lung rtogs kyi yon tan rnam dkar gyi 'phrin las sogs legs tshogs thams cad rgyas shing /
bum ba nas rin po che'i char babs pas yul phyogs thams cad du bkra shis kyi dge mtshan phun sum tshogs par gyur / /
zhes pa lta bu skabs bstun bya'o / / / /
\u0f38 dbang gi sbyin sreg gi dmigs bsal mdo tsam bstan pa bzhugs / / / /
dpal rdo rje 'jigs byed dpa' bo gcig pa'i sgo nas dbang gi sbyin sreg bya ba la /
sa chog spyi ltar bya /
thab byin po dmar po /
thab khung khru ngo /
mu ran kha khyer sor brgyad re /
stegs bu sor bcu bzhi /
dbyibs zla gam gyi bcad kha tshur bstan pa bya la /
de yang thig rtsa tshigs bcad ma dang sbyar nas brjod par bya ste /
thig rtsa las /
dbang la shar nub tshangs thig steng / /
dbus nas khru gang sor brgyad brgyad / /
de rnams su ni mtshan ma re / /
zhes pa ltar stegs bu khru bzhi lhag tsam gru bzhi pa la tshangs zur gyi thig spyi ltar gdab /
thab kyi bcad kha'i ngos la nub dang /
gor mo'i ngos la shar gyi phyogs su byas te /
shar nub gnyis kyi tshangs thig gi steng du /
dbus kyi tshangs zur bsnol ba'i mtshams nas khru gang gi sar mtshan ma gdab pa ni thab khung gi rgya tshad yin la /
de nas phyir sor brgyad kyi sar mtshan ma gdab pa ni mu ran dang /
yang sor brgyad kyi sar mtshan ma gdab ma gdab pa ni kha khyer gyi rgya tshad re /
shar nub gnyis kyi phyogs su thab khung khru ngo /
mu ran kha khyer khru de /
m yad yin la /
lho byang gi ngos su ni rgya tshad cung zad che bar snang ngo / /
rtsa bar /
nub kyi gsum ni rim bzhin du /
@# / /
dbus kui? tshang kyis g.yas g.yon du / /
zur thig steng du bya rjes re / /
de rnams steng du ngos thig gsum / /
zhes pa ltar nub kyi mtshan ma gsum las nang ma'i steng nas sor nyer bzhi'i tshad ldan gyi thig skud dam bskor shing gis g.yas g.yon gyi zur thig gi steng du bya rjes byed pa ni thab khung gi bcad kha'i ched yin la /
de bzhin du mtshan ma bar ba'i steng nas /
sor so gnyis pa'i bskor shing gis bya rjes bya ba ni mu ran /
mtshan ma gsum pa nas sor bzhi bcu pa'i bskor shing gis bya rjes bya ba ni kha khyer gyi ched yin pas /
bya rjes de gsum gyi steng du 'phred thig drang po btab pas thab dang mu ran kha khyer gsum gyi bcad kha'i dbyibs thon par 'gyur ro / /
rtsa bar /
dbus zhub tshad kyis tshangs thig steng / /
sor drug slar yang sor gnyis gnyis / /
de gsum nas ni thig skung gang / /
bzung nas rim bzhin shar phyogs nas / /
zur gyi bya rjes reg par bskor / /
thab dad mu ran kha khyer te / /
zhes pa ltar dbus nas bcad kha'i phyogs kyi tshangs thig gi steng du /
tshangs zur 'phrad mtshams nas sor drug song ba'i sar mtshan ma gdab /
sor sum bcu'i tshad ldan gyi bskor shing gis mtshan ma de'i steng nas /
shar gyi tshangs thig gi steng du gzhal na gong du bshad pa'i shar gyi mtshan ma dang thig gcig tu 'ong zhing /
de nas bcad kha'i g.yas g.yon gyi rtse la reg pa'i bar du bskor bas thab khung gi sgor mo'i ngos kyi dbyib mthon par 'gyur ro / /
de nas sngar gyi sor drug gi steng du sor gnyis bsnan pa ste /
dbus nas nub tu sor brgyad song ba'i tshangs thig gi steng nas sor bzhi bcu pa'i bskor shing gis bskor bas mu ran dang /
yang snga ma la sor gnyis bsnan pa'i tshangs thig gi sten gnas /
sor lnga bcu pa'i bskor shing gis bskor bas kha khyer gyi dbyibs thon no / /
rtsa bar /
tshangs zur 'phrad mtshams me thab kyi / /
dbus su song ba dgos phyir ro / /
shar nub mu ran kha khyer rgya / /
sor brgyad brgyad du mnyam phyir ro / /
zhes pa ltar sngar bzhin thig gdab na tshangs zur ba snol mtshams ni thab kyi dbus su 'ong la /
thab sogs lho byang du cung cha ba dang /
shar nub tu thab khung khru de /
mu ran kha khyer sor brgyad de'i tshad mi 'chol bar 'byung bar 'gyur ro / /
rtsa bar /
nub kyi phyogs nas nub phyogs su / /
sor ni bcu bzhi dor ba nas / /
dbus kyi tshad kyis tshangs thig bzhi'i / /
steng nas zur bzhi'i bya rjes re / /
de rnams @# / /
steng du ngos thig ste / /
thab kyi stegs bu'i thig yin no / /
zhs pa ltar sor nga bzhi pa'i bskor shing gis dbus nas phyogs bzhi'i tshangs thig gi steng du mtshan ma gdab| de'i steng nas bskor shing de nyid kyis zur thig gi steng du bya rjes btsal la thig drang po btab pas stegs bu'i dbyibs tshang thon te /
shar nub kyi kha khyer gyi phyi rol du sor bcu bzhi re dang /
lho byad du de las chud ba yin no / /
dngos grub rgya mtsho las /
rang rang gi thab kyi rgya tshang kyi bcu gnyis cha dor ba'i stegs bu bya'o / /
zhes gsungs pas /
thab khung khru ngo la stegs r bas /
me lha'i sngags gcig bus phul /
gzhan zhib dan gyi phyi rol du stegs bu sor bzhi yin zhing /
de dang ngos mnyam par bya ba'i ched du shar nub tu stegs bu sor bcu bzhi byas pa yin no /
bcad kha nub tu bstan par bshad pa ltar na /
sgor mo'i ngos sgrub pa po'i phyogs su bstan pa 'dra bas dbyad par bya /
thab kyi nang du padma'i lte ba dang 'dab ma sor bcu drug re /
de'i lte bar padma 'dab brgyad rdo rjes mtshan pa dmar po'o / /
'di la /
dbus su padma sor drug pa / /
rdo rjes mtshan ba 'bri bar bya / /
zhes pa ltar na rdo rje sor bcu pa padma la gyen 'greng du gnas pa 'bri'o / /
kha khyer la padma 'phreng ba /
stegs bu gru bzhi pa /
zur bzhir zla phyed rdo rje /
dri dmar bdud rtsir bcas pas byugs /
me tog dmar po dgram /
yam shing ni shing skyur zo dmar po sor lnga pa /
mar khu 'bri mog gis bsgyur /
til sogs zhi ba dang 'dra /
rdzas khyad par ba ni /
me tog dang 'bras bu skyur mo dang me tog dmar po dri zhim po'o /
\u0f38 /
mchod rdzas kyi me tog dmar po /
spos dmar /
mar me dmar po /
dri dmar po'i chu /
mngar gsum sbyar ba'i zhal zas /
chu bzhi ni /
me tog dmar po /
nas /
til nag /
ku sha /
'bras yos /
bdud rtsi lnga /
dri dmar po'i chu rnams so / /
gos zung dmar po /
bud shing yam shing dang rgyu 'dra /
gzhan zhi ba dang 'dra /
me ni rje rigs dang smad 'tshod gi khyim gyi me'o / /
dngos grub rgya mtsho las /
sbyin sreg gang byed kyang mar khu dang yam shing nges par dgos la /
rdzas gzhan rnams skabs dang sbyar bas chog go /
zhes gsungs pas rdzas chen bcu gnyis nges par tshang dgos pa min no / /
stan mthon po la nub tu bltas te rdor skyil gyis sdong /
bsang chu sgrub /
hrIH. Sh+T+rIH. 'i mthar hoH. sbyar bas chu bzhi sgrub pa nas /
ku sha dgram pa'i bar dang /
rdo rje 'dzin pa dmar po dmar @# / /
sdo dkar ba'i zhal gsum x ye shes kyi thab kha dog dmar zhing dbyibs zla gam /
mu ran kha khyer dang bcas pa /
kha khyer la padma'i phreng bas bskor ba x me lha sku mdog dmar po dmar nag dkar ba'i zhal gsum x me lha'i ljags rdo rje'i rnam pa can dmar po la x oM agna ye x bA hA nA ya /
legs tshogs thams cad wa shaM ku ru hoH. zhes pa'i spel tshig bsdus ba sbyang ba dang /
sbyin pa'i bdag po 'khor dang bcas rnams kyi / /
tshe dang bsod nams dpal 'byor mnga' thang dar / /
rigs rgyud zas nor la sogs gang 'dod kyi / /
legs tshogs thams cad wa shi ku ru hoH. zhes pa'i sel tshig rgyas pa sbyar nas /
mtheb mdzub rtse sprang ba'i mdzub mo'i phyi nas gung mos dkris ba'i padma'i phyag rgyas dgang blugs 'bul /
yam shing sogs la rdzas sngags mi sbyor bas /
me lha'i sngags gcig bus phul /
gzhan zhib dang 'dra /
\u0f38 'das lha'i /
sku mdog dmar po x rtsa zhal dmar po x 'od zer dmar po'i tshogs 'phro bar gyur /
zhes sogs dang /
ljags rdo rje'i rnam pa can dmar po la x hrIH. Sh+T+rIH. la spel tshig btags te dgang blugs dang /
yam shing sogs dbul /
rdzas sngags mi sbyor /
'phrin las kyi dmigs pa ni /
lha'i thugs ka nas spros pa'i sangs rgyas rnams kyis bum pa dmar po bdud rtsi dmar pos gang ba thogs nas /
sgrub bya zla ba'i dkyil 'khor la gnas pa la dbang bskur /
sangs rgyas rnams kyi thugs ka nas 'od zer dmar po 'phros te dbal 'byor longs spyod la sogs pa phun sum tshogs pa'i bye brag thams cad bsdus te sgrub bya rnams la thim par gyur par bsam /
gzhan thams cad zhi ba dang 'dra'o / /
g pang spel tshig sogs 'di ltar yang rung ste /
sbyin bdag rnams la nye bar mkho ba yi / /
bkra shis bde legs phun sum tshogs pa rnams / /
'bad rtsol med par rang gis 'du ba yi / /
'phrin pas mdzod cig wa shaM ku ru ho / /
lha rnams kyi thugs ka nas spros pa'i sangs rgyas rnams kyis 'od zer dmar po lcags kyu lta bus tshe bsod dpal 'byor sogs legs tshogs thams cad bsdus nas sgrub bya rnams la thim par gyur /
\u0f38 legs tshogs thams cad wa shaM ku ru ho / /
\u0f38 / /
drag po'i sbyin bsreg gi dmig bsal cung zad brjod ba bzhugs / / / /
na mo gu ru /
'dir drag po'i sbyin bsreg gi khyad par rnams cung zad brjod pa la /
bsad pa'i thab ni /
sa gzhi gas pa dang tsha sgo can dang rtsub pa dang nag po la bya la /
dbyibs gru gsum pa rtse mo byang du @# / /
phyogs pa /
rgyar ni logs rnams la sor nyi shu /
dpangs su sor bcu mu ran dang kha khyer sor gsum gsum la /
kha phyir gzhol ba khro bo'i rdo rjes bskor ba'o / /
kha cig gis mu ran kha khyer mi bya bar bshad /
thabs kyi dbus su padma nag po la khro bo'i rdo rje sor brgyad pa dang /
rtse gsum la gnas pa'i khro bo'i rdo rje gang rung bya /
thab dang phyi rol du bdud rtsi dang bcas pa'i sa nag dang do thal dang bong bu dang rnga mo sogs kyi sbangs gang rnyed pas byugs /
dri ngan pa'am dri med pa'i me tog sngon po'am dmar po dang 'bru'i phub ma sogs gtor la /
mi nyun la sogs pa'i mar me dang ldan par bya'o / /
dbye ba'i thab ni 'di dang 'dra ba la dbus su ral gri bri /
bskrad pa'i thab ni dbyibs gzhu lta bu sngon po rgyar khru ngo zabs su khru gang bya la /
dbus su dal gri'o / /
rmongs rengs gnyis kyi thab ni rgyas pa dang 'dra la /
rmongs pa la sbrul dang /
rengs pa la lcags sgrog bri /
yung ba sogs kyis byug go /
chu bzhi ni /
bsang bskrang dbye ba gsum la longs spyad pa'i rdza phong sogs kyi dum bu'i snong du /
ba dang bor bu'i chu khrag dang bcas pa dang /
dring ba dang dri med pa'i me tog nag po sogs dang /
rmongs rengs la ni ngi nga ba'am dri med pa'i me tog ser po sogs blug /
gu gul gyis bdug go /
nyer spyod ni /
bsang bskrad dbye ba gsum la /
dring ba dang dri med pa'i me tog nag po /
rmongs rengs la de lta bu'i me tog ser po /
thun mong du ya spos dkar dang gu gul dang sha chen gyi spos /
mi dang nya sogs kyi zhag dang yungs mar tsha ba'i mar me /
du ru ka dang 'ol ma se sogs kyi dri chab /
kha ba dang tsha ba dang yid du mi 'ong ba'i bza' ba dang sha khrag sogs kyi lha bshos te /
kha sgyur dgos rnams sgyur /
gos zung ni nag po /
rdo thal dang bcas pa'i so rtsi'o / /
bsreg rdzas la /
yam shing ni /
ra tsha ba dang kha ba dang tsher ma can gyi shing ngam ro bsreg pa'i mgal dum gyi rtsa ba'i cha las byung ba /
bkas pa /
sor bcu pa rtso gnyis rnon por bzhogs pa la dug dang khrag dang yungs mar gyis bskus pa'o / /
mar ni /
mi sogs kyi zhun dang ma 'byor na mer nag la dug khrag gis spags pa'o / /
til dur 'bras zan ku sha yungs so nas sran gro rnams ni spro na byas kyang rung tsam yin zhing /
ma byas kyang chog pas skabs dang sbyar ro / /
rdzas khyad par ba ni /
bsang pa la /
yungs dkar dang yungs mar tshe ba dang khrag dang lan tshwa dang ske tshe dang nim pa'i @# / /
lo ma dang ro thal dang rkang rjes kyi rdul dang bor bu sogs kyi sbangs dang skra dang khyim bya'i tshil dang tsher ma dang rus phye sogs ji ltar rnyed pa'am rdzas re re la dug khrag lan tsha rnams bsres pa'o / /
yang na thal ba dang sol ba dang phub ma sogs las dgra'i gzugs byas la dug dang nga du ra'i khu ba sogs kyis sgrub bya'i ming spel tshig dang bcas bris te gzugs de'i snying khar gzhug /
dug khrag sogs kyis bskus pa'o / /
bskra dpal ni /
che ge mo uts+tsha Ta ya hAM phaT ces bris pa'i khwa dang bya rog gi gshog pa dang sha dang rnga mo'i brun dang chang rnams so / /
dbye ba la ni bya rog dang 'ug pa'i sgo dang sha dang sbrul dang rta'i sha sogs dang skra dang 'bras phub rnams so / /
rengs pa la ni /
ba blu yung ba lngod ros gi waM rnams so / /
rmongs pa la ni /
sha dang nya dang 'bru dang bag phye dang brag dang sbrang rtsi dang bya rog gi sgro dang bya rog gi tshang gi shing dang so shing gi lhag ma rnams so / /
'dug stangs ni /
stan sra ba'am bsgrub bya'i gzugs brnyan gyi brang la gnas pa'am /
stan med bar cog pur gnas te rkang pas rkang pa mnan pa dang khro bo'i skyil krung ngo / /
rmongs rengs la rdo rje skyil krung dang /
dbye ba la rkang pa bzlog ste 'dug pa'o / /
bsam pa ni /
rgyu'i kun slong gi tshe snying rje dang dus kyi kun slong ni rtsub pa'i sems so / /
rnam pa ni /
sos so 'cha' zhing mig gdong tshugs sku blta la bzhin khro gnyer can du bya /
rgyan dang gos sngon po'am khrag gam chus gsher ba'i gos te /
mo pas rengs la ser po'o / /
kha rengs pa la byang dang gzhan rnams la lhor blta ba dang /
ku sha drug thog mar ltor bstan te kha khyer la phyi ma'i rtsa bas sde ma'i rtse mo mnan nas g.yon bskor gyis dgram /
gcig gis sted nas g.yogs /
chu bzhi dad bsreg rdzas rnams zhi ba las bzlog te bsham /
me ni mi rus bsregs pa dang rdo las byung ba deng gdol bu'i gyi pa gyi me dang dur khrod kyi shing las byung ba'i me'o / /
rmongs rengs la ni rje rigs blun po'i me dang /
bskrad dbye la tha mal ba'i me'o / /
cho ga'i skabs su /
chu bzhi sgrub pa'i sngags la /
phaT ces sbyor /
me sbor ba'i shing ni rlon pa tsher ma can du ba dang bcas pa ste /
sbor ba'i sgron me dang gso ba'i mar yang tsha ba'i til sar ram mar nag go /
gong du thab sogs bsang ba dang 'dir dpal 'bar bsang ba la yang g.yon pas g.yon bskor du bya /
ku sha 'grem lugs gong ltar bya /
thab bskyed skabs /
ye shes kyi thab kha dog nag cing dbyibs gru gsum pa /
mur ran kha khyer dang ba'as ba /
@# / /
zhes sogs dang /
me lha sku mdog nag po zhes dang /
ljags rdo rje'i rnam pa can nag po la zhes dang /
dgang blugs 'bul skabs /
lag pa khro bo'i khu tshur gyis bus mo nas phyir 'da' ba'i tshul gyis g.yas pas dgang gzang dang g.yon pas blugs gzar bzung ste g.yon du bskor nas nga do chen pos dbul /
spel tshig ni /
bsad pa la che ge mo mA ra ya phaT /
bskrad pa la uts+tsha Ta ya phaT /
dbye ba la be dwe Sha ya hUM phaT /
rengs pa la staM b+ha ya laM /
rmongs pa la mo hA ya phaT /
ces gdags /
yam shing g.yon pa'i mtheb srin gyis dbul /
rdzas sngags so so ba mi snang bas lha'i sngags nyid kyis phul /
'das lha'i skabs kha dog ni bsad bskrad dbye ba la nag po /
rmongs rengs la ser po ste /
yang na me stag dang bcas pa'i 'od zer nag po 'phro bar bsgom pa lta bu 'gre'o / /
'phrin las mdzad pa'i dmigs pa ni /
bsad pa la /
rang gi mdun du me'i dkyil 'khor gyi steng na sgrub bya gcer bu skra bshig pa nyam thag pa gnas par bsam /
rang gi snying kha'i sa bon las byung ba'i khro bo'i tshogs kyis bskor ba'i sprul ba'i gzugs song ste de'i snying khar zhugs nas de byin gyis rlob pa'i lha rnams la mchod nas 'di ni 'di lta bu'i sdig pa'i las byed pas na nges par dmyal bar 'gro bas 'di ni khyed rnams kyis btang nas byon 'tshal zhes gsol ba gdab la lha dang bcas pa'i bsrung ba rnams khyed nas 'ongs pa la mtshed pa phul te /
de la bsrung ba'i lha rnams khro bo rnams kyis khyer te nam mkha' la gshegs shing /
spros pa'i khro bo rnams rang gi kha nas zhugs te snying khar bkod la mnyes par bya /
snying ka nas spros pa'i 'od zer lcags kyu 'dra bas bsgrub bya bkug ste sngar gyi gzugs brnyan la bstims bas de nyid bsgrub bya dngos su bsam /
khro bo sna tshogs ba mtshon cha sna tshogs 'phyang ba bs+p+rul te bsnan zhing dum bu brgya stong du byas nas sha tshil rus pa rnams za zhing khrag kyang 'thung ba dang /
mdun du gshin rje nag po ma he la gnas par byug to dang zhags pa 'dzin pa lto ba che la zhal gdangs ba de'i snying khar gnas nas za bar bsgom zhing /
gzugs brnyan gyi rkang pa g.yon pa nas brtsams te dum bur bcad cing bsreg rdzas su phul bas lha rnams kyang gsol bar bsam mo / /
bskrad pa la /
yaM las rnga mo dang de'i rgyab tu yaM las rlung gi dkyil 'khor gyi steng du bsgrub bya gcid bu skra bshig pa bred pa bsam /
de'i rgyab tu @# / /
gshin rje skra sil pa dbyug pa thogs bas lho phyogs su bdas par bsam mo / /
dbye ba la /
bsgrub bya gnyis gcig rta dang cig shes ma he'i snying khar gnas shing ma mthun par bsam la rta ma he 'thab par bsam mo / /
rengs pa la /
sa'i dkyil 'khor gyi steng na bsgrub bya ser bo /
de'i steng du ri rab /
de'i steng du sa'i dkyil 'khor /
de'i steng du sna tshogs rdo rjes mnan par bsgom mo / /
rmongs pa la /
bsgrub bya lug gi snying khar bkug nas sa'i dkyil 'khor bzhi za ma tog bzhin du kha sbyor byas pa'i nang du gnas par bsam mo / /
mthar 'dod pa'i don la gsol ba gdab ste /
dkon mchog gsum la gnong pa byed pa sogs sems can drag po mi na pa'i thabs kyis mi 'dul ba rnams snying rje chen pos ji ltar 'tsham par bde blag tu tshar gcod pa sogs so / / / /
\u0f38 drag po'i sbyin sreg gi thab bya tshul ni /
stegs bu rgyur khru ngo lhag tsam gru bzhi pa la tshangs zud gyi thig gdab /
sgrub pa po kha lhor blta ba dang /
thab kyi zur gcig ni sgrub pa bo la blta ba yin pas /
'dir byang ni zur gyi phyogs dang /
lho ni de'i phar ngos la go dgos so / /
de yang tshangs zur 'phrad pa'i lte ba nus /
byang du tshangs thig gi steng sor bcu gnyis dang sor drug dang yang sor drug gi sar mtshan ma re bya /
lho'i tshangs thig gi steng du lte ba nas sor drug dang sor gsum dang yang sor gsum song ba'i sar mtshan ma re bya zhing /
mtshan ma 'di gsum ni rim bzhin du thab dang mu ran dang kha khyer gsum gyi cheng ngo / /
de nas lho'i mtshan ma gsum gyi nang ma'i steng nas g.yas g.yon du sor bcu de'i sar mtshan ma re bya /
mtshan ma 'di gnyis dang byang gi mtshan ma gsum gyi nang ma ste gsum po thig drang pos sprel bas thig gru gsum 'byung ba ni thab kyi nang gi rgya tshad ngo / /
de nas lho'i mtshan ma bar pa'i steng nas g.yas g.yon du sor bco lnga re song ba'i sar mtshan ma btab ste byad gi mtshan ma bar pa dang sbrel bas mu ran gyi dbyibs thon /
de nas lho'i mtshan ma gsum pa nas g.yas g.yon du sor nyi shu re'i sar mtshan ma btab ste byang gi mtshan ma phyi ma'i steng du thig btab pas kha khyer 'byung la /
dngos grub rgya mtshor thab gru gsum pa'i ngos re la sor nyi shu dang /
mu ran kha khyer gnyis kyi zheng la sor gsum re yong par gsungs pa dang 'grig par 'gyur ro / /
de nas tshangs zur 'phrang pa'i lte ba nas /
sor phyed dang nyer @# / /
drug gi tshad ldan gyi bskor shing gis phyogs bzhi'i tshangs thig gi steng du mtshan ma re bya /
mtshan ma de dag gi steng nas bskor shing de nyid kyis brur thig bzhi'i steng du bya rjes byas la /
bya rjes bsnol mtshams su thig gru bzhir btab bas stegs bu'i dbyibs tshad thon no / /
stegs bu 'di ni byang gi zur rtse'i phyi rol du sor phyed dang gnyis /
lho'i kha khyar gyi phyi rol du sor phyed dang bcu bzhi'i mtshams nas 'ong bar snang ngo / /
thab kyi dbus su sna tshogs padma 'dab brgyad re /
sor gnyis kyis bskor ba'i lte ba dang /
sor bzhes bskor ba la 'dab brgyad dang /
dbus su rdo rje sor bzhi pa bya bar bshad pa yod kyang /
dngos grub rgya mtshor dbus su khro bo'i rdo rje sor brgyad par gsungs pas /
sor bzhis bskor ba'i lte bar rdo rje dang /
sor gnyis la 'dab ma bya'o / /
kha khyer la khro bo'i rdo rje dang /
grwa bzhir zla phyed rdo rje bya'o / /
\u0f38 / /
chu bzhil /
oM hrIH. Sh+T+rIH. wi kr-i tA na na hUM phaT paT ces sgrubs /
thab sogs bskyed pa'i tshe las sngags dang bsang chus thab bsang ste /
swa b+ha las sbyangs /
stong pa'i ngang las sna tshog padma dang zla ba'i steng du saM dang rdo rje las rdo rje 'dzin pa nag po nag dgar dmar pa'i zha la gsum phyag drug gi x zhu pa las byung ba'i ye shes kyi thab kha dog nag po dbyibs gru gsum pa mu ran kha khyer dang bcas pa kha khyer la khro bo'i rdo rjes bskor ba /
grwa bzhir zla phyed rdo rjes mtshan pa /
dwangs shing thogs pa med par gyur /
de'i nang du raM las skyes pa'i me gru gsum gyi dbus su sna tshogs padma'i lte bar raM las bgrang 'phreng de yongs su gyur pa las mi lha sku mdog nag po nag dkar dmar ba'i zhal gsum phyag drug pa x ljags brlab pa'i tshe /
me lha'i ljags rdo rje'i rnam ba can nag po la raM yig dang /
dgang blugs kyi kha la x spel tshig ni /
'jam mgon chos kyi rgyal po tsod kha pa'i / /
bstan pa rin chen bstan 'dzin bcas pa la / /
gnod 'tshe byed cing rnal 'byor bdag cag la / /
sngar ba'i dgra bgegs thams cad mA ra ya phaT / /
'das lha'i ljags brlab ba'i tshe /
lha rnams kyi ljags rdo rje'i rnam pa can nag po la raM yig gis mtshan par gyur /
'phrin bcol gyi tshe /
lha rnams kyi thugs kha nas khro bo'i dmag dpung dang mtshon cha'i tshogs dpag tu med pa 'phros /
dmigs bya'i dgra bgegs thams cad thal ba'i rdul phran bzhin du brlag par gyur /
\u0f38 /
'dus tshogs 'di yi chos kyi @# / /
phyogs kun dang / /
spyi so'i nor phyugs gong du 'phel ba sogs / /
chos srid legs tshogs 'grub la bar gcod pa'i / /
dam sri gdon bgegs 'dre 'gong mA ra ya phaT /
\u0f38 /
sbyin bdag rnams la gnod 'tshe byed pa yi / /
sha 'dre gson 'dre dkar 'dre sri ngan rnams / /
bsang bskrad la sogs drag po'i 'phrin las kyis / /
gdul zhing tshar gcod mdzod cig mA ra ya phaT /
\u0f38 /
gnod byed gdon bgegs ma ra ya phaT /
\u0f38 /
lha rnams kyi thugs ka nas spros pa'i lha mo nag mo mtshon cha sna tshogs pa thogs pa rnams kyis gnod byed kyi sri ngan thams cad bsang bskrad la sogs pa'i drag po'i 'phrin las kyis 'dul zhing tshar bcad par gyur / /
\u0f38 / /
zhi rkyang gi spel tshig ni /
bdag cag dpon slob sbyin bdag bcas rnams kyi / /
sdig sgrib nyes ltung dam tshig nyams chags dang / /
nang gdon dgra bgegs rmi ltas mtshan ma ngan / /
bya khyi rkun sogs nor phyugs gor kha dang / /
mdor na chos srid 'dod don 'grub pa la / /
gegs byed mi dang mi min las byung ba'i / /
'gal rkyen nyer 'a tshe mi mthun phyogs kyi rigs / /
ma lus myur du shan+ti ku ru ye swAhA /
\u0f38 sbyin bdag rnams kyi tshe bsod dpal 'byor sogs / /
'phel zhing rgyas la bar du gcod pa yi / /
nad rims 'thab rtsod rmi ltas mtshan dan dang / /
dus min 'chi dang phyugs kyi gong kha sogs / /
bsam sbyor ngan pas 'tshe zhing glags tshol ba'i / /
gdon bgegs 'byung po'i gnod pa la sogs pa / /
mdor na 'gal rkyen bar chad mi mthun phyogs / /
thams cad ma lus shan+tiM ku ru ye swAhA / /
sbyin bdag mi nor 'khor dang bcas pa la / /
gnod pa'i gdon bgegs spyid dang khyad par du / /
rigs rgyud 'phel la bar du gcod byed pa'i / /
nyer 'tshe thams cad shan+tiM ku ru yi swAhA /
\u0f38 /
'dus tshogs 'di yi chos kyi phyogs kun dang / /
sbyi so'i nor phyugs gong du 'phel ba sogs / /
chos srid legs tshogs 'grub la bgegs byed pa'i / /
nyer 'tshe thams cad shan+tiM ku ru ye swAhA / /
\u0f38 / /
zhi rgyas sbrags pa'i spel tshig 'phrin bcol ni /
bdag cag dpon slob sbyin bdag bcas rnams kyi / /
thog med nas bsags sdig sgrib nyes ltung dang / /
tshe bsod dpal 'byor bde skyid la sogs pa / /
chos sring legs tshogs kun la bar gcod pa'i / /
nad gdon bgegs dang dus min 'chi ba dang / /
nor phyugs nyams rgyud @# / /
'thab rtsod rmi ltas sogs / /
'gal rkyen nyer 'tshe mi mthun phyogs kyi rigs / /
ma lus myur du shan+tiM ku ru ye swAhA /
\u0f38 /
spel tshig bsdus pa ni /
nang gdon sdig sgrib thams cad shan+tiM ku ru ye swAhA /
zhes sbyor / /
\u0f38 las bcol gyi tshe /
lha rnams kyi thugs ka nas spros pa'i sangs rgyas rnams kyis bum pa dkar po dang ser po bdud rtsi dkar ser gyis gang ba rnams thogs nas /
sgrub bya zla ba'i dkyil 'khor la gnas pa rnams la khrus byas pas sdig sgrib nang gdon sogs mi mthun pa'i phyogs thams cad dag nas lus shel ltar gyur pa dang /
bum pa nas rin po che'i char babs pas yul khams thams cad du bkra shis kyi dge mtshan rgya chen po rgyun mi 'chad du 'byung bar byin gyis brlabs par gyur /
\u0f38 /
bdag cag dpon slob sbyin bdag bcas rnams kyi / /
thog med nas bsags sdig sgrib nyes ltung dang / /
nad rigs gdon bgegs dus min 'chi ba sogs / /
phyi nang nyer 'tshe mtha' dag zhi ba dang / /
tshe bsod dpal 'byor snyan grags mnga' thang dang / /
lung rtogs yon tan rnam dkar dge ba sogs / /
gnas skabs mthar thug legs tshogs ma lus pa / /
'bad med lhun gyis 'grub par mdzad du gsol swAhA / /
\u0f38 / /
las thams cad pa'i spel tshig ni /
sbyin bdag rnams kyi sdig sgrib nyes ltung dang / /
nad rims gdon bgegs dus min 'chi ba sogs / /
lus srog zas nor rnams la gnod pa yi / /
nyer 'tshe mtha' dag myur du zhi ba dang / /
tshe bsod la sogs legs tshogs 'phel ba dang / /
'dod dgu dbang du 'du zhing ma rungs rnams / /
tshar gcod pa sogs las kun sgrub ba dang / /
rtag tu bsrung zhing skyob par mdzad du gsol swAhA / /
\u0f38 / /
zhi ba'i rdzas so so'i spel tshig ni /
sbyin pa'i bdag po 'khor dang bcas rnams la / /
gnod byed nang gdon bgegs sogs spyi dang ni / /
khyad par 'dod don phun sum tshogs pa la / /
gegs byed thams cad shan+tiM ku ru ye swAhA / /
yam shing la /
oM bo d+hi pr-ik+Sha ye /
sbyin bdag rnams la gdon par byed pa yi / /
nad gdon bgegs sogs spyi dang khyad par du / /
gzi brjid phun sum tshogs la bar gcod pa / /
thams cad ma lus shan+tiM ku ru ye swAhA / /
mngal /
oM agna ye /
sbyin bdag x x /
'byor ba phun sum tshogs la x x / /
til la /
oM sarba bA paM da ha na badzra ye /
sbyin x thog med nas bsags sdig ltung mi dge'i @# / /
tshogs /
x /
ngur ba la /
oM badzra ayuShe /
sbyin x tshe mthar phyin la bar du gcod pa'i tshogs /
x /
'bras la /
oM badzra puSh+DA ya /
sbyin x bsod rnams 'phel la bar du gcod pa'i tshogs /
x /
zho zan la /
oM sarba saM bA de /
sbyin x bde ba mchog la bar du gcod pa'i tshogs /
x /
ku sha la /
oM a pra ti ha nga badzra ye /
sbyin bdag rnams la gnod byed spyi dang ni / /
khyad par srung ba mchog la bar gcod pa / /
grib dang mi gtsang ba la skyon gyi tshogs / /
thams cad x yungs dkar la /
oM sarba ar+tha sid d+ha ye /
sbyin x bsam pa'i ngan rnams 'grub la bgegs byed pa /
x /
so ba la /
oM badzra bi dza ye /
sbyin x nor dang 'bru tshogs 'phel la bar gcod pa /
x /
nas la /
oM mahA bi ga ya /
sbyin x myur shugs phu na sum tshogs la bar gcod pa /
x /
sran ma la /
oM mahA bA la ya /
sbyin x nus stobs rgyas la bar du gcod pa'i tshogs /
x /
gro la /
oM badzrag+ha sma ri /
sbyin x nad rigs bzhi brgya rtsa bzhi'i gnod pa rnams /
x / /
\u0f38 / /
yid kyi sbyin sreg bya tshul bzhugs so / / / /
na mo gu ru /
sbyin sreg la phyi nang bla med gsum las /
dang po la /
rdzas kyi sbyin sreg dang yid kyi sbyin sreg gnyis /
dang po ni /
thab dang rdzas dang yo byad sogs dngos su bshams nas rdzas bsreg pa da lta grags che ba'i sbyan sreg rnams yin no / /
gnyis pa yid kyi sbyin sreg na /
dngos grub rgya mtsho las /
sbyin sreg gi rdzas rnams ma 'byor ba dang /
yod kyang bya ba'i skabs med na ni sngar bshad pa thams cad bsgom pa kho nas bya ste /
nges par 'dod pa rnams 'grub po / /
yang na me lha'i snying kar gnas pa'i las so so'i kha dog can mdun gyi nam mkhar dkyil 'khor gyi dbus su bsgoms la /
rang gi longs su rin po che sna bdun gyi rang bzhin gyi snong mar dang sbrang rtsis gang ba bzhag nas /
rin po che sna bdun gyi dgang blugs kyis sreg blug yid kyis bya ste /
yid kyi sbyin sreg gi tshul gnyis so / /
zhes gsungs pa ltar bya'o / /
de yang rdo rje 'jigs byed la mtshon na /
bdag bskyed bzlas pa gtor 'bul dang bcas pa'am /
skar cig krong bskyed bya /
rang gi mdun du rdor dril /
nang mchod /
bsang chu /
g.yon ngos su chu bzhi /
g.yas su 'das ma 'das kyi lha gnyis kyi nyer spyod dang gtor ma /
'byor na snod @# / /
gcig tu mar dang /
gcig tu sbrad rtsi'am dkar gsum mdar gsum lta bu gad 'byor bshams /
de nas cho ga dngos la /
sgrub grogs yong na gral du 'khod la /
bsang chu dang chu bzhi sgrubs /
nang mchod brlab dgos na bya /
bsang chu nang mchod kyis bsang ba dang /
chu bzhi 'bul ba rnams dngos su byed pa ma gtogs /
rdor dril byin rlabs nas bzung ste lha gshegs gsol kyi bar rdzas kyi sbyin sreg gi skabs ltar dag tu 'don zhing /
thab dang me dang rdzas sogs thams cad yid kyis sprul nas bya /
de yang rdzas sbyong gi skabs su /
rang gi snying ga nas spros pa'i 'od zer mar dang sbrang rtsa la phog pas /
re las kha dog sna lnga'i 'od zer rlangs pa lta bu byung /
yam shing sogs rdzas kyi rnam bar gyur te nam mkha' la gnas par bsam /
sgrub gzhi med na rang gi snying ga'i 'od zer las rdzas rnams grub par bsam /
mar me dang dpal 'bar sbor ba'i sngags dang bsang ba mi dgos /
oM dzwa la dzwa la hUM /
zhes brjod pa'i tshe shang lho me lha'i thugs ka nas me 'ong dkar bo zhig byung ste thab kyi nang du gnas par bsam /
hUM ring po brjod pa'i tshe rang gi snying ga nas kha dog sna lnga'i rlung byung ste la phog bas me ye shes lnga'i rang bzhin du bsam /
mar khu /
ku sha /
thab rang me lha /
mchod bstod rdzas rnams thams cad cho ga bzhin bya /
'angs lha'i mchod brlab /
bskyed cing mchod bstod /
rdzas dang gtod ma sogs thams cad dang /
slar yang me lha mchod pa'i skor rnams la phri snon med par cho ga bzhin la /
me lha gshegs nas dam tshig pa mi dmigs par bsam /
mjug tu smon lam shis brjod sogs spyi ltar ro / /
gnyis pa nang gi sbyin sreg la /
rdzas la brten ma brten gnyis las /
dang po ni /
'dod yon lnga gang la spyod kyang rigs lnga'i ngo bo'am yi dam gyi ye shes lnga'i ngo bor mos pa dang /
bza' btung rnams bdud rtsir mos nas lha thams cad 'dus pa'i bdag nyid snying kha'i ting nge 'dzin sems dpa' la 'bul ba'i bsam pas spyod pa'o / /
rdzas la ma brten pa ni /
rtsa ro ma ni blug gcar dang /
rkyang ma ni dgad gzar /
lte ba'i rtsa 'khor ni thab khung /
de'i nang gi gtum mo'i mi khrag gi khams ni sbyin sreg gi me /
byang sems dkar bo ni sreg rdzas /
yab yum zhal sbyor bsgoms nas /
yas bab mas brtan gyi dga' bzhi bskyed ba'i bya ba ni rlung g.yab ste /
de ltar bsgoms nas bde ba chen po'i @# / /
ye shes bskyed pa ni nad gi sbyin sreg go /
'di la gtum mo'i me ni shas cher ro ma nas gyen du 'gro zhing /
spyi bo'i byang sems zhu bar byed pa bcud 'chu ba dang 'dra bas ro ma la blug gzar zhes bya la /
bzhus pa'i khu bshas ched rkyang ma nas 'bab pas bcud kyis 'gengs par byed pas na rkyang ma la dgan gzar zhes bya'o / /
rdzas kyi sbyin sreg la dgang blugs kyis 'bul ba'i dgos pa yang ro rgyad ga rlung dbu mar 'dus nas dga' bzhi bskyed pa'i ched yin pas don 'di shes nas dgang blugs 'dzin pa tsam la yang phan yon chen po yod par nges pa'i 'du shes dang /
res drangs pa'i dad pa'i sgo nas phyi'i sbyin sreg cho ga dang mthun par byas pa'i mthus bde stong dbyer med kyi ye shes skyes nas zung 'jug rdo rje 'chang gi go 'phang myur du thob par gyur cig snyam du bsam dgos so / /
gsum pa bla na med pa'i sbyin sreg ni /
bde stong dbyer med kyi ye shes bsgoms nas sgrib gnyis bag chags dang bcas pa sbyong ba ste /
ye shes kyi mes sgrib pa'i bung shing bsregs nas zung 'jug gi go 'phad mdon du byed pa yi na no / /
yi dam gyi lha gzhan gyi sgo nas yid kyi sbyin sreg byad na'ang sngad bshad pa la dpags te bya'o / /
'dis kyang tshe rabs thams cad du \u0f38 bla ma yi dam gyis dgyes bzhin du rjes su 'dzin pa'i rgyur gyur cig / / /
mang+ga laM / / / /
\u0f38 / /
