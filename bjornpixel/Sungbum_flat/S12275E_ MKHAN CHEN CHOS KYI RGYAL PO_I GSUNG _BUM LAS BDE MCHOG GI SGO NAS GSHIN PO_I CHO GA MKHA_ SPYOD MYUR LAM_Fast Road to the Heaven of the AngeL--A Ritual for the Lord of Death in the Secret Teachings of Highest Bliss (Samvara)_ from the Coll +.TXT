bsod nams dga' ba bkris chos 'khor gling gi| @# / /
mkhan chen chos kyi rgyal po'i gsung 'bum las bde mchog gi sgo nas gshin po'i cho ga mkha' spyod myur lam zhes bya ba bzhug so / /
@## / /
bka' drin mnyam med rtsa ba'i bla ma dang / /
dbyer med 'khor lo sdom pa gus btud de / /
de yi sgo nas gshin po rjes bzung ba'i| |thabs mchog mdor bsdus bdag gis bri bar bya / /
'dir dpal 'khor lo sdom pa'i sgo nas gshin po rjes su 'dzin par 'dod na /
sbyir gshin chog 'di la /
'dul 'dzin grags rgyan pas mdzad pa'i kun rig gi cho ga rgyud don gsal bar rgyas par yod cing /
cho ga de nyid la dmigs pa dang 'don pa spo nas /
dkyil 'khor gzhan la sbyar ba mang zhing /
de bzhin du bod kyi mkhas pa mang pos mdzad la /
khyad par du rgyal ba blo bzang@## / /
don grub pas rgyud sde 'og ma dang /
rje paN chen thams cad mkhyen pas kyang bla med la yang rung bar gsungs shing /
khyab bdag rdo rje 'chang dkon mchog rgyal mtshan pas kyang gsang ba 'dus pa la sbyar nas gsungs pa dngos su thos shing /
rje zhal snga nas 'jam dbyangs grags pas kyang 'jigs byed la sbyar nas yig cha mdzad pa mthong bas na...de bzhin du sbyar bar bya'o / /
de yang 'khor lo sdom pa'i dkyil 'khor du dbang thob cing /
dam tshig bsrung la bsnyen pa sngon du song bas /
mkho ba'i yo byad rnams mthong rgyud ltar bshams shing /
rang nyid bdag bskyed sngon du song bas /
ro ??am ming byang sogs /
khaN+Da ro his bsang /
shU n+ya das sbyangs /
rten snang ba mi dmigs pa'i stong pa nyid du gyur /
stong pa'i ngang las tshe 'das kyi ming yig dang po thig les brgyan pa yongs su gyur pa las /
tshe las 'das pa tha mal pa'i cha byad can /
phung po dang /
khams dang /
skye mched thams cad gsal zhing yongs su rdzogs pa lag pa gnyis thal mo sbyar bar gyur par bsams la /
oM hrIHha ha huM hUM phaT /
oM badzra sa twa hUM dzaHdzaH zhes 'gugs pa'i phyag rgya dang bcas te brjod /
rder dril dang bcas 'dod rgyal gyi phyag rgya byas la /
sangs rgyas kyi bden pa dang /
chos kyi bden pa dang /
dge 'dun gyi bden pa dang /
de bzhin gshegs pa dang rdo rje dang rin po che dang padma dang las kyi rigs su gyur pa thams cad dang /
snying po dang phyag rgya dang /
gsang sngags dang /
rig sngags kyi lha'i tshogs thams cad kyi bden pa dang /
khyad par du bcom ldan 'das dpal 'khor lo sdom pa'i lha tshogs 'khor dang bcas pa rnams kyi bden pa dang /
bden pa'i byin gyis brlab kyis tshe las 'das pa ming 'di zhes bgyi ba'i rnam par shes pa srid pa bar do khams gsum /
'gro ba rigs drug /
skye @# / /
gnas bzhis bsdus pa'i 'jig rten gyi khams gang na gnas kyang skad cig thang cig yud tsam 'dir mchis par gyur cig /
ces lan gsum dgug gzhug bya la /
tshe 'das kyi rnam par shes pa kha dog dmar zhing gsal ba a thung gi rnam par bkug cing spyi gtsug nas zhugs te snying gar thim par gyur /
dzaHhUM baM hoH zhes rten dang dbyer med du gyur par bsams la /
oM AHhUM /
zhes sgo gsum byin gyis brlab /
de nas khro bo'i mchod pa byin gyis brlabs la /
hUM ye shes bskal pa me ltar 'bar ba'i 'od / /
ma rig 'dod pa'i mun khams thams cad bsreg /
zhe sdang gshin rje'i 'jigs pa thams cad 'joms / /
dpa' bo chen po dpa' mtshan stag lpags can / /
log 'dren srin po'i mtha' gnon dgra 'dul ba| |rig pa'i rgyal po khro bo bzhugs so 'tshal / /
log 'dren 'dul ba'i slad du spyan 'dren na / /
'gro ba'i don du mchod phyir gshegs su gsol / /
e hye hi /
padma ka ma la ye stwaM /
oM badzra mahA kro d+ha rA dza sa pa ri wA ra ar+g+haM nas shap+ta'i bar gyis mchod /
oM AHhUM gis nang mchod phul /
hUM chos nyid stong pa gnyis med ngang nyid las / /
'jig rten spyod pa'i tshul yang mi spong zhing / /
thabs la mkhas pa'i 'jigs byed skur ston pa / /
khro chen 'bar ba'i tshogs la phyag 'tshal lo / /
ye shes zhi ba'i ngang las ma g.yos kyang / /
sku yi cha lugs za byed rngams stabs can / /
gsung gi nga ro 'brug stong ldir ba'i sgras / /
ma lus dbang du sdud la phyag 'tshal lo / /
lhag pa'i ye shes rol pa ston mdzad cing / /
bsdigs pa'i mtshon cha sna tshogs phyag na bsnams / /
nyon mongs dug chen rtsad nas 'joms mdzad pa / /
sprul gdug rgyan gyis brgyan la phyag 'tshal lo / /
bskal pa'i me ltar 'bar ba'i klong dkyil na / /
dpa' bo'i stang stabs brkyang bskums tshul du bzhugs / /
nyi zla 'bar ba'i spyan gyi sdang mig gis / /
bgegs dpung bsreg par mdzad la phyag 'tshal lo / /
gtum chen dus mtha'i me ltar gzi brjid 'bar / /
glog stong rgyu 'dra'i khro gnyer mche ba gtsigs / /
rngams pa'i nga ro 'brug sgra stong bzhin sgrog /
khro rgyal bgegs tshogs 'dul la phyag 'tshal lo / /
zhes rgyas pa 'am /
bsdu na /
hUM 'jigs pa'i hUM sgra nges sgrog cing / /
bgegs rnams ma lus 'joms mdzad pa / /
dngos grub thams cad stsol ba'i lha / /
bgegs @# / /
kyi dgra la phyag 'tshal lo / /
zhes bstod /
bgegs gtor /
a mr-i tas bsang la byin gyis rlobs la /
tshe 'das la gnod cing /
de'i cha byad bzung nas gtam mang po smra bar byed pa phal cher dri za'i rigs sogs yod pas de dag kyang bkug nas gtor mas tshim par bsam pa yin zhes bla mas gsungs pas /
de sogs bgegs rnams gtor mas tshim par bsam la /
oM sarba big+h+Nan na maHsarba ta thA ga ta b+h+yoHsogs lan gsum gyis bsngos pa ni zhi bas sbyang ba'o / /
de nas /
ting lo gsum /
chang bu gsum 'theb kyu gsum rnams rten la g.yon skor du bskor zhing /
suM b+ha ni'i sngags lan gsum brjod pa ni zhi drag phyed mas sbyang ba'o / /
de nas /
sangs rgyas kyi bden pa dang /
zhes pa nas /
bden pa'i byin gyis rlabs kyis tshe las 'das pa /
ming 'di zhes bgyi ba'i gson gyi dus na tshe gnas pa la bar du gcod cing /
shi 'phos nas gang du gnas pa'i lus srog /
mtho ris dang thar pa la bar du gcod pa dang /
tshe las 'das pa'i cha byad bzung nas de'i nye 'brel 'jig rten pa rnams la bslu zhing gnod par byed pa'i gnod sbyin dang /
sha za dang /
'byung po la sogs pa thams cad gtor ma 'dis tshim par gyis la gnod pa dang /
'tshe ba'i bsam pa ngan pa thams cad spongs la /
phan pa dang /
byang chub kyi sems dang ldan pas rang rang gi gnas su song zhig /
gal te mi 'gro na khro bo ye shes kyi rdo rje me rab tu 'bar bas bsreg zhing rnam par 'joms par gdon mi za'o / /
zhes brjod cing /
zhal bzhi pa'i sngags dang /
khaN+Da ro hi'i sngags brjod cing gu gul gyis bdug /
yungs kar gyis brab /
rol mo drag tu bya ba ni drag pos sbyang ba'o / /
sbyin sreg gis sbyang ba ni /
me khaN+Da ro his bsang /
stong pa'i ngang las ye shes kyi me 'bar ba'i dbus su hUM dang rdo rje las khro bo rdo rje mkha' 'gro mthing nag zhal gcig phyag gnyis kyis rdo rje dang dril bu 'dzin pa /
zhal gdangs par gyur par bsams la /
tshe 'das kyi rkang mthil gnyis su yaM las rlung gi dkyil 'khor /
lte bar raM las me /
snying gar sdig pa'i sa bon paM nag po la lus ngag yid gsum gyi sdig sgrib thams cad 'dus par gyur /
lag par til bzung nas /
rkang pa'i 'og gi rlung g.yos pas /
lte ba'i ye shes kyi me 'bar ba'i 'od zer gyis snying ka'i paM ded nas sna sgo @# / /
nas thon te sdig par can gyi rnam par lag par bzung ba'i til la thim par gyur par bsams la /
khro bo'i zhal du bzhes par bsams shing /
oM badzra DA ka kha kha khA hi khA hi sarba pA paM da ha na basmi ku ru tshe 'das kyi sdig pa dang sgrib pa thams cad shan+tiM ku ru swAhA /
zhes til mer dor ro / /
de nas /
yungs kar dang /
bye ma la /
gtsug tor rnam rgyal dang /
durga ti /
kaM ka ni /
padmo Sh+Ni Sha sogs bzlas la /
yi dam lha'i snying po /
nye snying /
rtsa sngags sogs la /
tshe 'das kyi sdig pa dang sgrib pa thams cad shan+tiM ku ru swAhA /
zhes sbyar la brabs /
de'i dmigs pa ni /
brab pa'i tshe sngags phreng 'od zer dang bcas pa rten la phog pas sdig sgrib thams cad dag nas lus shel gong ltar gyur par bsam zhes paN chen rdo rje 'chang gis gsungs so / /
de nas bsgrub mchod dang 'drel tshe /
rnam rgyal bum pa'i chus bsgrub pa'i dkyil 'khor dang /
med tshe dri bzang gi chus /
rten gsum gang yin pa me long du 'char ba la /
rgyal ba'i sku gsung thugs la nyon mongs mi mnga' yang / /
tshe 'das lus ngag yid gsum dri ma sbyang ched du / /
rgyal ba'i sku gsung thugs la khrus chab 'di gsol bas / /
tshe 'das lus ngag yid gsum sgrib pa dag gyur cig /
oM sarba ta thA ga ta a b+hi She?? sogs brjod cing khrus nas /
khrus chu bum par slar blugs cing /
ro yin na dngos sam /
byang ming sogs la me long la 'char du bcug la /
'di ni sbyin pa'i rang bzhin chu / /
ser sna'i dri ma sbyong mdzad pa / /
gtong ba dri yis legs bgos chus / /
khrus legs mdzad la phyag 'tshal 'dud / /
oM shrI he ru ka sa ma ya /
sogs he ru ka'i yig brgya brjod cing khrus / /
'jig rten 'di nas pha rol du song zhing tshe las 'das pa ming 'di zhes bgyi bas /
tshe 'khor ba thog ma med pa nas bsags pa'i sdig sgrib thams cad dang khyad par du /
nyon mongs pa ser sna'i sgrib pa thams cad byang zhing dag nas sbyin pa'i pha rol du phyin pa yongs su rdzogs te myur du mngon par rdzogs par 'tshang rgya bar gyur cig /
de bzhin du sbyar te /
'di ni tshul khrims rang bzhin chu / /
tshul 'chal dri? ma sbyong mdzad pa / /
bsrung ba dri yis legs bgos chus / /
khrus legs mdzad la phyag 'tshal 'dud / /
oM shrI+ 'jig rten 'di nas+ thams cad dang /
khyad par du nyon @# / /
mongs pa tshul 'chal gyi sgrib pa+ tshul khrims kyi pha rol tu+ 'tshang rgya bar gyur cig /
'di ni bzod pa'i+ khong khro'i dri ma+ byams pa dri yis+ khrus legs+ oM shrI+ nyon mongs pa khong khro'i+ bzod pa'i pha rol du+ 'di ni brtson 'grus+ le lo'i+ brtson pa+ khrus+ oM shrI+ nyon mongs+ le lo'i+ brtson 'grus kyi+ 'di ni bsam gtan+ rnam g.yeng+ ting 'dzin+ khrus legs+ oM shrI+ nyon mongs pa rnam g.yeng gi+ bsam gtan gyi+ 'di ni shes rab+ shes 'chal ye shes+ khrus+ oM shrI+ nyon mongs pa shes 'chal gyi+ shes rab+ 'tshang rgya bar gyur cig /
chu bo drug gis khrus byas pas / /
bag chags rnam drug sbyangs nas ni / /
gang la nyes pa mi mnga' zhing / /
khrus legs mdzad la phyag 'tshal lo / /
oM shrI he ru ka sa ma ya sogs sngar bzhin /
'jig rten 'di na zhes pa nas /
khyad par du pha rol tu phyin pa drug gi mi mthun pa'i phyogs thams cad dag nas /
pha rol tu phyin pa drug yongs su rdzogs te myur du+ ces khrus kyis sbyangs /
dug dbyung ni /
'dod chags zhe sdang gti mug rnams / /
de dag 'jig rten dug gsum ste / /
dkon mchog gsum la dug mi mnga' / /
mchog gsum gzi yis dug bcom mo / /
he ru ka'i yig brgya dang /
'jig rten 'di nas zhes pa nas /
khyad par du nyon mongs pa dang de'i dbang gis byung ba'i dug thams cad byang zhing dag nas myur du+ 'byung bzhi dug gi ma yin te / /
'byung bzhi dug gi pha yang yin / /
bden pa'i bden tshig 'di dag gis / /
tshe 'das dug ni dug mad shog /
dug ni 'byung bzhi'i nang du song / /
sra bsher tsha g.yos nang du song zhig /
yig brgya brjod cing rma bya'i sgros byabs la /
tshe las 'das pa che ge mo'i 'byung ba dang 'byung ba las gyur pa'i dug thams cad shan+tiM ku ru swAhA /
'di'i skabs su don ni /
las sgrib sogs sngon las las byung yang /
rkyen rang rang gi 'byung ba de dag las skye bar gsungs pas de dag pha ma'i tha snyad dang /
song zhig ces pa /
las sgrib kyi de kho na nyid de /
gnas lugs ngo bo dbyer med du song ba ste bsgom /
sa chu dngos su gtor ba sogs ni nor ba yin no zhes...paN chen rdo rje 'chang gis gsungs so / /
de nas mi shis pa sbyong ba ni /
dril bu sil zhing me tog gtor la /
gang la@# / /
ser sna rnam chags pa / /
rnam sbyong dri ma med mdzad cing / /
thugs zhi gnod pa med pa des / /
khyed la bde legs mdzad par gyur / /
'dren pa gang zhig 'gro ba rnams / /
thar pa'i lam du 'dzud mdzad cing / /
chos rnams thams cad ston pa des / /
khyed la bde legs mdzad+ ston pa 'gro ba rnams kyi rten / /
sems can kun gyi don gyi phyir / /
gang zhig bde bar mnga' mdzad de / /
khyed la+ skyob pa gang zhig byams pa yis / /
thugs kyis 'gro ba 'di dag kun / /
bu gcig bzhin du rtag bskyangs des / /
khyed la+ gang zhig 'khor bar 'gro ba yis / /
sems can kun gyi rten gyur cing / /
gling dang dpung gnyen gyur pa des / /
khyed la+ gang zhig chos rnams mngon sum gyur / /
gtsang zhing bslu ba mi mnga' ba / /
gsung gtsang gtsang mar byed pa des / /
khyed la+ dpa' bo chen po gang skyes pas / /
phun sum tshogs don 'byor gyur cing / /
don grub chos kyang grub pa des / /
khyed la+ gang zhig skyes pa'i sa rnams ni / /
nags tshal bcas pas rab g.yogs cing / /
sems can thams cad rab dga' des / /
khyed la+ byang chub snying por gshegs pa na / /
sa bdag rnam drug g.yos gyur cing / /
bdud yid mi bder byed pa des / /
khyed la+ chos kyi 'khor lo bskor ba na / /
'phags pa'i bden pa rnams gsungs shing / /
thub pa'i snyan pa gang byung des / /
khyed la+ yid 'phrog gang zhig mu stegs byed / /
thams cad chos kyis pham mdzad nas / /
tshogs kun dbang du mdzad pa des / /
khyed la+ sangs rgyas khyed la bde legs mdzad / /
brgya byin tshangs pa'i lha rnams dang / /
'byung po kun gyis bde legs ni / /
khyed la rtag tu sbyin gyur cig /
sangs rgyas bsod nams mthu dag dang / /
lha rnams kun gyi bsam pa yis / /
khyed kyi 'dod don gang yin pa / /
don de de ring 'grub gyur cig /
rkang gnyis khyed cag bde legs gyur / /
rkang bzhi khyed cag bde legs gyur / /
khyed cag lam 'gror bde gyur cig /
phyir 'ong bdag kyang bde legs shog /
nyin mo bde legs mtshan bde legs / /
nyin ma'i gung yang bde legs shing / /
khyed cag rtag tu bde legs gyur / /
khyed cag sdig par ma gyur cig /
tshe las 'das pa che ge mo zhes bgyi bas bdud dang mi 'thun pa'i phyogs thams cad las rgyal nas shin tu bkra shis par gyur cig /
ces brjod la mi shis pa @# / /
sbyang ba'o / /
de nas tshe 'das kyi bu sogs nye 'brel rnams /
gshin pos phyag bya bar bsam la phyag 'tshal zhing /
gshin pos skyabs su 'gro bar bsams shing /
gtso bo rgyal ba 'gro ba'i mgon / /
'gro ba skyob pa'i don brtson pa / /
stobs chen 'jigs pa kun sel la / /
de ring nyid nas skyabs su mchi / /
de yi thugs su chud pa'i chos / /
'khor ba'i 'jigs pa sel ba dang / /
byang chub sems dpa'i tshogs la yang / /
de bzhin yang dag skyabs su mchi / /
bdag ni 'jigs pas rnam skrag nas / /
kun du bzang la bdag nyid 'bul / /
'jam pa'i dbyangs la bdag nyid kyis / /
bdag gi lus 'di dbul bar bgyi / /
thugs rje spyod pa ma 'khrul ba'i / /
spyan ras gzigs mgon de la yang / /
nyam thag nga ros 'o dod 'bod / /
sdig ldan bdag la skyab tu gsol / /
'phags pa nam mkha'i snying po dang / /
sa yi snying po dag dang ni / /
thugs rje che mgon thams cad la / /
skyabs tshol snying nas 'o dod 'bod / /
gang zhig mthong na gshin rje yi / /
pho nya la sogs sdang ba rnams / /
skrag nas phyogs bzhir 'byer byed pa / /
rdo rje can la skyabs su mchi / /
sngon chad khyed kyi bka' las 'das / /
da ni 'jigs pa che mthong nas / /
khyed la skyabs su mchi lags kyi / /
'jigs pa myur du bsal du gsol / /
lhar bskyed pa ni /
rten sna tshogs padma dang nyi ma'i steng du hUM las rdo rje hUM gis mtshan pa las he ru ka sngon po zhal gcig phyag gnyis kyis rdo rje dang dril bu 'dzin pa g.yas brkyang gis bzhugs par gyur par bsams la /
ar+g+haM sogs kyis mchod /
oM shrI he ru ka oM AH hUM| gis nang mchod phul /
chos dbyings rnam dag sogs kyis bstod /
zas gtad byed 'dod na /
sdig pa dang ma 'dres pa'i sha chang phye mar sogs /
bsang sbyangs nang mchod ltar byin gyis brlabs la /
kha dog dbyibs legs yid 'ong rgyan phreng ldan / /
phyogs dus kun na gzugs mchog ci mchis pa / /
mos blos tshe 'das lha la 'bul lags kyi / /
bzhes nas bla med byang chub myur thob shog /
oM shrI he ru ka rU pa ka ma gu Na badzra pU dza ti AHhUM /
de bzhin du sbyar te /
phyogs dus kun na zin dang ma zin pa'i / /
yon tan yid 'ong sgra snyan ci mchis pa / /
mos slos sogs dang shap+ta sbyar /
phyogs dus kun na tsan dan sbrul snying dang / /
a kar la sogs dbang po tshim byed pa / /
+ gan+d+he /
phyogs dus kun na ro @# / /
dang bcud ldan pa'i / /
lus sems brtas byed zas mchog ci mchis pa / /
+ rA sa /
phyogs dus kun na 'jam mnyen 'khril chags pa'i / /
reg bya'i khyad par lus sems tshim byed pa / /
+ spar+sha /
tshe las 'das pa ming 'di zhes bgyi ba'i mig gi yul du gzugs mdzes pa /
rna ba'i yul du sgra snyan pa /
sna'i yul du dri zhim pa /
lce'i yul du ro mngar ba /
lus kyi yul du reg bya 'jam pa la sogs pa 'dod yon gang la yang chags shing med par longs spyod pa'i skal ba dang ldan par gyur cig /
thams cad nam mkha'i mdzod bzhin du / /
sogs bya'o / /
'di la rgyud sde 'og ma'i skabs su sha chang sogs mi rung bar shes par bya dgos so / /
deng sang kham sog gi bla ma 'ga' zhig /
kun rig gi lho sgo'i cho ga la lug sogs bsad cing /
sha chen po spungs nas 'dod yon gyi tshig brjod nas rnam shes yar 'dren byed pa'i lugs de ni /
tshe 'das de ngan song du bsgyur ba'i thabs drag shos rang yin par gdon mi za la /
des mtshon de 'dra'i nor 'khrul mang po yod pa de la 'gag pa byas kyang /
sa paN gyis /
sol ba 'bad de bkrus na yang / /
kha dog dkar po mi srid do / /
zhes gsungs pa ltar gyur par ma zad /
chags sdang dang khong khro'i rgyur 'gro bas bdag lta bu tsU ta'i yul gyi rkang gnyis pa rnams btang snyoms su bzhag pa las 'os med do / /
lam bstan dngos ni /
dkon mchog rin chen dpal bzhin du / /
dkon mchog rin chen las byung ba / /
dkon mchog rin chen 'od zer gyis / /
rin chen 'phreng ba rnam dag pa / /
tshogs kyi lam dang sbyor ba'i lam / /
mthong ba'i lam dang bsgom pa'i lam / /
bla na med pa'i khyad par lam / /
byang chub bar chad med pa'i lam / /
rnam par grol ba'i lam dag la / /
bsten nas sdig pa kun byang nas / /
'phags pa'i lam der 'gro bar shog /
oM rat+ne rat+ne /
mahA rat+ne /
rat+na bi sho d+he /
rat+na ke ra ni /
rat+na mA la bi shud+d+he /
sho d+ha ya sarba pA paM hUM phaT /
ces brjod pas /
tshe 'das kyi rnam shes lha dang dbyer med du hUM yig gi rnam par spyi gtsug nas 'thon pa la /
dpa' bo dang dpa' mo rnams kyis lag na me tog dang spos dang rgyal mtshan dang bdan la sogs pa thogs pas bsus te /
rol mo'i sgra sna tshogs dang bcas te mkha' spyod du gshegs par gyur par bsams la me tog gyen du gtor zhing rol mo rgya cher bya'o / /
'di la zhal @# / /
shes phran bu yod la don la /
tshe 'das mkha' spyod du skye ba'i rgyur dkyil 'khor sgrub pa sogs tshogs gsog pa ni tshogs lam dang /
de'i mthus mkha' spyod du nying mtshams sbyor ba ni sbyor lam dang /
de'i ched du rten lhar bsgom pa ni bsgom lam dang /
mkha' spyod du 'gro ba'i lam bstan pa ji lta ba bzhin tshe 'das kyis mthong ba ni mthong lam dang /
der bgrod nas mkha' spyod du skye bar ma zang /
he ru ka'i zhal mthong dbang dang gdams ngag thob par dmigs pa ni bla na med pa'i lam dang /
der lam rnams mngon du byed pa ni bar chad med lam yin zhes rdo rje 'chang bla mas gsungs pa /
gzhan bde ba can dang mngon dga' sogs su sbyar na'ang zhing gi ming ma gtogs de bzhin gsungs /
de nas /
ro 'am ming byang sogs sdig sgrib dang lhan cig raM las skyes ba'i ye shes kyi mes bsreg par bsams la /
gson cig dgongs shig rigs kyi bu / /
gson cig tshe 'das rigs kyi bu / /
phung po lnga yi bud shing la / /
rgyal ba rigs lnga'i me sbar ro / /
'byung ba bzhi yi bud shing la / /
lha mo bzhi yi me sbar ro / /
dbang po drug gi bud shing la / /
byang chub sems dpa'i me sbar ro / /
yul rnams drug gi bud shing la / /
lha mo drug gi me sbar ro / /
lus ngag yid gsum bud shing la / /
rgyal ba'i sku gsum me sbar ro / /
sku gsum ye shes lnga ldan du / /
'gro ba'i don du 'grub par shog /
ces brjod cing bsreg go /
de nas /
dge bar gsungs shing /
skar ma rab rib mar me dang / /
sogs dang /
stong pa nyid la gzugs med tshor ba med /
sogs brjod cing /
stong nyid kyi lta bas rgyas 'debs shing /
las kyi rjes mi mngon par bya'o / /
rgyas par na dgug dral dang /
khrus kyi tshigs bcad dang /
dkon mchog gsum so sor phral nas byed pa dang /
'byung bzhi so sor phral ba sogs cho ga rgyas pa ltar byas na ches phun sum tshogs pa yin la /
'dir ni cho ga bsdus pa la mos pa rnams kyi blo dang bstun par byas pa yin no / /
bde ba mchog gi sgo nas 'gro ba rnams / /
bde ldan dag pa'i zhing du 'khrid pa'i thabs / /
bde bar go sla'i tshul gyis sbyar ba'i mthus / /
bde chen lhan skyes ye shes myur thob shog /
ces 'khor lo sdom pa'i sgo nas tshe 'das rjes su bzung ba'i cho ga mkha' spyod myur lam zhes bya ba 'di ni /
rang gi slob ma gus ldan gyi dge slong @# / /
grags pa rgyal mtshan pas nan cher bskul ba'i ngor /
rje grags rgyan pas mdzad pa'i lho sgo'i cho ga gzhir byas nas /
rje paN chen thams cad mkhyen pa'i gsungs pa dang bla ma'i man ngag gis brgyan te /
rdo rje 'chang chen po 'khor lo'i mgon po dkon mchog rgyal mtshan dpal bzang po'i bka' drin gyis nye bar 'tsho ba'i lha'i btsun pa blo bzang bstan 'dzin rgyal mtshan gyis sbyar ba'i dge bas mar gyur sems can thams cad bde ba mchog gi go 'phang myur du thob par gyur cig / / /
shu b+haM / /
