! / /
lo ka tsa k+Shu paN+Ti ta sya mu khA ga ma shrI tsa kra sa m+b+hA ra g+haN+Da ka sya ne ma ba hi maN+Dal pany+tsa nga ba ta sA d+ha no nA ma bi ha ra ti sma / /
! / /
dpal 'khor lo sdom pa dral bu lugs kyi phyi dkyil lha lnga'i sgrub thabs la paN zhal lung zhes bya ba bzhugs / /
@## / /
na ma k+pa ra ma gu ru sh+tsa tsa kras wa rA ya /
dus gsum rgyal ba thams cad kyi mkhyen brtse nus pa'i dbang phyug rigs dang dkyil 'khor kun gyi khyab bdag zha lu pa chen po rin can bsod nams mchog grub bstan pa'i rgyal mtshan dpal bzang po'i zhabs la gus pas phyag 'tshal zhing skyabs su mchi'o / /
zung 'jug rdo rje 'dzin pa ma thob kyi bar du rjes su gzung du gsol /
gar gu'i nyams ldan in+d+ra nI la'i ri / /
mdzes sdug 'tshams sbrin mdangs kyis nyer 'khyud pa / /
e waM zung 'jug bla ma he ru kaH / /
mnyam sbyor rdo rje btsun mos deng 'dir skyongs / /
au Di bi sha'i nags su 'ja' lus sku / /
brnyes nas mngon sum mkha' spyod sar gshegs pas / /
grub pa'i 'khor los sgyur ba dril bu pa / /
khyod zhabs byang chub bar du bsnyen la spro / /
'jig rten mig gcig mal lo bzheng pa'i gzhung / /
shing rta'i srol 'byed bla chen sa skya pa / /
sgra sgyur mar do chos kyi dbang phyug lugs / /
'dzin mkhas gze @# / /
ba blo ldan seng ge rgyal / /
bka' babs dbang chu'i gang+gA rnam dpyod ltor / /
legs 'khyil kun mkhyen bu ston dzah+nu / /
zab lam gnad kyi ma dud 'grol btsong kha pa / /
phyogs 'dir mkhas shing grub rnams phyag gi yul / /
rang rgyud tha rgod smin byed drod gsher chus / /
grel nus rtog pa'i sa bon yongs sbrum nas / /
zung 'jug snye ma ster mdzad rdo rje 'chang / /
rin cen bsod nams mchog grub rigs kyi bdag /
ma rgyud rnal 'byor gsang mtha'i snying po'i bcud / /
dbang dang byin rlabs dmar 'khrid zil mngar gyis / /
rang blo'i bum bzang 'geng ba'i yongs 'dzin tshogs / /
bsams kyin lam zab nyams len bsgom la brod / /
sngon rabs mkhas mang bzhed gzhung la brten nas / /
ma dag rnyog dri dpyad gsum ke ta kas / /
nyer bgrungs khrag 'thung lha lnga sgrub pa'i thabs / /
'khrul med lo paN zhal lung deng 'dir spel / /
de la 'dir grub pa'i dbang phyug rdo rje dril bu pa'i bzhed srol dpal 'khor lo sdom ba'i zab don dril bu ba phyi dkyil gyi sgrub pa'i thabs kyi rim pa nyams su blang ba la mnyam par bzhag pa dang ma bzhag pa'i rnal 'byor gnyis /
dang po la bskyed rdzogs gnyis las /
dang po la sngon 'gro dang dngos gzhi gnyis kyi /
dang po la skyabs sems /
rdor sems /
dag gsum /
phung khams skye mched brlab pa /
tshogs zhing dang lnga'i /
dang po ni /
srod thun gyi mthar chos thams cad bsam gyis mi khyab pa'i rnal 'byor gyi dngal nyal te| thor thun la rnal 'byor ma'i glus bskul ba'i rkyen gyis he ru ka'i nga rgyal gyis langs nas khrus kyi rnal 'byor spro na bya /
stan bde ba la bsam gtan gyi spyod lam dang ldan pas skyabs yul rnams gsal btab ste /
bdag dang 'gro ba nam mkha' dang mnyam pa'i sems can thams cad dus 'di nas bzung ste /
ji srid byang chub snying po la mchis kyi bar du dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la skyabs su mchi'o / /
dam pa'i chos rnams la skyabs su mchi'o / /
'phags pa'i dge 'dun rnams la skyabs su mchi'o / /
zhes lan gsum gyi mjug tu /
bla ma dang dkon cog rin po che rnam pa gsum la phyag 'tshal zhing skyabs su mchi'o / /
khyed rnams kyis bdag gi rgyud byin gyis brlab tu gsol /
sems can thams cad kyi don du rdzogs pa'i sangs rgyas kyi go 'phang thob par bya /
de'i ched du dpal 'khor lo sdom pa'i lam gyi rim pa bsgom par bgyi'o / /
zhes lan gsum brjod /
gnyis @# / /
ba rdor sems ni /
rang gi spyi bor paM las padma dang raM las nyi ma'i dkyil 'khor gi steng du hUM dang rdo rje las dpal he ru kaH sku mdog sngon po zhal bzhi phyag brgyad pa g.yas dmar /
g.yon dkar /
steng zhal ser po /
rtsa ba'i phyag gnyis kyis rdo rje dang dril bu 'dzin pas yum la 'khyud ba /
de'i 'og ma gnyis kyis glang lpags brgyangs pa /
g.yas 'og ma gnyis kyis thod pa dang kha TwAM ga /
g.yon 'og ma gnyis kyis zhags pa dang tshangs mgo 'dzin pa zhabs g.yas brkyang g.yon bskum gyis dus mtshan dang 'jigs byed mnan pa /
rang 'dra'i yum rtsa phyag gnyis kyis rdor dril 'dzin bas yab kyi mgul nas 'khyud cing de 'og gnyis rdo rje /
phyag lhag ma yab dang 'dra ba /
zhabs gnyis yab kyi rked la 'khril ba /
mtshan nyid thams cad yongs su rdzogs pa'i skur bsam /
de'i dpral bar oM /
mgrin par AH thugs kar hUM /
mdzub mo gnyis mdud /
gung mo gnyis rtse sbrad /
mthe bong gnyis khyad rtse sbyar te sar mo lhag ma brkyang ba 'bar ba'i phyag rgya dpral bar bzhag nas g.yon du bskor /
mig gyen du blta ba dang bcas gdong bsgyur rkang ba g.yas pas g.yon pa mnan te /
phaiM /
thugs ka'i hUM las 'od zer 'phros /
ye shes ba dang dbang gi lha rnams pad kar dang bcas thugs kar g.yas steng du bsnal ba mdzub mo lcags gyu ltar cung zad gug pa'i rdo rje bsdu ba'i phyag rgyas oM badzra sa mA dzaH sa sbyan drangs /
oM sarba ta thA ga ta sa pa ri wA ra ar+g+haM nas shap+ta pra tIts+tsha AH hUM gi bar gyis mchod /
dzaH hUM baM hoH sa bstim /
oM sarba ta thA ga ta a b+hi Shiny+tsa tu maM /
zhes gsol ba btab bas /
oM sarba ta thA ga ta a b+hi She ka ta sa ma ya shi ye hUM /
zhes dbang bskur /
sku gang /
dri ma dag /
chu lhag ma yar lud pa las yab la mi bskyod pa dang yum la rnam bar snang mdzad kyis dbu brgyan par bsam /
bcom ldan 'das kyi thugs kar padma dang nyi ma'i dkyil 'khor gyi steng du hUM sngon po'i mthar yi ge brgya pa'i sngags kyi 'phreng bas bskor ba de las 'od zer 'phros pas /
de bzhin gshegs pa thams cad kyi thugs kyi snying bo ye shes kyi bdud rtsi sbyan drangs hUM la thim /
bcom ldan 'das bdag dang sems can thams cad kyis 'khor ba thog ma med pa nas bsags pa'i sdig sgrib nyes ltung dri ma'i tshogs thams cad byang zhing dag par mdzad du gsol /
zhes gsol ba gtab pas /
hUM las bdud rtsi babs /
he ru ka'i sku gang /
sku'i dbyibs brgyud /
yum gyi sku gang /
yab yum gyi sbyor mtshams nas bdud rtsi babs /
bdag gi spyi gtsug nas zhugs pas nas gdon sdig sgrib thams cad dud khu'am rnag khrag gi rnam par bshad gci gnyis dang rkang mthil gnyis nas thon nas shul thams cad bdud rtsis gang bar bsam /
he ru ka'i yig brgya ci nus su bzla /
bdag ni mi shes rmongs pa ste /
dam tshig las ni 'gal zhing nyams / /
bla ma mgon pas skyabs mdzod cig /
gtso bo rdo rje 'dzin ba ste / /
thugs rje chen po'i bdag nyid can / /
'gro ba'i gtso la bdag skyabs mchi / /
sku gsung thugs rtsa ba dang yan @# / /
lag gi dam tshig nyams pa thams cad mthol lo / /
bshags pa /
sdig pa dang sgrib pa nyes pa dang ltung ba dri ma'i tshogs thams cad byang zhing dag par mdzad du gsol /
zhes gsol ba btab pas /
bcom ldan 'das dpal he ru kaH yab yum 'od du zhu nas spyi bo nas rang la thim pas rang gi lus shel gong lta bur bsam mo / /
gsum pa dag pa gsum gyi rnal 'byor ni /
shrI he ru kaH he ni kun gyi 'byung gnas su gyur pa'i sems te /
rgyu'i bdag nyid du brtag par bya bas stong pa'i chos kyi bdag med pa dang /
ru ni gang zag gi bdag tu 'dzin pa'i rnam rtog gi dra bas bkod pa'i bdag dang bral ba'i gang zag gi bdag med pa dang /
ka ni da kho na nyid kyi yul yul can gnyis mi mthun bar so sor gnyis su mi gnas pa dang /
shrI ni yul stong ba nyid ji 'dra ba de bzhin du rjes su zhugs pa'i gnyis su mad pa'i ye shes e waM gyi don no / /
zhes pas yid dag par bya'o / /
stong pa'i ngang las rang nyid skad cig gis he ru kaH sngon po zhal gcig phyag gnyis ba rdo rje dang dril bu 'dzin pa g.yas brkyang gis bzhugs pa la /
yum rdo rje phag mo dmar mo gri gug dang thod pa 'dzin pas 'khyud bar bsam /
shrI he ru kony+haM /
zhes pas lus dag par bya'o / /
oM a A /
i I /
u U /
r-i r-I /
l-i l-I /
e ai /
o au /
aM aH ka kha ga g+ha nga /
ca tsha dza dz+ha nya /
Ta THa Da D+ha Na /
ta tha da d+ha na /
pa pha ba b+ha ma /
ya ra la wa /
sha Sha sa ha /
k+Sha /
huM huM phaT /
yi ge'i 'phreng ba g.yon du lte ba'i phyogs su lan gsum bskor ba las 'od zer kha dog lnga 'phro ba /
de dag las mkha' 'gro ma lnga dpag tu med pa sna bug g.yas nas spros te bgegs thams cad bcams /
g.yon nas nang du zhugs sngags 'phreng la thim par bsam zhing A di kA di lan gsum brjod pa ni ngag dag byed do / /
bzhi pa phung khams skye mched byin gyis brlab pa ni /
rang nyid kyi phung khams skye mched thams cad gdod ma nas rnam par dag pa ye shes kyi lha'i rang bzhin du yod pa so so'i rnam pa ji lta bar bsam /
lnga pa tshogs zhing ni /
phyag rgya dang bcas pheM /
rang gi snying gar baM las padma dang a las zla ba'i dkyil 'khor gyi steng du hUM yig sngon po las 'phros pa'i 'od zer gyis /
bla ma dang sangs rgyas byang chub sems dpa'i tshogs rnams dang /
'gro ba drug gi sems can rnams kyang lhar byas pa phyag rgya dang bcas oM badzra sa mA jaH sa spyan drangs /
de thams cad dkyil 'khor gyi 'khor lo'i lha tshogs su gyur cing bla ma rnams gcig tu 'dus gtso bo'i rigs bdag tu bzhugs par bsam /
he ru kaH dpal dpa' bo che / /
rnam rtog rdo rje'i dbang phyug dang / /
rjes chags chags pa che rnams kyi / /
rdo rje phag mo de la 'dud / /
dpal ldan rdo rje mkha' 'gro dang / /
mkha' 'gro ma yi 'khor lo sgyur / /
ye shes lnga dang sku gsum nyid / /
'gro ba skyob la phyag 'tshal lo / /
ji snyed rdo rje mkha' 'gro ma / /
kun tu rtog pa'i 'ching gcod cing / /
'jig rten ba ba la 'jug ma / /
de snyed rnams la phyag 'tshal lo / /
snying ga'i huM las spros pa'i mchod pa'i lha mo @# / /
mchod rdzas thogs pa rnams kyis mchod par bsam /
oM sarba bI ra yo gi nI ar+g+haM pra tIts+tsha AH hUM /
de bzhin du /
ar+g+haM gyi gnas su /
pA dyaM /
nas /
shap+ta'i bar bcug /
oM rU pa badzri huM hUM phaT /
rU pa'i gnas su /
shap+ta nas /
sbar+sha'i bar bcug /
thugs ka'i huM las byung ba'i snying pa'i rnal 'byor ma bzhis thod pa'i nang gi bdud rtsi lngas mchod par bsam /
oM sarba badzri kA mi ni sarba b+hak+ShaM sho d+ha ya gu hya badzri Ni hUM swAhA /
mkha' 'gro ma la sogs pa bzhi phag mo la thim /
phag mo he ru kaH dang snyoms par zhugs pa'i bde ba nyams su myong bar bsam /
oM sarba ta thA ga ta a nu rA ga Na pU ja badzra swa b+hA wa At+makony+haM /
gur las byung ba'i rgyun bshags lan gsum dang /
sems can thams cad kyi sgrib pa thams cad bsal ba'i phyir nam mkha'i mthas gtugs pa'i sangs rgyas thams cad la chos kyi 'khor lo skor bar bskul lo / /
rgyal ba mya ngan las 'da' bar bzhed pa rnams 'gro ba kun la phan pa dang bde ba'i don du bskal pa zhing gi rdul snyad du bzhugs par gsol ba 'debs so / /
bgrod dka' srid pa'i rgya mtsho las / /
bdag gis 'gro rnams bsgral ba'i phyir / /
rang gi bdag nyid skad cig mar / /
sangs rgyas rnams la dbul bar bgyi / /
zhes yan lag bdun pa'i rjes su yig brgya brjod /
oM badzra muH sa tshogs zhid rang bzhin gyi gnas su gshegs par bsam /
sems can thams cad khyad par du 'phags pa'i bde ba dang ldan par gyur cig /
sdug bsngal dang sdug bsngal gyi rgyu thams cad dang bral bar gyur cig /
thob zin pa'i bde ba dang mi 'bral bar gyur cig /
nyon mongs pa ngang nye ba'i nyon mongs pa thams cad dang bral bar gyur cig /
ces tshad med bzhi bsgom /
gnyis pa dngos gzhi la rten brten nga gnyis kyi /
dang po rten la srung 'khor /
'byung ba /
gzhal yas khang dang gsum gyi dang po ni /
oM sra b+hA wa shud+d+hAH sarba d+harmaH swa b+hA wa shud+d+hony+haM /
chos thams cad rang bzhin gyi rnam par dag pa gzung 'dzin dang bral ba sems tsam gyi ngo bor bsam /
oM shU n+ya tA dz+nyA na badzra swa b+hA wa At+makony+haM /
chos thams cad stang par bsam /
de'i dgos pa ni 'dzam bu gling pa'i mngal skyes khams drug ldan 'chi ba dang chom mthun pas rang nyid kyi 'chi ba chos skur 'khyer ba'i gnad do / /
stong pa'i ngang las rang gi sems nyid nA da shin tu dkar ba la dmar ba'i mdangs chags par langs nas nam mkhar gnas par bsam pa ni gzhi la 'chi ba 'od gsal gyi bzhon pa'i rlung sems las bar du grub pa ltar rang nyid kyi bar ngo longs skur 'khyer ba'i gnad do / /
de'i 'od zer las paM las sna tshogs /
padma'i steng du raM las nyi ma'i dkyil 'khor /
de'i steng du hUM las sna tshogs rdo rje rtse mo bcu gnyis pa shar dkar /
byang ljang /
nub dmar /
lho ser /
lte bar huM yongs su gyur pa las rang nyid he ru kaH sngon po zhal gcig phyag gnyis par bsam /
phyogs g.yon dang mtshams g.yas skor du g.yon pa'i mthe bos mdzub ma mnan ba mdzub mo phyir btang pa'i se gol gtog cing sum+b+ha sngags tshan bzhir bcad pa lan gnyis bzla /
zhes brjod cing spro ba mnyam du thugs ka'i hUM las @# / /
hUM bcu steng 'og phyogs mtshams su 'phros pa las /
shar dang steng du khwa gdong ma sngon mo /
byang du 'ug gdong ma ljang gu /
nub dang 'og tu khyi gdong ma dmar mo /
lhor phag gdong ma ser mo /
shar lhor gshin rje brtan ma g.yas sngo g.yon ser ba /
lho nub tu gshin rje pho nya ma g.yas ser g.yon dmar ba /
nub byang du gshin rje mche ba ma g.yas dmar g.yon ljang ba /
byang shar du gshin rje 'joms ma g.yas ljang g.yon snga ba /
thams cad kyang zhal gcig phyag gnyis kyi g.yas rdo rje thob dang g.yon rang 'dra'i lte ba man chad phur bu'i dpal mdung rtse gcig pa'i rnam pa can thogs pa /
nyi ma'i gdan la g.yon brkyang gis bzhugs par bsam /
'dir sgrub thabs spyi dang chos kyi rgyal po 'phags pa'i sgrub thabs kyi rjes su 'brangs pa yin cing lwa ba pas mdzad pa'i bcu gsum ma'i sgrub thabs su thams cad sku mdog dmar mor bshad pa'ang yod pas gang bde bya'o / /
pha nya bcu zhal phyir phyogs kyi mdun du hUM ring po las grub pa'i dong gru gsum pa /
gting zab pa bcu'i nang du khro mo rnams kyi sku'i 'od zer lcags kyu lta bus phyi rol gyi bgegs rnams rang dbang med par bkug par bsam /
rang nyid khro bo'i lta ba dang ldan pas bka' bsgo ba ni /
oM g+ha g+ha /
g+hA ta ya /
g+hA ta ya /
sarba duSh+TAM big+h+nA na hUM phaT /
kI lA ya kI lA ya sarba pA paM hUM phaT /
hUM hUM hUM badzra kI lA ya badzra d+ha rod Adz+nyA pa ti sarba duSh+TaM big+h+na na kA ya lIk+tsit+ta badzra kI lA ya hUM phaT /
ces bskos shing phur bu btsugs te pho nya rnams kyis /
oM badzra mung+ga ra badzra kI lA ya a ko TA ya hUM hUM phaT /
bgegs rnams kyi spyi gcug nas rkang mthil gyi bar du phur bus btab pas bgegs rnams kyi sems 'od gsal du thim zhing lus dang sgrib pa lhan cig tu bsregs bcoms thal bar bsam /
sngags bzhi po'i 'od zer las grub pa'i rdo rje'i ra ba gru bzhi pa phyogs kyi mdog can /
de dang dus mnyam ba sna tshogs rdo rje hUM dang bcas ma las skyes pa'i sna tshogs rdo rje'i sa gzhi /
de'i 'od zer steng du 'phros pa las rdo rje rtsa lnga pa phur bu'i mde'u can gyi mda'i dra ba /
de'i 'og rdo rje'i ra ba'i steng du rdo rje'i gur /
gur dang ra ba'i mtshams su rdo rje'i bla bre rnams sra zhing mkhregs pa dum bu gcig tu grub par bsam /
oM me dI naM badzra b+ha wa badzra ban+d+hA hUM /
gis rdo rje'i sa gzhi dang /
oM badzra pra kA ra hUM baM hUM /
gis rdo rje ra ba dang /
oM badzra pany+tsa ra hUM paM hUM /
gis rdo rje 'gyur dang /
oM badzra pi dA nA hUM khaM hUM /
gis rdo rje'i bla bra dang /
oM badzra sa ra dzA la trAM paM trAM /
gis rdo rje'i mda'i dra ba rnams so / /
sgo mtshams ma rnams rdo rje'i ra ba la thim pas chul chu thim pas zegs ma phyir 'phros pa lhar rdo rje ra ba'i gur khang du bsam /
oM badzra pra kA ra hUM /
de'i phyi rol tu sna tshogs padma'i gur khang du bsam /
oM padma pra kA ra hUM /
de'i phyi rol tu 'khar la 'bar ba'i gur khang du bsam /
oM tsakra dra kA ra hUM /
de'i phyi rol tu rdo rje me bskang pa 'jig pa'i me dpung lta bur bsam /
oM badzra dzra la a na larka hUM hUM hUM /
zhes brjod do /
gnyis @# / /
pa 'byung ba bskyad pa ni /
rang nyid lha'i sku sgya ma lta bu'i ngang nas /
srung 'khor gyi dbus nam mkha'i dbyings chos 'byung gi nang du sngar gyi nA da'i 'od zer las byung pa'i yaM las rlung gi dkyil 'khor sngon po gzhu'i dbyibs lta bu rgyal mtshan gyis mtshan pa /
de'i steng du raM las me'i dkyil 'khor dmar po gru gsum 'bar bas mtshan pa /
de'i steng du baM las chu'i dkyil 'khor dkar po zlum po bum pas mtshan pa /
de'i steng du laM las sa'i dkyil 'khor ser po gru bzhi zur bzhir rdo rje rtse gsum gyis mtshan pa /
de'i steng du suM las rin po che sna bzhi'i rang bzhin gyi lhun po gru bzhi pa rtse mor lcog brgyad kyis mdzes pa /
gsum pa gzhal yas khang bskyed pa ni /
de'i steng du pa las sna tshogs padma ge sar dang ldan pa'i stang du hUM las sna tshogs rdo rje rtse mo bcu gnyis pa phyogs kyi mdog can /
de'i lte bar b+h+rUM las gzhal yas khang gru bzhi pa sgo bzhi pa phyi nas rim pa bzhin dkar ser dmar ljang sngo ba'i rim pa lnga dang ldan pa'i rin po che'i rtsig pas bskor ba'i steng na /
rin po che'i pha gu dmar po la rin po che zur gsum pa dang gru bzhi pa la sogs pas spras pa /
de'i steng na gnas pa'i gser gyi ska rags bzhi'i phyi ngos su chu srir gyi kha nas mu tig gi do shal dang do shal phyed pa 'phyang ba /
de'i phyi ngos su bya 'dab ba la 'phyang ba'i rin po che'i shar bu /
de'i steng du padma 'dab ma phyed pa'i dbyibs can gyi mda' yab la gnas pa'i gser gyi bum pa nas thon pa'i rgyal mtshan dang ba dan brgyad brgyad kyis mdzes par byas pa /
phyi'i steng gi zur bzhi la gdugs bzhis brgyan pa /
gzhan yang gos dang /
'phan dang /
me tog gi phreng ba dang /
bla ba rlung gis bskyod pa dang /
rnga yab nor bu'i yu ba can la sogs ba rgyan du mas sbras pa /
rtsig pa'i 'gram nas 'dod yon gyi snam bu dmar pos bskor ba la bzhugs stangs dang kha dog sna tshogs pa'i rig ma bcu drug gis mchod pa byed bzhin pa /
sgo dang sgo khyung kyi mtshams dang rtsig pa'i phyi nang gi zur bzhir zla phyed la gnas pa'i rin po che dmar po'i stang du rdo rjes brgyan pa /
nang ka ba brgyad kyis gdung bzhi bteg cing dbus phyur bur phub pa'i rtse mor rdo rje phyed pa'i tog gis mtshan pa /
sgo bzhi'i thad sor ka ba bzhi bzhis bteg pa'i rta babs bang rim bzhi pa /
padma dang chos kyi 'khor lo dang /
gdugs dang /
ri dwags gnas pa /
rta babs kyi g.yas g.yon du bum pa bzang po las skyes pa'i dpag bsam gyi shing la rgyal srid rin po che sna bdun dang /
bar bar du grub pa dang /
sprin gyi gseb nas byung ba'i lha me tog gi 'phreng ba bzung ba rnams kyis kun nas mdzes par byas pa /
srung 'khor gyi phyi rol dur khrod brgyad du phyogs skyong brgyad /
shing brgyad /
zhing skyong brgyad /
klu brgyad /
sprin brgyad /
me brgyad /
ri brgyad /
mchod rten brgyad /
rnal 'byor pa brgyad /
gzhan yang dur khrod du rgyu ba rnams kyis gang ba'i nang gi lha snam shar dkar /
byang ljang /
nub dmar /
lho ser /
dbus sngo ba'i @# / /
stang du sna tshogs padma 'dab ma brgyad ba ge sar dang bcas pa /
mu khyud la gri gug gi phreng bas bskor ba /
de'i lte bar dus mtshan dang 'jigs byed /
phyogs bzhir ro dang zla ba /
mtshams bzhir zla ba'i gdan re re /
gnyis pa brtan pa lha la mngon byang lnga las gtso bo bskyed pa /
'khor bskyed pa /
phung khams skya mched brlab pa /
go cha /
ye shes pa drang ba /
dbang bskur rgyas gdab /
mchod bstad /
ngag pa dran pa dang brgyad kyi /
dang po ni /
dbus kyi gdan gyi steng du sangs rgyas kyi mtshan bzang po sum cu so gnyis kyi ngo bo skar ma'i rnam pa lta bu'i /
a A nas /
aM aH phrag gnyis brjod la /
zhu ba las byung ba'i zla ba'i dkyil 'khor me long lnga bu'i ye shes| de'i steng du dpe byad bzang po brgyad cu'i bdag nyid mar me'i rnam pa lta bu'i /
ka kha nas /
ya ra la wa Da D+ha /
phrag gnyis brjod de /
zhu ba las byung ba'i nyi ma'i dkyil 'khor mnyam pa nyid kyi ye shes /
de gnyis kyi bar du sngar gyi nA da /
de las hu dngul chu'i mdog lta bu las rdo rje dkar po rtse lnga pa lte ba la huM gis mtshan pa /
baM las gri gug paM gis mtshan pa sor rtog ye shes /
de las dkyil 'khor gyi lha tshogs dpag tu med pa spros /
sems can thams cad kyi sdig sgrib sbyangs| lha lngar byas /
de dag dang gdod ma nas grub pa'i dpa' bo dang rnal 'byor ma rnams spyan drangs /
huM la thim pas rkyen byas te /
nyi zla phyag mtshan sa bon dang bcas pa gcig tu gyur pa bya grub ye shes /
de yongs su gyur pa las sku rdzogs pa chos dbyings ye shes kyi ngo bo dpal 'khor lo bde mchog sku mdog sngon po zhal bzhi phyag bcu gnyis pa /
rtsa zhal sngon po /
g.yon zhal dmar po /
rgyab zhal ljang gu /
g.yas zhal ser po /
zhal re re la spyan gsum gsum dang ldan zhing mche ba gtsigs pa /
drag cing 'jigs su rung ba /
dbu skra ral pa nag po thor tshugs sa bcings pa'i rtse mor nor bu rin po che /
mtshogs mar sna tshogs rdo rje /
lte ba la rigs kyi bdag po /
g.yon du zla ba phyed pa /
dbu re re la rdo rje nag po'i 'phreng bas stod smad nas brgyus pa'i thod pa skam po lnga lngas brgyan pa /
de'i 'og tu rdo rje'i phreng ba dang dpa' bo'i dar dbyangs bcings pa /
phyag bcu gnyis kyi dang po gnyis rdo rje dang dril bu 'dzin pas yum la 'khyud ba /
g.yas gyi gnyis pa na cang te'u /
gsum pa na rtse gsum /
bzhi ba na dgra sta /
lnga pa na gri gug /
g.yon gnyis pa na kha TwAM ga /
gsum pa na thod pa khrag gis gang ba /
bzhi pa na zhags pa /
lnga pa na tshangs mgo gdong bzhi pa bsnams pa /
tha ma gnyis kyis glang po che'i pags pa rlon pa khrag dang bcas pa'i na bza' phyag g.yas pas lag pa g.yon pa dang /
g.yon pas rkang pa g.yon pa dang bcas te brgyangs nas bzung ba'i sdigs mdzub kyi rtsa gnyis smin ma'i thang sor gnas pa /
mi lpags kyi na bza' gsol ba /
mi'i rgyu ma la brgyus pa'i mgo bo rlon ba lnga bcu'i ngo shal phrag par 'phyang ba /
phyag rgya drug dang nye ba'i phyag rgyas brgyan cing gar gyi nyams dgu @# / /
dang ldan pa /
mtshan bzang bo sum cu rtsa gnyis dang dpe byed brgyad cus brgyan pa /
stag gi pags pa'i sham thabs gol ba /
zhabs g.yas brkyang bas dus mtshan ma dmar mo'i nu ma dang g.yon bskum bas 'jigs byed nag po'i mgo bo rgyab tu bstad nas mnan cing bsteng phyogs su gdugs dkar bo phub pa'o / /
de'i pang du yum rdo rje 'phag mo sku mdog dmar mo zhal gcig phyag gnyis ma spyan gsum che ba gtsigs pa /
gcer mo dbu skra sil bu thur du grel zhing thod ba skam po lngas dbu la brgyan ma /
thod pa'i dum bus spud pa'i ska rags can /
phyag rgya lngas sbas shing mi'i rgyu ma la brgyus pa'i mi mgo skam po lnga bcu'i do shal byas pa /
g.yas gri gug dang bcas pa'i sdigs mdzub kyis bdud thams cad la bsdigs par mdzad pa /
g.yon pas yab kyi mgul nas 'khyud pa'i thod pa khrag dang rgyu mas gang ba bsnams pa /
zhabs g.yon brkyang zhing g.yas yab la 'khyud pa /
gnyis ka'ang ye shes kyi me 'bar ba'i dbus na bzhugs pa'o / /
yab kyi thugs kar rang 'dra'i ye shes sems dpa' zhal gcig phyag gnyis pa'i thugs kar sna tshogs padma la gnas pa'i nyi ma'i dkyil 'khor gyi sten du ting nge 'dzin sems dpa' hUM yig sngon po 'od 'phro par bsam /
gzhi la pha ma'i khu khrag gi dbus su bar de'i rnam shes zhugs te nyid mtshams sbyar nas skye ba len pa ltar rang nyid kyi skye ba sprul skur 'khyer ba'i gnang ngo / /
gnyis pa 'khor bskyed pa ni /
shar gyi 'dab mar mkha' 'gro ma sngon mo /
byang du lA ma ljang gu /
nub tu dum skyes ma dmar mo /
lhor gzugs can ma ser mo /
thams cad kyang zhal gcig phyag bzhi ma spyan gsum dang ldan cing mche ba gtsigs pa /
gcer mo skra grol zhing thod pa skam po lngas dbu brgyan pa /
dum bu lnga bcu'i do shal dang phyag rgya lngas brgyan pa /
g.yas gnyis gri gug dang DA ma ru /
g.yon gnyis thod pa khrag gis gang ba dang kha TwAM ga pa snams pa thams cad kyang zhabs g.yon brkyang gi stabs kyis bzhugs ba /
mtshams rnams su bum pa bdud rtsis gang pa'i bsteng du ka pA la byang chub sems kyis gang ba bzhis kha brgyan pa'o / /
gsum pa phung khams skye mched byin gyis brlab pa ni /
oM AH hUM /
oM sarba bI ra yo gi nI nAM kA ya wA k+tsit+ta badzra swa b+hA wa At+ma kony+haM /
zhes skad cig mas bskyed pa'i sngags brjod /
lha thams cad kyi mag gti mug rdo rje /
rna ba zhe sdang rdo rje /
sna phrag dog rdo rje /
lce 'dod chags rdo rje /
lus sar sna rdo rje /
yid dbang phyug rdo rje /
gzugs kyi phung po rnam par snang mdzad /
tshor ba'i phung po rdo rje nyi ma /
'du shes kyi phung po padma gar gyi dbang phyug /
'du byed kyi phung po rdo rje rgyal po / /
rnam par shes pa'i phung po rdo rje sams dpa' /
de bzhin gshegs pa thams cad gcig pa nyid dang la he ru kaH sa'i khams ltung byed ma /
chu'i khams gsod byed ma /
me'i khams 'gugs byed ma /
rlung gi khams gar gyi dbang phyug ma /
nam mkha'i khams padma'i dra ba can ma /
dpral bar oM dkar po /
mgrin par AH @# / /
dmar po / /
snying gar hUM sngon pos mtshan par bsam /
bzhi ba ga cha bag ba ni /
bcom ldan 'das kyi snying gar rdo rje sems dpa'i nga bo oM ha dkar po / /
mgo bor rnam snang gi ngo bo na ma hi sor po /
spyi gtsug tu padma gar dbang gi ngo bo swA hA hu dmar po /
phrag pa gnyis su dpal he ru ka'i ngo bo bau Sha Ta he nag po /
mig gnyis su rdo rje nyi ma'i ngo bo hUM hUM ho dmar ser /
yan lag thams cad la rta mchog gi ngo bo phaT haM ljang gu /
zhes dpa' bo'i go cha dang /
yum rnams kyi lte bar rdo rje phag mo'i ngo bo oM baM dmar mo /
snying gar gshin rje ma'i ngo bo haM yoM sngon mo /
khar rmongs byed ma'i ngo bo hriM moM dkar mo /
mgo bor skyong byed ma'i ngo bo hroM hriM ser mo /
spyi gtsug tu skrag byed ma'i ngo bo hUM hUM ljang gu /
yan lag thams cad la tsaN+Di ka'i ngo bo phaT phaT dud khas mtshan par bsam dpa' mo'i go cha bkod pas gtso bo yab yum zhal sbyor ba'i tshe sngags yig rnams rdo rje lu gu rgyud du bcings ba'o / /
lnga pa ye shes pa sbyan dang ba ni /
phyag rgya dang bcas /
phaiM /
rang gi thugs ka si hUM las 'od zer 'phros pas /
rang bzhin gyi gnas nas bsgoms pa dang 'dra ba'i dkyil 'khor la sangs rgyas dang byang chub sems dpa' dang dba' bo dang rnal 'byor ma'i tshogs kyis bskor ba mdun gyi nam mkhar phyag rgya dang bcas oM badzra sa mA dzaH sa spyan drangs /
oM sarba bI ra yo gi nI ar+g+haM nas shap+ta'i bar gyis mchod /
dzaH hUM baM hoH sa gnyis su med par bsam /
yo ga shud+d+hAH sarba d+harmAH yo ga shud+d+hony+haM /
drug pa dbang bskur rgyas gdab ni phyag rgya dang bcas /
phaiM /
slar yang thugs ka'i tUM las 'od zer 'phros pas dbang gi lha rnams bsdu rgya dang bcas oM badzra sa mA dzaH sa spyan drangs /
oM sarba bI na yo gi nI ar+g+haM nas shap+ta'i bar gyis mchod /
de bzhin gshegs pa thams cad kyis bdag la mngon par dbang bskur du gsol /
zhes gsol ba btab pas sgo mtshams ma rnams kyis bgegs bskad /
dpa' bo rnams kyis shis pa brjod /
dpa' mo rnams kyis rdo rje'i glu lan /
de bzhin gshegs pa rnams kyis dbang bskur pa'i dgongs pa mdzad /
yum bzhi phag mo dang bcas pas rin po che'i bum pa bdud rtsis gang ba thogs nas /
ji ltar bltams pa tsam gyis ni / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi She ka ta sa ma ya shri yeM hUM /
zhes dbang bskur /
sku gang /
dri ma dag /
chu lhag ma yar lud pa las gtso bo la rdo rje sems dpa' /
yum la mi bskyong pa /
mkha' 'gro ma la rtag pa /
lA ma la rta mchog /
dum skyes ma la padma gar dbang /
gzugs can ma la rdo rje nyi mas dbu brgyan par bsam /
bdun pa la phyi mchod /
nang mchod /
gsang mchod /
de kho na nyid kyis mchod pa /
bstod pa /
dag pa dran ba dang drug gi /
dang po ni /
rang gi snying ga'i sa bon las spros pa'i mchod pa'i lha mo rnams kyis mchod par bsam /
so so'i phyag rgya dang bcas /
oM sarba bI ra yo gi nI ar+g+haM sogs kyis tshogs zhing @# / /
ltar mchod /
gnyis pa nang mchod ni /
bdud rtsi ril bu btab na brlab mi dgos shing med tshe 'ag nas 'byung ba'i gtor ma ltar brlabs /
bsdu na lag pa g.yon bstan la oM /
zhes stong par bsam /
g.yas bstan la AH zhes thod ba dkar po yangs shing rgya che ba dpral ba rang la bstan par bsam /
gnyis ka bstan te hUM /
zhes sha lnga bdud rtsi lngas gung bar bsam /
lag gnyis bkan pa'i srin lag gnyis dkris pa'i bar nas gung mtheb rtse sbyar ba mdzub mo gnyis kyis mnan pa bya khyung gi phyag rgya bstan la /
ha ho hriH zhes lan gsum brjod pas ye shes bdud rtsir bsam mo / /
oM /
mchod do phyogs bcu dus gsum gyi de bzhin gshegs pa rgyal ba sras dang bcas pa thams cad kyi sku gsung thugs ye shes rdo rje ngo bo chos kyi phung po stong phrag brgyad cu rtsa bzhi'i 'byung gnas 'phags pa'i dge 'dun thams cad kyi mnga' bdag /
sku bzhi ye shes lnga'i bdag nyid drin can rtsa ba'i bla ma rin po che'i zhal du oM AH hUM /
sangs rgyas rdo rje 'chang chen po'i zhal du oM AH hUM /
ye shes kyi mkha' 'gro ma'i zhal du oM AH hUM /
slob dpon rdo rje dril bu ba'i zhal du oM AH hUM /
rus sbal zhabs kyi zhal du oM AH hUM /
dza lan+d+ha ra pa'i zhal du oM AH hUM /
nag po spyod pa'i zhal du oM AH hUM /
gu hya ba'i zhal du oM AH hUM /
rnam rgyal zhabs kyi zhal du oM AH hUM /
tai lo pa'i zhal du oM AH hUM /
nA ro ta pa'i zhal du oM AH hUM /
bal po phaM mthang pa gcen 'jigs med grags pa'i zhal du oM AH hUM /
gcung ngag gi dbang phyug gi zhal du oM AH hUM /
klog skya shes rab brtsegs kyi zhal du oM AH hUM /
mal gyo lo tsA ba blo gros grags kyi zhal du oM AH hUM /
sa skya pa chen po kun dga' snying po'i zhal du oM AH hUM /
slob dpon bsod nams rtse mo'i zhal du oM AH hUM /
rje btsun grags po rgyal mtshan gyi zhal du oM AH hUM /
sa paN+Di ta kun dga' rgyal mtshan kyi zhal du oM AH hUM /
'gro ba'i mgon po chos rgyal 'phags pa'i zhal du oM AH hUM /
khro phu rin po che bsod nams seng ge'i zhal du oM AH hUM /
yar rtse ba rin can seng ga'i zhal du oM AH hUM /
thams cad mkhyen pa bu ston lo tsA ba'i zhal du oM AH hUM /
thugs sras sgra tshad pa rin chen rnam rgyal gyi zhal du oM AH hUM /
rje kun dga' rin cen gyi zhal du oM AH hUM /
bzang pa rin rgyal ba'i zhal du oM AH hUM /
brag thog pa bsod nams bzang po'i zhal du oM AH hUM /
kun mkhyen rdo rje gdan pa'i zhal du oM AH hUM /
mdo khams pa yon tan rgya mtsho'i zhal du oM AH hUM /
rje shAkya kun dga'i zhal du oM AH hUM /
kun bzang rtse pa dbang phyug rgyal mtshan gyi zhal du oM AH hUM /
paN chen bsod nams mchog ldan gyi zhal du oM AH hUM /
rdo rje 'chang rin cen bsod nams mchog grub kyi zhal du oM AH hUM /
drin can rtsa ba'i bla ma rin po che'i zhal du oM AH hUM /
gzhan yang dbang bskur rgyud bshad man ngag gnang ba'i bla ma dam pa yab sras brgyud pa dang bcas pa'i zhal du oM AH hUM /
yab kyi nye snying /
yum dang mkha' 'gro ma bzhi'i snying po'i mthar 'bru gsum btags la nang mched dbul /
bya rgyud /
spyad rgyud /
rnal @# / /
'byor rgyud /
rnal 'byor bla na med pa ste rgyud sde chen po bzhi dang 'brel ba'i yi dam dkyil 'khor gyi lha tshogs rnams kyis zhal du oM AH hUM /
oM kA li de spyi /
khyad par dpal ldan dmag zor gyi rgyal mo 'khor dang bcas pa'i zhal du oM AH hUM /
shI d+harma pA la tsa tu rmu kha /
mthu stobs kyi dbang phyug dpal mgon zhal bzhi pa 'khor dang bcas ba rnams kyi zhal du a AH hUM /
chos 'khor bsrung zhing bstan ba skyong bar zhal gyis bzhes pa'i bka' sdong chos skyong srung ma rnams kyi zhal du oM AH hUM /
gnas dang nye ba'i gnas /
zhing dang nye ba'i zhing /
tshan+d+ho dang nye ba'i tshan+d+ho /
'dub dang nya ba'i 'du ba /
dur khrad dang nye ba'i dung khrad /
'thung sbyod dang nye ba'i 'thung sbyod de yul sum cu rtsa gnyis /
gnas nyi shu rtsa bzhi /
dur khrod chen po brgyad na bzhugs pa'i dpa' bo dang rnal 'byor ma bsam gyis mi khyab pa sprul pa'i skus 'gra ba sems can gyi don mdzad pa rnams kyi zhal du oM AH hUM /
zhing skyong bzhi bcu rtsa brgyad /
pho nya gnas las skyes ba /
rigs las skyes pa /
sngags las skyes pa /
las las skyes pa'i mkha' 'gro'i tshogs dang /
gnas gsum gyi rdo rje mkha' 'gro ma rnams kyi zhal du oM AH hUM /
gnod sbyin /
srin po /
'byung ba /
yi dwags /
sha za /
smyo byed /
brjod byed /
pho nya /
'phrog ma /
grub pa rnams kyi zhal du oM AH hUM /
bod khams skyong ba'i bstan ma bcu gnyis 'khor dang bcas pa dang /
gnas bdag /
bzhi bdag /
grong bdag /
yul bdag gnyug mar gnas ba rnams kyi zhal du oM AH hUM /
'gro ba rigs drug /
lam rgyud lnga /
skya gnas rnam pa bzhis bsdus pa'i sems can thams cad tshim zhing bag pa med pa'i bde bas rgyud gang nas myur du bla na med pa'i byang chub thob pa'i skal pa dang ldan bar gyur cig /
rang gi lce thog tu bdud rtsi myangs la /
rang gi lus la gnas pa'i lha thams cad kyi zhal du oM AH hUM /
oM a mr-i ta swa da na badzra swa b+hA wa Ah+ma kony+haM /
zhes brjod /
gsum pa gsang ba'i mchod ba ni /
yab kyi gsang gnas hUM dkar po las byung pa'i rdo rje nag po byA dmar bo las byung ba'i nor bu dmar po byA dmar pos mtshan pa /
yum gyi gsang gnas AH las padma'i 'dab ma gsum ba dyA ser bo las byung ba'i ze'u 'bru dkar bo dyA ser bos mtshan ba /
oM shrI ma hA su kha badzra he he ru ru kaM AH hUM hUM phaT /
yab kyis yum la tsum+ba na dang yum gyis kyang yab la tsum+ba na byas la /
phan tshun snyoms bar 'jug pa'i dga' ba brtsams nas /
dga' ba bzhi nyams su myong nas zag pa med pa'i bar bas mnyes pa /
bsam /
bzhi pa de kho na nyid kyi mchod ba ni /
de ltar mchod bya mchod byed mchod pa thams cad skye med mnyam ba nyid du bsam /
lnga pa rkang brgyad kyis bstod ba ni /
oM na mo b+ha ga wa te wi re shA ya hUM huM phaT /
oM ma hA ka lpa agni san+ni b+ha ya huM huM phaT /
oM da TA mu ku Tot+ka TA ya huM huM phaT /
oM daM Sh+TA ka rA lo gra b+hI Sha Na mu khA ya huM huM phaT /
oM sa ha sra b+hu dza b+hA su rA ya huM huM phaT /
oM ba ra shu pA sho dya ta shu'a la kha TwAM ga d+hA ri Ni huM huM phaT /
@# / /
oM byA g+h+rA dzi nAM ba ra d+ha rA ya huM huM phaT /
oM ma hA d+hu m+b+rAn+d+ha kA ra wa puShA ya huM huM phaT /
rnal 'byor ro gcig bdud rtsi 'thungs pas rnam bar dag pa'i thugs / /
gnas la sogs pa yul du bgrad pas rnam par dag pa'i sku / /
dpal gyi gnas kyi dbus mchod dkyil 'khor 'khor lo'i mgon bo dang / /
bla ma mchod la spyi bos btud de rtag tu phyag mtshal lo / /
drug pa dag pa dran pa ni /
lus dran pa nye bar bzhag pa mkha' 'gro ma /
tshor ba ngan pa nye bar bzhag pa lA ma /
chos dran pa nye bar bzhag pa dum skyes ma /
sems dran ba nye bar bzhag pa gzugs can ma /
yang dag pa'i ting nge 'dzin ni dpal he ru kaH dang rdo rje phag mo'o / /
gnyis pa rdzogs rim ni /
lus skyil krung lag pa mnyam gzhag bcas la rlung nang du 'dren pa dang bstun nas /
phyi'i dkyil 'khor ma lus pa sna bug gnyis nas snying ga'i hUM la bstim /
yum yang lte ba'i aM la bstim /
yab nyid kyang zhal gcig phyag gnyis par gsal kyang rung la rgyun gyi rnal 'byor la dkyil 'khor yongs rdzogs pa sgom bzhin pa'i ngang nas rang tso bor gsal ba'i lus kyi dbus su a ba d+hU tI dra zhing drang pa rlung sems 'dres pas gang ba /
g.yas ro ma me'i rang bzhin kA li'i rnam pa'i rak+tas gang ba /
g.yon rkyang ma chu'i rang bzhin A li'i rnam ba'i thig les gang ba /
dbu ma la brten pa'i lte ba sprul pa'i 'khor lo / /
'dab ma drug cu rtsa bzhi pa'i snying por phag mo'i ngo bo a dmar po me'i rang bzhin mgo gyen du lta ba /
nang skor la a ka tsa Ta ta pa la sha /
kyi skor la A le kA li dang /
dbyangs kyi yi ge ring po drug /
snying ga chos kyi 'khor lo 'dab ma brgyad pa'i lte bar he ru ka'i ngo bo hUM dkar po thig le'i rnam pa mgo thur du lta ba /
phyogs bzhi /
oM AH hri hraM /
g.yon skor dang mtshams bzhir /
lAM mAM pAM tAM g.yas skor du gnas pa /
mgrin pa longs spyod kyi 'khor lo 'dab ma bcu drug pa'i lte bar /
phag mo'i rang bzhin /
aM dmar po mgo gyon du lta ba /
nang gi 'dab ma la /
ya ra la wa /
phyi skor r-i r-I l-i l-I spangs pa'i A li bcu gnyis /
spyi bo bde chen gyi 'khor lo 'dab ma sum cu rtsa gnyis pa'i lte bar he ru ka'i rang bzhin haM dkar po mgo thur du lta ba /
'dab ma la A li phrag gnyis gnas bar bsams nas /
lte ba'i aM gi me 'bar ba dbu ma'i nang nas song bas /
huM la bsnun bas byang chub kyi sems kyi rgyun babs nas /
aM gi mcher gsos pa 'og gi dpyid dang thig le kha sbyor dang /
me'i nus ba snying gnas kyang gyen du song bas mgrin pa'i aM bskul ba'i mes /
spyi bo'i haM la bsnun de las kyang byang chub kyi sems kyi rgyun babs pas mgrin pa'i me cher gsos ba steng gi dpyid dang thig le kha sbyor du bsgom mo / /
de ltar 'bar bas ro ma'i nus pa 'phel bas lus drod kyis gang /
'dzags pas rkyang ma'i nus pa 'phel bas bde bas gang /
'bar 'dzag dbu mar 'dres pas sems mi rtog par gyur par bsam zhing /
de @# / /
la goms pas du ba la sogs pa'i rtags 'byung la /
de las skyes pa'i ye shes dang /
bskyed pa'i rim pa'i rnal 'byor bsres nas bsgoms pas /
mthong ba'i lam gyi ye shes kyang myur du skya bar 'gyur ro / /
'dir 'phags pa rin po che'i sgrub thabs las ji ltar 'byung ba bzhin bris pa yin cing dril bu rim lnga nyams 'khrid du thob pa rnams kyis de bzhin du nyams su blang bar bya'o / /
gnyis pa mnyam par ma bzhag pa'i rnal 'byor la bzlas pa /
nyer bsdu /
gtor ma /
nyal ba /
ldang ba /
khrus /
zas kyi rnal 'byor dang bdun gyi /
dang po ni /
oM khaN+Da ro he huM huM phaT /
oM swa b+hA wa nas kony+taM /
stong par bsam /
stong pa'i ngang las phrang rdog re re'i de po yang swA hA hu dmar po re yongs su gyur pa las padma gar gyi dbang phyug dmar po zhal gcig phyag bzhi'i /
g.yas gnyis padma dang DA ma ru /
g.yon gnyis dril bu thod pa dang bcas pa'i kha TwAM ga thogs pa /
nyi ma 'a g.yas brkyang pas bzhugs pa /
spyan gsum pa /
phyag rgya lngas brgyan pa rmongs byed ma dkar mos 'khyud pa'i spyi bor oM /
mgrin par AH thugs kar hUM /
de las 'od zer 'phros pas bsgoms pa dang 'dra ba'i ye shes pa phyag rgya dang bcas /
oM badzra sa mA dzaH sa spyan drangs /
dzaH hUM baM hoH sa bstim /
oM a b+hi Shiny+tsa mis dbang bskur /
sku gang /
dri ma dag /
chu lhag ma yar lud pa las 'od dpag med kyis dbu brgyan par bsam /
oM badzra ar+g+haM nas shap+ta'i bar gyis mchod /
sngags mjug tu /
oM AH hUM gis nang mchod dbul /
oM padma ni rti shwa ra huM huM phaT /
cas bzla /
yab yum snyoms par zhugs te 'od gsal du zhu ba las byung ba'i phreng ba'i rnam par bsam rang gi thugs ka'i sa ben las sngags kyi yi ge rnams rang gi thugs ka'i hUM las 'og tu phyung /
rdo rje'i bu ga nas yum gyi b+ha gar thon /
de las brgyud de yum gyi zhal nas rang gi zhal du zhugs /
thugs ka'i sa bon la thim par bsam /
zhal bzhi dang rnal 'byor ma rnams kyis kyang zlos par bsam zhing /
yab kyi snying po ni /
oM shrI badzra he he ru ru kaM huM huM phaT /
DA ki ni dza la saM ba raM swA hA /
nye snying ni /
oM hrIH ha ha huM huM phaT /
yum gyi snying po ni /
oM sarba bud+d+ha DA ki nI ye badzra war+Na nI ye hUM hUM phaT /
nye snying ni /
oM badzra bai ro tsa nI ye huM huM phaT /
dpa' mo bzhi'i sngags ni /
oM DA keM nI ye huM huM phaT /
oM lA me huM hUM phaT /
oM khaN+Da ro he huM huM phaT /
oM rA pi NI ye huM huM phaT /
ces bzla'o / /
phyi mchod dang rnal 'byor ro gcig mas bstod /
gnyis pa nyer bsdu ni /
thugs ka'i sa bon gyi 'od kyis snod bcud thams cad 'od du gyur pa dkyil 'khor pa la /
de'ang dur khrong la /
de gzhal yas khang la /
de lha mo bzhi la /
de gtso bo yab yum la /
yum yab la /
de thugs ka'i ye shes sems dpa' la /
de nyi bcas huM la /
de zhabs kyu la /
de ha'i khog pa la /
de mgo bo la /
de zla @# / /
tshes la /
de thig le la /
de nA da la /
de yang 'od gsal du gyur pa'i ngang nas rang nyid skad cig gis he ru kaH zhal gcig phyag gnyis pa yum dang bcas pa'i skur bsam /
dpa' bo dang dpa' mo'i go cha sngar bzhin bgo ste se gol phyogs bzhir gtog cing sum+b+ha brjod la bsrung /
byang chub kyi sems kyis zin par byas la dngos po thams cad bde mchog tu shes par bya'o / /
gsum pa gtor ma ni /
sum+b+ha sa bsangs /
swa b+hA was stong par bsam /
stong pa'i ngang las 'og tu yaM las rlung /
raM las me'i dkyil 'khor /
a las thod pa'i sgyed bu gsum gyi steng du a las skyes pa'i thod pa'i nang du /
dbus su hUM las dri chu hUM gis mtshan pa /
shar du oM las dri chen oM gyis mtshan pa / /
lhor traM las rak+ta traM gis mtshan pa /
nub tu aM las shu kra aM gis mtshan pa /
byad du khaM las klad pa khaM gis mtshan pa| dbus su bAM las she chan bAM gyis mtshan pa /
shar du mAM las ba lang gi sha mAM gyis mtshan pa /
lhar lAM las glang po che'i sha lAM gyis mtshan pa /
nub tu pAM las rta'i sha pAM gyis mtshan pa /
byang du tAM las khyi'i sha tAM gyis mtshan pa /
rlung bskyed pa las me sbar te skol bas sa bon gyi yi ge dang bcas pa zhu nas kha dog nyi ma lta bu /
de'i rlangs pa las grub ba'i hUM dkar po las byung ba'i kha TrAM ga dkar po bdud rtsi'i rang bzhin kha 'og tu bltas pa zhu bar rnam par blta zhing /
de'i bcud dang ro mnyam du bsam /
de'i steng du a A nas /
ha k+Sha yongs su gyur pa las /
oM AH hUM gi yi ge steng nas steng du gnas pa de las dkyil 'khor gyi lha spros /
'gro don byas /
snyoms par 'jug pa sngon du 'gro bas zhu ba rnams yi ge gsum la thim /
yi ge gsum yang bdud rtsir zhu nas thim pas ji ltar 'dod pa bzhin du bsam /
oM AH hUM /
lan gsum brjod /
phyag rgya dang bcas /
phaiM rang gi thugs ka'i hUM las 'od zer 'phros bas rang bzhin gyis grub pa'i dkyil 'khor /
sangs rgyas dang /
byang chub sems dpa' dang /
yul nyi shu rtsa bzhi'i dpa' bo dang /
rnal 'byor ma dang /
chos skyod srung ma dang /
'jig rten skyong ba dang /
mkha' 'gro dang /
'byung po'i tshogs thams cad mdun gyi nam mkhar phyag rgya dang bcas /
oM badzra sa mA dzaH sa sbyan drangs /
padma ka ma la ya stwaM gyis gdan phul /
phyi nang gi mchod pas mchod /
lha rnams kyi ljags hUM dkar po las byung ba'i rdo rje rtse gsum pa dkar po nas 'bru tsam 'khod pa'i 'od zer gyi sbu gus drangs te gsol bar bsams la rdo rje thal mo kha phye nas oM badzra a ra li hoH dzaH hUM baM hoH badzra DA ki n+ya sa ma ya stwaM /
dr-i shya hoH dang pos gtso bo /
gnyis pas yum /
gsum pas rnal 'byor ma bzhi la dbul /
phyi nang gi mchod pas mchod cing /
rnal 'byor ro gcig mas @# / /
bstod de 'das gtor dbul /
'jig rten pa la /
oM kha kha khA hi khA hi /
sarba yak+Sha rA k+Sha sa /
b+hU ta pra ta /
pi shA tsa /
un+mA da /
a pasmA ra /
badzra Da ka DA ki n+yA da ya i maM baM laM /
gr-ih+Nan+tu /
sa ma ya rak+Sha n+tu ma ma sarba sid+d+hi m+me pra yats+tshan+tu /
ya thai baM /
yatheSh+TaM /
b+huM dza tha /
dzi g+h+ra tha /
bi ba tha /
mA ti kra mtha /
ma ma sarbA kArta yA /
satshu khaM /
bi shud+d+ha ye /
sa ha yi ka b+ha wan+tu huM hUM phaT phaT swA hA /
zhes lan gsum gyis dbul /
phyi nang gis mchod /
lha yi tshogs rnams ma lus dang /
klu yi tshogs rnams ma lus dang /
gnod sbyin tshogs rnams ma lus dang /
srin pa'i tshogs rnams ma lus dang /
'byung po'i tshogs rnams ma lus dang /
yi dwags tshogs rnams ma lus dang /
sha za'i tshogs rnams ma lus dang /
smyo byed tshogs rnams ma lus dang /
brjed byed tshogs rnams ma lus dang /
mkha' 'gro'i tshogs rnams ma lus dang /
ma mo'i tshogs rnams ma lus dang /
ma lus pa ni thams cad dag /
'dir gshegs bdag la dgongs su gsol / /
bstan pa bsrung dang 'gro ba'i dron mdzad phyir / /
thugs dam bcas shing zhal gyis bzhes pa rnams / /
dpal chen bka' sded yid ltar mgyogs pa yi / /
'jags pa'i gzugs can drag gtum mi bzad pa / /
gdug pa 'du la mdzad nag po'i phyogs rnams 'joms / /
rnal 'byor las la 'bras bu ster mdzad cing / /
mthu stobs byin rlabs bsam gyis mi khyab pa'i / /
gnod sbyin tshogs sogs brgyad la phyag 'tshal lo /
sde brgyad btsun mo sras dang g.yog bcas pas / /
dngos grub kun gyi bka' drin bdag la stsol / /
rnal 'byor bdag cag 'khor bcas la / /
nad med tshe dang dbang phyug dang / /
dpal dang grags dang skal ba bzang /
longs spyod rgya chen kun thob cing / /
zhi dang rgyas la sogs pa yi / /
las kyi dngos grub bdag la stsol / /
srung mas rtag tu grogs mdzod cig /
dus min 'chi dang nad rnams dang / /
gdon dang bgegs rnams med par mdzod / /
rmi lam ngan dang mtshan ma ngan / /
bya byed ngan pa med par mdzod / /
'jig rten bde zhing la legs dang / /
'bru rnams 'phel zhing chos 'phel dang / /
bde legs thams cad 'byung ba dang / /
yid la 'dod pa kun 'grub shog /
oM yo ga shud+d+hAH sarba d+harmA yo ga shud+d+hony+haM /
zhes brjod de pad kar gyi phyag rgyas mnyas par byas la phyag rgya nye bar sdud pa na 'khyud pa'i ltang ka /
yig brgya dang ma 'byor ba sogs kyis nongs pa bzod par gsol /
mthe bo nga dang ming med kyis se gol gtogs la /
badzra muH sa ye shes pa rang bzhin gyi gnas su gshegs par bsam /
smon lam ni /
srid pa gsum 'bar sku ni rjes chags dul @# / /
bar ldan / /
'od zer sngon po stong ldan nyi ma brgya stong ldan / /
rnam mang sku dad cha lugs rjes chags sems par ldan / /
he ru kaH dpal de dang lhan cig gar byed shog /
lha mo tshad ma mtshig chang ma dang / /
des brjod gsung yang mchog tu tshad ma ste / /
bden pa 'di dag gis ni lha mo rnams / /
bdag cag rjes su 'dzin pa'i rgyur gyur cig /
sems can kun gyi don gyi phyir / /
bdag ni he ru kar gyur nas / /
sems can thams cad he ru ka'i / /
go 'phang mchog la 'god bar shog /
shis brjod ni /
phun sum tshogs pa bya'o / /
bzhi pa nyal ba'i rnal 'byor ni /
gong gi bsdu chog ltar la nA da yang 'od gsal la thim pa'i ngang la nyal lo / /
lnga pa ldang ba'i rnal 'byor ni /
nang par rnal 'byor mas glus bskul bas gangs te he ru kaH yab yum du gsal lo / /
drug pa khrus kyi rnal 'byor ni /
dbang bskur ba'i cho ga bzhin no / /
bdun ba zas kyi rnal 'byor ni /
skad cig ma'i sngags brjod nas lus dkyil gsal gdab /
kha zas gtor ma ltar byin gyis brlab ba'am /
de tsam ma nus na phyag rgya dang bcas /
oM AH hUM ha ho hrIH /
zhes pas brlabs la g.yon pas bza'o / /
gsang las yang gsang rnal 'byor ma rgyud kyi / /
rtser son 'khor lo bde mchog zab mo'i lam / /
khrag 'thung khyab bdag rdo rje dril bu pa'i / /
lugs 'di skal bzang bsod nams zong gis bsgrubs / /
'phags yul grub pa' dbang phyug mtha' klas pa / /
bshul nyer gshegs nas he ru kaH dpal gyi / /
grong khyer cher bgrod bcu gsum rdo rje'i sa / /
mngon du gyur pa'i lag rjes mang zhig bzhag /
ljongs 'dir 'jig rten mig gcig bka' drin las / /
mi 'dra'i 'chad nyan rnam pa bgrangs yas kyang / /
zab don gnod kyis zung 'jug sar brnyes pa / /
sa skya'i bla chen yab sras tsam du 'khums /
rtsa bshad cha mthun dgongs pa yongs bkral bar / /
'gran med mkhas rnams yang rtsar legs son pa / /
kun mkhyan bu ston 'jam mgon btsong kha pa / /
thab bstan mkha' la nya zla zung bzhin mdzes / /
de phyir gang ma'i bzheng srol pha mtha' yas / /
rjes 'bangs dpyod ldan 'grel lugs de bas mad / /
blun rmongs rang bza' man mda' zad pa med / /
mthang che bdag 'dra'i blo dman mgo bo 'khor / /
'on te bde mchog 'khor lo 'tshams sprin gos / /
rab mdzes dam pa' zhabs pad bsten pa'i mthus / /
ma 'dres so sor 'byed nus spobs pa'i mgrin / /
cung zad btag nas smra ba'i skal bzang thob / /
mi 'dzad dge ba'i rdzings kyis 'khor ba'i mtsho / /
ba sgral tam dang mkha' 'gro 'du pa'i grod / /
mu med 'gro rnams bsus nas bde ba che / /
sku gsum rin cen nor la sbyod bar shog /
ces grub pa'i dbang phyug rdo rje dril bu ba'i bzhed gzhud dpal 'khor lo sdom pa phyi dkyil @# / /
lha lnga'i sgrub thabs lo paN zhal lung zhes bya ba 'di ni dbu mjad blo bzang yon tan gyis bskul bas mtshams sbyar ba la brten nas thugs sras lo tsA bas mdzad pa'i mngon rtogs kyi dgongs pa gtso bor bzung ste rtsa ba'i bla ma khyab bdag zha lu pa chen pos mdzad pa'i mi 'gyur bde ba chen po'i dpal star la gzhi byas /
chos kyi rgyal po 'phags pa /
zha lu shar chen ye shes rgya mtsho /
thams cad mkhyen pa dge 'dun rgya mtsho gsum gyi gsung rab la'ang zhib mor dpyad de za hor gyi ban+des kun dga' zhes pa shing stag khrums kyi zla ba'i khrag 'thung rnam par rol ba'i tshes la pho brang po ta lar sbyar ba'i yi ge pa ni gnas brtan 'jam dbyangs grags pa'o / /
mang+ga laM / /
