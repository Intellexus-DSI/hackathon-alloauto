! dri ba gsum pa /
dpal ldan rgyu skar dkyil 'khor can / /
zhes pa'i don /
paN chen blo bzang chos kyi rgyal mtshan la rab 'byams smra ba thos bsam pas dpal dus kyi 'khor lo'i dka' gnas las brtsams pa'i dri lan ngang pa'i rgyal po'i mgrin dbyangs las /
de rjes rgyu skar dkyil 'khor la / /
'dus pa drug dang sgyu dra gsum / /
dus 'khor yongs rdzogs dkyil 'khor dang / /
'khor lo sdom chen sdom chung dang / /
padma gdan can dkyil 'khor te / /
bcu gsum dag tu bzhed lags sam / /
zhes pa de ltar mi 'dod de / /
padma gdan can lha zhes pa / /
dus 'khor yongs rdzogs dkyil 'khor gyi / /
padma'i lte bar bkod pa'i lha / /
nga drug gis lhag brgya phrag gcig /
grangs nges mdzad kyi de dag rnams / /
logs su bkod pa'i dkyil 'khor min / /
sngon chud dkyil 'khor bya ba yang / /
rgyu skar dkyil 'khor na nga na med / /
des na dus 'khor yongs rdzogs dang / /
'khor lo sdom chen dkyil 'khor dang / /
'dus pa drug dang sgyu dra gsum / /
bcu gcig dpal ldan sgyu skar gyi / /
dkyil 'khor dag tu 'dod pa lags / /
'dus pa drug dang sgyu dra gsum / /
dkyil 'khor ngos 'dzin dgos zhes pa / /
dgu dang bcu gsum bcu dgu dang / /
nyer lnga so gnyis so bzhi yi / /
grangs ldan 'dus pa'i dkyil 'khor drug /
zhe gsum zhe lnga zhe dgu yi / /
grangs ldan dra ba'i dkyil 'khor gsum / /
thabs rgyud dkyil 'khor dgu po 'di'i / /
lha rnams zhal gsum phyag drug pa / /
skyil krung bzhugs pa kho nar gsungs / /
zhes dang /
yang e waM na4 gsal sgron gyi lo gsum gyi dbye bas rnal 'byor ma'i rgyud kyi nges pa shes pa zhes pa'i skabs su rtogs dka' ba'i don bshad pa la /
dpal ldan rgyu skar gyi nang tshan ma rgyud kyi lha grangs dang /
dbu ma'i zhag gi lo gsum gyi zhag grangs stong brgyad cu mtshungs par bshad pa'i ma rgyud kyi dkyil 'khor la /
dus 'khor yongs rdzogs dang / /
'khor lo sdom chen gnyis yod pa'i lha grangs yin lags /
sbyor tshul zhib tu bshad na /
sku dkyil gyi lha sum brgya drug cu'i nang nas /
gtso bo bcu gnyis padma'i gdan can gyi lhar 'dren pas bzhag /
de'i tshab tu sgeg sogs lha mo bcu gnyis bsnan pas sum brgya drug cu po thabs shes gnyis gnyis su dbye bas bdun brgya nyi shu /
de'i steng du gsung dkyil gyi rnal 'byor ma don gnyis kyi gtso mo brgyad padma'i gdan can @# / /
sngar ltar bzhag /
re bzhi po thabs shes gnyis gnyis su phye ba'i brgyad brgya dang zhe brgyad /
de'i steng du rgyas 'debs kyi rigs bdag drug po thabs shes gnyis su bsdus pa bsnan pas brgyad brgya dang lnga bcu /
de'i steng du padma'i gdan can gyi lha brgya dang nga drug po bsnan pas stong dang drug /
de'i steng du sdom chen gyi lha gtso bo yab yum so sor bgrangs pas don gnyis dang /
de'i rigs bdag thabs shes gnyis su phye ba gnyis su bsdus nas bsnan pas stong brgyad cu rnams sbyor ba lags /
'dis mtshon dpal ldan rgyu skar gyi pha rgyud dkyil 'khor dgu'i lha grangs dang /
phyogs gsum gyi zhag grangs sbyor pa gsungs pa'i sbyor tshul yang shes dgos so / /
zhes dang /
! sdom gsum rnam bzhag thub bstan byi dor gyi /
na1 phyogs gsum gyi zhag X /
lha'i grangs mthun par 'gyur ro / /
zhes dang /
! mtshan brjod 'grel chen yongs 'dzin paN+Di ta'i gsung gi ba 'di la rgyu skar gyi dkyil 'khor zhes brjod pa ni /
rgyu skar gyi chu tshod stong drug brgya nyi shu'i grangs dang mnyam pa'i lha bzhugs pa'i dkyil 'khor yin pas na de ltar brjod do / /
zhes gsungs so / /
! mdor na lo gsum la zhag chig stong brgyad cu yod pa dang /
ma rgyud dus 'khor yongs rdzogs dang 'khor lo sdom chen gnyis kyi lha grangs mthun pa dang /
phyogs gsum la dus sbyor lnga brgya dang bzhi bcu yod pa dang /
pha rgyud gsang 'dus drug dang rgyu 'phrul dra ba gsum ste dgu'i grangs mthun pa dang /
rgyu skar nyer bdun gyi chu tshod chig stong drug brgya nyi shu yod pa dang /
pha rgyud ma rgyud kyi dkyil 'khor bcu gcig bsdoms pa'i lha grangs mthun pa ste shin tu ngo mtshar ro / /
gong du paN chen chos kyi rgyal pos /
'dis mtshon dpal ldan rgyu skar gyi pha rgyud dkyil 'khor dgu'i X shes dgos so / /
zhes gsungs pa'i shes tshul ni /
pha rgyud 'dus pa drug dang rgyu dra dgu'i lha grangs bsdoms par nyis brgya drug cu re dgu yod pa thabs shes gnyis su phye ba'i steng du /
rgyas 'debs kyi rigs bdag thams cad thabs shes gnyis su bsdus pa bsnan pas lnga brgya bzhi bcu 'byung ba dang /
phyogs gsum gyi dus sbyor gyi grangs sbyor ba yin par ma rgyud kyi rigs 'gres mchon bar gdon mi za'o / /

