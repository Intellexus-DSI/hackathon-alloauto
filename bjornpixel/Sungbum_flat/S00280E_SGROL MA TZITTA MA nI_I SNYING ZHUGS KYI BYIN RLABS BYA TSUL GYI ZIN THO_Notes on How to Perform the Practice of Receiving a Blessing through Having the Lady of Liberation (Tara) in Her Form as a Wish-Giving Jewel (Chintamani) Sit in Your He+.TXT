/
sgrol ma tsit+ta ma Ni'i snying zhugs kyi byin rlabs bya tshul gyi zin tho bzhugs so / /
@## / /
bla ma dang rje btsun sgrol ma dbyer ma mchis pa'i zhabs la gus pa chen pos phyag 'tshal lo / /
de la 'dir khyab bdag stag phu ba bstan pa'i rgyal mtshan dang /
de'i yang srid gar gyi dbang po rnam gnyis la /
rje btsun ma 'phags ma sgrol mas dngos su stsal ba'i zab chos tsit+ta ma Ni'i snying zhugs thun mong ma yin pa'i rjes gnang stag phu rdo rje 'chang padma b+dz+ra dpal bzang pos dag snang nye brgyud du stsal ba'i phyag len zin tho mdor bsdus tsam 'god pa la /
thog mar tsit+ta ma Ni'i sgrub thabs rtsa gzhung nas gsungs pa'i thun mong ba gtor ma'i dbang gi skabs ltar gyi bca' gzhi dang /
Da ru... dang rkang gling /
dgra sta dang thod khrag bcas kyi tsakli gnyis /
bgegs gtor bcas bshams /
bdag bskyed dang mdun gyi rten gtor lhar bskyed /
mchod bstod bzlas pa gtor 'bul /
slob ma'i don... @## / /
du gsol 'debs bcas thun mong ba'i gtor dbang skabs ltar byas la /
thun mong ba gtor dbang dang /
thun mong ma yin pa lus dkyil gyi byin rlabs bcas legs par thob... pa'i slob ma gcig kho na mdun du bos /
khrus phyag maN+Dal /
bgegs gtor bcas sngon du btang /
ji ltar rigs pa'i chos bshad /
dus gsum sangs rgyas thams cad gcig tu bsdus pa'i ngo bo rje btsun ma 'phaD ma sgrol ma'i lha tshogs 'khor dang bcas pa rnams la gsol ba 'debs so / /
zhes gsol 'debs lan gsum rjes zlos byed du gzhug /
mdun gyi lha ngo bstan /
byang sdom ma dang sngags sdom 'dzin du gzhub /
slob... ma lhar bskyed /
slob ma'i lus kyi dbus su spyi gtsug tshangs bug nas lte 'og sor bzhi tsam gyi bar rtsa dbu ma sbom phra mda' smyug tsam pa rag dung 'go mjug ldog pa lta bu spyi gtsug tu rgya mthong kha phye ba ltar bu ga thal le... yod pa'i nang bcu gsum rdo rje 'dzin pa'i sa mtshon pa'i dbang bu bcu gsum yod pa'i baiDUr+ya'i skas...spyi gtsug nas mar snying ga'i baiDUr+ya'i khang bzang gi steng du btsugs pa /
snying ga'i thad kyi dbu ma'i nang baiDUr+ya'i khang bzang lhung bzed kha sbubs pa'i mdun bcad pa lta bu'i dbyibs can gyi nang du spang ljongs ne'u gsing rgyas pa'i dbus su /
mi shigs pa'i thig le khams dkar dmar gnyis nyi zla'i gdan sran ma phyed gshag tsam du gyur pa'i steng du /
slob ma'i sems nyid tA re dam tshig pa rgyan dang bcas pa gsal 'debs su gzhug /
de nas /
dpal ldan rtsa ba'i zhes sogs gsol 'debs lan gcig rjes zlos bya /
de ltar gsol ba btab pas mdun gyi rje btsun ma dgyes bzhin du slob ma'i spyi bor tshangs bug gi steng du byon par mos la /
rten gtor slob ma'i mgo bor bzhag ste /
dpal ldan rtsa ba'i bla ma rin po che / /
slob ma'i spyi bor padma'i steng bzhugs la / /
zhes sogs tshar gcig brjod /
de nas /
slar... yang /
dpal ldan rtsa ba'i bla ma rin po che / /
bdag gi snying gar x zhes gsol 'debs lan gcig rjes zlos byed du gzhug /
yang rten gtor spyi bor bzhag ste /
dpal ldan rtsa ba'i bla ma rin po che / /
slob ma'i snying gar x tshar gcig brjod la /
spyi bo'i rje btsun ma dgyes pa'i 'dzum mdangs dang bcas te yar bzhengs nas /
baiDUr+ya'i skas nas 'g.ying bag dang bcas te byon /
khang bzang gi rtse nas thogs rdugs med pa'i tshul gyis snying ga'i tA re... @# / /
dam tshig pa la thim nas ma 'dres par phyi nang lta bur gsal ler bzhugs pa'i mos pa byed /
slar yang slob mas /
dpal ldan rtsa ba'i x bdag gi snying gar x zhes lan gcig rjes zlos kyis gsol ba btab /
bla mas rten gtor slob ma'i mgo bor bzhag la /
dpal ldan rtsa ba'i x slob ma'i snying gar x zhes sogs gong bzhin tshar gcig brjod la /
dam tshig pa dang ye shes pa gnyis dbyer med ro gcig 'dres te byang chub ma thob kyi bar 'bral med... brtan par bzhugs pa'i mos pa byed /
'di la snying zhugs gzhan ltar snying kha zum pa dang /
'od kyis zhal ba dang /
sngags kyis dkri ba sogs gang yang mi dgos /
oM tA re tu re a d+hi ShTHa na a d+hi ShTHe lan gsum gyis rab gnas bya /
de nas bla ma rje btsun mar gsal ba las ngo bo gcig la ldog pa tha dad kyi tshul du bka' srung mkha' 'gro ma dur khrod bdag mo bde ba'i rol mdzes dang /
ma mo tsaN+Di ka gnyis byon te slob ma'i g.yas g.yon du bzhengs te rang rtags phyag mtshan srog... gi dwangs ma mdong gsol gyi tshul du slob ma khyed rang gi lag tu byin te 'phrin las sgrub par dam bcas pa'i mos pa mdzod byas la /
'di ni mkha' 'gro thams cad kyi / /
srog gi rang bzhin phyag mtshan te / /
skal ldan bu la byin pa yis / /
'bral... med bu bzhin skyong gyur cig /
ces brjod la phyag mtshan gyi tsakli sbyin /
snying zhugs kyi byin rlabs 'di nyid thob nas bzung nyin re bzhin tsit+ta ma Ni'i bla ma'i rnal 'byor dang 'brel ba'i snying zhugs dmigs pa lan re ma chag par nyams su len pa sogs dam tshig rnams srung snyam pa'i sgo nas rjes zlos mdzod byas la /
gtso bo'i ji ltar sogs rjes zlos kyis dam tshig gzung du gzhug /
gtang rag maN+Dal phul la slob ma rang gnas su btang /
bdag bskyed nyer bsdu sogs bya /
gtor ma'i lha slob... mar bstims zin pas gtang rag dang gshegs gsol mi dgos /
slob ma gnyis lta bu la rjes gnang snga rting gis tshar gnyis bskur na snga ma der gtor ma'i lha las rang 'dra chad de thim pa'i mos pa dang /
rjes ma der lha nyid thim pa'i mos pa bya dgos pa yin no / /
! 'di'i byin rlabs kyi brgyud pa ni /
rje btsun 'phags ma sgrol ma /
khyab bdag stag phu ba chen po blo bzang 'jam dpal bstan pa'i dngos grub bam /
mtshan gzhan padma b+dz+ra dpal bzang po'i zhal snga nas /
bdag khri byang sprul ming... pa blo bzang ye shes bstan 'dzin rgya mtshos legs par nod pa lags so / / / /
snying zhugs kyi rjes gnang thob nas bzung nyin re bla ma'i rnal 'byor gyi dbang bzhi byin rlabs zin rjes bla ma bstim skabs rang gi lus nang rtsa dbu ma dang /
snying khar baiDUr+ya'i khang bzang... dbus su nyi zla'i gdan steng rang sems sgrol ma ljang gu bcas rjes gnang gi skabs ltar gsal btab /
spyi gtsug nas khang bzang steng bar baiDUr+ya'i them skas gsal 'debs bden 'debs shing /
ma bde na bzhag kyang chog /
gang ltar bla ma bstim skabs spyi bo'i bla ma dam ye gnyis dbyer med sgrol ma'i rnam par tshangs bug nas mar byon te snying kha'i sgrol mar thim pas rang sems bla ma yi dam dbyer mi phyed pa'i bdag nyid can byang chub snying po'i bar du brtan par bzhugs par mos dgos pa yin no / /
gong gi snying zhugs rjes chog dang /
bla ma bstim pa'i dmigs pa... @# / /
skyong tshul bcas rje btsun ma nyid kyis stag phu rdo rje 'chang la dngos su stsal ba'i snyan brgyud bka' rgya can yi ger gsal bar 'god mi rung ba lta bu yin yang /
deng dus gal chung chos la byed cing /
snyan brgyud man ngag la nyin gcig gi 'tsho ba'i don gnyer gyi tshod tsam yang byed mkhan dkon par mthong nas zhal shes man ngag gi rgyun mi nyams pa'i slad bla ma rje btsun ma la gnang ba gsol te yi ge'i lam du gsal bar bkod pa lags so / /
dge legs 'phel / / / /
