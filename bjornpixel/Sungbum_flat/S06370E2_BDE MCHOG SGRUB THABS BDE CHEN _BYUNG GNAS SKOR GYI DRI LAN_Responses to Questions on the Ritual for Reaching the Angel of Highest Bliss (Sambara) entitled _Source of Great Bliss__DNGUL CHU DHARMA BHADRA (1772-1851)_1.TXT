! lags /
sgrubs thabs bde chen 'byung gnas 'dir tshogs zhing mchod pa'i skabs su phyi mchod la chu gnyis dang dri chab ma gtogs pa'i nyer spyod rol mo 'dod yon dang bcas pa byin gyis brlabs nas chu gnyis nyer spyod rol mo tsam gyis mchod pa 'dra zhig 'dug pa yig skyon nam gang yin zhu tshod ma thing zhing /
rje rin po che'i lU i ba'i sgrub thabs bde chen gsal bar skabs 'dir rig ma bcu drug gi mchod pa dang /
rkang brgyad kyi sngags mchod 'byung ba grub chen lwa ba pa dang /
pradz+nyA rak+Shi ta'i lU i ba'i sgrub thabs kyi 'grel pa'i dgongs pa dang /
rje'i dril bu ba'i sgrub thabs dgongs pa rab gsal du skabs 'dir chu gnyis nyer @# / /
spyod rol mo rnams kyis mchod pa bshad rgyud sdom 'byung gi dgongs pa dang /
rig ma drug gis mchod pa dril bu pa'i lha lnga'i sgrub thabs yid bzhin nor bu'i dgongs pa yin 'dug pas rje'i gsung las dman lhag tu ma song ba gnad che bar go lags /
yang skyabs sems kyi mjug tu sdom gzung byed pa sgrub pa'i mchod pa yin par gsang 'jigs su bshad kyang lU dril gnyis kyi rje'i gzhung du mi gsal bsam byas pa legs par go /
dngos gzhi'i mchod pa'i skabs su chu gsum nyer spyod rol mo rig ma drug bcas kyis mchod par rje'i dgongs pa rab gsal du gsungs pa grub chen dril bu pa rang gi dgongs pa yin pas de bzhin mdzad na shin tu legs shing /
bsdu na chu gnyis nyer spyod rol mo tsam 'bul ba paN chen chos kyi rgyal po'i dgongs pa dang /
spro na rig ma bcu drug gis kyang mchod chog pa rgyal mchog bskal bzang rgya mtsho'i dgongs pa yin par go /
spro na rkang brgyad kyis bstod pa gzhung du gsal bas gleng brjod ma dgos /
nyer bsdu byed pa gzhung gi dgongs par gsal yang byed tshul mi gsal bar rje dge 'dun rgya mtsho'i lha lnga'i sgrub thabs nas kha 'gengs mdzad pa rnam dpyod kyi rtsal du mthong bas rjes su yi rang la mngon rtogs gtong nges kyi gtor ma ma phul bar cho ga char skyon med 'dra yang bsnyen dus rang /
rgyun bar yang gtor ma dngos su bshams yod na 'bul tshul kha 'gengs mdzad pa'ang legs tshogs che yang mgron 'jig rten pa'i 'dod gsol /
bstan pa srung dang 'gro ba'i don mdzad phyir /
zhes pa nas /
dngos grub kun gyi bka' drin bdag la stsol /
zhes pa'i bar gyis tshog pa /
lcang skya rin po che'i dril bu pa'i sgrub thabs che chung gnyis dang /
rgyal mchog bskal bzang rgya mtsho'i bde chen dbang rgyal gyi dgongs par gnas shing mgo lus mtshungs bar go lags /

