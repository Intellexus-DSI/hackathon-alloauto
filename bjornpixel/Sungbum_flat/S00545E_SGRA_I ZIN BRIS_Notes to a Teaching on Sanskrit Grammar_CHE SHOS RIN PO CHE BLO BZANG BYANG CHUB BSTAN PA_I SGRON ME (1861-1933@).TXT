@# / /
sgra'i zin bris bzhugs so / /
@## / /
de la 'dir rgyal ba mi pham mgon po'i mdo sde rgyan las /
rig pa'i gnas lnga dag la brtson par ma byas na / /
'phags mchog gis kyang thams cad mkhyen nyid mi 'gyur te / /
de bas gzhan dag tshar bcad rjes su bzung phyir ngang / /
bdag nyid kun shes bya phyir de la de brtson bya / /
zhes gsungs pa ltar /
thams cad mkhyen pa'i go 'phang thob par 'dod pa rnams kyis blang dor gyi gnas phyin ci ma log par tshul bzhin du ston pa'i thun mong ma yin pa nang rig pa'i bstan bcos chen po dag la thos bsam bsgom gsum gyis 'jug dgos par ma zad /
phyi nang thun mong ba'i bstan @## / /
bcos phas rgol tshar gcod pa'i yan lag tu sgra dang gtan tshigs rigs pa /
skal ldan rjes su 'dzin pa'i phyir bzo dang gso ba rig pa ste rig gnas chen po lnga la slob dgos shing de'i nang nas kyang /
thog mar sgra'i gtsug lag la 'jug par rigs te /
thon mi saM b+ho Ta'i sum cu pa las /
bslab pa'i rim pa 'di yis ni / /
gang zhig 'bad pa chung dus kyang / /
shes rab myur du grol bar 'gyur / /
de phyir dang por 'di nyid bslab / /
ces dang /
tha snyad la ni ma brten par / /
dam pa'i don ni rtogs mi nus / /
zhes sogs shing rta chen po dag gi gzhung las mang du byung ba ltar /
de yang sgra'i lo rgyus kyi dbang du byas na /
thog mar sum cu rtsa gsum du sarba dz+nya zhes pa'i lha chen po zhig byung nas lha'i dbang po brgya byin la sgra bslab ste /
in+d+ra byA kar Na zhes bya ba'i bstan bcos mdzad /
brgya byin gyis drang srong phur bu la bslab ste /
lha rnams la sgra slob slob dpon du bskos so / /
de rlom pa'i nga rgyal che bas lha rnams kyis brten dka' bar 'gyur ba la /
lha'i dbang po brgya byin gyis gser gyi bum pa bskur te rgya mtsho chen po nas chu bum pa gang longs shig gsung bas blangs pa na de las ku sha'i rtse mos chu thigs gcig blangs te /
phur bu la smras pa /
sgra yi bstan bcos rgya mtsho tsam / /
kho bos shes pa bum gang tsam / /
khyod kyis shes pa chu thigs tsam| |gsungs pas /
kho'i nga rgyal zhi /
yi chad de sgra mi 'chad do zhes dam bca' ba na /
lha'i dbang pos /
rang gis ji ltar shes pa ston cig dang /
phan thogs par 'gyur ro gsungs pas /
dam bca' dang mi 'gal ba'i phyir /
dus bzang bzhi bsrung bar bya ste /
tshes brgyad slob dpon nges par 'joms / /
bcu bzhi la ni slob ma 'joms / /
gnam stong la ni rigs pa 'joms / /
tshes gcig la ni thams cad 'joms / /
zhes gsungs nas /
dus gzhan gyi tshe sgra'i 'chad nyan byas so / /
de'i rjes su bcom ldan 'das kyis lang kar gshegs pa'i mdo las /
sgra byed pa ni pA Ni'o / /
zhes dang /
'jam dpal rtsa rgyud las /
bram ze khye'u pA @# / /
Ni ni / /
nges par nyan thos byang chub tu / /
nga yis lung bstan byas pa yin / /
'jig rten dbang phyug bdag nyid tshe / /
de nyid de yi sngags 'grub po / /
zhes gsungs pa ltar /
sangs rgyas mya ngan las 'das nas lo bzhi brgya tsam na zam ze khye'u pA Ni zhes pa gcig byung ste /
sgra slob par 'dod nas lag ris brtags pas mtshan ma mi gsal ba la mtshon rnon pos blo rno ba'i lag ris rang gis bris nas slob dpon btsal bas ma rnyed par 'phags pa spyan ras gzigs dbang phyug yi dam gyi ltar bsgrub pas zhal mngon sum du bstan nas ci 'dod gsungs pa na /
sgra shes par 'tshal zhus pas /
a i uN sogs yi ge bsdu ba bka' bstsal ma thag nas lha'i byin rlabs kyis sgra legs par shes nas /
pA Ni pa zhes pa'i bstan bcos mdzad /
de la klu'i rgyal po nor rgyas kyis sh+lau ka 'bum yod pa'i 'grel ba mahA b+h+raSha zhes pa mdzad de shin tu ngar bar gyur /
kAl pa ni de nas dus phyis rgyal po bde spyod bzang po zhes bya bas /
legs sbyar gyi skad shes pa cig btsun mor blangs te /
khrus kyi rdzing bur zhugs te rtsed pa na /
rgyal pos btsun mo la chu cung zad gtor bas /
btsun mos /
ma mod kA pa ny+tsi zhes brjod pa /
saM skr-i ta'i skad du bdag la chu ma 'thor zhes pa yin pa la /
rgyal pos phal skad dang sbyar nas til gyi la du bslang zhes par go nas /
pho brang du slebs pa na /
til gyi la du zhig bskur ba dang /
btsun mos 'di ci zhes smras pa la /
khyod slong ba la rgyal pos bskur ro zhes brjod pas /
ngas nam bslangs /
rdzing bur khrus byed pa na'o /
btsun mo'i bsam pa la /
legs sbyar gyi sgra cung zad tsam yang brda' mi 'phrod pa'i rgyal po ba glang dang 'dra ba 'di dang 'grogs pa las shi ba dga' snyam nas lcebs par rtsom pa na rgyas pos ci yin 'dri bas gong gi lo rgyus rnams bsnyad do /
de nas rgyal pos kyang sgra slob par dam bcas te btsun mo spro sangs pa na rang gi zhang po dbang phyug go chas /
rgyal pos slob dpon mkhas pa'ang rnyed par dka' /
rnyed kyang yun ring du ma bslab par mi shes pas rgyal rigs kyi bya ba mang po 'chor /
des na bdag gis 'dod pa'i lha bsgrub ste shes par byas na rgyal po'ang tshegs chung dus bya'o snyam du gzhon nu krI rti kI'am smin drug bsgrubs pas zhag bdun na gzhon nu smin drug rma bya la zhon pa gdod drug pa lag na mdung thung thogs pa zhig zhal dngos su bstan nas ci 'dod zer ba la /
sgra shes par 'tshal lo zhes smras pas /
sid+d+ho war+Na mAM nA yaH zhes pa nas /
mtshams sbyor rkang pa lnga /
ming le rkang pa drug /
kun bshad rkang pa bzhi bshad pas /
de tsam @# / /
gyis 'tshal lo byas /
lha'i byin rlabs dang /
rang gi bag chags sad pas yang dag par shes te /
nga yi lag g.yas padma yod / /
lag pa g.yon pa ut+pal / /
'jam pa'i yu ba'am rtsub pa yis / /
padmo'i mig can gar 'dod smros / /
zhes pa'i sh+lau ka legs sbyar gyi skad du btsun mo la bskur bas rab tu dga'o / /
durga seng+ges 'grel ba dur seng dang /
bram ze grags 'byor gyis slob ma la phan pa zhes pa'i 'grel ba mdzad de dar rgyas su mdzad do / /
tsan+d+ra pa ni /
rgya gar shar phyogs b+ha ga lar 'khrungs pa'i slob dpon tsan+d+ra go mi zhes pa rig pa'i gnas lnga la shin tu mkhas pa de nyid kyis tsan+d+ra byA kar zhes pa'i mdo brtsams /
de la paN+Di ta rat+na m+tis sh+lau ka stong phrag bcu gnyis mdo'i 'grel ba mdzad de 'phags pa'i yul du dar zhing rgyas par mdzad /
gzhan yang dpal ldan zla ba grags pas /
sgra mdo kun tu bzang po zhes bya ba'i gzhung chen mo zhig mdzad /
phyis su tsan+d+ra pa'i sgra mdo gzigs pa na de'i 'phrin las su gnod par dgongs nas /
khron pa'i nang du dor ro / /
khron pa de las lkugs pa zhig gis chu 'thung zhing khrus byas pas /
legs sbyar gyi sgra bzang po shes te rgod cing 'khrabs pas chu len pa'i bum pa bcag go /
de nas dge sbyong mang pos lkugs pa la 'thab cing bum pa chag pa la mi dga' bar byas pas /
lkugs pa na re /
dge sbyong sbyin pa'i bsngags pa brjod / /
slong la skyu ru ra tsam yin / /
'dus byas mi rtag ces brjod cing / /
bum pa chag la mya ngan byed / /
ces pa legs sbyar gyi skad du smras so| |slar yang lhas lung bstan pa ltar sgra mdo de nyid khron pa nas byung ste bshad nyan byas pas nyi zla ltar grags so / /
de dag ni 'phags pa'i yul du sgra'i mdo bstan bcos byung tshul mdo tsam brjod pa yin la /
bod du ngar tshul ni /
shong ston lo tsA ba rdo rje rgyal mtshan 'phags yul du byon nas legs sbyar la mkhas par byas nas dpang lo tsA ba blo gros brtan pa la legs par bshad cing /
des kA la pa dang /
tsan+d+ra pa'i 'grel ba cha lag dang bcas pa bod du bsgyur zhing /
'chad nyan gyis legs par gtan la phab te /
skal ba dang ldan pa'i gdul bya bsam gyis mi khyab pa'i blo gros kyi padmo mchog tu rgyas par gyur to / / / /
@# / /
dang por sgra'i bstan bcos 'di ni sangs rgyas bcom ldan 'das kyis dngos su gsungs pa med mod kyang /
rgyal ba kun gyi yum gcig ngag gi dbang phyug dbyangs can ma nyid gang gsungs pa'i chos ni bcom ldan 'das kyi bka' ma yin pa'i sgra sor bzhag mi nus shing /
nyid kyang spangs rtogs mthar phyin pas so / /
des na gang gsungs pa'i chos ni /
@# / /
thog mar yul gang du byung ba dang /
gang zag su zhig gi rgyud du bsdus she na /
lha'i gnas sum cu rtsa gsum na sarba dz+nyA zhes pa'i lha chen sogs so / /
de yang lha'i dbang po brgya byin la bstan /
brgya byin gyis de'i 'grel ba in+d+ra byA kar zhes pa'i 'grel ba mdzad /
de las bram ze phur bus bslab ste phyis su rig gnas thugs su chud pa'i nga rgyal chen po bzhes pa na /
brgya byin gyis rgya mtsho las chu bum pa gang blangs nas ku sha'i rtse mo bum par bcug pa phyag tu bsnams te /
lha yi bla ma rig pa 'di shes pa ni rgya mtsho dang mnyam /
ngas shes pa ni bum chu dang /
bram ze phur bu khyod kyis shes pa ni ku sha'i rtse mo'i thigs pa dang 'dra zhes pas phur bus thugs rgyal bcag ste /
sgra mi bslab po snyam pa thugs la dgongs pa na /
de ltar bslab kyang dus chen bzhi la mi bslab par 'tshal zhes zhu ba 'bul /
dus chen bzhi ni /
tshes tshes tshes gnam stong ste dam bca' bzhes /
'di dus lha yul du dar ba'i lo rgyus zur tsam mo / /
de nas mi yul du dar tshul mdo tsam brjod na /
bcom ldan 'das kyis lung bstan pa ltar bram ze'i khye'u pA Nis sgra mdo brtsams /
de la klu rgyal nor rgyas kyis 'grel ba mdzad pa'i mtshan la pA Ni byA kar na zhes pa mdzad /
rgyal po bde skyid bzang pos rgyal rigs kyi btsun mo zhig khab tu bzhes /
btsun mo de sgra la shin tu mkhas pa zhig yin pa la /
rgyal pos mi mkhyen pa'i skabs zhig skyed mo'i tshal du phyin pas /
rgyal pos rtsed mo'i tshul du btsun mo la chu 'thor bas /
btsun mo na re /
saM skr-i ta'i skad kyis o sma sAl du zhes brjod pas /
rgyal pos de ma mkhyen par phal skad kyi til gyi la du zhig la go bar /
la du rdzas brgyad zhes pa de sbyar nas btsun mo la springs pas /
btsun mos rgyu mtshan dris /
gsol kha pas /
khyod kyis sngon la rgyal por slong zhes pas /
btsun mos go ste ci yang ma shes pa'i ba glang dang 'dra la su 'grogs zhes lcebs par brtsams pa na /
zhang po dbang phyug go chas ma lcebs par mdzod dang /
ngas rgyal por sgra bslab par bya'o zhes khas blangs /
de nas dbang phyug go chas gzhon nu smin drug bsgrub ste bslab par bya'o dgongs te /
smin drug bsgrubs nas rgyal por sgra bslab pas shes so / /
de nas brgyud de slob dpon a nu b+hu te zhes pa shin tu mkhas pa zhig bzhugs pas /
mkhas pa mang po'i mdun sar chos kyi gleng mo gleng ba naX ! sarba la deb dang mi 'dra ba'i cho ga bdun /
dang po'i mang tshig dzas dang /
gsum pa'i gcig tshig TA la gnyis /
bzhi pa'i gcig tshig nge /
lnga pa'i gcig tshig ngasi /
? @# / /
drug pa'i mang tshig AM la /
bdun pa'i gcig tshig di rnams so / /
pUrba sogs dgu la dzasra I ru bsgyur ma bsgyur gnyis dang /
ngasi ? dang di dag smaTa dang smin du bsgyur ma bsgyur gnyis bcas dmigs gsal gsum /
pra tha la sogs la dzasra I ru bsgyur ma bsgyur gnyis las gzhan 'dra / /
! mAs si /
ma sa'i dbyi bas mtha'i a dbyi /
has I pra la si dbyi 'os si dbyi /
mtha'i sra dbyangs med rnam bcad /
mAs b+h+yAM /
sa'i a phyis /
sra srog med rnam bcad /
al ab la dbyi'o rnam bcad phyis / / / /
