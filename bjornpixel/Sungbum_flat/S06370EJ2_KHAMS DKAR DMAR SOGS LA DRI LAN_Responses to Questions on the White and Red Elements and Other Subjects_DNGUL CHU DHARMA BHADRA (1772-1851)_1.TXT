! khams dkar dmar la byang sems dkar dmar zer ba 'bras ming rgyu la btags pa yin pa 'dra /
snying ga'i khams dkar dmar dang de'i nang gi rlung sems gnyis ka la mi shigs pa'i thig le'i sgra 'jug /
yan lag gi rlung lnga la mgyogs bul gyi @# / /
khyad par bshad pa ma mthong /
rlung 'jug gnas ldang gsum gyis oM AHhUM gi rang sgra sgrog pa la rlung sngags dbyer med zer /
kun rtog g.yo ba'i rlung zhes pa rang bzhin brgyad cu'i rnam rtog gi rlung la zer /
yul can lhan skyes kyi bde bas yul stong pa nyid mngon sum du sngar ma rtogs pa gsar du rtogs pa de la rnam dag ye shes kyi rnal 'byor zer ba yin /
stong nyid mngon sum du rtogs mkhan de la 'phags pa zer ba yin /
nyon sgrib gnyen po mthar thug gis spong bzhin pa la bar chad med lam dang /
spangs zin pa la rnam grol lam zer ba 'dra /
sngags bla med lugs kyis lam brtsi tshul paN chen chos kyi rgyal po'i 'jigs rdzogs tshigs bcad mar yod do / /
de ltar ji skad dris pa rnams kyi lan / /
rgyas dang bsdus pa'i tshul du dka' ba'i tshegs / /
khur du bzod par byas te btab po slar / /
yang yang rna ba gtser bar ma byed cig /
de ltar dris lan rnams mdor bsdus gang shes su bstar nas rten dang bcas te bskur ba'o / /

