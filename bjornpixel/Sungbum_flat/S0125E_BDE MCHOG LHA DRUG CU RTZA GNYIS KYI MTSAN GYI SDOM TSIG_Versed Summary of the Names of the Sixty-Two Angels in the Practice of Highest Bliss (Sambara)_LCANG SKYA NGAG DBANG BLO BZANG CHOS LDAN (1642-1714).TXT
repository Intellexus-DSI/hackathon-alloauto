@# / /
bde mchog lha drug cu rtsa gnyis kyi mtshan gyi sdom tshig bzhugs so / /
@# / /
bde chen rgyal po he ru ka dpal dang / /
bde ba'i mchog sbyin rdo rje phag mo gnyis / /
mkha' 'gro lA ma dum skyes gzugs can ma / /
bde chen 'khor lo'i lha tshogs rnams la 'dud / /
khaN+Ta ka pA la ngang rab gtum ma / /
mahA kang+ka la dang gtum mig ma / /
kaM ka la dang 'od ldan ma dang ni / /
mche ba rnam par gtsigs dang sna chen ma / /
su ra bai ri dpa' bo'i blo can ma / /
'od dpag med dang mi 'u thung ma dang / /
rdo rje'i 'od dang lang+ga'i dbang phyug ma / /
rdo rje'i sku dang shing grib ma rnams ste / /
thugs kyi 'khor lo'i lha tshogs rnams la 'dud / /
myu gu can dang sa srung ma dang ni / /
ral ba can dang 'jigs byed chen mo dang / /
dpa' po chen po rlung gi shugs can ma / /
rdo rje hUM mdzad dang ni chang 'thung ma / /
rab tu bzang po sngo bsang lha mo dang / /
rdo rje bzang po shin du bzang mo dang / /
'jigs byed chen po dang ni rta rnam / /
mig mi bzang dang bya gdong ma rnams te / /
gsung gi 'khor lo'i lha tshogs rnams la 'dud / /
stobs po che dang 'khor lo'i shugs can ma / /
rin chen rdo rje dang ni dum skyes ma / /
rtam grin dang ni chang 'tshong mtshan can ma / /
nam mkha'i snying po 'khor lo'i go cha ma / /
he ru ka dang shin tu dpa' mo dang / /
padma gar dbang stobs chen ma dang ni / /
rnam par snang mdzad 'khor los bsgyur ma dang / /
rdo rje sems dpa' brtson 'grus chen mo ste / /
sku yi 'khor lo'i lha tshogs rnams la 'dud / /
khwa gdong 'ug gdong khyi gdong phag gdong ma / /
bstan ma pho nya mche ba 'joms ma ste / /
phyogs bzhi sgo dang mtshams na bzhugs pa yi / /
dam tshig 'khor lo'i lha tshogs rnams la 'dud / /
de ltar 'khor lo sdom pa'i lha tshogs rnams / /
yid la dran cing mtshan nas brjod pa dang / /
gus pas 'dud pa'i rnams dkar dge ba yis / /
bdag dang mkha' mnyam sems can ma lus pa / /
dpa' bo dpa' mo rnams kyis rjes bzung ste / /
nyer 'tshe kun zhi legs tshogs lhun grub cing / /
ngan song dang bral rten mchog legs brgyud nas / /
'khor lo sdom pa'i go 'phang myur thob shog /
dpal 'khor lo sdom pa'i lha tshogs kyi mtshan brjod bde bzhig dgos zhes na gyi ? bskul ba'i ngor gyi na pa ngag dbang blo bzang chos ldan gyis bris pa'o / /

