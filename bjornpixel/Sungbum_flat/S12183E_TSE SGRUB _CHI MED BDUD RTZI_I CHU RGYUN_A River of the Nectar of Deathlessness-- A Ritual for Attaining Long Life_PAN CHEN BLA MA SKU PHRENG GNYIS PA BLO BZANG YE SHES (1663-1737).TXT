@# / /
tshe sgrub 'chi med bdud rtsi'i chu rgyun zhes bya ba bzhugs / /
@## / /
na mo gu ru many+dzu g+hoShA ya /
phun tshogs gzi byin dpal 'bar nyi 'od kyis / /
phog pa'i smag rum ji bzhin gang gi sku / /
yid mtshor lhung mod 'chi bdag mthar mdzad pa'i / /
bla ma tshe dpag med mgon gtsug tu mchod / /
spangs rtogs yon tan mthar son sangs rgyas dang / /
de'i gsung tshul bzhin bsgrub pa theg gsum gyi / /
dge 'dun dang bcas skyabs mchog rnam gsum la / /
gus pas phyag 'tshal tshe sgrub gdams pa bri /
de la 'dir rang gzhan gyi don du 'chi med tshe'i rig 'dzin bsgrub par 'dod pas 'di ltar /
! bla ma sangs rgyas chos dang tshogs mchog la / /
byang chub ma thob bar du bdag skyabs mchi / /
mar gyur 'gro ba kun gyi don @# / /
bsgrub phyir / /
bdag gis byang chub mchog tu sems bskyed do / /
zhes skyabs sems mdor bsdus sngon du btang nas /
bdag dang snang ba thams cad rang bzhin gyis / /
grub pas stong pa'i stong pa nyid du gyur / /
stong pa'i ngang las rma byas bteg pa'i khri / /
de steng 'dab stong padma zla dkyil dbus / /
hrIH dmar de las 'od 'phros don gnyis byas / /
tshur 'dus hrIH yig la thim yongs gyur las / /
rang nyid bcom ldan mgon po tshe dpag med / /
sku mdog byu ru'i lhun po ltar dmar zhing / /
zhi zhing 'dzum ldan zhal gcig phyag gnyis kyi / /
mnyam gzhag steng na 'chi med bdud rtsi yis / /
gang ba'i bum bzang dgos 'dod kun 'byung ba'i / /
dpag bsam shing gi kha rgyan can bsnams pa'i / /
rla ba'i thor tshugs rin chen dbu rgyan dang / /
snyan rgyan mgul rgyan phyag zhabs gdu bus mdzes / /
mu tshig se mo do dang do shal sogs / /
rin thang bral ba'i rnam mang rgyan gyis brgyan / /
mtshan debs spras pa'i longs spyod rdzogs sku la / /
na bzas mdzes shing snang yang bden med sku / /
dwangs gsal 'od kyi phung po'i dbus nyid na / /
zhabs gnyis rdo rjes kyi krung gis bzhugs pa'i / /
rang gi bden chen 'khor lor pad zla'i steng / /
bla ma tshe dpag med mgon sku mdog dmar / /
zhal gcig phyag gnyis 'chi med bdud rtsi yis / /
gang ba'i lhung bzed bsnams shing mnyam par bzhengs / /
ral pa'i thor tshul gis lan bu zhabs rting sleb / /
rin chen dbu rgyan la sogs du mas spras / /
do shal rin chen gzar bu rting par 'byang / /
mtshan dpe'i dpal 'bar 'ja' ltar snang bar gyur / /
rang dang spyi bo'i tshe dpag med mgon gyi / /
spyi bor oM dkar mgrin par AH dmar po / /
thugs kar hUM sngon hrIH dmar gyis mtshan las / /
'od 'phros bde ba can sogs gnas mchog nas / /
bla ma sangs rgyas byang chub sems dpa'i tshogs / /
spyan drangs dam tshig pa zung spyi bor byon / /
dzaH hUM baM hoH dbyer med ro gcig gyur / /
slar yang thugs ka'i hUM hrIH'i 'od zer gyis / /
rang bzhin gnas nas rigs lnga 'khor dang bcas / /
spyan drangs dbang bskur lus gang bde ba myong / /
dri ma kun dag chu lhag yongs gyur las / /
bla ma 'od dpag med kyis dbu la brgyan /
de nas yan lag bdun pa 'bul ba ni /
'jig rten 'dren pa'i zhes sogs dang /
grub pa'i rgyal mo gsang sngags sdong po dang / /
rdo rje grags @# / /
pa dbang phyug mi la rje /
dngos grub 'byung gnas rtsa brgyud bla ma la / /
phyag 'tshal 'chi med tshe yi dngos grub stsol / /
yid 'ong dngos 'byor yid sprul mchod tshogs 'bul / /
sdig ltung kun bshags dge la rjes yi rang / /
'gro la theg chen chos 'khor bskor ba'i phyir / /
rtag par bzhugs gsol dge rtsa byang chen bsngo / /
de nas /
nyi gzhon 'char ka ma la sogs kyis bstod la /
de ltar gsol ba btab pas spyi bo yi / /
bla ma tshe dpag med mgon bdag nyid la / /
dgyes shing thim nas dbyer med gcig gyur pa'i / /
thugs kar zla steng hrIH sa mtshan gi gu'i nang / /
zla steng dpal ldan bla ma dge slong tshul / /
'khod pa'i hrIH yig mtha' skor sngags 'phreng gis / /
bskor ba'i sngags 'phreng sa bon bcas pa las / /
'od 'phros 'byung ba lnga yi nus pa dang / /
bla ma yi dam mchog gsum la sogs pa'i / /
sku gsung thugs dang yon tan 'phrin las kyi / /
byin rlabs rigs drug sems can ma lus pa'i / /
tshe dang bsod nams gzungs sngags nus mthu sogs / /
'chi med bdud rtsi 'od zer rnam par bkug /
rje btsun bla ma'i bde chen 'khor lo nas / /
zhugs pas sku gsung thugs kyi sdig sgrib dang / /
sku tshe'i bar gcod thams cad nyer zhi zhing / /
'chi med rdo rje'i sku mchog thob par gyur /
de ltar spro bsdu'i dmigs pa yang yang gsal 'debs pa dang bcas pas tshe gzungs ci mang bzla zhing /
mjug tu /
dge ba 'di yis myur du bdag /
tshe dpag med mgon 'grub gyur nas /
zhes sogs dang /
lhags pa dang ni chad pa dang /
zhes sogs bzod gsol dang /
sras bcas rgyal ba kun gyi byin rlabs dang / /
bdag gis rtse gcig bsgrubs shing gsol btab mthus / /
rje btsun bla ma mi gzhig rdo rje'i khrir / /
cho mtha' yas pa'i mgon bzhin rtag brtan shog /
rdo rje'i sku la skye 'chi mi mnga' yang /
zhes sogs long skabs dang bstun nas byed cing /
'jam dpal dpa' bos ji ltar mkhyen pa ltar /
zhes sogs dang /
gzhan yang 'di ltar bskrun pa'i dge tshogs mthus / /
bdag sogs bde ldan padmor rdzus skyes te / /
mgon po 'khor bcas zhal bzang mthong ba dang / /
theg mchog chos la spyod pa'i skal ldan shog /
dus min 'chi ba'i mtshan ma mthong ba na /
zhes sogs dang /
tshe dpag med mgon khyed sku ci 'dra dang /
zhes sogs bsngo smon skabs sbyar shis brjod dang bcas bya zhing /
gang zag gzhan gyi don du byed na'ang dmigs pa bsgyur bas chog go /
tshul 'di nyin re bzhin nyams su blangs na gnas skabs tshe'i bar gcod sel zhing tshe'i dngos grub thob pa dang /
mthar thug bde ba can du skye ba sogs phan yon mtha' yas so / /
zhes pa @# / /
'di ni dge skos chen mo rab 'byams pa blo bzang 'phrin las kyis 'di lta bu 'dus sde'i zhal 'don du btsugs chog pa zhig dgos zhes yang yang nan tan chen pos bskul ba la brten nas shAkya'i btsun pa blo bzang ye shes kyis smras pa'o / / / /
mang+ga laM / / / /
