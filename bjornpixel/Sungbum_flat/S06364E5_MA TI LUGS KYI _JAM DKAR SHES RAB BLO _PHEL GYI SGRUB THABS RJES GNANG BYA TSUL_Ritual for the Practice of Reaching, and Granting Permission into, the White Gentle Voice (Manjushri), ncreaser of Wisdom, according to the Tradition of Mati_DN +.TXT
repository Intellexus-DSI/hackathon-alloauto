! ma ti lugs kyi 'jam dkar shes rab blo 'phel gyi sgrub thabs rjes gnang bya tshul bzhugs /
! na mo gu ru many+dzu g+ho Sha shu klA ya /
'dir paN chen ma ti'i lugs kyi 'jam dkar shes rab blo 'phel gyi sgrub thabs mdor bsdus nyams su len tshul ni /
dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la skyabs su mchi'o / /
dam pa'i chos rnams la skyabs su mchi'o / /
'phags pa'i dge 'dun rnams la skyabs su mchi'o / /
lan gsum gyis skyabs 'gro dang /
bdag gi ma sems can thams cad kyi gti mug gi mun pa bsal nas shes rab kyi snang ba rgyas par bya /
de'i ched du 'phags pa 'jam dpal dbyangs dkar po'i bsgom bzlas zab mo nyams su blang bar bya'o / /
lan gsum gyis sems bskyed la /
rang skad cig gis 'phags pa 'jam dpal du gsal ba'i @# / /
thugs ka'i a yig gi 'od zer gyis rang bzhin gyi gnas nas 'phags pa 'dzam dpal dbyangs la sangs rgyas dang byang chub sems dpa'i tshogs kyis bskor ba oM badzra sa mA dzaH zhes spyan drangs /
na mo gu ru b+h+yaH na maH sarba ta thA ga ta Ar+ya many+dzu shrI sa pa ri wA re b+h+yaH zhes phyag btsal /
oM sarba ta thA ga ta Araya many+dzu shri sa pa ri wA ra ar+g+haM pra tI ts+tsha ye swA hA /
pA dyaM pra tI ts+tsha ye swA hA /
badzra puSh+pe| d+hU pe| A lo ke| gan+d+he| nai wi dye /
shap+ta AH hUM /
zhes mchod /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang /
sangs rgyas byang chub yid kyis gzung /
lan gsum gyis rgyun bshags dang /
sems can thams cad bde ba dang ldan par gyur cig /
sdug bsngal dang bral bar gyur cig /
bde ba dang mi 'bral bar gyur cig /
btang snyoms la gnas par gyur cig| ces tshad med bzhi bsgom /
oM swa b+hA wa shud+d+ha sarba d+harmA swa b+hA wa shu d+d+honyahaM /
chos thams cad stong pa nyid du gyur /
stong pa'i ngang las paM las 'o ma'i rgya mtsho chen po'i dbus su paM las padma dkar po 'dab ma brgyad pa'i lte bar /
a las zla ba'i dkyil 'khor gyi steng du /
rang gi sems nyid a dkar po de las 'od zer 'phros /
don gnyis byas /
'dus yongs su gyur pa las rang nyid 'phags pa 'jam dpal dbyangs sku mdog dkar po zhal gcig phyag gnyis kyi /
g.yas bus mo'i steng du mchog sbyin dang /
g.yon thugs kar chos 'chad mdzad pa'i mtheb mdzub kyis ut+pa la'i yu ? ba bzung pa'i 'dab m+s+nyan g.yas g.yon gyi thad du kha bye ba'i steng na shes rab gyi ral gri dang sher phyin gyi glegs bam bsnam pa /
mtshan dpes mdzes shing lang tsho bcu drug lon pa'i na tshod can /
ral pa'i zur phung lnga dang ldan cing zhi 'dzum sgeg pa'i nyams can /
rin po che'i rgyan dang dar dkar gyi na bzas klubs shing zhabs rdo rje'i skyil krung gis bzhugs pa'i dpral bar oM /
mgrin par AH thugs kar hUM /
thugs ka'i hUM las 'od zer 'phros pas bsgoms pa dang 'dra ba'i ye shes pa dang dbang gi lha rnams oM badzra sa mA dzaH dzaH hUM baM hoH dam tshig pa dang gnyis su med par gyur /
dbang gi lhas dbang bskur /
mi bskyod pas dbu brgyan par gyur /
ces yan lag bzhi rdzogs su bskyed la /
oM sarba ta thA ga ta A r+ya many+dzu shrI sa pa ri wA ra ar+g+haM nas /
shap+ta AH hUM /
gi bar gyis sngar ltar mchod /
ri bong 'dzin pa ltar dkar glegs bam ral gris phyag mtshan cing / /
rab mdzes shin tu zhi ba'i gzhon nu zur phud lnga ldan pa / /
dga' brgya chen thar mchog spyan ni padma'i 'dab ltar yangs / /
blo gros ngan pa sreg mdzad 'jam dpal dbyangs la phyag 'tshal lo / /
zhes bstod /
rang gi snying nang du 'khor lo dkar @# / /
po rtsibs drug pa'i lte bar a dang /
rtsibs la 'bru drug 'khod pa'i 'od zer gyis rang gzhan gyi rmongs mun bsal 'khor 'das kyi mkhyen rab thams cad bsdus te rang la thim par gyur /
oM wA kyi daM na maH zhes lnga stong sogs bzlas rjes /
bdag bskyed kyi ye shes pa mdun gyi nam mkhar byin par gyur /
oM sarba ta tha ga ta zhes sogs kyis gang lngar mchod /
'dzam bu'i gling dang gling gzhan rnams / /
nor bu rin chen gyis bkang ste / /
stong gsum la sogs ma lus pa / /
zhum pa med par byas te 'bul / /
zhes maN+Dal tshom bu bdun ma 'bul /
spron mtshan brjod dang bsdun /
ri bong 'dzin pa ltar dkar /
zhes sogs kyis gong ltar bstod /
bcom ldan 'das 'phags pa 'jam dpal dbyangs kyis bdag sogs sems can thams cad la shes rab phun sum tshogs pa bsgyad du gsol /
zhes gsol ba bdab /
yig brgyas lhag chad bkang /
ma rnyed yongs sum shes dang / /
gang yang nus pa ma mchis pas / /
'dir ni bya ba gang bgyis pa / /
de kun khyed kyis bzod mdzad rigs / /
zhes bzod par gsol /
badzra muH ye shes pa rang gnas su gshegs par gyur /
ces bshegs la /
dge ba 'di yis myur du bdag /
'phags pa 'jam dpal 'grub gyur nas / /
'gro ba gcig kyang ma lus pa / /
de yis la 'god par shog /
ces dang shis pa brjod par bya'o / /
zhes ma ti lugs kyi 'jam dkar shes rab blo 'phel gyi sgrub babs mdor bsdus 'di yang 'di skor gyi rgya bod kyi yig cha mang du mthong ba'i legs cha phyogs gcig tu bsdus te dge slong d+harma b+ha dras sbyar ba'o / / / /

