@# / /
'jigs byed mgon po chos rgyal lha mo rnam sras rnams la gtor ma 'bul tshul bzhugs so / /
@## / /
rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin par gyur /
oM hrIH ShTR-IH wi kri tA nan hUM phaT /
oM swa b+hA wa shud d+hAH sarba d+harmA swa b+hA wa shud d+hoH hM /
stong pa nyid du gyur /
stong pa'i ngang las thod pa so so'i nang du mchod pa khyad par gsum ldan dang gtor ma dang nang mchod zag pa med pa'i bdud rtsi'i rgya mtsho chen por gyur /
oM ar+g+haM AH hUM /
oM pA dyi AH hUM /
oM gan+d+he AH hUM /
oM puShe AH hUM /
oM d+hu pe AH hUM /
oM a lo ge AH hUM /
oM ne wai dya AH hUM /
oM shap+ta AH hUM /
oM AH hUM /
lan gsum /
rang gi thugs ka'i hUM las 'od zer 'phros /
rang bzhin gyi gnas nas dpal rdo rje 'jigs byed /
mgon po phyag drug pa /
dam can chos kyi rgyal po / /
dpal ldan dmag zor rgyal mo / /
rgyal chen rnam thos sras rnams 'khor dang bcas pa mdun gyi nam mkhar spyan drangs /
ljags 'od zer gyi sbu gus gtor ma'i bcud rnams drangs te gsol bar gyur /
oM ya mAn ta ka sa pA ri wA ra i dam ba liM ta kha kha khA hi khA hi /
lan gsum /
oM ma hA kA las pA ri wA ra i dam ba liM ta kha kha khA hi khA hi /
lan gsum /
oM ka la rU pa sa pA ri wa ra i dan ba liM ta kha kha khA hi khA hi /
lan gsum /
oM ka li de wi sa pA ri wa ra i dam ba liM ta kha kha khA hi khA hi /
lan gsum /
oM bai shra wa na sa pA ri wA ra i dam pa li ta kha kha khA hi khA hi /
lan gsum gyis gtor ma bsngo /
oM ya mAn ta ka /
ma hA kA la /
ka li rU pa /
ka li de wi /
bai shra ma na sa pA ri wA ra zhes pa nas shap+ta pra tI ts+tsha hUM swA hA /
zhes mchod pa dbul /
@# / /
oM ya mAn ta ka /
ma hA kA la /
kA la rU pa /
ka li de wi /
bai shra ma Na sa pA ri wa ra oM AH hUM /
zhes nang mchod dbul /
gzugs mchog mchog tu drag po che / /
dpa' bo mchog gi spyod yul can / /
'dul dka' 'dul ba'i don mdzad pa / /
rdo rje 'jigs byed la phyag 'tshal / /
chos dbyings ngang las ma g.yos kyang / /
ma rungs kun 'dul khros pa'i sku / /
bstan pa'i ru tra 'joms mdzad pa / /
nag po che la phyag 'tshal bstod / /
'jam dpal bka' nyan bstan bsrungs ni / /
dam can chos kyi rgyal po ste / /
zhal gcig phyag gnyis 'jigs gzugs can / /
mgon po khyod la phyag 'tshal bstod / /
sku gsum lhun grub thugs rje mthar phyin yang / /
srid gsum gdug pa 'dul phyir khros pa'i sku / /
dus gsum rgyal ba'i bstan bsrungs chen mo la / /
sgo gsum gus pa chen pos phyag 'tshal bstod / /
rgyal chen rnam mang thos sras nor mang ldan / /
byi ru'i lhun po lta bur brjid pa'i sku / /
sprin bral nyi ma stong gi gzi brjid can / /
'dod dgu'i char 'bebs khyod la phyag 'tshal bstod / /
zhes bstod pas bstod /
rton yod na /
'dir ni rten dang lhan cig tu / /
'gro ba'i don du bzhugs nas kyang| /
nad med tshe dang dbang phyug dang / /
mchog rnams legs par stsal du gsol / /
oM su pra ti Sh+Ta b+dz+ra ye swA hA /
zhes brtan bzhugs bya /
ces pa 'di ni don gnyer can 'ga' zhig gis bskul ba'i ngor ngag dbang blo bzang chos ldan gyis bkod pa'o / / / /

