@# / /
rten gsar bzhengs kyi dkar chag rgyab yig zhal byang smon tshig 'dod gsol gyi skor bzhugs so / /
@## / /
oM swa sti /
rje btsun bla ma zhabs pad brtan pa dang / /
ltos bcas 'phral yun phan bde rgyas pa'i phyir / /
'phags tshogs 'dus snger rin chen yol go 'di| |dga' rab gnyer pa ye shes rgya mtshos phul / /
zhes pa 'di ni dga' rab gnyer pa ye shes rgya mtsho ltos bcas nas 'dus ba rgya mtshor dngul ltir rer 'degs srang bdun cu don gcig dang zho bzhi skar byed gsum sum cha gcig yod pa ngo bcu bzhi phul ba'i zhal byang smon tshig 'di lta bu zhig dgos zhes bskul ba ltar /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o / /
! / /
snang mtha'i mgon po blo bzang ye shes tshems / /
mgon de'i sgyu 'phrul rdo rje 'chang chen por / /
phul ba'i dge bas tshe rabs thams cad du / /
rje btsun bla mas 'bral med rjes 'dzin shog /
@# / /
ces pa 'di ni rgya kham tshon gyi gra rigs sngags ram pa ye shes bstan 'phel nas /
\u0f38 rje thams cad mkhyen pa blo bzang ye shes kyi tshems ngo ma bstar ba'i skyes su 'di lta bu zhig dgos zhes bskul ba'i dor /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos sug bris su bgyis pa'o / /
! / /
oM swa sti /
dga' ldan lung rig yar du 'phel ba'i zla / /
bkra shis snang ba dar zhing rgyas pa'i gling / /
brtan g.yo'i mun pa sel phyir bstan pa'i dge / /
'gro kun bla med byang chub thob phyir bsngo / /
zhes pa 'di ni bkra shis dge ba gling gi dgon gnas la ming dang de dang 'brel ba'i dge ba rdzogs byang du bsngo ba'i smon tshig tshigs su bcad pa 'di lta bu zhig dgos zhes bla ma khri gdan zur gyis gtsos pa'i las sne thun mong dang hang kin tA pa'i se'i shog gi mi ring phun tshogs dang /
mi ring u pa shi gnyis sogs sbyin bdag thun mong nas yi ge'i lam nas bskul ba ltar /
\u0f38shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos sbyar ba dge zhing bkra shis par gyur cig /
! b+h+yauH 'dod khams gtso mo dmag zor rgyal mo la / /
bai DU r+ya yi mdangs ldan snyan shal 'di / /
phul bas nang gdon bar gcod ma lus pa / /
zhi nas bsam don 'grub pa'i 'phrin las mdzod / /
ces pa 'di ni don grub zhes pas mo lug lo'i hor zla bcu gcig ba'i tshes drug nyin ba so mi tshan gyi \u0f38 dpal ldan lha mor snyan shal phul ba'i 'phrin 'chol du /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos bris pa'o / /
! / /
oM swa sti /
ba so mi tshan 'dus pa'i sde chen por / /
'chi med bdud rtsis gtams pa'i yol go 'di / /
blo bzang bstan 'dzin chos 'dzom gyis phul ba'i / /
dge bas don gnyis lhun gyis 'grub gyur cig /
ces pa 'di ni skyed ma blo bzang bstan 'dzin chos 'dzom gyi ba so mi tshan 'dus snger bzhes tsha'i snod zangs skye na lnga phul ba'i zhal byang smon tshig tu bskul ba ltar /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o|| ! ||rang bzhin rnam dag khor yug gting zab cing / /
rten 'brel rgyu skar gzugs brnyan ci yang bkra / /
'phrin las dus rlabs sna tshogs g.yo ba ni / /
sher phyin rgya mtsho chen por 'jug pa'i thabs / /
don mthun 'gro ba'i ded dpon klu sgrub kyis / /
bsam 'phel dngos grub nor la dbang bsgyur ba'i / /
'khrul bral lam bzang ji bzhin rnyed pa'i thabs / /
blo bzang rgyal ba gnyis pas gsal mdzad pa / /
gang @# / /
de'i bzhed gzhung ye shes tsha zer gyis / /
slar yang bye bas sbrang rtsi'i bcud ldan zhing / /
ge sar g.yo ba'i ze'u 'bru'i phreng ba can / /
'chad rtsod rtsom pa'i rgyal mtshan rtser bkod pa /
dge legs rgyal mtshan sbyor ba gnyis ldan gyis / /
par du brkos pa'i rnam dkar phung po'i mthus / /
mgon de'i lhag bsam mkhyen dgongs yongs rdzogs shing / /
yang srid 'khrul bral gsal dwangs myur 'byon shog /
gzhan yang dge 'dis gangs ljongs 'gro ba'i skyabs / /
rnam 'dren rgyal dbang yab sras zhabs brtan cing / /
'gro kun zhi sgo gnyis pa dang bral ba'i / /
lam 'dis thar pa'i gling du bgrod gyur cig /
ces pa 'di ni rje bla ma yongs 'dzin paN+Di ta chen po ye shes rgyal mtshan de nyid nas sher phyin stong phrag brgya pa'i yig rnying la zhus dag mdzad pa gang gi sku'i rim gro pa dge slong chos mdzad dge legs rgyal mtshan gyis par gsar bskrun bgyis par dge ba rdzogs byang du bsngo thabs 'di lta bu zhig dgos zhes bskul ba ltar /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos gzims chung bka' gdams pho brang du bgyis pa'o /
! / /
na mo bud+d+hA d+harmA saM g+ha ya b+h+yaH sid+d+haM /
lung rig chu 'dzin dkyil ba'i khang bzang nas / /
legs bshad dbyar rnga sgrog ba'i gad brgyangs can / /
thub bstan gling bzhi'i mkha' las phan ba de'i char / /
'bebs mdzad klu dbang tshogs rnams rgyal gyur cig /
gang gi rnam dkar 'phrin las las grub pa'i / /
sa zla bzhun ma la sogs rin chen bdun / /
bzhu blugs legs grub nor 'dzin khyon lta bur / /
bsra brtan yangs pa'i bkod mdzes yol go 'di / /
bskrun la lhag bsam dag pa'i khur len dang / /
phun tshogs mthun rkyen bsgrub pa'i lus can kun / /
legs byas mthu las smin grol lam bzang gi /
bgrod pa mthar phyin byang chu ba myur thob shog /
dkyil khang legs bshad sgrog pa'i grwa tshang 'dir / /
'dod dgu'i 'byor pa ngang gi 'du ba dang / /
bstan pa'i rtsa lag dge 'dun thugs mthun zhing / /
khrims gtsang bshad sgrub dbyar mtsho ltar 'phel shog /
sgrub dang sun 'byin rig tshul brgya phrag gis / /
gzhung brgya'i dka' gnad rnam par dpyod pa dang / /
brgal brtag go bsdur dri rtsod la sogs pa / /
nyin mtshan chos kyi bya bas 'da' bar shog /
shing rta chen po'i lugs srol ma 'dres par / /
legs par rtogs nas rab 'byams gsung rab don / /
gdams par shar ba'i thos bsam sgom gsum gyi / /
dga' bde'i dpal la rtag tu spyod gyur cig /
'jam mgon ring lugs 'dzin pa'i mkhas grub rnams / /
chos spyod bcu yi theg mchog nyams len la / /
spyod tshe lha mchog lcam sring 'khor bcas kyi / /
las bzhi'i 'phrin las g.yel med sgrub gyur cig /
mang+ga laM / /
ces pa 'di ni don @# / /
grub ces pa lcags spre lo dkyil khang grwa tshang gi tshogs khro gsar blug bgyis pa'i zhal byang du /
'jam dbyangs shAn+ti pa'i chos kyi gdan khri 'dzin pa zhal snga nas blo bzang rnam rgyal gyis bskul ba ltar /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o / /
! / /
oM swa sti /
rgyan drug mchog gnyis gzhung lugs lha lam las / /
'ongs pa'i bkra shis rigs lam 'od stong can / /
thub bstan lhun po'i spo la mngon 'phags te / /
gling bzhi'i 'gro blo'i mun sel 'dus pa'i sder / /
legs bshad dga' ston spel ba'i mchod yon gyi / /
yol go rin chen rdul brtsegs las grub cing / /
bkod mdzes 'chi med snod la rab 'gran pa / /
phul pa'i rnam dkar dal 'gro'i rgyun bzang po / /
phyogs brgyar 'bab 'dis skye 'gro ma lus pa'i / /
gtan bde'i nor bus yongs su gang ba yi / /
thub bstan rgya mtsho mkha' la rab 'phyur zhing / /
phan bde'i snang ba phyogs bcur 'bar gyur cig /
mang+ga laM / /
! / /
oM swa sti /
zhi dul blo gros khang bzang rtser / /
tshangs spyod bstan pa'i rgyal mtshan 'dzin / /
chos 'byor 'dzom pa'i go 'phang mchog /
sgrub la gzhol ba'i dam pa de'i / /
zag med thugs dgongs yongs rdzogs shing / /
sku 'phreng kun tu rgyal ba yis / /
gsang mdzod 'dzin pa'i mchog gyur nas / /
zung 'jug bde chen thob phyir du / /
rmad byung lam ston dge 'dun sder / /
rmad byung gos grub 'phan che gsum / /
rmad byung bsam pas phul ba'i dges / /
rmad byung yid smon 'grub gyur cig /
mang+ga laM / /
ces pa 'di ni skyed ma dam pa blo bzang bstan 'dzin chos 'dzom de nyid kyi dgongs rdzogs su tshogs chen 'du khang chen mor ka 'phan gsar sbyor bgyis ba'i sbyar byang 'di lta bu zhig dgos zhes a zhang rje drung rab brtan don grub rgya mtshos bskul ba ltar /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o / /
! / /
oM swa sti /
dga' ldan legs bshad chos kyi sgra zab mo / /
sgrog pa'i gling gi 'phags tshogs mchod sprin du / /
lha rdzas bzang po'i cod pan phul ba'i mthus / /
gnas skabs mthar thug bsam don kun 'grub shog /
ces dang 'cham gos la /
oM swa sti /
mngo rgyud rgya mtshor rnam rol 'dus pa'i sder / /
gar dgu'i 'chams kyi nyer spyad du kU la'i / /
gos bzang dbang po'i gzhu ltar bkra ba 'di / /
phul pa'i dge pas don gnyis lhun grub shog /
sarba dza ga taM / /
zhes pa 'di ni skyed ma blo bzang bstan 'dzin chos 'joms nas dga' ldan legs bshad chos gling du bzang gos las grub pa'i 'phan dang /
'cham gos cha re sbyor 'jags gnang rgyu'i rgyab yig tu bris chog pa'i smon tshig 'di lta bu zhig dgos tshul gsung ba bzhin /
\u0f38 shAkya'i btsun ba blo bzang dpal ldan bstan pa'i nyi ma phyogs las rnam rgyal zang pos sbyar ba'o / /
dge legs 'phel / /
! / /
oM swa sti /
mkhas grub nyin byed du ma'i snang ba yis / /
phye par ma nus zab gnad bkul / /
lha dang mkha' 'gro'i @# / /
zhal lung bdud rtsi yis / /
'dab brgya cig car 'grol mdzad tsong kha pa / /
gang gi gsang gsum rnam thar bcu phrag brgyad / /
rnam bkra za 'og brtsegs pa'i rgyal mtshan rtser / /
don gnyis lhun grub tog gi mdzes pa'i gzugs / /
bsam sbyor kun+da'i rjes 'gros bsgrubs pa'i dges / /
zhwa ser bstan pa phyogs bcur rgyas pa dang / /
de 'dzin skyes bu spyi dang khyad par du / /
rnam 'dren \u0f38 rgyal dbang yab sras zhabs brtan cing / /
'gro kun bde skyid dpal la rtag spyod shog /
ces pa 'di ni snar thang par dpon dge slong blo bzang tshe brtan gyis snar thang khron sbug gla tshang du tsong kha brgyad cu'i bris thang sbyar ba'i zhal byang rgyab yig smon tshig gsol 'debs 'di lta bu zhig dgos zhes bskul ba ltar /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o / /
! / /
oM swa sti /
snang ba mtha' yas snyigs dus 'gro ba la / /
rjes su brtseb gsum ldan dur smrig gzugs / /
blo bzang dpal ldan bstan pa'i nyi ma che / /
phyogs las rnam rgyal srid mthar zhabs brtan shog /
mgon khyod bris sku bsod nams zhing gi mchog /
gtsor gyur bla ma dpal stug tshe mtha' yas / /
rgyal chen bzhi bcas bris thang byin rlabs kyi / /
gzi 'od phogs brgyar spro ba 'di ltar bskrun / /
rnam dkar 'di yis bdag cag skye 'phreng kun / /
rje btsun bla ma mchog gis dgyes bzhin du / /
rjes su bzung nas mdo sngags lam gyi gnang / /
ma lus mthar phyin rgyal ba'i sku thob shog /
ces pa 'di ni har gdong mi tshan gyi grwa rigs dpyod ldan chos rje sngags ram pa ngag dbang brtson 'grus kyis gsang sngags rgyud pa grwa tshang du ngos kyi bris thang gtso bor gyur pa'i tshe dpag med kyi thang skor sbyor 'jags thog rgyab yig 'dod gsol smon tshig 'di lta bu zhig dgos zhes bskul ba ltar /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos sbyar ba dza yan+tu / /
! / /
oM swa sti /
byams mgon zhing mchog bkod pa'i dpung tshogs bzhi / /
bzo mkhas 'khor los kun gzhi'i mkhar drangs pa'i / /
'khrul pa'i g.yul ngo las rgyal ma 'ongs dus / /
mi pham mgon gyi dbugs dbyung thob par shog /
mang+ga laM / /
! / /
oM swa sti /
snyigs dus byin rlabs nus pa'i chu gter che / /
dbyar mtsho ltar 'phel mgon po bde gshegs brgyad / /
gang gi snang brnyan 'di bris dge ba'i mthus / /
'gro kun bla med byang chub myur thob shog /
mang+ga laM / /
! oM swa sti /
bde ldan zhing bkod 'di bzhengs rnam dkar mthus / /
'di snang 'gags tshe snang ba mtha' yas kyi / /
zhal bzang mngon gyur rin chen padmo'i nang / /
skyes nas theg mchog chos la spyod par shog /
mang+ga laM / / /
! oM swa sti /
phyag na padmo'i rten dang brten pa yi / /
phun tshogs zhing bkod 'di bris rnam dkar rgyun / /
chad med byang chub rgya mtshor legs phab nas / /
phan bde'i chu gter bla nas slar 'phel @# / /
shog| mang+ga laM / /
zhes pa 'di ni mtshan gnyer rnying blo bzang dkon mchog nas gong gsal bris thang gsar bskrun bgyis pa'i rgyab yig tu 'di lta bu zhig dgos zhes bskul ba ltar /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o / /
! / /
oM swasti /
bkra shis rdul brtsegs lhun po'i steng 'gying zhing / /
rig dang grol ba'i spyan stong g.yo ba'i sder / /
bdud rtsi'i dpal 'dzin btung ba'i yol go 'di / /
phul ba'i dge bas thub bstan dar drag cing / /
mchog gsum 'phrin las chad med gang+gA'i rgyun / /
bdag blo'i yid mtshor rtag tu 'bab gyur cig /
mang+ga laM / /
ces pa 'di ni ja rgyab pa grang mo che ba dge slong ye shes bstan 'dzin gyis 'dus pa rgya mtshor bsten bkur ba'i yo byad zangs ltir brgyad cu gsar bskrun gyi sbyor 'jags bgyis pa'i skabs zhal byang smon tshig 'di lta bu zhig dgos zhes bskul ba'i ngor /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dbal bzang pos gzims chung bka' gdams pho brang du sbyar ba'o / /
dge legs 'phel / /
! / /
na mo gu ru many+dzu g+ho ShA ya /
mi yi mkha' sbyod byang phyogs ka lA pa'i / /
chos 'byor snang brnyan mkha' dbyings 'od ldan tshogs / /
yid mtshor gang shar rnam dpyod pir gyi rtses / /
dpe bral ras bris ngos su 'dri byed mkhan / /
deng dus par thogs kun gyi mgo bo la / /
rnam 'gyur gtsug lag goms pa 'god mkhas pa'i| |'jam dbyangs tshe dpal zhes grags ming don gnyis / /
mtshungs pa'i pir thogs dbang pos bskrun pa'i dges / /
lus can bsod nams skya rengs kha lo pas / /
drag po 'khor lo'i nyin byed gling bzhi'i mkhar / /
drangs te thub bstan 'dab brgya bzhang pa'i tshe / /
smin grol sbrang rtsis thog mar bdag tshims shog /
shAkya'i dbang po'i bris sku u tra ya'i / /
ma rig sgo nga'i sbubs brgya bye ba ltar / /
'di mthong dran reg skye 'gro ma lus pa / /
bdag 'dzin dra ba'i 'chings las grol gyur cig /
gangs ljongs 'gro ba'i mgon po snang mtha' yas / /
phyogs las rnam rgyal bskal brgyar zhabs brtan cing / /
bdag sogs byang chub bar du skyabs kyi phul / /
gang gi zhabs pad gtsug tu bsten gyur cig /
ces pa 'di ni bris pa dbu mdzad 'jam dbyangs tshe dpal nas sham+b+ha la'i zhing bkod gsar bzhengs bgyis pa'i rgyab yig tu bskul ba ltar /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal gyis gzims chung bka' gdams pho brang du bgyis pa'o / /
! / /
na mo ma ti b+ha dri kArti ye /
phyin drug spyod pa'i chu gter las 'khrungs shing / /
gzhan phan bsdu bzhi'i bang rim mngon par mtho / /
sku gsum 'chi med gnas kyi thor gtsug can / /
'jam mgon sa 'dzin dbang pos shis pas skyongs / /
mgon de'i rtogs brjod bcu phrag brgyad kyi gzugs / /
gzugs brnyan ji bzhin dad pa'i yid kyi mtshor / /
mtsho byung lang tshos chags @# / /
ldan g.yo ba lta'i / /
blta byed mig gi bdud rtsi 'di bsgrub dges / /
blo gros nor gyis phyug pa'i khang bzang rtser / /
dpal ldan bshad sgrub bstan pa'i dbang gi rgyal / /
nyi ma'i gnyen gyi chos tshul rgyal mtshan rtser| |'god mkhas phyogs las rnam rgyal zhabs brtan shog /
tshul 'dir 'brel thogs rnam dkar rgya mtsho'i mthus / /
bla ma mchog gi thugs rje'i sprin phung las / /
byin rlabs bdud rtsi'i char rgyun cher 'bab pa'i / /
bdag blo'i tsha gdung ma lus zhi gyur cig /
ljongs 'dir mi mthun rgud pa'i rgyun chad cing / /
'gro kun bde skyid dpal la sbyod pa dang / /
bkra shis lhun grub chos 'byor legs tshogs kun / /
yar do'i zla ba ji bzhin rgyas gyur cig /
ces pa 'di yang gsol dbon blo bzang rgyal mtshan nas ngos kyi lo skeg bzlog phyir du khams gsum chos kyi rgyal po tsong kha ba chen po'i rtogs brjod brgyad cu'i \u0f38 snang brnyan bris thang gsar bzhengs bgyis pa'i rgyab yig tu bskul ba ltar /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos gzims chung bka' gdams pho brang du sbyar ba'o / /
! / /
blo bzang 'jam dpal rgya mtsho'i rigs bdag can / /
dpal ldan rdo rje 'jigs byed mngon sum gzigs / /
lha beka tshangs pa phying dkar bran du 'khol / /
bstan pa'i nyi ma phyogs las rnam rgyal zhabs / /
mang+ga laM / /
ces ba 'di ni me stag lo mdzod pa blo bzang dar rgyas kyis 'khrungs rabs bcu bzhi'i gras thang gi gtso bor ngos kyi 'dra thang par bkod bgyis pa'i skabs bskul ma mdzad pa ltar /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o / /
! / /
na mo gu ru b+h+yaH blo gros bzang po'i tshul khrims zhings la / /
ting 'dzin drod kyi smin pa'i lhag mthong 'bras / /
g.yur du za ba'i yongs 'dzin dam pa yi / /
sku gdung ring bsrel gyis bkang mchod rten mchog /
lhag bsam ngag pas bskrun pa'i rnam dkar gyis / /
mgon de'i dgongs zab yongs su rdzogs pa dang / /
zhing 'dir sprul sku'i zlos gar gsar pa ni / /
thub bstan kun mud bzhad pa'i dpal gyur cig /
mang+ga laM / /
zhes pa 'di ni yongs 'dzin zhal snga nas blo bzang tshul khrims de nyid kyi dbon po dpal ldan rin chen nas 'di lta bu zhig dgos zhes bskul ba ltar /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos gzims chung bka' gdams pho brang du bgyis pa'o / /
! / /
oM swasti /
byams snying rje blo yi ring zhig nas / /
thabs bzang dgus bskyangs shing dus 'dir yang / /
bstan 'dzin skyong spel pa'i chos ldan rten / /
yongs mthun rkyen 'dzom 'di khyed kyis bskrun / /
don de'i phyir bka' drin 'jal ba'i mtha' / /
mngon dka' ba'i thugs dgongs yongs rdzogs phyir / /
nang byin rten du mas bltams pa yi / /
dpal lha mi'i mchod pa'i rten 'di bsgrubs / /
zhing phyogs bcu'i rgyal ba sras bcas dang / /
dpal mkha' 'gro chos srung 'khor @# / /
dang bcas / /
rten 'di la brtan par bzhugs nas kyang / /
dus kun tu phan bde'i char chen phob / /
tshul 'di la 'brel thogs kyis mtshon pa'i / /
ma mkha' mnyam yid can ma lus ba| |lam rim lnga'i bgrod pa mthar phyin nas / /
dpal zung 'jug go 'phang myur thob shog /
ces pa 'di ni skyed ma blo bzang bstan 'dzin chos 'dzom de nyid kyi dgongs pa yongs su rdzogs phyir rnam rgyal mchod rten bzhengs pa'i dge ba rdzogs byang du bsngo ba'i 'dod gsol gyi smon tshig 'di /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal gyis bgyis pa'o / /
dza yan+tu / /
! / /
oM bde legs su gyur cig /
sku gsum ye shes lnga yi dpag bsam shing / /
dngos grub bye ba'i 'byung gnas yid bzhin nor / /
tshe snang dpag med rnam par rgyal ma dang / /
yid bzhin 'khor los deng 'dir shis pas skyongs / /
gangs can 'gro ba yongs kyi phan bde'i gzhi / /
sring zhi'i dbul phongs sel ba'i zhing gi mchog /
lung rtogs dam chos dbyar mtsho ji bzhin du / /
mi nyams gong du 'phel ba'i chos snge cher / /
thub bstan sa zla bzhun ma brtsegs pa'i nang / /
chos sku'i ring bsrel rtsi bcud byin gyis gtams / /
lhag bsam sdong bu las byung phyogs kun las / /
rnam rgyal sgron me'i mtshan ma zung 'di bskrun / /
dge 'dis 'gro ba'i snying mun ma lus pa / /
cig car bsal nas mngon mtho nges legs kyi| |lam bzang ma nor blta ba'i mig thob nas / /
sku gsum gzhal med khang du myur bgrod shog /
blo chen bskal bzang rgyal ba'i lung rtogs kyi / /
bstan pa'i dbang phyug gru 'dzin zhing gi bdag /
thugs mchog 'jam dpal rgya mtsho las thon pa'i / /
yid bzhin dbang gi rgyal po zhabs brtan shog /
blo bzang rgyal ba'i gsang gsum rin chen 'bum / /
dpal ldan thugs bskyed bzo bo'i bzhu blugs las / /
bstan pa'i nyi ma rdo rje 'dzin pa'i skur / /
rab bzhengs phyogs las rnam rgyal zhabs brtan shog /
sa steng mi bdag gser ri'i phreng ba'i dbus / /
bsod nams gzi brjid lhun po ltar 'phags shing / /
zur phud lnga ldan nor 'dzin bdag po'i gar / /
bsgyur mdzad zhabs brtan chab srid rab rgyas shog /
gang gi thugs rje'i bka' drin bsil ba'i chab / /
snying la reg pas dga' bdes 'tsho ba bdag /
ltos bcas deng nas rnam 'dren mchod yon gyis / /
byang chub bar du 'bral med rjes 'dzin shog /
gnas skabs tshe ring dpal 'byor rab rgyas sogs / /
bsam don ma lus lhun gyis 'grub pa dang / /
ring min sku bzhi'i dbang phyug mngon gyur nas / /
'gro ba'i ded dpon mchog tu 'gyur bar shog /
gzhan yang dge 'dis 'jam dpal snying po yi / /
ring lugs dri med phyogs bcur rgyas pa dang / /
ljongs 'dir mi mthun rgud pa kun zhi nas / /
'gro kun chos 'byor bde dags 'tsho bar shog /
gangs can dam chos bshang sgrub 'phel ba @# / /
yi| |dge 'dun snge rnams thugs mthun khrims gtsang zhing / /
thos bsam sgom pa'i bya ba dbyar mtsho ltar / /
gong nas gong du 'phel ba'i bkra shis shog /
ces| mdzod pa mer khan mkhan po ja sag bla ma blo bzang mkhas mchog nas chos snge chen po gangs can chos 'phel du gser zangs las grub pa'i rgyal mtshan zung gsar sbyor mdzad pa'i dge ba rdzogs byang du bsngo ba'i 'dod gsol smon tshig 'di lta bu zhig dgos zhes bskul ba la brten nas /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal gyis dbyar khral tsam du bgyis pa'o / /
! / /
phyi nang 'jigs pa brgyad las skyob mdzad pa'i / /
rje btsun sgrol ma'i snang brnyan 'di bskrun pa'i / /
dge bas bdag sogs ma gyur sems can kun / /
g.yu lo bkod pa'i zhing du skye bar shog /
dza yan+tu / /
ces pa 'di ni skyed ma blo bzang bstan 'dzin chos 'dzom de nyid kyi dgongs rdzogs su dmigs rin chen gnyis pa las grub pa'i rje btsun ma seng ldeng nags sgrol ma gtso gyur gyi gser zangs las grub pa'i ldem gnyis dang jo lugs kyi sgrol ma nyer gcig bcas gsar bzhengs skabs 'dod gsol smon tshig 'di lta bu zhig dgos zhes a zhang rje drung rab brtan don grub rgya mchos nan gyis bskul ba la brten nas /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos bgyis pa'o / /
! / /
oM swasti /
rab 'byams rgyal ba'i mkhyen brtse ma lus pa / /
gcig bsdus rje btsun seng ldeng nags sgrol gyi / /
gtso 'khor cha chang ngo mtshar du ma las / /
'ongs pa'i mdzes sku gsar bskrun dge ba yis / /
dam pa nyid kyi dgongs pa yongs rdzogs shing / /
ma gyur 'gro rnams 'khor ba'i rgya mtsho las / /
myur grol sku bzhi ye shes lnga ldan gyi / /
go 'phang mchog nyid thob pa'i rgyu ru bsngo / /
khyad par bdag sogs bsod nams zhing sa 'dir / /
gang gi yang srid sprul pa'i zlos gar che / /
'khrul pa'i ma rig mun pa dang bral nas / /
myur du bs+b+yar ba'i skal bzang bla med stsol / /
ces pa 'di ni skyed ma de nyid kyi dgongs rdzogs su dmigs \u0f38 rje btsun ma seng ldeng nags kyi sgrol ma gtso 'khor cha tshang bzhengs pa'i dge ba rdzogs byang du bsngo ba'i smon tshig 'di lta bu zhig dgos tshul a zhang rje drung rab brten don grub rgya mtshos bskul ma mdzad pa ltar /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal gyis dwang ba chen pos gzims khang kun gzigs rnam par rgyal ba'i pho brang du sbyar ba dge legs 'phel / / / /
oM swasti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
sarba dza ga taM / / / /
