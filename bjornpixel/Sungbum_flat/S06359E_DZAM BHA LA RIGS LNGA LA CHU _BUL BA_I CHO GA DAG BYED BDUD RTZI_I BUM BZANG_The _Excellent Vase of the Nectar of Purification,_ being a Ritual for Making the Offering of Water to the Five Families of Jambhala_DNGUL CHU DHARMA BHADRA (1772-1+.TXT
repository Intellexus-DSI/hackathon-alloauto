@# / /
dzam b+ha la rigs lnga la chu 'bul ba'i cho ga dag byed bdud rtsi'i bum bzang bzhugs / /
@## / /
na mo gu ru lo ke shwa rA ya /
'dir dza m+b+ha la rigs lnga la chu rgyun 'bul ba'i cho ga mdor bsdus ni /
brgya rtsa'i khrus gsol byas rjes gtor snod skad cig gis rin po che'i snod yangs shing rgya che bar bskyed la /
de nas /
pad zlar g.yu 'brug steng du dza m+b+ha la / /
dkar po kha TAM rtse gsum be con bsnams / /
phyogs bzhir mkha' 'gro rigs bzhis bskor ba yi / /
sku la nyal 'gro'i rgyun 'bul dngos grub stsol / /
oM padma kro d+ha Ar+ya dzam+b+ha la hrI da ya hUM phaT /
ces pa'i sngags bzla bzhin par gtor snod du chu rgyun sbreng /
ar+g+haM sogs kyis mchod /
shel dkar zhun ma'i phung po dbang gzhu yis / /
rab dkris gar dgu'i @# / /
nyams ldan gnod sbyin dbang / /
'dod dgu'i dngos grub char ltar 'bebs mdzad pa / /
dpal ldan dzam+b+ha la la phyag 'tshal lo /
zhes bstod /
yang /
pad zlar dzaM las dzam la ser po ni / /
bi dza pU ra ka dang ne'u le bsnams / /
sku la gtsang byed phul bas zug rngu zhi / /
bde bas tshim nas dngos grub stsol bar gyur /
oM dzam+b+ha la dza len+d+ra ya swA hA /
zhes bzla /
a r+g+haM sogs kyis mchod /
nor kyi dbang phyug rin chen gter mnga' zhing / /
gnod sbyin nor 'chang mang po kun gyi rje / /
byang phyogs skyong ba'i mgon po dza m+b+ha la / /
dngos grub mchog stsol mdzad la phyag 'tshal lo /
zhes bstod /
yang /
pad rAg zla khaM khang par dzaM yig las / /
dza dmar phyag na a ru pad 'phreng dang / /
mtshan khrang ? dag na gter bum ne'u le bsnams / /
zhal du ro brgya'i chu 'bul dngos grub stsol /
oM Ar+ya dza m+b+ha la nA tha ku we ra rat+na tra ya ya dza len+d+ra ya swAhA /
zhes pa zla /
ar+g+haM sogs kyis mchod /
padma'i rigs can padma rA ga'i mdog /
zhal gcig phyag gnyis zhabs zung brjid pa'i sku / /
sman mchog rgyal ba rin chen pad 'phreng bsnams / /
gter bdag 'khor dang bcas la phyag 'tshal lo /
zhes bstod /
yang /
pad zlar dzaM las dzam la ljang khu ni / /
phyag gnyis rin chen rgyal mtshan ne'u le bsnams / /
zhal du yan lag brgyad ldan chu phul bas / /
phun tshogs longs spyod char chen 'bebs par gyur /
oM dzam+b+ha la dza len+d+ra ya AH hUM /
zhes bzla /
ar+g+haM sogs kyis mchod /
las kyi rigs can in+d+ra nI la'i mdog /
zhal gcig phyag gnyis zhabs zung brjid pa'i sku / /
rin chen rgyal mtshan nor skyug ne'u le bsnams / /
nor bdag chen po khyod la phyag 'tshal lo /
zhes bstod /
yang /
pad nyir nang bdag steng du hUM yig las / /
dzam la mthing nag thod khrag ne'u le bsnams / /
sku la dag byed phul bas 'gro ba kun dbul phongs las grol bde 'byor phun tshogs shog /
oM dz+luM swAhA /
zhes bzla /
ar+g+haM sogs kyis mchod /
mgon po nam mkha' mdog can nor gyi char 'bebs pa / /
ma skyes @# / /
rang bzhin dag pas sku mdog sngon por bzhugs / /
khyod ni rdo rje sems dpa' nyid de bdag dran na / /
rtag tu yid la re ba'i 'bras bu mchis par mdzod /
ces bstod /
dzam+b+ha rla sid+d+hi pha la hUM /
zhes chu'i thigs pa zhig dngos grub kyi don du lce thog tu bzhag la /
bdag dang sems can thams cad kyang / /
log pa'i 'tsho ba yongs spangs te / /
chos dang mthun pa'i 'byor pa kun / /
phun sum tshogs par mdzad du gsol /
zhes 'phrin las bcol /
de nas mgron rnams mi dmigs par gyur par bsam nas dge ba bsngo'o / /
zhes pa 'di yang rdo rje 'chang ngag dbang blo bzang chos ldan gyi gsung la dmar ljang gnyis bsnan te dge slong 'du gsum pa d+harma b+ha dras bris pa'o / /
!bum pa bsnol ba'i steng bzhengs nor rgyun ma / /
ser mo 'bras snye rin chen bum pa bsnams / /
dar dang rgyan ldan zhal du dwangs ba ? chab / /
phul bas zas nor longs spyod dngos grub stsol /
oM ba su d+ha ri hUM swAhA /
zhes bzla /
ar+g+haM sogs kyis mchod /
gang zhig dran pa tsam gyis dbul ba kun / /
nges par zhi mdzad rin chen gter gyi mdzod / /
gsang gsum sgyu 'phrul stong gi rol gar mkhan / /
yid 'phrog nor rgyun lha mor phyag 'tshal bstod /
ces bstod /
'di dbyangs can ma sgrub pa'i gegs sel kyang yin / / / /

