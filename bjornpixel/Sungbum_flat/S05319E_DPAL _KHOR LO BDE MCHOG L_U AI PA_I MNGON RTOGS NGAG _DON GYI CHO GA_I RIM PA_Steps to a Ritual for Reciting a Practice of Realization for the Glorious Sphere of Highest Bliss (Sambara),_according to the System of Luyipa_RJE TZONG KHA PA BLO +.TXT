@# / /
dpal 'khor la bde mchog lU i pa'i mngon rtogs ngag 'don gyi cho ga'i rim pa bzhugs so / /
@# / /
bla ma dang bcom ldan 'das dpal ha ru ka yab yum la gus pas phyag 'tshal lo / /
dpal 'khor lo bde mchog lU i pa'i mngon rtogs ngag 'don gyi cho ga'i rim pa ni /
nang mchod gtor ma ltar byin gyis brlab pa'am /
yang na /
ha ho hriH zhes brjod pas rim bzhin /
kha dog dri ro nus pa'i skyon bcom zhing bdud rtsir gyur /
oM AH hUM /
zhes lan gsum brjod pas /
rgya cher spel zhing byin gyis brlabs par gyur /
par bsam /
sngon 'gro gtor ma mngon rtogs nas 'byung ba ltar byin gyis brlabs nas /
phyag rgya dang bcas pas pheM zhes brjod /
rang gi thugs kar nyi gdan la gnas pa'i hUM yig las 'phros pa'i 'od zer gyis /
dur khrod brgyad na gnas pa'i phyogs skyong dang /
zhing skyong la sogs pa thams cad spyan drangs te /
phyogs mtshams brgyad du 'khod pa skad cig gis 'od gsal du bcug pa las /
bde mchog gi lha yab yum gyi skur bzhengs pa'i mgron rnams kyi ljags la hUM dkar po las byung ba'i rdo rje rtse gsum pa dkar po nas 'bru tsam 'khod pa'i rdo rje'i 'od zer gyi sbu gus drangs nas gsol bar gyur /
rdo rje thal mo kha phye ba'i phyag @# / /
rgya bcas la /
oM kha kha zhes pa nas /
hUM hUM phaT phaT swAhA /
zhes lan gnyis brjod la /
phyag g.yon dang mtshams g.yas bskor du gnas pa la dbul lo / /
oM ar+g+haM pra tI ts+tsha swAhA /
de bzhin du ar+g+haM gyi gnas su /
pA dyaM gis zhabs bsil dang /
oM badzra puSh+pe AH hUM swAhA /
de bzhin du puSh+pe'i gnas su /
d+hU pe /
dI pe /
gan+d+he /
nai wi dya /
shap+ta /
rnams bcug la chu gnyis nyer spyod rol mo dang bcas pa dbul /
phyogs skyong dang zhing skyong dang klu la sogs pa rnams kyis zhal du oM AH hU /
zhes pas nang mchod dbul la /
lha yi tshogs rnams ma lus dang /
zhes pa nas /
yid la 'dod pa kun 'grub shog /
ces dang yi ge brgya pa brjod la mtheb srin gyis se gol gtogs la /
oM badzra muH 'jig rten pa rnams rang gnas su gshegs par gyur par bsam /
mchod pa bsang sbyang byin gyis brlab pa ni /
sum+b+ha ni /
zhes sogs kyis bgegs bsang /
swa b+hA wa zhes sogs kyis stong par sbyangs /
stong pa'i ngang las kaM mam a las byung ba'i thod pa yangs shing rgya che ba rnams kyi nang du /
hUM hUM las byung ba'i mchod yon /
zhabs bsil /
me tog /
bdug spos /
mar me /
dri /
zhal zas /
rol mo rnams rang bzhin stong pa nyid /
rnam pa mchod rdzas so so'i rnam pa can /
byed las dbang po drug gi spyod yul du zag pa med pa'i bde ba khyad par can ster bar gyur par bsam /
oM ar+g+haM AH hUM /
de bzhin du /
pA dyaM /
oM badzra puSh+pe AH hUM /
zhes pa nas /
shap+ta'i bar sngags phyag rgya dang bcas pas byin gyis brlab bo / /
de nas maN+Dal dbul zhing /
gsol ba gdab pa ni /
phyag gsum byas te spyir maN+Dal bsham /
phyag byas te so so'i phyag tu me tog dbul /
phyag byas te me tog dang bcas pa'i thal mo sbyar nas /
snying po rgyan las /
sems can don du sems dge bas / /
rnal 'byor pa yi tshogs rnams kun / /
tshul bzhin cho ga ldan pa yis / /
rnal 'byor la ni nyer gnas mdzod / /
ces pa lan gsum gyis me tog gtor la gsol ba gdab /
phyag byas te /
bla ma ma gtogs pa'i me tog bsdu /
phyag byas te maN+Dal bsham /
phyag byas te gzhan rnams kyis me tog bla ma la dbul ba'i phyir /
maN+Dal bla ma la dbul /
bla mas kyang gzhan rnams kyis phul ba'i maN+Dal dang rang gi me tog bla ma /
gong ma rnams la dbul ba'i phyir me tog maN+Dal gyi dbus su spungs la /
rten gyi drung du bzhag /
phyag byas te rang gnas su 'khod /
yang na phyag gsum byas te bla ma'am gtso bo la me tog dbul /
yang na phyag gsum byas te gral la 'khod pa rnams la me tog dkram /
de nas phyag gsum chen /
gzhan lnga gsol gdab dang bcas pa snga ma bzhin bya'o / /
de nas bla ma'am gtso bas /
bshags pa dang bsdam pa sngon du 'gro ba can gyi lha'i rnal 'byor la gnas par zhu /
zhes brjod la /
sangs rgyas chos dang dge 'dun la /
zhes pa nas /
go 'phang mchog la 'god par bgyi / /
zhes pa'i bar lan gsum gyis skyabs 'gro sogs bya /
de nas yi ge brgya pa'i bsgom bzlas bya ba ni /
rang gi spyi bor paM las padma /
a las zla ba'i steng du hUM las rdo rje rtse lnga pa dkar po lte ba la hUM gis @# / /
mtshan pa las 'od 'phros don gnyis byas 'dus yongs su gyur pa las /
rdo rje sems dpa' dkar po zhal gcig phyag gnyis kyis rdo rje dang dril bu 'dzin pa /
rdo rje'i skyil krung gis bzhugs pa /
yum rdo rje bsnyems ma dkar mo zhal gcig phyag gnyis kyis gri gug dang thod pa 'dzin pas 'khyud pa /
gnyis ka'ang dar dang rin po che'i rgyan sna tshogs kyis spras pa /
gnyis ka'i spyi bor oM /
mgrin par AH thugs kar hUM /
thugs ka'i hUM las 'od zer 'phros pas /
rang 'dra'i ye shes pa spyan drangs /
dzaH hUM baM hoH gnyis su med par gyur /
yang hUM las 'od 'phros pas /
dbang gi lha rnams spyan drangs /
de bzhin gshegs pa rnams kyis mngon par dbang bskur du gsol /
zhes gsol ba btab pas /
de rnams kyis ye shes kyi bdud rtsis gang pa'i bum pa thogs nas /
oM sarba ta thA ga ta a b+hi She ka ta sa ma ya shri ye hUM zhes dbang bskur /
sku ye shes kyi bdud rtsis gang /
chu lhag ma spyi gtsug tu gnas pa yongs su gyur pa las /
mi bskyod pas dbu brgyan par gyur par bsam /
thugs kar zla ba'i steng du hUM gi mtha' mar yi ge brgya pa'i sngags kyis bskor bar gyur par bsam /
bcom ldan 'das rdo rje sems dpa' bdag gzhan thams cad kyi sdig sgrib dang dam tshig nyams chags thams cad byang zhing dag par mdzad du gsol /
zhes gsol ba btab pas /
thugs ka'i sngags phreng hUM dang bcas pa las 'od zer 'phros pas /
sems can thams cad kyi sdig sgrib sbyangs /
sangs rgyas sras bcas la mchod pa phul /
de rnams kyi sku gsung thugs kyi yon tan rnams 'od kyi rnam par bsdus nas /
sngags phreng hUM dang bcas pa la thim nas /
de las bdud rtsi'i rgyun dkar po babs pa yab yum gyi sbyor mtshams nas babs nas /
rang gi tshangs bug nas zhugs te /
lus thams cad ye shes kyi bdud rtsi'i rgyun gyis gang /
sgo gsum gyi sdig sgrib thams cad sangs kyis dag par gyur par bsam la /
oM badzra he ru ka sa ma ya /
ma nu pA lA ya /
he ru ka twa no pra tiShTHa /
dri D+ho me b+ha wa /
su to Sh+yo me b+ha wa /
su po Sh+yo ma b+ha wa /
a nu rak+to me b+ha wa /
sarba sid+d+hi m+me pra ya ts+tsha /
sarba karma su tsa me tsi t+taM shri yaM ku ru hUM /
ha ha ha ha hoH /
b+ha ga wan /
badzra he ru ka ma me muny+tsa he ru ko b+ha wa /
mahA sa ma ya sa twa AH hUM phaT /
ces mang du bzlas nas /
rgyud mngon brjod bla ma las /
bdag ni mi shes rmongs pa yis / /
dam tshig las ni 'gal zhing nyams / /
bla ma mgon pos skyabs mdzod cig /
gtso bo rdo rje 'dzin pa ste / /
thugs rje chen po'i bdag nyid can / /
'gro ba'i gtso la bdag skyabs mchi / /
rdo rje sems dpa' yab yum rang la thim pas rang gaM sgo gsum dang rdo rje sems dpa'i sku gsung thugs dbyer med du gyur par bsam /
shri he ru ka /
he ni kun gyi 'byung gnas su gyur pa'i sems te /
zhes pa nas /
e waM gyi don no / /
stong pa'i ngang las /
zhes dang /
rdo rje dang thod pa 'dzin pas 'khyud pa /
shrI he ru konyahaM /
oM a A /
zhes pa nas /
hUM hUM phaT /
rang gi lte ba'i phyogs su /
zhes dang /
lte ba'i sngags phreng la thim par gyur /
sems can thams cad sdug bsngal dang bral bar gyur cig /
gzhan gnyis kyi'ang thog mthar de @# / /
bzhin du sbyar nas /
sems can thams cad yid de bzhin nyid la ro gcig tu gnas par gyur cig dpral ba'i dbus su b+h+rUM dkar po yongs su gyur pa las /
zhes pa nas /
lte bar aM ser po yongs su gyur pa las /
rdo rje nyi ma ser po g.yas rin po che 'phyar zhing /
g.yon 'gyid pa dang bcas pas /
dril bu thugs kar 'dzin pa /
zhes pa nas /
sa gnon gyi phyag rgyas rdo rje 'dzin cing /
g.yon 'gying ba dang bcas pas dril bu dkur brten pa /
mig gnyis su oM dkar po yongs su gyur pa las /
gti mug rdo rje dkar po g.yas 'khor lo 'phyar zhing /
g.yon 'gying ba dang bcas pas dril bu dkur brten pa /
rna ba gnyis su /
zhes pa nas /
thugs kar rdo rje 'dzin cing g.yon 'gying ba dang bcas /
zhes dang /
ser sna rdo rje ser po g.yas rol pa dang bcas pas rin po che 'phyar zhing /
g.yon rol pa dang bcas pas dril bu thugs kar 'dzin pa /
lce'i rtsa bar /
zhes pa nas /
dril bu dkur brten pa /
thams cad kyang zhal gcig pa /
zhes dang g.yas brkyangs kyis bzhugs pa /
lte bar sal lam ser po yongs su gyur pa las /
ltung byed ma ser mo zhal gcig phyag bzhi'i g.yas gnyis gri gug dang 'khor lo /
g.yon gnyis thod pa dang kha TA ga 'dzin pa /
zhes dang gar gyi dbang phyug ma'i skabs su /
g.yon gnyis thod pa dang kha TwAM ga 'dzin pa /
gsang gnas nam mkha'i khams la /
zhes pa nas /
phyag drug gi g.yas graM gug /
ces sogs dang /
thod pa kha TwAM ga zhags pa 'dzin pa /
thams cad kyang zhal re re la spyan gsum gsum pa /
gcer bu skra grol ba /
zhes dang g.yas brkyangs kyis bzhugs pa /
oM zhes pa nas /
shud+d+ho nyahaM /
oM sum+b+ha ni sum+b+ha huM hUM phaT /
shar du sngags de nyid kha dog nag po /
zhes pa nas /
oM A na ya ho /
b+ha ga wan /
badzra huM hUM phaT /
lhor sngags de nyid /
kha dog ser po rnams 'khod par gyur /
sngags de rnams las rang rang gi kha dog /
ces pa nas /
'phros pas tshangs pa'i 'jig rten nas /
zhes pa nas /
gzugs chen po rnams su gyur /
sngags 'od zer dang bcas pa yongs su gyur pa las /
shar nag /
byang ljang /
nub dmar /
lho ser ba'i sna tshogs rdo rje'i ra ba gru bzhi pa /
tshangs pa'i 'jig rten nas zhes pa nas /
khyab par gyur /
ra ba grub pa dang dus mnyam du zhes dang /
mtshan pa'i hUM gi 'od zer las /
zhes pa dang /
sna tshogs rdo rje'i rang bzhin dang /
sna tshogs rdo rje'i hUM gi 'od zer las /
zhes dang /
gcig tu gyur pa'i phyi rol tu /
zhes pa nas bskor bar gyur /
oM zhes dang /
oM badzra dzwa la a na lA rka hUM hUM /
oM suM b+ha ni suM b+ha huM hUM phaT /
ces lan gnyis brjod la /
shar dang steng du sngags de nyid kha dog nag po gnyis yongs su gyur pa las khwa gdong ma nag mo gnyis /
oM gr-ih+Na zhes pa nas phaT /
byang du sngags de nyid kha dog ljang khu yongs su gyur pa las 'ug gdong ma ljang khu /
zhes dang /
oM gr-ih+NA pa ya zhes pa nas phaT kyis bar lan gnyis brjod la /
nub dang 'og tu sngags de nyid kha dog dmar po gnyis yongs su gyur pa las /
khyi gdong ma dmar mo gnyis /
oM A na zhes pa nas /
phaT /
lhor sngags de nyid kha dog ser po yongs su @# / /
gyur pa las /
phag gdong ma ser mo /
oM sum+b+ha ni sum+b+ha huM hUM phaT /
oM A na ya ho /
b+ha ga wana /
badzra huM hUM phaT /
shar lhor sngags de nyid kha dog nag po dang /
ser po 'od zer dang bcas pa gnyis 'dres te yongs su gyur pa las /
gshin rje brtan ma g.yas sngo /
g.yon ser ba /
oM A na ya ho /
b+ha ga wan /
badzra huM hUM phaT /
oM gr-ih+NA pa ya gr-ih+NA pa ya huM hUM phaT /
lho nub tu sngags de nyid kha dog ser po dang /
dmar po 'od zer dang bcas pa gnyis 'dres te yongs su gyur pa las /
gshin rje pho nya mo g.yas ser /
g.yon dmar ba /
oM gr-ih+NA pa ya gr-ih+NA pa ya huM hUM phaT /
oM gr-ih+NA gr-ih+NA huM hUM phaT /
nub byang du sngags de nyid kha dog dmar po dang ljang khu 'od zer dang bcas pa gnyis 'dres te yongs su gyur pa pa las /
gshin rje mche ba ma g.yas dmar g.yon ljang ba /
oM gr-ih+NA gr-ih+NA huM hUM phaT /
oM sum+b+ha ni sum+b+ha huM hUM phaT /
byang shar du sngags de nyid kha dog ljang khu dang nag po 'od zer dang bcas pa gnyis 'dres te yongs su gyur pa las /
gshin rje 'joms ma g.yas ljang g.yon sngo ba /
thams cad kyang zhal gcig pa zhes pa nas /
phur bu bsnams pa /
de rnams kyis rang 'dra du ma phyogs bcur spros nas /
zhes dang /
rdo rje ra ba'i phyi rol dang nye bar hUM /
zhes ngag tu brjod pa'i rjes su /
hUM ring po nag po bcu las grub pa'i khron pa bcur so so'i bgegs rnams bcug par gyur /
oM g+ha g+ha zhes pa nas badzra kI la ya hUM phaT /
oM badzra mud ga ra /
badzra kI la ya /
a ko Ta ya huM hUM phaT /
ces lan bcu brjod la /
shar nas phyogs g.yon skor dang /
me nas mtshams g.yas skor dang /
steng 'og tu bgegs rnams kyi spyi bor phur bu zug /
khro bo rnams kyi phyag gi tho bas brdungs pas /
zhes pa nas /
ro gcig tu gyur /
khwa gdong ma la sogs pas zhes pa nas /
dum bu gcig tu gyur pa'i phyi rol tu rdo rje'i me g.yon skor du 'khyil zhing 'bar ba steng dang logs kun tu khyab pas /
'gro ba thams cad kyang rnam pa thams cad du bgegs dang bral bar gyur /
bsrung 'khor gyi dbus na rang zhes pa nas padma'i lte bar aM las byung ba'i zhes pa nas| 'od zer rang gi snying kha'i hUM la thim par gyur /
gang gi drin gyis bde chen gnas zhes dang /
kun la bdag ni gus phyag 'tshal / /
rang gi thugs ka'i hUM las byung ba'i mchod pa'i lha mo rnams kyis mchod par gyur /
shrI he ru ka ar+g+haM pra tI ts+tsha swAhA /
de bzhin du sbyar te /
pA dyaM gis zhabs bsil dang /
de nas /
oM badzra puSh+pe AH hUM swA hA /
zhes pa nas /
shap+ta 'i bar gyis mchod /
oM badzra bI ni hUM hUM phaT /
oM badzra baM she hUM hUM phaT /
ces pa nas /
oM d+harma d+hA tu badzri hUM hUM phaT /
ces pa'i bar sngags phyag rgya dang bcas pas /
rig ma bcu drug gi mchod pa'i rjes su /
rkang brgyad kyi sngags kyis bstod pa'am /
yang na /
a bcom ldan dpa' bo'i dbang phyug la phyag 'tshal hUM hUM phaT /
oM bskal pa chen po'i me dang mnyam pa'i 'od hUM hUM phaT /
oM ral pa'i cod pa na mi bzad pa dang ldan hUM hUM phaT /
oM mche ba rnam par gtsigs pa 'jigs pa'i zhal hUM hUM phaT /
oM stong phrag phyag ni 'bar ba'i 'od zer can hUM hUM phaT /
oM dgra sta zhags gdengs mdung dang khwa TwAM 'dzin hUM hUM phaT /
oM stag gi pags pa'i na bza'@# / /
'dzin pa can hUM hUM phaT /
oM sku chen dud kha bgegs mthar mdzad la 'dud hUM hUM phaT /
ces bod skad du bsgyur bas bstod la /
dkon mchog gsum la bdag skyabs mchi / /
zhes pa nas /
sangs rgyas rnams la dbul bar bgyi /
oM badzra he ru ka zhes dang /
AH hUM phaT /
tshogs zhing rnams rang la thims pas byin gyis brlabs par gyur /
mchod yul dang zhes pa nas zad do / /
rang gi spyi bor he dkar po zhes pa nas /
ka mthing kha /
de gsum gyi don zhes pa nas /
mi gnas pa nyid do / /
sems can rnams kyis zhes dang /
thar bar bya'o / /
oM swa b+hA wa zhes pa nas /
haM /
khams gsum po rang bzhin gyis grub pas stong par gyur /
yi ge gsum po yongs su gyur pa las /
zhes dang /
hUM sngon por gyur /
de gsum las rim pa bzhin du /
zhes pa nas /
snyoms par 'jug pa sngon du 'gro bas sku'i 'khor lo'i lha rnams zhu ba oM dang /
gsung gi 'khor lo'i lha rnams zhu ba AH dang /
thugs kyi 'khor lo'i lha rnams zhu ba hUM la rim pa bzhin du thim zhing /
zhes pa nas /
hUM gi zhabs kyu ni ha la thim /
ha'i lus ni de'i mgo bo la /
de yang zla tshes la /
de yang thig le la /
de yang nA da la thim zhing /
nA da yang skra'i rtse mo /
zhes pa nas /
gnas par gyur /
sems can rnams kyis zhes dang thar bar bya'o / /
oM shU n+ya tA /
zhes pa nas /
haM nA da yang mi dmigs par gyur /
de ltar snang ba thams cad bsdus pa'i stong pa nyid las /
rang gi sems nA da'i gzugs gyen du 'greng ba shin tu phra ba /
dkar la dmar ba'i mdangs chags pa nam mkhar gnas par gyur /
stong pa'i ngang las yaM sngon po yongs su gyur pa las /
zhes dang /
ge sar ser ba /
sna tshogs padma chung du'i dbus su mtshan so gnyis kyi ngo bo a A /
zhes pa nas /
oM aH ste dbyangs dkar po bcu drug pa phrag gcig g.yas skor dang /
slar yang a A zhes pa nas /
aM aH ste dbyangs dkar po /
bcu drug pa phrag gcig g.yon skor te /
gnyis ka'ang rim pa gcig gis 'khod /
de'i phyi rol tu dpe byad brgyad cu'i ngo bo /
ka kha kha ga g+ha nga /
tsha tsha dza dz+ha nya /
Ta THa Da Da D+ha D+ha Na /
ta tha dang d+ha d+ha na /
pa sa zhes dang /
ya ya ra la la wa /
sha Sha sa ha k+Sha sta /
gsal byed dmar po bzhi bcu pa phrag gcig g.yas skor dang /
slar yang ka kha ga zhes pa nas /
k+Sha ste gsal byed dmar po bzhi bcu pa phrag gcig g.yon skor du rim pa gcig gis 'khod /
de gnyis zhes dang /
ma long lta bu'i ye shes kla li dang /
zhes pa nas mnyam pa nyid kyi ye shes rang nam mkha'i nA das zla ba dkar la dmar pa mthong ba na /
zhes pa nas /
sems can gyi don bya'i snyam pa'i 'phen pa dang ldan pas zla ba'i dbus su nA da zhugs pa las /
nA da las thig le /
de las zla tshes /
de las ha'i mgo bo /
zhes dang /
so sor rtog pa'i ye shes hUM las /
zhes dang /
'gro ba rnams 'khor lo lnga'i lha tshogs kyi go 'phang la bkod pa dang /
sngon thog ma med pa nas /
zhes dang /
nA da la thim zhing /
hUM yig lhan skyes kyi dga' ba'i rang bzhin can du gyur pa ni /
bya ba sgrub pa'i ye shes /
oM AH hUM zhes dang /
shud+hony+haM /
? zla ba dbyangs gsal hUM dang bcas pa rnams yongs su gyur pa las /
zhes dang /
@# / /
dus gcig tu grub pa ni /
chos kyi dbyings kyi ye shes te /
de yang khang pa brtsegs pa'i gzhal yas khang gru bzhi pa sgo bzhi pa /
zhes dang /
de na gnas pa'i shing brgyad ni /
shar du shir+Sha /
byang du a shwad tha /
nub tu kaM ke la /
lhor cu ta /
dbang ldan du b+ha tra /
mer ka r+ny+dza /
bden bral du pa Ta parka /
rlung du b+r+thi ba rnams so / /
de bzhin du phyogs dang mtshams rnams kyi 'don tshul 'di 'og ma kun la'ang sbyar ro / /
shing gi rtsa bar /
ces pa nas /
shar du dbang po ser po /
rab brtan dkar po la zhon pa g.yas 'og ma rdo rje /
byang du nor sbyin ser po mi la zhon pa /
g.yas 'og ma ne'u le rin po che skyug pa 'dzin pa /
zhes pa nas /
rlung du rlung lha dud kha sha ba la zhon pa /
g.yas 'og ma ba dan ser po 'dzin pa /
thams cad kyang zhal gcig /
phyag bzhi'i dang po gnyis thal mo sbyar ba /
g.yon 'og ma thod pa 'dzin pas yum la 'khyud pa /
shing brgyad kyi stod kyi yal ga'i gseb nas /
zhes pa nas /
glang po'i gdong can dkar po /
zhes dang /
ljang khu thams cad kyang /
drag cing gtum pa rdzu 'phrul chen po pa /
zhal gcig pa phyag gnyis kyis g.yas gtor ma dang /
g.yon thod pa 'dzin pa /
thugs rje'i chu brgyad /
de la zhes dang /
dung skyong ser po thams cad kyang stod mi 'dra ba /
smad sbrul mjug tu 'khyil zhing phyag gnyis kyis thal mo sbyar nas gtso bo la 'dud pa /
de dag gi stong gi zhes dang /
lho ser /
dbus sngo ba /
'og gzhi dam tshig gi 'khor lo la /
zhes pa nas /
rin po che'i tog gis spras pa /
dbus kyi padma'i lte bar nyi gdan la /
rang nyid bcom ldan 'das dpal he ru ka zhes pa nas /
g.yon zhal ljang /
rgyab zhal dmar /
g.yas zhal ser ba /
zhes pa nas /
mi rus kyi thal pas lus thams cad la byugs pa /
yab yum phan tshun 'khyud pas ni thabs dang shes rab /
ces pa nas /
zhi lhag gi nyams thams cad dang ldan pa /
bcom ldan 'das la mngon du phyogs par ces dang /
thugs rje'i bdag nyid can / /
phyag rgya lngas brgyan pa zhes dang /
lnga bcu'i do shal can te /
yab kyi gsang gnas mi dmigs pa las /
hUM dkar po las byung ba'i rdo rje nag po rtse lnga pa /
bya dmar po las zhes dang /
rtse mor bya ser pos mtshan pa /
yab kyi lte bar zla gdan la /
oM badzra bai ro tsa nI ye hUM hUM phaT phaT swAhA /
thugs kar zla gdan la /
oM sarba bud d+ha DA ki nI ye badzra wa rna nI ye hUM hUM phaT swAhA /
mgrin par nyi gdan la /
oM shrI badzra he he ru ru kaM hUM hUM phaT /
DA ki nI dzA la shaM ba raM swAhA /
dpral bar nyi gdan la /
oM hrIH ha ha hUM hUM phaT kyi sngags thams cad kha dog dmar po 'od zer 'phro ba /
g.yon skor du gnas pa /
yum gyi lte bar nyi gdan la oM shrI badzra he he /
zhes pa nas /
dzA la shaM ba raM swAhA /
thugs kar nyi gdan la /
oM hrIH ha ha hUM hUM phaT /
mgrin par zla gdan la /
oM badzra bai ro tsa nI ye hUM hUM phaT swAhA /
dpral bar zla gdan la /
oM sarba bud+d+ha DA ki nI ye badzra wa rna nI ye hUM hUM phaT swAhA /
sngags thams cad kha dog dmar po 'od zer 'phro ba /
g.yon skor du gnas pa /
sngags rnams kyang phan tshun du zhal sbyor zhing 'od zer 'khyud pa'i rnam pa can /
oM AH hUM snyoms par zhugs pas byang sems zhu ba /
zhes dang /
lhan @# / /
cig skyes dga'i ye shes skyes pas rten dang brten pa'i dkyil 'khor gnyis kyang bde stong dbyer med kyi ngo bor gyur /
padma'i 'dab ma la shar du /
zhes dang /
g.yas lhag ma DA ma ru dang /
g.yon kha TwAM ga bsnams pa /
g.yas brkyangs kyis bzhugs pa /
zhes dang /
bkang ba'i thod pa bzhi ste bde chen gyi 'khor lo /
thugs 'khor gyi shar rtsibs /
zhes dang /
byang rtsibs dza /
zhes dang /
nub rtsibs o /
lho rtsibs arbu /
zhes dang /
me rtsibs go /
zhes dang /
bden bral gyi rtsibs ra /
zhes dang /
rlung gi rtsibs de /
zhes dang /
dbang ldan gyi rtsibs mA /
zhes dang /
thugs kyi 'khor lo'i lha rnams nam mkha' la /
zhes dang /
sku mdog sngon po /
gsung gi 'khor lo'i zhes pa nas /
'og pags sil sil gyi sgra sgrogs pa /
shar sgor khwa gdong ma nag mo /
zhes pa nas /
byang shar du gshin rje 'joms ma g.yas ljang g.yon sngo ba /
thams cad kyang drag mo chen mo sems can kun gyi don mdzad pa la brtson pa /
zhes pa'i rjes su snying po'i rnal 'byor ma bzhi'i skabs bzhin du /
zhal gcig ma /
zhes pa nas /
kha TwAM ga bsnams pa /
ro'i gdan la g.yas brkyangs kyis bzhugs pa /
zhes dang /
thod skam lnga bcu'i do shal can /
'khor gyi lha zhes pa nas /
phreng ba 'dzin pa /
oM AH hUM gnas bzhi dang gsang gnas byin gyis brlabs pa'i yab yum snyoms par zhugs pas byang sems zhu ba spyi bo nas /
zhes dang /
nor bu'i rtser slebs pa na lhan cig skyes dga'i ye shes skyes pa'i bde stong dbyer med du sbyar ba de nyid /
byang chub kyi phyogs kyi chos so bdun gyi ngo bor gyur pa /
lha so bdun du shar ba ni /
lus rjes su dran pa nye bar bzhag pa dang /
zhes pa nas /
sems rjes su dran pa nye bar bzhag pa bzhi ni /
rim pa bzhin mkha' 'gro ma dang /
lnga ma dang /
dum skyes ma dang /
gzugs can ma /
de bzhin du 'og ma rnams la'ang sbyar la /
gshin rje 'joms ma'o / /
rkang pa gnyis bgrad pa gzhu'i dbyibs su /
zhes pa nas /
'khor lo gsum snying ga chos kyi 'khor lo'i dbus su /
zhes dang /
bcom ldan 'das dpal he ru ka sku mdog mthing kha /
zhes dang /
zhabs g.yas brkyangs g.yon bskums pas bzhugs pa /
phyag dang po gnyis kyis rdo rje phag mo la /
zhes pa nas /
mi rus kyi thal bas lus thams cad la byugs pa /
lte ba'i dmar cha gtum mo'i me'i gzugs kyis thig le yongs su gyur pa las bcom ldan 'das ma rdo rje phag mo sku mdog dmar mo /
zhes dang /
bsdigs par mdzad pa /
bskal pa 'jig pa'i dus kyi me lta bu nyi ma'i 'od can gyi /
zhes pa nas /
legs par 'khril ba /
thugs rje'i bdag nyid can /
phyag rgya lngas brgyan pa /
zhes dang /
lnga bcu'i do shal can te /
dpyid dang thig le'i ngo bo gnyis zhes pa nas /
bzhugs pa snying kha'i shar /
zhes dang /
'khor lo nyer bzhi'i rnam pa can phyi'i yul nyer bzhi'i ngo bor gyur /
gnas nyer bzhi'i rtsa dang khams ngo bo dbyer med du gnas pa yongs su gyur pa las /
dpa' bo dang dpa' mo nyer bzhir gyur pa ni /
skra mtshams pU l+lir mA la ya na gnas pa'i rtsa nang gi khams yongs su gyur pa las /
khaN+Da ka pA la dang /
rtsa yongs su gyur pa las rab gtum ma /
spyi gtsug @# / /
dzA lan d+ha rar gnas pa'i rtsa nang gi khams dang rtsa gnyis yongs su gyur pa las mahA /
zhes dang de bzhin du sbyar te mthar /
nye ba'i dur khrod de /
sku'i 'khor lo'i lha rnams sa 'og na spyod pa'i tshul gyis bzhugs pa /
thams cad kyang sku mdog dkar po ste /
dpa' bo nyer bzhi po thams cad kyang zhal gcig pa /
zhes dang /
'og pag sil sil gyi sgra sgrogs pa /
lce'i rtsa bar gnas pa'i rtsa yongs su gyur pa las khwa gdong ma nag mo /
zhes dang /
sna bug gnyis na gnas pa'i rtsa yongs su gyur pa las /
gshin rje 'joms ma g.yas ljang g.yon sngo ba /
thams cad kyang drag mo chen mo /
zhes dang /
lha thams cad kyi sku mdog phyag mtshan rgyan la sogs pa ni phyi dkyil gyi skabs bzhin sbyar /
sgo mtshams ma brgyad kyi mngon rtogs rdzogs pa'i rjes su /
'khor gyi lha thams cad kyang dpral bar rdo rje'i phreng ba 'dzin pa /
rang gi snying khar oM ha dkar po yongs su gyur pa las /
rdo rje sems dpa' dkar po dkar dmar nag pa'i zhal gsum phyag drug gi g.yas rdo rje DA ma ru mgo bo / /
g.yon dril bu thod pa kha TwAM ga 'dzin pa /
phag mo dang mnyam par sbyor ba /
mgo bor na ma hi ser po yongs su gyur pa las /
rnam snang ser po zhal gcig phyag bzhi'i g.yas gnyis 'khor lo dang DA ma ru /
g.yon gnyis dril bu dang thod pa dang bcas pa'i kha TwAM ga 'dzin pa /
gshin rje ma dang mnyam par sbyor ba /
de bzhin du rta mchog gi phyag mtshan /
kha TwAM ga 'dzin pa /
zhes pa'i rjes su /
tsaN+Di ka dang mnyam par sbyor ba /
rdor sems zla gdan la bzhugs shing zla ba'i 'od kor can /
gzhan lnga ni nyi gdan la bzhugs shing nyi ma'i 'od kor can /
dpa' bo drug po thams cad kyang phyag rgya drug gis brgyan cing thod skam lnga'i dbu rgyan dang thod s+k+r+lon lnga bcu'i do shal dang /
sta gi pags pa'i sham thabs can /
spyan gsum po g.yas brkyangs kyis bzhugs pa /
gtso mo'i lte bar oM baM /
zhes dang /
phag mo'i skabs su /
g.yon thod pa kha TwAM ga zhags pa 'dzin pa /
rdor sems dang mnyam par sbyor ba /
de bzhin du gzhan rnams la'ang sbyar te mthar /
tsaN+Di ka dud kha rta mchog dang mnyam par sbyor ba /
thams cad kyang zhal gcig phyag bzhi'i g.yas gnyis DA ma ru dang gri gug /
g.yon gnyis thod pa dang bcas pa'i kha TwAM ga dang dril bu 'dzin pa /
rmongs byed ma zla gdan la bzhugs shing zla ba'i 'od skor can /
gzhan lnga ni nyi gdan /
ces dang /
thams cad kyang spyan gsum pa /
zhes pa nas /
thod skam lnga'i dbu rgyan dang thod skam lnga bcu'i do shal can /
g.yas brkyangs kyis bzhugs pa /
phyag rgya dang por g.yon du bskor zhing /
de nas g.yas su bskor la /
pheM zhes brjod la /
lha thams cad kyi thugs kar nyi gdan la gnas pa'i hUM yig las 'phros pa'i 'od zer gyis /
phyogs bcu'i 'jig rten gyi khams na /
zhes dang /
ye shes pa'i 'khor lor gyur pa dang dbang gi lha dkyil 'khor pa rnams dang bcas pa /
mdun gyi nam mkhar spyan drangs 'od zer snying khar thim /
dbang gi lha mo rnams ni ye shes kyi bdud rtsis gang ba'i thod pa dang DA ma ru 'dzin pa /
oM b+dz+ra bI ni zhes sogs rig ma bcu drug gis mchod nas /
oM badzra ang+ku sha dzaH badzra pA sha hUM /
badzra s+pho Ta baM /
badzra g+ha Da hoH @# / /
zhes sngags phyag rgya dang bcas pas dgug gzhug sogs byas la /
oM yo ga zhes dang /
shud+d+hony+haM /
dam tshig pa dang ye shes pa gnyis /
zhes dang /
shar ba'i cha shas so / /
oM AH hUM /
zhes pa nas /
badzra shud+d+honya haM /
skad cig ma'i sngags dang po gnyis pas pad kor dang por num gnyis kyi dbus dang /
de nas g.yon gyi nu ma'i steng dang /
de nas yang dbus dang /
de nas g.yas kyi nu ma'i steng dang /
yang dbus su byas la mthar 'khyud pa'i tshul bya zhing /
badzra shud+d+hAH dang /
yo ga shud+d+hony+haM gnyis las /
dang por g.yon gyi nu ma'i steng dang /
de nas g.yas dang /
de nas dbus su pad kor byas la /
mthar 'khyud pa'i tshul bya'o / /
oM badzra bI ni /
zhes dang /
de bzhin gshegs pa thams cad kyis /
zhes pa nas /
bdag nyid du gyur /
spyi bo nas /
zhes dang /
don grub kyis dbu brgyan par gyur /
des bum pa'i dbang thob /
snying po'i rnal 'byor ma bzhi /
zhes dang /
dbang bzhi pa thob /
dbang gi lha rnams kyang rang la thim par gyur /
oM sum+b+ha /
? zhes sogs kyis mchod pa chu gnyis zhal bsil dang bcas pa rnams bsangs sbyang bskyed pa sogs byas la /
sngar bzhin /
shrI he ru ka zhes sogs kyis mchod pa dbul ba'am /
yang na /
oM sarba ta thA ga ta shrI tsakra saM ba ra maN+Dal la tsakra sarba bi ra yo gi ni badzra ahaM pra tI ts+tsha AH hUM /
gis mchod yon dang /
de bzhin du ar+g+haM gyi gnas su /
pA d+yaM dang /
Any+tsa ma NaM /
puSh+pe nas shap+ta'i bar rnams bcug la chu gsum nyer spyod lnga rol mo dang bcas pa dbul /
rig ma bcu drug gis kyang sngar bzhin mchod /
nang mchod byin gyis brlabs nas dbul ba ni /
mgron rnams kyi ljags la hUM dkar po las byung ba'i rdo rje rtse gsum pa dkar po nas 'bru tsam 'khod /
oM a mraM ta zhes pa nas /
khaM hUM /
oM AH hUM /
lha mo ro rdo rje mas /
bdud rtsi bstabs pa /
rdo rje'i 'od zer gyi sbu gus drangs nas gsol bar gyur /
par bsams la /
g.yon pa'i mtheb srin gyis g.yon bskor du lan gsum dkrugs la /
dbus su bdud rtsi'i snying po byung bar bsams te /
g.yon pa'i mtheb srin sbyar te /
dbus nas blangs te smin mtshams nas steng du gtor zhing /
phyogs bcu dus gsum gyi de bzhin gshegs pa thams cad kyi sku gsung thugs yon tan mdzad pa 'phrin las thams cad gcig tu bsdus pa'i ngo bo /
chos kyi phung po stong phrag brgya cu bzhi'i 'byung gnas /
'phags pa'i dge 'dun thams cad kyi mnga' bdag dpal ldan bla ma dam pa'i zhal du oM AH hUM /
rdo rje 'chang chen po'i zhal du oM AH hUM /
de bzhin du brgyud pa'i bla ma rnams kyi mtshan gyi mthar /
oM AH hUM /
btags la dbul /
de nas /
oM hrIH ha ha hUM hUM phaT /
oM AH hUM /
zhes pa nas /
oM ya ma ma tha nI hUM hUM phaT /
oM AH hUM /
zhes lhar rang rang gi sngags la 'bru gsum btags la snying ga'i thad nas sngar ltar pul la /
de nas mthob srin gyis nang mchod blangs te /
lce rtsa smin mtshams spyi gtsug gsum du thag le byas nas /
chos skyong rnams kyi sngags la 'bru gsum btags la dbul /
de nas /
dur khrod brgyad na gnas pa'i phyogs skyong dang zhing skyong dang klu la sogs pa thams cad kyi zhal du oM AH hUM /
gzhi bdag dang sems can thams cad lhar gyur pa rnams kyi zhal du oM AH hUM /
zhes lte ba'i thad du 'thor zhing mchog sbyin gyi phyag rgyas dpal /
de nas nang mchod mtheb srin gyis rang gi lce thog tu bzhag nas /
oM a mr-i ta swa da na badzra swa b+hA wa Adma kony+haM /
mgron thams cad @# / /
ye shes kyi bdud rtsis tshim par gyur /
snying kha'i hUM las byung ba'i snying po'i rnal 'byor ma bzhi dang /
sgo mtshams ma brgyad kyis thod pa na gnas pa'i bdud rtsi lngas mchod /
oM sarba zhes pa nas /
badzra ni swAhA /
oM AH hUM /
gnas bzhi dang gsang gnas byin gyis brlabs pa'i yab yum snyoms par zhugs pas byang sems zhu ba /
spyi bo nas mgrin par slebs pa na dga' ba /
zhes dang /
nor bu'i rtser slebs pa na lhan cig skyes dga'i ye shes skyes pas lha thams cad kyis kyang bde ba chen po nyams su myong bar gyur /
dkyil 'khor pa'i lha rnams lhan skyes kyi bde ba dang de kho na nyid dbyer med pa'i ting nge 'dzin la snyoms par zhugs pas de kho na nyid kyi mchod pas mnyes par gyur de nas /
lha so so'i sku gsal bar dmigs nas /
lha so so'i sngags brjod cing rkang brgyad kyi sngags sam /
yang na sngar bzhin rkang brgyad bod skad du bsgyur bas bstod nas /
oM ka ra ka ra huM huM phaT /
ces pa nas /
oM d+hi li d+hi li huM huM phaT /
ces pa'i bar dpa' bo nyer bzhi'i sngags brjod la /
so dang sen mo rked pa sogs khams nyer bzhi dpa' bo nyer bzhi'i rang bzhin du gyur /
oM ka ra ka ra ku ru ku ru /
zhes pa nas /
d+hi li d+hi li huM huM phaT /
ces gtso bo'i rtsa sngags dang /
oM ha na ma hi zhes pa nas /
phaT haM /
zhes yab kyi go cha drug gi sngags brjod la /
de rnams las byung ba'i phyag rgya drug dang /
nye ba'i phyag rgya rnams de bzhin du gzhan rnams kyi'ang sngags brjod la mthar /
oM badzra bai ro tsa nI ye huM hUM phaT swAhA /
de las byung ba'i thod skam gyi dbu rgyan rnams kyis brgyan par gyur /
kha TwAM ga ni lha yi sku /
zhes dang ka ni gang du'ang mi gnas pa /
a A /
zhes pa nas /
sa ha k+Sha dbyangs gsal gyi phreng ba 'od zer lnga ldan /
ces dang /
mdangs can du gyur /
de'i dbus su skad cig gis zhes dang /
gtso bo'i zhal bzhi la rim pa bzhin thim /
dam tshig pa yab yum ni /
zhes dang /
bde ba chen po'i rang bzhin du gyur /
hUM gi zhabs kyu ni ha la /
zhes pa nas /
nA da yang skra'i rtse mo brgya stong gi cha'i tshad tsam du gnas par gyur /
ces sngar swa b+hA was stong par sbyangs pa'i skabs ltar brjod pa'i mthar /
nA da yang mi dmigs par gyur /
sngar gyi skad cig ma'i sngags gsum brjod la /
stong pa'i ngang las rten dang brten pa'i dkyil 'khor thams cad skad cig gis gsal la rdzogs par gyur /
par bsams la /
rang gi lte bar zla ba la gnas pa'i hUM dkar dmar lha gzhan rang rang gi thugs kar nyi gdan la gnas pa'i ting nge 'dzin sems dpa' hUM yig la bzlas bya'i sngags kyis bskor ba'i dbus kyi yi ge las 'khor lo lnga'i lha tshogs 'phros nas 'gro ba'i don byas slar 'dus te dbus kyi yi ge la thim pa dang spro ba dang bsdu ba'i mdzad pa can du gyur /
ces lha thams cad kyi zhal nas sngags kyi sgra byung bar bsams la sngags bzla bar bya'o /
gtor ma'i skabs su /
gzhu'i dbyibs can g.yas g.yon gnyis su rgyal mtshan gyis mtshan pa /
zhes dang /
phyi dkar la nang dmar ba'i nang gi shar du oM dkar po las byung ba'i dri chen oM gyis mtshan pa /
zhes dang /
de bzhin du gzhan rnams la'ang so sor sbyar te /
mthar /
dbus su baM dmar po las byung ba'i mi'i sha baM gyis mtshan pa /
rlung g.yos pa las me /
zhes dang /
dmar @# / /
ser du gyur /
de'i steng du hUM dkar po las zhes dang /
bsil bar gyur /
oM a A zhes pa nas /
dkyil 'khor mdun du spyan drangs /
shrI he ru ka zhes sogs kyis sngar ltar chu gnyis nas rol mo'i bar gyis mchod nas /
lag pa gnyis la a A zhes pa nas /
k+Sha yongs su gyur pa las zla ba dang nyi ma'i rang bzhin du gyur pa'i dbus su hUM yig oM zhes dang /
oM AH hUM zla nyi hUM dang /
zhes pa nas /
rdo rje'i thal mor gyur /
lha mo tshad ma /
zhes dang /
rgyur gyur cig mchod pa'i 'khor gsum zhes pa nas /
ngo bo dbyer med du gyur /
lha rnams kyi ljags la /
zhes pa dang /
nas 'bru tsam 'khod pa'i rdo rje'i 'od zer /
zhes pa nas /
gsol bar gyur /
oM AH badzra /
zhes dang /
dkyil 'khor ba la gtor ma phul la /
rig ma bcu drug gis mchod rkang brgyad kyis bstod pa'i rjes su /
srid pa dang mnyam zhi ba'i chags bcom kun tu rtog pa 'joms / /
khyod ni dngos po mtha' dag mkha' ltar gzigs pa dang ldan pa / /
mgon po shin tu brtse ba lci ba'i chus brlan thugs kyi chus / /
mdzod cig lha mo rnams kyis bdag la shin tu rjes brtser mdzod / /
ces gsol ba gdab /
dur khrod brgyad na gnas pa'i phyogs skyong dang /
zhes pa nas /
'od gsal du bcug pa las /
bde mchog gi lha yab yum gyi skur bzhengs pa'i mgron rnams kyi ljags la hUM dkar po las byung ba'i rdo rje rtse gsum pa nas 'bru tsam bkod pa'i rdo rje'i 'od zer gyi sbu gus drangs nas gsol bar gyur /
oM kha kha zhes dang /
phaT phaT swAhA /
oM badzra tam+bu la ye swAhA /
zhes so rtsi dang rkang brgyad kyis bstod pa'i rjes su /
oM ye ga shud d+hAH sarba d+harmAH yo ga shud+d+ho nyahaM /
lha'i tshogs rnams /
zhes dang /
oM badzra muH 'jig rten pa rnams gshegs shing dkyil 'khor gyi 'khor lo bdag nyid la thim par gyur /
de nas lus dkyil dang bcas pa bsdu tshul ni /
lte ba'i ye shes sems dpa' yab yum snyoms par zhugs pa'i gsang gnas gnyis bskyod pa'i dga' ba'i sgras 'gro ba rnams bkug ste dur khrod la thim /
zhes pa nas /
lha mo bzhi yang rang ngos kyi gtso bo'i zhal bzhi la rim pa bzhin thim /
zhes snying po'i rnal 'byor ma bzhi'i bar sngar bzhin bsdus pa'i rjes su /
lus dkyil gyi sgo mtshams ma brgyad sku 'khor gyi lha la /
de gsung 'khor la /
de thugs 'khor la /
de rnams kyang rnal 'byor ma bzhi thod pa dang bcas pa la /
de brgyad kyang nang gi he ru ka yab yum la /
de gnyis kyang snying khar thim nas rtsa dang khams thams cad byin gyis brlabs par gyur /
ces lus dkyil bsdus nas /
dam tshig ba yab yum ni lte ba'i ye shes sems dpa' yab yum la thim /
de gnyis kyang zhes pa nas /
nA da yang mi dmigs par gyur /
ces sngar bzhin bsdus nas /
stong pa'i ngang las rang nyid skad cig gis he ru ka sngon po /
zhal gcig phyag gnyis kyis rdo rje dang dril bu 'dzin pa g.yas brkyangs kyis bzhugs pa la /
yum rdo rje phag mo dmar mo zhal gcig phyag gnyis kyis rdo rje dang thod pa 'dzin pas 'khyud par gyur par bsams nas go cha'i bsrung ba ni /
rang gi snying khar zla ba la rdo rje sems dpa'i ngo bo oM ha dkar po /
mgo bor nyi ma la @# / /
rnam snang gi ngo bo na ma hi ser po /
zhes pa nas /
dpral bar nyi ma la yan lag thams cad kyi lus dbang gi rang bzhin rta mchog gi ngo bo phaT haM ljang khu zhes pa'i bar yab kyi go cha drug dgod /
gtso mo'i lte bar nyi ma la rdo rje phag mo'i ngo bo oM baM dmar po zhes pa nas /
dpral bar nyi ma la yan lag thams cad kyi lus dbang gi rang bzhin tsaN+Di ka'i ngo bo phaT phaT dud khas mtshan par gyur /
ces dang /
go cha chen po'i bsrung ba ni /
spyi bo la sogs pa'i gnas nyer bzhir nyi gdan la /
pU /
jA /
o /
a /
go /
ra /
de /
mA /
kA /
o tri /
ko /
ka /
la /
kA /
hi /
pre /
gri /
sau /
su /
na /
si /
ma /
ku rnams thig les brgyan par gyur /
tsham dam sngags kyi bsrung ba ni /
g.yon pa'i mtheb mdzub kyis sngags brjod pa'i phyogs rer se gol gtegs pa sngon du 'gro bas shar du /
oM sum+b+ha ni sum+b+ha huM hUM phaT /
byang du /
oM gr-ih+Na gr-i h+Na huM hUM phaT /
nub tu /
oM gr-i h+NA pa ya gr-i h+NA pa ya huM hUM phaT /
lhor /
oM A na ya ho /
b+ha ga wa na badzra huM hUM phaT /
ces brjod nas bsrung ba gsum bya'o kha zas kyi dus su rang gi lus dkyil skad cig gis gsal bar dmigs nas /
kha zas kyi cha gcig /
oM AH hUM /
zhes lan gsum brjod pas byin gyis brlabs la /
oM kha khA zhes pa nas /
swAhA /
zhes pa'i bar lan gsum brjod de phyogs skyong la gtor ma phul nas bza' btung byin gyis brlabs pa ni /
lag pa g.yas la rnam snang gi ngo bo ha dkar po las skyes pa'i 'khor lo dkar po rtsibs brgyad pa ha yig gis mtshan pa /
bsam pa'i steng du bza' btung ngam /
bza' btung dang bcas pa'i snad dngos su bzhag pa'am bzhag par bsam mo / /
lag pa g.yon la snang mtha'i ngo bo ho dmar po las skyes pa'i padma dmar po 'dab ma brgyad pa hos mtshan pa /
bsams la kha zas kyi steng du kha 'gab pa'am bkab par bsam mo / /
kha zas kyi steng du nyi gdan la mi bskyod pa'i ngo bo hriH sngon po /
bsams la /
ha ho hriH zhes lan gsum brjod pas /
kha dog dri nus kyi skyon bcom zhing bdud rtsir gyur /
hriH yi g.yas su oM dkar po /
g.yon du AH dmar po /
mdun du hUM sngon po gnas par gyur /
oM AH hUM /
zhes lan gsum brjod pas /
rgya cher spel zhing byin gyis brlabs par gyur /
par bsams la /
phud kyis bla ma dang dpa' bo dang rnal 'byor ma mchod nas chos thams cad rang bzhin gyis grub pas stong par mnyam pa nyid do /
snyam du mes la /
oM sa ma ya shud d+hAH sarba d+harmAH sa ma ya shud+d+ho nyahaM /
lce la hUM dkar po las byung ba'i rdo rje rtse gsum pa dkar po nas 'bru tsam 'khod /
oM a mr-i ta u da ka hUM hUM THa THa traM yaM khaM hUM /
oM AH hUM /
rdo rje'i 'od zer gyi sbu gus drangs /
par bsams nas longs spyad la /
lte bar lha thams cad kyi ngo bo hUM dkar dmar la phul bas /
lha thams cad mnyes shing tshim par gyur /
par bsams par bya'o / /
thog mtha' tshig gzhan rnams mngon rtogs bzhin du ji ltar rigs par sbyar bar bya'o / /
rdo rje phag mo sogs rnal 'byor ma so 'dun gyi sngags kyi hUM dang po thung du /
gnyis pa ring po /
gtso bo la sogs pa dpa' bo rnams kyi sngags kyi huM gnyis ka thung ngur paN+Di ta u ma pa ti ta tras bshad do / /
chos kyi rje thams cad mkhyen pa blo bzang grags pa'i dpal gyi zhal snga nas @# / /
kyis mdzad pa'i dpal 'khor lo bde mchog lU i pa'i mngon rtogs kyi ngag tu 'don tshul yi ger bkod pa 'dis kyang /
dpal 'khor lo bde mchog gi bshad sgrub phyogs dus gnas skabs thams cad du dar zhing rgyas la yun ring du gnas par gyur cig /
dge'o / /
sa lug ni /
rgyal ba rdo rje 'chang /
rgyal sras phyag na rdo rje /
dpal ldan sa ra ha pa /
dpal mgon 'phags pa klu sgrub /
dpal ldan sha ba ri pa /
grub chen lU i pa /
grub chen dA ri ka pa /
grub chen dril bu pa /
grub chen rus sbal zhabs /
grub chen dzA lan d+ha ra pa /
grub chen nag po pa /
grub chen gu hya pa /
grub chen rnam rgyal zhabs /
grub chen tai lo pa /
paN chen nA ro pa /
pham thing pa sku mched /
glog skya ba shes rab rtsegs pa /
mal lots+tsha ba blo gros grags pa /
sa chen kun dga' snying po /
rje btsun bsod nams rtse mo /
rje btsun grags pa rgyal mtshan /
chos rje sa skya paN+Di ta /
khro phu rin po che bsod nams seng+ge /
slob dpon rin po che seng 'bum /
mchog ldan legs pa'i blo gros /
gu ru dpal ldan seng+ge /
kun mkhyen bu ston kha che /
bla ma 'jam rin pa /
kun mkhyen shes rab dpal bzang /
sku bzhi'i bdag nyid mkhas grub dge legs dpal bzang po / /
dge'o / / /

