@## / /
rab 'byams phyogs bcu'i zhing na bzhugs pa yi / /
rgyal ba sras dang slob mar bcas pa dang / /
dge 'dun btsun ba byang sems rig 'dzin tshogs / /
thams cad bdag la brtse ba sa dgongs su gsol / /
'jig rten 'jig rten 'das pa'i legs ba'i tshogs / /
kun gyi oM b+dz+ra stwa sa ma ya /
mnu pA la ya /
b+dz+ra stwa ti no pa ti ShU dri r+d+ho med b+ha ba /
su to Sh+d+yo me b+ha su po Sh+d+yo me b+ha ba /
a nu rak+to me b+ha ba /
sa ba si d+d+hi me pra ya c+tsha /
sa dra rka rmA su mi tsi tat shri yi /
ku ru hU ha ha ha ha ho| /
b+ha ga bA nas rba ta thA ga ta b+dz+ra b+ha ba ma ha sa ma ya sa twia hUM phaT @# / /
rtsa ba sdom ba rtsol ba sogs / /
bka' drin can gyi yongs 'dzin bla ma mchog /
tshul| bzhin bsten las 'gal rnams mthol lo bshags / /
thar ba chen po'i gling du bgrod pa'i thabs / /
mdo rgyud rnams las mchog tu legs bsngags ba / /
so thar byang sems gsang sngags sdom pa yi| |bcas pa'i 'tshams las 'gal rnams mthol lo bshags / /
khyad par skye ba bcu drug tshun chad du / /
bla med rdzogs byang 'thob ba'i thabs kyi mchog /
gsang chen sngags kyi sdom pa'i mi mthun phyogs / /
rtsa ltung sbom po'i sder gtogs thams cad bshags / /
dbang bskur rgyud bshad man ngag rtsol ba bo / /
gang rung gcig la rang gi sgo gsum gyis / /
bkur 'os bla mar 'dzin pa dor ba yi / /
tsa ltung dang po'i rgyu la spyad pa bshags / /
sdom gsum gang rung bcas pa brjod bya ru / /
ston pa'i bde gshegs bka' la khyad bsang de / /
de yi brjod bya bcas pa las 'das pa'i / /
rtsa ltung gnyis pa'i rgyu la spyad pa bshags / /
rang dang slob dpon gcig las dbang thob cing / /
sngags sdom ldan pa'i rdo rje spun grogs la / /
shes bzhin khros nas skyon brjod go byed pa'i / /
rtsa ltung gsum pa'i rgyu la spyad pa bshags / /
sems can gang yang rung ba gcig la yang / /
dmigs nas de ni bde ba thams cad dang / /
'bral bar 'dod cing byams pa 'dor byed pa'i / /
rtsa ltung bzhi pa'i rgyu la spyad pa bshags / /
sems can don du sangs rgyas thob 'dod sems / /
dor nas 'gro kun don du rdzogs byang mchog /
bsgrub par mi nus snyam pa'i blo bskyed pa'i / /
rtsa ltung lnga ba'i rgyu la spyad ba bshags / /
mdo sngags gang yang rung ba'i sangs rgyas kyi / /
bka' la 'di ni sangs rgyas kyis gsungs pa / /
min zhes snying nas skur 'debs tshigs brjod pa'i / /
rtsa ltung drug pa'i rgyu la spyad pa bshags / /
dbang gis ma smin gsang ba de thos na / /
ma dang skyel shes bzhin dgos med par / /
sngags kyi gsad tshigs bsgrags pas go byed pa'i / /
rtsa ltung bdun pa'i rgyu la spyad pa bshags / /
phung po rgud 'dod dka' thub kyis gdungs pa '+ma / /
mi gtsang phung po lhar bsgom mi rung bar / /
lta ba'am rang nyid gsod 'dod sems skyes pa'i / /
rtsa ltung brgyad pa'i rgyu la spyad pa bshags / /
chos @# / /
bdag med pa spyi tsam spong 'dod pas / /
chos kyi bdag med tsam mam dbu sems kyi / /
lta ba'i chos bdag med pa gcig spong ba'i / /
rtsa ltung dgu ba'i rgyu la spyad pa bshags / /
bla ma smod sogs mngon spyod bya 'os pa'i / /
yul la mdza' bor byas nas lus sam dag /
gang yang rung bas byams par byed pa yi / /
rtsa ltung bcu pa'i rgyu la spyad pa bshags / /
rang gis lta ba mchog tu 'dod pa yi / /
sems tsam rang rgyud thal 'gyur gang rung gi /
lta ba rnyed pa zhag gcig ma bskyangs pa'i / /
bcu gcig pa yi rgyu la spyad pa bshags / /
theg chen lam gyi snod rung gdul bya yi / /
theg pa mchog gi gdam ngag gang rung la / /
dad 'dun bzlog thabs byas te log pa yi / /
bcu gnyis ba yi rgyu la spyad pa bshags / /
tshogs 'khor dpa' bo dpa' mo'i ston mo'i tshe / /
dam rdzas bstabs dang rig ma bsten nus pa'i / /
nus pa thob pas dgag bya gzhan med par / /
bstabs pa dang du mi len bla med dang / /
rdo rje dril bu lag pa'i phyag rgya sogs| |smad nas 'dor ba rgyud sde gong ma gnyis / /
thun mong pa yi dbang du byas pa yi / /
bcu gsum pa yi rgyu la spyad pa bshags / /
phag mo sogs kyi sprul pa'i bud med la / /
de yi skyon brjod tha mal bud med la / /
spyi la smod tshig brjod pa des go ba'i / /
bcu bzhi pa yi rgyu la spyad pa bshags / /
rtsa ltung lnga ba ma gtogs gzhan rnams kyi / /
dngos gzhi rdzogs la kun dkris chen po yi / /
yan lag tshang dgos de yi yan lag gi /
cha shas gcig tsam bskyed pa thams cad bshags / /
rtsa ltung bskyed pa'i nyes pa gang yin pa / /
de la da dung spyod 'dod ma log dang / /
de la ngo tsha khrel yod ma skyes dang / /
de la dga' zhing mgu ba ma log dang / /
de la nyes par lta par mi byed pa'i / /
chos bzhi nyes ba de yi kun slong nas / /
dngos gzhi'i bar la tshad zhing bar ma chad /
byung ba'i kun dkris chen po'i nyes pa bshags / /
rtsa ltung skyed ba'i rgyu la nyes dmigs su / /
mi lha ba de yod na yan lag gzhan / /
gsum char med kyang kun dkris 'bring du 'jog /
nyes la nyes par mi lta pa de bshags / /
rtsa ltung rgyu la nyes par mi lta ba / /
med par nyes bar lta ba yod gyur na / /
gzhan gsum yod kyang kun dkris chung dur 'jog /
kun dkris chung ngu'i yan lag thams cad bshags / /
dbang dang dam tshig sdom pa ma thob cing / /
sngags dang rgyud rnams legs par ma bslab pa'i / /
bud med rang gi mthu yis bsten pa yi / /
sbom bo dang po'i rgyu la spyad pa bshags / /
dbang bskur thob sogs mtshan nyid ldan pa yi / /
rig ma yin yang rgyud las gsungs pa ltar / /
min par de yi byang sems len pa yi / /
sbom po gnyis pa'i rgyu la spyad pa bshags / /
dbang bskur ma thob thob kyang mi dad ba'i / /
snod min la ni bris sku glegs bam dang / /
rgyan drug la sogs gsang ba'i rdzas bstan pa'i / /
sbom po gsum pa'i rgyu la spyad pa bshags / /
tshogs 'khor dab 'o dpa' mo'i ston mo'i dus / /
phan tshun ngag gi rtsod pa byed pa dang / /
lus kyi thal mo brde gsogs byed pa yi / /
sgom po bzhi ba'i rgyu la spyad pa bshags / /
dad ldan chos kyi dri ba byed pa la / /
don dam dri la kun rdzob ston pa sogs / /
dri ba'i don las don gzhan ston pa yi / /
sbom po lnga ba'i rgyu la spyad pa bshags / /
gsang sngags sun 'byin byed pa'i nyan thos pa'i / /
@# / /
nang du srog skyobs rgyal po'i bka' sgrub pa / /
la sogs dgos med zhag bdun gnas pa yi / /
sbom po drug pa'i rgyu la spyad bshags / /
lha yi sgrub thabs tsam zhig shes pa yis| |de nyid shes par sgom zhing gzhan dag la / /
ston par byed pa mngon pa'i nga rgyal byed / /
sbom po bdun pa'i rgyu la spyad pa bshags / /
dbang bskur ma thob sngags la mi dad la / /
dbang bskur byed dang dbang bskur thob na yang / /
dad ba med la gsang ba'i chos bstan pa'i / /
sbom po brgyad pa'i rgyu la spyad pa bshags / /
las rung bsnyen ba kha skong sbyin sreg dang / /
lha yi rnal 'byar dag par ma byas par / /
dbang bskur sogs kyi las la 'jug pa yi / /
sbom po bskyed pa'i rgyu la spyad pa bshags / /
dgos med sdom pa gnyis kyi bcas pa las / /
'da' ba dge slong sngags bas sbyin bsreg tshe / /
dus dran rung ba la sogs ma byas pa'i / /
sbom po bskyed pa'i rgyu la spyad pa bshags / /
rtsa ltung byung tshe mtshan ldan slob dpon la / /
ston mo 'bul bas legs bar mnyes byas te / /
rtsa ltung bshags nas dbang bskur mchog mnos te / /
sdom pa gsol bar ma byas mthol lo bshags / /
dbang bskur zhu yul slob dpon ma rnyed na / /
dkyil 'khor bsgrub mchog tshul mthun legs byas te / /
bdag nyid 'jug cing rang gis dbang len pas / /
sdom pa gso bar ma byas mthol lo bshags / /
rtsa ltung sbom po'i ltung ba gang byung ba / /
bla ma'am sngags kyi sdom ldan gzhan zhig la / /
ltung ba'i ming rigs brjod pas mthol bshags kyis / /
phyir bcos tshul mthun ma byas mthol lo bshags / /
rim gnyis bsgom bzlas gtor ma m+N+Dal 'bul / /
rten gyi drung du bshags pa srog skyob byed / /
bka' klogs ts+tsha mkha' 'gro'i sbyin sreg dang / /
ngan 'gro dgug dral phung po gsum pa'i mdo / /
'don dang rdor sems bsgom bzlas byed la sogs / /
sdig ltung 'dag thabs ma byas mthol lo bshags / /
de ltar bshags pas ltung ba ma lus pa / /
dag nas lam mchog bsgrub la mi sgrib par / /
myur du rim gnyis rnal 'byor mthar phyin nas / /
sku gsum go 'phang bde blag 'thob par shog / / /
ces sngags kyi rtsa ltung dang sbom po'i ltung ba ngos bzung ba'i sgo nas bshags pa byed tshul go bde bzhig gyis zhes chos la brtson pa dang rnam dpyod yangs pa'i dge tshul dpal bzang sogs don gnyer can 'ga' zhig gis yang yang bskul zhing /
rang gis kyang ltung ba dos 'dzin gyi brjed byang dang skal mnyam gzhan la 'dra phan par bsams nas ltung ba'i dos 'dzin dang bshags pa byed tshul mkhas grub nor bzang rgya mtshos mdzad pa'i rtsa ltung rnam bshad dam tshig gsal sgron ltar byas te rgyal khams pa ngag dbang blo bzang chos ldan gyis mtsho bdun gyi lha khang chen mor sbyar ba'i yi ge pa ni bskul pa po dge tshul dpal bzang ngo / /
'dis kyang 'gro ba mang po la phan thogs par gyur cig / / /

