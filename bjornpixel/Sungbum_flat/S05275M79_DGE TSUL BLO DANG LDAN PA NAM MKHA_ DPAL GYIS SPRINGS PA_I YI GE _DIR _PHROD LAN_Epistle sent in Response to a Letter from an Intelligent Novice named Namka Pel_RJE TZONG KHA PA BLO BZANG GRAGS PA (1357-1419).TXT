! / /
oM swasti siddhM /
dge tshul blo dang lan pa nam mkha' dpal / /
de @# / /
yis springs pa'i yi ge 'dir 'phrod lan / /
mang du thos pa'i dge slong spong ba pa / /
blo bzang grags pas slar yang 'di skad lo / /
bu khyod bsam pa dag pa yod zer legs / /
srid pa'i phun tshogs kun gyis mi slu med / /
khyad par ding sang 'tsho ba'i yun thung ba'i / /
tshe 'di'i 'byor rgud rmi lam thun gcig tsam / /
de phyir de la dga' bar 'dzin pa ni / /
rkye ma ngan 'gro'i kha yang 'byed par zad / /
bde ba'i mnog chung sdug bsngal du ma'i gzhi / /
spyad pas mi doms nyes spyod chen po'i sgo / /
'di dang phyi ma'i don chen 'jig byed pa / /
rgyud pa'i 'byung gnas 'di la dgar ci yod / /
mkhas pas gdug pa'i sprul dang 'grogs bla yi / /
'dod pa'i sbrul la yid rton de lta min / /
blo yi mthu chung rnams kyis bsgrags pa yi / /
dpal zhes bya ba de ni phal cher la / /
ming don mi mthun gyur pa kho na ste / /
de phyir blo dang lan pas bag yod bya / /
gnyen po'i gom tshugs 'khyor ba'i 'gros can rnams / /
log pa'i grogs kyis gdon mi za bar 'khrid / /
de phyir blo mthu ldan pa'i dam pa la / /
bsten par byed pa gdams pa'i don po yin / /
'di na tshul bzhin rig nas 'doms pa dkon / /
gdams pa'i rjes su byed pa de bas dkon / /
de phyir brtse ba yod kyang dam pa rnams / /
legs bshad yang yang 'doms par mi mdzad do / /
phan par smras pa'i rjes su slob pa la / /
sa gsum bla ma'i dgongs pa'i bcud phung ba / /
yid dang rna ba'i tshim byed legs bshad gtam / /
yang yang 'doms pa rnyed par dka' ba'ang min / /
zhes pa 'di yang rjes nyid kyis ma gcig dpon po lag nang pa'o / /
