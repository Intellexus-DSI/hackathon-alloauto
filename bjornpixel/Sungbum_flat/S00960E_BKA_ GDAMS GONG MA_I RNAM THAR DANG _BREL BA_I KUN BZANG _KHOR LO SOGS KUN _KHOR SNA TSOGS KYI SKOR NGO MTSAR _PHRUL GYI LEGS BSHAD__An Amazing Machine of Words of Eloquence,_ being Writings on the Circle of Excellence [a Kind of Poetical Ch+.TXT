@# / /
bka' gdams gong ma'i rnam thar dang 'brel ba'i kun bzang 'khor lo sogs kun 'khor sna tshogs kyi skor ngo mtshar 'grul gyi legs bshad ces bya ba bzhugs so / /
@## / /
legs bshad 'od brgyas thub bstan nyin mor byed / /
rin chen sems kyis 'gro kun bu bzhin dgongs / /
'dzam gling kun na mtshungs pa'i zla med pa / /
jo bo a ti sha la gus phyag 'tshal / /
spyan ras gzigs dbang thugs rje'i zlos gar gyis / /
bod yul mun gling dkar por bsgyur mdzad cing / /
khyad par bka' gdams gtsang ma'i srol 'byed pa / /
rgyal ba'i 'byung gnas snying gi ze'u 'brur bzhugs / /
'dren pa lha bzhi'i thor cog spyi bor bcings / /
bslab gsum ka shi'i ras bzang lus la bgos / /
sprul pa'i drang srong sku mched gsum la sogs / /
bka' gdams gong ma'i rnam thar bsam zhing /
dad / /
lugs bzang de nyid zab gsang 'dab ma brgyar / /
bzhad phyir mar me mdzad dpal slar byon pa / /
rgyal ba'i dbang bo blo bzang grags pa'i dpal / /
yab @## / /
sras brgyud par bcas la bdag phyag 'tshal / /
mdo smad zhing khams 'di yang thugs rje yis / /
skyong bar 'brom rje nyid kyis zhal bzhes bzhin / /
byon pa kun mkhyen 'jam dbyangs bzhad pa'i sde / /
'khrungs rabs brgyud bar bcas la gus pas 'dud / /
jo bo bka' gdams pa dang dge ldan zhes / /
ming 'dogs tha dad tsam las rgyal ba'i bka' /
mtha' dag gdams par shar bas 'khrul bral gyi / /
lta sgom spyod la dbye ba 'ga' ma mchis / /
de phyir rgyal ba'i dgongs pa rma med pa'i / /
bstan dang de 'dzin rnams kyi rnam thar las / /
brtsams te bstod pa kun tu bzang po yis / /
bsngags pa'i me tog 'phreng ba deng 'dir spel / /
! mdo sngags bstan pa'i gnad kun tshang ba lha chos bdun ldan lugs 'di kho nar mngon / /
rgyud sde'i@# / /
dgongs pa ji bzhin gzigs pa'i mar mi'i gdams ngag kun kyang 'dus ba'i phyir / /
gsang chen bstan la'ang lugs 'di lhag par rgyud don ston pas ji ltar bstan dang mthun / /
de phyir dad pa mi g.yo ba yis lugs 'dir 'jug pa skal ba mchog tu bzang / /
chos 'dul spyod las mi 'da'ang nang du rim gnyis rnal 'byor nyi 'od rtse dga' 'dzin / /
chags sdang nga rgyal kun nub zhi dul spyod pa ji ltar pad ma'i sbubs bzhin gtsang / /
nam yang khro med snying rje rgyas pas 'dzum dkar gsal zhing 'gro kun gnyan ltar dgongs / /
thugs mchog bzang pos 'gro kun mgon gyur skyabs gyur gling dang dpung gnyen gyur des na / /
lha cig jo 'brom thugs rjes zungs mdzod cig ces snying nas 'dud do srid las skyobs / /
chos kyi rgya mtsho phan bde'i gzhir gyur 'gro ba'i srid zhi'i rgyud pa sel / /
thub bstan yongs rdzogs phyogs mthar dar rgyas yul du 'phel bar byed la mtshungs zla med / /
bka' gdams srol 'dzin dam pa sku mched gsum sogs mgon po mtshungs med rnams kyi lugs / /
mdo sngags bshad sgrub bstan pa'i nying khu skal bzang thar 'dod snying nas 'jug ngogs de / /
lung rigs 'bum sde'i nyi ma bzhin du gsal byas yab rje'i bstan pa'i srol 'di yin / /
de slad rgyud lnga'i srid mtsho @# / /
sgrol 'dod mtha' dag lha chos bdun ldan bstan 'dir zhugs / /
thub chen spyan ras gzigs dang rgyal yum lha mchog mi g.yo mgon pos bdud 'dul zhing / /
gsang ba sngags dang sde snod gsum bcas rgyal bstan gru bzhi lam 'khyer 'di'i khyad chos / /
! thog mar bcu bdun 'phreng rnams bklag ba yis / /
lha chos bdun ldan bka' gdams gsar rnying gi /
bstan dang bstan 'dzin rnams kyi rnam par thar / /
bcos mas ma bslad rang bzhin gsong bor brjod / /
khyad par gsang sngags gsang bas 'grub pa'i tshul / /
ma rtogs blun po la la bka' gdams par / /
mdo phyogs tsam las mar mi dang mtshungs pa'i / /
gsang sngags gdams pa zab mo med ces zer / /
de phyir phyi ru chos 'dul la gnas shing / /
nang du zab lam rim gnyis rnal 'byor skyong / /
rgyal bstan gru bzhi lam gyis 'khyer ba yi / /
khyad chos rtsal du bton nas bsngags pa brjod / /
de rjes steng gi dbus nas mgo brtsams te / /
zur la chos skor tshul du bklags pa yis / /
rgyal dang sems dpa' sems ma khro bo'i rigs / /
sde tshan so sor gcig tu bsdoms pa'i dngos / /
bstan pa'i rjes 'jug spyi dang gangs can pa / /
gzhan phan 'phrin las byang chub sems gnyis kyi / /
lhar gyur thub ba'i dbang po spyan ras gzigs / /
sgrol ma mi g.yo mgon rnams rim par bstod / /
de rjes gru bzhi kun nas dbus bklags bas / /
mdo mngon 'dul ba'i sde snod sngags dang bcas / /
gru bzhi lam du 'khyer zhing kun gyi gnad / /
cig tu 'bab pa'i ngo mtshar dga' ston spel / /
la la klog tshul grangs mang kho na'i phyir / /
bzang legs mchog sogs tshig tsam bsgrigs ba yi / /
rjod byed sgra yi grangs su chud tsam de / /
ma yin brjod don 'brel chags rim par smras / /
dge bas thub bstan snying po dri ma med / /
bka' gdams srol bzang phyogs mthar rgyas pa dang / /
de nyid bshad dang sgrub pas tshul bzhin du / /
'dzin bzod skyes mchog dam pas sa khyab shog / /
rten mchog 'di rnams bzhengs par 'brel thogs pa'i / /
skye bo kun kyang tshe rabs thams cad du / /
jo bo mdo sngags bstan pa'i gnad kun tshang ba lha chos bdun ldan lugs 'di kho nar mtshon rgyud sde'i dgongs pa ji bzhin gzigs pa'i mar mi'i gdams ngag kun 'dus pa'i phyir gsang chen bstan la'ang lugs 'di lhag par rgyud don ston bas ji ltar bstan dang mthun de phyir dad pa mi g.yo ba yis lugs 'dir 'jug pa skal ba mchog tu bzang chos 'dul spyod las mi 'da'ang nang du rim gnyis rnal 'byor nyi 'od rtse dga' 'dzin chags sdang nga rgyal kun nub zhi dul spyod pa ji ltar pad ma'i sdubs bzhin gtsang nam yang khro med snying rje rgyas pas 'dzum dkar gsal zhing 'gro kun gnyen ltar dgongs thugs mchog bzang pos 'gro kun mgon gyur skyabs gyur gling dang dpung gnyen gyur des na lha cig jo 'brom thugs rjes zung mdzod cig ces snying nas 'dud do srid las skyabs @# / /
yab sras rnams kyis rjes bzung ste / /
bka' gdams gtsang ma'i rnam thar skyong gyur cig / /
ces pa 'di ni mdo sngags kyi gzhung dang gdams pa kun la nang myan tshud cing gcig tu bstan pa'i khur 'khyer ba'i lhag bsam gyi go cha can khri rin po che dkon mchog rgyal mtshan nas jo bo yab sras dang rje bla ma'i bzhed srol ltar gyi bshad sgrub gtsang ma'i rgyun 'phel rgyas kyi rten 'brel kho nar dgongs te gser zangs las grub pa byis pa lo brgyad kyi tshod tsam pa'i jo bo yab sras sogs bka' gdams gong ma rags bsdus kyi sku brnyan sum cu skor sogs rten dang brten par bcas pa gsar bzhengs kyi thugs khur dang gang ci'i cha rkyen bsgrigs shing /
so nyid shog gi gra slob rnams nas sbyin bdag gi mthil byas te rab byung bcu bzhi pa'i bgrang bya gnyis pa rnam byung gi lo bka' gdams pho brang gsar bsgrig skabs bka' gdams gong ma'i rnam thar dang 'brel ba'i kun bzang 'khor lo zhig 'dri chos kyi rgya mtsho phan bde'i gzhir gyur mar gyur 'gro ba'i srid zhi'i chud pa senya thub bstan yongs rdzogs phyogs mthar dar rgyas yun du 'phel bar byed la mtshungs zla med bka' gdams srol 'dzin dam pa sku mched gsum sogs mgon po mtshungs med rtsams kyi lugs mdo sngags bshad sgrub bstan pa'i nying khu skal bzang thar 'dod snying nas 'jug ngogs de lung rigs 'bum sde'i nyi ma bzhin du gsal byas yab rje'i bstan pa'i srol 'di yin de slad rgyud lnga'i srid mtsho sgrol 'dod mtha' dag lha chos bdun ldan bstan 'dir zhugs thub chen spyan ras gzigs dang rgyal yum lha mchog mi g.yo mgon pos bdud 'dul zhing gsar ba sngags dang sde snod gsum bcas rgyal bstan gru bzhi lam 'khyer 'di'i khyad chos dgos tshul bskul ma gnang ba ltar /
\u0f38btsun pa dkon mchog bstan pa'i sgron mes 'phral du sbyar ba'i yi ge pa ni dge slong dkon mchog kun dgas bgyis pa legs byas sgo brgya dbye ba'i rgyur gyur cig /
! / /
oM swasti /
sgra dbyangs dbyar rnga dang 'grogs bsngags tshig man+da ra yi char / /
lha yi rdzing ring khyab par 'bebs pas yid srub sdeng bcas gdung byed cing / /
dregs ldan sa 'dzin 'phreng ba'i rtse na zhabs sen thun mtshams 'char ka'i 'od / /
nyer mdzes 'gro ba'i bla ma rnam 'dren shAkya seng ges dge legs stsol / /
phan bde'i 'byung gnas thub bstan nor 'dzin khyon / /
snyigs ma'i chu mtshor bying tshe thabs mkhas kyi / /
rus sbal zol gyis 'degs pa'i snying stobs che / /
yab rje rgyal ba gnyis pa rgyal gyur cig /
rgyal kun mkhyen brtse'i zil mngar bdud rtsi'i bcud / /
gcig tu 'khyil ba nor bu'i za ma tog / /
khams gsum skye rgyu'i bla na bsten pa yi / /
'dren mchog bskal bzang rgya mtsho gtsug na rgyal / /
blo gros bzang po'i mkhyen brtse'i lam yangs por / /
dpal ldan rgyu skar can gyi bdag po zhes / /
snyan par rab grags rgyal kun ye shes cha / /
gcig bsdus snang mtha'i mgon por snying nas 'dud / /
rgyal ba'i dbang po pad dkar 'chang ba nyid / /
slar yang gangs ljongs bstan 'gro'i dpal mgon du / /
ngur smrig gar bsgyur 'jam dpal rgya mtsho'i sde / /
'khrungs rabs brgyud par bcas la snying nas 'dud / /
'jam mgon lugs bzang gser gyi shing rta che / /
kha lo sgyur mdzad 'jam dbyangs bzhad @# / /
ba'i zhabs / /
la sogs mi 'jigs chos kyi khri 'phang la / /
mnga' bsgyur yongs 'dzin rim byon phyag gi yul / /
@# / /
( ) /
rgyal ba kun las thugs bskyed rmad byung rnam 'dren shAkya'i rgyal / /
rgyal ba'i rgyal tshab mi pham 'jam dbyangs rgyal sras rgya mtsho'i tshogs /
( ) /
'dren mchog mchog gis lung bstan klu sgrub thogs med theg mchog bstan / /
bstan pa'i snying po gsal mdzad 'phags yul mkhas pa rnams kyi mchog /
( ) /
'gro ba kun gyi skyabs gcig jo 'brom mkhyen brtse'i dpal 'byor rgyas / /
nyi ltar bstan 'dzin pa'i pad tshal rgyas mdzad smra ba'i mchog gyur yang /
( ) /
lus can yongs kyi phan bde'i gzhir gyur rnam mang tshul ston mdzad / /
ma rig mun ba sel mdzad klu sgrub lugs gyur rigs gzhung dag ( ) /
ma lus gsal mdzad bsngags 'os 'dus grwa sgo mang legs bshad sgo / /
sgo brgya'i legs tshogs spel mdzad sde bzhi'i dpal 'byor rab 'phel zhing /
( ) /
mang mang skye rgu'i bkur bya'i bkra shis grags pa'i bdan mang / /
mang thos zab don smra mkhas dpal ldan mkhas pa kun gyi mchog ( ) /
sgo 'phar yangs por phye bas bkra shis dpal 'byor kun nas 'dus / /
srid zhi'i phun tshogs chu gter bkra ba zhwa ser bstan pa'i dpal /
( ) /
shis brjod dbyar rnga'i sgra ldan bkra shis char 'bebs 'dod can grwa / /
zhi bde'i 'ja' tshon bkra shis bkra shis mchog gi dpal dang ldan /
( ) /
bkra shis chos kyi dpal la mnga' bsgyur sgo gsum zhi dul zhing / /
rab 'byams gsung rab sgo brgya'i zab don sgo 'byed lung rigs bkra /
( ) /
mchog mkhas rig gnas kun gzigs blo gsal mkhas mang skyabs kyi mchog /
'byams klas gzhung mang ji bzhin 'grel pa'i mkhas mang rnams bkra shis( ) /
gter gyi 'byung khungs ji bzhin 'gro kun tshim byas rnam par bstan / /
gsal bstod rnam dag zab mo'i don gzigs mkhas mchog rnam mang sgo /
( ) /
grub ba'i dbang phyug go 'phang mchog brnyes 'phags tshogs rnam par mkhas / /
mkhas par skyon bral yon tan rab rdzogs mkhas grub rnam par mang /
( ) /
mkhas mchog 'jam mgon lugs 'dzin dpal ldan bkra shis sgo mang rgyal / /
rgyal mchog khrims dag rnam mang sgo mang mkhas dbang grub mchog mkhas /
( ) /
mkhas dbang mdo rgyud rgya mtsho'i mthar son 'phags chen 'dus tshogs rgyal / /
rgyal mchog lha yi lha tshogs 'dus chen 'phags mchog grub dbang mkhas / /
( ) /
mkhyen gter mi yi gar mkhan yab rje'i lugs bzang rgyal mtshan 'dzin / /
rnam par dag pa'i lung rigs 'od zer 'bum 'gyed mkhas grub mchog ( ) /
kun bzang chos kyi dga' ston 'gro la stsol mdzad rgyal ba'i lugs / /
tshogs mchog rnam dag khrims ldan 'phags bod gzhung don kun gyi sgo /
( ) /
rab 'byams legs bshad nor bu'i tshogs kyi gdams pa'i mdzod 'dzin pa'i / /
chen po'i gzhung mang 'chad rtsod @# / /
rtsom la kun gyi rtser son mang /
( ) /
gsung rab drang nges legs par 'byed mkhas bstan pa'i srog shing gnyis / /
'phags seng dgos don sgo 'phar phye la bsngags tshig chu gter 'dus / /
( ) mngon pa gong 'og gzung mar rnam mang rigs pa'i rlabs 'phro ba / /
mang thos gru gzings bkra shis legs byas shugs kyis 'gro mkhas tshogs /
( ) /
'dul ba'i legs bshad gter gyi sgo 'byed bstan pa'i rtsa lag rgyal| |sgo gsum tshul khrims dri bsung bkra ba zhwa ser 'chang ba'i bstan /
( ) /
tshad med 'phrin las bkra shis gter gyur rigs grol brgyad ldan mang / /
mchog sbyin yongs smin bkra shis rgyas mdzad chos kyi khri 'dzin pa'i / /
( ) dbu tshad 'od snang bkra ba bstan pa'i gzhir gyur rigs pa'i sgo / /
rtsa lag mtshungs bral sgo mang lugs mchog spel mdzad bstan pa'i bdag /
( ) /
rgyud don dri bral thugs tshud lus can phan bde'i dbyig gi gnas / /
bstan 'dzin mkhas mang 'dus tshogs thub bstan yang snying 'dzin pa po /
( ) /
mdo rgyud zla 'od bdud rtsis nyon mongs gdung sel phan mdzad 'byung / /
rgyal sras tshogs mchog thar pa'i ded dpon zla bral yang dag khyod /
( ) /
grub dbang brgyad ldan blo bzang grags pa'i mdo sngags legs grub pa'i / /
grub mchog bye ba'i bsti gnas 'dod dgu'i dpal ster rgyal bstan nyid /
( ) /
mkhas btsun bzang ldan mchog brnyes grub mchog dpal ldan lugs mang mkhas / /
mkhas dbang grub mchog 'dren mdzad sdom gsum bslab pa'i 'dus kun rgyal / /
! rgyal bstan kai la sha yi spor 'gying zhing / /
'jigs med spobs pa'i lus stobs rab tu rgyas / /
dri med rigs pa'i mche sder 'phreng ba g.yo / /
mkhas mang gdong lnga pa rnams bsngags par 'os / /
de phyir bdag blo rta ljang gzhon nu yis / /
bstod tshig kun bzang 'dab brgya'i ge sar 'phreng / /
ches cher bzhad pa'i legs bshad sbrang rtsi'i ro / /
myong 'dod b+h+ra ma raH yis gar sgyur zhing / /
mtho ris rnam par rgyal ba'i khang bzang mchog /
bsil ldan khor yug yangs pa'i dga' tshal du / /
legs byas tshig mda'i lam nas 'ongs pa bzhin / /
nyer mdzes theg mchog chos kyi gan+d+ho la / /
yangs ba'i sgo 'phar kun gsal sgeg mo'i bzhin / /
mdzes byed kun bzang bstod tshig srid pa'i mig /
blo gros 'phrul gyis mi 'dra'i bgrod lam lnga / /
thog mar nyer drug 'phreng mthar chag klog /
de nas phyogs bzhi'i thig 'phreng gnyis gnyis dang / /
gru bzhi'i thig 'phreng re re dbus su klog /
de nas nang du zur gyis chos skor tshul / /
de nas mthar chag mtha' skor g.yas su bskor / /
'di ltar bsngags pa'i chu 'dzin dkar po'i 'phreng / /
'dren mchog dgyes pa'i mchod sprin kho bos spros / /
'phags yul b+he dar baHdang kasmiraHI / /
lugs bzang kun 'khor nor bu'i phung po las / /
bod rgan rtog bzo'i ma ching bur mtshar 'dzin pa'i / /
dus dang bstun nas 'di ltar sbyar ba la / /
@# / /
nongs pa mchis na gzur gnas mkhas pa'i tshogs / /
sheng dbang brgyud par bcas la bdag 'chags so / /
chags sdang rmongs pa mi yi sha tshugs can / /
rang mtshang ri bo'i spo la gnas bcas nas| |gzhan skyon rdul phran tshol ba'i bya rab / /
de dag rnams la ma mthol nyes pa chung / /
'dir 'bad las byung rnam dkar dge ba'i tshogs / /
bla zer phog pa'i gangs ri'i ngogs 'dra ba / /
'di yi mthu las dge 'dun 'dus pa'i sde| |khrims gtsang bshad sgrub dbyar mtsho ltar 'phel zhing / /
zhes pa'i sho lo ka gcig bris yod kyang grwa khang sgo 'phyor du ma bkod 'dug ces zhal nas dngos su thos pa bris pa yin /
grags snyan phyogs kyi 'khor lo 'gengs pa yis / /
rang gzhan don gnyis dga' ston lhun 'grub shog /
kun bzang 'khor lo brjod bya rjod byed kun khyad du 'phags pa'i ngo mtshar can 'di ni \u0f38rje btsun bla ma 'jam pa'i dbyangs nyid dgung lo nyi shu'i skabs su mkhas dbang 'gran zla dang bral ba sgo mang dpon slob hor skal bzang dngos grub ba'i zhal snga nas kyis sgo mang grwa khang gsar gsos kyi skabs de'i sgo 'phyor du 'dri rgyu'i kun bzang 'khor lo zhig dgos tshul gyi bskul ma zhus pa bzhin gnang ba yin tshul zhal nas thos te phran rat+na Anan+sa phyis su yang yang rtsad bcad nas yi ger bkod pa'o / / / /
@# / /
rnal 'byor lhag bas ma shugs gyis bskul ba yis / /
tshogs gnyis spyod pa myur du rdzogs byas te / /
'gro ba'i ded dpon bla na med gyur pa / /
thub mchog srol 'dzin brgyud par bcas la 'dud / /
khyad par rgyal ba'i dbang po tsong kha pa / /
kun mkhyen bzhad pa'i rdo rje sku 'phreng dang / /
de sras thu bo khri chen mchog sprul sogs / /
bka' 'drin 'khor med rnams la snying nas 'dud / /
! dben par bka' gdams rnam thar spyod / /
chos la gzhol zhing 'du 'dzis dben / /
sgrub gnas mchog 'dir don gnyis kyi / /
dpal la spyod phyir legs gnas nas / /
rno rtul yid dbang rim pa bzhin / /
lam bzang mngon dga'i yid kyis sgrub| |g.yeng med kun dga' dben pa'i rir / /
sgom sgrub la dga' g.yel ba med / /
rnam kun mngon par chos sgrub pa'i / /
rtsa ba chos dang bla mar gus / /
zab lam mtshon gyis dngos 'dzin dang / /
gces 'dzin 'ching ba phye mar brlag /
myur du smin cing grol bas bde / /
bde stong gsang chen rnal 'byor brten / /
sgom sgrub la gzhol rtag tu bde / /
bde ba'i dga' ston srid na mtho / /
gnas lugs zab mo'i dben par bka' gdams rnam thar spyod chos la gzhol zhing 'du 'dzis dben sgrub gnas mchog 'dir don gnyis kyi dpal la spyod phyir legs gnas nas rno rtul yid dbang rim pa bzhin lam bzang mngon dga'i yid kyis sgrub g.yeng med kun dga' dben pa'i rir sgom sgrub la dga' g.yel ba med rnam kun mngon par chos sgrub pa'i rtsa ba chos dang bla mar gus zab lam mtshon gyis dngos 'dzin dang gces 'dzin 'chir ba phye mar brlag myur du smin cing grol bas bde bde stong gsang chen rnal 'byor bsten @# / /
ting 'dzin la / /
dngos 'dzin 'khrul pa'i ra ris spong / /
gzhan phan gnas gyur chos kyi mchog /
theg chen chos la mngon par spyod /
srid pa'i rtse dga' spangs pa yis / /
gtan gyi bde dga' zad med thob / /
lus ngag yid gsum mngon dul ba'i / /
tshangs spyod tshul khrims yid bzhin nor / /
la gnas thos bsam sgom par brtson / /
bca' khrims 'di bzhin legs gnas mdzod / /
dben don 'du 'dzi'i 'ching las thar / /
srung sdom nyes pa'i rdul gyis dben / /
! srid pa'i bde la snying nas zhen log cing / /
bka' gdams gtsang ma'i rnam thar lhur len pa / /
gtad pa bzhi yi mtshams las mi 'da' ba'i / /
sgrub rgyud bstan 'dzin de dag rjes yi rang / /
de dag mdzad pa'i rjes su mos blo yis / /
lam gyi rtsa ba bshes gnyen bsten tshul dang / /
skyes bu gsum gyi lam rim sgom sgrub la gzhol rtag tu bde bde ba'i dga' ston srid na mtho gnas lugs zab mo'i ting 'dzin la dngos 'dzin 'khrul pa'i ra ris spong gzhan phan gnas gyur chos kyi mchog theg chen chos la mngon bar spyod srid pa'i rtse dga' spangs pa yis gtan gyi bde dga' zad med 'thob lus ngag yid gsum mngon dul ba'i tshangs spyod tshul khrims yid bzhin nor la gnas thos bsam sgom par brtson bca' khrims 'di bzhin legs gnas mdzod dben don 'du 'dzi'i 'ching las thar bsrung sdom nyes pa'i rdul gyis dben sngags dang bcas / /
mchog nas mchog tu chos skor tshul gyis brjod / /
grwa zur bzhi nas dbus bklag thun mong gi / /
dben ba sngags kyi dben gsum dang bcas mthus / /
dga' bzhi'i bdag nyid bde stong rnal 'byor gyis / /
bde chen sku bzhi'i go 'phang thob pa mtshon / /
chos 'byung zur sprad steng 'og lcags kyu sogs / /
klog tshul rnam grangs mang tsam byar rung yang / /
don gyi snying po snga mar 'dus pa'i phyir / /
byis pa 'brid pa'i sbyor ba 'dir ma byas| |blo ldan rnams kyis ltas mo tsam min par / /
'di don ji bzhin gtsang ma'i bden gnas su / /
rnam dag sgrub pa'i rgyal mtshan 'dzug pa yi / /
brtson pa skyed pa'i lcag gi skul mar mdzod / /
@# / /
snyigs ma'i ngang tshul mthong ba yis / /
mkhas btsun bzang po'i rnam par thar / /
lhag par rjes su dran pa'i 'os / /
'jam dbyangs bla mas 'gro 'di skyongs / /
bstan la phan pa'i nus pa bag tsam med kyang chen por rlom / /
par pa ta bzhin bstan la phan pa'i nus pa bag tsam med kyang chen por rlom par pa ta bzhin snying rje med par 'gro la gnod pa'i sems tshangs spyod bshig pa'i khrel med smyon pa sgo gsum 'chol bar spyod kun tu bstan na phung byed pa yi snying gtam lhag par ngan skyon gyi gong bur bstan bzhin grub phyir mkhas btsun re ba ci rmongs pas rtag chad mthar 'dzin thob pa khyod kyis nyes kun byas blun po 'gro ba'i 'dren pa min zhing bkur 'os mchod pa dman @# / /
snying rje meng par 'gro la gnod pa'i sems / /
tshangs spyod ba shig pa'i khrel med smyon pa sgo gsum 'tshol bar spyod| |kun tu bsten na phung byed pa yi snying gtam lhag par ngan / /
skyon gyi gong bur bstan bzhin grub phyir mkhas btsun re ba ci / /
rmongs pas rtag chad mthar 'dzin thob pa khyod kyis nyes kun byas / /
blun po 'gro ba'i 'dren pa min zhing bkur 'os mchod pa dman / /
'dis mtshon ci byas sa lam don gnyer rnams kyis spangs 'os pa / /
gtam ngan 'khrug pas thar 'dod gzhan la don med 'tshe byed bdud / /
mos gus byed pa kun kyang bslu na bsten pa ga la rigs / /
drang po'i spyod bral g.yo khram gnyis kyi gter mdzod grol bas phung / /
slad ma'i skye sprul skye bo gzhan 'bring kho na'i bsam sgom byed / /
bcos kyang gnod pa nyes skyon rang bzhin de dag rmongs shing blun / /
mtha' skor phyogs mtshams mtha' dag nas / /
skyon mtshang nag pos bris pa'i phyir / /
skabs der dmar por 'gyur na yang / /
ma gzhi phan 'dis mtshon ci byas sa lam don gnyer rnams kyis spangs dgos la gtam ngan 'khrug pas thar 'dod gzhan pa don med 'tshe byed bdud mos gus byed pa kun kyang bslu na bsten pa ga la rigs drang po'i spyod bral g.yo khram gnyis kyi gter mdzod grol bas phung slad ma'i skye sprul skye bo gzhan 'brid kho na'i bsam sgom byed bcos kyang gnod pa nyes skyon rang bzhin de dag rmongs shing blun sems dkar ba la / /
snying rje'i 'od dmar chags pa'i phyir / /
nyes par gyur pa med dam snyam / /
kun bzang 'khor lo'i gcig shos te / /
yang na kun min 'khor lo thogs / /
'di yang 'jam dbyangs bla ma des / /
chu rta zla tshes thun gseng du / /
thogs med stsal bas 'di tsam yang / /
'jam dpal dngos kyi rtags yang dag /
i ta ye wA r+N+Na tsa rat+na A nan+ta'o / / / /
@# / /
ye shes gzigs pa sgrib med zla zer gyis / /
srid par kun sbyor rmongs pa'i 'jigs 'phrog pa / /
thub pa'i dbang po dgra bcom tshogs bcas la / /
zol med sgo gsum dang bas phyag bgyid do / /
'jam dpal dbyangs dngos blo bzang rgyal ba'i dbang / /
mdo sngags bshad sgrub 'dab brgya'i tshal chen po / /
bzhad pa'i grags snyan srid pa'i mthar 'phro ba / /
rdo rje 'chang dngos brgyud bar bcas la 'dud / /
de dag bstan la ri mor byed pa'i sde / /
rnam grol thar pa'i gling 'dir bzhugs pa yi / /
mchog gsum rten dpag yas 'gro ba'i 'den pa rgyal ba'i dbang po gtan gyi skyabs gang bsam 'dod don ma lus stsol ba yid bzhin nor mchog ste srid pa'i 'khri ba ma rig drungs phyung sras bcas rgyal rnams kyi sku yis bkangs shing byin rlabs gzi 'bar rten dang brten par bcas gtan bde'i srog tu bkod pa'i dge tshogs de mthus slob 'bangs kun thub pa'i lung rtogs bstan pa la slob tshul khrims gtsang ma'i dngos bstan la thos bsam sgom bas mchog tu slob cing dpal 'byor tshogs @# / /
dang brten par bcas pa la / /
kun bzang 'khor lo'i tshul gyis bstod par bgyi / /
! dpag yas 'gro ba'i 'dren pa rgyal ba'i dbang po gtan gyi skyabs / /
gang bsam 'dod don ma lus stsol ba yid bzhin nor mchog ste / /
srid pa'i 'khri ba ma rig drungs phyung sras bcas rgyal rnams kyi / /
sku yis bskangs shing byin rlabs gzi 'bar rten dang brten par bcas / /
gtan bde'i srog tu bkod pa'i dge tshogs de mthus slob 'bangs kun / /
thub pa'i lung rtogs bstan pa la slob tshul khrims gtsang ma'i dngos / /
bstan la thos bsam sgom pas mchog tu slob cing dpal 'byor tshogs / /
bshad sgrub bya bas bdud kyi g.yul bcom dge ldan lugs mchog rgyas / /
legs par bshad pa'i chos kyi mthu yis dgra yang dge la sbyor / /
'khrul bral mdo sngags bstan ba'i dpal gyur dge 'dun tshogs kyis gang / /
rig gnas gsang chen mde dang bcas pa dar rgyas ge legs 'phel / /
mi sde'i mnga' thang 'phel gyur bde zhing dga' skyid bshad sgrub bya bas bdud kyi g.yul dge ldan lugs mchog rgyas legs par bshad pa'i chos kyi mthu yis dgra yang dge la sbyor 'khrul brla mdo sngags bstan pa'i dpal gyur dge 'dun tshogs kyis gang rig gnas gsang chen mdo dang bcas pa dar rgyas dge legs 'grel mi sde'i mnga' thad 'phel gyur bde zhing dga' skyid grags pa'i dbyangs rgyud dang stobs 'byor lhan cig rgyas pa'i dge mtshan khyad du 'phags grags pa'i dbyangs / /
rgyud dang stobs 'byor lhan cig rgyas pa'i dge mtshan khyad du 'phags / /
! thog mar mthar chag tshul tu bklags pa yis / /
bstan dang bstan 'dzin pa'i sbyin bdag bcas / /
nyer 'tshe las grol bshad sgrub bya bkun / /
'phel zhing rgyas pa'i legs smon tshar du dngar / /
zur la chos 'khro tshul du bklags pa yis / /
lesg par smon pa'i snying po bsdus te bstan / /
de rjes grub bzhi kun nas dbus bklags pas / /
rten dang brten pa'i ngo mtshar 'phreng ba spel / /
kun bzang 'khor lor ji ltar smon pa bzhin / /
kun kyang thugs mthun mdo sngags bshad sgrub bstan / /
kun la thos bsam sgom pas rab bzhugs te / /
kun mkhyen rgyal ba'i go 'phang myur thob shog /
ces pa 'di ni yongs kyi dge ba'i bshes gnyen 'jam dpal rgya mtshos khur bzhes kyi or du su ta lad shog rnam grol thar ba gling gi gtsug lag khang dgra bcom pa lnga brgya'i sku sogs rten dang brten par bcas pa khyad 'phags ba sgrub pa'i tshe btsun pa dkon mchog bstan pa'i sgron mes 'phral du sbyar ba'i yi ge pa ni dpyod ldan sngags ram pa dkon chos tshul bsam 'phel yid bzhin nor yid kyi re skong gtan gyi skyabs 'phrel yun don gnyis dngos grub gter 'phel 'dod mkhas grub bsten na 'phel de phyir mchog dman kun gyis kyang rtsa ba'i bla ma dam pa bsten thar lam gong 'phal 'gyid par 'dod ! ser bzhis mdor bstan gang 'phel ba / /
mthar chag bklags pas rgyas par bshad / /
dkar bzhis mdor bstan ste bzhi po / /
gru nas dbus klog rgyas par bshad / /
@# / /
mchog kun dga'o / / / /
! kun bzang 'khor lo 'di gnyis gzim khang dge legs bde yangs kyi 'gram g.yas g.yon gyi khang chung gnyis kyi gyang logs su bkod yod / /
dge bcu'i dpag bsam ljon pa legs bsam sbyor yal 'dab phun tshogs rtser 'bras bzang 'phel zhing dar ba yis grub mchog dga' ba sbyin byed pa'i yid 'od khang bzang spro ldan 'dir bdud rtsi lta bu'i chos la sbyang yangs pa'i zab don myur na bde ! mthar chag bklag pa yi ge'i don / /
zur bzhi bklag pa spyi yi don / /
mtshams bzhi bklag pa spas pa'i don / /
gru nas dbus bklag mthar thug don / /
