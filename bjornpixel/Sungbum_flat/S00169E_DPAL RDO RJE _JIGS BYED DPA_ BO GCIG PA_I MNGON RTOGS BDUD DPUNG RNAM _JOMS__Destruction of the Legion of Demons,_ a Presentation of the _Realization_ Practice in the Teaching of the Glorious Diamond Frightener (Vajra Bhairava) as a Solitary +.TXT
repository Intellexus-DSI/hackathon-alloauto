@# / /
dpal rdo rje 'jigs byed dpa' bo gcig pa'i mngon rtogs bdud dpung rnam 'dzems zhes bya ba bzhugs so / /
@## / /
na mo b+dz+ra b+he ra wa ya /
dpal rdo rje 'jigs byed kyi bsgom bzlas mdor bsdus bya bar 'dod pas /
skyabs 'gro sems bskyed tshad med bzhi bsgom pa rnams spyi 'gro ltar byas la /
rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs par gyur /
oM hrIH Sh+T+rIH wi kri tA na na hUM phaT /
oM swa b+ha wa shud d+haH sarba d+harmaH swa b+ha wa shud d+hoHnya haM /
stong pa nyid du gyur /
stong pa'i ngang las yaM las rlung gi dkyil 'khor sngon po gzhu'i dbyibs lta bu ba dan gyis mtshan pa /
de'i steng du raM las me'i dkyil 'khor dmar po gru gsum pa /
de'i steng du AH las mi mgo'i skyed bu gsum gyi steng du /
AH las byung ba'i thod pa dkar po /
de'i nang gi shar du bruM las byung ba'i ba lang gi sha gos mtshan pa /
lhor aM las byung ba'i khyi'i sha kus mtshan pa /
nub tu dzriM las byung ba'i glang po che'i sha das mtshan pa /
byang du khaM las byung ba'i rta'i sha has mtshan pa /
dbus su hUM las byung ba'i mi'i sha nas mtshan pa /
shar lhor laM las byung ba'i dri chen bis mtshan pa /
lho nub tu mAM las byung ba'i r+k+ta ras mtshan pa /
nub byang du paM las byung ba'i byang sems dkar po shus mtshan pa /
byang shar du taM las byung ba'i rkad mar mas mtshan pa /
dbus su baM las byung ba'i dri chu mus mtshan pa /
de dag gi steng du oM dkar po AH dmar po hUM sngon po gsum steng nas steng du brtsegs par gyur /
rang gi thugs ka'i hUM las 'od zer 'phros rlung la phog pas rlung g.yos me sbar te thod pas rdzas rnams zhu zhing khol bar gyur /
yi ge gsum las 'od zer rim pa bzhin du 'phros pas /
sku rdo rje gsung rdo rje thugs rdo rje rnams bkug nas yi ge gsum la rim gyis thim pa rnams thod par lhung nas zhu bas hUM gis kha dog dri nus kyi skyon sbyangs /
AH sa bdud rtsir rtogs par byas /
oM gyis mang por sbar zhing spel bar gyur /
oM AH hUM lan gsum brjod /
oM hrIH Sh+T+rIH wi kri tA na na hUM phaT /
oM swa b+ha wa shud d+haH sarba d+ha rmaH swa b+ha wa shud d+hoH nya haM| stong pa nyid du gyur /
stong pa'i ngang las AH las byung ba'i thod pa yangs shing rgya che ba rnams kyi nang du hUM hUM zhu ba las byung ba'i mchod yon /
zhabs bsil /
dri /
me tog /
bdug spos /
mar me /
zhal zas /
rol mo /
rnams rang bzhin bde stong rnam pa mchod rdzas /
byed las dbang po drug gi spyod yul du zag pa med pa'i bde ba khyad par can bskyed par gyur /
oM argaM @# / /
AH hUM /
oM pA dyaM AH hUM /
oM gan+d+he AH oM pu Sh+pe AH hUM /
oM d+hu pe AH hUM /
oM A lo ke AH hUM /
oM nai we tya AH hUM /
oM shap+ta AH hUM /
zhes nang mchod dang mchod pa byin gyis brlabs /
rang nyid 'jigs byed zhal gcig phyag gnyis par gsal ba'i thugs ka'i hUM gi 'od zer gyis dpal rdo rje 'jigs byed bla ma dang bcas pa mdun gyi nam mkhar spyan drangs /
gang gi drin gyis bde chen gnas / /
skad cig gis ni thob 'gyur ba / /
bla ma rin chen lta bu yi / /
rdo rje can zhabs pad la 'dud / /
gzugs mchog mchog tu drag po che / /
dpa' bo mchog gi spyod yul can| |gdul dka' 'dul ba'i don mdzad pa / /
rdo rje 'jigs byed la phyag 'tshal / /
oM hrIH Sh+T+rIH haH oM hUM hUM phaT /
oM wi kri tAna na du Sh+TaM satwa da ma kaH gaH gaH gaH oM ku ma rA ru pi Ni dzaH dzaH hUM phaT /
oM hrIH haH hai phaT /
oM dI p+ta lo ca na wi kri tA na na mahA aN+Ta N+Ta ha sa na di ni dI p+ta ya swAhA /
oM badzra ne wi dya AH hUM /
oM badzra shap+ta AH hUM /
sdig pa rnams ni bshags par bya / /
skyes shing byung ba rnams ni bsal / /
mi byed bar yang spyan sngar brjod / /
de bzhin bsod nams rjes yi rang / /
bdag gis bder 'gro yongs su bsngo / /
dkon mchog gsum la skyabs su 'gro / /
sems can thams cad bdag gis dgrol / /
byang chub gnas la 'god par bgyi / /
byang chub sems ni yang dag bskyed / /
yon tan rgya mtsho khyed rnams la / /
bdag gi lus ni dbul bar bgyi / /
yang dag rdzogs pa'i sangs rgyas dang / /
de sras lam gyur sbyin sogs tshul / /
sku gsum ye shes thob bya'i phyir / /
rab tu dang bas bsten par bgyi / /
sems can thams cad bde ba dang ldan par gyur cig /
sdug bsngal dang bral bar gyur cig /
bde ba dang mi 'bral bar gyur cig /
'jig rten gyi chos brgyad dang gzung 'dzin gyi rnam rtog gis mi bskyod pa'i btang snyoms la gnas par bya'o| |ces bsod nams kyi tshogs bsags /
oM swa b+ha wa shud d+haH sarba d+harmaH swa b+ha wa shud d+hoH haM / /
oM shUna+ya tA dz+nyA na badzra swa bA wa at+ma konya haM /
rang dang tshogs zhing gi lha dang de dag las gzhan pa'i chos thams cad brten nas btags pa yin pa'i phyir /
rtag chad la sogs pa'i mtha' bzhi dang bral ba /
bdag med pa'i rang bzhin stong pa nyid du gyur /
ces ye shes kyi tshogs bsags shing /
'chi ba chos sku'i lam khyer bsgom /
stong pa'i ngang las yaM raM baM laM las byung ba'i 'byung bzhi'i dkyil 'khor gyi steng du hUM las sna tshogs rdo rje hUM gis mtshan pa las rdo rje'i sa gzhi ra ba gur bla re mi ri dang bcas pa'i srung 'khor /
ces thun mong ba'i srung 'khor bsgom /
de'i dbus su hUM las chos 'byung gi nang du sna tshogs padma dang nyi ma'i lte bar b+h+ruM las gzhal yas khang gru bzhi sgo bzhi rgyan rta bab dang bcas pa mtshan nyid thams cad yongs su rdzogs par gyur /
ces gzhal yas khang bskyed /
de'i dbus su yaM las rlung gi dkyil 'khor gyi steng du AH las byung ba'i zla ba'i dkyil 'khor /
de'i steng du d+hIH las ral gri d+hIH sa mtshan pa las 'od zer 'phros /
bde bar gshegs pa thams cad spyan drangs /
d+hIH la thim /
de yongs su gyur pa las /
rang nyid rgyu rdo rje 'dzin pa 'jam dpal gzhon nur gyur pa sku mdog ser po yid tsam khros pa phyag g.yas ral gri 'phyar zhing /
g.yon gyis glegs bam thugs kar bsnams pa /
zhabs rdo rje skyil dkrung gis bzhugs pa /
mtshan so gnyis dang dpe byad @# / /
brgyad cus brgyan pa /
ral ba'i zur phud lnga dang ldan zhing /
rgyan thams cad kyis brgyan pa /
de'i thugs kar AH las byung ba'i nyi ma'i dkyil 'khor /
ces bar do longs sku'i lam 'khyer bsgom /
de'i 'od kyis phyogs bcu nas sangs rgyas dang byang chub sems dpa' dang khro bo dang rigs pa'i tshogs rnams spyan drangs /
'jam dpal dang bcas pa nyi ma la zhugs pa las nyi ma'i steng du hUM yig mthing kha /
de las 'od zer 'phros /
sangs rgyas dang byang chub sems dpa' dang khro bo dang rigs pa'i tshogs rnams spyan drangs /
hUM la thim pa las /
khro bo'i rdo rje rtse dgu pa hUM gis mtshan par gyur /
de las sangs rgyas dang byang chub sems dpa' dang khro bo dang rigs pa'i tshogs rnams spros te /
sems can thams cad rdo rje 'jigs byed kyi go 'phang la bkod pa dang lhan cig tu 'dus nas rdo rje la thim par gyur /
zla ba nyi ma rdo rje hUM dang bcas pa yongs su rgyur ba las /
sna tshogs padma dang zla ba dang nyi ma'i gdan gyi steng du rang nyid 'bras bu rdo rje 'dzin pa dpal rdo rje 'jigs byed chen po sku mdog mthing nag zhal dgu phyag so bzhi zhabs bcu drug pa zhabs g.yas bskum zhing g.yon brkyang ba'i stobs kyis bzhugs pa /
ces skye ba sprul sku'i lam khyer bsgom /
khams gsum po za bar nus pa ha ha zhes sgrog cing ljags 'dril ba mche ba rnam par gtsigs pa khro gnyer can /
khro gnyer gyi 'gram du smin ma dang spyan 'jigs pa'i dus ltar 'bar ba /
skra khams ser gyen du brdzes pa /
'jig rten dang 'jig rten las 'das pa'i lha la bsdigs mdzub byed pa /
'jigs pa rnams kyang 'jigs par mdzad pa /
pheM ka ra'i sgra chen po 'brug ltar sgrog pa /
mi'i khrag dang zhag dang rkang dang tshil bu za ba /
'jigs su rung ba'i thod pa skam po lngas thod byas shing mgo bo rlon pa lnga bcu'i thod pa'i phreng bas brgyan pa /
sprul nag po'i mchod phyir thogs dang mi rus gyi 'khor lo dang /
rna cha la sogs pa'i rus pa'i rgyan rnams kyis brgyan pa /
gsus pa che ba /
gcer bu'i gzugs can mtshan ma gyen du 'greng ba /
smin ma dang rdzi ma dang sma ra dang ba spu rnams dus mtha'i me ltar 'bar zhing /
rtsa zhal nag po ma he'i gdong can shin tu khros pa r+wa rnon po can /
de'i steng ma r+wa gnyis kyis dbus kyi zhal dmar po / /
rab tu 'jigs pa zhal nas khrag 'dzag pa /
de'i steng du 'jam dpal gyi zhal ser po yid tsam khros pa /
gzhon nu'i rgyan gyis brgyan pa /
spyi bor ral ba lnga dang ldan pa /
r+wa'i rtsa ba'i g.yas kyi zhal dang po sngon po / /
de'i g.yas zhal dmar po / /
g.yon zhal ser po / /
r+wa'i rtsa ba'i g.yon gyi zhal dang po dkar po / /
de'i g.yas zhal dud kha /
g.yon zhal nag po / /
zhal rnams shin tu khros pa /
zhal dgu po thams cad kyang spyan gsum gsum dang ldan pa /
phyag g.yas g.yon gyi dang po gnyis kyi glang po che'i pags pa rlon pa mgo g.yas dang /
spu phyir bstan te lag pa dang rkang pa'i pags pa g.yon pa nas brkyangs te 'dzin pa /
lhag ma g.yas kyi dang po na gri gug /
gnyis pa na b+hi d+hi pA la /
gsum pa na gtun shing /
bzhi pa na chu gri /
lnga pa na ka Na ya /
drug pa na dgra sta /
bdun pa na mdung /
brgyad pa na mda' /
dgu pa na lcags kyu /
bcu pa na dbyug tho /
bcu gcig pa na kha TwAM ga /
bcu gnyis pa na 'khor lo / /
bcu gsum pa na @# / /
rdo rje rtse lnga pa /
bcu bzhi pa na rdo rje tho ba /
bco lnga pa na ral gri /
bcu drug pa na cang te'u bsnams shing /
lhag ma g.yon gyi dang po na khrag gis bkang ba'i thod pa /
gnyis pa na tshangs pa'i mgo bo / /
gsum pa na phug /
bzhi pa na rkang pa /
lnga pa na zhags pa /
drug pa na gzhu /
bdun pa na rgyu ma /
brgyad pa na dril bu /
dgu pa na lag pa /
bcu pa na dur khrod kyi ras /
bcu gcig pa na skyes bu gsal shing la btsug pa /
bcu gnyis pa na me thab /
bcu gsum pa na thod tshal /
bcu bzhi pa na bsdigs mdzub /
bco lnga pa na 'phan rtse gsum pa /
bcu drug pa na rlung ras bsnams pa /
zhabs g.yas kyi dang pos mi /
gnyis pas ma he /
gsum pas glang /
bzhi pas bong bu /
lnga pas rnga mong /
drug pas khyi /
bdun pas lug /
brgyad pas wa dang /
g.yon gyi dang pos bya rgod /
gnyis pas 'ug pa /
gsum pas bya rog /
bzhi pas ne tso /
lnga pas khra /
drug pas bya chen po /
bdun pas khyim bya /
brgyad pas bzhad mnan pa /
tshangs pa dang dbang po dang khyab 'jug dang drag po dang /
gzhon nu gdong drug dang log 'dren dang zla ba dang nyi ma rnams kha sbub tu byas te /
zhabs 'og tu mnan nas me dpung rab tu 'bar ba'i klong dkyil na bzhugs pa /
ces sku yongs su rdzogs pa'i rnam pa gsal btab /
de'i mig tu k+ShIM /
rna bar dzriM /
snar khaM /
lcer raM /
dpral bar kaM lte bar saM /
spyi bor oM /
mgrin par AH /
thugs kar hUM /
zhes skye mched sku gsung thugs byin gyis brlabs /
rang nyid dam tshig sems dpa'i thugs kar zla gdan la ye shes sems dpa' 'jam dpal gzhon nur gyur pa sku mdog ser po yid tsam khros pa /
phyag g.yas ral gri 'phyar zhing /
g.yon gyis glegs bam thugs kar bsnams pa /
zhabs rdo rje'i skyil krung gis bzhugs pa /
mtshan so gnyis dang dpe byad brgyad cus brgyan pa /
ral ba'i zur phud lnga dang ldan zhing rgyan thams cad kyis brgyan pa /
de'i thugs kar AH las byung ba'i nyi ma'i dkyil 'khor gyi dbus su /
ting nge 'dzin sems dpa' hUM yig mthing ga 'od zer lnga 'phro ba /
ces sems dpa' sum brtsegs bsgom /
oM hrIH ha b+ho mahA krod+ha A ga ts+tsha A ga ts+tsha a smA da pU dza bra ti gri h+Na n+tu pra sA da me d+hi mAn ku ru swAhA /
rang gi thugs ka'i hUM las 'od zer 'phros rang bzhin gyi gnas nas bsgom pa dang 'dra ba'i dpal rdo rje 'jigs byed dpa' bo gcig pa'i rten dang brten pa'i dkyil 'khor mdun gyi nam mkhar spyan drangs /
oM hrI Sh+T+wIH wi kri tA na na hUM phaT /
brjod cing snying gnas khro bo spros te byi 'brang gi bgegs bskrad /
oM hrIH Sh+T+wIH haH zhes sogs kyis mchod /
oM mung+ga ra dza /
zhes pa'i sngags kyis dam tshigs pa so so'i spyi bor dgug /
oM dan+Da hUM /
gis dam tshig pa so so la gzhug /
oM padma baM gyis dam tshig pa so so dang dbyer med du bcing /
oM khang+ga hoH sa dbang du bya'o| | de nas /
oM hrIH ha b+ho mahA krod+ha A ga ts+tsha AH ga ts+tsha a smA da pU dza pra ti gr-i h+Nan+tu pra sA da me d+hi mAna ku ru swA hA /
zhes sogs phyag rgya dang bcas te /
slar yang rang gi thugs ka'i hUM las 'od zer 'phros /
phyogs bcu na bzhugs pa'i sangs rgyas sras dang bcas pa mdun gyi nam mkhar spyan drangs /
oM hrIH Sh+T+rIH haH sogs kyis mchod /
de bzhin gshegs pa rnams kyis bdag la mngon @# / /
par dbang bskur du gsol /
zhes gsol ba btab pas /
de rnams kyis spros pa'i lha mo tsa rtsi ka la sogs pa rnams kyis shis pa brjod pa sngon du 'gro bas /
zla ba lta bu'i bum pa dkar po bdud rtsi lngas bkang ba bzung nas /
sangs rgyas rnams ni thams cad kyis /
skye bas thob pa'i dbang bskur ba /
ji ltar de bzhin bdag gis ni /
dag pa lha yi chus dbang bskur /
zhes gsung zhing spyi bo nas dbang bskur bas /
dbang gi chus lus thams cad gang /
dri ma thams cad dag /
chu'i lhag ma spyi gtsug tu gnas pa yongs su gyur pa las /
gtso bo'i rtsa zhal gyi dbul mi bskyod pas dbu brgyan cing /
dbang gi lha rnams rang nyid la thim par gyur /
ces ye shes pa dgug gzhug dbang bskur rgyas btab rnams bya /
oM hrIH Sh+T+rIH ha /
shap+ta AH hUM mchod do phyogs bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad kyi ngo bor gyur ba rtsa ba dang rgyud par bcas pa'i dpal ldan bla ma dam pa rnams kyi zhal du oM AH hUM /
dpal rdo rje 'jigs byed chen po'i zhal du oM AH hUM /
oM hrIH Sh+T+rIH wi kr-i tA na na hUM phaT /
oM AH hUM /
rgyud sde chen po bzhi dang 'brel ba'i yi dam dkyil 'khor gyi lha tshogs rnams kyi zhal du oM AH hUM /
chos kyi rgyal po 'khor dang bcas pa rnams kyi zhal du oM AH hUM /
gzhan yang sngon sangs rgyas mthong ba dam pa'i chos thos pa 'phags pa'i dge 'dun la bsten pa /
bstan pa dang 'khor rnam bzhi skyong bar zhal gyis bzhes pa bla ma gong ma rnams kyis bsten cing bsgrubs pa'i bsrung ma dam tshig can rnams kyi zhal du oM AH hUM /
yul nyi shu rtsa bzhi /
gnas sum cu rtsa gnyis /
dur khrod chen po brgyad na gnas pa'i dpa' bo dang /
rnal 'byor ma dang /
phyogs skyong dang /
zhing skyong dang /
klu la sogs pa rnams kyi zhal du oM AH hUM /
gzhi bdag gnyug mar gnas pa dang sems can thams cad lhar gyur pa rnams kyi zhal du oM AH hUM /
phyogs bcu'i sangs rgyas thams cad spyan drangs te rang gi lus la zhugs par gyur /
bar bsams la /
oM hrIH Sh+T+wIH wi kr-i tA na na hUM phaT /
oM AH hUM /
oM a mr-i ta /
swA da na badzra swa b+ha wa A t+ma konya haM /
mgron thams cad ye shes kyi bdud rtsis mnyes shing tshim par gyur /
ces phyi nang gi mchod pas mchod /
gnyis med thun mong ma yin khyab pa'i sku / /
kun la snyoms mdzad rgyal ba kun gyi yab| |chos kyi dbyings gyur rgyal ba kun gyi yum / /
ye shes sems dpa' rgyal ba kun gyi sras / /
phyag 'tshal 'jam dpal dpal gyur rdzogs pa khyod / /
chos kyi sku la byams sdang mi mnga' yang / /
srid gsum gdug pa ma lus 'dul ba'i phyir / /
thugs rje thabs kyis khro rgyal skur bstan pa / /
'jigs byed gshin rje gshed la phyag 'tshal lo / /
ces bstod pa bya /
zhal dgu ni gsung rab yan lag dgu /
r+wa gnyis ni bden pa gnyis /
phyag so bzhi dang sku gsung thugs te so bdun ni byang phyogs so bdun /
zhabs bcu drug ni stong nyid bcu drug /
mtshan ma gyen du 'greng ba ni bde ba chen po rgyas pa /
mi la sogs pa ni dngos grub brgyad dang /
bya rgod la sogs pa ni dbang phyug brgyad dag pa yin la /
gcer bu ni sgrib g.yog med pa dang /
sgra gyen @# / /
du brdzes pa ni mya ngan las 'das pa'i go 'phang ston pa'o / /
de dag gi don mdor bsdu na /
gtan la dbab pa'i gzhi /
gsung rabs yan lag dgu'i brjod bya kun rdzob sgyu ma dang don dam nam mkha' lta bu /
khong du chud pa'i lam byang phyogs so bdun yin la /
lam de'i gtso bo don dam rtogs pa la ni /
stong nyid bcu drug gi rtog pa yod de /
de yang thabs bde ba chen po dang dbyer med par zhugs pa'o / /
lam des bgrod pa'i 'bras bu dngos grub thun mong pa dang /
thun mong ma yin pa gnyis kyi gtso bo ni /
sgrib pa zad pa'i myang 'das so / /
zhes rdo rje 'jigs byed kyi rnam par shar pa'i skus /
de ltar mtshon pa go par byed pa'o / /
zhes dag pa dran par bya /
'phreng ba /
hrIH Sh+T+rIH sa bsangs /
swA b+ha was sbyangs /
stong pa'i ngang las 'phreng rtog rnams re re nas pad nyi'i steng du hUM yig yongs su gyur pa las dpal rdo rje 'jigs byed zhal gcig phyag gnyis kyis gri gug dang thod pa 'dzin pa g.yon brkyang gis bzhugs pa'i spyi bor oM /
mgrin par AH thugs kar hUM gis mtshan par gyur /
thugs ka'i hUM las 'od zer 'phros bsgom pa dang 'dra ba'i ye shes pa dang dbang lha spyan drangs /
ye shes pa dzaH hUM baMhoH gnyis su med par gyur /
dbang lhas dbang bskur mi bskyod pas dbu brgyan par gyur /
oM ya mAn+ta ka ar+g+haM nas shap+ta pra tI ts+tsha hUM swAhA /
gzugs mchog mchog tu drag po che / /
dpa' bo mchog gi spyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal / /
oM ya mAn+ta ka hUM phaT /
ci 'grub bzla /
rdo rje 'jigs byed 'od du zhu ba las khrag 'dzag pa'i mi mgo'i 'phreng ba'i rnam par gyur /
ces bgrang 'phreng byin rlabs bya /
oM ya ma rA dzA sa do me ya /
ya me do ru Na yo da ya /
ya da yo ni ra ya k+She ya /
ya k+She ya ts+tsha ni rA ma ya hUM hUM phaT phaT swAhA /
ces pa'i rtsa sngags /
oM hrIH Sh+T+rIH wI kri ta na na hUM phaT /
ces pa'i las sngags /
oM ya mAn+ta ka hUM phaT /
ces pa'i snying po rnams ci 'grub re bzla /
mthar /
oM ya man+ta ka sa ma ya /
zhes pa nas /
hUM phaT /
ces gshin rje gshed kyi yig brgya bzla /
oM ya mAn+ta ka ar+g+haM pra ti ts+tsha swAhA /
zhes sogs kyis mchod /
gzugs mchog mchog tu drag po che /
zhes sogs kyis bstod /
de nas gtor ma 'bul ba la gtor ma nang mchod ltar byin gyis brlabs la /
mdun du skad cig gis dpal rdo rje 'jigs byed dpa' bo gcig pa'i rten dang brten pa'i dkyil 'khor yongs su rdzogs par gyur /
rang gi thugs ka'i hUM las 'od zer 'phros /
dpal rdo rje 'jigs byed dpa' bo gcig pa'i ye shes pa'i dkyil 'khor phyogs skyong dang bcas pa spyan drangs /
dzaH hUM baM hoH ye shes pa dam tshig pa dang gnyis su med par gyur /
mgron Mrnams kyi ljags hUM las skyes pa'i rdo rje rtse gcig pa dkar po 'od kyi sbu gu can du gyur pas gtor ma'i bcud drangs te gsol par gyur| par bsam te /
oM hrIH Sh+T+rIH wi kri tA na na hUM phaT /
badzra b+her ba ya a ti pa ti i maM ba laM ta kha kha khA hi khA hi hUM phaT /
zhes bdun nam gsum gyis dbul /
oM hrIH Sh+T+rIH ha /
zhes sogs dang snying po la 'bru gsum btags pas phyi nang gi mchod pas mchod /
gnyis med thun mongs sogs kyis bstong /
de nas phyogs skyong gi gtor ma rtsa sngags brjod pas kyang byin gyis rlabs la /
oM b+hu tsa ra na /
@# / /
ya bA tA la tsa ra ya /
mAn khe tsa ra ya /
ta bur bi ni gA nM /
ka dak+Shi Na tigA ya /
hUM paSh+tsi ma nM /
phaT u ta ra ti ga ya /
oM i /
hrIH ya /
Sh+tIH ba /
wi k+Shi /
kri ko /
tA e /
na a /
na de /
hUM b+h+yo phaT sarba b+hu de b+h+yaH zhes pa gsum gyis bsngo /
oM da sha di ka lo ka pA la sa pa ri wA ra arghM pra tI ts+tsha hUM swA hA /
de bzhin du sbyar te /
pAdy'M /
gan d+he /
puSh+pe /
d+hu pe /
a lo ki /
nai wi dya /
shap+ta pra tI ts+tsha hUM swA hA /
zhes pas phyi mchod dang /
oM da sha di ka lo ka pA la sa pa ri wA ra oM AH hUM /
zhes nang mchod 'bul /
bcom ldan chos rje 'jam dbyangs spyan lam du / /
bdud 'dul bstan pa bsrung bar zhal bzhas pa / /
las kyi gshin rje ma mo mkha' 'gro ma / /
'byung po ro langs ci bgyi bka' nyan tshogs / /
phyi nang skyong ba'i dam can ma lus la / /
bdag ni re ba'i sems kyis 'dud cing mchis / /
zhes bstong /
phyogs skyong 'khor dang bcas pa rnams kyis bdag gi dge ba'i bya ba rnams mthar phyin pa dang /
de'i bar chad zhi ba'i 'phrin las mdzod cig /
rang gi thugs ka'i hUM las 'ong zer 'phros /
lho phyogs rim pa bdun gyi sa 'og nas las kyi gshin rje 'khor dang bcas pa skad cig gis mdun du spyan drangs /
oM kA la ru pa ye gdr-i h+na dM puSheM /
? nas /
nai bai dya'i bar dang /
oM ka la ru pa sarba big+h+nan nas khA hi hUM phaT /
'jam dpal bka' nyan bstan srung ni /
dam can chos kyi rgyal po ste /
zhal gcig phyag gnyis 'jigs pa'i gzugs / /
mgon po khyod la bdag bstod do / /
de nas gshin rje gshed kyi yig brgya brjod /
ma rnyed yongs su ma shes dang /
zhes sogs kyis gtor mgron rnams la nongs pa bzod par gsol /
oM AH hUM mu 'jig rten las 'das pa'i mgron gyi ye shes pa gshegs /
dam tshig pa rang nyid la thim /
mgron gzhan rnams rang gnas su gshegs par gyur /
ces gtor mgron gshegs gsol bya /
rnam dag bsam pas tshul 'dir 'bad pa las / /
byung ba'i dge bas mtha' yas 'gro ba kun / /
skye zhing skye bar 'jam dbyangs zhi lo yis / /
'bral ba med par rjes su 'dzin gyur cig /
nam mkha' ji srid sku lnga'i bdag nyid can / /
kha sbyor bdun ldan go 'phang mngon gyur nas / /
mtha' dag 'gro 'di go 'phang de nyid la / /
skad cig nyid la bde blag 'god par shog /
ces smon lam btab /
dur khrod srung 'khor dang bcas pa gzhal yas khang la thim /
gzhal yas khang rang la thim /
rang dam tshig sems dpa' ye shes sems dpa' la thim /
ye shes sems dpa' ting nge 'dzin sems dpa' la thim /
ting nge 'dzin sems dpa'i zhabs kyu u ni ha la /
ha ha'i mgo bo la /
de zla tshes la /
de thig le la /
de na da la thim /
de yang mi dmigs pa stong par gyur /
ces nyer bsdu bya /
stong pa'i ngang las dpal rdo rje 'jigs byed zhal gcig phyag gnyis ba'i rnam par gyur ba'i spyi bor oM /
mgrin par AH thugs kar hUM gis mtshan par gyur /
rtsa rgyud bla ma rnams kyi bkra shis shog /
yi dam lha tshogs rnams kyi bkra shis shog /
ma dang mkha' 'gro rnams kyi bkra shis shog /
chos skyong srung ma rnams kyi bkra shis shog /
ces sogs shis brjod bya /
ces dpal rdo rje 'jigs byed dpa' bo gcig pa'i mngon rtogs bdud dbung rnam 'joms zhes bya ba 'di ni rigs rus stobs 'byor phun sum tshogs pa'i or du su bka' gyur pe'i les 'di lta bu zhig dgos zhes bskul pa'i dor /
ban rgan snyom las pa ngag dbang blo bzang chos ldan @# / /
dpal bzang po ming gzhan lcang skya hu thog thur 'bod bas sbyang ba'i yi ge pa ni bka' bcu ngag dbang chos ldan no / / / /

