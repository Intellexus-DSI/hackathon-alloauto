@# / /
gnas bstod rnams bzhugs so / /
@## / /
mdo sngags ting 'dzin legs par 'phel ba'i gnas mchog bkra shis bsam gtan gling gi gnas bstod bzhugs /
! na mo gu ru /
phar phyin theg pa'i mdo dang sngags lam gyi / /
ting 'dzin mtha' dag rab 'phel mthar phyin nas / /
'od gsal zung 'jug tshe 'dir mngon gyur du / /
legs thob 'gyur pa'i gnas mchog nyams dga' ba / /
sa 'dzin lhun po nyi zlar bsnyegs 'dra ba'i / /
ngos yangs nags kyi spu long g.yo ba dang / /
ri dwags la sogs dben gnas rgyan tshogs kyis / /
kun tu spras pa lta yi skyed tshal bzhin / /
de lta bu yi dben gnas mchog 'di ru / /
chos brgyad spros ba'i 'du 'ji las 'das shing / /
mthar thug zung 'jug don la yid smon pa'i / /
dge slong dge 'dun bla mar bcas pa rnams / /
gzhi 'dir spangs rtogs yon tan mthar thug nas / /
bla med @# / /
rdzogs pa'i byang chub la reg ste / /
thog med dus nas dri na gyis legs bskyangs pa'i / /
nam mkha'i mtha' mnyam 'gro tshogs der 'god shog /
'di lta pu yi dus rnams thams cad du| |'jig rten 'jig rten 'das pa'i mthu ldan kun / /
bu ltar brtse bas rtag tu legs bsrungs nas / /
chos dang longs spyod mthun rkyen kun thob shog /
ces pa 'di ni chos brgyad spros pa'i tshogs las rgyang ring du byol ba'i brtul zhugs la nye bar gnas pa /
dge slong rdo rje 'dzin pa ye shes rgyal mtshan gyis 'di lta bu zhig dgos zhes bskul ba la brten nas \u0f38 shAkya'i dge slong blo bzang dpal ldan ye shes kyis sbyar ba'o / /
! na mo gu ru /
mkhyen pa'i pha mtha' yas pa'i 'od zer stong / /
phyogs brgyar 'gyed pa'i bla ma yi dam lha / /
dpa' bo mkha' 'gro chos skyong srung tshogs la / /
gsol lo mchod do stong grogs gnyan po mdzod / /
dga' ldan lha sding la kha chos kyi sde / /
yon tan rin chen mang po'i tshogs dang bcas / /
gnas kyi bstod pa phun sum tshogs pa'i dbyangs / /
'gro ba'i blo gros sbyin phyir bsgrags par bya / /
sba shug nags tshal mang pos mdzes gyur cing / /
rnam thar sgo gsum dbyibs kyi khyad par can / /
tshe mtha' yas sogs yi dam lha bsrung gi /
rtag tu rten 'di dag pa'i zhing khams 'dra / /
'di yi dbus su bla ma'i tshogs mang po / /
dngos dang brgyud pa'i rim pas star brgyus pa / /
kun la'ang dwang ba'i yid kyis 'dud byed pas / /
dngos grub bdud rtsi'i rgyun bzang phab tu gsol / /
tshangs legs yab yum sras dang btsun mar bcas / /
bdud rtsi'i gser skye mas lha bshos bzang po dang / /
zho dar btung bar lug 'bri g.yag sogs / /
kun kyang mchod par 'bul gyi bzhes su gsol / /
byang chub dpal ba 'jam dbyangs blo gros ni / /
rnam rgyal bsod nams rgya mtsho bstan pa dar / /
sangs rgyas bzang po bsam 'grub dpal bzang zhabs / /
sangs rgyas rgya mtsho blo bzang brtan pa dang / /
dge 'dun bzang po sangs rgyas dpal bzang po / /
'jam dbyangs rgyal mtshan bkra shis rgyal mtshan zhabs / /
rnam rgyal rgyal mtshan rnams la gsol ba 'debs / /
blo bzang rnam rgyal dge legs rgyal mtshan zhabs / /
blo bzang mkhyen rab la sogs bla ma rnams / /
bstod cing phyag mchod bsngags par bgyid lags kyi / /
dngos grub bla na med pa stsal du gsol / /
dge ba 'di yis gtsug lag khang chen 'dir / /
'jam mgon blo bzang grags pa'i ring lugs mchog /
dbyar gyi chu dang yar ngo'i zla ba ltar / /
che cher rgyas shing 'phel bar mdzad du gsol / /
zhes la kha chos sde dga' ldan lha sdings kyi gnas bstod dang gzhis bdag tshangs legs kyi gsol mchod bla brgyud dang bcas @# / /
pa 'di lta bu zhig dgos zhes blo bzang mkhyen rab sogs nas bskul ba ltar \u0f38 gshin rje'i gshed kyi rnal 'byor ba shAkya'i dge slong blo bzang dpal ldan ye shes kyis sbyar ba'o / /
! oM bde legs su gyur cig /
de bzhin gshegs pa'i bstan pa dar ba'i ljongs / /
rta nag sa yi thig le ri 'gar zhes / /
yongs su grags pa gang de'i gnas kyi ni / /
yon tan brjod cing dmag zor rgyal mo mchod / /
po ta ri yi dogs su grong khyer las / /
ring du phyogs shing bsam gtan 'phel ba'i gnas / /
dam pa'i skye bo mang pos bsten pa'i sa / /
g.yas ri g.yon ri mdun ri brjid pa'i tshul / /
mchod rten chu mig ne'u gsing gis mdzos / /
dge bsnyen la sogs dkar phyogs skyong ba'i lha / /
kun gyis bsrung ba'i gnas kyi dbus zhig na / /
b+h+yauH las skyes pa'i lha mo 'jigs rung ma / /
be con nal thod thogs nas ha ha bzhad / /
thod pa thal ba sprul gyi phreng bas brgyan / /
dre'u rta zhon te rgyug pa 'khor bcas bzhugs / /
byin gyis brlabs pa'i gtor ma rgya mtsho dang / /
za zhing bca' ba'i yo byad mang po dang / /
'bras chang rgun chang khrag gi btung ba yis / /
dmag zor lha mo 'khor bcas legs par mchod / /
dgyes bzhin bzhes la rnal 'byor bdag cag gi /
bar du gcod pa ma lus zhi bar mdzod / /
'dod pa'i don rnams ma lus 'grub pa dang / /
bstan pa rin chen phyogs bcur rgyas par mdzod / /
khyad par chos kyi rgyal bo tsong kha pa'i / /
bstan dang de 'dzin sku tshe yun du brtan / /
ri 'gar chos sde bla grwa 'dus pa'i sde / /
yar ngo'i zla ltar 'phel ba'i 'phrin las mdzod / /
gzhan yang yul phyogs 'di nyid phu mda' kun / /
lo phyugs legs shing char chu dus su phebs / /
mi nad phyugs nad zhi zhing rkun po med / /
'dod pa'i don kun yid bzhin 'grub par mdzod / /
ces ri 'gar chos sde'i gnas bstod dang lha mo'i gtor 'bul 'di lta bu zhig dgos zhes blo bzang 'jam dbyangs kyis bskul ba ltar \u0f38 shAkya'i dge slong blo bzang dpal ldan ye shes kyis sbyar ba'o / /
