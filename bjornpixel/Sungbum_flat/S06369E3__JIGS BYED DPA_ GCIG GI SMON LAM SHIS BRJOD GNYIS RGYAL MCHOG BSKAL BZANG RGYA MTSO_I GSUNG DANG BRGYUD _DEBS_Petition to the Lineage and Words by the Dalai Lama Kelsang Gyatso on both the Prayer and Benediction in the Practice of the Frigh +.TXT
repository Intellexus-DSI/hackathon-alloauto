! / /
na mo gu ru many+dzu g+ho ShA ya /
'jam dpal gshin rje'i gshed dang mkha' 'gro ma / /
rol pa'i rdo rje a mo g+ha badzra / /
ye 'byung sbas pa padma badzra zhabs / /
mar me mdzad srung rnams la gsol ba 'debs / /
r+wa chen rdo rje grags pa chos rab dang / /
ye shes seng ge dang ni 'bum seng zhabs / /
rnam rgyal rdo rje shes rab seng ge'i mtshan / /
ye shes dpal ba rnamsX don grub rin chen kun mkhyen tsong kha pa / /
dge legs dpal bzang shes rab seng ge'i zhabs / /
dpal ldan bzang po 'jam dbyangs dge 'dun 'phel / /
bkra shis 'phags pa ka rgyud chen bsam grub rgya mtsho brtson 'grus 'phags / /
rdo rje bzang dang sangs rgyas rgya mtsho'i zhabs / /
chos kyi rgyal mtshan dkon mchog rgyal mtshan dang / /
blo bzang ye shesX /
bskal bzang rgya mtsho dpal ldan ye shes sogs / /
dbang bskur rgyud bshad man ngag stsol ba yi / /
rtsa brgyud bla ma yi dam lha tshogs dang / /
mkha' 'gro chos srungX /
de ltar rtsa brgyud bla ma'i tshogs rnams la / /
rtse gcig dang ba'i yid kyis gsol btab mthus / /
mchog mthun dngos grub thob nas 'gro ba rnams / /
sku gsum go 'phang mthon por 'khrid gyur cig /
ces dang /
smon lam ni /
de ltar 'jam dpal gshin rje'i gshed po yi / /
bskyed rim mchod bstod bzlas sogs tshul bzhin du / /
bsgrubs pa'i dge bas 'gro kun mthun mong lam / /
ma nor yongs su rdzogs pas rgyud smin shog /
rdo rje slob dpon mchog gi deng dpon las / /
rnam dag dbang bzhi rab mnos dam tshig dang / /
sdom pa'i bcas mtshems tshul bzhin legs bsrungs nas / /
smin grol gdams pas bdag rgyud phyug par shog srid pa'i gnas skabs yang dag sku gsum du / /
sbyod byed rim pa dang po'i rnal 'byor che / /
zab gsal gnyis med lha sngags bsam gtan gyis / /
rab 'byams las kun thogs med 'grub par shog /
bla med myur lam mthar thug rdzogs pa'i rim / /
rnal 'byor bzhi'i snying por bsdus pa'i don / /
'khrul med nyams su bstar las rdo rje 'chang / /
'jigs mdzad sku gsum go 'phang myur thob shog /
ces dang /
shis brjod ni /
rab yangs kun gsal khyon 'gengs dkyil 'khor lha / /
bde gshegs sras bcas shis pa brjod pa'i dbyangs / /
snyan par sgrog cing me tog char 'bebs pas / /
sa gsum 'gro la shis pas skyong gyur cig /
gshin rje mthar byed rgyud rgyal lam bzang la / /
brten nas grub pa mchog brnyes byin rlabs gter / /
rtsa ba brgyud pa'i bla ma ma lus pa'i| |dge mtshan phun sum tshogs pa'i bkra shis shog /
ston pa phun tshogs khyab bdag gshin rje'i gshed / /
gsang chen mthar thug lung dang rtogs pa'i chos / /
dkyil 'khor 'khor tshogs dge 'dun dkon mchog gi /
dge mtshan phun sum tshogs pa'i bkra shis shog /
stong gsum khyon mtshungs rim chen gzhal med khang / /
nyi zla'i 'od 'phro rgyan gyis brgyan pa la / /
dge mtshan phun tshogs ji snyed mchis pa des / /
snod bcud dpal g.yang bde legs khyab gyur cig /
@# / /
ces 'jigs byed dpa' gcig gi smon lam shis brjod gnyis rgyal mchog bskal bzang rgya mtsho'i gsung dang brgyud 'debs dge slong d+harma b+ha dras gsar bsgrigs bgyis pa'o / /
