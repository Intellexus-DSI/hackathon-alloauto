! na mo gu ru many+dzu g+ho ShA ya /
de yang paN chen blo bzang chos kyi rgyal mtshan gyis mdzad pa'i gnod sbyin rdo rje bdud 'dul gyi bskang gso bar chad kun sel las de nas gtor bsngos bsdus par bkod pa ltar gtor ma phul /
zhes gsungs pa'i gtor bsngos bsdus pa de ci yin rtogs dka' bas /
rgyal mchog lnga pa'i gtor 'bul nor bu'i 'phreng ba dang gung bstun te 'god pa la /
phyag len ltar bshams pa'i gtor ma nang mchod bzhin byin gyis brlabs la /
oM badzra rat+na tsi t+ta rA ga rA ga hUM phaT i daM ba li ta kha kha khA hi khA hi /
lan gsum gyis gtso bo dang /
a kA ro lan gsum gyis 'khor rnams la phul nas gzhung ltar phyi nang gis mchod la /
'phrin 'chol mdor bsdus tsam byed na /
zhang blon rdo rje bdud 'dul 'khor bcas kyis / /
dam rdzas mchod gtor rgya mtsho 'di bzhes la / /
'gal rkyen mi mthun phyogs kun zhi ba dang / /
mthun rkyen mchog mthun dngos grub stsal du gsol / /
zhes brjod par bya'o / /
zhes pa 'di yang 'tsho byed dge slong blo bzang rdo rje'i gsung ngo ltar b+hik+Shu d+harma b+ha dras sbyar ba'o / /
bkra shis / /

