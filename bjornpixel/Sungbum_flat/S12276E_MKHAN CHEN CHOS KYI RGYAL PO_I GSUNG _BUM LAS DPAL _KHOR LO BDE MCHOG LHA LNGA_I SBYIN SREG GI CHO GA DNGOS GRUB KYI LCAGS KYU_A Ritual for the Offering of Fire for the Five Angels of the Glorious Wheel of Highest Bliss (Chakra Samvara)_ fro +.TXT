@# / /
mkhan chen chos kyi rgyal po'i gsung 'bum las dpal 'khor lo bde mchog lha lnga'i sbyin sreg gi cho ga dngos grub kyi lcags kyu zhes bya ba bzhugso / /
@## / /
na mo gu ru tsakra saM b+ha rA ya /
yid bzhin nor bu las kyang cher dkon pa'i / /
zab mo rdo rje theg pa'i myur lam mchog /
rgyal ba'i dgongs pa bzhin du legs ston pa / /
mtshan ldan rdo rje 'dzin pa phyag gi yul / /
mchog dang thun mong dngos grub gnyis / /
myur du sgrub pa'i rgyur gyur pa / /
dpal ldan 'khor lo sdom pa yi / /
sbyin sreg cho ga bdag gis bshad / /
de yang saM b+hu Ta las /
sbyin sreg lha rnams tshims par byed / /
tshim pa las ni dngos grub thob / /
sngags ni lhag gam ma tshang na / /
thams cad sbyin sreg dag gis skong / /
de bas sku gsum mchog bskyed pas / /
sbyin @## / /
sreg gi ni bsngags pa mdzad / /
ces gsungs pa ltar zhi sogs las rab 'byams sgrub pa la shin tu bsngags pa'i sbyin sreg gi cho ga dpal 'khor lo sdom pa grub chen dril bu'i lugs kyi lha lnga la sbyar te bshad par bya'o / /
de la gnyis zhi rgyas dbang drag bzhi ka la mkho ba'i thab sogs kyi dbye ba dang /
bzhi ka'i dngos gzhi cho ga'i dbye ba bshad pa'o / /
dang po ni /
thog mar thun mong ba'i lam sbyangs nas rdo rje slob dpon mtshan nyid dang ldan pa las dpal 'khor lo sdom pa'i dbang bzhi thob cing /
dam tshig dang sdom pa rnam par dag pa la gnas pa'i bsnyen pa tshad du song ba dgos la /
tha na'ang rang gi lha'i sngags 'bum bzlas pa dang lha bsgom pa'i bsnyen pa song ba gcig nges par dgos par rje bla mas gsungs so / /
de lta bu'i rnal 'byor pas dus bzang po la /
rang gi lha'i bdag bskyed rgyas pa 'am /
ma grub na dag pa gsum gyi rnal 'byor tsam zhig byas te /
lag pa g.yas pa rdo rje dang bcas pas sa la bzhag nas /
oM AHhUM dang /
oM ha na ha na badzra kro d+ha hUM phaT /
ces brjod nas /
rdo rje khro bos bgegs rnams bcom zhing /
rdo rje gsum gyis sa'i nyes skyon thams cad sbyang bar bsam pa ni kun rdzob kyi dag pa dang /
sa'i nyes skyon thams cad rang bzhin gyis grub pas stong par bsgom pa ni don dam pa'i sbyang ba sngon du btang nas /
brko ba'i thab la lto 'phye brtag pa sogs dgos kyang 'dir ni rtsig thab kyi dbang du byas pas de mi dgos so / /
sa rang bzhin gyis dkar ba 'am dkar po sogs byugs pas zhi ba'i thab bya ste /
dbyibs zlum po /
zheng sor bzhi pa /
rgyar khru gang /
zab du khru phyed /
de'i steng du mu ran sor bzhi pa'i steng du kha khyer sor bzhi pa bags kyis nang du gzhol ba /
thab kyi rtsa bar phyogs bzhi'i thad sor zheng du sor gnyis re phyir song ba'i stegs bu gru bzhi pa bya zhing /
kha khyer la rdo rje'i @# / /
'phreng bas bskor ba /
phyi'i zur bzhir zla byed rdo rje rtse gsum pa bya la /
nang du dbus su padma dkar po 'dab ma brgyad pa'i lte bar rdo rje rtse lnga pa srid du sor brgyad /
dpangs su sor gcig pa bri bar bya'o / /
rgyas pa la ser po /
dbyibs gru bzhi pa /
zheng sor brgyad pa /
rgyar khru do /
zab tu khru gang /
rdzing bu'i rnam pa ltar /
thab kyi steng nas mu ran sor brgyad /
de nas dpangs dang rgyar sor brgyad pa'i kha khyer la rin po che'i 'phreng bas bskor ba /
dbus su 'khor lo ser po rtsibs brgyad pa'i lte bar rin po che cha dgu pa sor drug pa bri la /
zur bzhir zla phyed rdo rje rnams bri bar bya'o / /
dbang la kha dog dmar po /
dbyibs zla gam /
kha rang la lta ba /
rgyar khrud /
zab khru gang /
de'i rig pa'i mu ran kha khyer sogs rgyas pa bzhin la /
kha khyer la padma'i 'phreng bas bskor ro / /
dbus su padma dmar po'i lte bar rdo rjes mtshan pa /
zla phyed rdo rje gong ltar ro / /
drag po la sa tshwa sgo can dang rtsub pa dang nag po la bsad pa'i thab bya ste /
dbyibs gru gsum /
rtse mo byang du phyogs pa /
rgyar logs gsum la sor nyi shu re /
dpangs sor bcu pa /
mu ran kha khyer byed? pa 'am /
mu ran la khyer sor gsum gsum pa phyir gzhol ba la khro bo'i rdo rjes bskor ba /
dbus su padma nag po'i steng du khro bo'i rdo rje sor brgyad pas mtshan pa /
grwa bzhir zla phyed rdo rje sogs gong ltar ro / /
zhib par rje bla mas mdzad pa'i sbyin sreg chen mo ngang phyag len mthong bas shes par bya'o / /
bsreg rdzas ni /
spyir rdzas chen bcu gnyis te /
yam shing /
mar /
til /
dur pa /
'bras ma grugs pa /
zho zan /
ku sha /
yungs kar /
so ba /
nas /
sran ma /
gro rnams yin la /
de la yam shing ni zhi ba la 'om bu la sogs pa dri zhim pa dang ldan pa'i 'o ma can gyi shing gi rtse mo'i phyogs srid du sor bcu gnyis pa sboms su mtha'u chung gi tshad lo ma gnyis pa brlan dang bcas pa mnyam por bcad pa rtse mo gnyis sbrang rtsi dang 'o ma dang mar du bskugs pa bdud rtsi dang dri'i chus bran pa'o / /
de ni 'od kyi snyem las / /
rnying lci phra dang kyog po dang / /
ring thung lo ma med pa dang / /
srog chags kyis zos rul pa dang| |shun bral chag dang bu ga can / /
rtse mo gnyis ldan sbom pa spang / /
zhes gsungs so / /
rgyas pa la /
rgyu ni sngar dang 'dra ba la shing gi dbus kyi cha las byung ba srid du khru gang @# / /
sboms su chang ba'i tshad dri ser po'i chu dang bdud rtsis bran pa mar dang mngar gsum gyis spags pa'o / /
dbang la sngar bshad pa'i skyon dang bral ba'i shing dmar po 'am nim pa thang shing shing skyur ba me tog dang bcas te sor lnga pa'o / /
drag po la ro tsha ba kha ba tsher ma can nam ro sregs pa'i 'gal dum gyi rtsa ba'i cha las byung ba sor bcu pa rtse mo gnyis rno ba dug khrag yungs mar gyis bskus pa'o / /
dbang la dbang gis dgug pa dang mngon spyod la bsad bskrad rmongs rengs sogs kyi dbye ba gong 'og thams cad du sbyin sreg dngos grub rgya mtshor shes par bya la /
'dir ni dbang ba dang bsgral ba gtso bor bshad pa yin no / /
khyad par gyi rdzas la /
zhi ba la tsan+dan pri yang ku thang chu dri zhim po'i me tog sbrang rtsi sogs su bsnyugs pa dang nang gi bdud rtsi lnga'o / /
rgyas pa la /
zho dang 'bras zan dang til nag dang padma ge sar nA ga ge sar dang 'bras bu rnams so / /
dbang la me tog dang 'bras bu skyur mo dang me tog dmar po dri zhim pa'o / /
drag po la yungs kar yungs mar khrag sna dang lan tshwa dang ske tshe ro thal thang khrom pa dgra bo'i rkang rjes kyi sa dang dri ma gang rnyed yug sa mo'i skra tsher ma rus phya sogs dug dang khrag gis sbags pa'o / /
mar ni zhi rgyas dbang gsum la mar dkar dang khyad par dbang la smug rtsis kha bsgyur zhing drag po la snum nag dang tshil chen sogs so / /
dur pa ni sngon po rtsa ba rtsa mo mnyam pa 'o mas sbags pa'o / /
ku sha ni sngo ljang rtsa rtse mnyam pa 'dab ma ma grugS pa 'o mas spags pa'o / /
gzhan rnams go bar zad la /
mchod rdzas kyi chu bzhi'i snod gsum dang /
de'i mdun du bzed zhal gsum dang bsang gtor gtor rgyu'i ku sha yang bshams /
me tog las kyi dbye bas bya ste /
rin chen 'phreng ba las /
me tog la sogs rdzas rnams ni / /
las kyi dbye bas kha dog dbye / /
zhes pa ltar ro / /
zhi ba la me tog dang 'o mas sprus pa'i lha bshos /
rgyas pa la me tog ser po zhos sbrus pa'i lha bshos /
dbang la me tog dmar po dang mngar gsum gyis sbrus pa'i lha bshos /
drag po la kha ba dang tsha ba yid du mi 'ong ba'i sha khrag la sogs pa'i lha bshos /
zhi rgyas gnyis la ga bur la sogs pa'i spos dang /
mar dkar gyi mar me /
tsan dan la sogs pa'i dri /
dbang la mar dkar smug rtsis bsgyur ba'i mar me /
dri zhim po'i me tog dmar po dang /
tsan+dan dmar po sogs kyi dri /
drag po la gu gul @# / /
dkar nag sha chen sogs kyi spos /
mi dang nya sogs kyi zhag dang snum nag gi mar me /
du ru ka 'o lam se la sogs pa'i dri rnams dang /
rang rang gi las dang mthun pa'i gos zung dang /
zhi rgyas dbang gsum la rdo thal med pa'i so rtsi dang /
drag po la rdo thal dad bcas pa'i so rtsi'o / /
bung shing ni rang rang gi yam shing dang rgyu 'dra la srog chags med pas thab las cung zad dma' ba thab so so bzhin rtsig go /
me ni zhi ba la rtsub shing las byung ba'i me dang dgon pa'i me dang me tha mal pa rnams so / /
rgyas pa la rgyal po 'am rgyal rigs kyi khyim nas byung ba'i me dang me shel las byung ba'i me dang dge 'dun gyi tshang mar las byung ba'i me'o / /
dbang la rje rigs kyi khyim gyi me dang mgron pos bud pa'i me'o / /
mngon spyod la ro sregs kyi me dang rdo las byung ba'i me dang gdol pa'i khyim gyi me'o / /
kha blta phyogs ni /
zhi ba la shar /
rgyas pa la byang /
dbang la nub dang /
mngon spyod lhor lta'o / /
'dug stangs ni /
zhi ba la dma' zhing bde ba'i stan la padma'i 'dug stangs dang /
rgyas pa la mtho ba'i stan la bzang po'i 'dug stangs dang /
dbang la mtho zhing bde ba'i stan la rdo rje'i skyil yud dang /
mngon spyod la stan med pa 'am srab pa'i stan nam bsgrub bya'i gzugs brnyan bris pa'i brang la khro bo'i skyil krung gis gnas pa'o / /
bsam pa'i khyad par ni /
zhi ba la /
byams pa dang /
snying rje'i sems dang /
rgyas pa la dga' ba dang tshim pa'i sems dang /
dbang la chags pa'i sems dang /
drag po la rgyu'i dus su snying rje dang dngos gzhi'i dus su rtsub pa'i sems dang bcas te sos so 'cha' zhing mig 'bur tshugs su blta la bzhin khro gnyer dang ldan par bya'o / /
chas gos ni /
zhi ba la khrus byas nas lus la dri zhim po byugs la gos dkar po dang /
rgyas pa la rgyan dang phreng ba ser po can gyi gos sna tshogs pa dang /
dbang la rgyan gos dmar po dang /
mngon spyod la rgyan dang gos nag po 'am sngon po dang khrag gam chus bsher ba'o gos so / /
dus kyi khyad par ni /
zhi ba la zla ba'i yar ngo dang tshes gcig dang khyad par srod kyi dus su bya bar bshad do / /
rgyas pa la zla ba'i nya dang snga dro dang /
dbang la rgod kha dang nyin phyed mtshan phyed la bya bar gsungs shing /
drag po la nyer dgu dang khyad par du nam khros pa'i dus su bya ste drag po'i lhas khros pa'i dus su byin gyis brlab par rje bla mas gsungs so / /
@# / /
bshams tshul ni /
rang kha gang du blta ba'i g.yas phyogs yam shing mar til la sogs pa bsreg rdzas rnams 'jig rten dang 'jig rten las 'das pa la tshar gnyis bsgrig /
de'i nang rol du nyer spyod tshar gnyis sogs dang me lha'i gtor ma rnams las dang mthun ba'i ras sogs 'dings pa'i steng du bshams /
rang gi g.yon ngos su chu bzhi'i snod gong du bshad ba bzhin dang /
rdo rje dril bu nang mchod /
bsang ba'i bum pa /
thab la 'gram rgyu'i ku sha dang /
rlung g.yab /
so rtsi gos zung dang /
dgang gzar blugs kyang mdun du pad 'dab brgyad pa dkar po sogs las mthun pa'i steng du bzhag /
drag po la de la go zlog tu bshams /
rang gi gdan yang las mthun gyi mdog tu bya'o / /
de nas sgrub mchod sogs bsgoms pa'i rgyun yod na des chog la /
med na bdag bskyed tshang ba 'am /
de yang mi lcogs na skyabs sems dang dag pa gsum gyi rnal 'byor tsam sngon du btang nas /
bum bskyed ma grub na| bum chu la dum skyes ma'i sngags brgya rtsa bzlas te bsang chu bsgrub par bya'o /
! /
gnyis pa dngos gzhi cho ga'i khyad par la gnyis /
zhi ba'i cho ga rgyas par bshad pa dang /
gzhan gsum gyi khyad par bsdus te brjod pa'o / /
dang po la sngon 'gro /
dngos gzhi /
mjug gsum las dang po ni /
de ltar cho ga'i yan lag thams cad rdzogs par byas nas /
sbyin sreg gi 'khor gsum po bde stong dbyer med kyi ngo bor mos pa'i lta ba dran par byas te /
rdor dril byin gyis brlabs nas sbyin sreg mtshar bar du lag pas rdor dril dang ma bral bar bya'o| |de nas nang mchod byin gyis brlabs la /
oM khaN+Da ro hi huM hUM phaT /
zhes brjod de lag pa g.yas pas bum pa'i kha rgyan gyis bsang chu blangs te /
thab dang /
mchod rdzas sogs dang rang la yang g.yon ngos nas brtsam ste g.yas skor du gtor zhing /
de bzhin du g.yon pa'i mtheb srin gyis nang mchod blangs te bsang gtor bya'o / /
mchod pa rnams khaN+Da ro his bsang| swa b+hA was sbyangs /
stong pa'i ngang las kaM las byung ba'i thod pa yangs shing rgya che ba rnams kyi nang du hUM hUM zhu ba las byung ba'i mchod yon /
zhabs bsil /
zhal bsil /
bsang gtor| me tog /
bdug spos zhes pa nas /
shap+ta AHhUM /
gi bar dkyus ltar bya /
de nas lag pa gnyis rdo rje khu tshur las gung mo gnyis rtse sprad pa'i phyag rgyas rdzas rnams la reg @# / /
cing| oM swAhA /
zhes bkrus par bsam /
oM AHswAhAs yam shing dang /
oM shrIM swAhAs mar dang /
oM dzriM swAhAs 'bru dang /
oM ku ru ku ru swAhAs de dag las gzhan pa'i rdzas rnams kyi mtshan nyid dang mi ldan pa'i nyes skyon thams cad byang zhing dag nas bdud rtsi lnga'i ngo bor gyur par bsam mo / /
de nas gong du bshad pa'i me las oM AHhUM zhes brjod cing sgron me sbar la /
khaN+Da ro hi'i sngags lan gsum gsum brjod cing bsang chu dang nang mchod kyis gsum gsum gyis bsang nas thab kyi nang du bcug ste /
oM dzwa la dzwa la hUM| zhes gzi byin bskyed la hUM lan bdun gyis rlung yab kyis me sbar /
las sngags brjod de mar khu blugs gzar bdun gyis me gso bar bya'o / /
de nas ku sha la /
oM badzra sa twa hUM| zhes lan bdun brjod de /
oM ku sha 'di ni gtsang zhing dge /
tshangs pa'i lha rnams dag byed yin / /
dkon mchog gsum po mnyes byed?? pa / /
sa las skyes pa'i 'dab ma'i snying / /
bdag gi bgegs rnams thams cad ni / /
zhi dang bkra shis mdzad du gsol / /
zhes lan gsum brjod la ku sha sngo ljang dri ma med pa ma gas shing 'dab ma ma grugs pa ha cang mi ring ba gnyis gnyis gshibs pa rang gi g.yon ngos nas brtsam ste thab kyi kha khyer la rang gi kha gang bstan gyi phyogs de shar du rtsis pa'i lugs kyis rtse mo shar dang lho dang nub dang byang du bstan la snga ma'i rtse mos phyi ma'i rtsa ba non par dgram la /
thab khung du rtse mo shar du bstan pa'i ku sha ba lang gi rna ba lta bu ha cang mi ring bas g.yog go /
ku sha bkod tshar ba dang /
thal mo sbyar te bcom ldan 'das rdo rje sems dpa' bdag gi bgegs thams cad zhi ba dang bkra shis par mdzad du gsol zhes gsol ba btab po /
! /
gnyis pa dngos gzhi la 'jig rten pa'i me lha mchod pa dang 'jig rten las 'das pa'i me lha mchod pa'o / /
dang po ni /
thab khaN+Da ro his bsang /
shU n+ya das sbyangs /
thab stong pa nyid du gyur /
stong pa'i ngang las hUM dkar po zhu ba las byung ba'i ye shes kyi thab kha dog dkar zhing dbyibs zlum po mu ran kha khyer dang bcas pa /
kha khyer la rdo rje'i 'phreng bas bskor ba /
grwa bzhir zla phyed rdo rjes mtshan pa /
dangs shing thogs pa med par gyur /
thab kyi nang du raM las skyes pa'i me gru gsum gyi dbus su sna tshogs padma'i lte bar raM las padma dkar po raM gyis mtshan pa /
de yongs su gyur pa las /
me lha sku mdog dkar po shin tu zhi ba'i @# / /
nyams can /
zhal gcig phyag bzhi pa'i g.yas gnyis pad dkar dang shel 'phreng /
g.yon gnyis ril pa dang dung 'dzin pa /
dar dkar po'i na bza' dang /
rin po che'i rgyan gyis brgyan pa /
g.yas brkyang gis gzhugs pa'i thugs kar me gru gsum pa raM gyis mtshan par gyur /
dam tshig pa'i thugs kha'i sa bon las spros pa'i khro bo 'dod rgyal gyis shar lho nas bsgoms pa dang 'dra ba'i me lha ye shes pa drang srong gi 'khor gyis bskor ba spyan drangs par bsams la /
lag pa g.yas mi 'jigs pa'i phyag rgyas mthe bong gis g.yob cing /
oM tshur sbyon tshur sbyon 'byung po che / /
lha yi drang srong bram ze mchog /
sreg blugs zhal zas bzhes slad du / /
'dir ni yang dag bsnyen par mdzod / /
Tak+ki hUM dzaH thab kyi me mtshams kyi kha khyer gyi ku sha'i gdan la bzhugs par gyur /
oM khaN+Da ro hi huM hUM phaT /
ces bsang chu gtor zhing phyi 'brang gi bgegs bskrad /
oM AHhrI pra wa ra sang+ka?? raM prok+Sha NaM pra tI ts+tsha hUM swAhA /
zhes ku ?? shas?? zhal bsil gyi snod las bzed zhal dang por bsang gtor bya /
de bzhin du sngags kyi gong 'og 'dra ba la prok+Sha NaM gyi tshab tu /
Any+tsa mA hA zhes bzed zhal dang por zhal bsil dang /
ar+g+haM zhes bzed zhal gnyis par mchod yon dang /
pAtyAM zhes bzed zhal gsum par zhabs bsil dbul /
oM badzra ang+gu sha dzaH oM badzra pA sha hUM /
oM badzra s+pho Ta baM /
oM badzra g+haN+Da hoH dam tshig pa dang gnyis su med par gyur /
oM AHhrIHsogs kyis chu bzhi gong bzhin phul /
oM agna ye A dI bya A dI bya A bi she A bi she mahA shrI ye ha bya ka bya bA hA nA ye badzra puSh+pe AHhUM /
de bzhin du sbyar te /
shap+ta'i bar mchod /
yang sngags de la oM AHhUM btags la nang mchod 'bul /
dril stabs dang bcas pas /
'jig rten dbang phyug tshangs dbang mgon gyi sras / /
me lha'i rgyal po Tak+kis dbang bskur ba / /
shes rab mchog gis nyon mongs thams cad sreg /
'dzin byed me lha nyid la rnam par 'dud / /
tshangs pa 'jig rten mgon gyi sras / /
me lha'i rgyal po drang srong mchog /
'byung po yongs su bskyang ba'i phyir / /
thugs rje'i dbang gis skur sprul pa / /
rig sngags grub pa'i drang srong tshul / /
nyon mongs sreg pa'i shes rab 'od / /
bskal pa'i me bzhin gzi brjid 'bar / /
mngon shes rdzu 'phrul zhabs dang ldan / /
thabs kyis @# / /
sprul ba'i theg pa bcibs / /
rig sngags gsung zhing bgrang phreng 'dzin / /
bdud rtsi'i bcud ldan g+huN+De bsnams / /
chos kyi bdud rtsi yongs la bsil / /
nyes pa'i skyon bral tshangs par spyod / /
'jig rten gnas kyang mya ngan 'das / /
zhi ba brnyes kyang thugs rje che / /
de bas bstod de phyag kyang 'tshal / /
zhes pas bstod /
de nas /
oM badzra a na la mahA b+hu ta dzwa la dzwa la ya sarba b+hasmiM ku ru sarba duSh+TaM hUM phaT tri shyA dzaHhUM baM hoHsa ma ya stwaM sa ma ya haM /
zhes lan gsum gyis dam tshig bsgrags /
me lha'i ljags rdo rje rnam pa can dkar po la raM yig dang dgang blugs kyi kha la hUM yig 'od zer dang bcas pas mtshan par gyur par bsams la /
dgang blugs gzar byang chub mchog gi phyag rgyas bzung la /
lag pa gnyis pus mo'i nang nas phyir mi 'da' bar g.yas su bskor te me lha'i zhal cung zad gdangs pa la sngags spel tshig dang bcas pas sreg blugs lan bdun 'bul bar bya ste /
sngags ni /
oM agna ye A dI bya /
zhes pa nas /
bA hA nA ye bdag cag dpon slob sbyin bdag 'khor dang bcas pa thams cad kyi thar ba dang thams cad mkhyen pa sgrub pa la bar du gcod pa /
sdom pa gsum dang 'gal ba'i bcas pa dang /
rang bzhin gyi kha na ma tho ba dang /
bkra mi shis pa thams cad nye bar zhi ba'i 'phrin las mdzod cig /
ces 'dod don la gsol ba btab pas /
'phrin las mdzad par zhal gyis bzhes par bsam mo / /
skabs 'dir me pra brtag ste /
bde mchog sdom 'byung las /
me ni rtse mo gcig 'bar ba /
phun sum tshogs pa thams cad byad / /
rtse mo gnyis pa mi 'khrug pa / /
kun tu 'bar ba 'bring zhes bya / /
rtse me bzhi ni mnyam 'bar ba / /
rgyas ba'i dngos grub brtan par gnas / /
kun da zla ba dang mtshungs snum / /
gzugs bzang baidU r+ya 'dra'i mdog /
dri bral du ba med pa'i me / /
nad med pa dang rigs 'phel byed / /
ces sogs dge ba'i ltas dang /
g.yo zhing mdun gyi phyogs su 'bar / /
rtse gsum du ba'i tshogs mang dang / /
'khor zhing me stag dang bcas pa / /
rnam par 'phro ba'i nad 'phel byed| |me gang yang dang yang du 'dar / /
yang yang rab tu rgod pa dang / /
yang dang yang du 'khor ba dang / /
yang yang sa la reg byed cing / /
thig le nag po sol ba'i mdog /
and @# / /
bA hA nA ye oM mahA be gA ya bdag cag ces pa nas /
khyad par du myur ba'i shugs phun sum tshogs pa la bar du gcod pa thams cad shAn+tiM ku ru ye swAhA /
sran ma la /
oM a gna ye zhes pa nas /
bA hA nA ye oM ma hA bA lA ya bdag cag ces pa nas /
khyad par du stobs rgyas pa la bar du gcod pa thams cad shAn+tiM ku ru ye swAhA /
gro la /
oM agna ye zhes pa nas /
bA hA nA ye oM badzra g+ha smi ri bdag cag ces pa nas /
khyad par du nad thams cad shAn+tiM ku ru ye swAhA /
zhi ba'i khyad par gyi rdzas la /
oM agna ye zhes pa nas /
bA hA nA ye bdag cag ces pa nas| bkra mi shis pa thams cad shAn+tiM ku ru ye swAhA /
grangs ni /
yam shing dang mar gnyis gtso bor byas shing gzhan rnams ci rigs par bya'o / /
de nas bsreg rdzas rnams snyan pa'i gdangs kyis phul nas /
oM AHhrIHpra wa ra sang+kA raM Any+tsa mA NAM zhes zhal bsil dang /
prok+Sha NaM sbyar te bsang gtor sngar bzhin phul lo /
! /
gnyis pa 'jig rten las 'das pa'i me lha mchod pa ni /
me lha'i thugs kar b+h+ruM las gzhal yas khang gru bzhi pa sgo bzhi pa zhes pa nas /
dbus sngo ba /
de'i dbus su sna tshogs padma 'dab ma brgyad pa'i lte bar nyi gdan la phyogs bzhir zla ba'i gdan dang bcas par gyur /
zhes pa'i bar dkyus bzhin bya la /
sgrub mchod dang 'brel ba'am rab gnas kyi skabs yin na rdo rje slob ma gcig gis dkyil 'khor gyi shar sgo nas phyag 'tshal te /
lag pa g.yon pas spos 'dzin cing /
oM hrIHha ha hUM hUM phaT /
oM sarba bud+d+ha DA ki ni ye badzra war+Na nI ye huM hUM phaT swAhA /
oM DA ki ni ye zhes pa nas /
oM rU bi ni huM hUM phaT /
zhes pa'i bar brjod pa dang mnyam du lag pa g.yas pas me tog re blangs la /
dkyil 'khor ba'i lha 'am rab tu gnas by-I lha rnams las lha mar me gcig las gnyis chad kyi tshul du spyan drangs par bsams la /
rol mo dang bcas pas thab la g.yon skor du lan gsum bskor zhing slob dpon gyi phyag tu phul la /
slob dpon gyis lha rnams rang rang gi gdan la bzhugs par bsams la me tog de thab khung du gtor zhing sngags rnams gong bzhin brjod na /
dbus su bcom ldan 'das dpal he ru ka sku mdog mthing ka zhal bzhi pa'i rtsa zhal dkar /
g.yon zhal ljang /
rgyab zhal dmar| g.yas zhal ser ba /
zhes pa nas /
ka pA la byang chub kyi sems kyis gang ba re re /
zhes dang /
sgrub mchod sogs dang ma 'brel na /
me lha'i thugs kar b+h+ruM las gzhal @# / /
khang zhes pa nas /
dbus sngo ba /
de'i dbus su sna tshogs padma 'dab ma brgyad pa'i dbus su nyi gdan la hUM baM /
phyogs bzhir zla gdan la r-i r-I l-i l-I yongs su gyur pa las lha lnga dus gcig tu grub par gyur pa ni /
dbus su bcom ldan 'das dpal he ru ka sku mdog thing ka zhal bzhi pa'i rtsa zhal dkar /
zhes pa nas /
byang chub kyi sems kyis gang ba re re /
lha thams cad kyi sku las 'od zer dkar po'i tshogs 'phro bar gyur /
gtso bo'i thugs kar zla gdan la rdo rje sems dpa'i ngo bo oM ha dkar po /
zhes pa nas /
phaT phaT dud khas mtshan par gyur /
phaiM rang gi thugs kha'i nyi gdan la gnas pa'i hUM yig gi ces pa nas /
dbang gi lha rnams lha so so la thim par gyur pa'i bar dkyus bzhin bya /
de nas /
oM AHhrIH pra wa ra sang+kA raM prok+Sha NaM sogs chu bzhi sngar bzhin phul /
oM shrI he ru ka sa pa ri wA ra puSh+pe nas shap+ta'i bar dang oM badzra we Ni nas d+harma d+hA du badzri bar gyis mchod /
oM AHhUM btags la nang mchod 'bul /
rkang brgyad gnyis kyis bstod /
de nas /
lha rnams kyi ljags hUM las skyes pa'i rdo rje rtse gcig pa dkar po la raM yi ge dang dgang blugs kyi kha la hUM yig 'od zer dang bcas pas mtshan par gyur /
oM shrI badzra he he ru ru kaM huM hUM phaT DA ki ni dzA la shaM b+ha raM swAhA bdag cag dpon slob ces pa nas /
bkra mi shis pa thams cad nye bar zhi ba'i 'phrin las mdzod cig /
ces dgang blugs lan bdun phul nas 'phrin las mdzad par zhal gyis bzhes par bsam mo / /
de nas /
yam shing rnams byang chub kyi shing gi ngo bor gyur par bsams la /
oM hrIHha ha huM hUM phaT oM bo d+hi brik+Sha ye bdag cag ces pa nas /
khyad par gyi rdzas kyi bar sbyar ba gong ltar dang /
de nas /
oM sarba bud+d+ha DA ki ni ye badzra war+Na ni ye huM hUM phaT swAhA /
oM DA ki ni ye hUM hUM phaT /
ces pa nas /
rU pi ni huM hUM phaT bdag cag sogs sbyar te /
yam shing nas khyad par gyi rdzas kyi bar sngar ltar sbyar te 'bul lo / /
bsreg rdzas 'bul nas las bcol ba'i dus su /
lha rnams kyi thugs ka nas spros pa'i sangs rgyas rnams kyis bum pa dkar po bdud rtsi dkar pos bkang ba thogs nas bsgrub bya zla ba'i dkyil 'khor la gnas pa la khrus byas pas sdig sgrib dang nad gdon la sogs pa thams cad dag nas lus shel ltar gyur par bsam mo / /
de nas /
oM hrIHha ha huM hUM phaT /
zhes mar khu lan bdun phul /
bsang gtor @# / /
dang| zhal bsil phul /
oM badzra wa sa sye swA hA /
zhes gos gsar pa dang /
oM badzra taM bu la ye swAhA /
zhes so rtsi phul /
de nas spro na /
ting 'dzin pir legs mas nyer spyod rol mo dang /
bsdu na sngags tsam gyis 'bul /
nang mchod phul zhing /
rkang brgyad dam /
chos dbyings rnam dag mas bstod /
oM AHhrI pra wa ra sang+ka raM ar+g+haM pra tIts+tsha hUM swAhA /
zhes mchod yon dang /
gang yang bdag blo rmongs pa yis / /
sogs kyis bzod gsol dang /
oM badzra sa twa AH zhes lan bdun dang /
he ru ka'i yig brgya brjod la /
bdag la dngos grub mchog stsal lags / /
ting 'dzin kun gyi 'bras bu stsol / /
sems can kun la ci 'dod par / /
dngos grub bla na med par stsal / /
slar yang gshegS par mdzad pa'i phyir / /
rang gi gnas gshegs badzra muH zhes brjod /
sgrub mchod sogs dang 'brel na /
lha rnams me lha'i thugs ka nas gshegs te dkyil 'khor gyi lha so so 'am rab tu gnas bya'i rten gyi lha rnams dang gnyis su med par gyur /
zhes brjod la slob ma'i lag tu ma tog gtang /
des kyang slob dpon la phyag 'tshal zhing /
me tog rol mo dang spos dang bcas te dkyil 'khor gyi drung du song ste rdul tshon yin na dbus su 'phyar ba tsam byas la mdun du bzhag /
ras bris sogs la dkyil 'khor gyi nang du gtor la phyag bya'o / /
sgrub mchod sogs dang ma 'brel na /
ye shes pa rnams rang gnas su gshegs /
dam tshig pa rnams rang nyid la thim par gyur par bsam mo /
! /
gsum pa mjug chog la /
'jig rten pa'i me lha la /
oM agna ye nas bAhA nA ye oM badzra puSh+pe AHhUM /
zhes pa nas /
shap+ta'i bar gyis mchod cing /
oM AHhUM /
btags la nang mchod phul /
oM AHhrIHnas prok+Sha NaM dang any+tsa ma NaM sbyar te bsang gtor dang zhal bsil 'bul /
oM badzra taM bu la ye swAhA /
zhes so rtsi dang /
wa sa syas na bza' phul /
rdzas lhag ma rnams /
oM agna ye zhes pa nas /
mA hA nA ye oM bod+hi prik+ShA ye bdag cag ces pa nas /
bkra mi shis pa thams cad shAn+tiM ku ru ye swAhA /
zhes pa'i bar gyis yam shing nas khyad par gyi rdzas kyi bar tshar bdun nam gsum sogs ci rigs pas phul /
'jig rten dbang phyug tshangs dbang mgon gyi sras / /
sogs kyis bstod /
zhal bsil dang bsang gtor 'bul /
oM agna ye sogs @# / /
la puSh+pe nas shap+ta'i bar sbyar la mchod /
gtor ma bsang sbyang stong pa'i ngang las yaM las byung ba'i rlung gi dkyil 'khor sogs kyis byin gyis brlab /
oM agna ye zhes pa nas /
bA hA nA ye oM a kA ro mu khaM sarba d+harma NaM a dya nud pan+na tod+ta oM AHhUM /
lan gsum gyis gtor ma 'bul /
puSh+pe nas shap+ta'i bar gyis mchod /
oM AHhUM gis nang mchod phul /
me ste sreg bya za ba'i lha / /
drang srong rgyal po gdon gyi bdag /
shar lho me lha'i tshogs bcas la / /
mchod cing bstod de phyag kyang 'tshal / /
mchod sbyin gtor ma 'di bsnoms la / /
rnal 'byor dpon slob 'khor bcas la / /
nad med tshe dang dbang phyug dang / /
zhes pa nas /
yid la 'dod pa kun 'grub shog /
oM AHhrIHpra wa ra sang+kA raM ar+g+haM pra tI ts+tsha hUM swAhA /
gang yang bdag blo rmongs pa yis / /
sogs kyis bzod gsol dang /
'dod don la gsol ba btab /
oM badzra satwa AHzhes lan bdun sogs brjod nas /
rang gi don dang gzhan gyi don / /
sgrub byed sreg bya za ba gshegs / /
ji bzhin dus su tshur sbyon zhing / /
bdag gi dngos grub thams cad sgrubs / /
oM muH me lha ye shes pa rang bzhin gyi gnas su gshegs /
dam tshig pa me 'bar ba'i rnam par gyur par bsams la /
rang gi snying kar zla gdan la rdo rje sems dpa'i ngo bo oM ha dkar po /
zhes pa nas /
na si ma ku rnams thig les brgyan par gyur /
oM sum+b+ha ni sum+b+ha huM hUM phaT /
sogs kyis go chas bsrung ba bya la /
srid pa gsum 'bar sku ni sogs kyis bsngo ba smon lam bkra shis sogs bya'o /
! /
gnyis pa sbyin sreg gzhan gsum gyi khyad par brjod pa la gsum /
rgyas pa dang /
dbang dang /
drag po'i khyad par ro / /
dang po ni /
cho ga'i yan lag thams cad rdzogs par bya ste /
rdor dril byin brlab nas bzung ste cho ga phal che ba zhi ba dang 'dra la khyad par ni /
ku sha'i rtse mo byang bstan la 'god /
ye shes kyi thab kha dog ser po /
dbyibs gru bzhi pa /
mu ran kha khyer dang bcas pa /
kha khyer la rin po che'i 'phreng bas bskor ba /
zhes dang /
padma ser po dang /
me lha sku mdog ser po shin tu rgyas pa'i nyams can zhal gcig phyag bzhi pa'i zhes dang /
dgang blugs 'dzin pa'i phyag rgya ni /
lag pa ni khu tshur bcings pa'i mtheb mdzub gnyis rtse sbrang pa rin @# / /
po che'i phyag rgya'o / /
spel tshig ni bdag cag dpon slob 'khor dang bcas pa thams cad kyi tshe dang bsod nams dpal dang 'byor pa dang gzi brjid dang /
mdo rgyud dam pa'i chos kyi bshad sgrub dang /
rim pa gnyis kyi rnal 'byor la sogs pa'i legs tshogs thams cad puSh+TiM ku ru oM /
zhes dang /
'jig rten las 'das pa'i skabs su /
dpal he ru ka sku mdog mthing ka zhal bzhi pa'i rtsa zhal ser /
g.yon zhal ljang /
rgyab zhal dmar /
g.yas zhal sngo ba /
zhes dang /
sku las 'od zer ser po'i tshogs 'phro bar gyur /
zhes sbyar la gzhan rnams gong bzhin la /
'phrin las mdzad pa'i dmigs pa ni /
lha rnams kyi thugs ka nas spros pa'i sangs rgyas rnams kyis bum pa ser po bdud rtsi ser pos bkang ba thogs nas bsgrub bya zla ba ser po la gnas pa la khrus byas pas /
lus dang dbang thang ngang tshe dang bsod nams dang shes rab sogs rgyas /
bum pa nas rin po che'i char bab pas sgrub bya'i khyim rin po ches gang bar gyur par bsam mo /
! /
gnyis pa ni /
gzhan rnams gong bzhin la /
ku sha nub bstan 'god /
ye shes kyi thab kha dog dmar zhing dbyibs zla gam /
mu ran kha khyer dang bcas pa /
kha khyer la padma'i 'phreng bas bskor ba /
zhes dang /
sa bon padma dmar po /
me lha sku mdog dmar po chags pa'i mnyam can zhal gcig ces pa dang /
dgang blugs 'dzin pa'i phyag rgya ni /
khu tshur gnyis kyi mtheb mdzub rtse sprad pa zlum por byas pa'i mdzub mo'i phyi nas gung mos dkris pa'i padma'i khu tshur ro / /
'jig rten las 'das pa'i skabs su /
dpal he ru ka sku mdog mthing ka zhal bzhi pa'i rtsa zhal dmar /
g.yon zhal ljang /
rgyab zhal sngo /
g.yas zhal ser ba /
dmigs pa ni| lha rnams kyi thugs ka nas 'od zer dmar po lcags kyu lta bu dpag tu med pa spros pas bsgrub bya zla ba dmar po la gnas pa bkug nas /
bdag nyid la dad pa dang dga' bas rkang pa'i drung du 'dud par gyur par bsam mo / /
spel tshig ni /
khams gsum gyi legs tshogs thams cad wa shaM ku ru hoH zhes sbyar bar bya ste dmigs gsal sogs gzhan du shes par bya'o /
! /
gsum pa la /
de nas lcags kyi hoM khung ngam khrig gi gru gsum bris pa'i nang du zan ling phyag len bzhin byas la /
rang gi thugs kha'i hUM las 'od zer lcags kyu lta bu@# / /
'phros pas lho phyogs rim pa bdun gyis 'og nas dam can gshin rje rgyal po yab yum 'khor dang bcas pa spyan drangs /
oM kA la rU pa ya ma rA dza sa pa ri wA ra a kar+Sha ya dzaHdzaHpadma ka ma la ye stwaM /
gshin rje'i rgyal po 'khor dang bcas / /
dam tshig dbang gis 'dir brtan bzhugs / /
mchod pa tshul bzhin bzhes nas kyang / /
'phrin las sgrub phyir ji srid du / /
las grub bar du bzhugs su gsol / /
kA la rU pa ya ma rA dza sa pa ri wA ra sa ma ye stwaM /
zhes dam tshig gi phyag rgya bstan /
ar+g+haM sogs kyis mchod /
nang mchod 'bul nas /
'jam dpal bka' nyan mas bstod /
brub khung ling+ga dang bcas pa /
khaN+Da ro his bsang /
swa b+hA was sbyangs /
stong pa'i ngang las hUM nag po zhu ba las byung ba'i bsad khung gru gsum pa /
kha dog nag cing gting zab pa /
gshin rje'i bsad khung /
ma mo'i dur sa /
zhe sdang gi me 'bar ba /
'dod chags kyi khrag mtsho khol ba /
gti mug gi mun pas 'thibs pa /
mtshon cha'i char 'bab pa'i nang du Ni tri las gzugs brnyan dang dbyer med pa'i dgra bgegs phung po dang /
khams dang /
skye mched dang /
dbang po dang khyad par du rnam par shes pa'i ngo bo mar me lta bu snying kar gsal bar gyur par bsams la /
khro bo 'dod rgyal gyi phyag rgya byas te /
na mo rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi bka' bden pa dang /
chos kyi+ dge 'dun gyi+ bcom ldan 'das dpal he ru ka'i lha tshogs 'khor dang bcas pa'i+ dpa' bo dang dpa' mo rnal 'byor ma rnams kyi+ 'chi bdag gshin rje chos kyi rgyal po 'khor dang bcas pa'i+ chos nyid rnam par dag cing kun rdzob rgyu 'bras bslu ba med pa'i bden pa'i stobs kyis /
sangs rgyas kyi bstan dgra dkon mchog gi spyi dgra /
bla ma'i sku dgra /
dge 'dun gyi yongs dgra /
khyad par du rgyal ba gnyis pa'i bstan pa dang /
rnal 'byor pa bdag cag rgya sbyor yon mchod 'khor dang bcas pa'i dam pa'i chos sgrub pa la bar du gcod cing gnod cing 'tshe bar byed pa'i dgra bgegs rnams phyogs mtshams steng 'og gang na gnas kyang rdo khab len gyis lcags len pa bzhin du skad cig gis 'dir mchis shing ling+ka 'di nyid la bcug par gyur cig /
ces brjod de dmigs pa ni /
rang dang /
gshin rje gnyis ka'i thugs ka nas khro bo lcags kyu dang zhags pa thogs pa dpag tu med pa spros te @# / /
myur du rigs ni zad 'gyur nges / /
zhes sogs mi dge ba'i rtags bshad pa ltar brtags te /
gal te bgegs yod na /
las sngags brjod cing bsang chu gtor la /
me lha la bgegs zhi bar mdzad pa'i spel tshig dang bcas pas dgang blugs bdun 'bul bar bya'o / /
de nas yam shing rnams byang chub kyi shing gi rang bzhin du gyur par bsams la /
oM agna ye A dI bya A dI bya A bi she A bi she mahA shrI ye ha bya ka bya bA hA nA ye oM bo d+hi brik+Sha ye bdag cag dpon slob sbyin bdag 'khor dang bcas pa thams cad kyi thar pa dang thams cad mkhyen bsgrub pa la bar du gcod pa sdom pa gsum dang 'gal ba'i bcas pa dang /
rang bzhin gyi kha na ma tho ba bkra mi shis pa dang /
khyad par du gzi brjid phun sum tshogs pa la bar du gcod pa thams cad shAn+tiM ku ru ye swAhA /
mar khu la /
oM agna ye zhes pa nas bA hA nA ye oM agna ye bdag cag dpon slob ces pa nas bkra mi shis pa dang /
khyad par du 'byor ba phun sum tshogs pa la bar du gcod pa thams cad shAn+tiM ku ru ye swAhA /
til la /
oM agna ye zhes pa nas bA hA nA ye oM sarba pA paM da ha na badzrA ye bdag cag ces pa nas khyad par du sdig pa thams cad shAn+tiM ku ru ye swAhA /
dur pa la /
oM agna ye zhes pa nas bA hA nA ye oM badzra A yu She bdag cag ces pa nas /
khyad par du tshe mthar phyin pa la bar du gcod pa thams cad shAn+tiM ku ru ye swAhA /
'bras ma grugs pa la /
oM agna ye zhes pa nas /
bA hA nA ye oM badzra puSh+TA ye bdag cag ces pa nas /
khyad par du bsod nams rgyas pa la bar du gcod pa thams cad shAn+tiM ku ru ye swAhA /
zho zan la /
oM agna ye zhes pa nas /
bA hA nA ye oM sarba saM pA de bdag cag ces pa nas /
khyad par du bde ba mchog la bar du gcod pa thams cad shAn+tiM ku ru ye swAhA /
ku sha la /
oM agna ye zhes pa nas /
bA hA nA ye oM a pra ti ha da badzra ye bdag cag ces pa nas /
khyad par du bsrung ba mchog la bar du gcod pa dang /
grib dang mi btsang ba thams cad shAn+tiM ku ru ye swAhA /
yungs kar la /
oM agna ye ces pa nas /
bA hA nA ye oM sarba ar+tha sid+d+ha ye bdag cag ces pa nas /
khyad par du bgegs thams cad shAn+tiM ku ru ye swAhA /
so ba la /
oM agna ye zhes pa nas /
bA hA nA ye oM badzra bi dzA ya bdag cag ces pa nas /
khyad par du nor dang 'bru rgyas pa la bar du gcod pa thams cad shAn+tiM ku ru ye swAhA /
nas la /
oM agna ye zhes pa nas /
@# / /
blo bzang grags pa'i bstan pa bstan 'dzin dang bcas pa rnams dang /
bdag cag dpon slob sbyin bdag 'khor dang bcas pa la gnod cing 'tshe bar byed pa'i dgra bgegs thams cad mA ra ya hUM phaT /
ces dang /
ljags nag po'o / /
lha thams cad kyi sku las 'od zer nag po'i tshogs 'phro bar gyur /
zhes dang /
las bcol ba'i dmigs pa ni /
lha rnams kyi thugs ka nas shin tu khros shing sha khrag la rngams pa'i gshin rje'i tshogs dpag tu med pa spros te zhing bcu'i dam nyams dgra bgegs thams cad tshar bcad de sha khrag rnams longs spyod nas thal ba'i rdul phran bzhin du brlag par gyur par bsam mo / /
de rnams lag len dang ngag 'don rnams rags rim tsam yin te /
zhib par sbyin sreg dngos grub rgya mtsho sogs rgya bod kyi yig cha rnams las shes par bya'o / /
spyir ni /
nad gdon sogs kyis mnar ba la zhi ba'i sbyin sreg dang /
tshe dang longs spyod shes rab sogs ma 'byor ba la rgyas pa dang /
gang dbang du byas na bstan pa dang sems can gyi don du 'gyur ba de la dbang dang /
drag po ni bstan pa dang dkon mchog gsum la gnod pa la byed kyi rang la gnod pa'i dgra ni ma yin pa'i khyad par shes par byas nas sbyin sreg gis rang bzhan gyi don thams cad bsgrub par mdzad par zhu / /
smras pa /
rdo rje 'chang gi go 'phang thob pa la / /
rdo rje theg las myur ba'i lam med ces / /
rdo rje 'dzin pas gsungs bzhin lam 'dis ni / /
rdo rje 'chang dbang thob phyir 'bad par rigs / /
de ltar 'bad pa'i 'gal rkyen kun sel zhing / /
mthun pa'i rkyen rnams yid bzhin sgrub byed pa / /
las bzhi'i sbyin sreg yid bzhin nor bu 'di / /
rgyal ba gnyis pa'i thugs mtsho'i klong nas 'ongs / /
'dir 'bad dge bas ma gyur ma lus pa'i / /
dug gsum dri ma'i bud shing phung po la| |rgyal ba'i ye shes 'bar ba'i me sbar te / /
sku gsum ye shes lnga dag gsal gyur cig / / /
ces las bzhi'i sbyin sreg gi cho ga dngos grub kyi lcags kyu zhes bgyi ba 'di ni /
rang gi dad ldan gyi slob ma dge slong grags pa rgyal mtshan dang /
kun dga' sbyin pa gnyis kyis bskul ba'i ngor /
7rgyal ba gnyis pa tsong kha pa chen pos mdzad pa'i sbyin sreg chen mo gzhir byas /
mkhas grub rjes mdzad pa'i 'dus pa'i sbyin sreg dang /
rje thams cad mkhyen pa paN chen rdo rje 'chang chen @# / /
pos mdzad pa'i dbang drag gi sbyin sreg rnams kyis kha bskangs ta /
7don gyi slad du mchan nas smos te /
rdo rje 'chang mkhan chen thams cad mkhyen pa blo bzang chos kyi rgyal mtshan dpal bzang po'i zhabs rdul spyi bor blangs te zhal gyi bdud rtsi myong ste /
rdo rje 'chang khyab bdag dkon mchog rgyal mtshan dpal bzang po'i bka' drin gyis nye bar 'tsho ba'i jing kir lha'i rigs kyi btsun pa 7blo bzang bstan 'dzin rgyal mtshan gyis sbyar bas dge bas rdo rje theg pa'i bstan pa dar zhing rgyas la yun ring du gnas par byed nus par gyur cig / / /
