@# / /
'jigs mdzad dpa' bo gcig pa'i bdag bskyed cung bsdus te nyams su len tshul bzhugs so / /
@## / /
na mo gu ru badzra b+hai ra wA ya /
'dir bcom ldan 'das dpal 'jigs mdzad rdo rje dpa' bo gcig pa'i bdag bskyed cung bsdus te nyams su len par 'dod pas /
bla brgyud ni /
khyab bdag 'jam pa'i rdo rje gshin rje'i gshed / /
rgyal ba kun dngos rje btsun tsong kha pa / /
yab sras brgyud par bcas pa thams cad la / /
gsol ba 'debs so dngos grub rnam gnyis stsol / /
skad cig krong bskyed ni /
rang nyid skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs par gyur /
nang mchod byin rlabs ni /
oM hrIH Sh+TIH wi kri tA na na hUM phaT /
oM swa b+hA waH shud+d+hAH sarba d+harmAH swa b+hA wa shud+d+ho nya haM /
stong pa nyid du gyur /
stong pa'i ngang las yaM las rlung gi dkyil 'khor sngon po gzhu'i dbyibs lta bu ba dan gyis mtshan pa /
de'i steng du raM las me'i dkyil 'khor dmar po @# / /
gru gsum ba /
de'i steng du AHlas mi mgo'i sgyed pu gsum gyi steng du /
AHlas byung ba'i thod pa dkar po /
de'i nang gi shar du thuM las byung ba'i ba lang gi sha gos mtshan pa /
lhor AMHlas byung ba'i khyi'i sha kus mtshan pa /
nub tu dzriM las byung ba'i glang po che'i sha das mtshan pa /
byang du khaM las byung ba'i rta'i sha has mtshan pa /
dbus su hUM las byung ba'i mi'i sha nas mtshan pa /
shar lhor laM las byung ba'i dri chen bis mtshan pa /
lho nub tu mAM las byung ba'i rak+ta ras mtshan pa /
nub byang du paM las byung ba'i byang sems dkar po shus mtshan pa /
byang shar du tA las byung ba'i rkang mar mas mtshan pa /
dbus su paM las byung pa'i dri chu mUs mtshan pa /
de dag gi steng du oM dkar po /
AHdmar po /
hUM sngon po gsum steng nas steng du brtsegs par gyur /
rang gi thugs ka'i hUM las 'od 'phros rlung la phog pas rlung g.yos me sbar te thod pa'i rdzas rnams zhu zhing khol par gyur /
yi ge gsum las 'od zer rim pa bzhin du 'phros pas /
sku rdo rje gsung rdo rje thugs rdo rje rnams bkug nas yi ge gsum la rim gyis thim pa rnams thod par lhung nas zhu bas /
hU'i gis kha dog dri nus kyi skyon sbyangs /
AH sa bdud rtsir rtogs par byas /
oM gyis mang por spar zhing spel bar gyur /
oM AHhUM /
lan gsum /
bdag bskyed kyi mchod ba byin rlabs ni /
oM hrIH Sh+rIH sa bsangs /
swa b+hA was nyungs /
stong pa'i ngang las AH las byung ba'i thod pa yangs shing rgya che ba rnams kyi nad du hUM hUM zhu ba las byung ba'i mchod yon /
zhabs bsil /
dri /
me tog /
bdug spos /
mar me /
zhal zas /
rol mo rnams rang bzhin bde stong rnam ba mchod rdzas / /
byed las dbang po drug gi spyod yul du zag pa med pa'i bde ba khyad par can bskyed par gyur /
oM ar+g+haM AH hUM /
oM pAdyaM AH hUM /
o gan+d+he AH hUM /
oM puSh+pe AH hUM /
oM d+hU po AH hUM /
oM A lo ke AH hUM /
oM ni widyA AH hUM /
oM shap+ta AHhUM /
tshogs zhing mchod pa ni /
rang nyid 'jigs byed zhal gcig phyag gnyis par gsal ba'i thugs kar padma dang nyi ma la gnas pa'i hUM gi 'od zer gyis 'jig rten gyi khams mu med pa gsal bar byas /
de na bzhugs ba'i sangs rgyas dang byang chub sems dpa' dang /
khro bo dang /
rig pa'i tshogs kyis bskor ba'i rdo rje 'jigs byed bla ma dang bcas pa mdun gyi nam mkhar sbyan drangs /
'od zer 'ang @# / /
gi snying gar thim par gyur /
gang gi drin gyis bde chen gnas / /
skad cig gis ni thob 'gyur ba / /
bla ma rin chen lta bu yi / /
rdo rje can zhabs pad la 'dud / /
gzugs mchog mchog tu drag po che| |dpa' bo mchog gi spyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal / /
rang gi thugs ka nas spros pa'i rtsa rtsi ka la sogs pas mchod par gyur /
oM hrIHSh+T+rIHhaHoM hUM hUM phaD| oM wi kri tA na na du Sh+TaM satwa da ma ka gaHgaHgaH oM ku ma rA rU pi Ne dzaHdzaHhUM phaD /
oM hrIH haH hai phaD /
oM dI p+ta lo tsa na wi kri tA na na mahA at+tat+ta hA sa na di ni dIp+ti ya swAhA /
oM badzra nai widyA AH hUM swAhA /
oM badzra shap+ta AH hUM /
lha mo rnams slar bsdu'o / /
de nas /
sdig pa rnams ni bshags par bya / /
skyes shing byung ba rnams ni bsal / /
mi byed par yang spyan sngar brjod / /
de bzhin bsod nams rjes yi rangs / /
bdag gis bde 'gro yongs su bsngo| |dkon mchog gsum la skyabs su 'gro / /
sems can thams cad bdag gis sgrol / /
byang chub gnas la 'god par bgyi / /
byang chub sems ni yang dag bskyed / /
yon tan rgya mtsho khyed rnams la / /
bdag gi lus ni dbul bar bgyi / /
yang dag rdzogs pa'i sangs rgyas dang / /
de sras lam gyur sbyin sogs tshul / /
sku gsum ye shes thob bya'i phyir / /
rab tu dwang pas bsten par bgyi / /
zhes yan lag bdun pa bya /
sangs rgyas byang chub sems dpa' rnams / /
bdag la dgongs par mdzad du gsol / /
bdag ming 'di zhes bgyi ba yis / /
dus 'di nas ni bzung nas ni / /
byang chub snying por mchis kyi bar / /
ji ltar dus gsum mgon po rnams / /
byang chub tu ni nges mdzad pa'i / /
byang chub sems ni bla na med / /
dam pa bdag gis bskyed par bgyi / /
rigs lnga spyi dang bye brag gi / /
dam tshig sdom pa ma lus gzung / /
ma bsgral ba rnams bdag gis bsgral / /
ma grol ba rnams bdag gis dgrol / /
dpugs ma phyin pa dbugs dbyung zhing / /
sems can mya ngan 'das la 'god / /
sems can thams cad bde ba dang ldan par gyur cig /
sems can thams cad sdug bsngal dang bral bar gyur cig /
sems can thams cad bde ba dang mi 'bral bar gyur cig /
sems can thams cad 'jig rten gyi chos brgyad dang gzung 'dzin gyi rnam rtog gis mi bskyod pa'i btang snyoms la gnas par bya'o / /
sku gsum lam 'khyer sogs ni /
oM swa b+hA wa shud+d+hAHsarba d+harmAHswa b+hA wa shud+d+ho nya haM /
oM sh+lun+ya tA dz+nyA na b+dz+ra swa b+hA wa at+ma konyahaM /
rang dang tshogs zhing gi lha dang de dag las gzhan pa'i chos thams cad brten nas btags pa yin pa'i phyir /
rtag chad la sogs pa'i mtha' bzhi dang bral ba /
bdag med pa'i rang bzhin stong pa nyid du gyur /
ces 'chi ba chos sku'i lam 'khyer bsgom /
stong pa'i ngang las yaM las rlung gi dkyil 'khor /
de'i steng du raM las me'i dkyil 'khor /
de'i steng du baM las chu'i dkyil 'khor /
de'i steng du laM las sa'i dkyil 'khor @# / /
de'i steng du hUM las sna tshogs rdo rje we ba la hUM gis mtshan pa /
de las 'od zer 'og tu 'phros pas rdo rje'i sa gzhi /
logs su 'phros pas rdo rje'i r+wa ba /
steng du 'phros pas rdo rje'i gur /
gur gyi 'og dwa ba'i steng du rdo rje'i bla re ste /
thams cad kyang rdo rje 'bar ba'i rang bzhin bar mtshams med pa dum bu gcig tu gyur pa'i phyi rol tu /
bskal ba 'jig pa'i me lta bu'i kha dog sna lnga'i me dbung phyogs bcur 'phro bar gyur /
ces thun mong pa'i srung 'khor bsgom /
r+wa pa'i dbus su b+hUM las bka'i 'khor lo ser po rab tu 'bar ba g.yas skor du 'khor ba /
rtsibs bcu lte ba dang bcas pa /
lte ba'i nang dang rtsibs la cung zad ma reg pa'i gnas rnams su sna tshogs padma dang zla ba dang nyi ma'i gdan gsum gsum gdan dbus ma'i steng du hUM yig yongs su gyur pa las /
rang nyid gnod mdzes rgyal po sku mdog mthing ga mi bskyod pa'i cod pan can mthing dkar dmar ba'i zhal gsum phyag drug gi dang po gnyis kyis rang 'dra'i yum la 'khyud cing /
lhag ma g.yas gnyis rin po che dang lcags kyu /
g.yon gnyis padma dang zhags pa 'dzin pa /
zhabs g.yas bskums shing g.yon brkyangs pa'i stabs kyis bzhugs pa /
yab yum snyoms par zhugs pa'i thugs ka'i hUM gi 'od zer gyis bkug pa'i khro bo bcu zhal du bcug nas zhu ba rdo rje'i lam nas yum gyi padmar zhugs pa'i thig le bcu las hUM ring po bcu dang de las khro bo bcur gyur /
hUM yum gyi padma las spres te rtsibs bcu rang rang gi gdan la gdug pa can thams cad tshang gcod pa'i tshul gyis 'khor par gyur /
rang nyid gnod mdzes su gnas pa yongs su gyur pa las rdo rje sems dpa' sku mdog dkar po dkar mthing dmar ba'i zhal gsum phyag drug pa yongs su gyur pa las /
chos 'byung dkar po gru gsung pa gyen du 'greng ba /
'og tu phra zhing stod yangs pa /
'og zur nas baM las byung ba'i sna tshogs padma'i lte bar hUM las sna tshogs rdo rje shar gyi r+wa dkar /
lho'i r+wa ser /
nub kyi r+wa dmar /
byang gi r+wa ljang /
dbus kyi lte ba sngon pos brgyan pa /
lte ba'i dbus su b+hUM las 'khor lo b+hUM gyis mtshan pa las byung ba'i rnam snang dkar po dkar mthing dmar pa'i zhal gsum phyag drug pa yongs su gyur pa las gzhal yas khang gru bzhi pa /
sgo bzhi pa /
rta babs bzhi dang bcas pa mtshan nyid thams cad mongs su rdzogs pa rdo rje'i r+wa ba me ri dang bcas pa'i phyi rol tu gtum drag la sogs pa'i dur khrod brgyad kyis yongs su bskor ba /
gzhal yas khang gi nang gi dbus su yaM las rlung gi dkyil 'khor nag la cung zad dmar pa'i mdog can gyi steng du a yig dang po las byung ba'i zla ba'i dkyil 'khor /
de'i dbus su chu las chu bur gyi tshul du d+hIH ser po las byung ba'i ral gri dbus su d+hIHsa mtshan pa /
de las 'od 'phros pas bde bar gshegs pa thams cad spyan drangs te thim pa yongs su gyur pa las /
rang nyid rgyu rdo rje 'dzin pa 'jam dang la gzhon nur gyur pa sku mdog ser po yid tsam khros pa phyag g.yas ral gri 'phyar zhing /
g.yon gyis glegs bam thugs kar bsnams pa /
zhabs rdo rje'i skyil krung gis bzhugs pa /
mtshan so @# / /
gnyis dang /
dpe byad brgyad cus brgyan pa /
ral pa'i zur phud lnga dang ldan zhing rgyan thams cad kyis brgyan pa /
zhes par do longs sku'i lam 'khyer bsgom /
de'i thugs kar AHlas byung ba'i nyi ma'i dkyil 'khor /
de'i 'od kyis phyogs bcu na bzhugs pa'i rnam snang la sogs pa'i sangs rgyas dang /
rdo rje rnon po la sogs pa'i byang chub sems dpa' dang /
rdo rje lcags kyu la sogs pa'i khro bo dang /
sems ma rdo rje ma la sogs pa'i rig pa rnams spyan drangs te /
'jab dpal dang bcas pa nyi ma la zhugs pa las 'od zer gyis dpag tshad stong phrag brgyar khyab pa'i nyi ma'i dkyil 'khor du gyur /
de'i steng du hUM yig mthing ga 'od zer lnga dang ldan pa las 'od zer 'phros pas sangs rgyas dang byang chub sems dpa' dang khro bod rig pa'i tshogs rnams spyan drangs /
hUM la zhugs pa las khro bo'i rdo rje kha dog nag po /
rtse dgu pa r+wa shin tu gdengs pa 'od zer lnga dang ldan pa /
lte ba la hUM yig gis mtshan pa /
de las rdo rje phra mo'i gzugs spros pas sangs rgyas dang byang chub sems dpa' dang khro bo dang rig pa'i tshogs rnams spros te nam mkha'i khams thams cad til gyi gang bu bzhin du gang ba /
nyi ma la gnas pas sems can rnams smin par byas nas rdo rje 'jigs byed thob par byas pa dang lhan cig tu 'dus te rdo rje la thim par gyur /
zla ba nyi ma rdo rje hUM dang bcas pa yongs su gyur pa las sna tshogs padma dang zla ba dang /
nyi ma'i gdan gyi steng du rang nyid 'bras bu rdo rje 'dzin pa dpal rdo rje 'jigs byed chen po sku mdog mthing na gzhal dgu phyag so bzhi zhabs bcu drug pa g.yas bskums shing g.yon brkyangs pa'i stabs kyis bzhugs pa /
zhes skye ba sprul sku'i lam 'khyer bsgom /
khams gsum po za bar nus pa ha ha zhes sgrog cing ljags 'dril ba /
mche ba rnam par gtsigs pa khro gnyer can /
khro gnyer gyi 'gram du /
smin ma dang spyan 'jig pa'i dus ltar 'bar ba /
skra kham ser gyen du brdzes pa /
'jig rten dang 'jig rten las 'das pa'i lha la sdigs mdzub byed pa /
'jigs pa rnams kyang 'jigs par mdzad pa /
phai ka ra'i sgra chen po 'brug ltar sgrogs pa /
mi'i khrag dang zhag dang skad dang tshil bu za pa /
'jigs su rung ba'i thod pa skam po lngas thod byas shing /
mgo bo rlon pa lnga bcu'i thod pa'i phreng bas brgyan pa /
sprul nag po'i mchod phyir thogs dang /
mi rus kyi 'khor lo dang /
rnam cha la sogs pa'i rus pa'i rgyan rnams kyis brgyan pa /
gsus pa che ba /
gcer bu'i gzugs can /
mtshan mgyen du 'greng ba /
smin ma dang /
rdzi ma dang /
smar dang /
ba spu rnams dus mtha'i me ltar 'bar zhing /
rtsa zhal nag po ma he'i gdong can shin tu khros pa r+wa rnon po can /
de'i steng ma r+wa gnyis kyi dbus kyi zhal dmar po /
rab tu 'jigs pa zhal nas khrag 'dzag pa /
de'i steng du 'jam dpal gyi zhal ser po yid tsam khros pa /
gzhon nu'i rgyan gyis brgyan pa /
spyi bor ral pa lnga dang ldan pa /
r+wa'i rtsa ba'i g.yas kyi zhal dang po sngon po /
de'i g.yas zhal dmar po /
g.yon zhal ser po /
r+wa'i rtsa ba'i g.yon gyi zhal dang po dkar po /
de'i g.yas zhal dud ka /
g.yon zhal nag po /
zhal rnams shin tu khros pa /
zhal dgu po thams cad kyang spyan gsum gsum dang @# / /
ldan pa /
phyag g.yas g.yon gyi dang po gnyis kyis glang po che'i pags pa rlon pa mgo g.yas dang /
spu phyir bstan te lag pa dang rkang pa'i pags pa g.yon pa nas brgyangs te 'dzin pa /
lhag ma g.yas kyi dang bo na gri gug |gnyis pa na d+hi d+haM pA la /
gsum pa na gtun shing /
bzhi pan chu gri /
lnga pan ka Na ya /
drug pa na dag sta /
bdun pa na mdung /
brgyad pa na mda' /
dgu pa na lcags kyu /
bcu pa na dbyug to /
bcu gcig pa na kha tAM ga /
bcu gnyis pa na 'khor lo /
bcu gsum pa na rdo rje rtse lnga pa /
bcu bzhi pa na rdo rje tho ba /
bco lnga pa na ral gri /
bcu drug pa na cang te'u bsnams shing /
lhag ma g.yon gyi dang po na khrag gis bkang pa'i thod pa /
gnyis pa na tshangs pa'i mgo bo /
gsum na phub /
bzhi pa na rkang pa /
lnga pan zhags pa /
drug pa na gzhu /
bdun pa na rgyu ma /
brgyad pa na dril bu /
dgu pa na lag pa /
bcu pa na dur khrod kyi ras /
bcu gcig pa na skyes bu gsal shing la btsugs pa /
bcu gnyis pa na me thab /
bcu gsum pa na thod tshal /
bcu bzhi pa na sdigs mdzub /
bco lnga pa na 'phan rtse gsum pa /
bcu drug pa na rlung ras bsnams pa /
zhabs g.yas kyi dang pos mi /
gnyis pas ma he /
gsum pas glang /
bzhi pas bong bu /
lnga pas rnga mong /
drug pas khyi /
bdun pas lug /
brgyad pas wa dang /
g.yon gyi dang pos bya rgod /
gnyis pas 'ug pa /
gsum pas bya rog /
bzhi pas ne tso /
lnga pas khra /
drug pas bya chen po /
bdun pas khyim bya /
brgyad pas bzhad mnan pa /
tshangs pa dang /
dbang po dang /
khyab 'jug dang /
drag po dang /
gzhon nu gdong drug dang /
log 'dren dang /
zla ba dang /
nyi ma rnams kha sbub tu byas te zhabs 'og tu mnan nas me dpung rab tu 'bar ba'i klong dkyil na bzhugs pa /
de'i mig tu sa snying gi rang bzhin k+ShiM dkar po /
rna bar phyag rdor gyi rang bzhin dzriM nag po /
snar nam snying gi rang bzhin khaM ser po /
lcer spyan ras gzigs kyi rang bzhin raM dmar po /
dpral par sgrib sel gyi rang bzhin kaM ljang gu /
lte bar kun bzang gi rang bzhin saM dkar po /
spyi por sku rdo rje'i rang bzhin oM dkar po /
mgrin par gsung rdo rje'i rang bzhin AH dmar po /
thugs kar thugs rdo rje'i rang bzhin hUM sngon po /
zhes skye mched sku gsung thugs byin gyis brlab /
rang nyid dam tshig sems dpa'i thugs kar zla gdan la ye shes sems dpa' 'jam dpal gzhon nur gyur pa sku mdog ser po yid tsam khros pa /
phyag g.yas ral gri 'phyar zhing g.yon gyis glegs bam thugs kar bsnams pa /
zhabs rdo rje'i skyil krung gis bzhugs ba /
mtshan so gnyis dang /
dpe byad brgyad cus brgyan pa /
ral ba'i zur phud lnga dang ldan zhing /
rgyan thams cad kyis brgyan pa /
de'i thugs kar AHlas byung ba'i nyi ma'i dkyil 'khor gyi dbus su ting nge 'dzin sems dpa' hUM yig mthing ga 'od zer lnga 'phro ba /
zhes sems dpa' sum brtsegs bsgom /
ye shes pa spyan 'dren pa ni /
oM hrIH ha b+ho mahA kro d+ha A gts+tsha asmA da pU dza pra ti grih+Nan+tu pra sA da me d+hI mAn ku ru swAhA /
rang gi thugs ka'i hUM las 'od zer 'phros /
rang bzhin gyi gnas nas bsgoms pa dang 'dra ba'i dpal rdo rje 'jigs byed@# / /
dpa' bo gcig pa'i rten dang brten ba'i dkyil 'khor mdug gyi nam mkhar spyan drangs /
oM hrIHSh+T+rIHwi kri tA na na hUM phaD /
ces phyi 'brang gi bgegs bskrad /
oM hrIHSh+T+riHhaH oM hUM hUM phaD /
oM wi kri tA na na duSh+DaM satwa da ma ka gaHgaHgaH /
oM ku ma rA rU pi Ne dzaHdzaHhUM phaD /
oM hrIHtaHhai phaD /
oM dI b+ha lo tsan wi kri tA nan mahA aT+TaT+Ta hA sa na di ni dAp+ti ya swAhA /
oM badzra nai wi dyA AHhUM swAhA /
oM badzra shap+ta AHhUM gis mchod /
oM mung+ga rA dzaH /
oM daN+Da hUM /
oM padma baM /
oM khang+ga hoH de nas /
oM hrIHha b+ho mahA kro d+ha A gats+tsha A gats+tsha asmA dapU dza bra ti griNa n+tu pra sA da me d+hi man ku ru swAhA /
slar yang rang gi thugs ka'i hUM las 'od zer 'phros /
phyogs bcun bzhugs pa'i sangs rgyas pa'i sras dang bcas pa mdun gyi nam mkhar spyan drangs /
oM hrIHSh+TiHhaHsogs nas /
oM badzra shap+ta AHhUM /
zhes mchod /
de bzhin gshegs ba rnams kyis bdag la mngon par dbang bskur du gsol /
zhes gsol ba btab pas /
de rnams kyis spros pa'i lha mo tsa rtsi ka la sogs ba rnams kyis shis pa brjod pa smon du 'gro bas /
zla ba lta bu'i bum pa dkar po bdud rtsi lngas bkang ba bzung nas /
sangs rgyas rnams ni thams cad kyis / /
skye bas thob ba'i dbang bskur ba / /
ji ltar de bzhin bdag gis ni / /
dag pa lha yi chus dbang bskur / /
zhes gsungs shing spyi bo nas dbang bskur /
dbang gi chus lus thams cad gang /
dri ma thams cad dag /
chu lhag ma spyi gtsug tu gnas pa yongs su gyur pa las /
gtso bo'i rtsa zhal gyi dbu la mi bskyod pas dbu brgyan cing /
dbang gi lha rnams rang nyid la thim par gyur /
mchod stod bya ba ni /
oM yamAn+ta ka ar+g+haM /
pA dyaM /
gan+de /
buSh+pe /
d+hU pe /
A lo ke /
nai widyA /
shap+ta pra tI ts+tsha hUM swAhA /
oM mchod do / /
phyogs bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad gcig tu bsdus pa'i ngo bo chos kyi phung po stong phrag brgyad cu rtsa bzhi'i 'byung gnas 'phags pa'i dge 'dun thams cad kyi mnga' ba dang / /
drin can rtsa ba'i bla ma rin po che'i zhal du oM AHhUM /
brgyud pa'i bla ma rnams kyi zhal du x gzhan yang dbang bskur rgyud bshad man ngag gnang ba'i bla ma brgyud pa dang bcas pa rnams kyi zhal du oM x oM ya mAn+ta ka hUM phaD oM AHhUM /
gzhan yang rgyud sde chen po bzhi dang 'brel ba'i yi dam dkyil 'khor gyi lha tshogs rnams kyi zhal du x chos kyi rgyal po 'khor dang bcas pa rnams kyi zhal du x gzhan yang sngon sangs rgyas mthong ba /
dam pa'i chos thos pa /
'phags pa'i dge 'dun la brten pa /
bstan pa dang 'khor rnam bzhi skyong bar zhal gyis bzhes pa bla ma gong ma rnams kyis bsten cing bsgrubs pa'i srung ma dam tshig can rnams kyi zhal du x yul nyi shu rtsa bzhi /
gnas sum cu rtsa gnyis dur khrod chen po brgyad na gnas pa'i dpa' bo dang /
rnal 'byor ma dang /
phyogs skyong dang /
zhing skyong dang /
klu la sogs pa rnams kyi zhal du x gzhi bdag gnyug mar gnas pa dang /
sems can thams cad lhar gyur ba rnams kyi zhal du x phyogs bcu'i sangs rgyas thams cad spyan drangs te rang gi lus la zhugs par @# / /
gyur| oM hrIHSh+TIHwi kri tA na na hUM phaD oM AHhUM /
oM amri ta swa da nA badzra swa b+hA wa At+ma konyahaM /
mgron thams cad ye shes kyi bdud rtsis mnyes shing tshim par gyur /
bstod pa ni /
gnyis med thun mong ma yin khyab pa'i sku| |kun la snyoms mdzad rgyal ba kun gyi yab / /
chos kyi dbyings gyur rgyal ba kun gyi yum /
ye shes sems dpa' rgyal ba kun gyi sras / /
phyag 'tshal 'jam dpal dpal gyur rdzogs pa khyod / /
chos kyi skul byams sdang mi mnga' yang / /
srid gsum gdug pa ma lus 'dul ba'i phyir / /
thugs rje thabs kyis khro rgyal skur bstan pa / /
'jigs byed gshin rje gshed la phyag 'tshal lo / /
bzlas pa bya ba ni /
oM a ra pa tsa na d+hIHnyer gcig /
oM ya ma rA dzA sa do me ya /
ya me do ru Na yo da ya /
ya nga ts+tsho ni ra ya k+She ya /
ya k+She yats+tsha ni rA ma ya hUM hUM phaD phaD swAhA /
oM hrIHSh+T+riHwi kri tA na na hUM phaD /
oM ya mAn+ta ka hUM phaD /
ces pa rnams ci 'grub re bzlas mthar /
oM ya mAn+ta ka sa ma ya /
ma nu pA la ya /
ya mAn+ta ka twe no ba tiShTHa /
dri D+ho me b+hA wa| su po ShTHo me b+hA wa /
su to Sh+yo me b+hA wa /
a nu rak+to mi b+hA wa /
sarba sed+d+hi me pra yats+tsha /
sarba karma su tsa ma /
tsi t+taM shri yaMHku ru hUM /
ha ha ha ha hoHb+ha ga wan /
ya mAn+ta ka mA me muny+tsa /
ya mAn+ta ka b+hA wa mahA sa ma ya sa twa AHhUM phaD /
gtor 'bul ni /
oM hrIHSh+T+riHwi kri tA na na hUM phaD /
oM swa b+hA wa shud+d+hAHsarba d+harmAHswa b+hA wa shud+d+ho nyahaM /
stong pa nyid du gyur /
stong pa'i ngang las yaM las rlung gi dkyil 'khor sngon po zhes pa nas /
oM gyis mang por sbar zhing spel bar gyur /
oM AHhUM /
gs+yam /
mdun du skad cig gis dpal rdo rje 'jigs byed dpa' bo gcig pa'i rten dang brten pa'i dkyil 'khor yongs su rdzogs par gyur /
rang gi thugs ka'i hAM las 'od zer 'phros /
dpal rdo rje 'jigs byed dpa' bo gcig pa'i ye shes pa'i dkyil 'khor phyogs skyong dang bcas pa spyan drangs /
dzaHhUM paM hoH /
ye shes pa dam tshig pa dang gnyis su med par gyur /
mgron rnams kyi ljags hUM las skyes pa'i rdo rje rtse gcig pa dkar po 'od kyi sbu gu can du gyur pas gtor ma'i bcud drangs te gsol bar gyur /
oM hrIHSh+NIH wi kri tA na na hUM phaD /
badzra b+hai ra wa ya a d+hi pa ti i maM ba liM ta kha kha khA hi khA hi hUM phaD swAhA /
zhes bdun nam gsum gyis dbul /
oM hrIHSh+TIHhaH zhes pa nas /
oM badzra shap+ta AHhUM /
gi bar dang /
oM ya mAn+ta ka hUM phaD oM AHhUM /
zhes phyi nang gi mchod pas mchod /
gnyis med thun mong ma yin khyab pa'i sku /
zhes pa nas /
'jigs byed gshin rje gshed la phyag 'tshal lo / /
zhes bstod /
phyogs skyong gi gtor ma /
oM ya ma rA dzA sa do me la /
ya me do ru Na yod ma /
ya da yo ni ra ya k+She ya /
ya k+She ya ts+tsha ni rA ma ya hUM hUM phaD phaD swAhA /
zhes rtsa sngags brjod pas byin gyis brlabs pa /
oM b+hu tsa ra naM /
ya pA tA la tsa rA ya /
mAn khe tsa rA ya /
ta pUr ba ni gnaM /
ka dak+Shi Na dI gA ya /
hUM pa sh+tsi ma naM /
phaD ut+ta ra ti gA ya| oM i /
hIHya /
Sh+TI wa /
wi k+Shi /
kri ko /
tA e /
na a na de /
hUM b+h+yo /
phaD sarba b+hu te b+h+yaH zhes pa gsum gyis bsngo /
oM da sha dika lo ka pA la sa pa ri wA ra ar+g+haM pra tI ts+tsha hUM swAhA /
de bzhin du sbyar te /
pAd+h+yaM /
gan+d+ha /
puSh+pe /
d+hU pe /
A lo ke /
nai @# / /
widyA /
shap+ta pra tI ts+tsha hUM swAhA /
zhes pas phyi mchod dang /
oM da sha dik lo ka pA las pa ri wA ra oM AHhUM /
zhes nang mchod dbul /
bcom ldan chos rje 'jam dbyangs spyan lam du / /
bdud 'dul bstan pa bsrung bar zhal bzhes pa / /
las kyi gshin rje ma mo mkha' 'gro ma / /
'byung po ro langs ci bgyi bka' nyan tshogs / /
phyi nang skyong ba'i dam can ma lus la / /
bdag ni re ba'i sems kyis 'dud cing mchis / /
phyogs skyong 'khor dang bcas pa rnams kyis bdag gis dam pa'i chos sgrub pa'i bar chad thams cad zhi ba'i 'phrin las mdzod cig /
chos rgyal sogs kyi gtong 'bul byed na mtshams 'dir bya /
de nas gtang rag ni /
oM ya mAn+ta ka ar+g+haM nas /
shap+ta pra tI ts+tsha hUM swAhA /
oM ya mAn+ta ka hUM phaD oM AHhUM /
gzugs mchog mchog tu drag po che / /
dpa' bo mchog gi sbyod yul can / /
gdul dka' 'dul ba'i don mdzad pa / /
rdo rje 'jigs byed la phyag 'tshal / /
nyer bsdu ni /
oM ya mAn+ta ka sa ma ya /
zhes pa nas /
satwa AHhUM phaD /
ma rnyed yongs su ma shes dang /
gang yang nus pa ma mchis pas / /
'dir ni bya ba gang bgyis pa / /
de kun khyed kyis bzod mdzad rigs / /
bdag la dngos grub mchog stsol la / /
ting 'dzin kun gyi 'bras bu stsol / /
sems can kun la ci 'dod pa'i / /
dngos grub bla na med pa stsol / /
mgron 'jig rten las 'das pa rnams rang la thim zhing /
'jig rten pa rnams rang gnas su gshegs par gyur /
dur khrod srung 'khor dang bcas pa gzhal yas khang la thim /
gzhal yas khang rang la thim| rang dam tshig sems dpa' ye shes sems dpa' la thim /
ye shes sems dpa' ting nge 'dzin sems dpa' la thim /
ting nge 'dzin sems dpa'i zhabs kyu U ni ha la /
ha ha'i mgo po la| de zla chos la /
de thig le la /
de nA da la tham / /
de yang mi dmigs pa stong bar gyur /
stong ba'i ngang las dpal rdo rje 'jigs byed zhal gcig phyag gnyis pa'i rnam par gyur pa'i spyi por oM /
mgrin par AH thugs kar hUM gis mtshan par gyur /
smon shis ni /
rnam dag bsam pas tshul 'dir 'bad pa las / /
byung ba'i dge bas mtha' yas 'gro ba kun / /
skye zhing skye bar 'jam dbyangs zhi khro yis / /
'bral ba med par rjes su 'dzin gyur cig /
nam mkha' ji srid sku lnga'i bdag nyid can / /
kha sbyor bdun ldan go 'phang mngon gyur nas / /
mtha' dag 'gro 'di go 'phang de nyid la / /
skad cig nyid la bde blag 'god par shog /
rtsa brgyud bla ma rnams kyi bkra shis shog /
yi dam lha tshogs rnams kyi bkra shis shog /
ma dang mkha' 'gro rnams kyi bkra shis shog /
chos skyong srung ma rnams kyi bkra shis shog /
nam mkha'i khyon ltar mangs pa'i pho brang mchog /
nyi zla'i 'od dang mnyam pa'i 'od 'phro zhing / /
grangs med rin chen rgyan gyis mdzes pa la / /
dge mtshan ji snyed mchis pa'i bkra shis des / /
khyed cag gang dang gang du gnas pa der /
yi shes mtshan ma 'ga' yang mi 'byung zhig /
zhing gi 'byor pa phul du byung ba yis / /
bde legs rgyun mi 'chad pa'i bkra shis shog /
ces brjod par bya'o / /
zhes pa 'di yang dkon rdor zhabs gras dge slong lhun grub bkra shis nas @# / /
nan gyis bskul ngor pha bong kha'i sprul ming pas dkon rdor bla brang nyid du sug bris su bgyis pa 'gro don 'phel / /
! dad dam mtshungs med lha klu dga' tshal bas /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog /
dge legs 'phel / /
