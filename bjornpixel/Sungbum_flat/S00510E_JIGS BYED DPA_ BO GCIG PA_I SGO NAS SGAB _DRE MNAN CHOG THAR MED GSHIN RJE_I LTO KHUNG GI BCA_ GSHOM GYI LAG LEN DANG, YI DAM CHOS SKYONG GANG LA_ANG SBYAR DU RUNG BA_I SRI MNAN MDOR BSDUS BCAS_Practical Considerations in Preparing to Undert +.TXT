@# / /
'jigs byed dpa' bo gcig pa'i sgo nas sgab 'dre mnan chog thar med gshin rje'i lto khung gi bca' gshom gyi lag len dang /
yi dam chos skyong gang la'ang sbyar du rung ba'i sri mnan mdor bsdus bcas bzhugs so / /
@## / /
na mo gu ru badzra b+hai ra wA ya /
'dir byin rlabs kyi gter chen po bcom ldan 'das dpal rdo rje 'jigs byed dpa' bo gcig pa'i sgo nas sgrub pa spyi'i sgag 'dre sgrub sri'am / /
yul spyir gnod pa'i 'dre ngan gdug pa can mnan pa'i bca' gshom gyi lag len man ngag lhug par 'bri ba la bla ma chos bdag srung ma'i tshogs kyis gnang ba bstsal du gsol /
de yang yi dam gyi lha rnams la'ang sgab 'dre yod pa ches mang zhing /
ye shes kyi srung ma dang /
'jig rten pa'i lha sogs kyang phal cher la sga 'dre yod la /
sems can rang mang la lhan cig skyes pa'i 'dre res nges can du gnod par byed pa dang /
gzhan yang mi dang nor rdzas kyi rjes su 'brang pa'i sgab 'dre yang ci rigs 'byung bar nges shing /
de rnams mnan pa ma byas na sgo du ma nas bkra mi shis pa 'byung bar byed bas mnan pa @## / /
gal che /
de yang yi dam chos skyong sogs rang rang gi sgab 'dre gnon lugs mi 'dra ba'i khyad par so sor dgos pa rnams rang rang gi be'u bum sogs su bzhugs pa ltar la /
'dir ni sgrub pa spyi'i sgab 'dre mnan thabs dang /
der kha bsgyur te yul phyogs spyi la gnod pa'i 'dre ngan 'byung po sogs gnod byed ci rigs mnan pa'i lag len rje thu'u bakwan blo bzang chos kyi nyi ma'i gsung rta mgrin gsang sgrub kyi bsnyen pa'i bar chad sel ba'i man ngag bdud dpung 'joms pa'i mtshon cha las byung ba dang /
khal kha dam tshig rdo rje'i rta bod du sgrub sri gnon pa'i cho ga g.yo med rdo rje'i ri bo las byung ba gzhir bzungs /
gser chos sogs be'u bum 'ga' zhig nas byung bas khog phubs /
dge ldan snyan brgyud kyi man ngag zab mo dag gis zur brgyan /
rigs mthun gzhan nas kyang kha bskangs te 'bri ba la| thog mar ling+ga bca' ba ni /
dug khrag bsres pa'i snag tshas dug shog la ling+ga gson mig dang shi mig lta bu ma yin zhing /
lus shin tu rid cing nyam thag pa /
skra gzengs pa /
tshigs chen bzhi 'bur ba /
lto ba che la yan lag phra ba /
dbang med gcer bu mya ngan dang smre sngags du 'bod byed cing /
yan lag lcags sgrog gis bsdams pa lta bu tshul dang ldan pa bris nas /
snying gar Ni'am /
tri'i phyogs bzhir dzaHmdun nang bstan bzhis bskor /
de bzhi'i rgyab kyi phyogs bzhir e hur thum dzaHbcas dang /
de'i phyir phyogs bzhir mA ra ya rbad bcas yig mgo phyir bstan /
de'i phyir lkog ma'i 'og nas 'go brtsams te g.yas skor du yig mgo phyir bstan te /
ya ma dam sri phung 'dre gi ma sa ri mA ra ya dzaHgnod byed dgra bgegs rgyal 'gong dam sri phung 'dre sogs sri rigs pho mo sdongs zla rgyab rten dang bcas pa'i lus ngag yid gsum kha rje dbang thang mthu stobs rdzu 'phrul dang bcas pa khu gcig /
chings shig /
stam+b+ha ya nan /
zhes tsheg med sbrul 'khyil ba ltar lhag chad nor 'khrul med par yig mjug nang la bcug ste bris /
dpung mgo gnyis la dzaHhUM /
pus mo gnyis la baM hoH lag nywa g.yas par mA /
g.yon par ra /
rkang ba la g.yon ba la ya /
g.yas pa la rbad /
brla gnyis la tsha re /
'doms su phaT /
rkang mthil gnyis la yaM /
spyi bor stam+b+ha ya laM nan /
@# / /
mig gnyis la long long /
rna ba gnyis la 'on 'on /
kha la gshin rjeng long /
ya mchu la kha /
ma mchu la tham /
lag ngar gnyis la chag chag /
yang lag nywa gnyis la zha zha /
rkang pa'i ngar gdong gnyis la grim grim /
rdzim gnyis la nga nya 'bri /
yang na snying gar Ni sa mtshan pa /
de'i phyogs bzhir dzaHbzhi mdun nang bstan gyis bltem pa dang /
de'i phyogs bzhir e hur thum dzaH de'i phyogs bzhir mA ra ya rbad rnams sngar ltar yig mgo phyir bstan 'bri /
ling+ga'i lkog ma'i 'og nas 'go brtsams te yig mgo phyir bstan g.yas skor du phyi nas nang du sbrul 'khyil ba ltar yig mjug nang la bcug ste /
oM sarba na tri ni hUM dzaH ni tri ni hUM dzaHsu tri ni hUM dzaHshatri ni hUM dzaH ka tri ni hUM dzaH oM sarba na tri ni dza shog /
ni tri ni dza shog /
su tri ni dza shog /
sha tri ni dza shog /
ka tri ni dza shog /
yam dam sri gam sa ri mA ra ya dzaH gnod cing 'tshe bar byed pa'i dam sri sgrub sri dgra sri phung sri dur sri gong sri chung sri rgyal sri btsan sri klu sri pho sri mo sri sgab 'dre 'byung po pho mo sdongs zla rgyab rten dang bcas pa 'byung po sri rigs pho mo thams cad kyi lus ngag yid gsum kha rje dbang thang mthu nus thams cad khu gcig stims shig pho ba cig stam+b+ha ya nan /
zhes ba lta bu'am /
yang na /
oM sarba na tri ni hUM dzaH zhes sogs sri'i 'bod sngags rdzogs par bris pa'i mthar sri rigs spyi dang dmigs /
bsal gang yin gyi sri'i med gsham la lus ngag yid gsum kha rje dbang thang mthu stobs nus pa thams cad stam+b+ha ya nan /
zhes pa lta bu rgyas bsdus rigs pas dpyad la 'bri /
ling+ga'i phyi rol tu sta zur g.yas nas yig mgo nang bstan g.yon skor du mjug phyir brkyang ste /
rgyal sri gangs dkar sdongs nas ldang ba gaM gaM rub rub nan /
pho sri ri bo'i rtse nas ldang ba ku ru ku ru phye ma nan /
mo sri rgya mtsho'i gting nas ldang ba ku ru thal thal nan /
dur sri dur gyi sgab nas ldang ba phu ru thal thal nan /
phung sri grog po'i phu nas ldang ba ku ru thal thal nan /
dgra sri lab btses 'og nas ldang ba pu ri thal thal nan /
nye sri them pa'i 'og nas ldang ba dul dul nan /
god sri r+wa ba'i phug nas ldang ba ki ri ki ri nan /
chung sri mal gyi 'og nas ldang ba ku ru ku ru nan /
lus ngag yid gsum tshe srog la bar du gcod pa'i dgra bgegs gdug pa ca dam sri sgrub sri dgra sri phung sri dur sri god sri chung sri pho sri mo sri bdud sri btsan sri rgyal sri klu sri dar sri skyes pa'i phye sri yul 'dre shi 'dre gson 'dre za 'dre shi gshed rbad 'dre rbod gtong byad kha phur kha las ngan sgab 'dre pho mo sri rigs nag phyogs sde brgyad 'byung po pho mo sdongs zla rgyab rten dang bcas pa 'di dag thams cad kyi lus ngag yid gsum bla srog rnam par shes pa 'dir khu gcig /
drongs shig /
stims shig /
phob cig /
sri rigs 'byung po sarba A gar+Sha ya dzaH sri rigs bcu gsum sder gtogs dang bcas pa'i 'byung po sri ngan skeg ngan thams cad sod sod mA ra ya sod /
rak+sha sod /
sri ti sod /
rar sod /
thuM thuM sod /
'dril 'dril sod /
zhud tri sod /
dam @# / /
sri mA ra ya sod /
dam sri mA ra na b+h+ying b+h+ying /
dam sri mA ra na rmugs rmugs /
dam sri mA ra na ha la ha la /
dam sri mA ra na dun dun /
dam sri mA ra na myos myos /
dam sri mA ya na myos shing dbang du byos /
thuM ri li hUM phaT /
mA ra ya rbad /
stam b+ha ya nan /
zhes pa lta bu'am /
yang na /
chung sri mal gyi 'og nas ldang ba ku ru ku ru nan /
zhes pa'i bar sngar ltar la /
de nas /
lus ngag yid gsum tsha srog la bar du gcod pa'i sri rigs dmigs bsal gang yin gyi ming dper na| chung sri gnod byed 'byung po sogs sri ngan skeg ngan thams cad sod sod mA ra ya sod /
ces sogs gsang sngags bcas 'thud pa pus mo g.yas pa'i thad du rdzogs par 'bri /
de'i phyir dzaHkhram mgo nang bstan gyis bskor /
yang 'jigs byed kyi sgo nas byed na /
ling+ga'i phyir yig mgo phyir bstan bris pa spyi bo'i thad nas brtsams te g.yon skor du /
'chi bdag las kyi gshin rje yab yum 'khor pho tshogs mo tshogs pho nya bran g.yog dang bcas pa la gnod byed dgra bgegs dam sri phung sri rgyal gdon sde brgyad yul 'dre log 'dren 'byung po gdug can sgab 'dre pho mo sdongs zla rgyab rten dang bcas pa'i lus ngag yid gsum gnyer du gtad do / /
zas skal nor skal bsad skal du gtad do / /
ma shor cig khu gcig /
chings shig / /
dam sri phung sri sgab 'dre pho mo 'byung po ma rungs pa thams cad kyi srog la e hur thum dzaH mA ra ya phaTH stam+b+ha ya nan nan /
zhes rdzogs par 'bri /
de'i mthar dzaHkhram yi ge kha nang bstan nyer gcig gis bskor /
legs par bris zin nas mgo mjug ldog ste lan gsum brdab /
de nas dri ma bag zan dang sha rlon gyis dril phyis yang yang bya /
lag pa dar sogs kyis sgril te sgo'i steng khar gyi sas byugs la /
oM ma ma su su tang tang ye swAhA /
zhes brjod /
drag sngags kyis ngar blud pa'i dug khrag gis phyugs la khram 'debs /
mdun du 'o chu bsres ba'i chu bzhag la /
bsangs sbyangs /
stong pa'i dang las chu 'di nyid / /
gnas 'gyur pad zla'i gdan steng du / /
baM las chu yi lha mo dkar / /
zhal gcig phyag gnyis g.yas mchog sbyin / /
g.yon pas padma'i sdong bu 'dzin / /
zhabs gnyis skyil krung rgyan spras gyur / /
par bsam /
rang gi thugs ka'i sa bon las / /
'od 'phros dbang lha ye shes pa / /
lhan cig spyan drangs gnyis med bstims / /
dbang lhas dbang bskur mi bskyod pas / /
dbu yi gtsug tu rgyas btab gyur / /
mchod pa bsangs sbyangs byin gyis brlabs la /
oM ar+g+haM sogs kyis mchod /
phyag byar 'os pa thams cad la / /
zhes sogs nas /
bstod par bgyi / /
zhes bstod ba bya /
de nas /
rang nyid lhar gsal thugs las 'od 'phros pas / /
chu yi lha mo dkar mo la phog pas / /
rgyud bskul phyag g.yas mthil dang mdzub rtse las / /
dri cha brgyun babs rU pa la zhugs pas / /
khrus byas chu 'thor ma dag pa rnams sbyangs / /
rang gi dri rlangs phog pa phyis par gyur / /
oM baM baM ye swAhA /
chu khrus bgyis te lha mo gshegs su gsol /
yang chu gtsang dri ldan zhig tu /
sngar bzhin lha mo bskyed cing mchod bstod byas la /
rang gi thugs ka'i hUM las 'od zer 'phros / /
lha yi thugs rgyud drag tu bskul ba las / /
pha rol @# / /
dmigs bya'i tshe srog bsod nams bsdus / /
dri gtsang chu yi nang du thim par gyur / /
ces brjod cing thim par bsam /
de nas ling+ga bstan dgra dgug bstim bgyis te chu snod kyi steng du rang gi dri rlangs ma phog par byas te lan 'ga' g.yob la lha mo 'od du zhu nas chu la thim par bsam /
chu de rang gi gnas khang longs spyod sogs la gtor bas tshe bsod rgyas shing stobs dang ldan par bsam /
dug shing tsher ma can gyi me'i khar g.yob la /
oM raM raM ye swAhA /
zhes lan 'ga' brjod /
de nas rlung khar g.yeng zhing /
oM ma ma yaM yaM ye swAhA /
gnam khar g.yeng zhing /
oM badzra kha khung kha khung ye swAhA /
zhes brjod /
de nas sgrub khang der /
rang dang kha sprod kyi tshul du'am gang bder yi dam dang chos skyong gi bris sku bkram pa'i mdun du mchod gtor rnams phyag len ltar bsham /
rang dang mdun bskyed kyi bar du'am 'os 'gab kyi phyogs su /
dmags /
grong stongs sa /
mchod rten nam dgon bshig gis ste phung gsum gyis byas pa'i stegs bu'i khar 'brub khung rgyar khru gang /
dpangs su mtho gang yod pa rtse mo phar bstan pa| nang du dug khrag gis dmar por byugs pa phyi ro sol gyis nag por byas pa'i nang du sngar gyi ling+ga mtha' nas phyir rub ste snying ga'i sa bon mthong bar byas la gan rkyal mgo mjug ldog pa'i tshul du mgo bo rang la bstan nas bcug /
'brub khung gi phyi rim du me ris rtse nang bstan /
de'i phyi rim du mdun ngos su mda' gzhu /
g.yas su mdung /
g.yon du thob rnams g.yas skor du nyal stabs /
de'i phyi rim la mtshon cha sna tshogs kyis bskor /
yang na phyar gdan nag po mda' gang gru bzhi pa'i steng du dur rdo sum sgrom gyi khar lcags slang bye mas bkang ba'i dbus su 'brub khung gru gsum brus pa'i nang du dug khrag dang sre nag sbyar bas nag por byugs /
gang ltar yang 'brub khung gi nang du ling+ga dang /
de'i phyi rol gyi gru gsum la thod gnon dur khyi phag gsum gyi thod pa hril po'am thod tshal dang /
'jim pa gtsang ma las bzos pa'i de gsum gyi gzugs /
ra ru| lug ru /
gong du bshad pa'i sri gang yin gyi mnan thod dang bcas pa bzhag /
'brub khung gi kha khyer la se ba /
skyer pa /
'om bu gsum gyi rtsang gis bskor /
de rnams kyi steng du shing sna gsum po'i oM bzos pa'i mdud mtshams nas khrus kyi me longs mtshon byed ra khyi'i sog pa gad dar byas pa mgo sprel sri khung steng du btags /
steng nas re nag gi gur phub ste thun 'phang ba sogs kyi tshe sgo bsal chog pa la rgyun par mchod me dang nyi zla'i 'od mi phog par bzos /
de'i phyi rol du gangs chu mtshor 'khyil lam chu mig lung ba kha byang blta nas blangs pa'i chu la sha khrag blugs pa'i sri mtsho /
ram bu'i phye la bzos pa'i 'brang rgyas mgo leb kha mar gyis byugs pa la rtsam pa /
spang ma /
go thal gsum bsres pa'i chang bus bskor ba'i sri zan /
sri shar sha lag g.yas dngos sam de'i dbyibs lta bu spang phye go thal gyis bzos pa /
sri chang bar rta gsum gyi 'o mas sprus pa'i thal skyo /
'di la g.yer ma btab pa'i chang mar gyi zhal bur blug ste 'jog pa'ang snang /
sri yos gro brngos pa'i yos tshig nag por song ba rnams rdza phor sogs kyi snod so sor bgyis te bskor nas bzhag /
de dag thun rel kha gso rgyu 'khrol dang @# / /
bcas pa /
dgug gzhug dus gtong rgyu'i ra shar tshil dang mi rkang rta rkang bsres pa'i gsur rdzas /
lci ba gser kha'i me /
lha dbye'i rdzas gu gul la dug khrag sna tshogs kyis bslad pa /
lcags phye /
zangs phye /
mkhar phye /
ske tshe /
ldong ros rnams gtso bo dang /
gzhan yang ri gzar gyi rbab rdo'i phye /
rang 'thag gi lte phye /
tshwa| g.yer ma /
yungs dkar nag rnams bsres pa'i thun rdzas /
mi bsad kyi gri /
mnan pa'i skabs kyi dgos chas la /
tshwa| ba tshwa| bul tog gsum la mnan pa'i rdzas su bsngags pas de gsum dang /
sAts+tsha nag po /
go thal gyi 'dam /
la cha bcud med /
mchod rten rnying pa'i rmang gis /
mi kha'i rdzas re ba'am yugs sa mo'i sha la bcang ba'i sha gos| tshon skud sna lnga /
sa tshon sna lnga ma 'dres pa so sor bkod pa /
ra spu dkar nag zhud phyir log /
mgal ba kha nag /
'di shing gang yang rung ba mes tshig pa'i mgal du ma la ngos 'dzin pa dang /
'ga' zhig tu /
se baH 'om bu /
skyer ba dbyi mong| spen ma /
smyug ma /
stag pa /
glang ma ste shing sna brgyad so sor bzos pa'i mgal pa re gos par bshad /
shing sna de rnams kyi khar dmar tsher bsnan pa'i shing dgu po'i rkang re /
lcags tshal dgu /
me'i lce lde ste dpal 'bar dgu /
chu| sa rdog dgu /
rang 'thag ya thod dam lag bskor lta bu'i ya thod la ri rab gling bzhi gling phran dang bcas bris pa /
rdo rje rgya gram bris pa'i ro g.yam mnan dong khebs ba /
gzhan yang 'bud dkrol rol mo'i bye brag sogs thog mtha' bar gsum du dgos pa'i yo byad thams cad tshogs par bya'o / /
'di'i sgrub pa zhag bdun dang gsum la sogs pa gang dgos bsgrubs zin pa'i rjes su ji ltar mdzad rgyu'i phyag len rnams ni 'di'i mnan chog thar med gshin rje'i lto khung gi mnan pa dngos la 'jug pa man chad kyi yig chung rnams su gsal ba ltar ro / /
! / /
yi dam chos skyong gang la'ang sbyar du rung ba'i sri mnan gyi 'don chog shin tu mdor bsdus bzhugs so / /
! bla ma gshin rje'i gshed la phyag 'tshal lo / /
'dir sgrub sri 'am sgab 'dre mnan pa'i thabs yi dam dang chos skyong gang la'ang sbyar du rung ba'i 'don chog shin tu mdor bsdus nag 'gros su 'god na /
ling+ga /
'bri gzhi /
'bri rdzas /
'bri lugs sogs lha gang yin pa rang rang gi be'u bum sogs gzhung las 'byung ba ltar dang /
de 'dra'i gsal kha med rigs la lang+gi spyi 'gre tsam bgyis na rung zhing /
gzhung dang man ngag mthong brgyud kyi lag len tshul dang mthun pa las dpe thog phro brdung tsam gyis gya tshom du bya ba ni gtan nas mi rung ngo / /
gang ltar de 'dra'i mnan ying lcags kyi hom khung ngam /
lcags slang sogs kyi nang du mgo mjug ldog ste bkram /
zam nag sogs kyi khebs g.yogs te mnan ba spyi 'gre ltar mun khung du 'jog /
yi dam khro bo gang rigs kyi bdag bskyed /
bzlas pa /
gtor 'bul /
bka' srung gi bskang bshags /
bstod bskul dang bcas pa zin nas mnan ling bskyed cing dgug gzhug bya ba ni /
'brub khung ling+ga dang bcas pa bsangs sbyangs /
stong pa'i ngang las hUM nag po ring po zhu ba las /
dam tshig nyams pa'i dgra bo'am /
bgegs rnams kyi sdig sems dang las ngan las grub pa'i 'brub khung gting zab cing yangs pa'i nang du /
zhe sdang drag po'i me 'bar zhing /
gti mug gi mun pa gtibs pa /
'dod chags kyi khrag mtsho khol ba'i rba klong 'khrug @# / /
cing| phrag dog gi rlung dmar 'tshub pa /
nad rims mi bzad pa'i na bun 'thibs shing /
gnam lcags thog ser mtshon cha'i char 'bebs pa /
bdud kyi brtson khang /
gshin rje'i bshas ra /
dmyal ba'i bsreg khang rab tu 'bar bar gyur /
de'i nang du dgra yin na Ni dang /
bgegs yin na tri las bskyed /
Ni las dam nyams pa'i dgra bo mgon skyabs dang brel ba /
gcar bu shin tu nyam thag cing lus rid pa /
mya ngan gyis gdungs pa'i smre sngags 'don cing /
sgo dgu nas khrag 'dzag pa /
yan lag lcags sgrog gis bsdams par gyur /
! na mo rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi bka' x chos kyi x dge 'dun gyi x khyad par du yang /
yi dam dang chos skyong gang yin bde'i mtshan bsgyur te /
lha tshogs 'khor dang bcas pa rnams kyi x chos skyong ba'i srung ma rnams kyi bka' bden pa dang /
chos nyid rnam par dag cing kun rdzob rgyu 'bras bslu ba med pa'i bden pa'i stobs kyis sngags 'chang rnal 'byor pa bdag cag dpon slob yon mchod 'khor dang bcas pa'i sgrub pa la bar du gcod cing 'tshe bar byed pa'i sgab 'dren dam sri pho mo sdongs zla rgyab rten dang bcas pa gang du gnas kyang skad cig thang cig yud tsam zhig la dmigs rten gyi ling+ga 'di nyid la khug cig /
a kar+Sha ya dzaH badzra ang+ku sha dzaHbadzra pA sha hUM /
badzra s+pho Ta baM /
badzra g+haN+Da hoH badzra pra be sha ya phaD /
a be sha ya aH zhes dmigs ba brtan pos dgug gzhug yan grangs mang bya /
de ltar dgug gzhug legs par zin nas thun gyis zab ste /
gshin ni dang ma mo las sogs pas dug mtshon gyis char phabs par gyur /
ces brjod /
bsad bskad rmongs rengs tshar gcod pa'i dmigs pa dang sngags rnams lha rangAng gi gzhung nas byung ba ltar dang /
spyi khyab tu /
hUMH sgab 'dre 'byung po sdig can khyod / /
da ni brab cing bsad par bya / /
pho nya rnams kyis 'gugs 'dren bya / /
gu gul dud pas lha dang phral / /
dug gi chu yis myos su gzhug /
rak+ta 'bar ba'i rbal g.yeng / /
yungs kar phye ma ske tshes brabs / /
khro chung tshogs kyis srog rtsa gcod / /
ma mo mkha' 'gro'i tshogs la sbyin / /
'jam dpal ral gri'i rtse yis rtsabs / /
ya ma rA dzA'i kha ru rdzongs / /
gshin rje nag po'i lto ru gzhug /
ri rab chen po'i rmad du gnon / /
mtshon cha 'bar ba'i rtse yis gdab / /
ye shes rnon po'i dpal gyis gsod / /
ces brjod cing gu gul gyis bdug /
ral gris rtsab ba'i tshul bya /
de nas ling+ga lag len ltar bsgril nas lugs sa mo'i sha gos kyis dkris /
chon skud sngo dmar gyis bcing /
phyi nang thams cad dul chas legs par gtums te chus mi gnod pa bya / /
glang rog pa'i r+wa sogs kyi nang du bcug /
bar rnams thun dang mi bsad kyi rbab rdo / /
lcags phye /
zangs phye sogs kyis bkang /
zangs kyi kha chod kyis kha dam par bcad /
ru ba stongs pa'i sbra nag gis gtums /
tshon skud kyis bcings /
skyer pa'i rtsang rgya gram gyis brgyan / /
gang du mnan pa'i sar mnan chas rnams khyer te gzhi bdag gtor ma btang /
de nas gser skyems byin gyis brlabs nas /
hUM| bla ma yi dam dkon mchog gsum / /
rgyud sde bzhi yi lha tshogs dang / /
khyad par bcom ldan gshin rje'i gshed / /
gser skyems mchod pa 'di bzhes la / /
bdag gi gzu dang dbang @# / /
mdzod cig /
dam nyams 'di yi skya bsam mdzad / /
gshin rje'i gshed kyi bka' sdod mchog /
chos kyi rgyal po 'khor dang bcas / /
gnan yang dmar na rgya mtsho'i tshogs / /
gser skyems x bdag gi x dam nyams x dbyu gu drug cu rtsa bzhi sogs / /
lo zla zhag dus lha rnams dang / /
khyad par yul phyogs 'dir gnas pa'i / /
lha klu gzhi bdag 'khor bcas rnams / /
gser skyems x bdag gi x dam nyams x gzu dang dpang las mtho ba med / /
rnam par dag pa'i thugs kyis gzigs / /
gser skyems mchod pa rgya re che / /
'bru sman sna tshogs rin che bas / /
de ring bdag gi grogs mdzod cig /
ces gser skyems phul / /
de nas mnan chas mdun du bzhag pa la sngar bzhin bskyed chog dang /
dpug gzhug lan gsum bya /
de nas rnal 'byor pas zwa gyon /
mnan r+wa lag tu thogs te /
hUM| ri rab chen po'i rmad du mnan / /
rgya mtsho chen po'i gting du bskyur / /
gshin rje nag po'i lag tu gtang / /
chu srin gdug pa'i kha ru rdzongs / /
'khor lo 'bar ba'i phyag rgyas mnan /
bdun brgyud rigs ni brlag par gyur / /
nam yang 'da' bar mi nus so / /
byang chub sems ni skyes na btang / /
hUM| sa 'og rim pa bdun gyi grong khyer nas / /
'chi bdag gshin rje nag po yar la bzhengs / /
gnam sar bgrad pa lta bu'i zhal nang du / /
gnod par byed pa'i bgegs rigs 'byung po'i tshogs / /
ma lus 'khor dang bcas pa 'di dag rnams / /
zas su gtad do bstab po Ni tri dzaH / /
khar chud 'chi bdag gshin rje kun dga' ste / /
phru gu thams cad tsir sgra dir dir sgrogs / /
'di dpe dag ba 'ga' re la snang bas gsar bcug /
nam yang thar med lto ba'i mun khung du / /
nyi zla gza' yis bzung ba bzhin gtums te / /
mun nag rub kyis rang gnas rgya mtsho'i steng /
'di'ang dpe 'ga' la snang bas bcug /
rim bdun sa 'og gshin rje'i grong du song /
zhes brjod cing dong nang du bskyur /
yi dam dang chos skyong rang sngags kyi mjug tu /
oM laM hUM laM staM b+ha yan na /
dgra bgegs sarba sha trUM stam b+ha yan na /
de nas ro g.yam la rdo rje rgya gram bris pa dang /
rang 'thag la ri ras bris pa /
sAts+tsha nag po bcas kyis mnan te /
ro g.yam rdo rje rgya gram ste / /
'di yis brten pa yan chad ni / /
bde ba chen po'i gnas yin te / /
'di yis mnan pa man chad ni / /
khams gsum 'khor ba'i gnas yin pas / /
nam yang thar ba'i dus mtha' med / /
ces brjod / /
go thal gyi 'dag pas spyi bas nas| 'di ni ye shes thal chen te / /
thal bdag gis ni bsngams pa'i tshe / /
las ngan byas pa'i rnam smin gyis / /
lcags ni khro chus bsdams par gyur / /
nam zhig 'gyod pa'i sems bskyed na / /
khro chu dag kyang rang bzhin byer / /
ces brjod cing stangs stabs dang bcas der mos nas /
yi dam dang chos srung sogs gang yin gyi bro brdung zur du yod na de brjod cing /
spyi khyab tu 'jigs byed lta bur /
hUM| bde chen lhun grub chos dbyings pho brang nas / /
rtsa brgyud bla ma'i tshogs rnams skur bzhengs shig /
zhe sdang chen po khros pa'i dkyil 'khor nas / /
rdo rje 'jigs byed chen po skur x gar bzhugs rdo rje'i pho brang so so nas / /
mkha' 'gro chos skyong srung ma skur x rnal 'byor lus ngag yid gsum byin gyis rlobs / /
dgra bgegs gdug pa gzir ba'i bro @# / /
brdung 'tshal / /
khro chen rdo rje 'jigs byed bro brdungs pas / /
bro brdung sgab 'dre pho mo'i mgo la brdung / /
sgab 'dre pho mo'i klad pa tshal bar khos / /
bro brdung 'byung po pho mo'i snying la brdung / /
'byung po mo pho'i don snying tshal bar khos / /
zhabs g.yas g.yo zhing brdabs pa yis / /
pho gdon gnod byed rdul du rlog /
g.yon pa g.yo zhing brdabs pa yis / /
mo gdon gnod byed rdul du rlog /
g.yas g.yon dus cig brdabs pa yig lha srin sde brgyad la sogs pa'i / /
gnod byed gdon bgegs thal bar rlog /
ces brjod /
de rjes chos sku ma'i zlog pa bcas zin nas las kyi rjes mi mngon par bya / /
shul du yo byad ci yang ma lus par byas te phyi mig mi lta bar nang du log nas /
sgrub khang gi sgo'i phyi nang gi mtshams su srung 'khor bsgom zhing /
nang du mnga' gsol dang /
slar yang drug cu drag bsngos bya /
de nas btang rag mchod bstod /
smon shis sogs mjug chog rnams spyi ltar bya'o / /
'di ni dgon chung dang ri khrod lta bu /
mnan chog rgyas pa mi 'grub pa rnams kyi stabs bde'i nyer mkhor bsams te pha bong kha pas sbyar ba'o / /
! srung 'khor sgom tshul ni / /
hUM| steng yang rdo rje'i gu ra khang la / /
'og kyang rdo rje'i sa gzhi ste / /
phyogs mtshams rdo rje'i r+wa bas bskor / /
rdo rje'i mtshams las ma 'da' zhig /
oM badzra rak+Sha rak+Sha hUM /
a| steng yang padma'i gur khang la / /
'og kyang padma'i sa gzhi ste / /
phyogs mtshams padma'i r+wa bas bskor / /
padma'i mtshams las ma 'da' zhig /
oM padma rak+Sha rak+Sha a /
oM /
steng yang 'khor lo'i gur khang la / /
'og kyang 'khor lo'i sa gzhi ste / /
phyogs mtshams 'khor lo'i r+wa bas bskor / /
'khor lo'i mtshams las ma mda' zhig /
oM tsakra rak+Sha rak+Sha oM /
khaM| steng yang ral gri'i gur khang la / /
'og kyang ral gri'i sa gzhi ste / /
phyogs mtshams ral gri'i r+wa bas bskor / /
ral gri'i mtshams las ma 'da' zhig /
oM khang+ga rak+Sha rak+Sha khaM /
traM| steng yang mda' yi gur khang la / /
'og kyang mda' yi sa gzhi ste / /
phyogs mtshams mda' yi r+wa bas bskor / /
mda' yi mtshams las ma 'da' zhig /
oM sa ra dzA la rak+Sha rak+Sha traM /
raM| steng yang me yi gur khang la / /
'og kyang me yi sa gzhi ste / /
phyogs mtshams me yi r+wa bas bskor / /
me yi mtshams las ma 'da' zhig /
oM dzwa la rak+Sha rak+Sha raM /
zhes brjod cing bsam mo / / / /
! 'jigs byed dang 'brel na chos rgyal gyi mnga' gsol bya ba ni / /
hUM| 'jam dbyangs bka' sdod stobs chen gshin rje'i gtso / /
khyod ni drin can rtsa brgyud bla ma dang / /
rab 'byams rgyud sde bzhi dang yongs 'brel ba'i / /
yi dam lha tshogs ngo bor mnga' gsol lo / /
dran pa tsam gyis mchog dang thun mong gi /
'dod dgu'i char 'bebs sangs rgyas chos tshogs dang / /
gnas gsum dpa' bo mkha' 'gro chos skyong ba'i / /
bstan srung kun gyi gtso bor mnga' gsol lo / /
srid gsum skye 'gro'i srog la dbang bsgyur zhing / /
dge sdig shan 'byed bstan dgra kun gyi gshed / /
bstan 'dzin bu bzhin skyong ba'i dam tshig can / /
rnal 'byor dgra lha chen por mnga' @# / /
gsol lo / /
khyad par rgyal ba gnyis pa tsong kha pa'i / /
bstan dang bstan 'dzin yon mchod ma lus pa / /
bu ltar brtse bas srung zhing skyong mdzad pa'i / /
bstan srog dpa' bo chen por mnga' gsol lo / /
mdor na rnal 'byor mi nor dgon nas bcas / /
lha chen chos kyi rgyal po 'khor bcas la / /
bcol lo bltos so rtag tu gnyer mdzod la / /
'gal rkyen kun sel mthun rkyen ma lus sgrubs / /
zhes brjod par bya'o / /
! dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog /
dge legs 'phel / /
rgyal kun yab gcig ngag gi dbang phyug mchog /
mi yi gar rol 'jam mgon bla ma yis /
bstan pa'i snying po gsal bar mdzad pa'i tshul /
bstod tshig lam las drongs pa'i rtsa 'grel gnyis mgon der rab gus blo bzang brtson 'grus kyis /
dpar bskrun dge bas 'brel thob skal bzang 'gro /
mdo sngags bstan zhugs sa lam rab bgrod ste /
sku bzhi'i rgyal sa myur du zin gyur cig /
