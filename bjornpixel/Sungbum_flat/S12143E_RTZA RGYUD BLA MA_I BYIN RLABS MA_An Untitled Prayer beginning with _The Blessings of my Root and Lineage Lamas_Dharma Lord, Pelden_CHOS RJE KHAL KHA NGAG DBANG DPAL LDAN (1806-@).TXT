@# / /
rtsa rgyud bla ma'i byin rlabs dang / /
skyabs gsum bslu med bden pa dang / /
bdag gi dge ba'i mthu stobs kyis / /
smon pa'i don kun 'grub gyur cig /
bdag ni skye ba thams cad du / /
mi khom gnas su mi skye par / /
dal 'byor rten bzang thob ba dang / /
sangs rgyas bstan dang mjal bar shog /
khyad par rje btsun tsong kha ba'i / /
ring lugs dri ma med pa 'di / /
gang du dar ba'i yul phyogs su / /
rtag tu skye ba len par shog /
rten bzang de yang mtho ris kyi| /
yon tan bdun gyis brgyan pa dang / /
tshe rabs rjes su dran pa dang / /
rab byung bsnyen rdzogs byed par shog /
sdig grogs bdud kyis mi brdzi bar / /
bshes gnyen dam pas rjes bzung ste / /
rtag tu thos bsam sgom gsum gyis / /
nyin mtshan dus rnams 'da' bar shog /
dge ba'i bshes la rab gus shing / /
las dang 'bras bur yid ches nas / /
dran shes bag yod brtson 'grus kyis / /
tshul khrims rnam dag bsrung bar shog /
rnam dag nges 'byung bsam pa dang / /
byams dang snying rje byang chub sems / /
zab mo dbu ma'i lta ba la / /
rtsol med myong ba skye bar shog /
thun mong lam sbyangs sngon 'gro ba'i / /
rnam dag dbang gis smin byas te / /
dam sdom tshul bzhin bsrung ba'i mthus / /
rim gnyis snod du gyur bar shog /
gang snang dag pa'i snod bcud du / /
'char ba'i bskyed rim phra rags dang / /
dben gsum sgyu lus 'od @# / /
gsal gyi / /
zung 'jug lam bzang brnyed par shog /
mdor na mdo sngags lam bzang gis / /
rdo rje 'chang dbang myur thob ste / /
'gro ba ma lus sangs rgyas kyi / /
go 'phang mchog la 'god par shog /
ces pa 'di yang /
khal kha khu re chen mo'i bkra shis chos 'phel gra tshang gi dka' ram pa'i 'dzin grwa nas dad brtson rnam dpyod dang ldan pa dge slong ngag dbang ba len gyis 'di lta bu zhig dgos zhes bskul ba ltar /
mang thos spong ba pa'i gzugs brnyan \u0f38 sprang btsun ngag dbang dpal ldan gyis sbyar ba 'dis kyang 'gro ba mang po la phan thogs par gyur cig /
