@# / /
phar phyin spyi don gsal pa'i sgron me'i skabs lnga pa drug ba bdun pa brgyad pa sogs kyi zur mchan yum don rab gsal skron ma zhes bya ba bzhugs so / /
@## / /
mdo las rtse sbyor thob pa'i rtags bcu gnyis kyi dang po drug la rmi lam dang /
bdun pa la sad rmi gang rung sbyar nas lhag ma lnga la de gnyis gang gi yang tha snyad ma mdzad la /
gser phreng las dang po drug rmi lam dang /
de nas gnyis pa sad rmi gnyis ka dang /
tha ma bzhi sad pa'i rtags su bzhed /
rnam bshad las dang po lnga rmi lam dang /
de nas gnyis pa sad rmi gnyis ka dang /
tha ma lnga sad pa'i skabs dang sbyar /
rtogs dka'i snang bar dang po drug rmi lam dang /
phyi ma drug sad pa'i rtags su bshad /
'grel bar dang po la rmi lam gyi gnas skabs na yang zhes gsungs nas gzhan la sad rmi gang gi @## / /
yang khyad par ma sbyar pa la /
yang sgra'i nus bas sad rmi gnyis ka dang /
de yang thog ma'i gsal byed yin par dgongs nas spyi don 'dir rtags bcu gnyis po re re la yang sad pa dang rmi lam gyi rtags gnyis gnyis yod par bshad do / /
grong khyer sogs mes tshig pa bden tshig gis zhi bar byed pa la phyir mi ldog pa yin min gnyis dang de re re la me ma lus par zhi ma zhi gnyis re yod pas mu bzhir 'gyur te /
phyir mi ldog la me ma lus par ma zhi ba dang /
me ma lus par zhi la phyir mi ldog pa ma yin pa dang| de gnyis ka yin pa dang /
de gnyis ka ma yin pa bzhi yod pa'i phyir /
dang po ni bden tshig brjod pa po phyir mi ldog pa yin kyang byang sems rang nyid dam yul gyi sems can gyi chos spong ba'i las kyi dbang gis me ma lus par ma zhi pa'o / /
gnyis pa ni bden tshig brjod pa po phyir mi ldog pa ma yin kyang bzung kyi mthus me ma lus par zhi pa'o / /
mu phyi ma gnyis ni go sla'o / /
mi ma yin pa'i gnod pa bden tshig gis zhi bar byed pa la yang mu bzhi sngar ltar sbyar ro / /
rnam bshad las /
rmi lam na yang chos rnams kun rmi lam lta bur zhi lhag zung 'brel gyi ting nge 'dzin gyis lta ba la sogs pa rnam pa bcu gnyis su mdo las bzhed /
ces gsungs pa ltar khas len du mi rung dam snyam ste /
rmi lam gyi shes pa la sgom byung med pa'i phyir /
paN chen gyis gong ma'i sas bsdus kyi gnyid yod par bshad pa ltar na dpyad gzhir snang yang /
de ltar 'chad pa'i khungs med pas na yongs grags ltar gong ma'i sas bsdus kyi gnyid mad par 'dod dgos so /
! /
rnam 'phel bcu drug ni rtse mo rtse sbyor kong nas gong du 'phel pa'i gnas skabs bcu drug gi ming yin pas rim can kho nar skye ba yin la /
rnam 'phel dang po'i skabs kyi 'dzam gling gi sems can gyi grangs ni nyi khri dang de'i 'grel ba dag tu mchod yul du mdzad cing /
brgyad stong pa dang de'i 'grel ba rnams su mchod pa por bshad do zhes gser phreng las gsungs shing /
'grel ba 'dir yang mchod yul du mdzad par snang yang /
rnam bshad @# / /
dang rtogs dka'i snang ba gnyis kar mchod pa po la byas nas /
mchod yul du mdzad pa'i mdo drangs pa ni ya mtshan na /
! /
phyi gtso bor gyur ba'i bsod nams rnam pa brgyad dang /
nang gtso por gyur pa'i bsod nams rnam par brgyad ces gzhung mang bor 'byung yang /
phyi dang nang gtso bor 'gyur tshul de ltar yin zhes gsal par bshad pa mi snang la /
rnam bshad las /
gang zag gzhan la ltos mi ltos la byed pa lta bur snang bas /
'di ltar na brgyad tshan snga phyi gnyis kyi skabs su lam nyams su len pa'i tshe rim bzhin gzhan gyi gdams ngag sogs la gtso cher brten dgos pa dang mi dgos pa'i khyad par yod dam dbyod dgos so /
! /
byang sems bzhi'i dge rtsa thams cad la rtse gcig tu yi rang ba'i ting nge 'dzin ni sems kun tu gnas pa'i ting nge 'dzin yin par gser phreng las gsungs shing /
rtogs dka'i snang par chos mchog pas byang sems bzhi'i dge ba la yi rang ba'i bsod nams mang por bstan pa nyid kyis sems kun tu gnas pa'i ting nge 'dzin gyi bsod nams mang por mtshon la /
mtshon nus pa'i rgyu mtshan ni /
yi rang gi dge dang ting nge 'dzin gnyis grogs dang grogs can yin pas so zhes bshad la /
rnam bshad kyang 'di dang mthun par snang ngo / /
mdo bsdud par /
mi ldog byang chub mchog la rab tu zhugs pa yi / /
sems bskyed pa la bsam pa thag bas yi rang ba / /
stong gsum ri rab srang la gzhal bas tshad bzung rung / /
rjes su yi rang dge ba de ni de lte min / /
zhes pas chos mchog rtse sbyor bstan par bud+d+ha shrIs bshad pa ltar rje yab sras gsum gas bzhed pas /
slob dbon gyi bsdud 'grel las gzhung 'dis bzod pa dang /
dge ba don gnyer pa na 'dod sems can ji snyed pa / /
zhes sogs kyis chos mchog bstan par bshad pa'i dgongs pa btsal par bya'o / /
byang sems bzhi'i ngos 'dzin la lugs mi 'dra pa gsum yod pa ni spyi don 'dir gsal par bkod pa ltar yin la /
'on kyang lugs gsum gyi dang po 'phags pa'i lugs ni /
nyi snang du /
rnam rtog bzhi'i gnyen po mthong sgom gyi rtogs pa bzhi la sbyar ba las gzhan pa so sor sbyar pa mi snang yang /
sbyi don 'dir sa dang po sogs dang sbyar ba ni rtogs dka'i snang bar 'phags pa'i dgongs pa de ltar yin par bshad pa'i rjes su 'brang ba'o /
! /
rgyu phyin drug gis 'bras bu byang chen thob pa'i ngo bo nyid la sogs pa'i yul dgu po gang rung la dmigs nas byang chub sems dpa'i 'jug bya'i gzung bar bden par zhen pa'i blo kun btags de /
ngo bo nyid dang rigs dang ni / /
zhes sogs kyi skabs nas dngos su bstan pa'i 'jug pa gzung rtog gi mtshan nyid /
rtog pa dman pa la sogs pa'i yul dgu po gang rung la dmigs nas byang chub sems dpa'i ldog bya'i gzung bar bdan bar zhen pa'i blo kun btags de /
srid dang @# / /
zhi bar ltung ba'i phyir / /
zhes sogs kyi skabs nas dngos su bstan pa'i ldog pa gzung rtog gi mtshan nyid /
yon tan 'dzin zhing skyon 'dor pa po la sogs pa'i yul dgu po gang rung la dmigs nas rdzas yod kyi longs spyod pa bor bden bar zhen pa'i blo kun btags de /
'dzin pa dang ni 'dor ba dang / /
zhes sogs kyi skabs nas dngos su bstan pa'i rdzas 'dzin rtog pa'i mtshan nyid /
ched du bya ba chen po gsum ji lta ba bzhin du ngas bar mi 'byung ba'i skyes bu la sogs pa'i yul dgu bo gang rung la dmigs nas btags yod kyi longs spyod pa por bden par zhen pa'i blo kun btags de /
ched bzhin nges par mi 'byung dang / /
zhes sogs kyi skabs nas dngos su bstan pa'i btags 'dzin rtog pa'i mtshan nyid /
! /
gser phreng dang rtogs dka'i snang ba ltar na /
byang chub la gzhan ston pa dang / /
zhes pa'i tshigs bcad kyi skabs nas bstan pa'i chos gsum ni mthong lam rtse sbyor gyi grogs dang byang chub chen po'i rgyud bshad la /
gnas skabs kyi byang chen gyi rgyur ma gsungs shing mi bzhed par snang ngo / /
rnam bshad las /
mtha'i byang chen gyi rgyu yang ston pa yin mod kyi /
gnas skabs kyi byang chub chen po mthong lam rtse sbyor gyi rgyu ston pa la nges par sbyar bar bya ba kho na'o / /
zhes sngar gyi chos gsum po de gnas skabs kyi byang chen gyi rgyur bshad do /
! /
dri ma zad dang mi skye pa'i / /
ye shes byang chub cas brjod de / /
zhes pa'i don ni /
bden par grub pa'i dri ma gdod ma nas zad pa dang nam yang mi skye par mngon sum du rtogs pa'i theg chen gyi ye shes gnyis ni /
'dir bstan byang chub chen po yin par brjod ces pa'o / /
bden par grub pa'i dri ma gdong ma nas zad par mngon sum du rtogs pa'i ye shes ni zad pa shes pa dang /
de 'dra ba'i dri ma nam yang mi skye par mngon sum du rtogs pa'i ye shes ni mi skye ba shes pa yin gyi /
dngos por smra ba ltar don dam par skyes zin pa'i drim lam gyis zad par byas pa la dri ma de dag bdag gi rgyud la zad do snyam pa'i shes pa ni pad pa shes pa dang /
don dam par skye 'gyur gyi drim lam gyis mi skye par byas pa la phyin chad bdag gi rgyud la dri ma mi skye'o snyam pa'i shes pa ni mi skye ba shes par 'dod pa dang /
de 'dra pa'i shes pa gnyis byang chub yin par 'dod pa ni mi rigs te /
bden par grub pa'i dri ma sngar yod zad pa med pa dang sngar med skye ba med pa'i phyir ro zhes 'chad par /
zad med skye med phyir de dag /
go rim bzhin du shes par bya / /
zhes gsungs so / /
des ni dri ma zad skye bden med du mngon sum du rtogs pa'i mthar thug gi ye shes sam /
dri ma zad mi skye pa den med du mngon sum du rtogs pa'i ma thar thug gi ye shes de byang chub chen po'i ngo bor bshad pa ni /
dri ma zad dang mi skye ba'i / /
ye shes byang chub ces brjod de / /
zhes pa'i tshig don la 'grig par mi snang ste /
zad pa shes pa la zad pa med pa dang /
mi skye ba shes pa la mi skye ba med pa sbyar pa'i phyir ro /
'di @# / /
ltar bshad pa ni zad med skye med phyir de dag ces pa'i don yin snyam du dgongs kyang /
gzhung 'di zad mi skye shes pa'i sgrub byed du bkod pa yin gyi /
zad dang mi skye'i don bshad pa min te /
rtogs dka'i snang ba las /
dri ma zad pa dang mi skye ba shes pa'i ye shes byang chub ba yin no zhes mdo las brjod de /
de'i don yang dngos smra ba dag kun 'byung bden pa ba gnyen po'i stebs kyis zang pa dang /
sdug bsngal bden pa ba gnyen po'i stobs kyis sngar med mi skye bar byas pa la de ltar shas pa'i ye shes la 'dod kyang de nyid 'og nas 'gog la /
'dir rang lugs la dri ma bden pa ba sngar yod zad par byar med cing sngar med skye ba med pa'i phyir na gdod ma nas zad pa dang mi skye bar shes pa'i ye shes mthar thug de dag go rim bzhin du zad mi skye shes pa'i ye shes yin par shes par bya'o / /
zhes gsal bar gsungs ba ltar ro /
! /
gser phreng dang rtogs dka'i snang ba gnyis kar rnal 'byor gyi sa bzhir gsungs la /
de bzhin ni gang zag gi bdag med rtogs ba dang /
gzung ba bden med du rtogs pa dang /
'dzin pa bden med du rtogs pa dang /
rang rig bden med du rtogs pa'i rnal 'byor gyi sa ste bzhir gser phreng las gsungs so / /
de dag gi don ni rim bzhin phung sogs gang zag rang skya thub pa'i rdzas yod kyis stong par rtogs pa dang /
sngo sogs phyi don gyis stong par rtogs pa dang /
sngo sogs kyi rnam par skyes pa'i gnyis snang can gyi mngon sum bden med du rtogs pa dang /
gnyis snang dang bral ba'i rang rig bden med du rtogs pa'i rnal 'byor gyis yin par rtogs dka'i snang bar bshad de /
phyi ma gnyis ni dmigs yul gyi sgo nas phye ba ma gtogs 'dzin stengs kyi yul ni 'dra bar bshad do / /
gser phreng ltar na /
dang po gnyis dang bzhi pa ni sngar bshad pa dang 'dra la /
gsum pa'i don la /
'dzin pa'i rnam pa'i mtshan nyid rnam par rig pa'am 'dzin pa tsam du zhen pa de yang bsal te / /
zhes pa las gsal par ma gsungs so / /
'di la kha cig na re /
rnal 'byor gyi sa gnyis pas sngon po sngon 'dzin las rdzas gzhan du med par rtogs /
rnal 'byor gyi sa gsum pas sngon 'dzin dbang mngon de sngon po las rdzas gzhan du med par rtogs pa ni de gnyis kyi khyad par yin zer na| de mi 'thad par thal /
'jug pa'i TIka chen las /
phyi don med par grub na de 'dzin pa'i shes pa gzung pa las rdzas tha dad pa med par su dbang po rtul yang grub pas /
zhes gsungs pa ltar rnam bshad las kyang /
sngon po sngo snang shes pa las rdzas tha dad yin pa khegs nas /
sngo snang shes pa sngon po las rdzas tha dad pa'i gzung 'dzin rdzas gzhan ma khegs pa'i gang zag gi rim pa mi 'thad la /
zhes gsungs pa gang zhig /
'dir bstan rnal @# / /
'byor gyi sa bzhi la snga ma snga mas ma gsal pa'i mngon zhen phyi ma phyi mas sel dgos pa'i mthod man gyi rim pa yod par 'grel pa rang las shin tu gsal bar gsungs pa'i phyir te /
'grel bar /
de la skye ba dang 'jig pas stong pa'i phyir bdag med do snyam du bsgoms pas bdag tu mngon bar zhen pa bor nas /
des dben pa'i phung po la sogs pa rten cing 'brel bar 'byung ba skye ba dang 'jig pa'i chos can la yang dag par dmigs te /
zhes rnal 'byor gyis dang pos phung sogs gang zag gi bdag tu mngon par zhen pa bsal yang chos kyi bdag tu mngon bar zhen pa ma bsal ba dang /
sngon po dang de'i blo dag lhan cig dmigs pa des pa'i phyir 'di ni sems tsam kho na yin gyi phyi rol gyi don ni med do zhes bya ba yid la byed cing /
'dzin pa'i rnam pa can gyi sems la mngon par zhen pa yongs su ma bor bas phyi rol gyi don du mngon par zhen pa spangs te /
zhes rnal 'byor gyi sa gnyis pas phyi rol gyi don du mngon par zhen pa bsal yang de 'dzin pa'i rnam pa can gyi sems la mngon par zhen pa ma bsal ba dang /
gzung ba med na 'dzin pa med do snyam du des par sems pas 'dzin pa'i rnam pa'i mtshan nyid rnam par rig pa tsam de yang bsal te /
ga nyis su med pa'i ye shes 'ba' zhig yang dag par yod pa'i ngo bo yin no snyam du nges par byas nas /
zhes rnal 'byor gyi sa gsum pas de 'dzin pa'i rnam pa can gyi sems la mngon par zhen pa bsal yang /
gnyis snang dang bral ba'i rang rig la bden par zhan pa ma bsal ba dang /
de yang rten cing 'brel bar 'byung ba yin pa'i phyir sgyu ma bzhin du ngo bo nyid med pa ste /
zhes sogs kyis gnyis snang med pa'i rang rig bden par yod do snyam du mngon par zhen pa bsal ba'i rnal 'byor gyis bzhi pa bstan pa'i phyir ro / /
des na rnal 'byor gyi sa gsum pas ni rnam ba den rdzun gyis bden par yod med rtsod pa'i gzhi dbang shes kyi gzung rnam bden med du rtogs pa yin te /
rnal 'byor gyi sa gnyis pa'i skabs su 'dzin pa'i rnam pa can gyi sems la mngon par zhen pa yongs su ma bor bas /
zhes pa'i 'dzin pa'i rnam pa dang /
rnal 'byor gyi sa gsum pa'i skabs su 'dzin pa'i rnam pa'i mtshan nyid rnam par rig pa tsam de yang bsal te /
zhes pa'i 'dzin pa'i rnam pa gnyis ka shes pa'i gzung rnam yin gyi /
gzung rnam 'dzin rnam gnyis su phye ba'i 'dzin rnam ma yin pa'i phyir te /
gzhan du na rnal 'byor gyi sa gsum bas rang rig bden med du rtogs par thal pa'i phyir ro / /
rnam bden pas sngon 'dzin mig shes kyi gzung rnam de gzung ba sngon po de 'dzin pa'i rnam pa yin par 'dod pas na 'dzin pa'i rnam pa zhes gsungs kyang /
rnam rdzun pas de sgro btags dang dngos med du 'dod pa yin te /
sngon po'i rnam pa dang sngon 'dzin mig shes kyi gzung rnam @# / /
ni don 'dra ba yin la /
de gnyis ka rnam bden pas dngos po dang /
rnam rdzun pas dngos med du 'dod pa'i phyir /
rnam bden rdzun gyi khyad par ni sngo ser la sogs pa'i rnam pa dngos pa dang dngos med du 'dod pas 'byed pa ni legs bshad snying po'i dgongs pa yin pa'i phyir ro / /
rnam bden pa'i lugs la sngon 'dzin mig shes kyi gzung rnam zhes pa ni /
sngon 'dzin mig shes la sngon po'i rnam pa shar ba'i tsha dang myong ba gsal rig gi cha gnyis yod pa'i dang po yin la /
mig shes la sngon po'i rnam pa shar ba'i don lang mig shes de sngon po'i rnam par skyes pa de yin gyi /
sngon po dang sngon 'dzin mig shes kyi bar na rnam pa rib ma lta bu yod pa min par gsungs so / /
rnam pa shar ba'i don de ltar yin par mdo sde ba dang rnam bden pa gnyis ka 'dod pa mthun la rnam rdzun pas de ltar mi 'dod de /
sde bdun rgyan las /
rnam pa shar pa'i don kyang rang rgyu las rnam pa'i ngo bor skyes pa yin no zhes bshad zin to / /
zhes dang /
rnam pa shar pa'i don de ltar 'dod par mdo sems gnyis ga mthun kyang /
mdo sde pa mig shes gzungs kyi rnam ldan du rang rgyu phyi rol gyi gzungs las skyes bar 'dod la /
rnam rig pa bag chags kyi dbang gis rnam pa'i ngo bor skyes par 'dod pa khyad par yin la /
'on kyang de ltar 'dod pa'i rnam rig pa ni rnam bden pa'i dbang du byas so / /
zhes gsungs pas so / /
'dod tshul 'di dag ni snga mkhas grub rin po che'i bzhed pa yin no / /
rje rgyal tshab rin po che'i bzhed tshul ni 'og tu cung zad 'chad par 'gyur ro / /
gser phreng ltar na /
lhan cig dmigs nges kyi sbyor ba'i chos can gyi don ni /
don snang dang de snang ge blo gnyis so / /
dam bca'i don ni de gnyis rdzas tha dad du med pa ste /
de yang rnam rdzun pa ltar na tha dad bkag tsam yin gyi rnam bden pa ltar na rdzas gcig tu sgrub par 'dod de /
rtags kyi don ni de gnyis dus ga cig pas na lhan cig /
dmigs pa ni rtogs pa /
des pa ni gcig rtogs pa la gcig shos rtogs pas khyab pa'o / /
gal te 'di tsam zhig phyi don med pa'i don yin nam na mdo sde bas kyang phyi don med par 'dod par thal /
des sdor snang dang sngon 'dzin dbang mngon gnyis rdzas gzhan min pa dang lhan cig dmigs des su 'dod pa'i phyir na ma khyab ste /
de ltar 'dod pa tsam la mdo sems mthun kyang /
mdo sde bas sngon po'i rnam pa de phyi rol gyi sngon pos gtad par 'dod la /
sems tsam pas bag chags kyi mthus shas pa yul gyi rnam pa can du skye bar 'dod pa'i phyir ro /
zhes bzhed la /
rje mkhas grub rin po che'i bzhed pa ltar na /
dam bca'i don la rnam bden rdzun gyi khyad par phye ba de rnam pa chos can du gzung ba'i lugs yin yang rnams chos can du 'dzin pa mi 'thad de /
phyi rgol mdo sde pas sngon 'dzin mig shes la shar ba'i sngon po'i rnam pa de sngon 'dzin @# / /
mig shes las rdzas gzhan ma yin par grub zin pa'i phyir dang /
bye brag smra bas de 'dra ba'i rnam pa gzhi ma grub par 'dod pa'i phyir ro / /
sngon 'dzin mig shes la sngon por snang ba chos can du 'dzin na bye brag smra pa'i ngor chos can mi 'grub ste /
bye brag smra bas mig dbang gis gzugs mthong gi mig shes kyis gzugs mi mthong bar 'dod pa'i phyir te /
mdzod las /
mig gis gzugs rnams mthong brten bcas / /
de la brten pa'i rnam shes min / /
gang phyir bar du gcod pa yi / /
gzugs ni mthong ba min phyir lo / /
zhes gsungs pa'i phyir /
bye smra'i lugs la sngon 'dzin mig shes kyis sngon po mi snang bas de sngon po'i rnam par mi skyes la /
dbang shes rnam med du 'dod pa'i don yang de yin no / /
sde bdun rgyan du mig shes kyis yul mi 'dzin par gsungs te /
de'i ltar na sngon 'dzin mig shes kyang med par 'gyur la /
gnyis kyis rnam shes phyi yi lnga / /
zhes pa dang yang 'gal bar mi 'gyur ram dpyod dgos so / /
rje rgyal tshab rin po che'i bzhed pa ltar na /
'dir bshad pa'i rnam pa bden pa dang rdzun pa'i don ni /
don byed nus pa dang mi nus pa dang dbu sems rtsod pa'i bden rdzun sogs la mi byed kyi /
rnam bden rdzun gnyis kas sngon 'dzin mig shes la shar ba'i sngon po'i rnam pa de dngos po dang /
bden grub dang /
sngon 'dzin mig shes kyi gzung rnam yin par 'dod pa mthun pa'i phyir ro / /
dbang shes la sngo ser sogs rags par snang ba dang /
kha dog gi rnam par snang ba dang /
cha du ma 'dus pa'i gos gnon pa'i tshul du snang ba rnams ni rnam bden rdzun rtsod pa'i gzhi yin la /
ma rig pas bslad pa'i dbang gis ma bzhag pa'i shes pa'i gzung yul ni /
skabs 'di'i bden pa'i don dang /
ma rig pas bslad pa'i dbang gis bzhag pa'i shes pa'i gzung yul ni /
skabs 'di'i rdzun pa'i don yin gyi /
bden par grub ma grub ni skabs 'di'i bden rdzun gyi don min no / /
des na dbang shes la sngo ser sogs rags par snang ba rtsod gzhir bzung nas ma rig pas ma bslad pa'i snang ba yin min la rtsod pa ni /
rnam bden rdzun gyi rtsod tshul yin gyi /
dbang shes la shar ba'i sngon po'i rnam pa rtsod gzhir gzung nas dngos po yin min dang bden par grub ma grub la rtsod pa gtan min par bshad la /
bshad tshul 'di ni /
rje rin po che thams cad mkhyen pa blo bzang grangs pa'i dpal bzang po'i zhal snga nas legs par gsungs pa'i phyogs tsam bkod pa ste /
zhes kyang rnam nges dar TIka las bshad do / /
'di la kha cig na re /
khyod kyi bshad tshul 'di mi 'thad par thal /
dbang shes la sngo ser sogs rags par snang ba de rnam pa den pas bden grub dang /
rnam rdzun pas bden par ma grub par 'dod par dar TIka de las bshad pa'i phyir /
dang po sla /
gnyis pa grub ste /
de nyid las /
@# / /
slob dpon chos mchog gis kyang /
dbang shes la rags par snang ba bden par grub pa bye brag pa 'dod pa'i yan lag can gyi rdzas dang mtshung pas legs par bkag pa'i phyir dang /
lus can zhes bya ba dwa zed de ba med kyi zhes gsungs pa ni /
rags snang bden par grub na phyi rol gyi don med pa ming tsam du gsungs pa'o / /
zhes gsungs pa'i phyir nam khyab ste /
rags snang de skabs 'di'i bden grub ma yin pa'i don yin gyi /
dbu sems yod med rtsod pa'i skabs kyi bden grub min pa'i don ma yin pa'i phyir te /
skabs 'di'i bden rdzun gyi don sngar bshad zin pa'i phyir /
gzhan du na dar TIka de'i tshig snga phyi 'gal par 'gyur pa'i phyir te /
de nyid las /
sems tsam rnam rdzun pa rnams dbang bo'i mngon sum la rags pa gsal bar snang ba dang /
gsal bar snang ba de yang shes pa'i rdzas su bzhed pas dngos por yod med sogs skabs 'di'i bden rdzun gyi don ma yin pa shes par bya'o / /
zhes gsungs pa'i phyir ro / /
kha cig /
lhan cig dmigs nges yin na rdzas gzhan ma yin pas ma khyab ste /
snang gzugs gnyis lhan cig dmigs nges yin kyang rdzas gzhan yin pa'i phyir zer na /
de mi 'thad par thal /
snang gzugs lhan cig dmigs nges ma yin pa'i phyir te /
gzugs gzhan mthong pa'i blo ma skyes par snang ba 'ba' zhig mthong pa'i dbang shes skye ba yod pa'i phyir dang /
snang ba mthong pa'i blo ma skyes par mun khung nang gi gzugs mthong ba'i byi la'i mig shes yod pa'i phyir /
byas pa la kho na re /
lhan cig dmigs nges su gyur ba'i snang gzugs med par thal /
khyod kyi bshad tshul 'di 'thad pa'i phyir na ma khyab /
'dod mi nus te /
dbang shes gcig gi gzung yul du rung zhing gzugs snang bar mchad pa'i snang gzugs ni lhan cig dmigs des yin par rnam nges dar TI ga las bshad pa'i phyir ro / /
yang kha cig na re /
sngon 'dzin mig shes la sngon par snang ba de mdo sde pas shes pa'i rdzas su 'dod pa dang /
bye smras gzhi ma grub par 'dod pa'i khyad par yod ces bshad pa mi 'thad par thal /
nyan thos sde ba gnyis kas sngon 'dzin mig shes la sngon por snang ba de sngon po dang phyi rol gyi don yin par 'dod pa'i phyir te /
rnam des dar TIka las /
kha cig sngon por snang ba rtsod gzhir 'dzin pa mi rigs te /
nyes ba de dag yod pa'i phyir ro zer pa mi rigs te /
nyan thos sde gnyis kas dbang shes ma 'khrul ba la sngon por snang ba sngon po nyid du khas blangs pa'i phyir /
de ni sngon po snang ba dang sngon por snang ba khyad ma phyed pa'i gtam mo / /
zhes gsungs pa'i phyir zer na dpyad bya ste /
dar TIka 'di dang sde bdun rgyan gnyis bshad tshul ches mi 'dra ba'i phyir ro / /
yang kha cig na re /
sngon po chos can /
sngon po ma yin par thal /
khyod sngon 'dzin mig shes la @# / /
sngon por snang ba ltar ma grub pa'i phyir nam khyab /
rtags grub ste /
sngon 'dzin mig shes la sngon po sngon por snang ba de 'khrul pa'i snang ba yin pa'i phyir /
der thal /
de ma rig pas bslad pa'i snang ba yin pa'i phyir te /
de 'dra ba'i snang ba de rnam rdzun pas ma rig pas bslad par 'dod /
rnam bden pas des ma bslad par 'dod pa'i phyir te /
rnam bden rdzun gyi don de yin pa'i phyir ro / /
yang kha cig na re /
sngo ser sogs rags pa ma yin par thal /
dbang shas la sngo ser sogs rags par snang ba ltar ma grub pa'i phyir na mkhyab /
'o na khyod rang la /
ljon shing de yal 'dab can gyi shing ma yin par thal /
ljon shing 'gro bar snang ba'i dbang shes la khyod yal 'dab can gyi shing du snang ba ltar ma grub pa'i phyir /
khyab pa 'grigs /
don pa sdu na /
rnam bden rdzun gyi rnam pa ni /
dbang shes la sngo ser sogs rags par snang ba dang /
kha dog gi rnam par snang pa dang /
cha du ma 'dus pa'i go sa gnon pa'i gzugs su snang ba rnams yin la /
skabs 'di'i bden rdzun gyi don ni /
ma rig pas ma bslad pa'i ma 'khrul ba'i snang ba ni skabs 'di'i bden pa'i don dang /
des bslad pa'i 'khrul pa'i snang ba ni skabs 'di'i rdzun pa'i don no / /
dbang shes la sngo ser sogs rags par snang ba de ma 'khrul ba'i snang ba yin par khas blangs pa'i sems tsam pa ni sems tsam pa rnam bden pa dang /
de 'dra pa'i snang pa de 'khrul ba'i snang ba yin par khas blangs pa'i sems tsam pa ni sems tsam pa rnam rdzun pa yin te /
'di dag ni rje rgyal tshab rin po che'i bzhed pa ltar pa kod pa'o / /
des na rnal 'byor gyi sa gsum pas dbang shes la sngo ser sogs rags par snang ba ltar ma grub pa rtogs par 'dod dgos so / /
'on kyang rnam bshad las rnal 'byor gyi sa bzhir 'dod pa 'gags nas /
bar ba la rim pa gnyis 'byung ba ni mnyam gzhag dang rjes thob gyi rtogs tshul gyi rim pa bstan pa yin gyi lta ba gong 'og gi rim pa bstan pa min par gsungs kyang dpyad gzhi che ste /
'dzin pa'i rnam ba can gyi sems la mdon par zhen pa yongs su ma shor bas /
zhes gnyis pa'i skabs su sel mi nus pa'i mngon zhen de /
'dzin pa'i rnam pa'i mtshan nyid rnam par rig pa tsam de yang bsal te /
zhes gsum pa'i skabs su sel dgos par 'grel ba rang las gsal bar gsungs pa la /
rnam bshad las mngon zhen dang po la sems bden par 'dzin pa'i blo dang /
gnyis pa la gzung 'dzin rdzas tha dad du snang ba'i 'dzin pa ma 'khrul par zhen pa'i blo bzhag pa ni 'grig dka' bar snang ba'i phyir ro / /
gzhan du na rnal 'byor gyi sa gnyis pa'i mnyam gzhag gi tshe sems la bden zhen spong mi nus kyang de'i rjes thob kyi tshe spong nus par 'dod dgos par 'gyur ba'i phyir ro / /
des na rnam bshad las bar ba gnyis gcig tu bsdus nas rnal 'byor gyi sa gsum du mdzad pa ni /
@# / /
bar ba gnyis dang rgyal gyi rtogs rigs su 'dus pa la dgongs pa yin gyi /
rnal 'byor gyi sa bzhi'i tha snyad gtan nas khas len par mi rung ba ni min no / /
lhan cig dmigs nges kyi don ni /
rnam nges dar TIka dang thar lam gsal byed ltar na /
phan tshun gcig rtogs na gcig shos rtogs pa dang grub pa de rdzas gcig tu skyes bas khyab pa de'i don yin pa dang /
sde bdun rgyan ltar na /
phan tshun gcig tshad mas dmigs dus su gcig shos kyang tshad mas dmigs pas khyab pa de'i don yin pa dang /
rigs rgyan ltar na /
phan tshun gcig dmigs na gcig shas dmigs byed kyi ngo bor skyes pas khyab ba de'i don yin no / /
rigs rgyan las lhas byin mchod sbyin gnyis ka'i gzung bya thun mong bar gyur ba'i sngon po gcig yod kyang /
de'i gcig la snang ba'i cha de gcig shos la mi snang bar bshad /
sde bdun rgyan las gcig la snang ba'i cha de gcig shos la mi snang na gzung bya thun mong bar 'gal bsan /
de gnyis ka la snang ba'i sngon po gcig gi yin pa yod par bshad do / /
de dag la spro bya shin tu mang yang yi ge mngas su dogs nas ma bris so / /
seng ge rnam par bskyangs pa'i ting nge 'dzin la gnyis yod de /
mthong rtsel dbang ba'i phyir sgom pa'i de dang /
thod brgal sbyor ba'i da gnyis yod pa'i phyir /
gser phreng ltar na /
drug tshan drug gi mthong rtse de nyid dang po'i seng ge rnam bskyings yin pas /
de nas seng ge rnam bskyings pa'i / /
zhes pa'i de nas zhes pa ni /
drug tshan drug gi mthong rtsel snyoms bar bzhugs nas de'i 'og tu seng ge rnam bskyings la snyoms bar 'dug ces pa'i don min gyi /
drug tshan drug gi mthong rtse'i ngo bor gyur ba'i seng gi rnam bskyings la snyoms par zhugs nas de'i 'og tu rten 'brel yan lag bcu gnyis 'phrug bzhir sgom par byed ces pa'i don yin par bzhed de /
'di ltar na de nas zhes rkang pa'i thog mar 'byung pa ni 'gyur skyon yin par 'dod dam dpyad par bya'o / /
rnam bshad ltar na /
de nas zhes pa nges par snga phyi'i rim pa la sbyor mi dgos shing /
sbyar na yang gzhung snga mas mthong lam bar chad med lam dang /
phyi mas rnam grol lam bstan pa la bya dgos kyi /
de nas zhes sogs kyis sgom lam bstan par 'dod pa ni mi 'thad par gsungs so /
! /
bye smra'i lugs la /
shes pa skad cig ma gcig gi skye 'gag gnas gsum gyi yun la rdzogs pa'i skad cig ma'i rten 'brel yan lag bcu gnyis dang /
skyes nas myong 'gyur gyi las kyi dbang gis blangs pa'i mngal skyes kyi tshe yongs rdzogs gsum gyi yun la rdzogs pa'i gnas skabs pa'i rten 'brel yan lag bcu gnyis dang /
bshad ma thag pa'i rten 'brel yan lag bcu gnyis la rgyun chags pa'i rten 'brel yan lag bcu gnyis zhes kyang bya ba ste gsung yod pa de dag rde gung thang pa'i rten 'brel gyi rnam gzhag tu nyung gsal bshad 'dug pas dar blta bar bya'o / /
gnas skabs pa'i ma @# / /
rig pa'i rten 'brel yin na ma rig pa yin pas ma khyab ste /
gtso bo'i phyir na yan lag btags / /
zhes thog ma'i ma rig pa mngon du gyur dus kyi 'khor bas bsdus pa'i phung po lnga ga gnas skabs pa'i ma rig pa'i rten 'brel du bzhag pa'i phyir /
des yan lag lhag ma rnams kyang rigs bsgres /
gnas skabs ba'i rten 'brel yan lag bcu gnyis nang phan tshun 'gal ba ma yin te /
snga ma'i sred len phyi ma'i ma rig pa'i rten 'brel dang /
snga ma'i srid pa phyi ma'i 'du byed dang /
snga ma'i skye ba phyi ma'i rnam shes dang /
snga ma'i rga shi phyi ma'i ming gzugs nas tshor pa'i rten 'brel gyi bar lnga bo gang rung yin pa'i phyir /
de ltar las rang rang dang tshar gcig pa'i srid len sogs las des rnam smin 'byin pa'i grogs su mi 'ong zhing /
skye rga gnyis kyid las de'i rnam smin ma yin pas /
tshar gcig pa'i yan lag bcu gnyis kyi dang po gnyis rgyu dang /
de nas lnga 'bras bu dang /
sred sogs gsum rgyu dang /
skye rga gnyis 'bras bur byas pa'i rgyu 'bras tshar re res kyang 'khor tshul cha tshang re rdzogs par 'dod de /
mdzod las /
de ni rten cing 'brel 'byung ba'i / /
yan lag bcu gnyis cha gsum mo / /
sngon dang phyi mthar gnyis gnyis dang / /
bar du brgyad yongs rdzogs ldan la / /
zhes dang /
ma rig nyon mongs sngon gnas /
zhes ma rig pa'i rten 'brel ni sngon tshe snga ma la nyon mongs te thog ma'i ma rig pa mngon du gyur dus kyi 'khor bas bsdus pa'i phung po lnga dang /
'du byed dag ni sngon las kyi / /
zhes 'du byed kyi de ni sngon tshe snga ma la 'phen byed kyi las gsog pa'i gnas /
skabs kyi de 'dra ba'i phung po la dang /
rnam shas mtshams sbyor phung po yin / /
zhes rnam shes kyi de ni tshe 'dir rdzus skyes ma gtogs pa'i skye gnas gzhan gsum du nyid mtshams sbyor dus kyi de lnga dang /
ming dang gzugs ni de phan chad / /
skye mched drug dod tshun chad do / /
zhes ming gzugs kyi de ni nyid mtshams sbyor ba'i skad cig gnyis pa nas skye ma ched drug ma dod kyi bar gyi de lnga dang /
de ni gsum 'dus tshun chad do / /
zhas skye mched kyi de ni skye mched drug dod pa nas yul dbang rnam shes gsum ma 'dus pa'i bar gyi de lnga dang /
reg pa bde sdug la sogs kyi / /
rgyu shes nus pa tshun chad do / /
zhes rig pa'i de ni yul dbang rnam shes gsum 'dus pa nas bde sdug gi rgyu la blang ngor shes mi nus pa'i dus kyi de lnga dang /
tshor 'khrig tshun chad / /
ces tshor ba'i de ni bde sbug gi rgyu la blang dor shes pa nas 'khrig pa la spyod mi nus pa'i skabs kyi de lnga dang /
sred pa ni / /
longs spyod 'khrig pa chags can gyi / /
zhes sred pa'i de ni 'khrig pa spyod nus pa nas yul tshol pa la ma zhugs pa'i skabs kyi de lnga dang /
nye bar len pa longs spyod rnams / /
thob par bye phyir yongs rgyug ba'i / /
zhes nye @# / /
bar len ba'i de ni sred pa'i yul du gyur ba'i longs spyod rnams chal pa la zhugs pa'i gnas skabs kyi de lnga dang /
de srid 'bras bu 'byung 'gyur ba'i / /
las byed de ni srid pa yin / /
zhes srid pa'i de ni yang srid phyi ma'i skye ba 'phen byed kyi las byed pa'i dus kyi de lnga dang /
nyid mtshams sbyor ba skye ba yin / /
zhes skye ba 'di ni yang srid phyi mar nyid mtshams sbyor ba'i skabs kyi de lnga dang /
tshor ba'i par ni rga shi yin / /
zhes rga shi'i de ni yang srid phyi ma'i ming gzugs nas tshor ba'i rten 'brel gyi bar bzhi ni rga shi ci rigs kyi rten 'brel yin par gsungs pa'i phyir ro /
! /
spya don 'dir thog ma'i ma rig pa la mthong spang sgom spang gnyis ka yod par bshad la /
sgo mang yig char yang de ltar bshad kyang /
don gsang mkhan pos de mthong spang kho nar 'dod la /
gser phreng las de sgom spang kho nar bshad pa ltar bla ma dam chos kyis kyang de sgom spang kho nar 'dod do / /
sgo mang yig char yan lag dang po'i ma rig pa la las 'bras la rmongs pa rang de kho na nyid la rmongs pa gnyis yod par bshad kyang /
spyi don 'di ltar na /
yan lag dang po'i ma rig pa yin na de kho na nyid la rmongs pa'i ma rig pa yin pas khyab ste /
dus kyi kun slong gi ma rig pa la de gnyis yod kyang /
dus kyi kun slong gi ma rig gi ma rig pa ni yan lag bcu gnyis kyi nang tshan du gyur pa'i ma rig ba ma yin par bshad pa'i phyir dang /
gser phreng las kyang /
de ltar gsungs pa yang dus kyi kun slong la dgongs gyi rgyu'i kun slong ni de kho na nyid la rmongs pa gcig pu ste sngar bshad pa ltar ro / /
de'i phyir yan lag bcu gnyis kyi dang po yang de kho na'o / /
zhes gsungs pa'i phyir /
! kha cig /
thogs med sku ma ched kyi lugs la /
ma rig pa yin na rmongs cim gyi ma rig pa yin pas khyab par thal /
lam rim las /
thogs med sku mched ni /
yang dag pa'i don la phyin ci log tu 'dzin pa dang /
rmongs tsam gnyis las phyi mar bzhed de /
zhes gsungs pa'i phyir na ma khyab ste /
ma rig pa la rang stobs kyis rmongs tsam ma gtogs log rtog med pa'i don yin pa'i phyir /
'dod mi nus te /
lta ba lnga dang mtshungs ldan gyi ma rig pa de rang stabs kyis rmongs tsam yin kyang /
grogs lta ba'i dbang gis log rtog tu gyur ba'i phyir ro /
! /
thog mA mi rig pa ni khyad par gsum ldan yin te /
mthong lam gyis ma bshig ba dang /
sgom lam gyis ma bcom pa dang /
bal la nyal gyi rjes su 'brel ba ste khyad par gsum ldan yin pa'i phyir /
! /
mdo 'grel las /
'du byed rnams kyi rkyen nyid du / /
ma rig bstan pa rnam gnyis te / /
nyon mongs gzhan ldan spyi yi rkyen / /
de med pa ni gtso bo'i rkyen / /
zhes pa'i don yod de /
dus kyi kun slong gi nyon mongs yod na /
thog ma'i ma rig pa de 'du byed kyi las dang de'i dus kyi kun slong gi nyon mongs gnyis ka'i spyi'i @# / /
rkyen dang gtso bo'i rkyen gnyis ka byed /
dus kyi kun slong gi nyon mongs med na /
'du byed kyi las de'i gtso ba'i rkyen gcig bu byed ces pa'i don yin pa'i phyir /
'on kyang thog ma'i ma rig pa de rang gi rigs 'dra phyi ma'i rkyen byed dgos pas zhi ba cha byed dgos sam snyam mo /
! /
ma rig pa zhes pa'i dgag tshig ni /
yod pa dag ni 'gog pa dang / /
gzhan pa nyid dang 'dra pa dang / /
smad dang nyung dang bral don dang / /
gnyen po dag la 'di yod do / /
zhes pa'i dgag sgra bdun gyi dang po drug la mi byed par /
tha ma gnyen po ston pa'i dgag tshig yin par gsungs kyang /
'jig lta ma rig par 'dod pa'i lugs la smad pa tsam la mi byed ces zhib cha 'don dgos par bshad pa'ang yod do / /
ma rig pa zhes pa ni rig pa ye shes kyi 'gal zla mi mthun phyogs la byed dgos kyi /
rig pa med pa la mi byed de /
mdo las ma rig pa'i kun sbyor dang 'ching ba dang phra rgyas dang chu bo dang sbyor ba zhes ba'i tshig gis gsungs pa'i phyir ro / /
gal te dbu ma bas /
bu ngan pa la bu ma yin zhes brjod pa bzhin du /
rig pa ngan pa la ma rig pa zhes brjod pa'ang yod de /
'jig lta de ma rig pa yin pa'i phyir zer pa la /
bye smra sogs na re /
shes rab ngan pa ste 'jig lta ma rig pa ma yin te /
lta ba yin pa'i phyir /
khyab ste /
lta ba dang ma rig pa'i kun sbyor 'gal ba'i phyir /
gal te lta ba las gzhan pa'i shes rab dan pa ni ma rig pa yin no zhe na /
de mi 'thad de /
lta ba ni ma rig pa de dang mtshungs ldan yin pa'i phyir dang /
yang de las logs su shes rab kyi rdzas zhig bzhag na rdzas mtshungs nyams pa'i phyir /
shes rab dan pa ni ma rig pa ma yin te /
mdo las ma rig pas nye bar nyon mongs pa can du gyur ba'i shes rab ni rnam par mi 'dag go zhes ma rig pa ni shes rab nyon mongs bar byed pa bo yin par gsungs ba'i phyir ro| /
zhes pa'i 'dod tshul 'chad par /
mdzod las /
rig pa'i mi mthun phyogs chos gzhan / /
ma rig mi mdza' rdzun sogs bzhin / /
kun sbyor sogs chig phyir gal te / /
shes rab dan pa'o min lta phyir / /
lta ba de dang mtshungs ldan phyir / /
shes rab nyon mongs bstan phyir ro / /
zhes 'byung ngo /
! /
spyir ma rig pa la dbye na sum cu yod de /
sngon dang phyi mtha'i dang gnyis ka la rmongs pa gsum dang /
nang dang phyi dang gnyis ka la rmongs pa gsum dang /
las dang rnam smin dang gnyis ka la rmongs pa gsum dang /
dkon mchog gsum la rmongs pa gsum dang /
bden pa bzhi la rmongs pa bzhi dang /
kun byang la rmongs pa bcu gsum dang /
skye mched drug la rmongs pa gcig ste sum cu yod pa'i phyir /
sum cu po re re lam rtogs log rtog the tshom dang mtshungs ldan gsum gsum ste dgu bcu dang /
dgu bcu po re re la chung 'bring chen po gsum gsum ste nyis brgya bdun cu dang /
de re re @# / /
la thos bsam sgom pa'i gegs gsum gsum ste brgyad brgya dang bcu yod par gsungs te /
sa'i dngos gzhir kun byang gi bcu gsum bsdoms na bcu dgur gsungs so / /
kun byang gi bcu gsum ni /
kun byang gi rgyu dang /
yang dag par 'byung ba dang /
dge mi dge dang /
kha na ma tho ba dang bcas ma bcas dang /
bsten bya yin min dang /
ngan pa dang byon ma dang /
nag po dang dkar po dang /
rnam dbye dang bcas pa la rmongs pa ste bcu gsum mo / /
yul de dag gi ngos 'dzin ni /
kun nyon gyi dbang du byas na /
yan lag snga ma snga ma ni rgyu dang /
phyi ma snga ma las 'byung ba ni 'byung ba dang /
rnam byang gi dbang du byas na /
dam pa bsten pa /
chos mnyan pa /
tshul bzhin yid la byed pa /
sngon goms pa bzhi ni rgyu dang /
de dag las byang phyogs so bdun 'byung ba ni yang dag par 'byung ba ste /
de dag gnyis su bya'o / /
dran nye sogs sde tshan bdun ni dge ba dang kha na ma tho ba dang ma bcas pa dang bsten bya dang gya nom pa dang dkar po zhes bya la /
shes 'chal dang le lo sogs mi mthun phyogs bdun ni mi dge ba dang kha na ma tho ba dang bcas pa sogs lnga yin te /
de dag bcur bya'o / /
byang phyogs rnams ma dag sa bdun du mi mthun phyogs dang 'dres par 'byung yang dag pa la de ltar ma yin pa ni rnam dbye ste gcig go /
yang mdo las /
mi shes pa dang mi mthong ba dang mngon par mi rtogs pa dang rmongs pa dang kun tu rmongs pa dang mun pa'i rnam pa zhes bya ba 'di ni ma rig pa zhes bya'o / /
zhes gsungs te /
dang po gsum ni thos bsam sgom pa la gegs byed pa'i ma rig pa gsum dang /
phyi ma gsum ni the tshom log rtogs ma rtogs pa dang mtshungs ldan gsum dang /
chung 'bring che gsum dang /
gzugs med gzugs dang 'dod pa'i sas bsdus gsum la yang sbyar ba'i sbyor tshul so so'i dbang du byas na 'gal ba yin kyang /
spyir mi shes pa sogs drug ni mi 'gal te /
rnam grangs yin pa'i phyir te /
mdo 'grel las /
sngon gyi mtha' la sogs pa ni dmigs pa'o / /
yi shes pa la sogs pa ni rnam grangs so / /
zhes gsungs pa'i phyir ro /
! /
las la dbye na /
sems pa'i las dang bsam pa'i las gnyis yod la /
de la bye smras /
sems pa'i las ni yid kyi las dang /
bsam pa'i las ni lus ngag gi las la 'dod cing /
lus ngag gi las ni gzugs yin la /
re re la rig byed dang rig byed ma yin pa gnyis gnyis yod pa dang /
lus kyi rnam par rig byed ni gzugs kyi skye mched dang /
ngag gi rnam par rig byed ni sgra'i skye mched dang /
rnam par rig byed ma yin pa ni chos kyi skye mched yin no / /
'di la kha cig na re /
lus kyi rnam par rig byed yin na lus kyi las yin pas khyab /
ngag gi rnam par rig byed yin na ngag gi las yin pas khyab par thal /
khyod kyi dam bca' 'thad pa'i phyir /
'dod mi nus te /
ngag gi rnam par rig byed du gyur pa'i lus kyi las yod /
@# / /
lus kyi rnam par rig byed du gyur pa'i ngag gi las yod pa'i phyir /
der thal| ngan sngags kyis srog gcod pa yod pa gang zhig /
rnam 'gyur gyis brdzun byas pa yod pa'i phyir zer ba la /
bye smra na re /
'di dag la khyab pa med de /
ngan sngags kyis srog gcod pa'i skabs kyi ngag gi rnam par rig byed ni ngag gi las yin gyi srog gcod pa'i las ma yin la /
ngan sdags kyis srog bcad pa'i las ni rnam rig min pa'i gzugs yin pa'i phyir zhes zer ram snyam ste dpyod dgos shing /
rnam 'gyur gyis brdzun byas pa la yang rigs 'gre'o / /
thal 'gyur bas kyang lus ngag gi las gzugs can du bzhed de /
rtsa she'i TIka chen las /
gzhung gzhan las bye brag tu smra pas lus ngag gi las gzugs can du 'dod pa bkag nas /
lus ngag gi bya ba la 'jug pa'i dus kyi sems pa la bshad mod kyang zla bas gzugs can du bzhed do / /
zhes gsungs pa'i phyir /
'on kyang bye smra ltar lus ngag gi las re re la rnam rig dang rnam rig ma yin pa gnyis gnyis yod par 'dod dam rnam rig pa yin pa kho nar 'dod dpyod dgos so / /
mdo sems rang rgyud pa gsum gas lus ngag gi las sems par 'dod par bshad la| mdo sde pas /
brnab sems gnod sems log lta gsum las yin par 'dod cing /
las nyon gnyis mi 'gal bar 'dod kyang /
gzhan gnyis kyis de ltar mi 'dod pa'i khyad par yod do / /
sems par 'dod pa'i lugs la yang /
mkhas pa kha cig gis /
las yin na sems pa yin pas khyab par bshad /
mkhas pa kha cig gis /
las yin na sems pa yin pas ma khyab ste /
bcu ba srid pa ni las dang bag chags gnyis ka yin pa'i phyir /
rten 'brel mdo 'grel las /
bag chags kyi gnas skabs na srid pa'i ming thob pa yin no / /
zhes dang /
dbu ma rten 'brel snying po las /
gnyis pa bcu pa las yin zhing / /
zhes gsungs pa'i phyir /
gzhan yang /
las la bag chags yod de /
so thar gyi sdom pa la sa bon yod pa'i phyir te /
rje bdag nyid chen pos /
spong ba'i sems pa rgyun chags pa / /
sa bon dang bcas yin no zhes / /
zhes gsungs pa'i phyir /
las la bag chags yod de /
dgra bcom pa rgyud la 'phen byed kyi las yod pa gang zhig /
de so skye'i gnas skabs nas bzung ste dgra bcom pa'i par sems pa yin bzhin par 'go pa yin na /
grub mtha' so sos las 'gag kyang 'bras bu 'byin nus pa'i skyon spong sna tshogs mdzad pa 'brel med du 'gyur pa'i phyir /
dang po grub ste /
lam rim las /
dgra bcom pa la sngon so skye'i dus su bsags pa'i 'phen byed kyi las bgrang las 'das pa yod kyang /
zhes gsungs pa'i phyir /
las la bag chags yod de /
srog gcod gzhan la bcol nas rang nyid dge sems mngon du gyur ba'i gnas skabs su srog bcad pa'i las lam rdzogs pa yod pa'i phyir /
zhes zer ro / /
dkar po dang nag po dang dkar nag 'dres ma'i las gsum la bshad tshul gnyis yod pa las /
kun btus@# / /
pa'i lugs kyi dkar nag 'dres ma'i las la gnyis yod de /
zhe sdang gis kun nas bslangs te srog gcod pa'i phyir sbyin pa btang pa'i las lta bu bsam pa nag la sbyor pa dkar ba'i las dang /
ded dpon snying rje can gyis mi nag ma dung thung can bsad pa'i las lta bu sbyor ba nag la bsam pa dkar ba'i las gnyis yod pa'i phyir /
mdzod lugs ni /
mi dge gzugs dang 'dod gtogs pa'i / /
dge ba rnams ni rim bzhin du / /
nag dang dkar dang gnyis ka'i las / /
zhes mi dge ba'i las ni nag pa'i las dang /
gzugs kyi sas bsdus kyi dge ba'i las ni dkar pa'i las dang /
'dod pa'i sas bsdus kyi dge ba'i las ni dkar nag 'dres ma'i las su bshad do / /
des na kun btus nas bshad pa'i dkar pa'i las yin na mdzod nas bshad pa'i dkar pa'i las yin pas ma khyab ste /
'dod pa'i sas bsdus kyi bsam sbyor gnyis ka dkar pa'i las de dang po yin la gnyis pa ma yin pa'i phyir dang /
de gnyis la mu bzhi yod pa'i phyir /
des mtshon nas de gnyis nas bshad pa'i nag pa'i las la mu gsum dang /
dkar nag 'dres ma'i las la mu bzhi yod tshul shes par bya'o / /
mdzod las /
de yang nges dang ma nges dang / /
mthong ba'i chos la sogs pa la / /
myong 'gyur phyir na nges rnam gsum / /
kha cig las rnam lnga zhes zer /
gzhan dag mu ni bzhi zhes zer /
zhes pa ltar /
des ba dang ma nges pa'i las gnyis dang /
dang po la mthong chos myong 'gyur sogs gsum ste bzhi yod la /
sngon gyi slob dpon kha cig ma nges pa la rnam smin ma nges pa dang rnam smin nges kyang gnas skabs ma nges pa gnyis su phye nas lngar 'dod pa dang /
sde ba gzhan dag gnas skabs nges la rnam smin ma nges pa dang /
rnam smin nges la gnas skabs ma nges pa dang /
gnyis ka nges pa dang /
gnyis ka ma nges pa ste bzhir 'dod pa'ang yod do / /
bye smras /
nges pa'i las yin rnam smin myong bar nges pas khyab ste /
nges ba'i las stobs bzhis 'dag pa med pa'i phyir /
mdo las /
sngon gyi las kyi rnam par smin pa ni ma gtogs sa / /
zhes gsungs pa'i phyir /
zhes zer /
grub mtha' gong mas /
des pa'i las yin na rnam smin myong nges yin pas ma khyab ste /
nges pa'i las stobs bzhis 'dag pa yod pa'i phyir dang /
mdo'i don ni rnam smin grub zin pa'i tshe da ltar gyi gnyen pos sbyang dka' ba'i don yin pa'i phyir dang /
rnam smin myong des de nges pa'i las kyi don ma yin gyi /
byas bsags gnyis ka tshang ba ni nges pa'i las kyi don yin par sa'i dngos gzhir bshad pa ltar yin pa'i phyir / /
zhes bzhed do / /
srog gcod byas la ma bsags pa ni /
mi mkhas pas byas pa la sogs pa bdan dang /
bsags la ma byas pa ni /
gsod sems yun @# / /
ring du brtsams kyang srog ma bcad pa lta bu dang /
byas la bsag pa ni /
byas bsags gnyis ka tshang ba'i srog bcad pa'i las lta bu dang /
ma byas shing ma pa sags pa ni /
mu snga ma gsum po de ma gtogs pa'o / /
ma byin len nas ngag 'khyal gyi bar yang de bzhin du ci rigs bar rig par bya la /
yid kyi gsum la mu gnyis pa med cing /
mu dang bo la yang ched du ma byas ba dang gzhan gyis byed du bcug pa yang med do zhes lam rim las gsungs so / /
mkhas pa kha cig /
rmi lam du mi bsad par rmis nas mngon zhen gyis gsos ma btab pa'i las de srog gcod byas la ma bsags ba'i las yin par bshad pa ni dpyad gzhi che ste /
de ni srog gcod byas pa ma yin pa'i phyir dang /
rmi lam du srog gcod byas pa ni rmi lam gyi skabs su gzhan la mtshon bsnun te bsad ba lta bu la byed kyi /
gzhan ma bsad bzhin du bsad par rmis pa la mi byed pa'i phyir zhes kha cig zer te dpyod dgos so / /
rmi lam du byas pa dang /
ma shes par byas pa dang /
bsam bzhin min par byas pa dang /
drag po min la rgyun chags min par byas pa dang /
nor bar byas pa dang /
brjed par byas pa dang /
mi 'dod bzhin du byas pa dang /
rang bzhin gyis lung du ma bstan pa dang /
'gyod pas bsal pa dang /
gnyen pos bsal ba ste las rnam pa bcu ni ma bsags pa'i las dang| de bcu po ma gtogs pa'i las gzhan ni bsags pa'i las yin par sa'i dngos gzhir bshad do / /
srog gcod byas la ma bsags pa bdun ni /
bsdu ba las /
byis pa mi mkhas pas byas pa dang /
rmi lam na byas pa dang /
ched du ma byas pa dang /
mi 'dod bzhin du gzhan gyis byed du bcug pa dang /
lan cig kho na byas shing de nas spong pa dang nyes dmigs kyi sems drag pos bcom nas spong ba'i sdom pa blangs nas shin tu srab mor byas pa dang /
rnam smin ma bskyed par 'jig rten pa'i chags bral gyis sa bon nyams smad pa dang /
'jig rten las 'das pa'i spong lam gyis sa bon yang dag par bcom pa'o / /
zhes gsungs pa ltar ro / /
bsdu ba dang lam rim gnyis kar 'di tsam las gzhan ma bshad pas na /
bsdu bar bshad pa'i srog gcod byas la ma bsags pa'i las brgyad ces rten 'brel gyi yig cha du mar bshad pa ni dpyad byar snang ngo / /
kha cig /
sa'i dngos gzhi nas bshad pa'i las bcu po gang rung yin na bsdu ba nas bshad pa'i las bdun po gang rung du bsdu bas khyab zer na /
rang bzhin gyis lung du ma bstan pa'i las chos can /
der thal /
de'i phyir /
'dod mi nus te /
srog bcod pa'i las ma yin pa'i phyir /
khyab ste /
bsdu ba nas dngos su bstan pa'i las bdun po de srog gcod byas lam bsags pa'i las yin pa'i phyir te /
sa'i dngos gzhir bshad @# / /
pa'i las bcu ni spyir byas la ma bsags pa'i las kyi dbye ba dang /
bsdu bar bshad pa'i las bdun ni srog gcod byas la ma bsags pa'i las kyi dbye ba yin pa'i phyir /
gzhan yang de mi 'thad par thal /
srog bcad pa'i las la rang bzhin gyis lung du ma bstan med pa'i phyir /
byas pa kho na re /
srog bcad pa'i las la lung ma bstan med par thal /
de la rang bzhin gyis lung ma bstan med pa'i phyir na ma khyab ste /
de la rang bzhin gyis lung ma bstan med kyang kun slong gis lung ma bstan yod pa'i phyir /
der thal /
srog gcod pa ni kun slong gi sgo nas dge mi dge lung ma bstan gsum du 'gyur pa'i phyir snyam ste dpyad par bya'o / /
dge ma dge lung ma bstan gsum la /
don dam pa'i dge sogs gsum dang /
ngo bo nyid kyi de gsum dang /
mtshungs ldan gyi de gsum dang /
sun slong gi de gsum gyi dgye ba rnams shes dgos shing /
gzhan yang dge sogs gsum gyi dbye ba mang po kun btus las shes dgos so / /
'phen byed dge bas 'phangs pa la rdzogs byed dge bas rdzogs pa dang mi dge bas rdzogs pa gnyis dang /
'phen byed mi dge bas 'phangs pa la rdzogs byed mi dge bas rdzogs pa dang dge bas rdzogs pa gnyis te mu bzhi yod par gsungs la /
mdzod las /
gcig gi ba skye ba gcig 'phan no / /
zhes 'phen byed gyi las gcig gis skye ba gcig 'phen gyi du ma mi 'phen la /
du mas kyang gcig mi 'phen par bshad kyang /
kun btus las las gcig gis lus gcig 'phen pa dang /
las gcig gis lus du ma 'phen ba dang /
las du mas lus gcig 'phen pa dang /
las du mas lu se du ma 'phen ba bzhi yod par gsungs pa ltar 'thad de /
ma 'gags pa rtsa 'thun du gyur pa'i tshe /
rang sangs rgyas ster gnas bsam shes la bsod nams gcig phul bas /
lhar lan bdun dang 'khor bsgyur du lan bdun skyes nas mthar shAkya'i rigs su skyes par lung las gsungs pa'i phyir dang /
mi phal bar skye ba 'phen byed du ma gcig tu bsdoms nas 'khor bsgyur du skyes pa yod pa'i phyir /
mthong chos myong 'gyur ni /
las de'i 'bras bu tshe de nyid la smin par 'gyur pa'o / /
de la brgyad yod par lam rim las gsungs so / /
skyes nas myong 'gyur ni /
tshe gnyis pa la 'bras bu myong pa'o / /
lan grangs gzhan la myong 'gyur na /
tshe gsum pa phan chad du smin par 'gyur pa'o / /
de dag kyang tshe de dang de la 'bras bu myong ba'i mgo rtsol pa'i don yin gyi /
tshe de dang de la 'bras bu rdzogs par myong pa'i don ma yin te /
myong 'gyur gsum re re'i 'bras bu skye ba du mar smin pa yod pa'i phyir zhes grub mtha' gong mas 'dod do / /
de'i rgyu mtshan gyis mthong chos myong 'gyur la yang 'phen byed kyi las yod pa dang /
tshe gcig la mtshams med du ma bsags pa la /
de'i mtshams med thams cad 'phen byed du bzhag chog par 'dod do / /
@# / /
bye smra ltar na /
las gcig gi 'bras bu skye ba du mar smin pa mi srid pa'i rgyu mtshan gyis mthong chos myong 'gyur la 'phen byed kyi las med la /
tshe gcig la mtshams med gsum bsags pa lta bu la /
mtshams med gcig ni 'phen byed dang gzhan gnyis ni rdzogs byed du 'gyur bar 'dod de /
mdzod las /
gsum gyis ris ni 'phen par byed / /
ces myong 'gyur phyi ma gnyis dang ma des pa'i las te gsum gyis ris mthun 'phen par bshad la| lhag pa'i gnod pa lhag par 'gyur / /
zhes mtshams med gnyis dang gsum la sogs pa lhag par byas bas sdug bsngal yang nyis 'gyur la sogs pa lhag par myong ba'i sgo nas tshe gcig la rnam smin rdzogs par 'dod pa'i phyir ro / /
mdo sde ba la sogs pa ni /
skyes nas myong 'gyur ni skye ba gnyis pa la rnam smin myong ba'i mgo rtsom pa la byed kyi tshe de la rnam smin rdzogs par myong mi dgos pas /
mtshams med mang po byas pas dmyal bar yang yang skye yang las de skyes nas myong 'gyur ma yin par mi 'gyur zhes 'dod do| /
dge mi dge'i las mang po rgyud la yod pa rnams gyi smin tshul ni / /
mdzod 'grel du drangs pa las /
las kyis 'khor bar lci gang dang / /
nye ba gang dang goms pa gang / /
sngon byas gang yin de las ni / /
sngam sngam rnam smin 'gyur / /
zhes las gang lci ba de thog mar smin pa dang /
lci yang mnyam na 'chi ba'i dus na gang mngon du gyur pa de thog mar smin pa dang /
de yang 'dran gang goms ba shas che ba de dang /
de yang 'dran gang thog mar byas pa de sngon la smin bar gsungs pa ltar ro / /
sgo blo'i yig cha gnyis kar gnas gtsang ldar skye ba 'phen byed kyi las yod par bshad kyang /
mkhas pa kha cig gis /
gnas gtsang lngar skye ba 'phen byed kyi las med de /
'bras bu che bar skye ba 'phen byed kyi las de spel sgom gyi stobs kyis gnas gtsang du skye ba'i rgyur bsgyur bshad kyi 'phen byed du bsgyur bar ma bshad pa'i phyir zhes bshad pa ltar khas blangs na lung dang mi 'gal zhing rigs pa'i gnod pa 'ang mi 'byung bar snang ngo / /
'di la kha cig na re /
bshad tshul phyi ma 'di mi 'thad par thal /
gnas gtsang du skyes pa'i phyir mi 'od de 'phen byed kyi las kyi dbang gis skye ba blangs ba pa'i gang zag yin pa'i phyir dang /
de'i rgyud la 'phang 'bras lnga yod pa'i phyir na ma khyab ste /
de 'dra ba'i phyir mi 'ong de 'bras bu che bar skye ba 'phen byed kyi las kyi dbang gis skye ba blangs pa'i gang zag yin par khas blangs kyang /
de dag sa gcig yin pas rnam smin sa gzhan du g.yo ba'i skyon med pa'i phyir te /
dper na 'dod lhar skye ba 'phen byed kyi las kyis mir skyes pa bzhin yin pa'i phyir ro / /
byas pa la kho na re /
spel sgom gyi stobs kyis gnas @# / /
gtsang du skye ba'i rgyur bsgyur ma thag ba'i las de yang 'bras bu che par skye ba 'phen byed kyi las yin par thal /
khyod kyi dam bca' 'thad pa'i phyir zer na /
'dod pa yin te /
gnas gtsang du skye pa'i rgyur gyur pa'i 'bras bu che bar skya ba 'phen byed kyi las yod pa'i phyir te /
mir skye ba'i rgyur gyur pa'i lhar skye ba 'phen byed kyi las yod pa bzhin yin pa'i phyir ro / /
de ltar ma yin par gnas gtsang lngar skye ba 'phen byed kyi las yod par 'dod na /
de dag sags ma thag pa'i gang zag ni 'phags par 'dod dgos pas /
'phags pa'i rten la 'phen byed kyi las gsar bsags yod par thal bar 'gyur ram snyam mo / /
kha cig /
'phen byed kyi las dang bcu pa srid pa 'gal ba yin par thal /
lhas byin gyi skye ba 'phen byed kyi las dang de'i skye ba 'grub byed kyi bcu bsrid pa gnyis 'gal ba yin pa'i phyir nam khyab 'dod mi nus te /
'phen byed kyi las dang bcu ba srid pa la mu bzhi yod pa'i phyir te /
las gcig gis 'khor bsgyur stong 'phangs pa la mtshon na /
bsags ma thag pa'i 'khor bsgyur stong gi skye ba 'phen byed kyi las ni 'phen byed kyi las yin la bcu ba srid pa ma yin pa dang /
'khor bsgyur tha ma'i skye ba 'grub byed kyi bcu pa srid pa ni gnyis pa yin la dang po ma yin pa dang /
'khor bsgyur dang po'i skye ba 'grub byed kyi bcu pa srid pa ni de gnyis ka yin pa'i phyir ro /
! /
spyi don 'dir 'bras dus kyi rnam shes nyid mtshams sbyar ma thag pa kho nar bzhag pa dang /
bzhi pa ming gzugs de'i skad cig gnyis pa nas skye mched drug rdzogs par ma dod pa'i bar du bzhag pa ni /
bye smra'i lugs kyi gnas skabs pa'i rten 'brel gyi dbang du byas pa yin gyi /
grub mtha' gong 'og thams cad de ltar 'dod pa ma yin te /
rten 'brel mod 'grel sogs las 'bras dus kyi rnam shes dang bzhi pa ming gzugs dus mnyam du grub nas ji srid ma shi'i bar du ma dung khyim gyi tshul du ba 'jug par gsungs pa'i phyir te /
mdo 'grel las /
nyid mtshams sbyor ba'i rnam par shes pa dang bzhi ming gzugs dus mnyam du grub cing /
zhes dang /
rnam par shes pa gang yin pa de dang de las gzhan pa'i ming gzugs rnams rgyun gyis 'jug ste /
nam ma shi'i bar du gcig la gcig brten pa'i rgyun rjes su 'jug pa nyid kyi /
zhes gsungs shing /
sa'i dngos gzhir yang /
rnam par shes pa'i rkyen gyis ming dang gzugs zhes kyang bya /
ming dang gzugs kyi rkyen gyis rnam par shes pa zhes kyang bya ste /
de ltar gyi dus na che je srid par mdung khyim gyi tshul du 'jug go /
zhes gsungs pa'i phyir /
bye smras rgyu dus kyi rnam shes khas ma blangs shing /
gsum rnam shes ni nyid mtshams sbyor pa'i rnam shes kho nar 'dod pa'i rgyu mtshan gyis /
nyid mtshams @# / /
sbyor ba'i rnam shes dang ming gzugs rim can du grub par 'dod de /
rnam shes dang ming gzugs rim can du 'grub par mdo las gsungs pa'i phyir snyam du bsam mo / /
grub mtha' gong mas /
rnam par shes pa'i rkyen gyis ming gzugs zhes pa dang /
'du byed kyi rkyen gyis rnam par shes pa zhes pa'i rnam shes gnyis ka rgyu dus kyi rnam shes kho nar 'dod ba'i rgyu mtshan gyis 'bras dus kyi rnam shes dang ming gzugs dus mnyam du grub par 'dod pa yin no / /
ming gzugs kyi ming gi rten 'brel ni khams gsum gar yod la /
gzugs ni 'dod gzugs na yod cing /
gzugs khams na 'byung ba bzhi dang 'byung 'gyur gzugs reg gnyis yod la /
'dod pa na 'byung ba bzhi dang /
sgra ma gtogs pa'i 'byung 'gyur bzhi sogs yod par gsungs /
! lnga ba skye mched ni rdzus skyes la ming gzugs dang dus mnyam du grub la /
skye gnas gzhan gsum la lus dang yid kyi skye mched ni mid gzugs kyi dus nas yod kyang lnga skye mched grub par mi 'jog cing /
lnga pa skye mched ni skye mched dang po bzhi ci rigs grub pa 'am de'i tshad du slebs nas 'jog phar gsungs so / /
bye smra'i lugs la /
skye mched dang po bzhi rdzogs 'bras kho na yin par gang spal las bshad kyang /
grub mtha' gong mas skye mched drug po re re la 'phangs 'bras yod par 'dod do / /
! yid kyi 'drus te reg pa ni skyed srid du nyid mtshams sbyar ma thag pa nas yod kyang /
drug pa reg pa ni lnga pa'i skye mched dang de'i yul dang rnam shes gsum 'dus pa nas 'jog go /
'phen byed bsod nams dang bsod nams ma yin pa'i las kyi 'phangs 'bras su gyur ba'i reg pa drug ka yod la /
bsam gtan dang por skye ba 'phen phyed kyi las kyi 'phangs 'bras bu gyur ba'i reg pa bzhi dang /
bsam gtan gnyis pa yan chad na 'phangs 'bras su gyur ba'i reg pa gcig tsam yod de /
gong ma'i sas bsdus kyi sna lce'i rnam shes med cing /
bsam gtan gnyis pa yan chad kyis sa bsdus pa'i dbang shes med pa'i phyir /
'on kyang mdo sde bas bsam gtan dang po gsum ga'o sas bsdus kyi dbang shes yod pas 'dod pas na /
de'i lugs la sngar bshad pa ltar mi 'dod pa'i khyad par yod la /
bye smras kyang sngar bshad pa ltar mi 'dod de /
mi dge ba'i ni lus kyi yin / /
zhes mi dge ba'i rnam smin p+du gyur pa'i tshor ba yin na lus tshor yin pas khyab par bshad pas na /
der gyur ba'i reg pa yang dbang shes kho nar 'dod dgos pa'i phyir /
'on kyang 'di la dpyad gzhi yod do /
! sbyir tshor ba tsam dang po nas yod kyang bdun po tshor bzhi rang dang tshar gcig pa'i drug pa reg pa'i rkyen gyis 'byung ba dang /
reg pa des yongs su bcad pa'i yul gsum myong ba zhi@# / /
dgos so / /
'di la bde sdug btang snyoms gsum dang /
de re re la drug drug ste bco brgyad yod la /
'phen byed bsod nams ma yin pa'i las kyi 'phangs 'bras su gyur ba'i tshor ba sdug bsngal dang btang snyoms drug drug ste bcu gnyis dang /
'phen byed bsod nams kyi 'phangs 'bras su gyur pa'i tshor ba bde ba dang /
btang snyoms drug drug ste bcu gnyis dang /
bsam gtan dang por skye ba 'phen byed kyi las kyi 'phangs 'bras su gyur pa'i tshor ba brgyad dang /
bsam gtan gnyis pa dang /
gsum pa'i gnyis gnyis dang /
bsam gtan bzhi pa yan chad na sems tshor btang snyoms kho na yod pa'i khyad par dang /
de dag la bye mdo gnyis kyi 'dod tshul mi mthun pa'i khyad par rnams reg pa'i skabs su bshad pa des rigs bsgre'o / /
'di la kha cig na re /
bye smra'i lugs la /
'phen byed mi dge ba'i las dang tshar gcig ba'i reg tshor la drug drug med par thal /
de'i 'phangs 'bras su gyur pa'i rig pa drug dang tshor ba drug med pa'i phyir na ma khyab ste /
de dang tshar gcig pa'i drug pa reg pa dang bdun pa tshor ba re re la drug drug yod kyang de'i 'phangs 'bras su gyur pa'i de drug med pa'i khyad par 'thad pa'i phyir te /
grub mtha' gong mas /
'bras dus kyi rnam shes nas tshor ba'i lnga bo gang rung la 'phangs 'bras yin pas khyab par 'dod pa dang /
bye smras de dag gi gnas skabs kyi 'khor bas bsdus pa'i phung po lnga ga 'jog pas mi 'dra ba'i phyir ro /
! /
spyi don 'dir tshor ba gsum gang rung nyams su myong ba na de la srid pa'i 'dod chags de brgyad pa sred pa'i ngo bo yin par bshad pa la zhib cha byed dgos te /
sdug bsngal la dmigs nas 'brel bar 'dod pa'i sred pa de sdug bsngal de la sred pa ma yin pa'i phyir ro / /
brgyad pa sred pa la 'dod sred 'jig sred srid gsum yod par bshad pa yang dpyad gzhi che ste /
brgyad pa sred pa yin na sring sred ma yin pas khyab pa'i phyir te /
chos mngon par 'dod pa'i sred pa ni 'dod sred /
gzugs gzugs med kyi sred pa ni srid sred /
phung po rgyun chad par sred pa ni 'jig sred ces 'chad kyang /
lugs 'dir rnam 'grel ltar bde ba thob 'dod kyi 'dod sred sdug bsngal 'bral 'dod kyi 'jig sred /
skye gnas kyi lus sogs 'dod pa'i srid sred ces 'dod dgos pa'i phyir /
de ltar na dang po gnyis la brgyad pa sred pa yod kyang tha ma la de med de /
brgyad pa sred pa yin na tshor ba la dmigs pas khyab pa'i phyir zhes mkhas pa kha cig gis bshad do / /
brgyad pa sred pa'i rkyen du gyur ba'i tshor ba yin na rang gi 'bras bur gyur ba'i brgyad pa sred pa de dang tshar mi gcig pas khyab ste /
lam rim las /
sred pa bskyed pa'i tshor ba ni rten 'brel tshar gzhan zhig gi 'bras bu'i skabs yin no / /
zhes gsungs pa'i phyir /
@# / /
byas pa la kha cig na re /
brgyad ba sred pa yin na rang dang tshur mi gcig pa'i bdun pa tshor ba la dmigs pas khyab par thal /
lam rim gyi lung de'i phyir nam khyab ste /
lam rim las de rten 'brel tshar gzhan zhig gi 'bras bu'i skabs yin par gsungs kyi rten 'brel tshar gzhan zhig gi 'bras bu yin par ma gsungs pa'i phyir /
'dod mi nus te /
'dod rten can gyi gang zag gi rgyud kyi khams gong ma'i brgyad pa sred pa'i dmigs rkyen du gyur ba'i tshor ba de bdun pa tshor ba ma yin pa'i phyir te /
'dod rten can gyi gang zag gi rgyud kyi bdun pa tshor ba de 'dod pa'i sas bsdus yin pa gang zhig /
'og ma'i zag bcas la dmigs pa'i gong ma'i nyon mongs med pa'i phyir ro /
! /
bye smras nyon mongs thams cad len pa 'di bzhis bsdus par 'dod de /
lta ba ma gtogs pa'i 'dod pa'i nyon mongs thams cad 'dod pa nyer len dang /
lta ba ma gtogs pa'i gong ma'i nyon mongs thams cod bdag smra nyer len dang /
khams gsum ga'i lta ba nyon mongs can la lta ba nyer len dang tshul zhugs nyer len gnyis su phye bar 'dod pa'i phyir ro / /
grub mtha' gong ma'i 'dod tshul ni rtsa she'i TIka chen las /
'dod yon lnga dang /
'jig lta ma gtogs pa'i lta ngan rnams dang /
lta ngan dang 'brel ba'i tshul khrims dang brtul zhugs ngan pa dang /
'jig tshogs la lta ba bzhi la dmigs nas bdun zhing chags ba /
zhes gsungs pa ltar ro| |'dis spyi don 'dir gnyis pa ni lta pa dran pa la 'dun pa'i 'dod chags lta bu /
zhes gsungs pa la zhib cha 'don dgos shing /
bzhi ba'i dmigs pa la nga rgyal bzhag pa ni rtsa she'i TIka chen dang lam rim las ma 'byung yang gser phreng las bshad do /
! /
bar srid 'grub byed kyi bcu pa srid pa dang skye srid 'grub byed kyi bcu pa srid pa gnyis la mu bzhi yod de /
dang po yin la gnyis pa ma yin pa ni /
gzugs su nyer 'gro'i phyir mi 'ong bar 'da' ba'i rgyud kyi bcap srid pa dang /
gnyis pa yin la dang po ma yin pa ni /
gzugs med kyis sa bsdus kyi bcu pa srid pa de yin pa'i phyir /
gzhan gnyis go sla'o /
! /
spyi don 'dir bcu gcig pa skye ba'i rten 'brel la skye gnas su nyid mtshems sbyar ma thag pa'i gnas skabs kyi phung po zhig dgos par gsungs pa ni mdzod dang mthun la /
mkhas pa kha cig gis /
der ma shi tshun gyi gnas skabs thams cad 'dus pa'i phyir sa mtshams mdzod dang mi mthun no / /
zhes gsungs so / /
spyi don 'di las skye srid ni skye gnas su nyid mtshams sbyar ma thag pa'i skad cig ma yun thung du zhig la 'dod pa mi 'thad par phyir mi 'od skyes 'da' ba la gsum yod par gsungs pas rtogs nus par bshad kyang /
lam rim las /
srid pa bzhi ste /
shi nas skye ba ma blangs pa'i bar ni bar srid dang /
skye ba blangs pa'i skad cig dang po ni skye srid dang /
de'i skad cig @# / /
ma gnyis pa nas 'chi srid skad cig ma tha ma'i sngon rol ni sngon dus kyi srid pa dang /
'chi ba'i skad cig tha ma ni 'chi srid du mdzod las gsungs pas /
zhes skye srid 'chi srid re re nas skad cig ma gcig tu gsungs pas dpyod dgos so /
! /
skyes pa nas bzung ste na tshod gzhan du 'gyur ba ni rga ba'i rten 'brel yin par gsungs pa dang /
rga shi gnyis gcig tu bzhag pa ni /
rga pa med par yang 'chi ba 'byung pas yan lag rim can du ma ngas pa'i rgyu mtshan gyis yin par gsungs pa la /
kha cig na re /
skye srid du nyid ma tshams sbyar pa'i skad cig gnyis pa nas rga ba'i rten 'brel 'grub par thal /
der nyid ma tshams sbyar ma thag pa'i phung po de rang dus skad cig gnyis pa nas na tshod gzhan du 'gyur ba'i phyir dang /
'dus byas kyi mtshan nyid bzhi'i rga ba yang de nas 'grub pa'i phyir /
'dod na /
skye srid du nyid mtshams sbyar pa'i skad cig gnyis par 'chi pa yod par thal /
rga ba med par 'chi ba yod pa'i phyir /
'dod na /
de la sngon dus kyi srid pa med par thal /
de la skye srid 'chi srid gnyis srid pa gzhan gyis par du ma chad par 'byung ba'i phyir zer na dbyod dgos la /
gzhan yang 'grub byed dang grub 'bras gnyis kyi bar du skye srid gzhan gyis chod pa yod par thal /
skye srid du nyid mtshams sbyar ba'i skad cig gnyis bar 'chi ba de la sred len srid gsum 'byung ba'i skabs med pa'i phyir zer na dpyad par bya'o / /
'chi srid skad cig ma gcig gi yun tshad can du 'dod na /
'chi sems yin na 'chi srid kyi gnas skabs kyis bsdus pas ma khyab par 'dod dgos te| 'chi sems la phra rags gnyis yod pa dang /
'chi sems rags pa la dge mi dge lung ma bstan gsum yod par lam rim las gsungs pa'i phyir ro /
! /
bar do'i tshe tshad ni mi'i zhag tshad kyis 'jog par kha cig gis bshad kyang /
mkhas pa kha cig gang du skye 'gyur gyi 'gro ba'i zhag tshad kyis 'jog par bshad pa ltar 'dod dgos sam snyam mo /
! /
rkyen du 'gyur tshul gyi skabs su kun btus las /
yan lag rkyen nyid du rnam par bzhag pas ji lta bu zhe na /
bag chags dang shugs dang yid la byed pa dang lhan cig 'byung pas kyang yan lag rnams rkyen nyid du rnam par bzhag par bya ste /
de yang ci rigs su sbyar ro / /
zhes gsungs pa'i don la /
spyi don las bag chags zhes pas rgyu rkyen dang /
shugs zhes pas dmigs rkyen dang /
yid la byed ba zhes pas de ma thag rkyen dang /
lhan cig 'byung ba zhes pas bdag rkyen byed tshul bstan par bshad pa ni yi ge nor ba yin te /
shugs zhes pas de ma thag rkyen dang /
yid la byed pa zhes pas dmigs rkyen bstan pa'i phyir te /
de ltar dar TIka las bshad pa'i phyir /
ji skad du de nyid las /
@# / /
bag chags zhes te /
rten 'drel yan lag snga mas phyi ma la bag chags de rgyu'i rkyen byed de /
dngos su 'du byed kyi rgyu'i rkyen rigs 'dra snga mas bzhag pa'i bag chags yin yang /
'du byed snga mas yang srid 'phen nus kyi bag chags 'jog pa ma rig pas bsgos pa'i rgyu'i rkyen las yin pa'i phyir /
zhes ma rig pas 'du byed kyi rgyu'i rkyen byed tshul bstan te /
don ni /
rkyen bzhir phye ba'i rgyu rkyen ni nyer len la byed dgos pas /
'du byed kyi rgyu'i rkyen ni rigs 'dra snga mas bzhag pa'i bag chags yin gyi ma rig pa de ma yin yang /
'du byed kyi nyer len du gyur ba'i bag chags de ni ma rig pa'i stobs kyis byung bas na ma rig ba 'du byed kyi rgyu rkyen du bshad ces pa'i don yin pa'i phyir /
yang dar TIka las /
shugs te de ma thag pa'i rkyen byed de /
dngos su 'du byed kyi de ma thag rkyen rigs 'dra snga ma yin yang /
ma rig pa'i 'phen pa'i shugs kyis rigs 'dra sngam las phyi ma rgyun chags su 'byung dgos pa'i phyir /
zhes ma rig pas 'du byed kyi de ma thag rkyen byed tshul bstan te /
don ni /
'du byed kyi de ma thag rkyen ni snga rol de ma thag pa'i shes pa yin gyi ma rig pa de yin mi dgos kyang /
ma rig pa'i 'phan pa'i shugs kyis 'du byed rang gi de ma thag rkyen las 'byung ba'i phyir ma rig pa de'i de ma thag rkyen du bshad ces pa'i don yin pa'i phyir /
yang de nyid las /
yid la byed pa ste dmigs pa'i rkyen byed da /
dngos su 'du byed kyi dmigs rkyen rang gi dmigs pa phyin ci log rnams yin yang /
ma rig pas shes bya la rmongs par byas pa'i dbang gis 'du byed rang gi dmigs pa la phyin ci log tu 'byung ba'i phyir /
zhes des de'i dmigs rkyen byed tshul bstan te /
don ni /
'du byed kyi snang pa'i dmigs rkyen ni de'i dmigs pa yin gyi ma rig pa de yin mi dgos kyang /
ma rig pa'i dbang gis 'du byed dmigs pa la log par zhugs pa'i phyir de de'i dmigs rkyen du bshad ces pa'i don yin pa'i phyir /
bdag rkyen byed tshul ni de nyid las /
lhan cig 'byung pas kyang ste bdag so so'i rkyen byed de /
ma rig pas shes bya la rmongs ba brten nas 'du byed phyin ci log rang dbang du skyed pa'i phyir /
zhes pas bstan te /
don ni /
thog ma'i ma rig pas 'du byed dang dbang du bskyed pas na de de'i bdag rkyen yin zhes pa'i don yin pa'i phyir /
lhan cig 'byung bas kyang zhes pa'i don ni gser phreng las /
de'i dbang gis de dang mtshungs ldan du byung ba rnams dmigs pa la phyin ci log tu byed pas /
zhes pa ltar ro / /
'di la kha cig na re /
ma rig pas 'du byed kyi rkyen bzhi ga byed par bshad pa mi 'thad par thal /
theg bsdus las bdag rkyen gcig pu byed par gsungs pa'i phyir na ma khyabs ste /
de ni @# /
nges pa la dgongs la kun pa tus ni srid pa tsam la dgongs pa'i phyir /
yang kha cig /
des de'i rkyen bzhig byed pa mi 'thad de /
sa las rgyu rkyen ma gtogs pa gsum byed par gsungs ba'i phyir na ma khyab ste /
de ni ma rig pas 'du byed kyi nyer len mi byed pa la dgongs pa'i phyir /
'on kyang dar TIka ltar na de'i bdag rkyen ma gtogs pa'i rkyen gzhan gsum btags pa bar bshad dam dpyod dgos so /
! /
spyi don 'dir khams gong ma'i rten la rang sar skye ba 'phen byed kyi las gsar gsog med par bshad pa la /
mkhas pa kha cig na re /
bshad tshul de mi 'thad par thal /
de ltar bshad pa'i khungs med pa'i phyir dang /
gser phreng las rang sa'i rten la sa der skye ba'i las gsog pa yod par gsungs pa ma gtogs khams gong mar de med pa'i dmigs bsal ma bshad pa'i phyir dang /
'phen byed mi g.yo ba'i las la dngos gzhi'i snyoms 'jug yod pa'i phyir dang /
srid rtse'i rten la 'phen byed kyi las gsar gsog yod pa'i phyir te /
lam rim las /
'khor bar 'phen par byed pa'i las gsog pa po ni theg chen gyi sbyor lam chos mchog chen po la gnas pa man chad kyi so so skye bo thams cad do / /
zhes gsungs pa'i phyir zhes zer na dpyad par bya'o /
! /
gser phreng las /
yan lag dang po dang rgyu dus kyi rnam shes ni las gang du bsags pa'i sa dor gtogs par bshad ba ni kun gzhi 'dod pa'i lugs yin pas skabs 'dir khas len mi dgos kyang /
srid len la don gsang las skye ba'i sa ba gang yin pa mngon par 'grub par byed pa'i nyon mongs pa yang nges bar de'i sa ba'o zhes gsungs pa ni /
'og gnas gang sar skye ba las gong ma'o nyon mongs mngon du rgyu yod pas rigs su chug kyang /
gong sa'i skye srid kyi rten la 'og sa'i pa'i gang zag yin na 'og sa 'ogs las chags pa dang ma 'bral spyi lugs dang mi mthun zhing /
rigs pas ma thob pas gong ma nas 'og mar skye ba la mi 'grig go /
zhes gsungs ba ni / /
lung dang rigs pa'i sgrub byed yod pa yin pas mtha' gcig tu khas mi len zhes mi rung ngo /
! /
spyi don 'dir gong mar skye pa 'phen byed kyi las dang tshar gcig pa'i thog ma'i ma rig pa yin na rang gi kun nas ba slar byar gyur ba'i 'phen byed kyi las dang sa mi mtshungs bas khyab par ba shad pa dang /
gong sa gong sar skye ba'i rgyu'i kun slong gi ma rig pa 'og sa 'og sar gtogs bshad pa ni dpyad gzhi che ste /
gongs god sar skye ba 'phen byed kyi las gsar du gsog bzhin pa'i gang zag yin na 'og sa 'ogs las chags pa dang ma 'bral bas khyab snyam pa dang /
'og sa las chags pa dang ma 'bral ba'i gang zag gi rgyud la gong ma'i nyon mongs mngon gyur med snyam du dgongs ba yin kyang /
bsam gtan dang po'i dngos gzhi snyoms 'dug rgyud la ldan pa'i gang zag gis bsam gtan dang bor skye ba @# / /
'phen byed las gsar du ga sog pa dang /
'ogs las chags pa dang ma 'bral ba'i gang zag gi rgyud la gong ma'i nyon mongs mngon gyur yong pa gnyis ka la lung dang rigs pa'i ngod bye da gang yang med pa'i phyir snyam ste / /
yig cha 'di la thugs rgyus che ba rnams kyis dpyad par bya'o /
! /
rten 'brel yan lag ba cu gnyis phrugs bzhir sgom tshul dang de re re la skyes bu gsum gyi lam dang 'brel nas sgom tshul dang theg pa gsum gyi lam dang 'brel nas go ma tshul sogs ni gzhan las shes par bya'o /
! /
s+k+bas 'di'i mdo las syoms 'jug char lnga 'am phrugs lnga gsungs te /
snyoms 'jug dgu la phu nas mthun dang lugs mi mthun du snyoms par 'jug ba'i sbyor ba seng ge rnam bskyings phrugs gnyis dang snyoms 'jug dgu la par du gang yang ma spel ba'i yar song dang /
bsam gtsugs brgyad la 'gog pa spel ba'i yar song dang /
snyoms 'jug dgu la 'dod sems spel ba'i mar 'ong ste phrugs gsum gsungs pa'i phyir /
de dag bstan bcos kyis bsdus tshul la bshad tshul du ma yod pa las /
re zhig gser phreng ltar na /
'gog dang bcas pa'i snyoms 'jug dgur / /
rnam pa gnyis su song 'ongs / /
zhes pas sbyor ba seng ge rnam ba skyings phrugs gnyis bstan te /
'di la 'gog ba la zhugs thebs gcig las med pas gnyis ka sngom pa la gnas bcu bdun dang /
nas zhes pas thong rgol du ni snyoms 'jug cas 'dren no / /
dngos gzhi la gsum las dang po ni /
snyoms 'jug dgu la bar du gang yang ma spel pa'i yar song ste /
'di sbyor ba lugs mthun dang rigs gcig pas go sla bar dgongs nas rtsa tshig gis ma zin la /
'di la gnas dgu'o / /
gnyis pa ni /
gcig dang zhes sogs tshag rkang gsum gyis bsam gzugs brgyad la 'gog pa spel pa'i yar song bstan la /
'dod par zhes sogs rkang pa gnyis kyis mtha'i 'gog ba las lngas nas srid rtse dang /
de nas 'dod sems la gnas pa'i nud chung ba sdus te /
'di la khri brgyad stong pa ltar na gnas bco brgyad dang /
nyi khri ltar na bcu ba dun yod la /
ste zhes pas thod rgal du ni snyo mas 'jug ces pa dran par gsungs so / /
gsum pa ni /
'dod par zhes sogs rkang pa gnyis dang /
gcig dang zhes sogs rkang pa gnyis dang /
mi 'drar 'ongs zhes 'don pa bsgyur bas snyoms 'jug dgu la 'dod sems spel ba'i mar 'ongs sdus te /
'di la gnas bco brgyad do / /
nas zhes pas thod rgal du ni snyoms 'jug ces 'dren pa dang /
rkang pa dang po sbyor dngos thams cad la sbyar bar@# / /
gsungs so / /
snyoms 'jug dgu la yar song mar 'ongs sbyar bas sbyor ba gnyis dang yar song dang po bstan la /
gcig rgal zhes sogs la yar song mar 'ongs sbyar bas 'gog pa spel ba'i yan song dang 'dod sems spel ba'i mar 'ongs gnyis bstan te /
gcig rgal sogs kyi don ni /
yar song gi tshe de dag la snyoms par 'jug pa la byed cing /
mar 'ong gi tshe snyoms par zhugs nas por ba la byed pas grangs mi 'grig pa'i skyon med la /
des na gcig rgal sogs ni yar song gi tshe bsam gtan dang po nas thog ma'i mtshams gzung la /
mar 'ong gi tshe 'gog snyoms par ba'i srid rtse nas thog /
ma'i mtshams gzung dgos te /
gser phreng las /
gcig rgal sogs kyi don de dag la 'jug pa la mdzad cing /
zhes dang /
rgal ba'i don zhugs nas bor pa la mdzad do / /
zhes yang song mar 'ongs la mi 'dra bar gsungs pa'i phyir ro / /
rnam bshad ltar na /
rkang pa dang po gnyis kyis sbyor ba phrugs gnyis dang /
rkang pa lhag ma rnams kyis mar 'ong 'dod sems spel ba don bsdu dang bcas pa tsam zhig dngos su bstan nas bar ba yar song gnyis go sla bar dgongs nas don gyis 'phangs so / /
rtogs dka'i snang ba yang 'di dang 'dra la /
bar ba yar song gnyis thog mtha'i dngos su bsdus pa'i shugs kyis go sla bar dgongs nas don gyis bstan par bshad do / /
'di la kha cig na re /
srid rtse dang spel ba'i 'gog pa'i rjes su phyir srid rtsel nud chung byas pa de 'gog pa las 'gog par ldang mi nus pas slar 'gog par 'jug pa'i ched yin zer na /
'o na srid rtse'i rjes su 'dod sems mngon du byed pa'i dgos pa med par thal /
srid rtse'i nud chung byas rjes su mar 'ong gi spel gzhi'i 'gog pa la snyoms par 'jug chog pa'i phyir /
byas pa la kho na re /
de la khyab pa med de /
nud chud byas ma thag tu mngon du byed rgyu'i 'gog snyoms de mar 'ong gi spel gzhi min gyi yar song gi spel chos dgu pa yin pa'i phyir zer na /
de mi 'thad par thal /
srid rtse'i nud chung dang mtshams 'dzin gyi 'dod sems gnyis kyi bar du 'gog pa la 'jug par gsungs pa'i mdo'i khungs med pa'i phyir ro / /
de skad du gser phreng las /
srid rtse dang spel ba'i 'gog pa las phyir srid rtsel nud chung byas pa de /
'gog pa las 'gog par ldang mi nus pas mtha'i 'gog pa la 'jug pa'i ched yin pas she na /
'o na srid rtse la nud pas ci mchog gang gis na srid rtse'i rjes su yang 'dod sems mngon du byed dgos /
zhes dang /
'gro 'ong gnyis ka la mtha'i 'gog pa la yod pa'i mdo bris pa la the tshom za la /
zhes gsungs so / /
spyi don 'dir bar du gang yang ma bcug pa'i yar song de thod rgal gyi nye sbyor yin par bshad pa ni dpyad byar snang ste /
rgya 'grel rnams dang rje yab sras gsum gyis ring sbyor nye sbyor gyi tha snyad @# / /
ma mdzad la /
mdzod nas de ltar bshad kyang skabs ma yin zhing /
gser phreng dang rtogs dka'i snang ba gnyis kar de nyid thod rgal gyi dngos gzhir gsungs pa'i phyir dang /
rnam bshad las de thod /
rgal gyi dngos gzhi ma yin par bshad kyang dngos gzhi'i sa khungs su mdzad pa'i phyir ro /
! /
'dir bstan klan ka bcu drug ni /
bar chad med rtse'i dmigs pa mi 'thad par thal /
yul 'dus byas ma byas kyi khams don dam par med pa'i phyir /
zhes bar rtse'i dmigs pa mi 'thad par thal pa'i klan ka dang /
de bzhin du /
dmigs pa de'i ngo bo nyid dam chos nyid rtogs pa'i rnam pa mi 'thad par thal /
chos thams cad don dam par rang bzhin med pa'i phyir /
zhes par rtse'i rnam pa mi 'thad pa dang /
'bras bu rnam mkhyen mi 'thad par thal /
yul dngos po dang dngos med don dam par med pa'i phyir /
zhes par rtse'i 'bras bu mi 'thad pa dang /
shes bya la bden pa gnyis su dbye ba mi 'thad par thal /
bden gnyis don dam par dbyer med pa'i phyir /
zhes gzhi'i gnas lugs mi 'thad pa dang /
sbyin sogs nyams su len pa'i sbyor pa mi 'thad par thal /
sbyin sogs kyi 'khor gsum bden par mi dmigs pa'i phyir /
zhes sbyong pa'i ngo bo mi 'thad pa dang /
sangs rgyas dkon mchog mi 'thad par thal /
shes bya la blo rgyas pa'i rtogs bya don dam par med pa'i phyir /
zhes sbyong pa'i rten skyabs 'gro'i yul sangs rgyas dkon mchog mi 'thad pa dang /
chos dkon mchog mi 'thad par thal /
chos thams cad don dam par ming du btags pa tsam du zad pa'i phyir /
zhes de'i yul chos dkon mchog mi 'thad pa dang /
dge 'dun dkon mchog mi 'thad par thal /
dge 'dun du btags pa'i gzhi gzugs sogs bden bar ma grub pa'i phyir /
zhes de'i yul dge 'dun dkon mchog mi 'thad pa dang /
byang sems kyi thabs la mkhas pa mi 'thad par thal /
thabs mkhas yod na sbyin sogs su dmigs dgos pa la /
byang sems thabs la mkhas pas sbyin sogs kyi 'khor gsuM du bden par mi zhen par gsungs pa'i phyir /
zhes spyod pa'i khyad par mi 'thad pa dang /
'di dang lnga pa'i khyad par ni rim bzhin yul can gyis bden par mi zhen pa dang yul bden par ma grub pa'o / /
de bzhin gshegs pa'i mngon rtogs mi 'thad par thal /
rnam mkhyen gyis yul mtha' bzhir rtogs pa bkag par bshad pa'i phyir /
zhes mngon rtogs mi 'thad pa dang /
'di dang gsum pa'i khyad par yang yul can gyis mtha' bzhir mi 'dzin pa dang yul mtha' bzhir ma grub pa'o / /
phung po rtag pa sogs su 'dzin pa phyin ci log yin pa mi 'thad par thal /
de dag phyin ci log yin na mi rtag pa sogs su don la gnas dgos pa la /
rtag mi rtags sogs don dam par blos @# / /
btags tsam yin pa'i phyir /
zhes phyin ci log mi 'thad pa dang /
byang sems kyis lam gsum bsgom pa la dgos pa med par thal /
des lam gnyis kyi 'bras bu nyan rang gi myang 'das mngon du mi byed pa'i phyir /
zhes lam gyi ngo bo mi 'thad pa dang /
ma chags pa sogs gnyen po mi 'thad par thal /
blang bya bden par med pa'i phyir /
zhes gnyen po mi 'thad pa dang /
chags sogs mi mthun phyogs mi 'thad par thal /
dor bya bden par med pa'i phyir /
zhes spang bya mi 'thad pa dang /
chos rnams kyi rang spyi'i mtshan nyid mi 'thad par thal /
mtshan gzhi chos can rnams bden par med pa'i phyir /
zhes bsgom bya rang spyi'i mtshan nyid mi 'thad pa dang /
rnam mkhyen thob phyir du lam sgom pa mi 'thad par thal /
bsgom bya rang spyi'i mtshan nyid don dam par med pa'i phyir /
zhes lam sgom pa mi 'thad par thal ba ste bcu drug go /
de rnams las dgu pa dang bcu pa dang bcu gnyis pa gsum ni rigs mthun pa'i kun rdzob sgo can gyi klan ka dang /
gzhan bcu gsum gyi dngos bstan rjes 'gro'i klan ka bcu gsum ni rigs mi mthun pa'i don dam sgo can gyi klan ka dang /
shugs bstan ldog 'gro'i klan ka bcu gsum ni rigs mi mthun pa'i kun rdzob sgo can gyi klan ka yin la /
rigs mthun pa'i don dam sgo can gyi klan ka ni rtsa 'grel 'dir ma zin par gsungs so| |rigs mi mthun pa'i kun rdzob sgo can gyi klan ka la don dam gyi sgo nas khyab med kyi lan dang /
rigs mi mthun pa'i don dam sgo can gyi klan ka la kun rdzob kyi sgo nas khyab med kyi lan gdab dgos la /
rigs mthun pa'i kun rdzob sgo can gyi klan ka la kun rdzob dang /
don dam sgo can gyi klan ka la don dam gyi sgo nas lan gdab dgos par gser phreng las gsungs so / /
'di la kha cig na re /
bshad tshul 'di dag mi 'thad par thal /
riT mi mthun pa'i don dam sga can gyi klan ka la kun rdzob kyi sgo nas khyab med kyi lan gdab mi dgos pa'i phyir te /
rnam bshad las /
dmigs pa'i ngo bo nyid sprol bral du nges par bzung pa'i rnam pa mi 'thad par thal /
chos rkun rnam pa thams cad du rang bzhin med pa'i phyir /
'di yang don dam sgo can gyi klan ka yin zhing rtags ma grub pa'i lan gdab par bya la /
zhes gsungs pa'i phyir na ma khyab ste /
rtags la don dam pa'i khyad par dngos su sbyar na don dam sgo can gyi klan ka yin zhing /
de dngos su ma sbyar na rtags ma grub pa'i lan gdab dgos zhes pa'i don yin pa'i phyir /
byas pa la kho na re /
rigs mi mthun pa'i don dam sgo can gyi klan ka yin na don dam tshad mar byas nas kun rdzob sun 'byin pas ma khyab par thal /
de yin na don dam rtags su bkod pas ma khyab pa'i phyir te /
rnam bshad las /
sa bon gyis rang ngos nas myu gu skyed pa mi 'thad par thal /
sa bon kyis mu gu @# / /
skyed pa blo'i snang ba'i dbang gis bzhag pa tsam du zad pa'i phyir /
ces ba don dam sgo can gyi klan ka yin yang /
zhes gsungs pa'i phyir na ma khyab ste /
'di ni yi ge chad pa'am /
yang na blo la snang ba'i dbang gis bzhag pa min par rang ngos nas ma grub pa'i phyir /
zhes pa don dam sgo can yin pa la dgongs pa'i phyir te /
lung de'i mjug tu /
yang sa bon gyis myu gu skyed pa blo la snang ba'i dbang gis bzhag pa min par myu gu'i thun mong ma yin pa'i sdod lugs kyi ngos nas grub par thal /
sa bon rang gi ngos nas myu gu bskyed pa'i phyir /
ces pa kun rdzob sgo can gyi klan ka yin yang /
zhes snga ma'i ldog phyogs kyi klan ka bkod pas shes pa'i phyir ro / /
klan ka bcu drug tu byed tshul la /
deng sang rnam bshad kyi tshig zin la brten nas spang gnyen gcig tu byas nas bden gnyis so sor mdzad pa ni 'grel chung dang slob dpon gyi dgongs pa yin zhing /
rgyan snang du bden gnyis gcig tu byas nas spang gnyen so sor mdzad pa ni snga rtsom yin pas khas mi len par grags kyang /
rnam bshad las de ltar bshad pa de 'grel chung gi dgongs pa yin min dpyad byar snang ste /
gser phreng dang rtogs dka'i snang ba gnyis kar rgyan snang ltar bshad nas /
de dang 'grel chung gi bshad tshul mi 'dra bar ma gsungs pa'i phyir dang /
der ma zad gser phreng las /
bcu drug tu ji ltar byed na 'grel pa gzhan rnams su grangs gsal par byas pa med la /
grags char bden gnyis so sor byas nas bcu drug tu byed kyang rgyan snang du spang gnyen gnyis so sor mdzad pa nyid rtsa ba'i dgongs pa'i / /
zhes grags cha dang rgyan snang ma gtogs pa'i 'grel ba gzhan rnams su grangs gsal par byas pa med par gsungs pa'i phyir ro / /
gal te 'grel chung las /
de bzhin nyid kyi ngo bo nyid kyis kun rdzob dang don dam pa'i bden pa gnyis dang /
zhes smos pas de gnyis so sor mdzad pa yin zer na /
dar ba dang blang ba med pas mi mthun pa'i phyogs dang gnyen po dag dang /
zhes smos pas kyang spang gnyen gnyis so sor mdzad par 'gyur te /
dag ces pa gnyis tshig yin pa'i phyir dang /
snga ma la rgyu mtshan so sor ma byas shing /
phyi ma la rgyu mtshan so sor mdzad pa'i phyir ro / /
spyir log rtog mtha' yas kyang bcu drug tu bshad pa ni gdul bya nye ba la phan gdags pa'i phyir yin par gsungs so /
! /
mthar gyis sbyor pa ni /
mkhyen gsum gyi shes rnam cig char du skye ba'i rtogs pa brtan por bya ba'i mkhyen gsum gyis rnam pa rnams rim gyis sgom pa'i sems dpa'i rnal 'byor ro / /
sa mtshams ni /
gser phreng las tshogs lam @# / /
nas rgyu ma mtha'i bar na yod par gsungs /
rnam bshad las rgyu mtha'i snga logs par du yod par bshad do / /
dbye na bcu gsum ste /
spyin pa'i mthar gyis pa sogs drug ni /
sbyin sogs drug re re nas rim can du sgom pa dang /
rjes dran drug ni /
sangs rgyas kyi yon tan dang /
dge sogs gsum gyi chos dang /
slob pa phyir mi ldog pa'i tshogs dang /
tshul khrims dang /
sbyin pa dang /
lhar skyes pa'i 'phags pa rnams re re nas rim can du dran pa dang /
tha ma ni /
chos thams cad bden med du rtogs nas rim can du sgom pa la byed par gser phreng las gsungs te /
tshul 'di yang mthar gyis pas nyams su len pa thams cad la tshang bar len gyi re re zhing phral nas ma yin te /
dang po drug mthar gyis pa'i nyams len gyi ngo bo yin la /
dran pa drug de'i gnas skabs yin zhing /
tha ma ni 'dzin pa dag byed yin pas de dag thams cad kyi khyab byed do / /
de yang nyams su len pa na dkon mchog rten du dang /
lha dbang por dang /
sbyin pa dang tshul khrims kyi phan yon dran pa ste /
mdor na lam gyi rten dang dbang po dang phan yon dran par byed la /
nyams len dang dran pa kun kyang tha mas zin pa'i phyir ro / /
zhes gser phreng las gsungs te /
rtogs dka'i snang ba yang 'di dang phyogs mthun par snang ngo / /
rnam bshad las /
chos bcu gsum po 'di dag gis zin pa'i sgo nas mkhyen gsum gyi rnam pa rim can du bsgom pa de mthar gyis pa yi bya bar bzhed de /
zhes dang /
kha cig chos bcu gsum po 'di nyid rim can du bsgom pa mthar gyis pa'i sgom tshul du byed pa ni slob dpon gyi gzhung dang 'gal te /
'og bsdus don drug tu bshad pa'i 'grel bar mkhyen gsum rim can du bsgom pa la bshad pa'i phyir ro / /
zhes gsungs so /
! /
skad cig ma'i sbyor ba ni /
mkhyen gsum rim gyis sgom pa mthar thug pa'i sems dpa'i rnal 'byor ro / /
zhes gser phreng las gsungs la /
rnam bshad sogs kyang 'di dang dgongs pa gcig go /
ldog pas phye na bzhi ste /
yon tan mngon du byed tshul gyis phye ba rnam par smin pa ma yin pa dang de yin pa gnyis dang /
yul rtogs tshul gyis phye ba mtshan nyid med pa dang gnyis su med pa'i de gnyis dang bzhi'o / /
de'i rnam smin yin min gyi don ni /
rtogs dka'i snang ba ltar na /
sa bdun pa man chad kyi zag med kyi yon tan rnams ni 'bad rtsol rags pas bskyed par bya ba yin pas na /
de dag gi rigs mngon du byed pa'i rgyun mtha'i ye shes la rnam par smin pa ma yin pa'i skad cig ma'i sbyor ba zhes bya la /
dag sa'i zag med kyi yon tan rnams ni 'bad rtsol rigs pa med par thob pas na /
de dag gi rigs mngon du byed pa'i rgyun mtha' ye shes la rnam par smin pa'i skad cig ma'i sbyor ba zhes bya'o / /
rnam bshad kyang 'di @# / /
dang dgongs pa mthun no / /
gser phreng ltar na /
bshad tshul 'di mi 'thad de /
sbyor ba dang po'i mdo dang 'grel pa rnams su mtshan dpe dang stobs ma 'dres pa rnams gsungs pas /
de dag sa bdun pa man chad la ma 'grigs pa'i phyir gsungs nas /
rang lugs ni /
skad cig ma 'di dag ldog pa tha dad pa tsam yin pas yul can la rnam smin yin min mi rung bas yul la bya zhing /
de yang gcig gi yul gnyis ka'i sa yin pa'i phyir mdo bstan bcos nas bstan chod kyi yul la rnam smin dang de min gnyis su dbye ste /
dang po'i yul ni rang gi rgyud la nus pa mthar thug pa ma smin pa dang /
phyi ma ni rang gi rgyud la de ltar skyes pa'i gnas skabs kyi dbang du byas nas gzhag go /
zhes gsungs so / /
gsum pa ni chos rnams don dam par mtshan nyid med par rtogs pa dang /
bzhi pas chos rnams kyi gzung 'dzin gnyis su med pa'i de kho na nyid rtogs par rje yab sras gsum gi dgongs pa mthun par gsungs te /
bzhi ga bar chad med lam gcig la ldog pas phye ba ji ltar 'grig dpyad byar snang ngo / /
smras pa /
rgyal yum spas don sar gnas 'phags pas kyang / /
rtogs par dka' yang rgyal tshab byams mgon sogs / /
rtsa ba rgyud bla ma'i drin gyis phal bas kyang / /
phyogs tsam shes 'di e ma skal ba bzang / /
zhes pa ni skabs lnga pa la sogs pa'i zur mchan no / /
()!() sangs rgyas kyi sku la dbye ba mang du ste /
chos gzugs kyi sku gnyis dang /
rang don gzhan don gyi sku gnyis dang /
ngo bo nyid longs sprul gyi sku gsum dang /
chos longs sprul ba'i sku gsum dang /
ngo bo nyid sku ye shes chos sku longs sku sprul sku bzhi dang /
de la longs sku che chung dam sprul sku rnam smin yin min du phye ba'i lnga rnams so /
! /
rtogs dka'i snang par 'phags seng gnyis rgyan gyi rtsa tshig gis dngos su sku gsum mam bzhir bstan tshul la rtsod pa yin gyi sku'i grangs nges la rtsod pa ma yin te /
'phags pas kyang sku bzhir bzhed /
slob dpon gyis kyang sku gsum du 'dus par zhal gyis bzhes pa'i phyir gsungs kyang /
gser phreng gi tshig zin ltar na grangs nges la rtsod pa lta bur snang ste /
slob dpon gyis /
rnal 'byor ba'i kun rdzob tu /
zhes pa nas /
gnyis su med pa'i sems dang sems las byung ba gdon mi za bar khas blang dgos pa rnams ji ltar bsdu /
zhes gsungs pa'i don ni /
gser phreng rnam bshad gnyis kar /
sangs rgyas kyi sar gdon mi za bar khas blang dgos pa'i khyad par gsum ldan gyi ye shes rnams sangs rgyas kyi sar ji ltar bsdu ste bsdu ba mi 'thad par thal /
sku gzhan gsum gang gis kyang ma bsdus pa'i phyir /
zhes pa'i don du bshad pa'i phyir ro / /
gal te@# / /
sku gsum bstan pa'i rtsa tshig gang gis kyang dngos su ma bsdus zhes pa'i don yin zer na /
de ltar ma yin te /
zag med kyi ye shes sde tshan nyer gcig po de ngo bo nyid sku bstan pa'i rtsa tshig gis dngos su bsdus par 'phags pas gsungs pa de gser phreng rnam bshad gnyis kar bkod pa'i phyir ro / /
gzhan yang slob dpon gyis kyang ngo bo nyid longs sprul gsum du grangs nges bar bzhed gsungs pa ni dpyad gzhir snang ste /
gser phreng las /
chos longs sprul pa'i sku gsum dungs par slob dpon bzheng kyang ngo bo nyid longs sprul gsum du grangs nges par mi bzhed de /
sangs rgyas pa'i sems sems byung rnams sku de min pas so snyam du dgongs pas so / /
zhes gsungs pa'i phyir /
'phags pas kyang sku gzhir bzhed gsungs pa'ang dpyod dgos te /
des ngo bo nyid sku dang chos sku don gcig tu bzhed par snang ba'i phyir ro /
! /
bsam gtan la brten nas lus 'dor len la dbang thob pa'i rten dag pa dang /
med pa sprul yod pa sgyur ba la dbang thob pa'i dmigs pa dag pa dang /
skad cig re re la ting nge 'dzin grangs med pa la 'jug ba'i thugs dag pa dang /
gzungs kyi sgo dpag tu med pa la dbang 'byor ba'i ye shes dag pa ste bzhi'o /
! tshe dang sems dang yo byad la dbang ba gsum mi sbyin pa'i 'bras bu dang /
las dang skye ba la dbang ba gnyis ni tshul khrims kyi 'bras bu dang /
mos pa la dbang ba ni bzod pa'i 'bras bu dang /
smon lam la dbang ba ni brtson 'grus kyi 'bras bu dang /
rdzu 'phrul la dbang ba ni bsam gtan gyi 'bras bu dang /
ye shes dang chos la dbang ba gnyis ni shes rab kyi 'bras bur gsungs so /
! /
thugs rje chen po ni /
nyin mtshan lan drug tu su ni smin su ni de las bzlog /
su ni mngon mtho'i snod su ni nges legs kyi snod ces sogs so sor rtog pa'i skye bo mtha' dag la phan pa'i bsam pa ste /
khyad par ni mdzod las /
thugs rje chen po kun rdzob blo / /
tshogs dang rnam pa spyod yul dang / /
mnyam pa'i phyir dang ches che'i phyir / /
tha dad bya ba rnam pa brgyad / /
zhes pa ltar ro /
! /
sa la sngar spyangs pas 'grub tshul dang ma sbyangs pas sbyong ba'i dmigs rten dang grub ma grub kyi mtshan ma nyi snang las ma gsungs pa'i rgyu mtshan ni ji lta ba bzhin mi shes bar snang ngo /
zhes gser phreng las gsungs shing /
rnam bshad las go sla ba'i phyir ma gsungs par bshad kyang /
go dka' sla'i rgyu mtshan 'dog dka' bar snang ngo / /
zad par rlung gi ting nge 'dzin gyi dmigs pa ni gzugs reg gnyis ka dang /
gzhan zad par gzugs can bdun gyi dmigs pa ni gzugs kyi skye mched dang /
tha ma gnyis kyi dmigs pa ni rang sa'i ming bzhi yin par gsungs te /
'jig rten gyi tha snyad la sa chu me gsum ni kha dog dbyibs la 'jog pa dang /
rlung ni gzugs reg gnyis ka la 'jog pa'i rgyu mtshan gyis yin @# / /
no /
! /
zil gnon ba rgyad 'dren lugs 'di kho na ltar ma nges te /
khri brgyad stong par dbyibs zil gnon gnyis /
kha dog zil gnon bzhi /
nam mkha' rnam shes kyi zil gnon gnyis te brgyad du gsungs pa'i phyir /
gzugs chung du ni sems can gyi gzugs yin la de'i bzang ngan ni lha mi la bya zhing /
chen po ni khang pa gzhal med khang ri la sogs pa ste de'i kha dog mdzes sdug ni yid du 'ong mi 'ong la bya bar gsungs so /
! /
nyon mongs med pa'i ting nge 'dzin ni mdzod las /
nyon mongs med pa kun rdzob shes / /
bsam gtan mtha' na mi g.yo chos / /
mis bskyed nyon mongs 'dod gtogs pa / /
ma skyes gzhi bcas spyod yul can / /
zhes ngo bo dangs dang rgyud dang rten dang dmigs pa ste khyad par lnga ldan du gsungs shing /
smon gnas shes ba ni de nyid las /
smon gnas shes pa'ang de bzhin no / /
de'i dmigs pa thams cad do / /
zhes khyad par gzhan rnams snga ma dang 'dra ba la dmigs pa khyad par du mdzad do /
! /
spyi don 'dir ye shes lnga zhes bshad kyang phar phyin theg pa nas ye shes lnga bshad pa'i khungs yod med 'tshol dgos sam snyam ste /
sngags kyi gzhung du mar ye shes lngar bshad kyang mdo sde rgyan las ye shes bzhir bshad pa'i phyir ro / /
'di la kha cig ye shes bzhi dang lngar bshad pa ni mdo sngags kyi khyad par yin zer /
kha cig dbu sems kyi khyad par yin zer /
kha cig phar phyin theg pa'i lugs ye shes lnga'i tha snyad tsam yod kyang chos dbyings ye shes ni ngo bo nyid sku yin zer ro / /
gser phreng las ye shes bzhir gsungs te /
de nyid las /
'phags pa sangs rgyas kyis las /
shin tu 'dus sangs rgyas kyis ni rnam pa lngas bsdus te lnga gang zhe na /
chos kyi dbyings rnam par dag pa dang /
me long lta bu'i ye shes dang /
mnyam pa nyid kyi ye shes dang /
so sor rtogs pa'i ye shes dang /
bya ba nan tan gyi ye shes yin no / /
zhes so / /
de la dang po ni ngo bo nyid kyi sku yin la /
phyi ma bzhi ni mdo sde rgyan las /
zhes sogs 'dir drangs pa ltar bshad pa'i phyir ro /
! /
longs sku nges pa lnga ldan du rnam bshad las gsungs pa ltar 'dir gang bshad kyang /
gser phreng las /
'di la nges pa lnga ldan du smra ba la ni don bsdus sgron mer /
nges pa bzhi ste 'khor dang ni / /
gnas dang ston pa chos su ste / /
zhes pa tsam las ma mthong la / /
'dis ni khungs mi thub cing der ma zad theg bsdus ltar na gnod pa yang snang bas dbyad par bya'o / /
zhes dang /
theg bsdus las /
longs spyod rdzogs pa'i sku ci'i phyir ngo bo nyid kyi sku ma yin zhe na /
rgyu drug gi phyir te /
zhes pa nas /
byang chub sems dpa' dang nyan thos dang lha la sogs pa 'khor sna tshogs kyis 'dres bas 'dres par snang ba dang /
zhes longs sku'i 'khor du gyur ba'i nyan thos kyang yod par gsungs ba'i phyir ro /
! /
@# / /
mtshan rnams gtso bo yin pas re re yang phyin drug gi rgyu las byung bar bstan te /
rgyas par mdo sde bskal bzang las shes dgos la /
dpe byad rnams ni 'khor yin pas de ltar ma bstan te /
gtso bos bsdus pa'i phyir ro / /
gtso 'khor du ji ltar gnas pa ni /
sen mo zangs kyi mdog ltar dmar ba dang /
sen mo'i mdog snum pa dang /
sen mo mtho ba dang / /
sor mo zlum pa dang /
sor mo rgyas pa dang /
sor mo byin gyis phra ba ste dpe byad drug ni /
phyag sor ring pa'i mtshan gyi 'khor dang /
dbu gdugs ltar rgyas pa dang /
dbu skra bung ba ltar gnag ba dang /
dbu skra sdug pa dang /
dbu skra 'jam pa dang /
dbu skra ma 'dzings pa dang /
dbu skra mi gshor ba dang /
dbu skra dri zhim pa ste dpe byad mdun ni /
gtsug tor dang /
spu g.yas su 'khyil ba dang /
sbu gyen du phyogs pa'i mtshan gsum gyi 'khor dang /
dpral ba legs bar 'byes pa dang /
dbral pa dbyes che ba dang /
shangs mtho ba dang /
shangs gtsang ba ste dpe byad bzhi ni /
mdzod sbu'i mtshan gyi 'khor dang /
spyan gnyis rnam par dag pa dang /
gzigs pa dri ma'i rab rib med cing dag pa dang /
spyan yangs pa dang /
spyan padma'i 'dab ma 'dra ba dang /
rdzi ma sdug pa dang /
smin tshugs ring ba dang /
smin ma 'jam pa dang /
smin ma snum ma dang /
smin ma'i sbu mnyam pa ste dpe byad dgu ni /
sbyon thon mthing dang /
rdzi ma pa'i rdzi ma lta bu'i mtshan gyi 'khor dang /
snyan mnyam pa dang /
snyan gyi dbang po mnyams pa ste dpe byad gnyis ni /
'gram pa seng+ge 'dra ba'i mtshan gyi 'khor dang /
zhal ha cing mi ring ba dang /
mchu bim pa ltar dmar ba dang /
ljags gnyen pa dang /
ljag srob pa dang /
ljags dmar pa dang /
gsung 'brug gi sgra dang ldan pa dang /
gsung mnyen zhing 'jam pa dang /
mche ba zlum pa dang /
mche rno ba dang /
mche ba dkar ba dang /
mche ba mnyam pa dang /
mche ba byin gyis phra ba sto dpe byad bcu gnyis ni /
ljags ring ba dang /
tshangs dbyangs dang /
tshems dkar ba dang /
tshems thags bzang pa dang /
tshems tshad mnyam pa dang /
tshems ba zhi bcu'i grangs tshang ba dang /
ro bro ba'i mchog mkhyen pa ste mtshan bdun gyi 'khor du ji ltar rigs par sbyar ba dang /
rtsa mi mngon pa dang /
rtsa mdud pa med pa dang /
long bu mi mngon pa dang /
sku gzhon mdog can dang /
phyag shing bal ltar 'jam pa dang /
phyag gi ri mo mdangs gsal ba dang /
phyag gi ri mo zab pa dang /
phyag gi ri mo ring ba ste dpe byad brgyad ni /
phyags zhabs 'jam zhing gzhon sha chags pa dang /
zhabs long mi mngon pa'i mtshan gnyis kyi 'khor dang /
phyag ring zhing rgyas pa ni /
phyag ring mdzes @# / /
pa'i mtshan gyi 'khor dang /
zhabs mnyam pa ni /
byin pa e na ya'i 'dra ba dang /
rus sbal zhabs kyi mtshan gnyis kyi 'khor dang /
seng ge dang /
glang po che dang /
bya dang pa dang /
khyu mchog gi stabs su gshegs pa dang /
g.yas phyogs su gshegs pa dang /
mdzes par gshegs pa dang /
drang por gshegs pa dang /
goms pa snyoms pa ste dpe byad brgyad ni sor mo dra bas 'brel ba dang /
rting ba yangs pa'i mtshan gnyis kyi 'khor dang /
sku 'khril bag chags pa dang /
sku phyi dor byas pa lta bu dang /
sku rim par mtsham pa dang /
sku gtsang ba dang /
sku 'jam pa dang /
sku dag pa dang /
mtshan yongs su rdzogs pa dang /
sku'i kho lag yangs shing bzang ba dang /
sku sha zhum pa med pa dang /
sku sha rgyas pa dang /
sku shin tu grims pa dang /
yan lag rnam par 'gyes pa dang /
dku zlum pa dang /
dku skabs phyin pa dang /
dku ma rnyongs pa dang /
phyal phyang de ba dang /
kun nas bltan sdug pa dang /
kun spyod gtsang ba dang /
sku la sme ba dang gnag pag med pa ste dpe byad bcu dgu ni /
sku che zhing drang ba dang /
bdun mtho ba dang /
gser mdog 'dra ba dang /
pags ba srab pa dang /
dbung mgo zlum pa dang /
thal gong rgyas pa dang /
ro stod seng ge 'dra ba dang /
n+ya gro ta ltar mchu zhing ga ba pa'i mtshan brgyad kyi 'khor dang /
lte ba zab pa dang /
lte ba g.yas su 'khyil ba ste dpe byad gnyis ni /
gsang gnas sbubs su nub pa'i mtshan gyi 'khor dang /
dpal be'u bkra shis nya g.yung drung 'khyil ba la sogs pa'i dbe byad ni /
'khor lo'i mtshan dang /
sor mo dpe sa 'brel ba'i mtshan gnyis kyi 'khor yin par gsungs te /
sor mo dra bas 'brel ba'i mtshan lan gnyis smos pa dpyod dgos so /
! /
spyi don 'dir mtshan dbe'i rgyur gyur ba'i bsod nams bshad pa ni /
rin chen phreng ba dang 'grig dka' bar snang bas dpyad bya ste /
rin chen phreng ba las gsungs pa ni /
byang sems ma gtogs pa'i sems can thams cad gyi bsod nams ji snyed yod pa thams cad bcur bsgyur bas sangs rgyas kyi ba sbu'i bu ga gcig 'grub /
ba sbu'i bu ga thams cad de dang 'dra /
ba sbu'i bu ga thams cad 'grub pa'i bsod nams brgyar bsgyur bas dpe byad bzang po gcig 'grub / /
dpe byad thams cad de dang 'dra /
dpe byad brgyad cu thams cad 'grub pa'i bsod nams brgyar bsgyur bas mdzod sbu gtsug tor ma gtogs pa'i mtshan gcig 'grub /
mtshan gzhan thams cad de dang 'dra /
mtshan sum cu 'grub pa'i bsod nams stong bsgyur gyis mdzod sbu 'grub /
mdzod sbu 'grub pa'i bsod nams 'bum bsgyur gyis gtsug tor 'grub /
gtsug tor 'grub pa'i bsod nams grangs med phrag bcus gsung dbyangs yan lag drug cu @# / /
'grub par gsungs pa'i phyir ro /
! /
sangs rgyas kyi 'phrin las la gsum /
lam gyi rten dang /
lam dang /
'bras bu la 'god pa'o / /
dang po ni /
'gro rnams zhi ba'i las dang ni / /
zhes 'gro ba rnams zhi ba don gnyer gyi bsam pa skye ba'i snod rung la 'god pa'o / /
gnyis pa la bzhi las /
dang po tshogs lam la 'god pa'i 'phrin las la ste /
bsdu rnam bzhi la 'god pa dang / /
zhes gdul bya rnams bsdu ba bzhi la 'god pa dang /
kun nas nyon mongs bcas pa yis / /
rnam par byang ba rtogs pa dang / /
zhes thos bsam gyis kun 'byung gi blang dor rtogs pa la 'god pa dang /
sems can rnams don ji bzhin gyi / /
don dang /
zhes sems can gyi don tshad med bzhi'i rang bzhin ji lta ba bzhin bsgrub pa la 'god pa dang /
pha rol phyin drug dang / /
zhes rang rgyud smin byed kyi phyin drug gi nyams len la 'god pa dang sangs rgyas lam dang /
zhes rang gzhin gnyis ka'i don sangs rgyas kyi lam dge ba'i las lam bcu la 'god pa ste lnga'o / /
gnyis pa sbyor lam la 'god pa ni /
rang bzhin gyis / /
stong ba nyid dang /
zhes 'jig rten pa'i sgom byung gis chos thams cad rang bzhin gyis stong pa nyid du rtogs pa la 'god pa gcig go /
gsum pa mthong lam la 'god pa ni /
gnyis zad dang /
zhes stong pa nyid la gnyis snang zad pa'i sa dang po la 'god pa gcig go /
bzhi pa la drug /
sa gnyis pa nas lnga ba'i bar dang /
drug pa dang /
bdun pa dang /
brgyad pa dang /
dgu pa dang /
bcu ba la 'god pa'o / /
dang po ni /
brda dang /
zhes chos thams cad brda ste kun rdzob tsam du yod par rtogs pa'i sa gnyis pa nas lnga pa'i bar la 'god pa gcig go /
gnyis pa ni /
dmigs pa med pa dang / /
zhes chos thams cad don dam par dmigs su med par rtogs pa'i sa drug pa la 'god pa gcig go /
gsum pa ni /
lus can rnams ni yongs smin dang / /
zhes lus can rnams kyi rgyud yongs su smin par byed pa'i sa bdun pa la 'god pa gcig go /
bzhi pa la gnyis las /
rtogs pa la 'god pa ni /
byang chub sems dpa'i lam dang ni / /
zhes nyan rang du mi ltung par nges pa'i byang sems sa brgyad pa'i lam la 'god pa dang /
spangs pa la 'god pa ni /
mngon par zhen pa bzlog pa dang / /
zhes sa brgyad par bden par zhen pa bzlog pa la 'god pa ste gnyis so / /
lnga ba ni /
byang chub thob dang /
zhes byang chub thob pa dang 'dra ba'i sprul sku'i mdzad pa nus pa'i sa dgu pa la 'god pa gcig go /
drug pa la gsum /
bcu ba tho ba ma thag pa dang /
skye bu gcig thogs dang /
srid pa tha ma la 'god pa'o pa'o / /
dang po ni /
sangs rgyas zhing / /
rnam par dag dang /
rang nyid sangs rgyas pa'i snod bcud kyi zhing dag pa'i sa bcu pa thob ma thag pa la 'god pa gcig ste /
sa bcu pa thob ma thag tu 'od zer chen po'i dbang @# / /
bskur thob par 'gyur tshul ni gser phreng las shes dgos so / /
gnyis pa la gsum las /
dang po ni /
nges pa dang /
zhes skye ba phyi mar zhing 'dir dus 'di'i tshe sangs 'di zhes bya bar 'gyur bar nges pa'i nus pa la 'god pa dang /
gnyis pa ni /
sems can don na tshad med dang / /
zhes sems can gyi don tshad med pa sgrub pa la 'god pa dang /
gsum pa ni /
sangs rgyas bsten sogs yon tan dang / /
zhes sangs rgyas dpag tu med pa la bsnyen bkur ba'i yon tan la 'god pa ste gsum mo / /
gsum pa la brgyad las /
dang po ni /
byang chub yan lag /
ces byang chen gyi tshogs mtha' dag skyed pa'i byang chub kyi yan lag la 'god pa dang /
gnyis pa ni /
las rnams ni / /
chud mi za dang /
zhes las chud mi za ba ste rgyu tshogs gnyis kyis 'bras bu rdzogs byang dngos su 'byin pa'i nus pa la 'god pa dang /
gsum pa ni /
bden mthong dang /
zhes bden bzhi mthong ba'i ji snyed pa rtogs pa la 'god pa dang /
bzhi pa ni /
phyin ci log ni spangs pa dang / /
zhes phyin ci log bzhi spangs pa la 'god pa dang /
lnga pa ni /
de'i gzhi med pa'i tshul dang ni / /
zhes phyin ci log gi gzhi bden 'dzin med pa ste spangs pa la 'god pa dang /
drug pa ni /
rnam par byang dang /
zhes byang chub kyi rgyu chogs dri mas rnam par byang ba la 'god pa dang /
bdun pa ni /
tshogs dang ni / /
zhes sangs rgyas kyi rgyu tshogs tshong pa la 'god pa dang /
brgyad pa ni /
'dus byas 'dus ma byas pa la / /
tha dad yongs su mi shes dang / /
zhes 'khor 'das don dam par tha dad med par mthong pa'i ji lta brtogs pa 'god pa ste brgyad do / /
de dag kyang bzhir bsdus te /
dang po gnyis ni nus pa dang /
gsum pa dang brgyad pa ni rtogs pa dang /
bzhi pa dang lnga pa ni spangs pa dang /
drug pa dang bdun pa ni dag sa'i rgyu tshogs la 'god pa yin par gsungs so / /
gsum pa ni /
mya ngan 'das la 'god pa ste / /
zhes mi gnas pa'i myang 'das de bzhin gshegs pa'i sa la 'god pa gcig go /
de dag ni slob dpon gyi lugs yin la /
'phags pa'i bzhed bltar na /
dang po gsum ni tshogs lam dang /
de nas bzhi ni sbyor pam dang /
gnyis bad dang /
zhes pa gcig ni mthong lam dang /
brda dang /
zhes pa gcig ni sa gnyis pa gsum pa gnyis dang /
dmigs pa med pa dang / /
zhes pa gcig ni sa bzhi pa sogs gsum dang /
lus can zhes sogs gcig nis bdun pa dang /
byang chub sems dpa'i zhes sogs bzhi ni sa brgyad ba dang /
des pa dang zhes sogs gnyis ni sa dgu ba dang /
sangs rgyas bsten zhes sogs dgu ni sa bcu pa la 'god pa ste lam la 'god pa nyer drug dang /
mya ngan 'das la 'god pa ste / /
zhes pa gcig ni 'bras bu 'god pa ste nyer bdun no / /
de dag rgyas par rnam bshad las shes par@# / /
bya dgos la /
gzhan yang gzungs kyi dbang phyug rgyal po'i mdo las 'phrin las so gnyis bshad de /
stobs bcu'i 'phrin las bcu dang /
mi 'jigs pa bzhi'i 'phrin las bzhi dang /
sangs rgyas kyi chos ma 'dris pa bco brgyad kyi 'phrin las bco brgyad dang so gnyis bshad pa'i phyir /
mdo sde rgyan las 'phrin las bcu bshad de /
yon tan gyi gnas su gyur ba'i 'phrin las dang /
sems can yongs su smin par mdzad pa'i 'phrin las dang /
mthun par gshegs pa'i 'phrin las dang /
chos ston pa'i 'phrin las dang /
sprul pa la sogs pa mdzad pa'i 'phrin las dang /
ye shes la 'jug pa'i 'phrin las dang /
rnam par mi rtog pa'i 'phrin las dang /
sna tshogs su 'jug pa'i 'phrin las dang /
skal med la mi 'jug pa'i 'phrin las dang /
khyad par du 'phags pa'i 'phrin las dang bcu bshad pa'i phyir ro /
de dag re re la yang bya ba yul la 'jug pa'i 'phrin las dang /
byed pa bo rang nyid la yod pa'i 'phrin las gnyis gnyis yod la /
bya ba yul la 'jug pa'i 'phrin las nyer bdun 'gal ba yin kyang /
byed pa po rang nyid la yod pa'i 'phrin las nyer bdun mi 'gal bar bshad pa yod do / /
mngon rtogs rgyan las bshad pa ni 'jug yul gyi sgo nas phyi ba dang /
gzungs rgyal gyi mdo nas bshad pa ni bshad pa ni bdag rkyen gyi sgo nas phye ba dang /
mdo sde rgyan nas bshad pa ni 'phrin las mdzad tshul dang 'bras bu la sogs pa'i sgo nas phye ba yin par snang ngo / /
de dag kyang sku dang gsung dang thugs kyi 'phrin las gsum du bsdus shing /
gdul bya'i rgyud la 'jug tshul yang 'khor ba ji srid par rgyu na mi chad du 'jug pa yin te /
rtsa bar /
de bzhin 'khor ba ji srid 'di'i / /
las ni rgyun mi chad par 'dod / /
ces gsungs pa'i phyir ro / /
smras pa /
lung rigs zla pa'i ma ma las 'ongs pa'o / /
zur mchan kun gsal mi'i 'od zer gyis / /
gzhung don dka' gnas 'dab stod kha phye bar / /
zur gnas b+h+ring+ga'i tshogs rnams dga' bar byos / /
zhes pa ni skabs brgyad pa'i zur mchan no / /
yang 'dir smras pa /
lhag bsam dag pa'i go la'i rlung gis bskyod / /
rgya chen spyod pa'i byang bgrod yongs su rdzogs / /
zab don go 'byed dbyings su rtag rol pa'i / /
rgyal yum padma'i gnyen gyis 'gro kun skyongs / /
rnam dpyod sdang po mngon pa mtho ba las / /
lung rigs yal ga lo 'dab rab rgyas shing / /
gsar bshad ro brgya'i 'bras bu g.yur za pa'i / /
mchan 'grel dbag bsam ljon pa deng 'dir bsgrubs / /
gsar du slob pa rnams la phan 'dogs pa'i / /
bsam pa shin tu dkar bas byas mod kyang / /
mkhas rlom 'ga' zhig 'di yis ga dung srid de / /
phyogs lhung phrag dog can gyi gshis de yin / /
nam mkha'i glang po lang long g.yo ba las / /
dbyar gyi rnga gsang dgod pa'i sgra snyan gyis / /
mdongs mtha' can @# / /
gyi ga shis de yin mod kyi / /
gnyis skyes kun gyi dga' ston byed mi nus / /
blo rmongs bdag 'dra'i rnam dpyod nya chung gis / /
gzhung lugs rgya mtsho'i b+chi nga mtha' ji ltar gzhal / /
de phyir 'di ya 'khrul bar gyur ba gang / /
rang las mkhas pa rnams la mthol zhing bshags / /
'dir 'bad rnam dkar dge bas 'gro ba kun / /
shes bya mkhyen pa gsum la mkhas gyur nas / /
nyams len sbyor pa rnam bzhi pa sgom byas te / /
'bras bu chos sku'i go 'phang myur thob shog /
rgyal dang rgyal ba gnyis pa'i bstan pa dang / /
bstan 'dzin skyes bu'i sku tshe 'phrin las dang / /
dge 'dun 'dus ba'i tshogs kyi bshad sgrub rnams / /
phan tshun 'gran pa bzhin du 'phel gyur cig /
bstan pa'i sbyin bdag rnams kyi phyi nang gi /
'gal rkyen mi mthun phyogs kun zhi ba dang / /
mthun rkyen tshe bsod mnga' thang longs sbyod rnams / /
yar ngo'i zla ba bzhin du rgyas gyur cig /
bdag kyang ma 'ongs skye ba thams cad du / /
ngan song mi khom gnas su mi skye bar / /
rten bzang thob cing bstan dang mjal ba dang / /
bshes gnyen bzang pos rjes su 'dzin gyur cig /
khyad par skye ba gzhan gyis ma chong bar / /
dga' ldan yid dga' chos 'dzin der skyes nas / /
mi pham 'jam dpal snying po'i gsung snyan gyis / /
yid dang rna dbang lhan cig tshim gyur cig /
ji srid chu gter ska rgas can 'di nyid / /
shed bu'i khur chen bteg pa de srid du / /
mchan bu 'dis kyang gzhung don shes 'dod la / /
legs bshad gsar pa'i gtam snyan sgrog gyur cig /
ces baN chen bsod nams grags pa'i dpal rnam dpyod mchog gi sdes mdzad pa'i phar phyin spyi don gyi zur mchan yum don rab gsal sgron me zhes bya ba 'di ni /
yu re chen mo'i mtshan nyid kyi bshad grwa chen po gnyis gyi ya gyal kun dga' chos gling gi gra rigs /
mdo sngags kyi bshad grwa rnams su rgyud dang bka' bod rnam lnga'i grwa skor tshul bzhin byas pa'i bka' bcu pa ngag dbang bsod nams kyis 'di lta bu zhig dgos zhes bskul ba ltar /
mkhas shing grub ba brnyes pa'i dge ba'i bshes gnyen du ma'i zhabs kyi rdul sbyi bos nod pa /
sbrang btsun ngag dbang dpal ldan gyis /
rab byung bcu bzhi ba'i bgrang bya lnga bcu rtsa bdun pa chu mo phag lor /
bka' dang bstan bcos 'gyur ro cog gi tshal dga' ldan bshad sgrub bstan 'phel gling gi nye 'dab rang gshag nyams dga' bar ma 'jug rdzogs par sbyar ba 'dis kyang bstan 'gro la phan thogs bar gyur cig /
sarba ma ng+ga laM /
dge'o / /
oM swa sti /
bstan ba'i bdag po 'dren mchog shAkyi'i tog /
rgyal ba gnyis pa rje btsun tsong kha pa / /
yab sras brgyud par bcas pa thams cad la / /
sgo gsum gus pa chen pos phyag 'tshal lo / /
bsodX namsX zhi nga @# / /
mchog rgyal bstan lha lam du / /
gragsX pa'i 'od zer 'gro la zla med pa / /
smra pa'i nyi ma rnamX dpyodX mchogX gi sdeX / /
paN chen gang de'i zhabs la snying nas 'dud / /
mgon de'i legs bshad phar phyin spyi don gyi / /
zur mchan chos rje ngag dbang dpal ldan gyi / /
gsar rtsom khu re kun dga' chos gling du / /
blo gsal rnams la phan phyir par du bsgrubs / /
dge pas rgyal pa'i bstan pa dar zhing rgyas / /
bstan 'dzin spyi dang khyad par dam pa'i mgon / /
zhabs pad brtan cing dge 'dun thugs mthun pas / /
bshad sgrubs ya ra ngo'i zla bzhin 'phel gyur cig /
ces 'di grwa tshang chen mo de nyid gyi / /
par dbon dge slong blo bzang tshe ring gis / /
dgos zhes bskul ngor ngag gi dbang po yis / /
g.yar khral tsam du bris pa dza yan+tu / / / /
blank page
