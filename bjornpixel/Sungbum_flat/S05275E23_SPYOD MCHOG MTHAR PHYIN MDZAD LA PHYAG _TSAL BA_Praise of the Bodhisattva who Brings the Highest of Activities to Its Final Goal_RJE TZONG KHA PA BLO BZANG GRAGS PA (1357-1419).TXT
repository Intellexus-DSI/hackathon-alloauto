! / /
swasti /
sngon tshe 'jig rten rnam par 'dren pa'i mchog /
spyan ni chen po zhes grags rgyal ba byung / /
thub mchog spyan sngar rab 'byams smon lam tshogs / /
dpag med btab nas legs par bzung ba yi / /
mngon par dga' ba zhes bya dag pa'i zhing / /
de dbus byang chub shing gi drung nyid na / /
ri dbang lta bur rab brjid mi 'khrugs pa / /
'jig rten 'od kyis 'gengs la phyag 'tshal lo| |rin chen sems mchog thog mar bskyed pa nas / /
ma zhum go bgos yon tan brnyes pa la / /
bskal bzang sems dpa' rnams kyi nang na yang / /
khyod 'dra'i rgyal sras gcig kyang med par gsungs / /
de phyir khyod ni lam la slob tshe yang / /
rgya chen spyod pa'i rgyan gyis rab mdzes pas / /
blo ldan phal cher zil gyis mnan mdzad nas / /
spyod mchog mthar phyin mdzad la phyag 'tshal lo / /

