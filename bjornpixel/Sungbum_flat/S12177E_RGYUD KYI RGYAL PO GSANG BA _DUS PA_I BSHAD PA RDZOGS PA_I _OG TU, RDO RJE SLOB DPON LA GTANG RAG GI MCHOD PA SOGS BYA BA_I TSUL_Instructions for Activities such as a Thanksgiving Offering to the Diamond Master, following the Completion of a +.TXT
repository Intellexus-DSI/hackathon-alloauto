@# / /
rgyud kyi rgyal po gsang ba 'dud pa'i bshad pa rdzogs pa'i 'og tu /
rdo rje slob dpon la gtang rag gi mchod pa sogs bya ba'i tshul ni /
dpon slob rnams kyis bzhugs so / /
@# / /
rgyud kyi rgyal po dpal gsang bang dus pa'i bshad pa rdzogs pa'i 'og tu /
rdo rje slob dpon la gtang rag gi mchod pa sogs bya ba'i tshul ni /
dpon slob rnams kyi sngon gsang ba 'dus pa'i rgyud 'chad pa'i dus bzhin du /
'dus pa'i rten dang brten pa'i dkyil 'khor gsal gdab /
dkyil 'khor gyi dbus su rang gi bla ma rdo rje 'chang dang tha mi dad par bzhugs par bsam /
'khor du sangs rgyas dang byang chub sems dpa' nam mkha'i dbyings thams cad til gyi gang bu bzhin du gang bar bsam /
slob ma rnams kyis rang dkyil 'khor pa'i lha gang yin gyi nga rgyal bzungs /
mchod gtor rgyas par bshams nas /
phyi'i mchod pa dang /
nang dang /
gsang ba dang /
de kho na nyid kyi mchod pa dang bzhis /
bla ma dang /
@# / /
rang dang /
rgyal ba sras bcas bsrung ma dang bcas pa legs par mchod /
ces gsungs pa bzhin dpon slob rnams kyis bdag bskyed rgyas ba grub na dang /
bsdu na /
! rang nyid skad cig gis zhe dang rdo rje sku mdog mthing nag /
nag dkar dmar ba'i zhal gsum phyag drug gi g.yas rdo rje 'khor lo padma /
g.yon dril bu rin chen ral gri 'dzin pa /
rang dang 'dre ba'i rig bya rdo rje mas 'khyud pa /
gnyis ka'ang rin po che'i rgyan brgyad kyis brgyan pa /
sku stod lha rdzas kyi gos kyi ga shal byas shing /
sku smad lha rdzas kyi dar gyi sham thabs 'phyar bar gyur /
ces dkrong bskyed tsam byas nas /
! mdun bskyed ltar mchod pa byin gyis brlab pa ni /
oM AH bi g+han+na ta kri ta hUM /
oM shU n+ya tA dz+nyA na badzra swA b+hA waM hUM gi yi sngo skya las byung ba'i rlung gi dkyil 'khor ljang sngon zla gam hUM gnyis las byung ba'i rdo rje gnyis kyis phyogs gnyis brgyan pa /
de'i steng du hUM raM hUM gi raM dmar po las byung ba'i me'i dkyil 'khor dmar po gra gsum pa hUM gnyis las byung ba'i rdo rje gnyis kyis phyogs gnyis brgyan pa /
de'i steng du oM AH hUM las byung ba'i mi mgo'i sgyed bu gsum gyi steng du AH las byung ba'i thod pa phyi dkar la nang dmar ba'i nang du AH las byung ba'i padma dmar po 'dab ma brgyad ba ze'u 'bru la AH sa mtshan pa /
de'i dbus su hUM las mi'i sha hUM gis mtshan pa /
shar du bruM las glung po che'i sha bruM gyis mtshan pa /
lhor aM las rta'i sha aM gis mtshan pa /
nub tu dzri las pa lang gi dkar bo rdzo gis mtshan ba /
byang du khaM las sha chen khaM gis mtshan pa /
bdud rtsi lnga la thun mong du oM yig gis mtshan pa /
de dag gi steng gi bar snang la nyi ma'i dkyil 'khor gyi steng du hUM yig las skyes pa'i rdo rje dkar po rtsa lnga ba lte ba la hUM gis mtshan pa /
de las 'od 'phros /
rlung g.yos me sbar thod pa'i nang gi rdzas rnams zhu zhing khol ba'i nang du rdo rje nyi gdan dang bcas ba lhung nas dkrugs bas /
rdo rje dang rdzas rnams ro mnyam du gyur /
dri ma thams cad sbyangs /
shel ltar dag bar gyur /
padma AH dang bcas bzhu bas nyi ma ltar 'bar ba'i 'od kyis ye shes kyi bdud rtsi'i ngo bor rtogs par byas /
oM yig gi 'od zer lcags kyu lta bus phyogs bcu'i de bzhin gshegs pa @# / /
thams cad kyi ye shes kyi bdud rtsi bkug nas snan pas mang por sbar zhing spel bar gyur /
oM AH hUM /
lan bdun brjod /
oM AH bi gzhan na ta kri ta hUM /
oM shU n+ya tA zhes pa nas /
haM /
stong ba nyid du gyur /
stong ba'i dang las AH las byung ba'i thod pa yangs shing rgya tshe ba rnams kyi nang du aM paM puM la sogs pa so so'i ming yig dang po thig les brgyan ba zhu ba las byung ba'i mchod yon /
zhabs bsil /
zhal bsil /
bsang gtor /
me tog /
bdug spos /
mar me /
dri /
zhal zas /
rol mo la sogs pa rnams rang bzhin bde stong /
rnam pa mchod rdzas /
byed las dbang po drug gi spyod yul du zag pa med pa'i bde ba khyad par can bskyed par gyur /
oM ar+g+haM AH hUM /
de bzhin du sbyar te /
pA dyaM /
any+tsa m+'+NaM /
prok+Sha NaM /
puSh+pe /
d+hU be /
A lo ke /
gn+b+he /
ne wi dya /
sh+p+ta /
rU pa /
sh+pata /
gan+d+he /
ra sa /
sper+sha AH hUM /
zhes mchod pa byin gyis brlabs nas mchod mchod yul gsal 'debs pa ni /
rang gi thugs ka'i hUM sngon po'i 'od zer lcags kyu'i rnam pa can gyis khro bo bcu dang bcas pa'i bsrung ba'i 'khor lo rtsibs bcu pa'i lte ba'i nang du 'dus pa'i rten dang brten pa'i dkyil 'khor spyan drangs pa'i gzhal yas khang gi dbus su mi bskyod pa yab yum /
shar du rnam par snang mdzad /
lhor rin 'byung /
nub tu 'od dpag med /
byang du don grub /
shar lhor spyan ma /
lho nub tu mA ma kI /
nub byang du gos dkar mo /
byang shar du sgrol ma /
rim pa gnyis pa'i shar lhor gzugs rdo rje ma /
lho nub tu sgra rdo rje ma /
nub byang du dri rdo rje ma /
byang shar du ro rdo rje ma /
shar sgo'i g.yas g.yon gyi gdan la rim pa bzhin du /
byams pa dang sa snying /
lho sgo'i x phyag rdor dang nam snying /
nub sgo'i x 'jig rten dbang phyug dang 'jam dpal /
byang sgo'i x sgrib sel dang kun bzad /
shar sgor gshin rje'i gshed /
lho sgor shes rab mthar byed /
nub sgor rta mgrin /
byang sgor bgegs mthar byed /
shar lhor mi g.yo ba /
lto nub tu 'dod pa'i rgyal po /
nub byang du dbyug sngon can /
byang shar du stobs po che /
steng du gtsug tor 'khor los bsgyur ba /
'go tu gnod mdzes rgyal po /
zhes dkyil 'khor pa'i lha tshogs gsal gdab /
! de nas slob dpon la maN+Dal 'bul ba ni /
oM badzra b+hU mi AH hUM /
dbang chen gser gyis gzhi /
oM badzra re khe AH hUM /
phyi lcags ri mu khyud /
oM haM su ma d+h+ya me ra we nA ma /
dbus su ri rab /
ces pa nas /
i daM gu ru rad+na maN+Dal kaM nir+yA ta yA mi /
de nas slob dpon gyis rgyud kyi che ba sogs brjod /
rgyud gtad pa mdzad /
de bzhin du bgyi'o zhes brjod /
! de nas mchod pa 'bul ba ni /
dag cing dri med yid 'ong ba'i / /
sngags kyi yon chab mchog 'di dag /
bdag gis dad pas 'bul lags kyis / /
bzhes nas bdag la bka' drin stsol / /
oM AH hrIH pra wa ra sad ka ram ar+g+haM pra tIts+tsha hUM swAhA /
de bzhin du /
sngags kyi zhabs bsil /
zhal bsil /
bsangs gtor mchog 'di dag /
ces sbyar ba'i tshigs @# / /
bcad kyi mthar rim pa bzhin /
pA dyaM /
any+tsa mA NaM /
prok+Sha NaM pra tIts+tsha hUM swAhA /
zhes sbyong /
lha yi me tog dam pa 'dis / /
dkyil 'khor mchod pa bgyid par 'tshal / /
thugs ni brtsebs nyer dgongs la / /
mgon po mchod pa 'di bzhes shig /
oM sarba ta thA ga ta puSh+paM pra tIts+tsha hUM swA hA /
de bzhin du sbyar te sil snyan gyi bar sngags dang bcas pas 'bul /
gsang ba'i 'khor lor in+d+ra nI la ltar /
zhes pa nas /
A li kA li'i gdangs su shar ba rnams / /
mi bskyod rdo rje'i lha tshogs mnyes phyir 'bul / /
oM sarba x shap+ta pra tIts+tsha hUM swA hA /
rin chen dbang gi rgyal po baiTUr+ya'i /
zhes pa nas /
dkyil 'khor lha yi sku la dbul bar bgyi / /
oM sarba x s+ng+r+sha x /
'dod pa'i sgyu rtsal drug cu bzhi la mkhas /
zhes ba nas /
padma can sogs phyag rgya'i reg bya mchog /
mi bskyod rdo rje'i x /
oM sarba x spar+sha x /
zhing 'di rin chen sna bdun gyis /
zhes ba nas /
nyin rer shes rab can gyis dbul / /
oM sarba ta thA ga ta ma hA sab+ha rtan pra tIts+tsha hUM swAhA /
badzra d+h+r-iga nas /
sum+b+ha rA rdzA'i bar 'bru gsum btags la nang mchod phul /
! rdo rje thal mo kha phye nas nang mchod kyi ka pa'i la kha par bstan te bzungs nas /
bdud rtsi lnga yi bza' ba ni /
zhes pa nas /
oM sarba ta thA ga ta pany+tsa a mr-i ta pra tIts+tsha hu'M swAhA /
bdag ming 'di zhes bya bas 'dir /
zhes pa nas /
oM sarba ta thA ga ta pU dza u pasba nA ya /
Adma naM ni r+yA ta yA mi oM AH hUM /
oM sarba ta h+tA ga ta bU dza badzra swa b+hA wa Adma kony+haM /
bad skor sngon du 'gro bas snying khar 'khyud pa'i phyag rgya bya /
! de nas lag pa gnyis kyis rten khebs bzungs te /
sna tshogs dbang po'i gzhu bzhin /
zhes pa nas /
oM badzra wa stra ye AH hUM swahA /
rgyal ba mtshan dpe'i /
zhes pa nas /
oM badzra a lang+ka ra wa pu Sha ni AH hUM swAhA /
brtse ba'i 'khor yug /
ces ba nas oM badzra mahA pU dza meg+ha AH hUM /
rin chen mdzes pa'i /
zhes pa nas /
oM badzra ka la sha AH hUM swAhA /
oM sarba ta thA ga ta pU b+dz+ra badzra swa b+hA wa Adma konyahaM /
mahA ra ta su dri D+nya su to Sho /
su su Sho /
badzra satwa AH d+h+ya sad+d+h+yi maM /
lan gsum /
oM pra na ma mi sarba ta thA ga tA na /
zhes phyag bya /
de nas bstod pa ni /
dril stabs dang bcas /
mi bskyod rdo rje ye shes che /
zhes sogs sho lo ka lnga dang /
dus gsum rdo rje'i thugs yin srid dang mthar gyur gang / /
zhi zhing sgrib med dag pa nam mkha'i ngo bo nyid / /
sangs rgyas rnam rgyas byang chub dbang phyug rdo rje can / /
de la lus ngag yid kyis rtag tu phyag 'tshal lo /
gang zhig gzugs dang tshor ba 'du shes 'du byed dang / /
rnam par shes dang skye mched drug dang dbang po drug /
sa chu me dang rlung dang nam mkha' thams cad ni / /
byang chub sems 'dra rgya chen de la phyag 'tshal lo / /
gti mug nyes pa 'dod chags rdo rje chos bcas gang / /
rig pa'i sbyor ba las byung rtag tu rab 'brel bar / /
rnam pa sna tshogs dga' bas myos pa'i dngos gyur pa / /
byang chub sems 'dra rgya chen de la phyag 'tshal lo / /
sdud dang dga' dang rnam ba de @# / /
bzhin mi 'gyur dang / /
rgyu dang 'bras bu'i rang bzhin sems su rjes thogs chos / /
rmongs dang zhes dang 'dod chags sgrib ba rdo rje ste / /
byang chub sems 'dra rgya chen de la phyag 'tshal lo / /
khyab bdag dpal ldan rdo rje sems dpa' dang /
zhes ba nas /
bde blag nyid du gang ba thob gyur cig /
! gang zhig thog ma med dngos rnam dag 'di bsgom pa / /
thabs dang shes rab las byung spros dang rnam bar bral / /
gsang ba'i dbang bskur brtul zhugs dam tshig sbyor la rtag /
byang chub rdo rje 'drar blta de la phyag 'tshal lo / /
gang zhig dngos grub mchog gi thabs ni 'di sgom zhing / /
bsnyen pa'i tshe gnye bar sgrub pa sgrub pa dang / /
sgrub ba chen pos blo mi 'gyur ba'i sgrub dbang po / /
byang chub rdo rje 'drar blta del phyag 'tshal lo / /
gang zhig thun bzhi'i rdo rje dag ni sgrub byed pa / /
mi snang la sogs nas tshogs mchog dang dman 'grub cing / /
bla ma'i drin gyis 'dzin ma nor lam rtogs pa / /
byang chub rdo rje 'drar blta de la rtag phyag 'tshal / /
gang zhig rab gsang 'dus pa'i rgyud 'di nyan pa dang / /
'don bar byed dang klog ba dang ni sems pa dang / /
mchod ba byed ba dang ni 'bri'am 'brir 'jug pa / /
byang chub rdo rje 'drar blta de la rtag phyag 'tshal / /
gang du zhi sogs las tshogs shin tu brtags pa yis / /
'khrul 'khor sngags kyi cho ga de bzhin rgyas 'debs pa'i / /
bsgrub bya 'di dang ldan pa'i sgrub ba'i dbang po ni / /
byang chub rdo rje 'dra' btal de la rtag phyag 'tshal / /
gang gis gtso bo sgrub pa bo mthong reg pa dang / /
legs par dran dang ming tsam nges par thos pa dang / /
dad par byed cing phyogs gcig tsam zhig 'dzin pa dag /
byang chub rdo rje 'drar blta de la rtag phyag 'tshal / /
! rgyud gdangs byas /
e ma'o kun 'gro kun dbang phyug /
nam mkha' dang ni mtshungs pa brnyes / /
oM ma'o dam tshig de nyid gsum / /
mchog tu rmad byung ston par mdzad / /
khams gsum las ni rnam par grol / /
chos kyi dbyings kyi ngo bo nyid / /
'dod pa rnams kyis ma gos pa / /
dmigs med khyod la phyag 'tshal bstod / /
phung po rnams dang khams rnams dang / /
skye mched rnams la mi brten cing / /
srid dang mya ngan 'das las grol / /
dmigs pa med la phyag 'tshal lo / /
ji ltar nam mkha' gnas med cing / /
spros pa med cing gos pa med / /
mkha' dang mnyam pa'i thugs mnga' ba / /
dmigs med khyod la phyag 'tshal bstod /
ces pas bstod do / /
de nas yi rang bya ba ni /
e ma'o sangs rgyas e ma'o chos /
chos bshad pa ni ngo mtshar che / /
yang dag don ni dag pa'i don / /
byang chub sems la phyag 'tshal lo /
zhes pa'i ched brjod byed pa'o / /
rgyud legs par bshad pa la rab tu dga' ba'i yid kyis legs so gsol ba ni /
'dus pa gsang ba las byung ba / /
de bzhin gshegs pa kun gyi gsang / /
rgyud kun bdag po'i dbang po yis / /
rgyud 'di legs par gsungs pa yin / /
mgon po chen po legs so legs / /
thub pa chen po legs so legs / /
chos @# / /
rnams chen po legs so legs / /
thugs rje chen po legs so legs /
zhes pa'o / /
rkang pa phyi ma bzhi la 'gyur mi 'dra ba 'ga' zhig 'dug kyang /
skabs 'dir 'gyur 'di 'grig go / /
rgyud bshad pas phan btags pa'i drin dran par brjod pa ni /
rnam grol 'bras bu 'tshal ba yi / /
'gro ba mgon med rnams dang ni / /
bdag cag yang dag rdzogs pa yi / /
byang chub thob pa'i don chen mdzad /
ces pa'o / /
de nas 'jig rten las 'das pa'i gtor ma byin gyis brlabs nas /
'jig rten las 'das pa'i mgron rnams kyi ljags hUM las skyes pa'i rdo rje rtse gcig pa dmar po 'od kyi sbu gu can rnams su gyur /
oM AH hrIH pra wa ra sad ka raM ar+g+haM zhes sogs chu bzhi dbul /
rdo rje thal mo kha phye ba gyen du phyogs te /
oM AH badzra d+h+r-iga hUM hUM /
zhes pa nas /
suMb+ha rA dza hUM hUM /
sarba duSh+TaM /
sa ma ya yu tra pra b+hany+dza ka ma ma shAn+tiM rak+Sha tsa ku ru swAhA /
badzra d+hag oM AH hUM nas /
sum+b+ha rA dza'i bar 'bru gsum btags la nang mchod dbul /
yig brgya bzlas /
ma rnyed yongs su ma shes dang /
zhes sogs kyis bzod par gsol /
rdo rje bsdu ba'i phyag rgya dang bcas /
'dus pa'i rten dang brten pa'i dkyil 'khor rang nyid la thim par gyur /
oM yo ga shud+d+ha sarbad+h+r+ma yo ga shud+d+hoNYhaM /
! de nas chos rgyal gyi mchod gtor byin gyis brlabs nas /
mdun du padma dang nyi ma dang /
zhes pa nas /
chos rgyal ye shes pa rang bzhin gyi gnas su gshegs /
dam tshig pa bdag nyid la thim par gyur /
ces sogs 'grel gtor ltar bya /
! de nas mchod gtor byin gyis brlabs /
rang nyid skad cig gis khro bo 'jig rten gsum las rnam par rgyal bsngo ser ljang khu'i zhal gsum gdangs shing che ba gtsigs pa /
phyag drug pa'i dang po gnyis kyis rdo rje dang dril bu 'dzin ba'i hUM mdzad kyi phyag rgyas rang 'dra'i shes rab ma la 'khyud nas snyoms par 'jug pa /
g.yas lhag ma gnyis kyis lcags kyu dang zhags pa /
g.yon lhag ma gnyis kyis thod pa dang kha TwI ga 'dzin pa /
hUM gi sgra drag tu sgrog cing rab tu khros pa /
spyan gsum dmar la zlum pa /
thod pa lnga'i dbu rgyan dang /
khrag 'dzag pa'i ngo 'phreng mgul par 'phyad ba /
stag spags kyi na bza' 'phyad ba /
bskal pa'i me lta bu'i 'od zer 'bar ba /
g.yas brkyangs kyis padma'i steng du 'jigs byed dang dus mtshan ma'i gdan la bzhugs pa'i spyi bor oM /
mgrin par AH thugs kar hUM gis mtshan bar gyur /
thugs ka'i hUM las 'od zer 'phros /
khro bo bcu dang phyogs skyong bco lnga bkug nas phyogs mtshams rnams su 'khod pa ni /
nang gi shang du gshin rje'i gshed nag po rnam snang gi dbu rgyan can /
nag dkar dmar ba'i zhal gsum phyag drug gi g.yas dbyug pa 'khor lo rdo rje /
g.yon thugs kar zhags pa bzungs nas sdigs mdzub mdzad cing /
dril bu dgra sta 'dzin pa /
lhor shes rab mthar byed dkar po rin 'byung gi dbu rgyan can /
zhes pa nas /
khro bo bcu po thams cad kyang dbu sgra dmar ser gyen du brdzes shing smin ma dang smar dmar ser rab tu 'bar ba /
@# / /
zhal re re yang dmar la zlum pa'i spyan gsum gsum dang ldan zhing mche ba rnon po bzhi bzhi gtsigs pa /
ha ha'i gad rgyangs drag po sgrog cing bzhin shing tu 'gyur pa'i khro gnyer can /
gsus khyim che zhing gsus pa 'phyang ba /
rin po che'i rgyan sna tshogs pas brgyan cing /
stag gi pags pa'i sham thabs can /
sprul mtha' yas sngo na pos dbu skra bcings shing /
'jog po dmar pos rna rgyan byas pa /
rigs ldan khra pos dpung pa brgyan cing / /
padma dkar pos mgul rgyan byas pa /
dung skyong ser pos lag gdub byas shing /
stobs rgyu ljang khus mchod phyir thogs byas pa /
nor rgyas kyi bu dbud rtsi'i kha dog lta bus ska rags byas shing /
padma chen po dkar bos rkang gdub byas pa /
sku las skyes pa'i ye shes kyi me rab tu 'bar ba'i dbus na gdug pa can thams cad tshar gcod pa'i tshul gyis bzhugs par gyur /
shar du rdo rje mtshon cha ser po mig stong pa /
sa srung dkar po la zhon pa /
rdo rje 'dzin pa /
de'i g.yas su sgyu ma rdo rje nag po nam mkha' lding la zhon pa /
g.yas gnyis 'khor lo dang dbyug to /
g.yon gnyis dung dang nor bu kau stu b+ha thogs pa /
mer rdo rje me dmar po smin ma dang ral pa'i thod dang sma ra 'bar zhing 'khrug pa /
shin tu tsho ba ra la zhon pa /
g.yas gnyis skyabs sbyin dang bgrang 'phreng /
g.yon gnyis ril ba dang dbyu gu 'dzin pa /
lhor rdo rje dus nag po ma he'i gdan la g.yas brkyangs kyis bzhugs pa /
skra gyen du 'brad zhing khros pa g.yas dbyug pa dang g.yon sdigs mdzub mdzad pa /
lho nub tu rdo rje gtun shing nag po ro la gnas pa /
gcer bu mi rus kyis brgyan cing mche ba gtsigs pa /
g.yas gri gug dang g.yon thod pa 'dzin pa /
nub tu rdo rje klu dkar po gdengs ka bdun dang ldan pa /
sprul zhags 'dzin pa /
nub byang du rdo rje rlung ljang khu e na ya ser po la gnas la /
rlung ras 'dzin pa /
byang du rdo rje 'jigs byed ser po mi la gnas shing sbom pa /
g.yas ne'u le dang g.yon bi dza pU ra 'dzin pa /
de'i g.yas su rdo rje sna ring dkar po glang po che'i gdong pa can byi ba la gnas pa /
g.yas gnyis la phug dang dbyug pa /
g.yon gnyis la du dang 'phreng ba 'dzin pa /
byang shar du rdo rje khrob no dkar po khyu mchog la gnas pa /
ral pa'i thor tshugs dang rus pa'i rgyan dang ldan pa /
g.yas rtse gsum pas mtshan pa'i kha T+'+waM ga dang /
g.yon cang te'u 'dzin pa /
dbang ldan dang nye dbang gi bar du rdo rje 'khyil pa dmar po shing rta la gnas pa /
bzod par dka' ba'i 'od zer can /
padma 'dzin pa /
rdo rje 'od dkar po 'khor lo la gnas pa /
g.yas ku mu da dang /
g.yon bgrang 'phreng 'dzin pa /
mi smra rdo rje ser po ngang ba la gnas pa /
g.yas gnyis padma dang skyabs sbyin /
g.yon gnyis bgrang 'phreng dang dbyig pa 'dzin pa /
chu lha dang bden bral gnyis kyi bar du thag bzang ris nag po shing rtal gnas pa /
ral gri 'dzin pa /
sa'i lha mo ser mo padma la gnas pa /
padma 'dzin pa /
dbang po la sogs pa'i 'jig rten pa thams cad skad cig gis 'od gsal @# / /
du bcug pa las 'dus ba'i lha shes rab ma dang bcas pa'i skur bzhengs pa'i mgron rnams kyi ljags hUM las skyes pa'i rdo rje rtse gcig pa dmar po 'od kyi sbu gu can rnams su gyur /
oM AH hrIH pra wa ra sad ka ri ar+g+haM pra tIts+tsha hUM swA hA /
zhes pa nas /
prok+Sha NaM pra tIts+tsha hUM swA hA /
oM A| ya mAn+ta krita hUM /
zhes pa nas /
sum+b+ha rA jaM hUM hUM /
sarba duSh+TaM sa ma ya mu dra pra b+hany+dza ka ma ma shAn+tiM rak+Sha tsa ku ru swA hA /
oM da sha dika bya bas+thi te b+h+yaH i ha a bas+thi te b+h+yaH /
tsa da ba nA ga yak+Sha gan+d+harba a su ra ga ru Da kin+na ra ma ho ra ga b+hU ta pare ta bi shA tsa /
un+mA da a pasmA ra o sta ra ga a di b+h+yo ba laM tA pa yA mi gr-i hI twa /
su khA so'u ma na sye la /
b+hi no pha wan+tu s+tha naM tsa ni ru ba tra baM kur+b+ban+tu sarba bud+d+ha a d+hiShTHi ne na /
oM AH hUM /
i daM a mr-i ta paN+DaM b+hUka twa ma ma sa pa ri wA ra sye shAn+tiM kur+b+ban+tu swa sti swAhA /
zhes lan gsum gyi rjes la /
oM phyogs bcur rnam par gnas rnams dang / /
'dir ni kun tu gnas pa dang / /
lha dang klu dang gnod sbyin dang / /
dri za lha min nam mkha' lding / /
mi 'am ci dang lto 'phye che / /
'byung pa yi dwags sha za dang / /
smyo byed dang ni rjed byed dang / /
gnon po la sogs pa rnams la / /
gtor ma dbul bgyi bsnams nas kyang / /
bde dang yid bde thob gyur cig /
gnas 'dir nyer 'tshe med par mdzod / /
sangs rgyas kun gyi byin rlabs kyis / /
oM AH hUM gi bdud rtsi yi / /
bza' ba la ni longs spyad nas / /
bdag cag 'khor dang bcas pa yi / /
zhi dang bkra shis mdzad du gsol / /
swA hA /
oM AH hrIH pra wa ra sad ka raM any+ca ma NaM pra tIts+tsha hUM swA hA /
oM AH hri'iH pra wa ra sad ka raM ar+g+haM pra tIts+tsha hUM swAhA /
oM badzra taM bu la ye swAhA /
oM AH badzra mahA kro d+ha rA dza sa ba ri wA ra puSh+paM /
nas /
shabta prad+hIts+tsha hUM swAhA /
oM badzra m+hA kro d+ha rA dzas pa ri wA ra oM AH hUM /
oM da sha dika lo ka pA la sa pa ri wA ra buSh+baM /
zhes pa nas /
sh+pata pra tIts+tsha hUM swAhA /
oM da sha kika lo ka bA la sa ba ri wA ra oM AH hUM /
dril gsil gsum byas nas /
sa yi phyogs no 'di nyid ni / /
gsang ba 'dus pas mngon brjod pa'i / /
rnal 'byor chen po'i dam tshig rgyud / /
dus kun tu ni spyod 'gyur zhing / /
rgyun du de don sgrub pa rnams / /
bsrung ba'i don du rtag tu ni / /
gshin rje'i gshed sogs khro bo bcus / /
bgegs kun la ni phur bus thog ces bka' bsgo ba len gsum bya'o / /
'di ni rdo rje 'phreng ba nas 'byung ba la 'don pa cung zad rjes so / /
de nas rgyud bshad pa dang nyen pa'i kun slong pa dag pa sogs kyi bsam pa'i skyon dang /
rgyud don ji lta ba bzhin du m+shong ba dang /
snod du mi rung ba la bshad pa sogs kyi sbyor ba'i skyon te /
mdor na 'chad pa dang nyan pa'i tshul ji ltar gsungs ba bzhin du ma lcogs pa'i nyes pa rnams sbyang ba'i phyir du /
oM badzra satwa sa ma ya /
zhes pa nas /
AH hUM phaT /
ces yig brgya bzla /
ma rnyed yongs su ma shes dang /
zhes pa nas bzod mdzad rigs /
zhes pas bzod par gsol bar bya /
khro bo bcu rang nyid la thim zhing phyogs skyong bco lnga rang gnas su gshegs par gyur /
de nas tshogs 'khor byin gyis brlabs /
@# / /
'dus pa'i lha tshogs kyi spyan sngar rgyud bshad nyan byas pa las byung ba'i dge ba'i rtsa ba rnams bsngo zhing smon lam shis brjod bya ba ni /
rdzogs sangs rgyas dang byang chub sems dpa' dang / /
'phags pa gzhan gyis dge ba gang mdzad pa / /
de dag kun la yang dag yi rang zhing / /
byang chub tu ni yongs su bsngo bar bgyi / /
dge ba 'di yis myur du bdag /
sangs rgyas kun gyi kun bdag nyid /
ces pa nas /
'gro kun thabs mkhas 'di yis sgrol bar shog /
!rab yangs nam mkha' til gyi gang bu bzhin /
zhes sogs shis brjod rgyas par bya'o /
zhes rgyud thams cad kyi rgyal po dpal gsang ba 'dus pa'i bshad pa rdzogs pa'i mjug tu rdo rje slob dpon la gtang rag gi mchod pa 'bul tshul gyi chog bsgrigs shig dgos zhes rgyud grwa'i slob dpon pa rje zhal snga nas dam chos dpal 'byor gyis bskul ba ltar shAkya'i dge slong blo bzang ye shes kyis smras pa'o / /
ba ri br-its+tsha / / / /
