@# / /
dpal 'khor lo bde mchog lha lnga'i bsnyen pa'i kha skong gi sbyin sreg mdor bsdus bya tshul khyad chos gsum ldan zhes bya ba dang tshogs mchod dang sa bcad bsdus pa nang theg bcas bzhugs / / / /
@## / /
na mo gu ru shrI he ru kA ya /
bla ma dpal ldan he ru ka /
'khor dang bcas la gus btud nas / /
de nyid sbyin sreg cho ga yi / /
ngag 'don khyad par mdor bsdus brjod / /
de yang bde mchog lha lnga'i bsnyen pa'i kha skong gi sbyin sreg mdor bsdus bya tshul ni /
gnas dus bzang por mtshan ldan gyi sgrub pa pos yo byad rnams zhi ba'i sbyin sreg spyi ltar bshams /
mngon rtogs bsgoms nas bsang chu bsgrubs /
de nas /
rdo rje ni thabs dang dril bu ni shes rab ste /
de gnyis ka'ang don dam pa'i byang chub kyi sems kyi rang bzhin no / /
zhes rdor dril bzung nas khaN+Da ro he brjod cing bsang chu dang nang mchod g.yon nas g.yas skor du 'thor ba lan gsum res bsangs /
'das ma 'das kyi mi lha'i mchod rdzas chu bzhi nyer spyod rol mo /
@# / /
'dod yon dang bcas pa mdun bskyed ltar byin gyis brlab /
oM swAhA /
oM AH swAhA /
oM shrI swAhA /
oM dzraM swAhA /
oM ku ru ku ru swAhA /
rdzas rnams kyi mtshan nyid dang mi ldan pa'i nyes skyon thams cad sbyangs shing dag nas bdud rtsi lnga'i ngo bor gyur /
oM AH hUM /
lan gsum gyis sbar ba'i mes khaN+Da ro he brjod nas las mthun gyi lce lde sbar ba las sngags dang bsang chu nang mchod kyis lan gsum re bsangs nas thab nang du bcug /
oM dzwa la dzwa la hUM gis gzi byin bskyed /
hUM zhes rlung yab kyis sbar /
yab kyi snying po dang mar khu blugs gzar bdun gyis rab tu spar /
oM badzra sa twa AH lan bdun gyis byin gyis brlabs pa bku sha sngags lan lngas thab la dgram zhing g.yogs la /
bcom ldan 'das rdo rje sems dpa' bgegs thams cad zhi ba dang bkra shis par mdzad du gsol /
zhes brjod /
de nas thab las sngags dang bsang chus bsangs /
swa b+hA was sbyangs /
stong pa'i ngang las hUM dkar po zhu ba las byung ba'i ye shes kyi thab kha dog dkar zhing dbyibs zlum pa /
mu ran kha khyer dang bcas pa /
kha khyer la rdo rje'i 'phrad ba dang gra bzhir zla phyed rdo rjes mtshan pa /
dwangs shing thogs pa med par gyur /
thab kyi nang du raM las skyes pa'i me gru gsum gyi dbus su sna tshogs padma dang zla ba'i steng du raM las padma dkar po raM gyis mtshan pa yongs su gyur pa las /
me lha sku mdog dkar po shin tu zhi ba'i nyams can /
zhal gcig phyag bzhi'i g.yas gnyis pad dkar dang shel 'phreng /
g.yon gnyis ril ba dang dung 'dzin pa /
dar dkar po'i na bza' dang rin po che'i rgyan gyis brgyan pa'i thugs kar me gru gsum pa raM gyis mtshan par gyur /
dam tshig pa'i thug gas ka'i raM yig gi 'od zer las spros pa'i khro bo 'dod rgyal gyis /
shar lho nas bsgoms pa dang 'dra ba'i me lha drang srong gi 'khor gyis bskor ba spyan drangs /
oM Tik+ka hUM dzaH las sngags dang bsang chus bgegs bskrad /
dzaHhUM baM hoH dam tshig pa dang gnyis su med par gyur /
ces @# / /
brjod /
de nas /
oM AH hrIH pra wa ra sad kA raM bro k+Sha NAM pra tI ts+tsha hUM swAhA /
zhes sogs kyis bsang gtor /
zhal bsil /
mchod yon /
zhabs bsil te chu bzhi /
oM agna ye badzra puSh+pa /
nas| badzra shap+ta AH hUM gi bar gyis nyer spyod dang rol mo /
oM agna ye oM AH hUM gis nang mchod rnams phul /
'jig rten dbang phyug tshangs dbang mgon gyi sras / /
me lha'i rgyal bo T+k+kis dbang bskur ba| |shes rab mchog gis nyon mongs thams cad sreg /
'dzin byed me lha nyid la rnam par 'dud / /
ces bstod /
de nas /
me lha'i ljags rdo rje'i rnam pa can dkar po la raM yig dang /
dgang blugs kyi khal hUM yig 'od zer dang bcas pas mtshan par gyur /
oM agna ye /
bdag dang sems can thams cad kyi nad gdon sdig sgrib thams cad shAn+ti ku ru swA hA /
zhes mar khu dgang blugs gsum mam bdun phul nas /
me lha'i rgyal pos bdag dang sems can thams cad kyi 'gal rkyen bar gcod mi mthun pa'i phyogs thams cad zhi zhing /
mthun rkyen legs tshogs thams cad yid bzhin du 'grub par mdzod cig /
ces 'dod gsol bya /
yam shing rnams byang chub kyi shing gi rang bzhin gyi bdud rtsir gyur /
oM bo d+hi pr-i k+ShA ya /
bdag dang sems can thams cad kyi gzi brjid phun sum tshogs pa la bar du gcod pa dang nad gdon sdig sgrib thams cad shAn+taM ku ru swAhA /
zhes yam shing dang /
oM agna ye /
bdag dang sems can thams cad kyi 'byor pa phun sum tshogs pa la X swAhA /
zhes mar khu dang /
oM sarba pA paM da ha na badzrA ya /
bdag dang sems can thams cad kyi nad gdon sdig sgrib X swAhA /
zhes til dang /
oM badzra A yu She /
bdag dang sems can thams cad kyi tshe mthar byin pa la X swAhA /
zhes dur ba dang /
oM badzra puSh+T+rI ya /
bdag dang sems can thams cad kyi bsod nams rgyas pa la X swAhA /
zhes 'bras ma grugs pa dang /
oM sarba saM pA de /
bdag dang sems can thams cad kyi bde ba mchog la X swAhA /
zhes zas mchog dang /
oM a pra ti ha ta badzrA ya /
bdag dang sems can thams cad kyi srung ba mchog la bar du gcod pa dang /
grib dang mi gtsang ba thams cad X swAhA /
zhes ku sha dang /
oM sarba a na sid+d+ha ye /
bdag dang sems can thams cad kyi bge gas dang nad gdonX swAhA /
zhes yungs kar dang /
oM badzra bi dzA ya /
bdag dang sems can thams cad kyi nor dang 'bru rgyas pa la X swAhA /
zhes so ba dang /
oM ma hA be gA ya /
bdag dang sems can thams cad kyi myur ba'i shugs phun sum tshogs pa la X swAhA /
zhes nas dang /
oM ma hA ba lA ya /
bdag dang @# / /
sems can thams cad kyi stobs rgyas pa la X swAhA /
zhes sran ma dang /
oM badzra g+ha sma rI /
bdag dang sems can thams cad kyi nad gdon X swAhA /
zhes gro dang /
oM agna ye /
bdag dang sems can thams cad kyi shes rab phun sum tshogs pa la X swAhA /
zhes rdzas khyad par ba rnams gnas so sor phul la /
oM AH hrIH zhes sogs kyis zhal bsil dang bsang gtor 'bul /
de nas me lha'i thugs kar me gru gsum 'bar ba'i dbus su b+h+rUM las gzhal yas khang gru bzhi /
sgo bzhi /
rta babs bzhi dang bcas pa /
mtshan nyid thams cad yongs su rdzogs pa'i dbus su sna tshogs /
padma 'dab ma brgyad pa'i lte bar nyi gdan la /
bcom ldan 'das dpal he ru ka zhes pa nas /
byang chub kyi sems kyis gang ba re re /
lha rnams kyi sku las 'od zer dkar po'i tshogs 'phro bar gyur pa'i spyi bor zla ba la oM dkar po /
zhes pa nas /
mkha' 'gro ma sogs bzhi la rin 'byung gis dbu brgyan par gyur /
ces pa'i bar mdun bskyed ltar brjod /
de nas /
oM AHhrIH zhes sogs kyi chu bzhi /
oM sa rba ta thA ga ta puSh+pe /
nas| shap+ta pra twi ts+tsha swAhA'i bar gyas nyer spyod dang rol mo /
so so'i snga gsal /
oM aH hUM btags pas nang mchod rnams phul /
oM bcom ldan dpa' bo'i dbang phyug la phyag 'tshal huM hUM phaT /
ces sogs rkad brgyad gnyis kyis bstod /
de nas lha rnams kyi ljags rdo rje rtse gsum pa dkar po dang /
dgang blugs kyi kha la hUM yig 'od zer dang bcas pas mtshan par gyur /
oM shrI badzra hai he ru ru kaM huM hUM phaT DA ki nI dzAl shaM wa raM /
bdag dang sems can thams cad kyi nad gdon sdig sgrib thams cad shIn+ta ku ru swAhA /
zhes lan gsum mam bdun phul nas /
dpal 'khor lo sdom pa'i lha tshogs rnams kyis bdag dang sems can thams cad kyi 'gal rkyen bar gcod mi mthun pa'i phyogs thaMs cad zhi zhing /
mthun rkyen legs tshogs thams cad yid bzhin du 'grub par byin gyis brlab tu gsol /
zhes 'don gsol bya /
yam shing rnams byang chub kyi shing gi rang bzhin gyi bdud rtsir gyur /
oM shrI badzra he he ru ru kaM huM hUM phaT DA ki nI dzA ? la shaM wa raM swAhA /
oM badzra bai ro tsa nI ye huM hUM phaT swAhA /
oM bo d+hi br-ik+ShA ya /
bdag dang sems can thams cad kyi gzi brjid phun sum tshogs pa la bar du gcod pa dang /
nad gdon sdig sgrib thams cad shAn+taM ku ru swAhA /
zhes yam shing nas rdzas khyad par ba'i bar rnams thog mthar yab yum gyi snying po dang /
rdzas sngags dang /
skabs gang yin gyi spel tshig gsum ga spel ba dang /
bar du snying po gnyis sprel nas snying po re re la rdzas re re 'bul /
de nas /
oM DA ki ni ye huM hUM phaT @# / /
oM lA me huM hUM phaT /
oM khaN+nga ro he huM hUM phaT /
oM rA bi NI ye huM hUM phaT /
oM bo d+hi br-i k+Sha ya /
bdag dang sems can thams cad kyi gzi brjid phun sum tshogs pa la bar du gcod pa dang nad gdon sdig sgrib thams cad shAn+tiM ku ru swAhA /
zhes sogs rdzas khyad par ba'i bar la gong gi regs 'gro sbyar nas sngags re re la rdzas re re 'gro ba lan gsum mam bdun sogs 'bul /
de nas /
lha rnams kyi thugs ka nas spros pa'i lha mo rnams kyis bum pa dkar po bdud rtsi dkar pos gang ba thogs nas bsgrub bya zla ba'i dkyil 'khor la gnas pa la khrus byas pas /
nad gdon sdig sgrib thams cad dag nas lus shel ltar gyur /
ces brjod la /
oM shrI badzra zhes sogs yab kyi snying po rkyang pas dgang blugs gsum mam bdun phul nas /
dag cing dri med yid 'ong ba'i /
zhes sogs dang /
oM AH hrIH zhes sogs kyis mchod yon /
bsang gtor /
zhal bsil te chu gsum dang /
srab 'jam yang pa lha yi gos / /
zhes sogs dang /
oM badzra wa sa sya swA hAsa gos zung dang /
dkar la thags bzang bzhi bcu tshang ba'i tshems /
brgyad khri bzhi stong chos la mnga' bsgyur yang / /
bdag cag dad pas so rtsi dbul bar bgyi / /
'gro bas sangs rgyas gsung dbyangs thob par shog / /
oM badzra tam+pula swAhAsa so rtsi dang /
ston zla'i mdog can zhal gcig phyag bzhi ma /
zhes sogs kyis nyer spyod rol mo dang /
g+ngas ri'i mdog can zhal gcig phyag bzhi ma /
zhes sogs kyis rig ma drug dang /
so so'i sngags la oM aH hUM btags pas nang mchod bcas phul /
sku bzhi'i bdag nyid khyab bdag rdo rje 'chang / /
zhes sogs kyis bstod cing phyag byas nas /
oM AH hrIH zhis sogs kyis mchod yon phul /
de nas /
gang yang bdag blo rmongs pa yis / /
nyes byas cung zad gang bgyis pa / /
gang phyir lus can skyabs yin phyir / /
de kun mgon pos bzod par mdzod / /
ma rnyed yongs su ma shes dang / /
gang yang nus pa ma mchis pas / /
'dir ni bya ba bgyis pa gang / /
de kun khyed kyis bzod mdzad rigs / /
zhes bzod gsol dang 'dod gsol byas la he ru ka'i yig brgya ba zla /
oM khyed kyis sems can don kun mdzad / /
ces sogs dang /
badzra muH ye shes pa rnams rang bzhin gyi gnas su gshegs shing /
dam tshig pa rnams rang la thim par gyur /
ces brjod /
de nas me lha la /
oM a gna ye badzra puSh+be zhes sogs kyis nyer spyod rol mo nang mchod /
oM AH hrIH zhes sogs kyis bsang gtor dang zhal bsil /
oM badzra tam+pu la swA hAs so rtsi /
oM badzra wa sa sya swA hA sa gos zung /
oM bo d+hi pr-ik+Sha ya /
zhes sogs kyis yam shing nas rdzas khyad par ba'i bar gyi bsreg rdzas @# / /
bcas phul nas /
'jig rten dbang phyug tshangs dbang mgon gyi sras / /
zhes sogs kyis bstod /
yang oM AH hrIH zhes sogs kyis zhal bsil dang bsang gtor /
oM agna ye badzra puSh+pe zhes sogs kyis nyer spyod dang rol mo /
gtor ma nang mchod ltar byin gyis brlabs la /
oM agna ye swA hA /
oM a kA ro mu khaM sarba d+ha rmA NAM A dya nu t+pa n+na tA ta oM A HhUM phaT swA hA /
lan gsum gyis phul| oM agna ye badzra puSh+pe zhes sogs kyis nyer spyod lnga phul /
me ste bsreg bya za ba'i lha / /
drang srong rgyal po gdon gyi bdag /
shar lho me lha'i tshogs bcas la / /
mchod cing bstong de phyag kyang 'tshal / /
zhes bstod /
mchod sbyin gtor ma 'di snoms la / /
rnal 'byor bdag cag 'khor bcas kyi / /
'gal rkyen bar gcod kun zhi zhing / /
mthun rkyen yid bzhin 'grub bar mdzod / /
ces 'phrin las bcol /
oM AHhrIH zhes sogs kyis mchod yon phul /
gang yang bdag blo rmongs pa yis /
zhes sogs kyis bzod gsol dang 'dod gsol byas la /
oM badzra satwa AH zhes bzla /
rang gi don dang gzhan gyi don / /
sgrub byed bsreg bya za ba gshegs / /
ji bzhin dus su tshur sbyon zhing / /
bdag gi dngos grub thams cad sgrubs / /
oM muH me lha ye shes pa rang gnas su gshegs shing dam tshig pa me 'bar ba'i rnam par gyur /
rang gi snying gar zla ba la rdo rje sems dpa'i ngo bo oM ha dkar po / /
zhes sogs yab yum gyi go chas bsrungs la /
de ltar dpal ldan 'khor lo bde mchog gi / /
zhes sogs kyis smon lam dang /
rab yangs kun gsal khyon 'gengs dkyil 'khor lha / /
zhes sogs kyis shis brjod bya zhing /
lag len dang dmigs gnad sogs res mthun gyi gzhung gzhan las rtogs par bya'o / /
smras pa /
'phags yul grub dbang rdo rje dril bu pa'i / /
bzhed srol 'khor lo bde mchog lha lnga la / /
sreg blugs mchod pa 'bul ba'i cho ga 'di / /
tshad ldan mkhas pa'i gzhung las btus te sbyar / /
spyi chos gzhan la kha 'phangs yi ge nyung / /
sgos chos gsal bar bshad pas tshig zur phyin / /
rjod byed tshig bsdus brjod don gnang tshang ba / /
'di gsum gzhung mchog 'di yi khyad chos nyid / /
tshul 'dir 'bad las thob pa'i dge ba'i tshogs / /
rab dkar kha ba'i sa 'dzin rjes 'gro gang / /
ris med 'gro ba'i dpal gyur he ru ka'i / /
go 'phang tshe 'dir thob pa'i rgyur gyur cig /
ces bde mchog lha lnga'i bsnyen pa'i kha skong gi sbyin sreg mdor bsdus bya tshul khyad chos gsum ldan zhes bya ba 'di ni /
thams cad mkhyen pa dge 'dun rgya mtsho dang /
lcang skya rol ba'i rdo rje'i dril bu lus dkyil gyi sbyin sreg dang /
yongs @# / /
'dzin dz+nyA na d+h+wa dza'i drilU lha lnga'i sbyin sreg sogs las btus te dge slong d+harma btadras sbyar ba'o /
! / /
oM swa sti /
dpal 'khor lo bde mchog lha lnga'i tshogs mchod ni /
sha chang tshogs gor sogs bshams pa nang mchod ltar byin gyis brlabs te 'bul ba ni /
hUM| bde skyong stong gsum ltar yangs ka pA lar / /
dam rdzas bdud rtsi rab 'khyil tshogs mchod 'di / /
rtsa brgyud bla ma'i tshogs rnams mnyes phyir 'bul / /
bzhes nas sgo gsum byin gyis brlab tu gsol / /
oM AH gu ru badzra d+ha ra sa pa ri wA ra ga Na tsa kra khA hi /
pany+tsa a mr-i ta khA hi /
hUM| bde skyongX /
dam rdzasX /
he ru ka dpal yab yum mnyes phyir 'bul / /
bzhes nas mchog mthun dngos grub stsal du gsol / /
oM AH shrI he ru ka badzra wA ra hI sa pa ri wA ra ga NaX /
hUM| bde skyongX dam rdzasX phyogs kyi lha mo rnam bzhi mnyes phyir 'bul / /
bzhes nas mchog mthun dngos grub stsal du gsol / /
oM AH tsa tu rje wA sa pa ri wA ra ga NaX hUM| bde skyongX dam rdzasX yi dam dkyil 'khor lha tshogs mnyes phyir 'bul / /
bzhes nas mchog mthun dngos grub stsal du gsol / /
oM AH maN+Da la de wa sa pa ri wA ra ga NaX hUM| bde skyodX dam rdzasX dkon mchog rin chen tshogs rnams mnyes phyir 'bul / /
bzhes nas srid zhi'i 'jigs las bsgral du gsol / /
oM AHrat+na tra la sa pa ri wA ra ga NaX hUMH bde skyongX dam rdzasX mkha' 'gro chos skyong tshogs rnams mnyes phyir 'bul /
bzhes nas rnal 'byor 'phrin las bsgrub tu gsol / /
oM AH DA ki nI d+harma pA la sa pa ri wA ra ga NaX hUM| bde skyongX dam rdzasX ma gyur rigs drug tshogs rnams mnyes phyir 'bul / /
bzhes nas /
'khrul snang sdug bsngal zhi gyur cig /
oM AHSha Ta kU la a rAH ga NaX de nas las kyi rdo rjes phyag phul la bza' btung lag tu thogs nas /
hoH dpa' bo chen po dgongs su gsol / /
'di la the tshom mi bya ste / /
bram ze khyi dang gdol pa gsum / /
dbyer med gcig tu dgongs te rol / /
zhes phul /
len pa po rnams kyis kyang /
hUM| bdag nyid rgyal ba kun gyi gtso / /
bcom ldan 'khor lo bde mchog dngos / /
ye shes bdud rtsi'i rgya mtsho che / /
lha rnams tshim par bya phyir rol / /
a ho ma hA su kha /
zhes brjod nas nang gi sbyin sreg gi tshul du rol /
de nas tshogs lhag bsdus pa gong ltar byin gyis brlabs la /
hUM| bde skyongX dam rdzas bdud rtsi rab 'khyil tshogs lhag 'di / /
dam can zhing skyong tshogs rnams mnyes phyir 'bul / /
bzhes nas 'gal rkyen sel la mthun rkyen sgrubs / /
oM AH k+She tra pA las pa ri wA ra ga NaX zhes brjod par bya'o / /
@# / /
'di d+harma b+ha dras lcags yos zla tshes la sbyar ba'o / /
! / /
namH shrI he ru kA ya /
bde mchog lha lnga'i sgrub thabs bde chen 'byung gnas nyams su len tshul la gnyis /
thun gyi ngo bo la ji ltar bya ba dang /
thun mtshams su ji ltar bya ba'o / /
dang po la gsum /
thun gyi 'gor ji ltar bya ba /
thun dngos gzhi la ji ltar bya ba /
thun gyi mjug tu ji ltar bya ba'o| |dang po la gnyis /
sngon du bya ba'i rim pa dang /
rnal 'byor gyi yan lag bsgrub tshul lo / /
dang po la lnga /
yo byad bshams pa /
skyabs 'gro sems bskyed /
skad cig dkrong bskyed /
nang mchod byin rlabs /
phyi mchod byin rlabs so / /
gnyis pa rnal 'byor gyi yan lag bsgrub tshul la bzhi /
bsod nams kyi tshogs gsog pa /
'chi ba chos sku'i lam 'khyer bar do longs sku'i lam 'khyer /
srang ba'i 'khor lo bsgom pa'o / /
dang po la gsum /
tshogs zhing spyan 'dren pa /
de la tshogs gsog pa /
tshogs zhing rang la bsdu ba'o / /
gnyis pa la gsum /
phyag 'tshal ba /
mchod pa 'bul ba /
rgyun bshags bya ba'o / /
gnyis pa thun dngos gzhi la ji ltar bya ba la bdun /
gzhal ya sa khang gi gdan bskyed pa /
rten brten pa bskyed pa skye ba sprul sku'i lam 'khyer /
bskyed pa de rim gyis bsal gdab pa /
phyogs mthun gyi dag pa bsgom pa /
ge bgo zhing ye shes pa gzhug pa /
dbang bskur nas rgyas gdab pa /
mchod cing bstod nas dkyil 'khor bsgom pa'o /
gnyis pa la bzhi /
mngon byang dang po gnyis bskyed pa /
mngon byang gsum pa bskyed pa /
mngon byang bzhi pa bskyed pa /
mngon byang lnga pa bskyed pa'o / /
gsum pa bskyed pa de rim gyis gsal gdab pa la gnyis /
rten gzhal yas khang gsal gdab pa dang /
brten pa lha gsal gdab pa'o / /
gnyis pa la gnyis /
gtso bo gsal gdab pa dang /
'khor gsal gdab pa'o / /
dang po la gnyis /
yab gsal gdab pa dang /
yum gsal gdab pa'o / /
gnyis pa 'khor gsal gdab pa la gnyis /
phyogs kyi lha mo bzhi gsal gdab pa dang /
mtshams kyi bum thod bzhi gsal gdab pa'o / /
bzhi pa phyogs mthun gyi dag pa bsgom pa la gsum /
gnas bzhi byin gyis brlab pa /
gsang gnas brlabs nas dga' bzhi 'dren pa /
dag pa bsgom pa dngos so / /
lnga pa go bgo zhing ye shes pa gzhug pa la gnyis go cha bgo ba dang /
ye shes pa gzhug pa'o / /
drug pa dbang bskur rgyas gdab pa la gnyis /
dbang bskur ba dang /
rigs bdag gi rgyas gdab pa'o / /
bdun pa mchod cing bstod nas dkyil 'khor bsgom @# / /
pa la gsum /
mchod pa 'bul ba /
bstod pa bya ba /
dkyil 'khor bsgom pa'o / /
dang po la bzhi /
phyi'i mchod pa /
nang gi mchod pa /
gsang ba dang de kho na nyid kyi mchod pa /
sngags kyi mchod pa'o / /
gsum pa thun gyi mjug tu ji ltar bya ba la bzhi /
bzlas pa ji ltar bya ba /
gtor ma ji ltar bya ba /
nyer bsdu ji ltar bya ba /
bsngo smon ji ltar bya ba'o / /
dang po la bzhi /
bzlas 'phreng byin rlabs /
bzlas pa'i dmigs pa /
bzla bya'i sngags /
bzlas pa'i kha skong ngo / /
zhes pa 'di sngar brtsams pa las sa bcad rkyang pa bkol te d+harma b+ha dras bris pa'o / /
! / /
na mo gu ra we bde mchog dril bu lha lnga'i nang thig ni /
dbus nas cha chung bzhi dang gcig /
brgyad dang gcig mthar zlum thig bzhi / /
padma'i lte ba ge sar dang / /
'dab ma mu khyud phyi thig yin / /
'dab ma'i thig steng tshangs nas changs / /
zur nas zur bar gru bzhir bcad / /
'phred mtshams g.yas g.yon snol thig gdab / /
'dab ma'i rtse brgyad zlum bskor bya / /
'di dben sa snyan brgyud ltar d+harma b+ha dras bris /

