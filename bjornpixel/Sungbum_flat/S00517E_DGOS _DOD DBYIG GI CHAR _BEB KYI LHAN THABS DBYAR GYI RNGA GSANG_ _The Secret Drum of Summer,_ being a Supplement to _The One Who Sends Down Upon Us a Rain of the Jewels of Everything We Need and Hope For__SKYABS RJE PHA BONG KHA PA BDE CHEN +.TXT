@# / /
dpal mgon stobs 'phrog dbang po gdong bzhi pa'i rnam 'gyur ser po rgyas byed lha dgu la brten pa'i 'dod dgu dbang du bya ba'i man ngag dgos 'dod dbyig gi char 'bebs kyi lhan thabs dbyar gyi rnga gsang zhes bya ba bzhugs so / /
@## / /
dpal ldan zung 'jug dang po'i mgon po gang / /
mi sdug srin po khros pa'i rnam 'gyur gyis / /
bstan dang 'gro la phan bde'i dge mtshan 'bum / /
stsol la yid bzhin nor bu gcig pu bzhin / /
gang gi 'phrin las yid bzhin nor bu'i sprin / /
phan bde'i rin chen khur gyis lci ba yi / /
lhan thabs dbyar gyi rnga gsang ldir bas kyang / /
'dod dgu'i gru char myur du bskul bar 'gyur / /
'dir dpal mgon rgyas byed lha dgu'i 'phrin las kyi bye brag 'dod dgu dbang du bya ba'i gter bum sgrub pa'i man ngag dgos 'dod dbyig gi char 'bebs kyi lhan thabs 'ga' zhig phyogs gcig tu @## / /
'god pa la /
'phrin bcol dang bstod pa zin nas g.yang 'gugs kyi gong der spro na gser skyems dang bskul sogs bya zhes pa'i gser skyems bsangs dang bcas pas mchod cing 'phrin las gnad nas bskul ba ni /
ja chang 'o ma gang rung gi skyems phud gser gyis bran pa /
phud kong 'bab gzhong dang bcas pa /
logs su phye mar dkar gsum mngar gsum gyis sprul par sman sna tshogs btab pa /
'bul snod dang bcas pa /
phyi rol du bsangs kyi dud pa dang bcas bsham /
'bul tshig dang bstun re re bzhin mchod g.yog pas phyi rol tu bsangs kyi nang du 'bul ba'am /
min kyang nang du snod du phul nas sdebs gcig la bshams kyang rung ste /
gang ltar yang dmigs gnad brtan bos /
hUM| dpal ldan rgyas byed nor lha'i gtso / /
dgos 'dod 'phrin las kun stsol la / /
phye mar bdud rtsi gser skyems dang / /
dri zhim bsangs kyi mchod pa 'bul / /
sngon gyi g.yar dam ma bsnyel bar / /
khyed kyi thugs dam dus la bab / /
nyin gsum bya ra ma g.yel zhing / /
mtshan gsum mel tshe 'bral med mdzod / /
'gal rkyen bar gcod kun sel zhing / /
tshe dpal 'byor pa snyan grags sogs / /
ma bcol las kun thogs med du / /
ci 'dod dngos grub stsal du gsol / /
rdo rje rigs mchog g.yung mo nag /
nad gdon par gcod zhi mdzad mar / /
phyi mar bdud rtsi X dri zhim bsangs kyi X sngon gyi g.yar dam X khyed kyi thugs dam X nyin gsum bya ra X mtshan gsum mel tshe X 'gal rkyen bar gcod X tshe dpal 'byor pa X ma bcol las kun X ci 'dod dngos grub X las kyi rigs mchog gtum mo ljang / /
dgra bgegs drag pos sgrol mdzad mar / /
phye mar X dri zhim X sngon gyi X khyed kyi X nyin gsum X mtshan gsum X @# / /
'gal rkyen X tshe dpal X ma bcol X ci 'dod X padma rigs mchog srin mo dmar / /
khams gsum dbang du 'gugs mdzad mar / /
phye mar X dri zhim X sngon gyi X khyed kyi X nyin gsum X mtshan gsum X 'gal rkyen X tshe dpal X ma bcol X ci 'dod X rin chen rigs mchog sing+ga li / /
tshe dpal 'byor pa rgyas byed mar / /
phye mar X dri zhim X sngon gyi X khyed kyi X nyin gsum X mtshan gsuM X 'gal rkyen X tshe dpal X ma bcol X ci 'dod X rgyal chen rnam mang thos pa'i sras / /
dgos 'dod dbyig gi char 'bebs la / /
phye mar X dri zhim X sngon gyi X khyed kyi X nyin gsum X mtshan gsum X 'gal rkyen X tshe dpal X ma bcol X ci 'dod X lha chen tshogs kyi bdag po ni / /
dbang rgyas 'phrin las sgrub mdzad la / /
phye mar X dri zhim X sngon gyi X khyed kyi X nyin gsum X mtshan gsum X 'gal rkyen X tshe dpal X ma bcol X ci 'dod X bdud 'dul gnod sbyin 'brog gnas nag /
mthu dang rdzu 'phrul kun stsol la / /
phye mar X dri zhim X sngon gyi X khyed kyi X nyin gsum X mtshan gsum X 'gal rkyen X tshe dpal X ma bcol X ci 'dod X dbang sdud gnod sbyin snying bskul dmar / /
brtan g.yo dpal kun sdud mdzad la / /
phye mar X dri zhim X sngon gyi X khyed kyi X nyin gsum X mtshan gsum X 'gal rkyen X tshe dpal X ma bcol X ci 'dod X gzhan yang bgrang yas rgya mtsho'i 'khor / /
gang bcol bran ltar sgrub mdzad la / /
phye mar X dri zhim X sngon gyi X khyed kyi X nyin gsum X mtshan gsum X 'gal rkyen X tshe dpal X ma bcol X ci 'dod dngos grub stsal du gsol / /
zhes mchod cing bskul nas rigs brgya'i khyab bdag sogs phywa g.yang 'gug pa'i cho ga la 'jug par bya'o / /
nyin rjes ma'i thun tha ma'i mjug yon bdag g.yang ston sogs bya bar spro na gser skyems bskul bcas zin nas yon bdag rnams stan bzang po la 'bru dkar gyi g.yung drung bris par rgyan gos gzab mchor dang bcas te 'dug /
lag stong bar ma lus par rin chen sna tshogs dang bkra shis pa'i rdzas sogs 'grem /
sgrub pa po rnams @# / /
kyis rol mo dbyangs dang bcas /
rigs brgya'i khyab bdag sogs g.yang 'gugs legs par byas rjes rgyas byed kyi gtang rag gi mchod bstod mdor bsdus bya /
de nas bum pa bsdus dang mchod gtor bskang rdzas byin rlabs rgya 'debs pa rnams gzhung nas 'byung ba ltar oM badzra rak+ShaHrak+ShaH zhes pa'i bar legs par btang /
de nas sgo srung 'phrin bcol dang rdzas brgyad kyi shis brjod bya bar spro na mtshams 'dir bya zhes pa'i sgo srung 'phrin bcol bya ba ni /
bum khang gi mdun du rgyal chen sde bzhi dang gzhi bdag bcas kyi dkar gtor lnga bshams la /
las sngags kyis bsangs /
swa b+hA wa sa sbyangs /
stong pa'i ngang las b+h+rUM las rin po che las grub pa'i snod yangs shing rgya che ba rnams kyi nang du oM 'od du zhu ba las byung ba'i gtor ma zag pa med pa'i ye shes kyi bdud rtsi'i rgya mtsho chen por gyur /
oM AHhUM /
lan gsum /
oM swa b+hA wa bi shud+d+he sogs sngags drug phyag drug gis kyang byin gyis brlab /
na maHsarba ta thA ga ta zhes sogs kyis gzhi bdag gtor ma spyi ltar 'bul /
oM a kA ro mu khaM lan bdun gyis phyogs bzhir rgyal chen bzhi bskyed pa la bsdos nas /
'phrin las bcol ba ni /
hUM| shar phyogs dung gi sgo mon / /
rgyal po chen po yul 'khor srung / /
dri za'i tshogs kyi 'khor gyis bskor / /
mchod sbyin gtor ma 'di bzhes la / /
bdag cag yon mchod mgon mdzod cig /
g.yang kha phyi ru ma shor cig /
sri ngan nang du ma gtong zhig /
phyi dang nang gi mtshams srungs shig /
lho phyogs gser gyi sgo mo na / /
rgyal po chen po 'phags skyes po / /
gshin rje'i tshogs kyi 'khor gyis bskor / /
mchod sbyin gtor ma 'di bzhes la / /
bdag cag yon mchod mgon mdzod cig /
g.yang kha phyi ru ma shor cig /
sri ngan nang du ma gtong zhig |phyi dang nang gi mtshams srungs shig /
nub phyogs byi ru'i sgo mo na / /
rgyal po chen po mig mi bzang / /
klu chen tshogs kyi 'khor gyis bskor / /
mchod sbyin gtor ma 'di bzhes la| |bdag cag yon mchod mgon mdzod cig /
g.yang kha phyi ru ma shor cig /
sri ngan nang du ma gtong zhig /
phyi dang nang gi mtshams srung shig /
byang phyogs g.yu yi sgo mo na / /
rgyal po chen po rnam thos sras / /
gnod sbyin tshogs kyi 'khor gyis bskor / /
mchod sbyin gtor ma 'di bzhes la / /
bdag cag yon mchod mgon mdzod cig /
g.yang kha phyi ru ma shor cig /
sri ngan nang du ma gtong zhig /
phyi dang nang gi mtshams srungs shig /
de ltar dpal mgon nor lhar bcas / /
mchod cing 'phrin las bcol @# / /
ba'i mthus / /
bsam pa sgrub la re ba skongs / /
mi mthun bar chad zhi bar mdzod / /
ces sgo srung bsgo / /
de nas yon bdag gral la 'khod pa rnams lhar bskyed pa ni| yon bdag rgyas byed kyi rjes gnang thob cing shin tu dam tshig dang ldan pa yin na dpal mgon du bskyed ba shin tu legs kyang /
snod dang mi ldan bar de ltar bskyed na lha mchog 'di shin tu gnyan pa sa rdo rje'i chad pa drag po 'ong bas /
thun mong ba spyir btang tsam du 'di kha'i lha dgu'i gras 'khor gyis rnam sras su bskyed na legs pas de'i tshul ni /
las sngags kyis bsang /
swa b+hA wa sa sbyangs /
stong pa'i ngang las yon bdag rnams pad zla'i gdan la bai las rgyal mtshan bais mtshan pa yongs su gyur pa las rnam thos sras ser po phyag gnyis rgyal mtshan dang ne'u le 'dzin pa /
zhabs gnyis rol pa'i stabs kyis bzhugs shing gzi brjid phun sum tshogs par gyur pa'i spyi bor oM dkar po /
mgrin par AH dmar po /
thugs kar hUM sngon pos mtshan par gyur /
par bsam /
slob dpon gyi mdun du bkra shis rdzas brgyad kyi tsakli sogs bshams la bsangs sbyangs /
stong pa'i ngang las rang rang gi ming yig dang po thig les brgyan pa yongs su gyur pa las /
rgud pa thams cad sel zhing 'dod dgu'i phun tshogs yid bzhin du stsol ba'i bkra shis kyi rdzas su gyur par bsam /
de nas slob dpon gyis zhwa gyon /
tshig lhug rnams mthun 'gyur dang bcas me long sogs rim gyi lag tu thogs la /
sngon bcom ldan 'das shAkya thub pa la gzuD kyi lha mo 'od 'chang mas me long phyag tu phul te bkra shis pa'i rdzas su byin gyis brlabs pa de bzhin du deng 'dir yang sbyin pa'i bdag po 'khor dang bcas pa rnams kyang me long gi rdzas la brten nas bkris par gyur cig /
me long ye shes rgya mtsho chen po yi / /
ye shes rgya mtsho mchog tu dag gyur nas / /
rnam dag chos la thogs med longs spyod pa'i / /
bkris des kyang sgrib pa dag gyur cig /
sngon bcom ldan 'das shAkya thub pa la glang po che nor skyong gis g+hi hang phyag tu phul te bkra shis pa'i rdzas su byin gyis brlabs pa de bzhin du deng 'dir yang sbyin pa'i bdag po 'khor dang bcas pa rnams kyang g+hi hang gi rdzas la brten nas bkra shis par gyur cig /
g+hi hang dug gsum 'joms pa nad kyi sman / /
sman mchog chos nyid rab tu rtogs gyur te / /
nyon mongs zug rdu med par gyur pa yi / /
bkris des kyang sdug bsngal dag gyur cig /
sngon bcom ldan 'das shAkya thub pa la zhing pa'i bu mo legs skyes @# / /
mas zho phyag tu phul te /
bkris pa'i rdzas su byin gyis brlabs pa de bzhin du deng 'dir yang sbyin pa'i bdag po 'khor dang bcas pa rnams kyang zho'i rdzas la brten nas bkris par gyur cig /
zho ni kun gyi snying por gyur pa ste / /
snying po rnam dag ye shes mchog rtogs nas / /
yon tan kun gyi dbyings su gyur pa yi / /
bkris nges kyang dug gsum zhi gyur cig /
sngon bcom ldan 'das shAkya thub pa la rtswa tshong gi khye'u bkris kyis rtswa dUr ba phyag tu phul te bkris pa'i rdzas su byin gyis brlabs pa de bzhin du deng 'dir yang sbyin pa'i bdag po 'khor dang bcas pa rnams kyang dUr ba'i rdzas la brten nas bkra shis par gyur cig /
dur bas tshe ni spel bar byed pa ste / /
rdo rje sems dpa'i tshe ni rab bsgrubs nas / /
nyon mongs skye shi rgyun chad gyur pa yi / /
bkris des ni tshe yang 'phel gyur cig /
sngon bcom ldan 'das shAkya thub pa la lha tshangs pas shing tog biwa phyag tu phul te bkris pa'i rdzas su byin gyis brlabs pa de bzhin du deng 'dir yang sbyin pa'i bdag po 'khor dang bcas pa rnams kyang bil ba'i rdzas la brten nas bkris par gyur cig /
bil ba rgyu rkyen 'bras bur bcas pa'i chos / /
'jig rten 'jig rten 'das pa'i spyod pa kun / /
byang chub snying po mchog tu dag gyur pa'i / /
bkris des kyang don kun 'grub gyur cig / /
sngon bcom ldan 'das sh+'+k+ya thub pa la lha'i dbang po brgya byin gyis dung dkar g.yas su 'khyil ba phyag tu phul te bkris pa'i rdzas su byin gyis brlabs pa de bzhin du deng 'dir yang sbyin pa'i bdag po 'khor dang bcas pa rnams kyang dung dkar gyi rdzas la brten nas bkris par gyur cig /
dung ni chos kyi sgra rnams sgrogs pa'i tshul / /
ye shes rgya mtsho nyid du dag gyur te / /
chos rnams ma nor yongs su ston pa yi / /
bkris nges kyang tshig la dbang thob shog /
sngon bcom ldan 'das shAkya thub pa la bram ze skar rgyal gyis li khri phyag tu phul te bkris pa'i rdzas su byin gyis brlabs pa de bzhin du deng 'dir yang sbyin pa'i bdag po 'khor dang bcas pa rnams kyang li khri'i rdzas la brten nas bkris par gyur cig /
li khri dmar po dbang gi rang bzhin te / /
chos rnams ma nor dbang du bsdus nas kyang / /
chos kyi rgyal srid rtag tu brtan gyur pa'i / /
bkris des kyang khyed srid brtan gyur cig /
sngon bcom ldan 'das shAkya thub pa la gsang sngags dang rigs sngags kyi @# / /
bdag po dpal phyag na rdo rjes grub pa'i rdzas yungs kar phyag tu phul te bkra shis pa'i rdzas su byin gyis brlabs pa de bzhin du deng 'dir yang sbyin pa'i bdag po 'khor dang bcas pa rnams kyang yungs kar gyi rdzas la brten nas bkra shis par gyur cig /
yungs kar rdo rje'i rigs te thams cad du / /
bgegs rnams ma lus 'joms par byed pa yi / /
mthu stobs yon tan phun sum tshogs gyur pa'i / /
bkris des kyang bgegs rnams zhi bar shog /
ces tshigs bcad so so'i skabs yon mchod sogs gral na gnas pa rnams la 'gri ma zhing lag tu reg nas /
ji skad bshad pa ltar gyi bkris dge mtshan rgyas par bsam /
de nas /
phun sum tshogs pa sogs gzhung nas bshad pa ltar gyi bkris kyi me tog gi char dbab par bya zhing /
yon mchod rnams bkris bde legs kyi dga' ston rgya chen po la rol bar bya'o / /
dgos 'dod dbyig gi char rgyun yid bzhin du / /
bskul phyir lhan thabs dbyar gyi rnga gsangs ni / /
slar yang bsgrags pas bdag dang mtha' yas 'gror / /
srid zhi'i dpal yon rgya cher 'phel gyur cig /
ces pa'i lhan thabs 'di yang sprul ming byams pa bstan 'dzin 'phrin las rgya mtshos spel ba'o / /
dge legs 'phel / /
bkris /
sarba mang+ga laM /
7sa byi lor 'dzugs zhus legs par song / / / /
