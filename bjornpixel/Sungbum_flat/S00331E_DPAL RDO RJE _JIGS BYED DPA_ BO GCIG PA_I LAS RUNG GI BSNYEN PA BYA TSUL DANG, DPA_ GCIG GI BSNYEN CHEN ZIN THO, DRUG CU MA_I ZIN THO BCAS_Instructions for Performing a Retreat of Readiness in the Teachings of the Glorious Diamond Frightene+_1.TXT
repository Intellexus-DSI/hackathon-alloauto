@# / /
rdo rje 'chang pha bong kha pa'i gsung dpal rdo rje 'jigs byed dpa' bo gcig pa'i las rung gi bsnyen pa bya tshul dang /
dpa' gcig gi bsnyen chen zin tho thun mong ma yin pa a mdo bde yangs rin po ches mdzad pa /
drug cu ma drag bsngos kyi zin tho bcas bzhugs so / /
@## / /
bcom ldan 'das dpal rdo rje 'jigs byed dpa' bo gcig pa'i las gung gi bsnyen pa bya tshul gyi zin tho /
bsnyen yig tu gsal mi gsal ci rigs gal che rnams gzigs bder 'god pa la /
las rung gi bsnyen mtshams bzhugs khar sngon du bar chad mi 'ong bar lam du 'gro phyir du /
dkon mchog la phyag mchod gsol 'debs /
dge 'dun la bsnyen bkur tshogs gsog /
brgyad stong pa sogs rgyal ba'i bka' rgyas bs+bus ci rigs sgrog pa dang /
srung ma rnams la bskang 'phrin dang /
brgya rtsa dang chab gtor sogs gtor ma'i rigs dang /
cha gsum dang /
dbul phongs la sbyin pa ster ba /
srog blu byed pa /
ri mgo so sor bsangs brngan sogs bsnyen pa ring thung la gzhigs pa'i rgyas bsdus ci rigs 'byor 'khos dang bstun@## / /
nas gnang ba'i phyag srog sngon du btang /
dngos gzhi'i bsnyen par pa zla ba dgu pa'i tshes nyer dgu /
de min zla pa gang yang rung ba'i tshes dgu /
bcu dgu /
nyer dgu gang rigs la dbu 'dzug cing /
de yang sngon du sgrub khang du byi dor legs par bya /
bdung rtsi ril bu dang ba byung gi chus chag chag gdab /
bzhugs gdan gyi 'og tus dkar gyi g.yung drung chos skor du 'dri /
bzhugs gdan gyi bar du ku sha rtse mo mdun du bstan pa dang /
dur ba rnams ma 'khrug par bting /
kha blta phyogs stabs bde na lhor phyogs par bsam gtan gyi gdan zhes rgyab cung zad mtho ba bting /
dgong mo'i mtshan gzim gyi bzhugs gdan dang /
gzim chung gi mtshams gdan sogs logs su mdzad na legs /
gzhan byed dgos thams cad mtshams la 'dug nyin yan la grub par byas te /
'jug pa bde na mtshams gdan dang zhal sprod kyi tshul du 'jigs mdzad dpa' bo gcig pa'i bris skud pra ma /
de'i mdun du gtor sgra ma dngos gtsang mtshams grol ring la bsgul bskyod mi 'gro ba dang /
rdul dang byi ba /
thal ba sogs mi 'jug pa'i nang du sngon tshung nas mchod g.yog pas legs par bzhengs pa'i 'bul gtor gtso bor snying gzugs thun mong ma yin pa gshog pa can rtse mo me ri nyi zla ba rang rgyan can /
g.yas g.yon du chos rgyal dang sngon 'gro phyi 'gro sha gzugs mar grags pa me ri nyi zla rtse rgyan brang rgyan mar tshig gi phreng ba sogs gang legs bya /
g.yas su mkha' 'gro spyi gtor /
'di rnams la bdud rtsi ril bu bsres te dmar rtsi byugs /
g.yon du dkar gsum mngar gsum bsres pa'i gzhi bdag gtor ma dkar rtsi byugs pa rnams snyan brgyud kyi phyag len ltar bzhengs pa bsham /
gtor ma'i rgyu yang nas nag rjen 'thag khu ba mar dkar zhe cig gis brdzis pa la chang gar ma dang bdud rtsi ril bu cung zad bsres pa /
gzhi bdag gtor ma ni sha chang ma 'dres pa'i rtsa ma dkar dkar gsum mngar gsum gyis sbrus pa /
gtor ma'i rgyud de dag thams cad kyang bla ma dang chos dang rang la dam sel med pa'i lag nas byung zhi cig dgos /
de lta bu'i gtor ma rnams gtor sgam gyi sbug tu bsham /
gtor rdzas gzhan nya sha dang /
'khur ba /
'bras chan /
zas sna sogs 'bul na snod sogs su bshams nas dring ba mi 'jug par gsar pa yang yang brje /
de'i mdun du bdag mdun @# / /
gyi nyer spyod dang nang mchod bcas phyag len ltar /
bdag bskyed kyi mchod 'go rang gi g.yas dang /
sngon 'gro dang mdun bskyed kyi mchod 'go rang gi g.yon nas brtsams te legs par bsham /
'di rnam nyin re bzhin bshams gshegs bya /
stegs gzhan zhig gi steng du mkha' 'gro spyi gtor /
gzhi bdag gtor ma /
bgegs gtor rnams bsham /
sgrub pa po mdun du g.yon nas brtsams te nang mchod /
rdor dril /
DAm ru sogs dam tshig gi rdzas rnams tshogs par byas /
bsnyen phreng yang rab thod phreng ngam /
de min bod tse gang rung nges par dgos shing /
gzhan sus kyang ma mthong bar bzlas pa'i skabs ma gtogs ras kyi khu ma'i nang du spa /
de ltar bca' sgrigs rnams legs par zin nas phyi dro gling la grib so babs shing /
nyi ma ri rked du yod pa'i dus su mtshams gdan gyi steng du kha lhor phyogs te 'dug pa'am /
ma bden lhor phyogs par mos nas skyabs 'gro sems bskyed mdor bsdus /
skad cig krong bskyed /
nang mchod byin rlabs bcas zin nas /
mkha' 'gro spyi gtor dang gzhi bdag gtor ma btang la bsnyen sgrub mthar phyin pa'i bar chad zlog cing /
mthun rkyen sgrub pa'i 'phrin las bcol /
bgegs gtor btang la bsnyen sgrub byed pa la mi dga' ba'i bgegs kyi tshogs thams cad gnas gzhan du bskrad pa'i dmigs pa shugs drag bya zhing drag sngags bzla ba dang /
gu gul gyis bdug pa dang yungs kar gyis brab pa dang rol mo'i sgra drag tu byas te gtor ma phyir skyel zhing bgegs thams cad bskrad bas /
gzhan du song ba'i mos pa brtan po bya /
de nas mtshams tho'i 'gram du phebs te stan la 'khod /
mtshams tho'i mdun du dkar gtor nyer spyod bcas bshams nas mtshams tho bskyed chog byas te mchod gtor phul la bgegs kyi bar chad srung ba'i 'phrin las bcol /
de nas nang du 'khod de srung 'khor bsgom /
mtshams 'og tu 'jug 'os rnams ming thob shar te srung 'khor gyi nang du yod par mos| bla ma dang sman pa sogs 'phrad ma dgos kyang nges par 'jug /
mtshams 'og tu 'jug rgyu gang mang dang dngos gzhi 'phrad rgyu gang nyung du mdzad pa phyag srol du yod /
lhag par mtshams 'og tu 'jug rgyu ma byung ba nges par 'phrad dgos byung rigs dgag bya mi 'byung phyir ming gsal med pa'i mi grangs gang 'tshams re nges par 'phrad dgos kyi rigs rnams yin snyam du 'jog ba phyag len du yod cing gnad kyang che /
oM badzra A sa na hUM /
brjod la gdan rdo rje'i gdan gyi rang bzhin du gyur pas bsam /
de nas bdag bsrung ba dang gnas bsrung pa sogs sngon 'gro'i rigs rnams grub nas mtshams gdan du bzhugs mi dgos pas gzhan zhig tu ngal bso dang gsol jo bzhes dgos sogs spyod lam gzhan dgos rigs grub par byed /
de nas dngos gzhi'i thun dang po srod kyi dus su 'go 'dzug dgos pas srod la babs pa na mtshams gdan gyi steng du 'khod nas zla ma'i rnal 'byor rgyas pa bla ma mchod ba'am /
de ltar min yang bsdus pa skyabs sems /
dga' lha /
yon tan gzhir gyur ma /
dmigs brtse ma nyer gcig /
dpal ldan rtsa ba'i x bdag gi snying @# / /
gar x bka' drin chen po'i x sku gsung thugs kyi x gsol / /
lan gsum dang tshe rabs kun tu rnams grub nas bla brgyud nas bzung ste bzlas pa /
gtor 'bul /
chos rgyal /
smon lam /
nyer bsdu /
rang gi thugs ka'i hUM las 'od zer 'phros pas dur khrod gzhal yas khang la thim nas mtshan par gyur /
mtshams ma grol bar du srung 'khor mi bsdu /
shis brjod rnams tshang bar gsungs nas thun grol /
'di nub sngags kyi bzlas pa grangs mang mdzad mi dgos shing /
ji tsam bzlas pa de bsnyen pa'i grangs su'ang mi brtsi /
de'i sang nyin nas bzung nyin rer thor thun /
zhogs thun /
dgong thun /
srod thun bcas thun bzhi'am /
de ltar ma thub kyang nyin rer thun gsum re'am /
gnyis re tsam mdzad kyang chog /
yang mdzad brel dang sku khams dang bstun nas skabs rer thun mang ba dang /
skabs rer thun nyung bar mdzad kyang chog /
ma mtha' thun re ma chag pa nges par dgos /
nyi ma 'char chub kyi zer kha gnyis dang /
nam phyed dang nyin gung bcas la ting nge 'dzin 'jig pa'i dus bzhi zhes thun mtshams nges par khel ba dgos /
gang ltar yang thun skyong lugs dper na thun bzhi la sbyar na /
de'i phyi nyin nas nyin re bzhin nam smad bzhengs te /
yi dam gyi nga rgyal gyis ngag byin rlabs /
'gyur sngags /
khro bo sme brtsegs kyi sngags re gnyis re bzla| phyi nang gi khrus dang /
dus dran bsten /
dge slong yin na /
bdud rtsi ril bu myang /
kun slong bcos te dge sems khyad par can gyi rtsis zin bzhin /
thun dang po la 'go bla ma'i rnal 'byor nas bzlas pa yan mdang nub kyi de ltar rgyas par mdzad nas bzlas pa'i mjug tu mchod bsted mdor bsdus /
smon lam bsdus pa /
nyer bsdu /
bkra shis bsdus pa bcas byas te thun mtshams la 'jug /
gtor mgron dang smon lam shis brjod rgyas pa rnams mi dgos /
thun rjes ma gsum gyi 'gor thun drug bla ma'i rnal 'byor ram yang na /
thun gnyis par /
'ger bla ma'i rnal 'byor rgyas par mi dgos par /
dpal ldan rtsa ba'i x bdag gi spyi bor x bka' drin chen pos x sku gsungs thugs kyi x gsol / /
dmigs brtse mtshar bdun /
yon tan gzhir gyur ma bcas zin nas /
dngos gzhi /
dkon mchog gsum la skyabs su 'gro /
sogs skyabs sems dang mchod pa byin gyis brlab /
rang nyid 'jig byed zhal gcig phyag gnyis par gsal ba'i zhes pa nas 'jug ste /
khro bcu bsdus pa /
nang mchod kyang bsdus pas chog |lcang sgya'i bde mchog bsnyen yig tu thun rjes mar yang phreng cho ga 'don par gsungs kyang /
phreng ba 'go ma yug dang /
bshad gci 'dor sar mkhyed na chog yang bskyar gsung nga phyag bzhes su mi mdzad pas ma bton kyang chog /
thun rjes ma rnams la dag pa dran pa lang mi bsrung /
bzlas pa zin nas mchod bstod dang nyer bsdu smon shis sogs kyang bsdus ba thun dang bo ltar mdzad /
thun gsum ba'ang thun gnyis pa ji lta ba bzhin mdzad dgos /
thun bzhi par /
dpal ldan rtsa ba'i nas /
stsal du gsol / /
dmigs brtse ma bdun sogs nas /
bzlas pa /
mchod bstod mdor bsdus yan gong gi thun gnyis pa gsum pa ltar la /
mchod bstod mdor bsdus zin nas /
gtor ma byin rlabs nas bzung ste /
gtong ma gron /
gtor 'bul /
chos rgyal /
smon lam rgyas pa /
@# / /
nyer bsdu /
bkra shis rgyas pa rnams mdang gi srod thun ltar rgyas par mdzad dgos /
thun gsum mdzad tshe gong gi thun bzhi'i thun par pa gnyis nas gcig med par mdzad rgyu /
thun gnyis mdzad tshe bar ba gnyis ka med par thun dang mtha' gnyis ltar mdzod /
de lta bu'i tshul gyis thun gyi bzlas pa ring thung yang bsnyen sgrub nas 'dra ma zhes bsnyen pa tshugs 'phral yun thung ba dang /
de nas yun ji ring du btang nas /
dkyil du yan gang ring gang dam mdzad pa dang /
de nas yang rim bzhin je lhod du btang nas grol khar yun thung ba sogs /
nas 'dra mar mdzad par gsungs /
bsam gtan gyi bzhugs gdan steng du thun bskyang rgyu kho na las /
de min bza' btung dang /
yi ge 'dri ba /
gtam smra ba /
nyal ba'i rnal 'byor dang bcas pa stan gzhan gyi steng du mdzad /
de lta bu'i tshul gyis ljags bsnyen thog mar a ra pa tsa rab 'bum /
ma mtha' khri /
hrIH Sh+T+rIH 'bum /
ya ma rA dza dang /
ya mAn+ta ka /
ye shes debs sngags oM hrIH Sh+T+rIH wi kri tA na na hUM hUM phaT phaT /
A be sha ya satwaM b+ha ya /
ra ra ra ra /
tsA la yang /
tsA la ya /
hUM haH AH dz+haiH hUM phaT ces pa dkyil chog nas 'byung ba 'di dang /
bsdus pa la /
bsnyen yig rnams su cung mi 'dra ba re gnyis yod kyang rang gi bla ma'i phyag len mthong brgyud ltar bzlas na legs /
de las sngags rgyas pa'i rigs 'gro ltar /
oM hrIH Sh+T+rIH wi kri tA na na hUM phaT /
hUM haH AH dz+haiH hUM phaT /
btags pa /
bcas khri phrag re so sor kha skong cung zad re bcas grangs gsog /
thun mjug tu yi ge brgya pa dang mchod bstod rnams sgrub thabs bzhin bya /
bsnyen tshad longs nas zhogs thun zhig gi thog tshogs kyi 'khor lo dang /
gtor 'bul /
smon shis rgyas ba bcas gsungs nas grol rjes sgo drung gi mtshams tho'i lha la slar yang mchod gtor gsar pa sngar ltar bshams ta /
gtor 'bul /
mchod bstod bcas grub nas mtshams tho'i lha gshegs su gsol te nang mtshams grol /
nye skar sngon du ma phebs pa'i sa phyogs su spyod pham 'chag pa mdzad /
mjal 'phrad dgos rigs rnams kyang mtshams 'og tu yod min la ma ltos par thog mar dam gtsang rigs rnams mjal 'phrad mdzad /
de nyin nam de'i sang nyin /
gnang sa nyin lta bu stabs gang 'grig cig la kha skong gi zhi ba'i sbyin sreg bya /
slar yang tshogs kyi 'khor lo gang rgyas phul nas phyi mtshams grol /
de nas mi gzhan 'phrad dgos gang yod dang /
phyogs gzhan du phebs bzhugs /
mdzad sgo sogs kyang sngar rgyun ltar gnang chog /
bsnyen pa song mtshams grol ba yin zer nas yi dam gyi lta rgyang bskyur bya mi rung bas bsnyen ba thon nas kyang nyin re bzhin bsgom bzlas dang mchog gtor 'bul ba sogs la brtson par mdzad dgos pa bcas las rung gi bsnyen pa'i lag len gnang che ba rnams phyag bzhas gzigs bde'i slad zhib tu bris te phul ba'o / /
'di ni /
7skyabs mchog rdo rje 'chang pha bong kha pa bde chen snying po dpal bzang po'i zhal snga nas /
bka' blon chang khyim pa thub bstan shAkya mchog 'jigs mdzad rdo rje dpa' bo gcig pa'i las rung gi ljags bsnyen zhugs khar gnang ba'o / /
! / /
dpal rdo rje 'jigs byed bdud las rnam rgyal gyi bsnyen chen zhal shes thun mong ma yin pa bzhugs so / /
! bla ma dang 'jigs mdzad rdo rje dbyer mi phyed pa'i zhabs la gus ba chen pos phyag 'tshal zhing skyabs su @# / /
mchi'o / /
brtse ba chen pos rjes su gzung du gsol /
rgyal ba kun gyi mkhyen brtse gcig tu bsdus pa'i ngo bo don gyi slad du mtshan nas smos te mtshan brjod par dka' ba bka' drin mtshungs pa med pa mkhan po rin po che rje gser khang pa blo bzang bstan 'dzin rgya mtsho dpal bzang pos /
rje bla ma'i snyan brgyud man ngag rnam gsum gyi gdams pa yongs su rdzogs pa thugs nyams su bzhes te /
'jigs byed bsnyen chen zhes yongs su grags pa 'di nyid /
bdud las rnam rgyal gyi steng nas gzhi bsnyen chen po gtong tshul gyi phyag len sngon 'gro dngos gzhi mjug gsum gyi rim pa sogs rang bzos ma bslad par /
bla ma yab sras kyi zhal lung dri ma med pa byin rlabs kyi dro dam yal ba nag 'gros su 'god pa la /
dang po sngon 'gro'i rim pa ljags bkod la /
gang du sdod rgyu'i gnas der mtshams tho bslang ste bcad rgya byas nas /
skyabs 'gro /
bla ma'i rnal 'byor dang 'brel ba'i dmigs brtse ma /
maN+Dal /
rgu mchod /
ltung bshags dang 'brel ba'i brkyang phyag 'bum re 'gro nges bya /
de nas rdor sems sgom bzlas kyi sgo nas yig brgya 'bum /
dam tshig rdor brlabs /
zla byed mkhas 'gro'i sbyin sreg /
sku'am sats+tsha gang sung 'bum bcas gzhi bsnyen chen mo'i sngon rol du lo gcig gi ring khral chos su ma song bar dngos dag 'gro nges su bya gsungs /
dngos gzhi bsnyen pa la /
sdod sa'i gnas rgyud sde nas mang du gsungs kyang /
las dang po pas /
mtshan ldan bla ma dam pas byin gyis brlabs pa'i gnas su bsdad na gnas kyis gang zag byin gyis brlab par 'gyur bas dge sems dang ldan zhing bar chad kyis mi brdzi ba sogs dgos pa khyad par can yod gsungs /
dus zla ba dgu pa lta bu'am min kyang /
skabs gang 'grigs bya /
sdod sa'i gnas khang spro zhing bag phebs pa /
'dug pa'i snga nyi nas dge 'dun gyi sde la bsnyen bkur /
brgyad stong dang bskal bzang klog pa sogs bsod nams kyi tshogs rgya mi chung tshe tsam gsog par byed /
phyi nang nyi 'khor thams cad gang dar dang bsang dud legs par gtong /
gzhi bdag sogs la bsangs dang gtor mas mnyes par byas nas 'phrin las bcol /
de nas /
bla ma'i 'dra sku dang /
yi dam gyi bris 'bru gyi su sogs sku gsung thugs rten rnams legs pa bkram /
gtor ma'i rgyun sa nag rjen 'thag gi phye gtsang ma la bdud rtsi ril bu /
dkar gsum sogs bcung zad dang mngar gsum sogs bsres te rul sung du mi 'gro ba'i phyir mar khu btsag thag bcad pas brdzis pa'i zan la yi dam gyi gtor ma snying gzugs g.yas g.yon du gshog pa can /
gshog pa'i mar sne shin tu phra ba gtor ma'i 'og tu tshud pa bya /
'di ni rtsa ro rkya gnyis kyi mtshon don mar sne dbu mar tshud pas ro rkyang gi rlung dbu mar sdud pa mtshon /
rtse mor nyi zla me ris dang /
thig le'i dbus su nA da'i mtshon byed mar skud shin tu phra ba sum khyod can /
brang rgyan /
bdun rgyab rnam @# / /
su mar gyi rgyan btsag ci mdzes byed /
g.yas su phyogs skyong gi gtor ma dang /
g.yon du chos rgyal gyi gtor ma mdun leb smug rtsi byug pa /
me ris nyi zla rtse rgyan brang rgyan can /
mgon po'i gtor ma mdun leb ma rtse rgyan brang rgyan sogs ci mdzes byas pa /
bskang gtor gnod sbyin bzhi'i gtor ma bzhi /
mkha' 'gro spyi gtor dmar rtsi can /
me ris rtse rgyan brang rgyan /
gzhi bdag gtor ma dkar mngar bsres pa bcad kha bzhis bskor /
dkar rtsi byug pa /
mtshams grol gyi ring la 'dangs pa'i bcad kha mang po dang bcas /
byi la dang byi ba sogs kyi gnod pa bsrung phyir sgam sogs kyi thabs bya /
rgyal btsan rdor legs sogs 'jig rten pa'i gtor ma gtan mi 'jog /
gal srid de dag la gtor ma gtong dgos yod na /
gtor ma brgya rtsa'i skabs dmigs pa byas pas chog gsungs /
nang mchod kyi ka pA la /
rdor dril /
cang te'u'am DA ma ru /
bo de co'i bgrang phreng sogs mkho ba'i yo byad rnams tshogs par byas nas /
nyer dgu lta bu'am /
gza' skar 'phrod sbyor bzang po'i nyin gung yol dus /
stabs bde byung na sgrub khang gi phyogs bzhi'am| min kyang sgo drung g.yas su 'go ma yug mi 'gro ba'i sar mtshams tho rgyal chen gzhir bskyed de 'jog /
mtshams nang du rang gi bla ma dang /
sman pa /
mtshams g.yog kyang re gnyis las mang po mi 'jog /
gal te pha ma sogs 'phrad dgos re gnyis tsam yod na dmigs 'og tu tshud pa bya gsungs /
gnas khang phyi nang thams cad du bsangs bdug legs par gtong /
gzhi bdag la gtor ma dang bgegs gtor gtong /
de nas mchod pa bdag bskyed kyi mchod 'go g.yas dang /
sngon 'gro dang mdun bskyed kyi mchod 'go g.yon nas brtsams te tshar lnga bsham /
stan gyi 'og tu sngon byon ston pa'i rnam thar bzhin dur ba cung zad bting /
stan gyi 'og tu sna tshogs 'di ltar gsal yang /
rdo rje bzhag la lag pa g.yas pa gdan la reg nas /
oM badzra A sa na hUM /
zhes brjod de gdan rdo rje'i gdan gyi rang bzhin du gyur par bsam /
da nas bdud rtsi ril pus kha dag par byas te /
gnas gsum du thig le re byas la /
lha'i mtshan ma 'gom pa'i nyes pa 'byung bar gsungs pas sna tshogs rdo rje'i dod du g.yung drung chos skor du 'dri bar phyag bzhes su mdzad /
rang gi spyi bar zla ba la oM dkar po /
zhes pa nas /
hUM sngon pos mtshan par gyur /
oM AHhUM /
lan gsum brjod de sgo gsum byin gyis brlab /
de nas /
mkha' khyab kyi sems can thams cad la dmigs pa'i byams snying rje byang chub kyi sems shugs drag dang /
khyad par byin rlabs kyi gter chen po bla ma dang yi dam dbyer med pa'i thugs rgyud bskul ba'i bsnyen sgrub zab mo la 'jug rgyu byung ba 'di shin tu skal ba bzang snyam pa'i dga' spro dang bcas /
tshogs zhing gsal btab ste skyabs 'gro bzhi skor brgya rtsa /
tshad med bzhi /
khyad par gyi sems bskyed /
bla ma'i rnal 'byor dga' ldan lha brgya ma dang 'brel ba'i dmigs brtsem brgya /
@# / /
sa gsum ma'i deng brtsams ma'i sgo nas gsol 'debs /
byin rlabs spungs zhus kyi sgo nas lam yongs rdzogs la shar sgom yid 'khul nges su bya /
thun dngos la /
stan bde ba la 'khod de thun drug bla ma'i rnal 'byor dang /
bla brgyud nas bzung bzlas pa'i bar sems ma g.yeng bar dal bus 'don /
lam 'khyer gsum gyi skabs /
gzhi lam 'bras gsum gyi sbyangs bya sbyong byed sbyangs 'bras sogs ngo 'phrod nges byas na legs mod /
rang cag las dang po pas sems nang du gtad drags na srog rlung gi rgyur 'gro bas /
tshe ga'i tshig zin ltar mos bsgom bya ba gnad dam pa yin gsungs /
rim gyis blo goms par song nas /
dmigs rnam snga ma ma brjed par phyi ma bsnan gyin bsgoms te /
rten brten pa'i dkyil 'khor yongs rdzogs kyi gsal snang gtso bor bsgrub dgos /
rdo rje 'jigs byed yin snyam pa'i nga rgyal 'dzin pa las sla gsungs /
bzlas pa la 'jug pa'i tshe thog mar a ra pa tsa na grangs mang ba byed /
zhi khro sprags sgrub kyi dmigs rim dang 'brel na shin tu legs /
bzlas dmigs gsal btab nas khro bo'i sngags gsum ci 'gro /
thun grol ran pa na /
yig brgya /
mchod bstod mdor bsdus /
gtor ma byin rlabs byas nas /
mdun du skad cig gis dpal rdo rje 'jigs byed ces gtor mgron spyan 'dren /
gtor 'bul /
phyi nang gi mchod pa /
phyogs skyong gtor 'bul /
las gshin gyi phyi nang gi mchod pa /
'chi bdag ma'i bskul /
stobs chen gshin rje mtshar gsum /
yig brgya /
gtor mgron gshegs gsol byas te thun mtshams la 'jug /
dus gnyan bzhi la thun mtshams khel ba bya /
srod thun la 'jug ran pa na| bdag mdun gyi mchod pa gsar du bshams te /
bla ma'i rnal 'byor dang 'brel ba'i dmigs brtsem ci 'gro /
thun drug rnal 'byor /
mchod pa byin rlabs byas te /
rang nyid 'jigs byed zhal gcig phyag gnyis par gsal ba'i zhes pa nas cho ga bsdus pa'i lugs bzhin dag pa dran pa /
phreng ba byin rlabs /
bzlas pa la 'jug par byed /
thun grol ran pa na /
yig brgya /
mchod bstod /
gtor ma 'bul ba sogs sngar ltar la /
las gshin gtor 'bul /
bshags pa tshar gsum /
brkyangs bskums ma /
stobs chen gshin rje ma tshar gsum /
yig brgya /
gtor mgron gshegs gsol byas te /
rnam dag bsam pas nas /
'dzin gyur cig /
de nas mgon po'i thod bskyed /
bskang rdzas byin rlabs /
bdag nyid kyi thugs ka'i hUM sngon pos shar lho nas /
spyan drangs /
hUM dad pa dang ni nas /
khriM nyer gcig /
phyi nang gi mchod pa /
nang mchod 'bul ba nas /
bla ma mgon po dbyer med la gsol ba 'debs pa /
gri bsel gyi dmigs pa /
yig brgya nyer gcig /
bshags pa /
khyed la zhu zhing nas /
mthun rkyen sgrubs / /
na mo myur mdzad nas /
ma g.yel zhig /
tshar gsum /
hUM drug dmigs @# / /
rnam dang bcas gtor 'bul /
gtor rdzot /
gtsang sbyar ma'i chos mi nub pa'i rgyal mtshan tshugs shig /
khyad par du yang khams gsum chos kyi rgyal po tsong kha pa chen po'i bstan pa /
bstan 'dzin gyi skyes bu dam pa rnams kyi sku tshe mdzad 'phrin thams cad yar ngo'i zla ba ltar 'phel zhing rgyas pa dang /
mkha' mnyam sems can thams cad la bkra shis dang bde skyid kyi dge mtshan rgya chen po 'byung ba dang /
bdag cag dbon slob 'khor dang bcas pa rnams kyi bslab pa gsum gyi nyams len /
sde snod gsum dang rgyud sde bzhi'i bshad sgrub dang /
khyad par rim gnyis kyi rnal 'byor zab mo nyams su len pa la phyi nang gi bar du gcod pa thams cad nye bar zhi bar byin gyis brlab tu gsol /
de nas mkha' 'gro spyi gtor /
gzhi bdag gtor ma /
bstod pa myur mdzad ma /
sems nyid ma /
phyag gnyis ma /
bka' nyan ma /
dur khrod 'jigs rung ma /
dpal ldan mgon po'i bka' nyan pho nya'i tshogs / /
nas /
thams cad yar ngo'i zla ltar 'phel bar mdzod / /
b+h+yoH dam can rgya mtsho nas /
dam can tshogs / /
mnga' gsol /
mchod bstod /
hUM bla ma mgon po dbyer med la / /
zhes pa nas| bar chad ma lus sel bar shog /
chos kyi rgyal po tsong kha pa'i / /
nas /
bdag dang gzhan gyi dang /
rje btsun bla ma'i sku tshe rab brtan cing / /
x dpal ldan bla ma'i rnam par thar pa la / /
x skye ba kun tu dang /
rgyal ba'i gsung la rnam dag rigs pa yis / /
yid ches cung zad rnyed nas mang thos don / /
tshul bzhin bsgrub phyir dben pa bsten 'dod dag /
sgrub pa'i bya bar mthar phyi ma gyur cig /
'jig rten bde zhing nas /
kun 'grub shog /
de ltar khro bo ma /
smon lam dang /
yig brgya lan gsum /
gang yang bdag blo /
ma rnyed yongs su dang /
mgon po'i gtor mgron gyi ye shes pa rnams rang gi snying gar thim par gyur /
badzra muHmgron gzhan rnams rang gnas su gshegs par gyur /
rang gi thugs ka'i hUM las 'od zer 'phros / /
dur khrod gzhal yas khang la thim pa nas /
mi dmigs pa stong pa nyid du gyur /
stong pa'i ngang las skad cig gis dpal rdo rje 'jigs byed zhal gcig phyag gnyis kyis gri gug dang thod pa 'dzin pa'i skur bzhengs pa'i spyi bor oM /
nas /
mtshan par gyur /
mtshams ma grol bar srung 'khor mi bsdu /
shis brjod /
bzang spyod dang /
thog mtha' ma'i smon lam gyis dge rtsa bla med byang chub kyi rgyur bsngos te /
nyal ba'i rnal 'byor la 'jug /
nam smad snga bar bzhengs te /
yi dam gyi nga rgyal gyis ngag byin rlabs /
'gyur sngags /
'jam dpal nag po'i sngags nyer gcig /
phyi nang gi khrus /
dus dran /
bdud rtsi ril bu myang /
kun slong bcos te dge sems khyad par can gyi rtsis zin pa'i sgo nas skyabs 'gro /
sems bskyed /
tshad med bzhi /
khyad par gyi sems bskyed /
skad cig krong bskyed /
thod bskyed /
mchod pa byin @# / /
rlabs nas /
gang bar gyur /
bde steng dbyer med nas /
byin gyis brlab par gyur /
dmigs brtsem ci 'gro /
de nas bla brgyud nas bzung bzlas pa la 'jug pa'i bar dang /
thun bsdu skabs /
yig brgya /
mchod bstod /
rang gi thugs ka'i hUM las 'od zer 'phros /
dur khrod gzhal yas khang la thim /
gzhal yas khang rang la thim par gyur /
rnam dag bsam pas tshul 'dir 'bad pa las / /
zhes sogs kyi smon lam mdor bsdus /
yon tan rab rdzogs sogs nas /
chos skyong srung ma rnams kyi bkra shis shog /
'jam dbyangs bka' sdod nas /
phye mnga' thag pa'i bkra shis shog /
ces shis brjod mdor bsdus byas nas thun mtshams la 'jug /
de nas thun phyi ma gsum gyi 'gor thun drug rnal 'byor /
dmigs brtse ma ci 'gro /
yon tan gzhi gyur ma'i sgo nas lam yongs rdzogs la shar sgom /
de nas mchod pa byin rlabs byas te /
rdor sems bsgom bzlas /
rang nyid 'jigs byed nas cho ga'i 'go mjug kun tu sems ma g.yeng bar dal bus 'don cing /
cho ga'i tshig ris ltar mos bsgom bya ba gal che gsungs /
sngags grangs a ra pa tsa na 'bum phrag bcu song ba na /
kha skong gi zhi ba'i sbyin sreg phul te /
slar yang thun bzhi'i rnal 'byor la 'jug /
phreng ba phreng chog mi dgos /
dag pa dran pa 'don /
thun tha ma'i mthar mchod bstod /
gtor 'bul sogs sngar ltar dang /
long yod tshe /
mgon po'i gtor 'bul rgyas pa 'don pa bla ma rdo rje 'chang gi phyag bzhes bzhin /
nang mchod byin rlabs /
bskang rdzas byin rlabs /
bdag nyid kyi nas /
nyer gcig /
bla ma mgon po dbyer med kyi gsol 'debs /
gri bsel /
bshags pa /
bskang pa /
sa bcu ma| bzlog pa /
bzlas pa /
gtor 'bul /
gtor rdzongs /
mkha' 'gro spyi gtor /
gzhi bdag gtor ma /
bstod pa ni /
rngams pa sgra sgrog ma /
phyag bzhi ma /
bka' nyan ma /
gnod sbyin bzhi bskul /
steng tshangs ma /
dam can rgya mtsho ma /
mnga' gsol rnams gtor bsngos rgyas pa'i 'don tshul yin /
sngar bkod pa 'bring dang /
bsdus pa'i 'don lugs ni /
bla ma mgon po dbyer med kyi gsol 'debs kyi rjes su gtor 'bul /
gtor brdzongs bsdus pa /
mkha' 'gro spyi gtor /
gzhi bdag gtor ma /
bstod pa /
myur mdzad ma /
bskal me ma /
dka' ba dang blangs ma /
dpal ldan mgon po'i bka' nyan pho nya'i tshogs / /
zhes sogs bsdus pa /
mnga' gsol /
mchod bstod sogs sngar bzhin /
mgon po'i gtor bsngos rgyas 'bring bsdus pa'i 'don tshul bla ma rdo rje 'chang gi phyag bzhes ltar bkod pa yin la /
long yod tshe rgyas pa dang /
de min 'bring dang /
bsdus pa gang 'don kyang chog /
thun tha ma'i mjug gzhal yas khang nas /
mtshan par gyur /
zhing mchog dam pa nas /
brtan par bzhugs su gsol / /
bla mched bsdu /
'di ltar bgyis pa'i rnam dkar sogs smon lam mdor bsdus dang /
srid zhi'i rnam dkar ma'i bkra shis /
bstan pa @# / /
rgyas pa'i smon lam /
de nas /
nyal ba'i rnal 'byor skyong /
thun bzhi'i rnal 'byor yang bla ma'i rnal 'byor gyi khongs nas byed pa bla ma rdo rje 'chang gis nyams bzhes gnang tshul gyi phyag len ngo ma yin gsungs /
de ltar thun bzhi'i rnal 'byor gyi sgo nas /
rtsa sngags 'bum bcu /
snying po 'bum brgya /
nye snying 'bum bcu /
bsnyen grangs song nas ye shes 'bebs sngags 'bum bcu bzla dgos gsungs /
bzlas dmigs sku mched rin po che'i bsnyen yig tu gsal /
bla ma dang yi dam byis rjes su bzung ste sems las su rung ba na /
sngags phreng la dmigs pa gtad /
'od zer sbro bsdu dang /
gzhal yas khang gi cha so so dang /
yi dam gyi zhal phyag /
rgyan cha lugs sogs la gsal snang legs par bton na skyo bar mi 'gyur /
skyo bar gyur na gsang sngags bzlas gsungs pa ltar dang /
thang sag pa'i bskyed rim las r+wa rtse'i ngal bso zhes yod pa la sems gtad de sngags bzlas ba las sems rgya yan du mi gtong gsungs /
de ltar bsnyen grangs dang /
ye shes 'bebs sngags sogs rgyas par longs nas /
zhi rkyang gi thab tu rdzas chen bcu gnyis dang til nag la grangs gsog pa'i kha skong gi sbyin sreg rgyas ba byas te /
mtshams grol dgos che mtshams tho'i lha la mtshod gtor phul te gshegs gsol byas te /
phyi mtshams nang mtshams rim gyis grol bam gtogs /
mtshams la har don mi bya gsungs /
mtshams grol mi dgos na mtshams tho gshegs gsol mi bya bar mtshams nang der me lha'i bsnyen pa gtong dgos pas /
me lha'i bris 'bur gyi sku bkram ba'i mdun du /
gtor ma zlum po la pad 'dab bzhis bskor ba /
brang rgyan rtse rgyan /
me ris sogs ci mdzes /
nyer spyod /
nang mchod sogs bkad pa mdzes par bshams la /
skyabs 'gro sems bskyed nas bla ma'i rnal 'byor bdag bskyed bzlas ba cung zad /
yig brgya /
mchod bstod mdor bsdus grub rjes me lha'i mngon rtogs nas 'phrin bcol gyi bar byas /
thun tha ma'i mjug tu mgon po'i gtor bsngos /
bdag mdun gyi mchod bstod /
bzod gsol sogs bsnyen pa dngos gzhi'i skabs ltar bya /
mdun bskyed nyer bsdu mi bya /
thun bzhi'i sgo nas me lha'i sngags 'bum bcu bong nas mtshan thog thag tu bzlas ba bya /
phyi nyin bdag bskyed /
gtang rag gi mchod bstod /
smon lam /
bzod gsol byas rjes /
mdun bskyed kyi me lha ye shes pa gshegs su gsol /
dam tshig pa rten la brtan bzhugs bya /
bdag bskyed nyer bsdu byas nas smon lam shis brjod rgyas par bya gsungs /
nyin der las thams cad pa'i thab bris brtsegs gang bde byas nas /
rdzas chen bcu gnyis dang /
yam shing mdzo mo shing ngam /
shing kho cho /
zhes ba tsher ma lcags kyu'i dbyibs can sor lnga pa /
rdzas chen bcu gnyis 'di'i khyad par ba'i rdzas ni me tog lug ru dmar po /
mar khu dmar po /
khyad par ba'i rdzas 'bras yos zho dang mar dang sbrang rtsir sbyar ba la grangs@# / /
gsog byas /
mtshan thob /
thag tu me lha'i spyin sreg rdzas dang sngags sbrags nas khri lhag 'gro bar byas te sang nam langs pa na sbyin sreg grub par byas nas bdag bskyed la gtang rag gi mchod bstod /
bzod gsol nyer bsdu /
smon shis sogs spyi 'gro ltar bya /
de ni khyad par can gyi sgrub pa'o / /
bsnyen sgrub sbrags ma ni /
dkyil 'khor bkram pa'i mdun du stegs mtho bar ba byung dang dri bzang gi chus legs par byugs te /
dri ngad ldang ngar byas pa'i dbus su tshad ldan gyi bris 'bur gyi sku bzhugs su gsol /
mdun du zan gtsang mar khu dang mngar gsum bsres pa'i gtor ma dmar rtsi can rgyan ci mdzes /
drag bo'i mchod rdzas rgyud nas gsungs pa ltar dang /
bza' bca'i rigs /
nyer spyod grangs ci mang bcas bkod pa mdzes par bsham /
dus mtshan phyed nas khro bo'i brtul zhugs kyis kha lhor bltas te bzhad pa brgyad sgrog cing /
cang te'u 'khrol bzhin gdan le 'khod de srung 'khor bsgom /
de nas skyabs sems nas bzung bdag bskyed /
bzlas pa /
yig brgya /
mchod bstod mdor bsdus byas rjes bla ma rdo rje 'chang gis gsungs pa'i bsnyen sgrub sprags ma'i 'don sgrigs ltar dmigs rnam dang bcas bzlas pa la 'jug /
thun 'jog khar lig brgya /
mchod bstod /
gtor ma byin rlabs byas nas mdun bskyed la 'bul /
thun tha ma'i mthar phyogs skyong dang chos rgyal gyi gtor 'bul sogs spyi ltar /
thun phyi ma gsum la bdag bskyed bsdus pa /
bdag 'jug len pa /
mchod bstod bsdus pa /
rang gi thugs ka'i hUM las 'od zer 'phros pas x gzhal yas khang rang la thim par gyur /
rang nyid gtso bo'i nga rgyal gyis mdun bskyed bsgrub /
sngar bzhin bya ba sogs rigs 'gres /
thun rjes ma rnams la bdag 'jug len pa /
drug cu ma bsngo ba sogs bla ma rdo rje 'chang gis gsungs pa'i chog ltar sgrub pa 'di'i nang du bdag 'jug dang drug cu ma brgya re nges can du 'gro dgos gsungs /
de ltar thun bzhi'i sgo nas sngags grangs 'bum brag bcu 'gro dgos gsungs /
sngags grangs song zin nas mtshan thog thag tu sgrub rdzas len ba'i bsnyen pa hrIHSh+TIHla man+t+ra sid+d+hi btags pa rtags ma byung gi bar du bzla gsungs pa ltar bya /
gza' 'dzin dang phrad na ma grol gyi bar gsungs kyang /
mtshan thog thag tu bzla ba mchog yin gsungs /
dngos grub len pa'i 'dod gsol dang dmigs pa bla ma rdo rje 'chang gi gsung dang /
sku mched rin po che'i gsung gnyis yod /
gang bton kyang chog gsungs /
nam langs pa na yig brgya /
mchod bstod /
gtor 'bul /
drug cu ma drag bsngos /
nyi shar la bdag bskyed mdor bsdus kyi sgo nas drug cu ma drag bsngos /
sngar me lha'i bsnyen pa'i skabs kyi thab bzo bcos mi dgos na de lugs dang /
dgos tshe tshen gsos byas la /
yam shing /
mar khu dmar po /
'jib rtsi dmar po gnyis nges can du dgos mod /
nam dus dbang gis ma byung na gro dmar por kha bsgyur te mngar @# / /
gsum chang dang bdud rtsi ril bu'i chus bran pa la grangs gsog byed /
yo byad rnams bsgrigs zin pa dang drug cu ma drag bsngos byas /
'di gsum bla ma rdo rje 'chang gis gsungs pa'i drug cu ma drag bsngos ltar phyi dro gling la grib so bab pa na thab rtsar phyin te /
bdag bskyed bzlas pa /
bsang chu dang mchod yon sgrub pa song nas /
yig brgya nas gtor 'bul gyi bar grub rjes /
drug cu ma shin tu drag bsngo| 'di la thab kyi steng du many+dzi bcugs pa'i khar drug cu ma nag po dbyu gu grangs tshang ba /
mchod pa /
zan ling dang /
bsgral chas /
sgam thun rlon thun sogs bshams te thun sgrub pa /
paN chen rin po che'i gsung gi thun mong ma yin pa'i drug cu pa dam nyams srog gi spu gri ltar 'don dgos /
thog mar nang mchod dang mchod pa byin rlabs /
de nas mdun bskyed kyi gtor ma hrIHSh+rIHsa bsangs /
swa b+hA was sbyangs /
stong pa'i ngang las mdun du padma dang nyi ma dang dgra bgegs rnams kyi snying ga nas zhes pa nas /
gtor ma dang gnyis su med pa'i gshin rje chos kyi rgyal po zhes pa nas /
mo rgyud kyi tshogs dpag tu med pas bskor ba /
de dag gi phyi rol du shar la sogs pa'i phyogs mtshams rnams su /
shar du dbang bo dmar ser glang po che la zhon pa zhes pa nas /
srid pa gsum gyi 'byung po'i tshogs dang bcas pa /
de'i phyi rol du dam can rgya mtsho'i dmag tshogs sha la dga' zhes pa nas /
gtso 'khor thams cad kyi spyi bor oM dkar po /
sogs /
spyan drangs dzaH'jam dpal gshin rje'i gshed kyi bka' sdod mchog /
ces pa nas /
gshegs su gsol / /
'jam dpal gshin rje'i bka' rnams sgrub byed pa'i / /
nas /
gshegs su gsol / /
hrIHSh+T+rIHzhes pa nas /
bdag bstod do| |de nas gser skyems rim pa gsum la mtheb rtse gsum gyi nang du zan ril dmar rtsi can re dang skyems sogs kyis bkang ba nang mchod ltar byin rlabs byas rjes /
hUM /
bla ma yi dam dkon mchog gsum / /
zhes pa nas /
de ring bdag gi grogs mdzod cig /
de nas hrIHSh+T+rIHsa bsangs /
swa b+hA was sbyangs /
stong pa'i ngang las dgra bgegs kyi las ngan dang sdig pa'i sems las grub pa'i 'brub khung nag po zhes pa nas /
bcug par gyur /
na mo rje btsun rtsa ba dang brgyud par bcas pa'i dpal ldan bla ma rnams kyi bka' bden pa dang /
nas /
khang+ga hoHhoHgza' bzhin phyogs bcur spros nas ni / /
zhes pa nas /
khang+gahoH gzu dang dbang du dkon mchog bzhugs / /
nas /
char 'bebs par gyur /
hUM| yungs kar rgyal po khro bo'i thun / /
nas /
mdzod cig /
dkon mchog gsum la gnod pa /
zhes pa nas /
char gcod cig /
hUM| rdo rje 'chang sogs sangs rgyas dang / /
nas /
chos 'byung nang du gnas par gyur / / /
oM hrIHSh+T+rIHnas /
phaD phaD /
hUM| dgra bo 'di yi grogs mdzad pa'i / /
nas /
tshar bcad par gyur /
hoH dpal rdo rje 'jigs byed khams gsum za bar nus pa'i rang bzhin can nas /
mi 'byung bar mdzod cig /
nas /
ling ro @# / /
dang drug cu ma lhan cig byin gyis brlabs te tshan pa bzhi phul rjes /
gtor ma'i ye shes pa hUM badzra ud tiShTHas nam mkhar btegs la byin gyis brlabs te chos rgyal yab yum la phul /
hoH'jam dpal gshin rje'i gshed kyi bka' sdod nas /
mA ra ya phaD /
gzhi bdag gtor ma gtong /
gtor ro rnams dang zor bsangs sbyangs /
stor pa'i dang las ya hUM gis mtshan pa las /
nas /
gtor zor la thim par gyur /
hUM| rnal 'byor bdag gi gtor zor gnyan po 'di / /
nas /
las mdzod cig /
de nas bskul ring 'don /
de ring tshar chod cig /
bar 'dir lam sel gtor ma btang nas /
hUM| da ni zor bsgyur dgral bsgyur / /
nas /
bgegs la drongs / /
rnal 'byor dbang phyug zor 'phen no / /
nas /
ru mtshon 'phyor / /
oM| mi mngon dbyings na bzhugs pa'i rgyal bzhi khro'i tshogs / /
nas /
'phrin las mdzod / /
'chi bdag mas bskul zhing /
sdang ba'i dgra dang zhes pa'i skabs dpal 'bar dang bcas las kyi rdo rjes gtor ma phyi rol tu bsreg khang du dor /
bzlog ring dang /
sher snying gsungs te bzlog pa bya /
de nas khrus byas /
dar dmar pos thod bcings shing /
rang lha'i nga rgyal dang /
snang ba thams cad bde stong gi ngo bor bltas te /
bzhad pa brgyad sgrog cing /
cang te'u 'khrol bzhin kha nub tu phyogs /
bde ba'i stan la padma'i 'dug stangs kyis 'khod nas /
byams snying rje byang chub kyi sems dang /
bde stong gi rtsis zin pa'i sgo nas dkar gtor btang /
rdor dril byin rlabs nas bzung gshegs gsol gyi bar bla ma rdo rje 'chang gis gsungs pa'i bcu cha'i cho ga ltar gnyid dang bza' btung sogs kyis bar mchod par mtshan thog thag tu sbyin sreg bya /
bla ma yab sras kyi bsnyen sgrub sbrags ma'i cho ga ltar bkod pa'i lha dbang du byed pa'i dmigs pa dang bcas me tog dmar po la grangs gsog byas te sbyin sreg bya /
nam langs nas mjug bsdus te drug cu ma drag bsngos yongs grags ltar phul te thun mtshams la 'jug /
snga dro'i cha la ngal bsos te /
phyi dro yang sbyin sreg la 'jug /
de'i phyi nyin nas nyi ma re re bzhin thun gnyis re byas te bcu cha 'bum lhag 'gro ba bya /
'di ni bsnyen pa dang sbyin sreg sbrags nas sgrub pa'i lugs su byas pa yin pas /
khral chos dang sla chos sum song bar cho ga'i 'go mjug thams cad dran shes bag yod dang ldan pa'i sgo nas /
bla ma yi dam khyad par can 'di'i bsnyen sgrub byed rgyu byung ba rnyed pa'i mchog legs par rnyed cing dal 'byor thob pa don du 'gyur bas /
bla ma rdo rje 'chang gi bsnyen yig tu gsungs pa bde stong dbyer med kyi rtsis zin pa'i sgo nas bla ma yi dam dbyer mi phyed pa la dad pa brtan pos bsgrub na /
bla ma lha'i thugs dgyes pa dang /
sngags la na re brjod pas kyang bsod nams dang ye shes kyi tshogs dpag tu med pa rang rgyud la sdud thub pa yin gsungs pa la yid ches kyi dad pa brtan po yod na ji skad gsungs pa'i phan yon gdon mi za bar @# / /
'byung bas dad pa brtan po gyis gsungs /
bcu cha'i skabs mtshams mtshams su bdag 'jug len pa /
drug cu ma re bsngo thub na shin tu legs gsungs /
mjug grub pa na rgyas pa'i sbyin sreg zhig 'bul srol yod pas de la thab dang /
rdzas sogs rgyas pa'i skabs ltar la /
'o thug bsgrub pa tshogs 'bul sogs thams cad dga' ston gyis rol bar bya /
'di'i phyis nyin 'ga' zhig la tshogs mchod re phul nas /
bsnyen yig rnams su gsungs pa ltar phyi mtshams nang mtshams rim gyis grol dgos gsungs /
'di ni bla ma'i sras kyi thu bo rdo rje 'chang dngos rje thar shul dbu mdzad chos skyong rgya mtsho'i zhal snga nas /
dbang lung khrid sogs thob skabs bsnyen chen gyi ljags bkod stsal ba bla ma'i zhal gyi bdud rtsi 'khrul med phran lta bu'i skyes sbyangs kyi yon tan shin tu phrab zhig gis nag 'gros su bkod pa'i 'os ma mchis kyang /
7gong sa mchog gi rdo rje'i bka' la gyen ldog ma nus par chos med snyom las pa bde yangs blo bzang snyan grags rgya mtshos grong tshig gi lam nas spel bal bla ma lha dang bcas pas bzod par bzhes shing sgrib par mi 'gyur pas mdzad du gsol / /
! / /
drug cu ma drag bsngos kyi 'don sgrigs zin tho bzhugs so / /
! skyabs rje bde yangs rin po che'i zhal snga na /
drug cu ma drag bsngos kyi 'don sgrigs zin thol / /
'jigs byed kyi bdag bskyed sngon du btang zin pa'i dbang du btang na /
bzlas pa'i mchod bstod par song nas phyi dror thun drug rnal 'byor /
skad cig dkrong bskyed /
nang mchod byin rlabs /
mchod pa byin rlabs /
yi dam gyi gtor 'bul /
phyogs skyong gi gtor 'bul tshang gcig grub nas chos rgyal gyi mchod pa byin rlabs gtor mchos rgyal du bskyed na /
gtor ma dang gnyis su med pa'i zhes sbyor /
'khor phyogs skyong bco lnga /
dam can rgya mtsho bcas kyi bskyed pa /
spyan 'dren /
'di nas lho yi phyogs rol na / /
zhes sogs dang /
dzaH'jam dpal gshin rje'i gshed kyi bka' sdod mchog /
sogs 'don /
phyogs skyong spyan 'dren ni /
'jam dpal gshin rje'i bka' rnams sgrub byed pa'i / /
dbang po la sogs phyogs skyong bco lnga pa dang / /
srid gsum sde brgyad 'byung po ma lus pa / /
rnal 'byor 'phrin las sgrub phyir gshegs su gsol / /
zhes sbyor /
dbang bskur /
rgyas gdab /
dam bzhag /
mchod pa /
nang mchod /
bla ma mchog dang sogs bshags pa /
bde chen lhun grub ma'i bskang thung dang /
stobs chen gshin rje mtshar gsum rjes bzlog pa med /
gser skyems byin gyis brlab /
bla ma yi dam sogs kyi gser skyems /
ril bu gnyis dmar po /
gcig dkar po bcas snod so sor bshams pa 'bul /
dgug gzhug tshar gsum la thor lo'i cho ga'i nang gsal ltar 'don /
de nas drug cu ma yongs grags ltar dang /
gtor ma ltar bskyed na chos rgyal gyi gtor 'bul gong gtor ma lha btegs byas te /
nang mchod byin @# / /
rlabs /
gtor byin r+t+labs /
'bul dkyus ltar /
gtor rdzongs rgyas pa /
lam sel gtor ma /
drag bskul lam /
yang na /
zhe sdang chen po khros pa'i dkyil 'khor nas / /
zhes sogs yig rnying gi bskul ba /
'chi bdag ma brag dkar ba'i gdangs bcas /
sdang dgra mar gtor ma skyel /
rgyas par byed na gom pa bzhi bcu'i sar sreg khang bya ba sogs /
bzlog pa bya zhing /
chos rgyal gyi gtang rag mchod pa /
bstod pa ka bstod dang /
yig brgya /
bzod gsol /
gtor mgron gshegs gsol /
dkra shis kyis mtha' brgyan bar bya'o /
gong gi bsnyen sgrub sbrags ma dang bcu ma'i 'don chog sogs ni 'jigs byed dpa' gcig gi bsnyen chen skor lha lhan smad rgyud spar gsar du bzhugs pa las shes dgos so / /
! / /
drug cu ba drag bsngo 'bring po'i chog sgrigs /
! gtor ma nang mchod ltar byin gyis brlabs la /
gtor ma lhar bskyed pa'i lugs byed na bsang sbyang /
stong pa'i ngang las gtor ma dang gnyis su med pa'i padma dang nyi ma x mi bskyed tshe /
stong pa'i ngang las mdun du padma dang /
x gshin rje pho mo'i tshogs dpag tu med pas bskor ba /
gzhan yang dbang po la sogs pa'i byogs skyong bco lnga srid pa gsum gyi 'byung po'i tshogs dang bcas pa'i gtso 'khor x skad cig gis spyan drangs /
hUM /
'di nas lho yi x gnas 'dir gshegs /
hUM /
'jam dpal gshin rje'i bka' rnams sgrub byed pa'i / /
dbang po la sogs phyogs skyong bco lnga pa dang / /
srid gsum sde brgyad 'byung po ma lus pa / /
rnal 'byor 'phrin las sgrub phyir gshegs su gsol / /
oM hrIHSh+T+rIHnas /
stobs chen gshin rje ma gsum par btang /
de nas gser skyems phul te /
na mo rje btsun zhes pa nas /
sangs rgyas kyi bstan dgra /
dge 'dun yongs kyi dgra bo /
bdag cag dpon slob 'khor dang bcas pa la gnod par byed pa'i dgra bgegs rnams kyi bla srog rnam par shes pa mtho srid pa'i rtse mo nas dma' dmyal khams bco brgyad kyi bar gyi steng 'og phyogs bzhi mtshams brgyad gang na gnas kyang skad cig thang cig yud tsam la mdun gyi gtor ma 'di la khug gcig /
stims shig /
Ni ya ma dzaH /
tri ya ma dzaH /
dung ya ma dzaH /
oM hrIHSh+T+rIH x phaD gnod byed dgra bgegs a mu ka mA ra ya hUM phaD /
nang mchod byin rlabs nas /
'dud cing mchis / /
bar rgyun ltar| phyogs skyong 'khor dang bcas pa rnams kyis sha khrag dmar gyi gtor ma 'di bzhes la /
khams gsum chos kyi rgyal po tsong kha pa chen po'i bstan pa bstan 'dzin /
bstan pa'i sbyin bdag dang /
bdag cag dpon slob 'khor dang bcas pa la gnod cing 'tshe bar byed pa'i dgra bgegs thams cad thal ba'i rdul phran bzhin du brlag pa'i 'phrin las mdzod cig /
ces drug cu ma spyi ltar bsngos nas /
@# / /
gtor ma lhar bskyed byas yod tshe lha bteg /
hUM badzra ut+tiShTHa /
lhar bskyed byas med na 'di mi dgos /
de nas gtor ma nang mchod ltar byin gyis brlabs la /
chos rgyal gyi gtor ma phul /
hoH 'jam dpal gshin rje'i gshed kyi bka' sdod /
X thogs pa med par sgrub par mdzod cig /
chos rgyal yab yum 'khor bcas la / /
X bcom ldan gshin rje gshed po'i bka' / /
X 'chi bdag ya /
bzlog pa /
mnga' gsol bcas gsung /
zhes pa 'di ni /
sgab 'dre mnan chog skabs ma nan pa zin rjes drug cu pa drag bsngo mdzad rgyur rdo rje 'chang pha bong kha pas ljags sgrigs su stsal ba'o / /
! / /
7dpal rdo rje 'jigs byed dpa' bo gcig pa'i bsnyen chen bya tshul zhal shes nag 'gros su bkod pa dam pa'i zhal lung bzhugs so / /
! / /
bla ma dang rje btsun 'jam dpal gshin rje'i gshed dbyer ma mchis pa'i zhabs la gus pa chen pos phyag 'tshal lo / /
brtse ba chen pos dus dang gnas skabs thams cad du rjes su gzung du gsol 'dir khyab bdag rdo rje 'chang chen po 'jigs mdzad dur smrig gar rol bka' drin mtshungs med skyabs mchog rdo rje 'chang pha bong kha pa bde chen snying po dpal bzang po'i zhal snga nas /
'jam mgon chos kyi rgyal po tsong kha pa chen po'i thugs bcud rgyud sde zab mo'i don man ngag snyan brgyud du bzhugs pa'i dpal rdo rje 'jigs byed chen po'i bsnyen chen nam gzhi bsnyen chen mor grags pa'i zab khrid phyag len dang bcas ba lan gsum gyi bar du legs par nos pa'i brjod byang bkod par /
ji skad du /
slob dpon chen po zhi pa'i ye shes kyi zhal nas /
gnyis med thun mong ma yin '+k+y+hab pa'i sku / /
kun la snyoms mdzad rgyal ba kun gyi yab / /
chos kyi dbyings gyur rgyal ba kun gyi yum / /
ye shes sems dpa' rgyal ba kun gyi sras / /
zhes rgyal ba thams cad kyi yab yum sras gsum dang 'dra ba'i rje btsun 'jam dpal dbyangs de nyid drag por khros pa gshed dmar /
de las kyang cher khros pa dgra nag /
shin tu khros pa rdo rje 'jigs byed yin bas ji tsam khros pa tsam gyis dngos grub myur zhing byin rlabs kyi tshan kha che ba ste /
de yang sangs rgyas rnams khros pa'i tshul bstan pa ni khong rnams kyis nyon mongs spangs zin pas khro ba sogs med kyang gdul bya'i rgyud kyi bdag 'dzin la khros pa yin pas sgrub pa po'i nyon mongs 'joms pa la ches khyad par 'phags pa dang /
der ma zad yi dam gyi lha gzhan las khyad chos chen po lnga'i sgo nas khyad par du 'phags pa /
drag po gtso bor sgrub pas zhi ba zhar la 'grub pa sogs dang /
snyigs ma'i dus su lha 'di la ma brten na bar chad mang bas chos 'go mi thon pas thun mong ma yin par 'di la brten dgos shing /
rang cag rnams kyis bla ma yi dam chos skyong dang bcas pa 'jam dbyangs kyi rnam rol la brten dgos par gsungs pa la chos rab tu rnam 'byed kyi shes rab 'phel ba sogs dgos pa khyad par can yod pas /
de ltar byin rlabs kyi gter chen po bcom ldan 'das dpal rdo rje 'jigs byed chen po'i thugs rgyud bskul te nye bar byed pa'i @# / /
bsnyen pa byed pa la /
las rung dang /
gzhi bsnyen gnyis su yod pa las /
dang po la dkyil 'khor gyi gtso bo'i bsnyen pa 'bum dang /
yang na me tog gang la phog pa'i lha'i bsnyen pa 'bum /
'khor rnams la khri /
ye shes 'bebs sngags dang /
kha skong gi sbyin sreg bcas dgos par gsungs shing /
de las rgyas tsam byed na las bsnyen zhes rgyud las dngos bstan du gsungs pa ltar /
rtsa sngags 'bum /
snying po sum 'bum /
nye snying bdun 'bum /
'khor la khri /
kha skor gi sbyin sreg bcas dgos par gsungs pa dbul chu d+harma bras mdzad pa'i bsnyen yig tu gsal ba ltar mdzad srol snang ngo / /
gnyis pa gzhi bsnyen chen mor grags pa rje bdag nyid chen po nas man ngag chig brgyud dug nang pa /
'jam dbyangs bzhad rdor gyis sgrub pa'i tho yig tsam dang /
rje gser khang pa chen po nas shin tu dar rgyas su mdzad pa'i phyag len la rgyas bsdus 'ga' zhig mchis pa las /
'dir phyag len rgyas pa'i lugs bzhin zhal lung dri ma med pa byin rlangs kyi dang ma yal ba grub dang 'jigs med bsam gtan gyis mdzad pa'i sems kyi glang smyon 'gugs pa'i lcags kyu dang /
bsnyen yig dngos grub kun 'byung sogs le tshan brgyad kyi steng nas bdud las rnam rgyal gyi gzhi bsnyen chen mo 'dug tshul sbyor dngos mjug gsum gyi rim pa ljags khrid stsal skabs dam pa'i phyag bzhes bzhin 'grel gtor sngon du btang nas phyag len khrid dang bcas pa /
mjug tu drug cu ma drag bsngos 'bring po dang bcas gnang nas /
dngos gzhi la /
sgrub ba po lam thun mong bas rgyud sbyangs shing rdo rje slob dpon mtshan nyid dang ldan pa'i ngang nas lha mchog 'di nyid kyi dbang bzhi rnam par dag pa nos shing dam sdom la gnas pa dang /
rim gnyis kyi zab khrid legs par thob pa'i gang zag gis 'di nyid nyams su len par bya ba la /
dngos gzhi'i bsnyen pa lam du 'gro mi 'gro sngon 'gro la rag las shing /
de yang rje bdag nyid chen po'i bka' srol |di la sangs ma rgyas kyi bar du tshogs bsags sgrib sbyang la bar ma chad du 'bad dgos pa'i gnad kyis 'bum bzhi lta bu grangs gsog la gtso bor mdzad srol med kyang /
dga' ldan phyag rgya chen po dang /
gzhi bsnyen chen mo gnyis la bsags sbyang la 'bad bzhin thog nges par grangs gsog byed tshul yang gsungs pas gtso bor byang chub lam gyi rim pa las 'byung ba ltar gyi skyabs su 'gro tshul shes pa'i sgo nas sangs rgyas chos tshogs ma lta bu'i sgo nas skyabs 'gro /
bla ma'i rnal 'byor kyi khong nas yig brgya /
ltung bshags 'don bzhin brkyang phyag /
maN+Dal /
bla ma'i rnal 'byor dang 'brel ba'i gsol 'debs dmigs brtsem /
chu mchod /
za byed mkha' 'gro'i sbyin sreg /
dam tshig rdo rje'i bzlas pa /
sku'am sAts+tsha gang 'os bla ma'i bka' bzhin 'debs pa bcas sngon 'gro dgu po so so nas 'bum re sla chos su ma song ba dngos dag 'gro nges dang /
gzhan yang dge 'dun la bsnyen bkur /
gsung rab klog pa /
chu gtor /
sbyin gtong sogs rgya mi chung ba sgrub /
dngos gzhi'i bsnyen pa la 'dug pa'i gnas ni /
rgyud nas bshad pa ltar ram /
yang na las dang po bas sngon byon dam pas byin gyis brlabs pa'i yid mthun gyi gnas su bsdad na @# / /
gnas kyis gang zag byin gyis rlob pa dang bar chad mi 'byung ba'i dgos pa yod /
dus ni zla ba dgu pa'i tshes nyer dgu'am /
de min nyer dgu gang rung du /
gnas khang la ba byung gis chag chag legs par btab la byi dor byed| bsangs dud legs par gtong /
gnas yul gyis bden kha lhor blta ba'am blta bar mos pa'i mdun du yi dam gyi bris 'bur gyi sku zhal sprod du bshams pa'i mdun du stegs kyi khar gtor sgam lta bu byi ba dang byi la sogs kyis gnod par mi nus pa'i nang du gtor ma'i rgyu dam sel med pa nas byung ba'i nas nag rjen btags kyi phye la 'chur ba cung zad dang /
bdud rtsi ril bu khungs ldan sel med btab /
mar khu btsag thag bcad pa grang du bcug ste ba rdzis par chang gar ma cung zad blugs pa'i zan la| gtor ma'i dbyibs ni 'jigs byed la snying gzugs dang /
de'i rtse mo rgyun par shes rab rno ba'i phyir rno ba legs kyang 'di skabs sgrub pa brtan pa'i phyir rtse mi rno ba /
g.yas g.yon du gshog pa can gyi mar sne je phrar song ba'i sne gnyis snying gzugs kyi zhabs nang du chud pa ste /
'di ni ma 'ongs par rdzogs rim gyi skabs rtsa ro rkyang du rgyu ba'i rlung dbu mar 'du ba mtshon /
de la brang rgyan rtse rgyan dang /
rtse mor zla nyi me ris nA da bcas pa ni snang mched thob gsum 'od gsal dang bcas pa mtshon /
g.yas su phyogs skyong dang g.yon du chos rgyal gnyis la gtor ma mdun leb sha gzugs ma ste lug sha rgyag pa'i rgyab lta bu brang rgyan zla nyi me ris nA da dang bcas pa mar tshag sogs ci mdzes dang /
mkha' 'gro spyi gtor bcas la dmar rtsis phyug ba /
gtor ma'i rgyu nya sha 'bras chan sogs bsres na rul nyen che bas mtha' skor du 'jog na legs /
rtsa ma dkar gsum mngar gsum bsre pa'i gzhib dag gtor ma dag mgon po la bcad kham dam brtsi can mar tshag sogs gang 'os byas pa 'bul ba las zur du gtor ma mi dgos shing /
zhag po lon nas snga ma bsangs sogs su phul nas nyin re bzhin gsar du bsham /
de las gzhan pa'i rgyal btsan sogs kyi gtor ma mnyam du mi 'jog /
de'i mdun du bdag bskyed kyi mchod pa 'go rang gi g.yas dang /
phyogs skyong dang mdun bskyed kyi mchod pa rang gi g.yon nas 'og brtsams te ltar mang nyung ci 'byor bsham /
rang gu mdun du nang mchod /
rdor dril /
cang te'u /
bgrang phreng sogs dang /
gul yungs sogs yo byad rnams 'du byed /
de nas nyi ma phyi dro'i dus su sgo drug sogs su mtshams tho bzhi yod na rgyal chen bzhi so sor bskyed pa'am /
gcig las med na logs bzhi rgyal chen bzhir mos nas rgya che tsam du 'jog /
de la sku tsak dar cog gang 'os bzhi'am dkar po gcig bya /
de skabs mdun du mchod pa bsham /
mtshams nad du bla ma ni 'phrad min la ma bltos par nges par bzhag /
sman pa'ang gnyis gsum tsam /
mtshams g.yogs kyang 'di lcogs min byung na 'di dang 'di bya snyam pa kha shas dang /
gzhan yang gal chen 'phrad dgos rnams dang /
nges med kha shas bcas rdo khu 'dren pa'am srung ba'i 'khor lo'i nang du de dang de yod par dmigs /
mtshams 'og tu mang tsam bzhag nas don du gal chen ma gtogs mi gtong /
de nas gzhi bdag gtor ma btang nas sgrub pa'i grogs bcol /
bgegs gtor bsngo @# / /
zhing gu gul dang bsangs dud bdug nas bgegs bskrad /
de nas stan bde ba'i 'og tu ro gdan bcos ma'am bris pa dang sngon byung ston pa'i rnam thar dran pa'i chad sa dkar gyi g.yung drung g.yas skor dang rtswa ku sha dang dur+wa bkram na srung ba dang tshe bsring ba'i rten 'brel yod /
de nas gdan la lag pas reg la oM badzra A sa na hUM brjod la gdan rdo rje'i rang bzhin du bsams la byin brlab /
bdud rtsi ril bu'am /
nang mchod kyis gnas gsum du thig le dang kha yang dag par byas la /
rang gi spyi bor zla ba la oM dkar po /
mgrin par padma la AH dmar po /
thugs kar nyi ma la hUM sngon pos mtshan par bsams la 'bru gsum lan gsum brjod la sgo gsum byin brlab cing /
stan la 'khod nas dang po kun slong bcos pa ni /
bya ba legs nyes thams cad kun slong dang 'phen pa'i stobs kyis byed pa yin pas /
bshes gnyen bsten tshul nas bzung byang chub kyi sems rin po che'i bar byang chub lam rim gyi dmigs rnam gsal gdab dgos shing /
lam gyi gtso bo gsum po gang rung zhig gis ma zin na 'khor ba'i rgyu las 'gros med pa yin /
der ma zad dngos gzhi lta bu la'ang byang chub kyi sems yang yang gsal 'debs dgos pa ni byang sems slob lam pa lam la slob bzhin pas kyang byang chub kyi sems la gsal 'debs re dgos par gsungs na rang re las dang po bas dngos gzhi mjug dang bcas pa la gsal 'debs yang yang du byed pa gal che /
de yang legs tshogs thams cad kyi rtsa ba bla ma yin pas bla ma'i rnal 'byor lam gyi srog tu byas te /
de'i ngang nas bden stong sgyu ma lta bu'i lha sku'i rnam par bsgom dgos pas bla ma yi dam dbyer med pa'i thugs rgyud bskul ba'i bsnyen sgrub la 'jug rgyu byung ba 'di skal ba shin tu bzang ngo snyam pa'i dga' spro dang bcas skyabs yul gsal btab nas skyabs 'gro bzhi skor brgya rtsa /
tshad med bzhi dang /
khyad par ba'i sems bskyed skabs bsnyen sgrub 'og 'jug tshang ma dmigs 'og tu bcug /
de nas skad cig krong bskyed /
thod bskyed /
mchod ba byin rlabs /
ngo bo ye shes la sogs nas bla mchod bde stong dbyer med ma phyag len bzhin bton la dmigs brtsem brgya rtsa dang /
deng brtsams ma /
yon tan 'byung gnas nas /
'bad med lhun gyis grub pa'i bkra shis stsol / /
zhes pa'i bar dal bus bton la bshar sgom byed /
yang na skyabs 'gro bzhi skor brgya rtsa sogs nas /
kun nas 'phro la phyag 'tshal lo / /
bar yongs grags ltar /
ltung bshags dang spyi bshags tshar gsum re /
gtso rgyal ma /
dga' ldan lha brgya ma'i sgo nas dmigs brtsem brgya rtsa /
sa gsum ma cha tshang ngam deng brtsams ma /
yon tan gzhi gyur ma rnams 'don pa phyag len rnam dag yin /
bla ma'i rnal 'byor rgyas bsdus gang 'don kyang dngos gzhi bsnyen pa'i 'go phyi dro gling la grib ma bab cing ri nas nyi ma ma bzhud pa'i dus su dge sems khyad par can gyi ngang nas 'jigs byed kyi cho ga'i brgyud 'debs nas bzung bzlas pa'i bar mngon rtogs rgyas pa sems gzhan du ma yengs par dal bus 'don cing /
lam khyer gsum gyi skabs sbyang gzhi sbyong byed ngo 'phrod par byas la snga ma ma brjod par phyi ma bsnan @# / /
cing gsal snang dang nga rgyal brtan po byed dgos /
de yang stong sbyang legs po byed pa la rag las pas zhib par bskyed rim gyi khrid las 'byung ba ltar gsal gdab /
bzlas dmigs mang yang gtso cher bla ma yi dam dbyer med la dad gus shugs drag pos /
nges 'byung byang sems yang dag pa'i lta ba dang mchog thun mong gi dngos grub da lta nyid du stsal du gsol snyam nas gsol 'debs kyi tshul du bzlas na gegs nyung zhing byi rlabs che /
rang gi chos zhus pa'i bla ma dang gtan nas ma 'dres pa'i yi dam zhig bsgom pa skad byas kyang dngos grub ci yang mi 'byung bas bla la yi dam ngo bo dbyer med par ma zad /
yi dam bla ma'i sprul pa yin par yid ches pa'i sgo nas bsnyen pa gsol 'debs kyi tshul du bzla dgos /
thog ma nas sems nang du sngags 'khor sogs la gtad drags na srog rlung gi rgyur 'gro nyen che gsungs pas de 'dra'i sems skyon 'byung ba'i rgyu la u tshugs mi bya /
bzla bya'i sngags thog mar a ra pa tsa dang /
khro bo'i sngags gsum ci 'gro bzla /
de nas thun grol khar yig brgya /
phyi nang gi mchod bstod /
gtor ma byin rlabs /
gtor mgron bskyed pa nas /
phrin las mdzod cig bar dang /
rang gi thugs ka'i hUM nag po'i zhes sogs chos rgyal spyan 'dren /
gtor 'bul /
nang mchod 'jam dpal bka' nyan /
bla ma mchog dang /
brkyangs bskums ma /
'chi bdag ma /
stobs chen gshin rje ma tshar gsum /
yig brgya /
ma rnyed yongs su dang /
lhag pa dang ni sogs /
gtor mgrin gshegs gsol byas rjes /
rnam dag bsam pas sogs smon lam bya /
de nas mgon po'i thod bskyed /
mchod pa bskang rdzas byin rlabs /
rang gi thugs ka'i hUM sngon po'i sogs nas spyan drangs /
khri nyer gcig /
chos dbyings ngang las nas /
nyer spyod 'dod yon rnams rgyas bsdus gang 'os dang /
nang mchod rnams 'bul /
bla mgon dbyer med /
grib sel /
bshags pa /
bskang ba /
sa bcu ma /
'jam pa'i dbyangs kyis mtshan btags pa / /
sogs /
bzlog pa /
gnad dbab /
bzlas pa /
gtor 'bul /
gtor rdzongs /
mkha' 'gro spyi gtor /
myur mdzad ma /
rngams pa sgra sgrog /
bskal me ma /
bka' nyan ma /
gnod sbyin bzhi bskul /
steng tshangs ma /
dam can rgya mtsho ma /
mnga' gsol rnams gsungs pa gtor bsdos rgyas pa'i lugs dang /
'bring la /
mchod pa nang mchod sngags tsam dang /
bla mgon dbyer med kyi rnal 'byor nas bshags pa'i bar sngar ltar la /
de nas gnad dbab /
bzlas pa /
gtor 'bul /
gtor rdzongs bsdus pa /
mkha' 'gro spyi gtor /
gzhi bdag gtor ma /
myur mdzad ma /
bskal me ma /
gnod sbyin bzhi bskul bsdus pa /
mnga' gsol rnams gsungs /
bsdus pa ni /
bla mgon dbyer med rjes gtor ma 'bul /
de man 'bring po ltar 'don /
gang bton kyang de nas gtang rag gi mchod pa byin rlabs /
'jigs byed mgon po gnyis la mchod pa /
nang mchod /
bstod pa rnams byas rjes yig brgya /
gang yang bdag blo /
ma rnyed yongs su /
bdag la dngos grub /
bla ma mgon po dbyer med /
sel bar shog /
dge ba 'di yis /
ston pa bla na /
chos kyi rgyal po /
bdag dang gzhan gyi /
rjes /
@# / /
btsun bla ma /
dpal ldan bla ma'i rnam par thar pa la / /
sogs /
skye ba kun tu /
rgyal ba'i gsung la rnam dag rig pa yis / /
yid ches cung zad rnyed nas mang thos don / /
tshul bzhin sgrub phyir dben pa bsten 'dod bdag /
sgrub pa'i bya ba pha mthar phyin gyur cig /
'jig rten bde zhing /
nas /
yid la 'dod pa kun 'grub shog /
de ltar kho bo'i dbang po sogs smon lam dang /
mgon po'i gtor mgron gyi ye shes pa rang gi snying gar thim par gyur /
badzra muH mgron gzhan rnams rang gnas su gshegs par gyur /
rang gi thugs ka'i hUM las 'od zer 'phros /
dur khrod gzhal yas nas /
mtshan par gyur /
mtshams ma grol bar srung 'khor mi bsdu /
yon tan rab rdzogs nas /
phye mar 'thag pa'i bkra shis shog /
ces chos rgyal gyi shis brjod dang /
de ltar gsol ba btab pas sogs bla mchod bsdu zhing /
nyin re bzhin dge sbyor bla ma'i rnal 'byor gyi khongs nas byed pa rje bla ma'i snyan brgyud kyi man ngag khyad par can yin /
de nas dge rtsa rnams bzang spyod dang /
thog mtha' bar dge sogs kyi smon lam gyis byang chub kyi rgyur bsngo zhing /
thun dug gi steng nas dam sdom rnams bsngo bgrang dang bshags sdom bcas /
'phen pa bzang pos nyal ba'i rnal 'byor skyong /
de'i phyi nyin nas nyin re bzhin nam smad nas ldang ba'i rnal 'byor gyis langs nas yi dam gyi nga rgyal gyis ngag byin rlabs /
'gyur sngags /
'jam dpal nag po /
sme brtsegs sogs kyi sngags bton nas phyi nang gi khrus kyi rnal 'byor byas na grib dang byad kha mi 'byung /
dus dran bsten /
bdud rtsi ril bu myang /
kun slong bcos te dge sems khyad par can gyi rtsis zin pas skyabs 'gro nas 'jigs byed bdag bskyed bzlas pa'i bar sngar bkod pa ltar 'don /
nam langs rjes thun sdud skabs yig brgya /
mchod bstod dang /
rang gi thogs ka'i hUM las 'od zer 'phros /
dur khrod gzhal yas khang la thim /
gzhal yas khang rang la thim par gyur /
rnam dag bsam pas tshul 'di'i soD smon shis mdor bsdus byas nas thun mtshams la 'jug dgos shing /
ting nge 'dzin 'jig pa'i dus bzhi zhes nyi ma'i 'char nub kyi zer kha gnyis dang nyin mtshan gyi gung gnyis la thun mtshams khel ba byed dgos /
thun rjes ma gsum gyi 'gor thun drug bla ma'i rnal 'byor dang /
dpal ldan rtsa ba'i bla ma nas /
dmigs brtsem nyer gcig re /
yon tan gzhi gyur ma'i steng nas la ma yongs rdzogs bshar sgom dang /
dkon mchog gsum la skyabs su 'gro /
zhes sogs rdor sems bsgom bzlas thun bzhi ka la'am thun rer nges par bya ba snyan brgyud yin la /
gzhan rnams la gang mos /
mchod pa byin rlabs /
de nas rang nyid 'jigs byed nas chog bsdus pa'i lugs bzhin /
sdom gzung dang /
thun mong ma yin pa'i srung 'khor /
dag dran /
phreng ba 'gom yug dang bshang gcig 'dor sar ma khyer na phreng chog bcas mi 'don /
thun tha ma'i mthar mchod bstod gtor 'gul byed tshul sogs nyin snga ma dang 'dra /
lugs gcig la 'jigs byed la thun dang po dang /
mgon po la phyi mar gtor ma 'bul bar gsungs /
de lta bu'i thun bzhi'i rnal 'byor skyong ba'am gsum re dang gnyis re yang rung bar @# / /
bzhed do / /
thun mtshams su brgya rtsa gtong pa /
mchod pa 'bul ba /
lam rim blo sbyong /
'di'i bskyid rdzogs /
chos 'byung sogs blta ba las /
lta grung mi mthun pa soD kyi dpe sna tshogs la mi blta /
bsnyen pa grangs gsog pa'i go rim ni /
thog mar a ra pa tsa na rab 'bul bcu /
'bring drug /
tha ma bzhi gsungs pas grub na snga ma legs /
de nas thun re bzhin rtsa sngags brgya rtsa res 'go drangs nas snying po la grangs bsags nas hrIH Sh+T+biH bye ba 'don na las bzhi stobs ldan 'grub par gsungs pas 'bum brgya grangs phong nges dang /
de nas mtshams dam du bcad la mtshams tho chos rgyal du bskyed pa bzhag nas rtsa sngags 'bum bcu'am grub na 'di la yi ge srog mi 'dra ba bcu bdun yod pas 'bum bcu bdun bton na 'bru 'bum du 'gro ba yin pas legs /
de nas nye snying 'bum bcu'am bdun gsungs pas snga ma ltar 'don /
'di dag gi skabs su sngags dag gam ma dag snyam pa'i the tshom dang /
rmi ltas bzang ba re la dngos grub 'byung du re ba dang /
ngan ba byung na bar chad 'ong ba'i dogs pa sogs mi bya bar bla ma dang lha la yid ches kyi dad pa brtan pos gsol 'debs kyi tshul du bzla zhing /
yi dam gyi gsal snang dang nga rgyal brtan po dang lta ba'i gdeng dang ldan pa'i ngang nas khengs dregs med par grub rtags kyi mchog nyon mongs je chung du song ba zhig dgos /
de min rnam rtog mang pos dbyad gzhi byas na bar chad 'byung nyen che /
de 'od na ngo shes dka' ste 'phags pa nyer sbas kyis bdud dga' rab dbang phyug btul rjes bdud kyis sangs rgyas kyi skur sprul ba la nyer sbas nas dbang med du phyag 'tshal ba'i lo rgyus gsungs /
rtags byung na dngos grub dang bar chad gang yin brtag thabs zhal shes kyang yod /
bsnyen grangs legs par song nas ye shes 'bebs sngags rgyas pa dkyil chog tu yod pa'am /
las sngags la 'bru bzhi hUM phaT kyi sngon rjes gang bder btags pa 'bum bcu'am bzhi 'bum bzlas dmigs bsnyen yig las 'byung ba ltar gyi ngang nas bzla /
de ltar gzhi bsnyen chen mo'i grangs dang ye shes 'bebs sngags bcas song nas zhi ba las thams cad pa'i thab bab zhi rkyang gi thab tu rdzas chen bcu gnyis dang gtso bo til nag la grangs bsags pa'i kha skong gi sbyin sreg nyin 'ga'am ma mtha' nyin gcig la rgyas bar byed /
de nas mtshams grol dgos na /
mtshams tho'i lha gshegs gsol gyis phyi mtshams nang mtshamss rim bzhin grol /
grol dgos med na mtshams tho gshegs gsol mi bya bar mtshams nang der me lha'i bsnyen pa gtong dgos pas /
me lha'i bris 'bur gyi sku bshams pa'i mdun /
gtor ma zlum po pad 'dab bzhi pa rgyan spros can /
nyer spyod nang mchod sogs bshams la /
skyabs sems nas bla ma'i rnal 'byor bdag bskyed bzlas pa cung zad /
gtor 'bul /
bsnyen pa'i thun dang po ltar nyer bsdu rnams grub rjes /
mdun du me lha bskyed tshul dngos grub kun 'byung ltar 'don /
bzlas bya'i sngags ni /
na mo badzra pA Ni s+ye oM agne de wa tA ya b+hu wa ta ye dzwa li ni swA hA /
zhes rgyud rig pa mchog nas gsungs pa 'di 'gyur bcos mi byed par bzla /
de nas 'phrin bcol bar gzhung ltar dang /
thun phyi ma rnams la bsnyen pa'i skabs ltar bdag bskyed bzlas pa cung zad /
yig @# / /
brgya mchod bstod mdor bsdus grub rjes me lha'i mngon rtogs nas 'phrin bcol bar sngar yod gsal 'debs kyi tshul du bskyed /
thun tha ma'i mjug mgon po'i gtor 'bum /
bdag mdun gyi mchod bstod /
bzod gsol bsnyen pa dngos gzhi'i skabs ltar dang /
mdun bskyed bsnyen pa ma grol bar nyer bsdu mi bya /
thun bzhir bcad de me lha'i bsnyen pa bye chung ngam 'bum bzhi song rjes mtshan thog thag tu bzlas pa byed /
phyi nyin bdag mdun gtang rag gi mchod bstod bsngo smon bzod gsol byas rjes /
mdun bskyed me lha ye shes pa gshegs shing /
dam tshig pa rten la bzhugs bya /
bdag bskyed nyer bsdu nas smon shis rgyas par bya /
de nas nyin der dbang las thams cad pa'i thab bri brtsegs gang bde bya dgos pas /
bris thab ltar nas gzhi khod snyoms la tshon dmar por byugs /
tshangs zur gyi thig gdab /
dbus nas sor bzhi bskor ba'i lte ba la rdo rje sngon po sor brgyad pa /
de'i phyir sor drug gis bskor ba la padma 'dab brgyad sna tshogs padma ste phyogs bzhi dmar po /
se rlung gnyis ser /
bden bral ljang /
dbang ldan sngon po /
phyogs kyi 'dab mar /
'khor lo dkar po /
rin po che ser po /
padma dmar po /
ral gri ljang khu rnams sor drug pa /
de'i phyir sor dos bskor bar gzhi nag po la rdo rje'i phreng ba ser po /
de'i phyir sor bzhis bskor ba'i mu ran la ge sar dang bcas pa'i ze'u 'bru ser po /
de'i phyir sor bzhis bskor ba'i kha khyer la 'dab rtse lcags kyu can g.yon 'khor gyi padma dmar po bcu drug /
'dab ma'i ri mo gnyis brtsegs su yod pa /
phyogs mtshams kyi 'dab ma'i steng rdo rje sngon po gyen 'greng brgyad /
de'i phyir sor dos stegs bu gru bzhi pa /
grwa bzhir zla phyed rdo rjes mtshan pa dpe ris ltar bri /
thab 'di nang bcu cha chen mo yang blugs dgos pas sa dmar lta bu me thub pa'i 'jim pa la thig rnams ri mo gsal ba bri /
rtsi thab byan mu ran sor bzhi pa'i dbang su khru phyed /
mur na sor bzhi zad mtshams rgyar sor bzhi pa'i kha khyer dbang khru phyed dang sor bzhi phyi mthar yod pa nang mtha' mu rang dang mnyam pas nang du bags kyis gzhol ba khor yug tu bya /
gzhan bris thab dang mtshungs /
rdzas chen bcu gnyis dang /
yam shing mdzo mo shing ngam shing khe tshe zhes pa tsher ma lcags kyu'i dbyibs can la sor lnga pa /
mar khu dmar po /
'di'i khyad par ba'i rdzas 'bras yos dmar po zho dang mar sbrang rtsis sbags pa /
so rtsi /
gos thung dmar po sogs yo byad tshogs par byas nas /
phyi dro sgrub pa po thab rtsar kha nub tu phyogs te gdan dmar po la padma lcags kyus mtshan pa dri bzang gi chus gsher bar byas pa'i steng du padma'i skyil krung gis 'khod /
dar dmar gyis thod bcings /
seng ldeng dang sin+d+hu ra'i chus dpral bar thig le byas pa smra ba bcad /
bdag bskyed gtor 'bul dang bcas pa grub rjes /
las sngags brgya rtsas bsangs chu dang /
las sngags la dzaH btags pa bdun gyis mchod yon sgrub /
gzhi bdag gtor ma bsngo /
rdor dril byin rlabs nas me lha'i sbyin sreg gi cho ga'i nang bzhin 'bras yos la grangs bzung nas mtshan thog thag tu dmigs pa dang bcas rdzas sngags sbrags nas sbyin sreg khri lhag tsam 'gro ba bya zhing /
'dis gong gi me lha'i bsnyen pa gang song gi bcu char ge chod par gsungs /
@# / /
'di'i 'bras yos rdod na dang por chur spangs nas ma brdos na tshig nas legs po mi 'byung /
nam langs nas bdag bskyed la gtang rag gi mchod bstod bzod gsol nyer bsdu smon shis sogs spyi 'gro ltar bya /
de nas khyad par gyi sgrub pa'am /
bsnyen sgrub sbrags ma khyed dgos pas gnas khang byi dor byas la /
cog tse lta bu'i stegs lab byung dang dri bzang byugs la dri ngad ldang bar byas pa'i steng tshad ldan kyi sku'am dkyil 'khor dgram /
bdag 'jug gi dkyil 'khor gcig kyang zur du dgram dgos /
gong gi mdun du 'chung zhib dang zan gtsang la mngar gsum chang gis sprus pa'i gtor ma rgyan spros can dang /
khrag chen gyi mchod yon sogs rgyud nas gsungs pa bzhin mchod rdzas nyer spyod bza' bca' sogs tsi mang bkod pa mdzes par bsham /
dus mtshan phyed nas khro bo'i brtul zhugs rdzogs pa'i rnal 'byor pa'i skur mos nas bzhad pa brgyad sgrog cing cang te'u 'khrol bzhin kha lhor bltas nas stan la 'khod /
srung 'khor bsgom /
de nas skyabs sems /
bla ma'i rnal 'byor /
bdag bskyed bzlas pa /
yig brgya mchod bstod par bya /
de nas bsnyen sgrub sbrags ma'i 'don chog ltar dmigs rnam dang bcas cho ga la 'jug /
thun 'jog khar yig brgya /
mchod bstod /
gtor ma byin brlabs nas mdun bskyed la 'bul /
thun tha ma la phyogs skyong dang chos rgyal gyi gtor 'bul spyi ltar dang /
phyi ma gsum la bdag bskyed bsdus pa /
bdag 'jug len /
rang gi thugs ka'i hUM las 'od zer 'phros /
gzhal yas khang rang la thim par gyur par bsams la /
rang nyid gtso bo'i nga rgyal gyis mdun bskyed sgrub pa sngar bzhin bya ba rigs 'gre dang /
mdun bskyed mtshams ma grol bar mi bsdu /
sgrub pa 'di'i khongs su bdag 'jug brgyu rtsa dang /
drug cu ma brgya rtsa re nges par 'gro dgos /
de ltar thun bzhi'i sgo nas sngags grangs rab 'bum bcu'am tha ma yang 'bum bzhi 'gro dgos /
sngags grangs song zin nas mtshan tho thag tu bzlas pa byas pa'i phyi nyin kha skong gi sbyin sreg 'grub na bya /
ma grub kyang nges can du mi dgos /
drug cu ma bsngo tshul la zhal shes mang yang las bzhi spyir btang la /
rgyud smad phyag bzhes yin zer ba'i sha gzugs ma dbyu gu bcas las bzhi so so'i kha dog byed pa'i lugs gcig dang /
srad rgyud ltar na las bzhi so so'i dbyibs kyi gtor ma dang /
dbyu gu la'ang phyi dbyibs de mtshungs kha dog so sor ba sbyur ba dpe res ltar phyag khrid gnang ba dang /
chos rgyal dang phyogs skyong gtso bo so sor kha bsgyur dang /
ljags dang 'od zer de mtshungs byed 'dul bsnyen yig tu gsal ba ltar shes par bya dgos /
'phrin bcol ni 'jam po gsum la /
dam rdzas bdud rtsi 'bar ba'i gtor ma 'di bzhes la zhes sogs las so sor kha sgyur byed /
drag po dkyus mar thal mo sbyar ba las bzlog pa mi bya /
'di'i skabs brgya rtsa grangs gsog ni gtso bo zhi ba ba byed /
yang skyabs rje rdo rje 'chang gi phyag bzhes las bzhi spyi dril gyi 'phrin las bcol ba ltar dang /
dbyu gu bzhi bshams chang chu bra na pa sogs drag bsngo bya tshul 'og nas 'byung ba'i skabs dang 'dra zhing /
drag bsngo rgyas @# / /
'bring bsdus pa byed tshul bcu cha chen mo'i skabs su bshad pa las shes so / /
de nas phal pa'i sgrub pa ni /
rang gi mdun du thag shin tu nye bar cog tse lta bur ba byung byugs /
de'i steng du thod pa'i nang ba dmar ser gyi mar dang 'o ma rnams bzhag la kha bkab /
nyer spyod kyis mtha' bskor /
phyi dro bgegs gtor gtang /
srung 'khor bsgom /
de nas bzhad pa brgyad sgrog pa nas bdag bskyed bsnyen sgrub sbrags ma'i skabs ltar 'don /
mdun bskyed bzlas pa'i tshe /
g.yas pas gri gug lte ba'i thad tsam du 'dzin /
g.yon pas khro bo'i rdo rjes snod kha bkag nas mnan la dmigs pa dang bcas hre'iHSh+DIH la man+t+ra sid+d+hi btags pa rtags ma byung gi bar du bzla /
zla ba gza' 'dzin yod nam grol bar dang /
de min mtshan thog thag bzla /
rtags ni rdzas 'bar ba dang /
drod dang du ba 'thul ba sogs 'byung zhing /
dang po lha la phyag byas gus pas btud de bdag nyid phul nas /
de nas lhas mchog ci zhig sbyin zhes gsungs pa'am gsung bar mos /
bla ma lha la phyi nang gsang ba de kho na nyid kyi maN+Dal bcas phul te dad gus chen pos 'dod gsol gnyis bsnyen yig tu gsal ba ltar gang byed kyang chog pas de ma thag dngos grub thob par thag bcad la lha rang la thim par bsams la lag g.yas pas bsdu /
g.yon pas sgrub rdzas bla ma lha dang rang dang /
grogs sogs la cha lngar bgos la rang gis longs spyod /
lhag ma gsos la longs spyod na tshe dang longs spyod shes rab 'phel ba sogs phan yon che'o / /
de nas nam langs nas yig brgya /
mchod bstod /
gtor 'bul /
gtang rag gi mchod bstod byas nas bdag bskyed nyer bsdu sogs dkyus bzhin no / /
dngos grub kyi rdzas mtshams 'dir ma grub na zla 'dzin lta bu dus bco ldan ma yin zhig tu chog /
de nas bdag bskyed mdor bsdus kyi sgo nas drug cu ma drag bsngo byed /
de nas me lha'i skabs kyi thab bcos dgos dang mtshon gsos byed /
yam shing /
mar khu /
rdzas chen me lha'i skabs dang mtshungs /
khyad par ba'i rdzas /
me tog lcags kyu can gyi lug ru dmar po /
'jib rtsi dmar po bcas kyi lo sdong ma 'dres shing mdog ma nyams pa mngar gsum dang chang gis spags pa rnams la nang mchod dam bdud rtsi'i la bu'i chus bran /
khyad rdzas mang po ma rnyed na phye mar btags nas ril bu dril ba'am gro la tshon gyis dmar por bsgyur ba dang /
gzhan yang mkho ba'i yo byad bsgrigs zin nas drug cu drag bsngos bya dgos /
'di gnyis dang sang nam langs nas drag bsngos tshar gcig ste 'di gsum drag bsngos 'bring por byed dgos pas 'di'i 'don sgrigs phyag len ni /
'jigs byed bdag bskyed sngon du btang zin pa'i dbang du byas na bzlas pa'i mchod bstod par song nas /
nang mchod dang /
mchod pa byin rlabs /
yi dam gtor 'bul /
phyogs skyong gtor 'bul tshar gcig grub nas /
mdun bskyed gtor ma bsang sbyang /
stong pa'i ngang las mdun du padma dang nyi ma dang dgra bgegs rnams kyi snying gnas /
zhes pa nas /
gtor ma dang gnyis su med pa'i gshin rje chos kyi rgyal po /
zhes pa nas /
mo rgyud kyi tshogs dpag tu med pas bskor ba /
de dag gi phyi rol du shar la sogs pa'i phyogs mtshams rnams su /
shar du dbang po dmar ser@# / /
glang po che la zhon pa /
nas /
srid pa gsum gyi 'byung po'i tshogs dang bcas pa /
de'i phyi rol du dam can rgya mtsho'i dmag tshogs sha la dga' ba /
nas /
gtso 'khor rnams kyi spyi bor oM dkar po /
nas /
spyan drangs /
dzaH 'jam dpal gshin rje gshed kyi bka' sdod mchog gnas /
gshegs su gsol /
'jam dpal gshin rje'i bka' rnams sgrub byed pa'i / /
dbang po la sogs phyogs skyong bco lnga dang / /
srid gsum sde brgyad 'byung po ma lus pa / /
rnal 'byor 'phrin las sgrub phyir gshegs su gsol / /
hriHSh+rIH sogs nas dbang bskur /
rgyas gdab /
dam bzhag /
mchod pa gnang mchod /
bshags pa /
bskang ba /
stobs chen gshin rje ma dang /
de nas gser skyems la zan ril zla ma chos skyong la dmar po gnyis /
gzhi bdag la dkar po gcig bcas snod so sor bshems ban mchod ltar byin brlabs la /
hUM /
bla ma yi dam dkon mchog gsum / /
nas /
de ring bdag gi grogs mdzod cig /
ces so sor phul /
de nas dbyu gu la /
na mo rje btsun sogs /
dbyu gu'i gtor ma 'di la khu gcig sogs /
dgug gzhug tshar gsum brjod /
de nas dbyu gu snod bzhi la bsham /
g.yas su chang dang /
g.yon du chab bzhag la phyag len ltar bzhi tshan bzhi 'bul ba gtor ma'i mtha' glug /
de nas gtor ma phyag rgya dang bcas ut+tiShTHas lha nam mkhar bteg la nang mchod ltar byin brlabs nas 'bul /
hoH la ma dpal gshin rje gshod kyi sogs gtor rdzongs rgyas pa /
mngar ya phaT bar dang /
gzhi bdag gtor ma gtong /
de nas bskul rgyas pa /
hUM /
bcom ldan gshin rje gshed po'i bka' / /
zhes pa nas /
khyod la gnyer du gtang pa ni / /
blo bzang rgyal ba'i bstan pa dang / /
bstan 'dzin dge 'dun sde bcas dang / /
rnal 'byor dpon slob 'khor bcas la / /
sdang pa'i dgraX bdud dangX 'di dagX phyogs mtshams gang na gnas kyang rung / /
khyod gyis de ring sogs sbyar /
brag dkar sngags rims pa'i gdangs dang bcas 'chi bdag ma 'don /
sdang dgra ma'i mtshams dpal 'bar dang bcas las rdor gyis zhwa gyon nas 'bul /
bzlog pa dang /
sher snying 'don /
chos rgyal gyi gtang rag gi mchod bstod /
yig brgya /
bzod gsol / /
mgron gshegs gsol /
mnga' gsol /
shis brjod kyis mtha' brgyan /
phyi bro gling la grib ma bab pa dang thab rtsar phyin te /
bdag bskyed bzlas pa /
bsangs chu sgrub /
'di dbang gi 'gugs pa yin pas las sngags la dzaH sbyar ba bdun gyis mchod yon sgrub /
yig brgya nas gtor 'bul rnams grub rjes /
drug cu ma drag bsngo rgyas pa 'di la /
thab kyi steng many+dzi btsugs pa'i khar drug cu ma nag po dang /
stegs kyi khar dbyu gu grangs tshang ba /
mchod pa /
zan ying /
sgrol chas /
skam thun rlon thun rnams bsham /
de nas nang mchod byin rlabs nas /
gzu dbang bar gong ltar la /
de nas 'brub khung bskyed /
na mo rje btsun sogs dgug gzhug lan gsum /
hUM /
gza' bzhin phyogs bcur nas sgrol chas thun dang bcas kyis bsgril nas /
ling ro dang dbyu gu lhan cig byin brlabs te bzhi tshan bzhi 'bul ba na gzhi bdag gtor ma'i bar gong ltar dang /
de nas tor ma zor bskyed /
sgo dbye /
bskul rgyas pa gshed bka' ma dang /
'chi bdag ma'i sdang dgra mar dpal @# / /
'bar dang bcas las rdor gyis gtor ma phyi rol gom pa bzhi bcu'i mtshams su sreg khang du dor /
bzlog ring sogs sngar dang 'dra /
shin tu mthar thug gi drag po ni /
de steng /
zhal dang mche ba dang /
mig dang gtsug tor gyi phyag rgya rnams bstan pa /
dmar gyi ar+g+haM /
dam tshig bsgrag pa /
bskul ring /
ma bskul /
phyogs skyong gi bskul ba /
ya ma rA dz+nyI sngags dkrugs te bzla ba sogs zhib bar bla ma mnyes pa'i zhal las shes dgos par gsungs /
de nas gdan dang chas gos me lha'i skabs dang 'dra zhing /
rang lha'i nga rgyal gyis snang ba thams cad bde stong gi ngo bor bltas la bzhad pa brgyad sgrog bzhin cang te'u 'khrul /
stan bde bar nub tu kha phyogs la padma'i 'dug stangs kyis 'khod nas byang chub kyi sems dang bde stong gi rtsis zin pa'i sgo nas /
gzhi bdag la gtor ma btang nas 'phrin las bcol /
smra ba bcad /
rdor dril byin rlabs /
mchod pa byin rlabs /
rdzas sbyong sos nam gshegs gsol bar bcu cha'i sbyin sreg gi chog bzhin gnyid dang bza' btung gis bar mchod par lha dbang du bya ba'i dmigs pa dang cas mtshan thog thag tu me tog dmar po'i sbyin sreg rgyun mi 'chad par bya'o / /
de nas nam langs nas mjug bsdus te drug cu ma drag bsdos 'bring po'am bsdus pa byed na gong gi 'bring po'i nang nas gtor ma lha bskyed /
gzu dbang /
dgug gzhug rnams bzhag /
gzhan sngar ltar byas nas phul la thun grol /
de nyin ngal bso /
de'i phyi nyin nas nyi ma re re bzhin spyin sreg thun gnyis re byas te thun dang po'i 'gor thun gnyis 'drang ba'i rdzas rnams bsham /
rdzas thams cad ma 'dzoms kyang /
yam shing /
mar khu /
me tog dmar po gsum med mi rung yin /
bzhad pa brgyad sgrog mi dgos /
thab rtsar bdag bskyed bsgom pa dang sbyin sreg rnams sngar bzhin dang /
thun phyi ma dzwa la nas dbu tshugs /
bcu cha dang po blug pa nas mtshar bar thig gsar rgyag dang me snying mi dkrug /
thun thams cad smra bcad byas nas bsnyen pa'i bcu cha ste 'bum bcu 'gro nges bya /
gong gi grangs gsog rigs phyag len rgyas bsdus gnyis las rgyas pa byed na legs par gsungs /
mjug tu nyin 'ga' zhig la dpa' bo'i ston mo dang /
rgyas pa'i sbyin sreg 'o thug sgrub pa sogs kyis rang dang grogs rnams mnyes shing tshim par byas la /
bsngo smon gyi rgyas 'debs dang bkra shis kyi dge mtshan spel nas bsnyen yig rnams su gsungs pa bzhin phyi mtshams nang mtshams rim gyis grol bar bya'o / /
de lta bu'i rje bla ma'i snyan brgyud kyi gdams zab khyad par can yin pas bka' rgya dam zhing spyi khyab tu spel ba'i 'os min par gsungs nas dmigs bsal re gnyis ma gtogs bsnyen pa gtong nges las gzhan gang byung la gnang du mi rung /
'di lta'i yi dam khyad par can dang mjal nas bsnyen pa byed rgyu byung ba'ang skal ba shin tu bzang zhing /
dal 'byor don ldan du byung ba yin te /
lha'i dbang po brgya byin lta bus ngal ba brgya phrag gis btsal yang 'di 'dra'i man ngag gi cha tsam rnyed par mi 'gyur bas 'di la 'bad na nyen che sa nas mi bslu ba dkon mchog gi chos nyid yin pas /
phan yon la yid ches @# / /
bskyed de brtson pas 'bad pa gal che bar gsungs so / /
zhes pa 'di yang skyabs rje rdo rje 'chang gi zhal snga nas ji skad gsungs bzhin 'brir ma langs kyang lag len gyi gnad rnams brjed du phangs nas zab khrid lan gsum thob pa'i zin bris cung zad yod pa rnams rang gi lag len bde phyir brjed byang du sug bris bris bgyed pa po 'du gsum pa thub bstan gsungs rab bo / /
zhes mkhyen brtse lhag bsam drang po'i ngang tshul mtshungs pa med pa'i thugs mnga' ba chab mdo drung yig rgan ngag ldan rin po che de nyid nas /
nged kyis skyabs mchog rdo rje 'ch+nag gi drung nas 'jigs byed dba' bo gcig pa'i bsnyen chen gyi khrid zhus skabs brjed thor btab pa'i zin bris legs pa zhig yod pa snga dus gzhan gcig la g.yar ba nges gsal yang /
tshur 'phrod pa ma byung tshul sogs gus slob pa 'dan gra su d+hI'i ming can bdag la zhal chems kyi tshul du nan tar phebs pa bzhin phyis rten 'byung legs 'dzoms kyis lcags yos lor rnyed pa /
yi dam khyad par can 'di'i bsnyen sgrub don gnyer can mang po'i nyams bzhes kyi cha rkyen du bsams nas 'dir gsar du bcug pa lags pas /
nongs pa'i tshogs ci mchis bla ma lha srung gi tshogs la bzod par gsol zhing /
skyabs mchog rdo rje 'chang gi gsungs 'bum gras snga rting rnams su 'khod pa'i bka' rgya can lta bu 'di 'dra'i rigs rnams lag tu len mkhan dag nas snod du rung nges lam gtogs /
nyams mtshar ltad mo'i klog 'don dang /
dam med thog lta can dab nor phyir chos 'tshong lta bu'i lag char ma song pa gnad du che zhing /
gsang sngags zab mo'i dbang khrid bsnyen pa sogs grong chog dang nus pa thon thabs tsam du 'phyer na khe yas nyen che bar gsungs pas /
mtshan ldan brgyud pa'i man nag gtsang zhib tshad la go rim ma nor bar legs par bslab ste /
gzhan phan gyi bsam pa khyad par can gyis zin pa'i sgo nas grub gnyis kyi dga' ston myang ba'i thabs su 'gro bar bya'o / /
! 'di man lung rgyud med /
de nas zhu 'phrin du shin tu rgyas shing zhib par ji ltar gsungs pa ltar na bla ma'i rnal 'byor gyi nyams myong bzang po thugs rgyud du 'khrungs pas gtso byas sgrub pa nyams len gnad du gang legs song 'dug pa shin tu legs /
lhag par dge sbyor gyi thog mar bla ma'i rnal 'byor gyi nyams myong gnad du bdon pa ni /
spyir deng dus chos pa rnams 'dres khyer dang /
lam log lam gol sogs kyi bar gcod shin tu mang bas chos pa lam du 'gro ba ches dka' ba'i skabs 'dir bdud las dang bar gcod kyis mi tshugs pa la shin tu gnad che zhing /
'go bshes gnyen bsten tshul nas 'jug mi slob pa'i zung 'jug gi bar gyi lam gyi rim pa gang dang gang skye ba thams cad bla ma'i rnal 'byor la rag las shing /
de dge gegs sel dang bogs 'don yang bla ma'i rnal 'byor las lhag pa med pa'i rgyu mtshan rgya che mu med mtha' klas pa kho bos smra ba'i go skabs bral ba zhib par bla ma mchod pa'i khrid yig rgyas pa rnams dang /
byang chub lam gyi rim pa /
gzhan yang mdo rgyud kyi gzhung dum /
bka' brgyud dang bka' gdams kyi dam pa gong ma'i rnam thar las 'byung ba ltar lags na /
slan chad kyang gcig chog bla ma'i rnal 'byor lam gyi srog shing du byas nas /
nges 'byung /
byang sems /
yang dag pa'i lta ba /
lam rim pa gnyis kyi rnal 'byor dang bcas pa la nyams myong gong nas gong du chos pa rab la zhag skyed dang /
chos pa 'bring la zla skyed du gsungs pa ltar gnad du bsnun pa 'tshal zhing /
'on kyang dus kyi snyigs ma'i rang rtags chos pa bzang po rnams la phyi nang gsang gsum gyi bar chad 'gal rkyen mthun rkyen du brdzus nas ngo mi shes pa @# / /
mang bas /
de rigs la rtog pa sbyang pos de'i dbang du ma shor ba dang /
'gal rkyen mthun rkyen du bsgyur thabs spyi dang /
bla ma lha srung la gdung bskul gsol 'debs sogs rgyas par mgur ma rang du ji ltar gsol ba ltar phyag len du ci thebs mdzad par zhu zhing /
dri ba'i skor /
drug cu ma drag bsngos rgyas pa'i 'don chog go rim bsnyen yig tu gsal ba ltar la /
'don tshig rnams chos rgyan gyi gsung bka' rgya ma'i drug cu pa'i 'don sgrigs dang /
chos rgyal glo bur las bcol sogs las blang na 'thus /
me lha'i rjes gnang gzhi nas med pas thob mi dgos /
me bsnyen dang /
mgon chos lha mo sogs la thun re bzhin du bdag bskyed nges par dgos /
me lha'i sbyin sreg skabs spel tshig bde bsnyen ltar byung na legs /
sgrub pa'i skabs thun re bzhin bdag bskyed nges par dgos lags / / / /
! der bla ma'i rnal 'byor lam gyi srog shing du bzung zhing /
lam rim blo sbyong /
mdo sde sogs gsung rab du ma lam gyi rim pa'i gdams ngag tu khyer pas nyams len la brtson bzhin pa ni shin tu legs shing /
da dung yang dmar khrid bde myur gyis bcad gsar rtsom gzhir bzung ba'i thog /
gsung rab gang mthal gang thos sa bcad rang rang gi thad kar bcing ste gsung rab mtha' dag lam gyi rim pa'i sa bcad gcig tu dril pa'i go don gyi rkang tshugs par bgyis pa'i thog /
bla ma'i rnal 'byor bsags sbyang gsol 'debs kyi dpung dang ldan pa'i ngang nas dmigs skor so sor don gyi ngo bo lung rigs dpe dang bcas pa'i dpyad 'jog zung 'brel dang /
de yang 'go bshes gnyen bstan tshul nas rdzogs rim zab mo'i bar gyi yongs rdzogs lam gyi rim pa spyi dang /
khyad bar rang gi rgyud tshong gang du sleb pa dang mthun pa'i dmigs skor la yar skyed 'don thabs dmigs rnam gnad du bsnun pa bcas mdzad na lam yongs rdzogs la bag chags theb cing /
khyad par rang gi rgyud tshong gang du slebs pa'i nyams rtogs bzang po zhag skyed zla skyed du thon pa gdon mi za bas de don phyag len du 'debs pa gal che /
blos lcogs na gzhung lugs rab 'byams la thos pa mthil phyin pa dang /
thos don bsam sgom sgrub pa snying po'i nyams rtogs gnyis 'dzoms byung na mchog tu 'gyur la /
nyams myong rgyud thog tu ma skyes tshe gzhung brgya blo nas bshad byed tshig 'khri skam po las med pas 'khor ba dang /
ngang song zlog par mi nus pa lhas byin dang /
legs skar gyi thos pa dang 'dra zhing /
paN chen thams cad mkhyen pa blo bzang chos kyi rgyal mtshan gyis /
sems chags sdang rjes su ma 'brang bar / /
rje rgyal ba'i gsung gi gces pa'i mdzod / /
lam stong nyid snying rje'i snying po can / /
'di 'bral med du sgoms dang yun du dge / /
phyi thos bsam sgro 'dogs mchod kyang / /
sems 'khor 'das rtsa bar gsungs pa'i phyir / /
nang shes rgyud zhi zhing dul bar gyis / /
chos zab don gyi snying po bsdus pa yin / /
lus snang stong tshogs pa lha yi sku / /
ngag grag stong bzlas ba rgyun mi 'chad / /
yid bde stong dbyings las ma g.yos par / /
pha bla ma'i rnam thar rjes su skyongs / /
zhes gsungs pa ltar /
slob gnyer sogs ha @# / /
cang rgya che ma byung yang byang chub lam gyi rim par dmar khrid tsam la thos bsam gyi sgro 'dogs bcad de sgrub pa gnad du bsnun pas rgyud la skyes na lam ma zhugs nas sangs rgyas kyi sa'i bar tshe gcig la bgrod pa mid la yab sras dang /
rdo rje mched gsum /
dben sa yab sras /
thar pa'i rgyal mtshan sogs kyi rnam thar ltar lags /
dgos don snying po tshig gi mkhas nyams dang /
sgom pa'i sgrub tshugs dang /
byas byas kyi rnam grangs ltar snang gi bshad sgrub 'gro don sogs chos ltar bcos pa gang gis kyang mi phan cing /
ngan song gi skye sgo 'gegs thub tsam gyis kyang gting chod par mi 'gyur pas /
des na lam gtso gsum dang rim gnyis kyi nyams myong rgyud thog tu 'gel bas thar pa dang thams cad mkhyen pa'i lam gyi rkang tshugs pa zhig snyigs dus kyi tshe thung dgun nyi lta bu 'di la sgrub pa'i dam bca' snying la bcings te /
de bzhin du lag len la ci thebs bya ba gnad du che bas de don thugs kyi mthil du bzung bar mdzod / / / /
ces pa 'di gnyis rdo rje 'chang pha bong kha pa dpal bzang pos /
sgrub brgyud bstan pa'i rgyal mtshan 'dzin pa ngag dbang snyan grags la snga dus chab shog gi lam nas gnang ba /
slar lcags yos lor bdag sud+hI'i ming can gyi lag tu phebs pa las /
lo de nyid la 'jug 'dir gsar bcug zhus pa 'gro don 'phel / /
'di'i shog grangs bcu drug pa'i mdun yan gzim lha klu dka' tshal ba nas spar du bskrun par mdzad cing /
de man chod rnams gus ldan bka' tshab shan kha ba 'phyur med bsod nams stobs rgyas nas rgyu yon sbyar te rab rgyal lcags yos lor bar gzhi gsar bskrun zhus pa 'gro don 'phel / /
sarba mang+ga laM / /
