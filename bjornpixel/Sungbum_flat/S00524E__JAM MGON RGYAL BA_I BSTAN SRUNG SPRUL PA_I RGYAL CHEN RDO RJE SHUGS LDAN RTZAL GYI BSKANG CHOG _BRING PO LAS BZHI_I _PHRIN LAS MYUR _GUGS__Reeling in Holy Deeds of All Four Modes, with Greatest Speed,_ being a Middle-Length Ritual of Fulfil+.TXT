@# / /
'jam mgon rgyal ba'i bstan srung sprul pa'i rgya| chen rdo rje shugs ldan rtsal gyi bskang chog 'bring bo las bzhi'i 'phrin las myur 'gugs zhes bya ba bzhugs so / /
@## / /
na mo gu ru /
'dir sprul pa'i chos skyong rdo rje shugs ldan gyi bskang chog cung zad bsdus pa bya bar 'dod pas /
gtor ma rgyal chen rigs sngar sha gzugs ma lnga /
'khor gtor mtheb kyu tsam gyis bskor /
zhi drag gi nyer spyod gnyis dang /
ja chang 'o phud sogs mchod ba gtsang zhing dam sel gyis ma gos ba legs bar bsham /
skyabs sems /
dga' lha'i rnal 'byor dang 'brel ba'i dmigs brtse ma /
bdag bskyed rgyas bsdus gang rigs sngon du btang /
mchod ba rnams bla med ltar byin gyis brlab /
bskyed chog dngos ni /
las sngags kyis bsangs /
swa b+hA wa sa sbyangs /
stong ba'i ngang las rang gi mdun du pai DUr+ya'i sa gzhir skyed mos tshal /
mtsho dang rdzing bu sogs kyis mdzes shing rin po che'i ri bos mtha' bskor ba'i dbus su dbang drag rol ba'i gzhal yas khang rnga ma zhing @## / /
brjid pa'i nang du gdong lnga'i dbang po 'jigs su rung ba /
rin po che'i rgyan dang dar zab kyis g.yogs pa'i steng du ya hUM gis mtshan pa yongs su gyur pa las ngo bo 'jam dpal gshin rje'i gshed dang dbyer ma mchis pa rnam pa 'jam mgon bstan srung rgyal chen rdo rje shugs ldan rtsal sku mdog dmar smu gzhal gcig phyag gnyis pa dgyes 'dzum bzhad pa'i zhal cung zad gdangs shing ljags 'dril ba /
snying rje'i shugs kyis rngam pa'i spyan gsum g.yo ba /
smar dang smin ma me ltar 'phro ba /
phyag g.yas gser gyi spu gri nam mkha' la 'phyar zhing /
g.yon pas dgra bgegs kyi don snying rtsa ba dang bcas pa thugs kar bsnams pa /
mtshan khung g.yon na dgos 'dod lhug par stsol ba'i gter gyi ne'u le dang /
khams gsum dbang du 'gugs pa'i gser gyi lcags kyu bsnams pa /
dbul 'dzam bu chu bo'i gser gyi mdangs can gyi thang zhwa dar gyi rgyan can gsol ba /
rab byung gi cha byad can chos gos rnam gsum lha ba lhu ba tu 'chang ba /
zhabs la gsang phu stag lha ma bzhes pa /
sku'i sprul pas 'jig rten khyab pa /
gsung gi 'phrin las kyis bstan pa srung ba /
thugs kyi dgongs pa stobs bcu dang ldan pa| rnam 'gyur ma nges pa cir yang ston pa'i sku las skyes pa'i ye shes kyi me rlung 'khrugs pa'i dbus na bzhugs pa /
gtso bo'i phung khams skye mched yan lag rnams las 'od zer du ma re spros pa las /
gtso bo'i mdun du rnam snang shugs ldan rtsal sku mdog dkar po khro zhing 'dzum pa /
phyag g.yas mda' dar me long gis brgyan pa 'phyar zhing /
g.yon zhags pa 'dinz pa sku la dar dkar gyi 'jol ber dang /
dbu la la thod gser ma gsol ba /
glang chen sna ring la chibs pa /
g.yas su rin chen shugs ldan rtsal sku mdog ser po g.yas gser gyi tshe bum 'chi med bdud rtsis gang ba dpag bsam gyi shing gi kha rgyan can nam mkhar 'phyar zhing /
g.yon nor gzhong 'dzin pa /
rin po che'i rgyan dang rtse ber ser po gsol ba /
sgra sra ba chas mdzes kyi lha rta ngang dkar la chibs pa /
rgyab tu padma shugs ldan rtsal khrag mdog rngam brjid 'dzum @# / /
zhing chags pa'i nyams can /
g.yas khams gsum dbang du 'gugs pa'i lcags kyu dar dmar gyis brgyan pa nam mkha' la 'phyar zhing /
g.yon rin po che'i zhags pa 'dzin pa /
dar dmar gyi gos gyon cing me tog dmar po'i rgyan ldan zhang blon gyi cha lugs can g.yu 'brug la chibs pa /
g.yon du karma shugs ldan rtsal shin tu dmar smug khros pa'i tshul can g.yas ral gri dgra la 'phyar zhing /
g.yon tsit+ta zhal du stob pa /
dar nag gi na bza' can /
drag po'i bya khyung la chibs pa /
de dag gi mtha' skor du mdzes sdug yum chen dgu /
sna 'dren dge slong brgyad /
las mkhan stag shar bcu /
dregs pa sde brgyad la sogs pa'i 'khor tshogs rgya mtsho lta bus bskor bar gyur /
gtso bo'i thugs ka dang rang yi dam du gsal ba'i thugs ka'i sa bon las 'od zer 'phros /
dga' ldan mkha' spyod| ri bo rtse lnga /
sham+b+ha la sogs par bzhugs rdo rje'i pho brang nas ting nge 'dzin gyis sprul pa'i gnas yul chen po 'dir sprul pa'i rgyal chen rdo rje shugs ldan rigs lnga 'khor dang bcas pa skad cig gis badzras mA ya dzaHdzaH sbos sbyor bsregs cing rol mo dbyangs dang bcas spyan 'dren pa ni /
hUM| rab zhi chos sku'i dbyings las ma g.yos kyang / /
sna tshogs sprul pa'i rol gar mtha' yas pas / /
mnyam med thub bstan rin chen srung mdzad pa'i /
sprul bsgyur cir yang ston pa'i skur bzhengs shig /
blo bzang bstan la zhugs pa'i bu brgyud la / /
brtse zhing gdung ba'i g.yar dam mi g.yel bar / /
dga' ldan zhing nas yab rje tsong kha pa'i / /
seng khri'i gseb nas da lta gnas 'dir gshegs / /
nyer bzhi'i yul dang sum cu rtsa gnyis gnas / /
oM Di yA na byang phyogs sham+b+ha la / /
ri bo rtse lnga dpal ldan 'bras spungs dang / /
sa skya'i rmug chung gnas nas gshegs su gsol / /
dol gyi chu mig rdo phud chos 'khor dang / /
rnam rab tshong 'dus ri chos rmor ngor dgon / /
dga' rnam 'on rong lha ldan spro khang sogs / /
gar bzhugs gnas nas thogs med gshegs su gsol / /
oM d+harma pA la mahA rA dzA badzra be ga wa na ru draH pany+tsa k+Shu la sa pa ri wA ra a kar+Sha ya dzaHdzaHdzaHhUM baM hoH dam tshig pa dang gnyis su med par gyur /
zhes spyan drangs te dam tshig pa dang dbyer med du gyur bar bsam /
de nas mchod cing bstod pa ni /
oM d+harma pA la m+hA rA dzA badzra be ga wan ru draHpany+tsa kU la sa pa ri wA ra ar+g+haM pra tIts+tsha hUM swAhA /
zhes pa nas /
shap+ta'i bar gyis mchod /
oM d+harma pA la mahA rA dzA badzra be ga wan ru draHpany+tsa kU la sa pa ri wA ra oM AHhUM /
zhes nang mchod 'bul /
gang zhig dran pa tsam gyis phyi nang gi /
bar chad kun sel las bzhi'i 'phrin las rnams / /
stsol mdzad rgyal chen shugs ldan rigs lnga rtsal / /
bstan srung 'khor dang bcas la @# / /
phyag 'tshal bstod / /
de nas bshags pa bya ba ni /
rang gi thugs ka'i hUM las 'od zer 'phros pas rdo rje gsum gyi lha tshogs mdun gyi nam mkhar spyan drangs /
de rnams kyi gnas gsum las yi ge brgya pa dkar dmar mthing gsum gyi tshogs dpag tu med pa byung /
rang dang rgyal chen rigs lnga drag po rtsal 'khor dang bcas pa rnams kyi gnas gsum du thim pas /
rang gzhan yon mchod 'khor dang bcas pa rnams kyi dam tshig nyams chags thams cad dang de'i dbang gis bstan srung rgyal chen rigs lnga 'khor dang bcas pa rnams kyi sku gsung thugs la nyams grib phog pa thams cad byang zhing dag par gyur par bsams la yi ge brgya pa nyer gcig bzla /
de nas /
hUM| 'jam dpal zhi khro rje btsun blo bzang grags / /
rtsa brgyud bla ma yi dam lha tshogs dang / /
khyad par bstan srung rdo rje drag po rtsal / /
brtse ba chen pos bdag la dgongs su gsol / /
bdag ni ma rig 'thibs pos yongs non cing / /
dbang med chags sdang drag pos rgyud dkrugs pas / /
bag med sdig ltung nyes tshogs ci bgyis pa / /
snying nas bshags so myur du byang bar mdzod / /
mkhan slob dge 'dun spyan sngar khas blangs pa'i / /
so sor thar ba'i bcas mtshams dral ba dang / /
bla ma rgyal ba sras bcas spyan snga ru / /
dam bcas byang sems bslab bya las 'das shing / /
bla ma dkyil 'khor lha tshogs dbang bzhag nas / /
nyer ma nos dam tshig gnyen po 'dor pa sogs / /
bcas dang rang bzhin sdig ltung nyes tshogs kun / /
snying nas bshags so myur du byang bar mdzod / /
khyad par blo bzang rgyal ba'i bstan pa la / /
sdang dang log pa'i bsam sbyor 'chang ba dang / /
dam nyams dam sel mdza' bor bsten pa dang / /
zab mo bshad sogs snying nas mthol zhing bshags / /
tshang la ma nor bstan pa'i snying po dang / /
mjal kyang ltar snang phyogs re'i lugs gzhan gyi / /
bsre bslad bgyis dang yal bar bor ba sogs / /
khyod kyi thugs dang lhag par 'gal ba bshags / /
lha chen khyod kyis bu ltar bskyangs pa la / /
rgyun dang dus kyi mchod gtor ma bgyis sogs / /
mdor na nongs shing nyes pa'i tshogs rnams kun / /
snying nas bshags so brtse bas rjes gzung mdzod / /
de nas bskang ba bya ba la /
bskang rdzas byin rlabs ni /
las sngags kyis bsangs /
swa b+hA wa sa sbyangs /
stong pa'i ngang las bskang rdzas rnams rang rang gi ming yig dang po thig les brgyan bzhu ba las byung ba'i bla ma yi dam sprul pa'i rgyal chen rdo rje shugs ldan rigs lnga drag po rtsal 'khor dang bcas pa mnyes par byed pa'i dam rdzas spyan gzigs mchod pa'i bye brag bsam gyis mi khyab pa zhig bla ma yi dam sprul pa'i rgyal chen rdo rje shugs ldan rigs lnga drag po rtsal 'khor @# / /
dang bcas pa rnams kyi spyan lam du 'byung zhing rgyas par gyur cig /
oM sarba bid pU ra pU ra /
su ra su ra /
A brta ya A brta ya hoHbadzra s+pha ra Na khaM /
lan gsum /
oM badzra ar+g+haM AH hUM| nas /
oM badzra shap+ta AHhUM /
bar dang /
oM badzra rU pa AHhUM /
nas /
oM badzra spar+sha AHhUM /
oM swA b+hA wa bi shud+d+he sogs sngags drug phyag rgya drug gis byin gyis brlab /
bdag gi bsam pa'i stobs dang ni / /
sogs bden stobs brjod pas bskang rdzas byin gyis brlab /
bskang gtor nang mchod ltar byin gyis brlabs la /
rol mo dbyangs dang bcas /
hUM| chos dbyings bde ba chen po'i rnam rol las /
byung ba'i mchod sprin nam+m+kha'i mtha' klas pa / /
shugs ldan rigs lnga 'khor bcas spyan lam du / /
'byung zhing rgyas la dgyes pa bskyed gyur cig /
mngar gsum bdud rtsi'i mchod yon rgya mtshor 'khyil / /
mdzes pa'i me tog dri zhim bdug spos sprin / /
'od 'bar snang gsal ga pur ngad ldang dri / /
sna tshogs bza' bca' snyan pa'i rol mor bcas / /
rdo rje shugs ldan rigs lnga'i thugs dam bskang / /
bka' nyan 'khor tshogs thugs dam bskangs gyur nas / /
rnal 'byor 'dod don yid bzhin 'grub pa dang| |blo bzang bstan dgra thal bar brlag par mdzod / /
dgra bgegs snying khrag dbang lnga'i me tog dang / /
sha sna'i dud sprin zhun chen sgren me sbar / /
mkhris pa'i dri chab sha rus zhal zas tshogs / /
dung chen rkang gling gsang ba'i rnga chung gis / /
rdo rje shugs ldan X bka' nyan 'khor tshogs X rnal 'byor 'dod don X blo bzang bstan dgra thal X sha khrag gtor tshogs lhun po'i spo ltar spungs / /
skyems chad rgya nga'o zha mtsho ltar 'khyil / /
bkra shis rtags rdzas 'dod yon rin chen bdun / /
phyi nang mchod sprin kun gsal khyon du bkram / /
rdo rje shugs ldan X bka' nyan X rnal 'byor X blo bzang X sprin dkar ltar 'phyo gdong lnga'i dbang po dang| |rtsal chen khyung 'brug glang chen dang ser rtan / /
gtum pa'i gcan gzhan phung byed than bya'i tshogs / /
spyan gzigs nyer mkho'i srog chags sna tshogs kyis / /
rdo rje shugs ldan X bka' nyanx rnal 'byor x blo bzang X rngam brjid rin chen rus pa'i pho brang dang / /
thang zhwa dur smrig chas gos 'jol ber dang / /
g.yang gzhi'i bgo ba rin chen rus rgyan sogs / /
zhi drag rgyan gos mtshang med pa yis / /
rdo rje X bka' nyan X rnal 'byor X blo bzang bstan dgra X spu gri dgra snying lcags kyu mda' dar dang / /
bum thod nor gzhong zhags pa ne'u le sogs / /
zhi drag rgyan cha go mtshon sna tshogs dang / /
srog 'khor bla rdo phyi nang gsang rten gyis / /
rdo rjex bka' nyanx rnal 'byorx blo bzangx 'dod chung chog shes sbyangs pa'i yon tan la / /
gnas nas shing rta chen po'i gzhung lugs cher / /
mang chos dpyad pa phra mo'i brgal brtag go /
lung rigs @# / /
rnam 'gyur 'bum du spro ba yis / /
rdo rje shugs ldan X bka' nyan X rnal 'byor X blo bzang X bstan pa'i snying po byang chub lam rim la / /
thos bsam bshad sgrub gcig tu brtson pa dang / /
dge ldan lta grub gtsang mar skyong ba yi / /
lha khyod lhag par dgyes pa'i mchod sprin 'dis / /
rdo rje X bka' nyan X rnal 'byor X blo bzang X phyi ru so thar 'dul ba'i kun spyod gtsang / /
nang du des 'byung byang chub sems gnyis 'byongs / /
gsang ba rim gnyis bde stong rnal 'byor skyong / /
yongs rdzogs lam bzang 'gal med sgrub pa 'dis / /
rdo rje X bka' nyan X rnal 'byor X blo bzang X thun mong thun mong min pa'i lam rim dang / /
gsang bde 'jigs gsum rim gnyis zab mo'i gnad / /
blo bzang rgyal ba'i dgongs bcud mthar thug la / /
nges rnyed rtse gcig brtson pa'i rnal 'byor 'dis / /
rdo rje X bka' nyan X rnal 'byor X blo bzang X gang sku'i phung khams skye mched yan lag rnams / /
shugs ldan rigs lnga gtso 'khor du shar kyang / /
nges don lus dkyil lha tshogs so gnyis su / /
nges rnyed ya mtshan phul gyi rnal 'byor 'dis / /
rdo rje X bka' nyan X rnal 'byor X blo bzang X blo bzang rgyal ba'i bstan dgra 'joms pa'i phyir / /
phyi ltar 'jigs byed dregs pa'i tshul bstan kyang / /
ngo bo 'jam dpal gshin rje gshed nyid du / /
yid ches gsol 'debs bla med rten mchog gis / /
rdo rje X bka' nyan X rnal 'byor X blo bzang bstan dgra thal bar brlag par mdzod / /
de nas chos sku ma'i bzlog pa dang mthun grub ma rnams spyi 'gro ltar bya /
de nas bzlas pa bya ba ni /
rang yi dam du gsal ba'i thugs ka'i sa bon las 'od zer 'phros /
chos skyong rgyal chen shugs ldan rigs lnga drag po rtsal rnams kyi thugs kar nyi gdan gyi steng du hUM yig gi mthar sngags phreng rang rang gi kha dog dang mtshungs pas bskor ba la phog pas thugs rgyud rang dbang med par bskul te /
ci 'dod pa'i zhi rgyas dbang drag gi las thams cad thogs pa med par sgrub par gyur par bsams la /
oM badzra biki miT+Na swAhA| zhes dang /
oM d+harma pA la m+hA rA dzA badzra be ga wan ru draHpany+tsa kU la sarba sh+t+ru mA ra ya hUM phaT /
ces dmigs rim dang bcas ci mang bzlas pa'i mthar yig brgya bzlas te gtor ma 'bul ba ni /
'bul gtor nang mchod ltar byin gyis brlabs la /
bstan srung rgyal po chen po rdo rje shugs ldan rigs lnga drag po rtsal 'khor dang bcas pa rnams kyi ljags hUM las skyes pa'i rdo rje rtse gcig pa dmar po 'od kyi sbu gu can du gyur pas gtor ma'i bcud thams cad drangs te gsol bar gyur par bsam /
oM d+harma pA la mahA rA dzA badzra be ga wan ru draHpany+tsa kU la sa pa ri wA ra sa sarba bigd+chan sha trUm i daM ba liM ta kha kha khA hi khA hi /
zhes pa lan gsum gyis gtso bo la phul /
'khon rnams la /
oM a kla ro @# / /
mu khaM sar+b+d+ha NaM a'dya nu t+p+n+na t+w+'+ta /
na maH sarba ta thA ga ta a wa lo ki te oM sam+b+ha ra sam+b+ha ra hUM /
lan gsum /
oM d+harma pA la m+hA rA dzA badzra be ga wan ru draH pany+tsa kU las pa ri wA ra ar+g+haM nas shap+ta pra tIts+tsha hUM swAhA /
oM d+harma pA la mahA rA dzA badzra be ga wa ne ru draH pany+tsa kU la oM AHhUM /
gtor rdzongs ni /
hUM| 'jam mgon rgyal ba'i bstan srung rdo rje shugs ldan rigs lnga drag po rtsal 'khor dang bcas pa khyed rnams kyis sha khrag dmar gyi gtor ma 'di bzhes la /
sangs rgyas kyi bstan pa spyi dang /
khyad par 'jam mgon chos kyi rgyal po tsong kha pa chen po'i mdo sngags kyi bstan bsrungs /
dkon mchog gi dbu 'phang bstod dge 'dun gyi sde skyongs /
bla ma'i sku tshe srings /
rnal 'byor pa bdag cag dpon slob yon mchod 'khor dang bcas pa rnams kyi chos sgrub pa'i 'gal rkyen thams cad gsol /
mthun rkyen thams cad sgrubs /
gnod cing 'tshe bar byed pa'i dam nyams dgra bgegs thams cad drag po'i chad bas skad cig nyid la thal ba'i rdul phran bzhin du brlag pa'i 'phrin las mdzod cig /
oM d+harma pU la m+hA rA dzA badzra bi ga wan ru draH pany+tsa kU la sa pa ri wA ra dgra bgegs a mu ka mA ra ya phaT /
de nas bstod pa bya ni /
bde gshegs bstan pa'i snying po dri med phul / /
skye dgu'i bsod nams dbyig tu nges bsrung zhes / /
'jam dpal dpa' bo 'jigs byed dregs pa'i zol / /
bstan srung bye ba'i shugs ldan khyod la bstod / /
rjes chags snying rje par rag lang tshor 'dzum / /
cir yang sgeg pa'i khro chags zhi 'dzum gar / /
tshad gzung pha mtha' ma dmigs sku'i gsang ba / /
dran pa'i mod la dgos 'dod stsol la bstod / /
mkhyen rab spu gris srid pa'i dgra srog dral / /
bde chen tsit+ta zhi mtha'i gshed du bzung / /
srid zhi'i mtha' las bzhings pa'i thabs mkhas brda / /
mtha' yas 'gro ba'i dpal du ston la bstod / /
mtha' bral lta ba'i yang rtse klu sgrub lugs / /
thub pa'i brtul zhugs 'dul ba'i spyod pa mchog /
'di ltar skyong zhes 'gro la 'doms pa'i slad / /
thang zhwa ngur smrig chas kyi klubs la bstod / /
gdong lnga'i dbang po rtsal chen khyung 'brug sogs / /
sna tshogs zhen pa nges med la brten nas / /
mtha' yas zhing du gang 'dul sprul bsgyur gar / /
'gro ba'i don du ngal ba med la bstod / /
rab 'bar me dpung 'khrugs pa'i klong nyid du / /
khro gtum drag shul bshan pa'i tshul 'chang yang / /
byams brtse zhi ba'i ngang las cung zad kyang / /
g.yo med ngo mtshar khyad par 'phags la bstod / /
gang gi gzugs phung rnam dag gzhi mdzad gar / /
'bum phrag ston zla'i lang tsho gsar pa'i sku / /
mda' dar zhags 'dzin gnyis 'thung dbang por chibs / /
rkyen ngan par gcod sel mdzad khyod la bstod / /
gang gi tshor phung rnam dag rgyas mdzad gar / /
nyin byed bye ba'i byin gzis brjid pa'i sku / /
@# / /
nor gzhung bum thogs lha rta ngang ser chibs /
dpal 'byor 'dod gu spel mdzod khyod la bstod / /
gang gi 'du shes rnam dag dbang mdzad gar / /
pad rA ga lhun po'i dpal bzhin 'bar ba'i sku / /
lcags kyu zhags 'dzin g.yu 'brug sngo po 'chibs / /
khams gsum dbang du 'gugs mdzad khyod la bstod / /
gang gi 'du byed rnam dag drag mdzad gar / /
dmar nag mi bzad me rlung 'khrugs lha'i sku / /
rtsal chan khyung chibs spu gri dgra snying thogs / /
dgra bgegs thal par rlog mdzad khyod la bstod / /
khams bzhi gzugs sogs rnam lnga rnam dag pa'i / /
rang bzhin dang rigs mdzos sdug yu mched dgu / /
lang tshogs rab sgeg 'dod pa'i sgyu tsal gyis / /
srid pa'i 'ching ba grol mdzad rnams la bstod / /
skye mched rtsa rgyus rigs rnams rnam dag pa'i / /
rang bzhin 'phrin las sna 'dren dge slong brgyad / /
gang la gang 'dul sprul pa'i zlos gar gyis / /
dam ldan pu bzhin skyong mdzad rnams la bstod / /
yan lag rnam dag stobs chen 'khor bo'i gar / /
dam nyams srog la dbang byed las mkhan tshul / /
rgya hor bal hod kha che'i rnam 'gyur gyis / /
phyogs kun rgyu ba'i stag shar bcu la bsod / /
bka' 'khor gnyan po kha che dmar po sogs / /
rgyal btsan gza' bdud gnod sbyi nor bdag klu / /
lha srin gshin rje mo the'u rang sogs / /
sde brgyad dmag tshogs stong gsum g.yo la bstod / /
yid 'ong rin chen mdzes pa'i gzhal med dang / /
rngam brjid du dur khrod rus pa'i phor brang sogs / /
sna tshogs rten dang brten pa'i rnam 'gyur gyi / /
mtha' klas sprul pa'i bkad par phyag 'tshal bstod| |de ltar bstod nas 'dod don 'phrin las bcol ba ni /
hUM| dam ldan sug pos khyod la gang bcol ba'i / /
las bzhi'i 'phrin las rno myur thogs med du / /
kun gyi mthong chos mngon sum rtags ston na / /
bdag gi bcol ba'i las 'di sgrub par mdzod / /
blo bzang ring lugs dri med nyin byed dbang / /
srid zhi'i dgung mkhar tag tu 'bar ba las / /
dman dang log pa'i lam mun thag brings pa'i / /
snang bskyed dgu'i dpal du brtal bar mdzod / /
de 'dzin skyes bu dpal dan bla ma yi / /
sku tshe mi shigs mchog gi gyal mtshan brtan / /
gang 'dul 'gro la 'phrin las dgos 'dod char / /
blo bzang bstan pa'i dpal du 'bebs par mdzod / /
thub pa'i bzhed gzhung dri med shing rta'i srol / /
'dzin pa'i blo gsal khrims ldan 'dus pa'i sde / /
thugs mthun khrims gtsang bshad sgrub 'phel ba sogs / /
dge ldan ring lugs yar zla'i dpal du mdzod / /
mang thos gdams par shar ba'i snying po'i bcud / /
do sngags lam gyi rim par rtse gcig tu / /
sgrub pa'i rgyal mtshan 'dzin pa'i bya bral kun / /
bzhed don snyin por son pa'i 'phrin las mdzod / /
chos dang chos min bde sdug rgyu 'bras la / /
@# / /
spyod pa'i skye rgyu sa chen khyon brtal bar / /
tshar g+chod rjes 'dzin gang 'dul 'phrin las kyi / /
mthar thug gtan bde'i lam bzang yang spor mdzod / /
khyad par 'byor bdag cag 'khor bcas kyi| |bar chad rkyen ngan ma lus khyod kyi gsol / /
tshe bsod dpal 'byor ma lus khyod kyis spel / /
brtan g.yo'i 'dod dgu dbang du khyod kyis sdus / /
rtag tu lus dang di bzhin mi 'bral bar / /
gang dang gang bcol yid la gang re ba / /
de dang de bzhin myud du 'grub pa yi / /
stong grogs gnyer kha nam yang mi g.yel mdzod / /
blo bzang bstan la sdang pa'i yid sgrub dang / /
rnal 'byor slos la 'tshing 'di ma nyams kyi / /
snying khrag hu ba kyis 'dren pa'i mngon spyod las / /
lo dang zla ba rma 'gyengs da ltar sgrubs / /
phun tshogs 'dod dgu rab '+k+yul sgrub gnas 'dir / /
rgyun du mchod ngo mgron du rtag bzhugs nas / /
mi nor logs spyod srung bar gnyer gtad na / /
nyin mtshan dus drug bya ra ma g.yel mdzod / /
de nas bskul bya dgos pa byung na rgyas ba 'tshub lhong che bas hin tu bsdus pa bya tshul ni /
bskul gtor 'khrag gis brgyan ba bshams la yi dam gyis rgyal bang po'i ngang nas /
hUM| rgyal ba'i bstan dang bstan 'dzin dge 'dun sngar / /
bsam sbyor log bar 'khu ba'i dgra bgas skun / /
lo zla zhag dang skad cig ma 'gyengs par / /
dra po'i chad las mi bzad sna tshogs / /
le lo g.yang dang las phyir ma 'drang bar / /
smyo 'bog brgyal dang rims nad gzer thung phob / /
lus dang sems phrol sha khrag zhal du gsol / /
klad ba 'jib cing rus mur spags pa gyon / /
ngan sems mdun gros bye ma'i chang bur shigs / /
mnga' thang snum zad mar me ji bzhin thong / /
tshe dpal longs spyod rgyab rten dpung dang bcas / /
bya sgo ma yis bsegs bzhin lhag med mdzod / /
mdor na bdag la gnod cing 'tshe ba'i dge / /
dngos dang rjes 'brangs mi gi lhag mar thongs / /
bcol ba'i las 'di da lta ba sgrub na / /
dngos brgyud bla ma'i bka' dang dam las 'das / /
rnal 'byor bsten gsol don med re ba'i 'bas / /
bslu bas do nongs bstan srung ming tsam gyur / /
de bas dam tshig gnyan po ma dral bar / /
mthu rtsal drag tu bskyed la las kun mdzod / /
ces bskul te bskul gtor zor du 'phang ngo / /
drag bskul 'di bzhin brag ri rdo re 'chad rgya mtsho mtha' yas kyi gsung bcos srad med pa'o / /
de nas hUM| mthun pa'i dngos grub ma lus pa / /
deng 'dir dag la stsal du gsol / /
'khor dang bstan pa longs spyod rnams / /
rgyas par mdzod cig shugs ldan rtsal / /
bskul 'di gal che dus las rgyun du mi gtong ngo / /
mnga' gsol ni phyir rol du bsang kyi dud sbrin dang bas /
hUM| blo bzang rgyal ba'i ring lugs skyong pa la / /
thugs bskyed las bzhi'i 'phrin las rna myur shugs / /
kun las khyad par 'phags sa'i bstan srung mchod / /
khyod kyi dbu 'phang bstod cing mnga' gsol @# / /
lo| |blang dor legs lam ston pa'i bla ma dang / /
mchog thun dngos grub stsol mdzad yi dam lha / /
'phrin las bzhi yi grogs mdzad bstan srung mchog / /
bla ma lha srung 'dus kur mnga' gsol lo| |bdag cag dpon slob mi nor phyi nang rdzas / /
kun gyi gnyer gtad srung mar mnga' gsol na / /
deng nas byang chub snying po ma thob bar / /
las bzhi'i 'phrin las sgrub la ma g.yel zhig /
de nas gtang rag gi mchod bstod byas la lhag chad kyi nyes pa bskang phyir yig brgya dang bzod gsol nan tan bya /
rten yod na brtan bzhugs dang /
men gshigs su gsol /
nyer bsdu smon zhing sogs mjug chog rnams spyi 'gro ltar bya'o / /
de ltar sprul pa'i rgyal chen rdo rje shugs ldan rtsal gyi bskang chog 'bring po /
las bzhi'i 'phrin las myur 'gugs zhes bya ba 'di yang mod smad thang steng mgar thar brul sku rin po che thub bstan 'jigs med grags pa rnam rgyal dang /
sku mched rdo rje rnam rgyal bcas kyis bkul ji ltar mdzad pa bzhin pha bong kha pa bde chen snying pos lcags rta tha skar zla ba'i drag po'i las la shis pa'i tshe kyi nyin par gling me tog bkar pa'i skyed tshal du bskang chog rgyas ba las bsdu te ha sbyor gcig la 'phral mar byis pa'i yi ge ba ni nag ldan dpon lha thub bstan gsung kyis bskyi pa'o / / / /
mngal / / / /
! dad gtong ra byangs sbyin pa'i bdag po che / /
su r+ya dzas yon sbyar rnam dkar mthus / /
sa lam bros pa rab myur shing rta'i shugs / /
zlu 'jug gdod ma'i rgyal sar myur 'god shog / /
nas phyi lo btsan zhus le par song / / / /
