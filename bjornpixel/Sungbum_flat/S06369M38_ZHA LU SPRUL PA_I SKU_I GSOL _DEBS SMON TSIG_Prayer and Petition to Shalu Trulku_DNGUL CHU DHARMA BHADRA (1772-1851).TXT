! swa sti| gang blo rab yangs kun gsal mtha' dang mnyam / /
ris med bstan dang 'gro kun skyong ba'i gnyen / /
dus gsum skyabs gnas thams cad 'dus pa'i sku / /
rje btsun bla ma'i zhabs la gsol ba 'debs / /
mgon khyod zhabs pad rdo rje ltar brtan cing / /
rnam dkar mdzad 'phrin chu bo'i rgyun la 'gran / /
bdag sogs dad ldan gdul bya ma lus pa / /
zab rgyas gdams pas smin cing grol bar shog /
bshad sgrub bstan pa yar ngo'i zla ltar 'phel / /
bstan 'dzin dge 'dun thugs mthun tshul khrims gtsang / /
'gro kun lus bde sems skyid chos la spyod / /
legs tshogs rgya mtsho'i dpal la spyod gyur cig /
ces zha lu sprul pa'i sku'i gsol 'debs smon tshig 'di ni /
rje btsun ma nyi ma chos bzang nas bskul ngor /
ban rgan d+harma b+ha dras sbyar ba'o / /
shu b+haM / /
