@# / /
'dul ba'i sdom tshig gnad bsdus snying po tshig don brjed byang las gzhi smad kyi skor bzhugs so / /
@# / /
blang bya tshul khrims bstan par spyir / /
dbye ba rab byung gso dbyar dgag /
sra brkyang gos ko sman dang las / /
phyir bcos dus dang dus min 'byung| /
sa gzhan gnas spyod yongs sbyong dang / /
las bye 'khor lo'i bye ba dang / /
rtsod pa phyir bcos gnas mal gzhi / /
bcu bdun 'di dag rtsa ba'i rim / /
las bye'i gzhi la lung gzhi las / /
byung ba'i yul gyis ko'u sham+b+hi / /
phyir bcos gzhi la nan tur gyis / /
bcos bcug yul gyis dmar ser can / /
dus dang dus min bsdus 'byung gzhir / /
ltung ba 'chab pos gang zag dang / /
sa gzhan spyod gzhir spo mgu las / /
phyogs gcig ming gis spo gzhi dang / /
yongs sbyong gso dgag bzhag pa las / /
phyogs kyis gso sbyong bzhag gzhir btags / /
bsdu na bcu bdun de dag las / /
ma thob thob byed rab byung @# / /
gzhi| /
mi nyams srung byed gso dbyar dgag /
bslab pa yongs sbyong gzhi gsum dang / /
sra brkyang gos ko sman gnas mal / /
bder gnas rkyen gyi gzhi lnga 'o / /
nyams na 'chos byed phyir bcos nas / /
rtsod pa phyir bcos yan chad bdun / /
gsum char dgos phyir gsum gyis las / /
mtshan nyid 'di pa'i rab byung gi /
'jug pa'i tshul khrims gtsor ston pa / /
le'u'i gzhung ming tshig yi ge'i tshogs / /
rjod byed 'dul gzhir snyad rung mtshon / /
lung brten dgos pas bcu bdun grangs / /
dam par bco brgyad bcu bdun steng / /
rnam 'byed gzhi zhes 'dren pa 'am / /
phyir bcos gzhi la ltung rtsod kyi / /
phyir bcos gnyis phye rin phreng dang / /
rab byung bsnyen rdzogs gnyis phye nas / /
mtsho TIka bco brgyad 'grel chung bzhin / /
go rim bslab rten 'grub pa'i phyir / /
rab byung sngar bstan lung dang mthun / /
gso sbyong bslab sbyong gzhi gsum gyi / /
thog mar 'dir bstan lung gi rim / /
dbyar dgag sra brkyang rim bstan pa / /
lung mthun med kyang nyams len rim / /
rigs mthun lhan bstan rtogs sla'i phyir / /
ko sman 'og nas gos gong drangs / /
yo byad gtso phyir gos sman gong / /
gos gzhi gsum las sra brkyang yang / /
dgag dbyer 'brel phyir dang por bstan / /
gos dang ko lpags spyi bsal rim / /
spyod dang lta ba'i dbyen gnyis po / /
rigs mthun lhan bstan rtogs sla'i phyir / /
las bye'i gzhi ni las 'og dang / /
'khor lo bye gzhi rtsod pa'i gong / /
rtsod pa'ang gnas mal gong du drangs / /
'khor rtsod brjod bya nyung mang rim / /
kun la dgos phyir las gzhi dbus / /
kun gyi rten phyir gnas mal mthar / /
bcu bdun don rtogs gzhi phyir gzhi / /
gso sbyong dbye gzhi chos 'di pa'i / /
dge sbyong gso sbyong mtshan ldan tsam / /
dbye ba zhi mthun bkra shis dang / /
gnod bzlog bco lnga bcu bzhi drug /
bsdu na zhi mthun gnyis 'dus te / /
dang po tha lnga rim pa bzhin / /
'di ba'i bslab pa yongs sbyong gang / /
nyes pa phyir bcos dngos min la / /
dbyar dgag gang rung min pa de / /
'di pa'i gso sbyong mtshan nyid do / /
zhi gnas ting 'dzin sgom pa dang / /
dge slong pha mas las chog dang / /
dge tshul @# / /
pha mas sngags tshig dang / /
sngon chog tshigs bcad 'don pa'ang yod / /
sngar bsags dag byed phyi rgyun sngom / /
sems shes gnyis dang tshul sbyong bas / /
zhi mthun gso sbyong gnyis su nges / /
don gyi gtso dang tshig nyung bas / /
zhi gnas sngon dang mthun pa gzhan / /
bslab pa gso zhing sbyong bas de'o /
! /
zhi gnas gso sbyong dgos pa'i don / /
dngos su bying rgod spong ba dang / /
brgyud nas nyon mongs mtha' dag spong / /
gang du ma dgag spong khang gzhir / /
gang gis tshul dag mang du thos / /
'dod chung chog shes gdams ngag ldan / /
lus sems 'du 'dzis dben pa des / /
gang na mos pa mi sdug pa / /
de nyid nad skran mtshon dug dang / /
mi rtag sdug bsngal stong bdag med / /
'jog cing dpyad pa'i zhi lhag zung / /
bsgoms pas sngon bsags las sgrib spyong / /
mi nus langs te rgyun chags bklag / /
ji ltar bying ba spong ba'i phyir / /
chu tshod snod 'dra'i bum chung dang / /
shing gi byang bu mtho gang tshad / /
shing gi ril chung chus bkang ba'i / /
gdos bu ci rigs rna bar dpyangs /
! /
bder gnas bsam gtan 'phel ba'i phyir / /
chos drug ldan zhing 'gro bzhi bral / /
sngar bsgos ma 'brel mtshams nang gnas / /
tshogs su ma longs spro byas te| /
dge 'dun mtshan nyid bzhi ldan gyis / /
gsol dang gnyis kyis zhal tar bsgo / /
dmigs bsal dge tshul rnam dag kyang / /
cho ga bsgrags pas bsko rung gsungs / /
des kyang de dag mi g.yeng phyir / /
de yi bya ba gzhung bzhin bsgrub /
! /
dge 'dun bsdu phyir gaN+Di brdung / /
gaN+Da'i rgyu ni de'i mdo las / /
tsan dan bil wa pa la sha /
a shwad tha dang tsan dan dmar / /
rgya star ta la keng shu ka /
shing sha pa dang ta ma la / /
a mra star bu skyu ru ra / /
ti na ti sa ra a sha kaM /
'di dag thams cad med na yang / /
'o se las ni bya bar gsungs / /
chung tshad srid du sor gya bzhi / /
che tshad brgya brgyad de bar 'bring / /
zheng du sor drug ngos sor gnyis / /
zur gnyis bcum zhing gzhogs pa la / /
sor mo brgyad re brgyad re dang / /
rtse gnyis spal pa'i mgo bzhin bya / /
gaN g.yog sngar gyi shing nyid las / /
dbyibs zlum rtse gnyis ne'u le'i mgo /
srid sor bcu gnyis 'chang gzung mnyam / /
gnod pa zhi phyir rab gnas ni / /
bkra shis tshig dang ser sngags bri / /
spong ba'i gaN chung sor nyer bzhi / /
yang na bcu gnyis mkhar gsil dod / /
brdung lugs shangs tsha lan gsum byas / /
bco brgyad 'phel zhing bcu bdun phri / /
dge 'dun bsdu phyir rgyud tog gsum / /
las phyir rgyud @# / /
gcig tog gsum dang / /
'ga' las rgyud gsum tog gnyis she'o / /
ro phyir tog med rgyud nyi tshe / /
'ga' las rgyud tog gcig ce 'o / /
spong ba bsdu phyir mkhar gsil gyis| /
gaN+Da'i bya ba byed kyang rung / /
'ga' las gaN chung brdung zhe 'o / /
gnod pa zhi ched ma zhi bar / /
gdugs tshod la bab ma bab kyis / /
zas phyir gaN+Di che chung brdung /
! /
gso sbyong gnas la blo mthun pas / /
dge 'dun thugs mthun klag cor spong / /
grub byas zin gsum ci rigs yul / /
nye 'khor 'dom ldan dge 'dun bzhi / /
sngar mthun byas dang ma 'brel bar / /
dge 'dun mtshan nyid bzhi ldan gyis / /
gsol gnyis las kyis blo mthun bya / /
skyabs kyi zhen pa 'byung med phyir / /
dbye thang ka la de mi dgos / /
dge slong der med skya rengs shar / /
rten gnas zhing min gyur pas 'jig ! /
mtshams che bcad pas spyir las dang / /
bye brag gso sbyong dgag dbye la / /
thams cad 'dus pas kun dag 'gyur / /
gos 'bral dbyar 'dral spang sla zhing / /
dbyar tshul gzhan du zhugs pas kyang / /
sra brkyang phan yon 'thob par 'gyur / /
dbus nas dpag tshad phyed gsum tshun / /
phyogs bzhi'i mtshan ma brtan po ldan / /
chu la sogs pas mtshams gzhan min / /
sngar mtshams bcad dang ma 'brel zhing / /
gzhan gyis mtshan ma ma btsugs par / /
dge 'dun mtshan nyid bzhi ldan gyis / /
rgyus can tshogs par mtshan brjod rjes / /
gsol dang gnyis kyis mtshams che bcad / /
dge slong der med skya rengs shar / /
phyogs bzhi'i mtshan ma brtan po zhig /
chu la sogs pa'i mtshams gzhan byung / /
rten zhing min gyur cho gas 'jig /
ka pi na yis ngag snyam pas / /
ma 'dus pa las mtshams bcad bcas /
! /
gos dang mi 'bral gnang sbyin pas / /
mtshams der kun gyi 'bral nyes khegs / /
sa der sngar gnang ma 'brel zhing / /
las kyis mtshams bcad che chung nang / /
dge 'dun mtshan nyid bzhi ldan gyis / /
gsol gnyis las kyis gnang ba byin / /
mtshams kyi 'jig rgyu kun gyis 'jig /
rang bzhin mtshams la de mi 'chags| /
rtsig pa'i mtshams la'ang rung gsungs pa / /
las mtshams nang gi rtsig par dgongs / /
'di ni ci dgar 'jug gnang gi /
cis kyang dgos pa'i sgrub pa min / /
zhu bar las kyi mtshams bcad na / /
rtsig mtshams grol zhes gsungs pa yang / /
las la 'du dgos la ltos nas / /
de zhig mtshams gcig 'gyur la dgongs / /
'bral ltos de zhig mtshams gcig na / /
mi 'bral gnang @# / /
byin don med 'gyur / /
mi 'bral gnang pa byin zin kyang / /
las mtshams gzhan phyir mtshams che'i khongs / /
dkyil 'khor ba la gos bzhag ste / /
dbye thang ka la nyal na 'bral / /
las la ltos te mtshams gzhan kyang / /
'bral la ltos te gzhan min phyir / /
rang bzhin mtshams khongs dkyil 'khor bar / /
gos bzhag gzhan du nyal mi 'bral /
! /
dkyil 'khor blo mthun byas pa yis / /
dge 'dun 'du ba khyab che spong / /
gding ba bzhi bcu bsgrub bya shong / /
rang bzhin mtshams sam mtshams po che / /
gcod par 'gyur ba'i nang khongs yin / /
phyogs bzhi'i mtshan ma nas bzung ste| /
'jig rgyu'i bar 'dra khyad par ni / /
mtsham cher srung byed yod gyur na / /
'di la med kyang 'di mi 'jig /
dkyil 'khor pa las tshad lhag cing / /
dpag tshad phyed gsum ma longs tshun / /
mtshams bcad mtshams chung kho na dang / /
gding ba bzhi bcu bsgrub bya bcas / /
shong tsam mtshams bcad de gnyis ka /
rin phreng de gnyis gcig pa ste / /
tshad kyang tha mal gtam thos tshun / /
'dul las brgya rtsa gnyis 'gyur phyir / /
tha dad min par bu ston bzhed / /
mtshams cher dkyil 'khor gcod 'dod na / /
phyi ma mtshams bcad 'chags pa'i phyir / /
mtshams che bkral nas tshig gcig gis| /
che chung mtshams gnyis bcad bgrol rung / /
ma bcad rtsig pa wa kha dang / /
dgon par rgyang grags tshun chad mtshams /
! /
lus kyis 'du bar ma nus na / /
'dun pa phul bas mthun pa 'grub| /
yongs dag phul bas gso sbyong dang / /
dgag dbyer bdag nyid dag par 'gyur / /
yongs dag rkyang pas mthun 'grub na / /
gnyis tshogs phul ba don med 'gyur / /
kha skong 'os pa'i dge slong gis / /
yongs dag rkyang phul don med yin / /
blang yul mtshams gnas kha skong 'os / /
lus sam 'dun pas ma 'dus shing / /
mi mthun las kyi yul min la / /
smyos gnang ma thob shes sam 'phrigs| /
dngos su grangs kyi skong byed min / /
dngos su mi 'du'i rkyen ldan brgyad /
! /
yongs dag blang yul da brgyad las / /
kha skong 'dun pas ma 'dus tshab / /
gso rung yongs dag ma phul las / /
chos drug steng du mtshams gnas pa'i / /
chos ni bdun ldan 'gro bzhi bral / /
blangs dang ma blangs khyad shes pas / /
mtshams bcad ma gtogs las kun la / /
'don rkyang blangs shing gso dgag la / /
'dun yongs gnyis tshogs blang bar bya / /
cho ga nyi shu rtsa lnga ste / /
kun la 'dun rkyang 'bul ba dang / /
gso sbyong dang ni dgag dbye la / /
yongs dag rkyang pa 'bul pa re / /
de la @# / /
gnyis tshogs 'bul ba rer / /
gnas brtan len du btang ba lnga / /
len pos 'bul lam dri ba lnga / /
yul des de dag 'bul ba lnga / /
gnas brtan blangs sam dri ba lnga / /
len pos de dag brjod pa'o / /
gcig gis du ma'i gnyis len rung / /
len pos blangs nas ma rjod bar / /
rgyug mchongs mgyogs dang mtshams phyir 'gro / /
gnyid nyal snyoms 'jug sogs mi rung / /
zhag lon gzhan song mtshan gyur dang / /
shi dang babs dang mkhar 'gro dang / /
lkog ma chur nub sogs kyis 'jig /
dge slong ma dang bslab byin las / /
blang du rung yang dbul mi rung| /
bden pa mthong na rung bar gsungs /
! /
gso sbyong byas pas khrims dang chos / /
dag 'gyur ma byas nyes pa khegs / /
gnas gsum blo mthun byas dang 'brel / /
nye 'khor 'dom gang yan chad ldan / /
mtshams nang gtsang zhing yangs pa ste / /
'jig pa'i nyen can min pa la / /
dge 'dun mtshan nyid bzhi ldan nam / /
dge slong 'khrul bcas lta bus kyang / /
zla ba phyed phyed tshes bco lngar| /
sbyor ba bshags bsdams bslabs byas pas / /
rang gzhan ltung ba dag pa dang / /
phyag dar gnas mal mchod bshams kyis / /
gtsug lag khang gi bya sgrub dang / /
dam chos bshad cing nyan pa dang / /
tshul shing brim zhing bgrang ba dang / /
ma 'dus pa las 'dun yongs blang / /
me tog dbul zhing mdo gdon gsol / /
dngos gzhi tshul ldan rgan rabs kyis / /
so so thar pa'i mdo gdon zhing / /
mjug tu dge ba bsngo ba 'o / /
'don tshul gleng gsol tshig brjod cing / /
pham pa man chad thos bsgrags nas / /
ril gyis 'don pa'i tshul dang lnga / /
ltung byed snger reg rjogs 'don dgos| ! /
yul dang rten dang dus chog gi /
dmigs bsal bzhi ni rim pa bzhin / /
mtshams cher ma grub dkyil 'khor dang / /
mtshams ma bcad pa'i gnas su bya / /
spyod lam 'jug ste ma grub na / /
'greng ste 'gro bzhin byed kyang rung / /
rkyen gyis bco lngar ma grub na / /
bcu drug nyi shar gong du dang / /
'khrul na bcu bzhi bcu drug dang / /
bkra shis ci rigs tshes la 'chags / /
cho ga'i dmigs bsal gsol 'og tu / /
gleng gzhi'ang dor nas tshigs bcad gdon / /
sngon skabs tshigs bcad gdon pa dang / /
dge tshul sngags tshig brjod pas 'grub / /
dgag dbye gso sbyong min na yang / /
de yis gso sbyong dgos pa 'grub / /
yongs dag phul dang byin brlabs pas / /
gso sbyong mi 'grub ma byas khegs /
! /
ltung mthun rlob don ltung la 'dzem / /
da lta 'chos @# / /
rkyen ma 'dzom zhing / /
'dzom tshe phyir 'chos go byed pa'o / /
brlabs pas las kyi kha skong 'os / /
ma dag dag smra'i rdzun mi 'byung / /
dge slong chos ni bdun ldan drung / /
pham pas ma gos bsnyen rdzogs ldan / /
shes pa rang bzhin tha mal lus / /
gnas nas ma phyung phyir 'chos pa'i / /
yul med yul gyi grangs ma tshang / /
yul dang ltung ba mthun pa dang / /
rtsod bcas nges min yid gnyis gyur / /
chad las ma song chos bdun gyis / /
dngos su 'chos rkyen mi ldan pas / /
brlabs pas 'dag rung rgyud dang 'brel / /
nges sam yid gnyis za ba dang / /
brlab gzhi de las byung min ltung / /
las kyi gnas su ma 'dus gong / /
sngags tshig lan gsum brjod pas brlab /
! /
las kyi gnas su 'dus pa la / /
dge 'dun kun gyi thun mong ltung / /
gsol ba 'ba' zhig las kyis brlab / /
gang zag 'chos rkyen 'dzoms pa yang / /
'gor ba spang phyir sngags kyis brlab / /
kha skong byed pas drung na mor / /
las byed pas ni yid kyis sam / /
ngag tu gzhan gyis mi thos brjod /
! /
dge slong bzhi ru ma tshang na / /
gso sbyong byin gyis brlab par bya / /
ma byas nyes khegs bcas mtshams zin / /
dge slong chos bdun ldan gyi drung / /
bsnyen rdzogs gso rung yan chad ldan / /
shes lus rang bzhin tha mal gnas / /
gnas nas phyung min gso sbyong ni / /
dngos nyid byed rkyen mi ldan pas / /
sbyor ba gnas khang bya sgrub rjes / /
dge slong gzhan med nges thob tshe / /
phyag 'tshal spyod lam bstan byas nas / /
sngags tshig lan gsum brjod pas brlab / /
rgan pas gzhon par phyag ma gtogs / /
mjug tu thabs legs gcig pus min / /
gso dgag nyin gcig gnyis bkag kyang / /
phyis 'ongs don du gnyis byar rung / /
'du ba mi mthun tsam ma zad / /
gnyug ma ba yis gnyug ma dang / /
glo bur pa yis glo bur pa / /
'dres mas 'dres ma phyis 'ongs pa'i / /
'du ba mthun pa dag la yang / /
mi mthun med tshe ci dgar dang / /
mi mthun bskyed tshe nges 'jug dgos / /
gso dgag byas rjes phyir 'ongs rnams /
! /
tshogs pa gsol yang ma thob na / /
mi mthun spang phyir mtshams gzhan du / /
gso sbyong dang ni dgag dbye bya / /
phyis 'ongs las lhag myong bas 'grub / /
las kyi gnas nas ma song na / /
phyis 'ongs don du tshogs sbyin nges / /
mang po lhag na nyung dus kyang / /
tshes grangs mi mthun gang mang dang / /
mnyam na gnyug ma'i rjes su 'jug /
khyim pa dad na las thos rung / /
phongs tshe khyim pa yod kyang bshags / /
@# / /
rgyal dbo sa ga chu stod khrums / /
smin drug mar ngo bcu bzhi dang / /
gnod bzlog dbyen 'dum bkra shis kyi / /
gso sbyong gsum ni dus ma nges /
! /
dbyar dus 'gro 'dug mang spang nas| /
gnas gcig gnas par khas blangs pas / /
dngos su ma byas nyes pa khegs / /
rgyud nas srog chags la gnod spong / /
gzhan dag ma dad 'phya ba dang / /
lus srog la yang gnod pa spong / /
don dang bya ba nyung 'gyur pas / /
thos bsam sgom gyi shes rab 'phel / /
gnas ral grums pa 'chos 'gyur zhing / /
dgag dbye sra brkyang 'byung ba brgyad / /
mthun rkyen tshang zhing 'gal rkyen med| /
sdug bsngal yid mi bde mi bskyed / /
steng g.yog bcas pa'i gnas gcig ni / /
dge slong bcas shing sgo glegs bcas / /
rang gzhan thun mong mkho min pa'i / /
mkha' sogs mtshams gzhan min gnas su / /
yul ni chos bdun ldan gyis drung / /
rab byung sde lnga bar ma bcas / /
dbyar la gnas pa'i mthun rkyen ldan / /
shes lus rang bzhin tha mal gnas / /
gnas nas ma phyung de dag gis / /
gnas khang byi dor byas shing brgyan / /
gnas mal stob po bsko ba dang / /
stob pos tshul shing rgan rim bzhag /
khrims su bya ba brjod pa dang / /
gnas brten gsol rjes tshul shing brim / /
gnas mal bstabs nas gnas pa'i grangs / /
go bar bya ba sngon btang nas / /
snga phyi'i dbyar gyi bye brag gis / /
gro khrums mar ngo'i tshes gcig gi /
skya rengs shar tshe zla gsum par / /
phyag 'dug thal sbyar spyod lam dang / /
sngags tshig gsum gyis khas len bya / /
ma grub yid dam tsam gyis 'chags / /
dam tshig dam bca'i gnas su 'brel / /
'khrul long spong zhing thos bsam brtson / /
gnas ral grums 'chos yun ring gnas / /
dbyar tshul ral pa spang la dgos / /
ma brlabs mtshams phyir 'gro ba spong / /
rgyud nas rnyed pa bgod pa dang / /
ltung ba gleng dran nan tur spang /
! /
gnas mal stob bskos ma bskos par / /
stobs pa'i nyes khegs bcas mtshams zin / /
yul dang rten dang cho ga ni / /
spong ba'i zhal ta'i skabs dang mtshungs / /
gnas mal bstabs pas bde bar gnas / /
bstab yul 'di pa'i rab byung gang / /
rtsa ltung bcabs min gnas phyung min / /
lta spyod sgo nas chos gzhan min / /
'thab krol can min phyis byung min| /
gnas par khas len mtshan mthun pa / /
mdze can gnas mal mi nyams pa'i / /
chos ni bcu dang ldan pa la / /
stob po chos ni bcu bzhi ldan / /
dge 'dun nyid kyis bskos 'brel bas / /
@# / /
bstab bya gnas mal dge 'dun dbang / /
rang gzhan thun mong mkho min pa / /
nad par bsngos pa ma yin zhing / /
bstabs zin pa dang ma 'brel ba / /
dus ni rgyu skar ma shar gong| /
mdun 'dug yon tan brjod cing bstab /
! /
chos don zhag bdun dbyar brlabs pas / /
dbyar 'dral mi 'byung bcas mtshams zin / /
rab byung lus shes ma byung ba / /
dbyar gnas dam bcas dang 'brel bas / /
dge slong bdun ldan mtshams gnas drung / /
mtha'i zhag drug gong gnang ba ni / /
ma thob thob pa'i bye brag gis / /
nyin zhag bdun dang bzhi bcu'i bar / /
chos ched sngags tshig gsum gyis brlab / /
zhag grangs 'phen zad bya med dang / /
bya ba chos dang mi ldan shes / /
rten de zhing min gyur pas 'jig /
'dul 'dzin med par gnas mi rung /
! /
nyin zhag bzhi bcu'i gnang sbyin pas / /
byin rlabs 'chags shing bcas mtshams zin / /
las gzhir 'byung ba'i chos brgyad steng / /
gnang ba byin dang ma 'brel zhing / /
dbyar dam bcas dang 'brel ba la / /
zhag brgyad nas bzung bzhi bcu'i bar / /
dkon mchog gsum dang gzhan don du / /
spro bar byas rdzes lan gsum gsol / /
rang gi don la spro 'dri dor / /
gsol gnyis las kyis gnang byin rjes / /
gcig mdun gcig car bzhi bcu 'am / /
bdun tshan lngar bcad zhag lnga brlab / /
mtshams su zhag mang gnas dgos phyir / /
bzhi bcu las lhag brlab mi rung / /
rkyen med mtha' zhag drug la'o /
! /
chos gos lhung bzed bsod snyoms sman / /
sbyin zhes dam bcas ma byin nyes / /
dbyar dam las 'das nyes 'dis mtshon /
! /
dgag dbye byas pas khrims chos dag /
ma byas nyes khegs bsdus don dgu / /
phyogs bcu'i dge 'dun mtha' dag la / /
sde lnga'i sdom pa gso rung ldan / /
shes pa rang bzhin lus thar gnas / /
gnas nas ma phyung dgag bzhag min / /
dbyar la gnas par khas blangs pas / /
dgag dbye byed por bskos pa la / /
ltung ba sde lnga mtha' dag la / /
sngags tshig gsum gyis gling dran dbye / /
mtshams cher blo mthun byas dang 'brel / /
gtsang yangs 'jigs nyen med pa la / /
snga phyi'i dbyar gyi bye brag gis / /
ston zla 'bring po'am tha chung nyar / /
sbyor ba phal cher dbyar dang mthun| /
khyad par 'khon yod bzod gsol dang / /
bco lngar phan tshun kun dga' byed / /
chos kyi gtam gyis mtshan 'da' zhing / /
byed po bsko zhing des rtsa brim / /
gzhan gyis gsol @# / /
rjes sngags gsum brjod / /
mjug tu thabs legs bya ba 'o /
! /
yul dang byed po dngos po dang / /
gnas dus cho ga'i dmigs bsal drug /
gang zag 'ga' 'jog bya ba dang / /
bskos pa de med gzhan la rung / /
ltung ba'i gzhi 'ga' 'jog pa dang / /
mtshams cher dkyil 'khor bya ba dang / /
'das tshe bcu drug nyi shar gong / /
'thab krol rkyen gyis dus snga phyir / /
cho ga rkyen gyis lan gnyis dang / /
lan gcig brjod dang yongs dag 'bul / /
lnga ru ma tshang brlab pa 'o / /
dbyar nang gleng dran nan tur dang / /
rnyed bgo mtshams phyir 'da' bkag pa / /
'byed par byed pas dgag dbye ste / /
dbyar gyi mtha' ma'i nyin mo la / /
sngon 'gros nyin mtshan 'da' byas nas / /
smin drug mar ngo'i tshes gcig gi /
skya rengs 'char ba'i mdun rol tu / /
dgag dbye dngos gzhi mtshan mo bya / /
tha na'ang gso sbyong gsum song dgos /
! /
dgag dbye byed po bskos pa yis / /
ma bskos dgag dbye byed nyes khegs / /
bsko yul thun mong bcu bzhi'i steng / /
skyes pa bsnan pa'i chos ldan la / /
dge 'dun bzhi ldan gsol gnyis kyis / /
bskos pa'i bya ba rtsa brim sogs / /
de nas dge tshul dge slong ma| /
dge slob ma dang dge tshul ma / /
byed du gzhug pa lag len rim / /
tshogs kyi dgag dbyer tshes grangs dang / /
dge 'dun 'du dang gsol las dang / /
byed po rtsa brim mi dgos gsungs sra brkyang phan yon la dmigs nas / /
khas len la 'jug gnas bsdu dang / /
'chang bral 'jog dang gos slong dang / /
yang yang 'dus pa ma smras 'gror / /
ltung 'byung dwogs kyis bags 'khums med / /
gzhan dang rnyed pa thun mong du / /
gyur pas bde bar gnas phyir dang / /
dge slong pha ma'i bye brag gis / /
chos gos gsum mam lnga phrugs grangs / /
pha ma'i dge 'dun tshad longs pas / /
brlabs pas sbyin byung bsod nams phyir / /
chos dgos sra bam gzeb grog mar / /
brkyang pas sra brkyang zhes bya zhing / /
yang na gtan pa zhes bya ste / /
gtan steng kha dog gcig gyur ltar / /
'dis kyang 'dings po blo gcig bsdus / /
gtan pas snam glegs mang bsdus bzhin / /
'dis kyang du ma'i byin rlabs bsdus / /
gtan pas mi 'khum rkyong pa bzhin| /
'dis kyang dge 'dun bag rkyong byed / /
gtan pas gos la khyab pa ltar / /
phan yon dge 'dun kun la khyab / /
gang gis khas blangs dbyar ma ral / /
dbyar snga gnas der khas @# / /
blangs pa / /
sa gzhan gnas min de thob min / /
bsnyen rdzogs mtshan mthun chos gzhan min / /
tha snyad ldan zhing tha mal lus / /
khyad chos bcu gcig ldan pa yis / /
dbyar gyi rgyu las byung ba dang / /
gding ba'i nyi ma yan chad grub / /
rgyu dbyibs kha dog gnas skabs rung / /
tshad ldan tshad las lhag pa'i gos / /
dge slong pha ma'i bye brag gis / /
gsum phrugs lnga phrugs ji snyed pa / /
ma tshang gos gcig dge 'dun dbang / /
gang du dbyar gnas mtshams kyi nang / /
snga phyi dbyar gyi bye brag gis / /
ston zla 'bring tha'i bcu drug la / /
bshol zla yod med bye brag gis / /
mchu dang dbo yi nya'i bar dang / /
dbo dang nag pa'i nya'i bar du / /
gang zag gos kyi byin rlabs dbyung / /
tshogs pas bya ba'i sbyor chog bzhi / /
chos gos lag tu grub pa'i nyin / /
dge 'dun tshogs pas chos gos 'di / /
dge 'dun sra brkyang 'dings 'gyur zhes / /
sems bskyed ngag tu lan gcig brjod / /
mtshams der gding 'os chos gos 'di / /
sra brkyang gding bar bya 'o zhes / /
blo mthun gsol gnyis las kyis bya / /
'dings po gsol gnyis las kyis bsko / /
nyin der de la gsol bas gtad / /
'dings par bskos pas bya chog la / /
bkru drubs kha bsgyur las gsum bsgrub / /
'dings gding bting ngo'i sems gsum bskyed / /
sang nyin sra brkyang gding 'gyur gyi / /
gos byin phyungs zhes tshogs la brjod / /
dge 'dun 'du ba'i skabs bsgrubs nas / /
dngos gzhi 'dings pos sra brkyang gos / /
gzeb kyi sbrog mar bzhag pa thogs / /
rgan rim 'dug nas sngags gsum gyis / /
sra brkyang gding ba bsgrub par bya / /
mjug tu de nyid phang du thogs / /
dge slong re re'i mdun 'dug ste / /
dgongs gsol bcas pa'i sngags gsum gyis / /
bting zhes lan gsum go bar bya / /
ci dgar gnang gi sgrub dgos min / /
dgongs gsal phan yon brgyad dag las / /
rung ba ma byas gos mang 'chang / /
'chang 'jog nyes med shugs kyis bstan / /
snam sbyar ma khyer ljongs rgyu la / /
nyes med 'bral nyes med pas kyang / /
byin gyis rlob pa'i 'bad rtsol dang / /
snar sbyar khur las thar cha nas / /
lung las de gnyis logs su bgrangs / /
mtsho TIka sngar gyi dmigs bsal du / /
dge tshul dbyar rdzogs zla gsum 'das / /
phal cher gnas nas dbyar ral dang / /
dge 'dun thams cad dbyar phyir gnas / /
dbyar gnas gzhan yang mtshams gcig bting / /
sa gzhan @# / /
gnas pa 'ba' zhig dang / /
de dag nyid thob 'ba' zhig dang / /
dbyar nang gnyis bye chos min pa'ang / /
sra brkyang gding 'byung zhu bas dang / /
tha ma TI ka'i lung gis grub / /
rin phreng dmigs bsal bdun dag las / /
gnyis bzhi bdun pa zhal mi gsal / /
gzhan bzhir gtan gding mi 'byung gsungs / /
kha skong btsal bas sger gos dang / /
kha bsgyur med kyang ngur smrig 'chags /
! /
sra brkyang gdings po bskos pa yis / /
ma bskos 'ding ba'i ltung mi 'byung / /
bsko yul sngar gyi bcu gcig steng / /
'gro ba bzhi bral spro bar byas / /
sngar bskos ma 'brel tshogs ma tshang / /
dge 'dun mtshan nyid bzhi ldan gyis / /
'du skabs sgrub cing spro byas nas / /
gsol gnyis kyis bsgo mjug sdud brjod / /
bskos pas las gsum bsgrub pa dang / /
sems gsum bskyed cing de gsum las / /
gding ngo snyam pa'i sems med na / /
kun slong med phyir gding mi 'chags / /
'chags par 'gyur dang 'chags zin phyir| /
'ding bting med kyang gding ba 'byung /
! /
bskos bas sra brkyang brkyang pa ni / /
ma brkyang nyes khegs chud za spong / /
dngos po bting la ma zhig pa / /
bskos pa'i 'dings po 'am sbed po yis / /
bting ba'i mtshams der zla lngar brkyang / /
chud za spang phyir dus su bsang / /
ma gus spang phyir mi gtsang ba'i / /
skyabs su 'jug pa la sogs spong /
! /
sra brkyang dbyung ba rnam pa gnyis / /
sra brkyang mtshams gzhan khyer ba dang / /
srung med mtshams der skya rengs shar / /
bting nas zla ba lnga 'das shing / /
'ding dus min shes gso sbyong byas / /
dngos rten zhing min gyur pa dang / /
dkyil 'khor khongs gtogs chad pa bdun / /
dbyung blo sngon du ma btang yang / /
kun gyi byin rlabs rang zhig pa / /
dge 'dun kun gyi rang 'jug bral /
! /
ma ma sum cu rten zhing min / /
gang zag so so'i rang 'jug bral / /
mtshams la re med ma ma brgyad / /
mtshams la yid gnyis za ba brgyad / /
mtshams la re ba'i ma ma brgyad / /
rnyed par yid gnyis za ba drug /
ma las bu bzhin de dag las / /
sra brkyang phyung ba 'byung phyir btags / /
mtshams la re med ma ma la / /
mtshams la re ba med pa'i sems / /
mtshams kyi nang dang phyir skyes pas| /
sbyor bas 'gro dang nges 'byed ma / /
mtshams la re med sbyor 'gro la / /
rnyed par re ba med yod kyis / /
'brel med gcig dang 'brel bcas gsum / /
re med sbyor 'gro 'brel med @# / /
ni| /
mtshams kyi nang nas mtshams rnyed la / /
re med bsam pas mtshams 'das tshe / /
de yi sra brkyang rang zhig 'gyur / /
mtshams la re med sbyor 'gro ba'i / /
rnyed pa dang ni 'brel bcas kyi / /
byed pa mthar thug brtsams pa zhig /
bsam rgyun chad ba'i ma ma gsum / /
mtshams nang mtshams la re med skyes / /
rnyed par re bas gzhan phyin tshe / /
gzhan gyis phyung yang de gsum gyi / /
sra brkyang byin rlabs mi 'jig ste / /
rnyed par bsam pas 'brel bcas shing / /
'jig pa'i rgyu gzhan ma dmigs phyir / /
de gsum rim bzhin rnyed skal thob / /
sra brkyang brlag cing brlag gtam thos / /
rnyed par re bsam rgyun chad pas / /
de gsum sra brkyang rang zhig gyur / /
mtshams la re med nges 'byed la'ang / /
rnyed par re ba med yod kyis / /
'brel med gcig dang 'brel bcas gsum / /
re med nges 'byed 'brel med ni / /
mtshams dang rnyed par re med sems / /
mtshams kyi phyi rol skyes tshe zhig /
mtshams la re med nges 'byed pa'i / /
rnyed pa dang ni 'brel bcas nas / /
mtshams phyir mtshams la re med skyes / /
zhes pa ma gtogs gzhan sngar bzhin / /
mtshams la yid gnyis za bar yang / /
re med tshab tu yid gnyis za / /
zhes ba ma gtogs gzhan sngar bzhin / /
mtshams la re ba'i ma mar yang / /
mtshams re rnyed la re med pas / /
mtshams kyi phyi nang de phyung gtam / /
thos pas de yi sra brkyang zhig /
mtshams rnyed gnyis kar re yod na / /
byed pa mthar thug pa sogs gsum / /
mtshams kyi phyi nang dbye bas drug /
gang byung de yi sra brkyang zhig /
rnyed par yid gnyis za drug ni / /
mtshams nang mtshams rnyed gnyis ka la / /
yid gnyis za bas mtshams las 'das / /
mtshams phyir yid gnyis skyes pas zhig /
mtshams la re med rnyed pa la / /
yid gnyis za bas mtshams las 'das / /
mtshams phyir yid gnyis za bas zhig /
mtshams la re zhing rnyed pa la / /
yid gnyis za bas de phyung gtam / /
mtshams kyi phyi nang thos pas zhig ! /
bcos ma gsol bzhi'i las kyis dbyung /
! /
lung gzhir ma ma brgyad gsungs te| /
song rdzogs nges nyams thos mtshams 'das / /
re thag chad dang las kyis phyung / /
de dag brgyad kyis sum cu bsdus / /
bting ba'i mtshams nas mi 'ong song / /
mtshams phyir mi 'ong bsam pa rdzogs / /
mtshams phyir mtshams rnyed re dor nges / /
song nas brtsam pa zhig pa nyams / /
song nas de phyung gtam go thos / /
mtshams la yid gnyis za bas 'das / /
re bzhin song nas re thag @# / /
chad| /
las kyis phyung ba rim bzhin sbyar / /
sra brkyang dus ni zla lnga tsam / /
dbyung dus dpyid zla ra ba'i nya / /
thams cad phyir gnas dpyid 'bring nya / /
dgun 'bring bshol tshe dgun tha'i nyar / /
zla lnga'i 'phen pa zad phyir dbyung / /
rin phreng dbyid zla ra ba'i nyar / /
dbyung dgos bshol tshe zla drug gsungs / /
bting nas bye bas so sor dbyung / /
bye nas gnyis kas stan gting na / /
dbyar gyi rnyed pa chos phyogs dang / /
sra brkyang rnyed pa so sor dbang / /
'ding bsam ma log gnas pas bting / /
log na ma chags tshul gyis phyung / /
mtshams che bcad nas mtshams gcig pa'i / /
gnas khang du mar gnas pa dag /
gnas mtshams bting mtshams gcig pa'i phyir / /
kun gyis gnas gcig gding du rung / /
de bzhin gnas dus mtshams gzhan kyang / /
'ding tshe gcig na sngar dang 'dra / /
bting nas bkrol te mtshams gzhan na / /
gnas gang rung bar bzhag khyer rung / /
so sor dbyung ngam lta mthun phyir / /
'dun pas gnas gcig dbyung ba srid / /
bting bye lta ba mi mthun phyir / /
'dun pas gnas gcig dbyung mi srid /
! /
lung gzhir lus 'phags rgyal po dang / /
phran tshegs 'phags rgyal rgyal po las / /
'tsho byed sman pas thob pa'i gos / /
rgyal la phul ba bka' bzhin du / /
ma ga d+ha yi zhing mnyam bzhin / /
snam phran mtho dman snel gzhi dang / /
tshal bu rnams kyi zhing mnyam zhing / /
glegs bu'i 'phro ni phyogs phyogs bltas / /
mtha' skor mdzes pa'i chos gos gsum / /
kun dgas bzos phul rgyal bas bsngags / /
tshul 'chos kha bsag gzhogs slong dang / /
thob 'jal rnyed bas rnyed 'tshol ba'i / /
log pa'i 'tsho ba yongs spangs nas / /
rnam dag 'tsho bas bsgrubs pa'i gos / /
kha tshar phun tshar ma bcad dang / /
gso ma ra phyar rnga bal dang / /
dpag bsam las byung kha ma bsgyur / /
khra sogs rung min mdog gcig kyang / /
rgya skyegs le brgan rma shing rtsi / /
btsod dang mthing mtshal sin+d+hu ra / /
gur gum kha bsgyur mi rung bas / /
bal ra sa sha na nyi 'og gos / /
zar ma go tam du ku lar / /
dmar ser sngo bas kha bsgyur ba / /
'tsho lhag mkho gsum phran tshegs bcas / /
dras shing drubs pa byin brlab rung / /
med na brnyan po yod cing bdog /
ma dras ma bsgyur ma bcad dang / /
srin bal sogs la'ang byin rlabs 'chags / /
gal te 'byor na ma dras par / /
phying ba lwa ba be'u phrug glam / /
sengs pa glegs bur lhan thabs glan / /
rang rnam TIka rin phreng gis / /
gos @# / /
kun sngo bkag dmar ser min / /
mtsho TIka 'od ldan rtsa 'grel dang / /
'grel chung gzhi zhus bkag par bshad /
! /
rnyed par tshogs brjod gaN+Di brdung / /
tshul shing brim grang skal ba brim / /
tha mar 'ongs pa'ang skal ba dbang / /
mtshams 'das song yang mi dpang min / /
bcol bzhin ma mnos tshe na bsabs / /
mkhan slob rnyed skal ma bcol mnod / /
dbyar zla gsum gnyis gnas gyur na / /
babs sam shi yang dbyar rnyed dbang / /
bdag pos nges par byed ltar bzhag /
spyir phul dge 'dun khrims kyis dang / /
ris su ma bcad mtshams kyis dbang / /
dge 'dun rnyed par gang zag 'dra / /
chos phul chos smra tshigs bcad tshang / /
shi rnyed dbang tshul rku bar gsal / /
mtshon cha bkag kyang gri'u sor drug /
bzo snod bkag kyang khab ral gnang /
! /
bsod snyoms mchod ston mchod rten phyag /
zhe sa bya dang dge 'dun tshogs / /
chos mnyan glo bur khang 'jug pa / /
bdun la snam sbyar bgo par bya / /
snga gnyis sgrub dgos phyi lnga gnang / /
rtsa ba rin phreng tha mi bgrangs / /
gtur bu chu la khru gsum dang / /
zhing la phyed gsum nyis ltab btsem / /
snam sbyar bzhi bltabs de ru chugs / /
brgyad bltabs dbang gis phyed dor gsungs /
! /
tshigs bcad 'don skabs bcu bdun ste / /
ngal bso'i gnas chu'i bdag dang lha / /
chur spyod spyin bdag zas spyod dang / /
bsngo ngan bzlog dang mdo bskul gnyis / /
lhung bzed chu sbyin dri khang 'jug /
grib 'gom phyi rol lha gnas phyin / /
bsro gang bsten dang shing gcod dus / /
spong bas ci bder bya ba dang / /
khyim du mtshan gnas ro bsreg sogs / /
dang po lnga la sbyin rabs mthun / /
bar bdun chos tshigs gang yang rung / /
tha lngar rgyun chags gsum ba ste / /
bcad lhug spel ma gang rung gdon /
! /
sbyin po'i bsam pas bzhag 'tshong blus /
! /
gnas khang me khang cung khang dang / /
bkad sa skyems mal bsro khang gnas / /
'khor gyi khyams dang dpong sa dang / /
bang rim 'chags sgo khang khyams / /
bcu gnyis la phul de phyir bzhag ! /
gsol gnyis las kyis 'ged po bsko /
! /
dad pa'i rdzas la spyod tshul lnga / /
mi slob pa ni bdag po dang / /
slob pa byin len tshul gyis spyod / /
bsam gtan 'don ldan rjes gnang tshul / /
'chal bas lcags bsregs 'bar ba'i dang / /
le lo tshul ldan bu lon tshul / /
nges 'byung tshul ldan dge slong la / /
gos @# / /
zas khang brtsegs bzang mang 'os /
! /
gos la bsten pas bde reg gnas / /
sbyin bdag bsod nams 'thob pa'o / /
bsdus don log 'tsho lnga spangs nas / /
yang dag 'tsho bas bsgrubs pa'i gos / /
dra drubs bkru dang kha bsgyur pa / /
'tsho lhag mkho ba'i yo byad dang / /
phran tshogs gsum du byin brlab bya / /
sra brkyang bting dus ma gtogs par / /
'tsho ba'i yo byad re re ra nges / /
snam sbyar bla gos mthang gos dang / /
sham thabs sham thabs kyi gzan dang / /
rdul gzan rdul gzan gyi gzan dang / /
gdong phyis rnag gzan g.yan dgab dang| /
skra bzed gding ba ras chen te / /
'tsho ba'i yo byad bcu gsum dngos / /
phran tshigs zhwa stan ska rags sogs / /
'tsho ba'i yo byad de dag thob / /
lhag pa'i byin 'chags lhag pa dngos| /
phran tshegs zhwa stan ska rags theb / /
dar yug ras yug snam yug sogs / /
mkho pa'i byin 'chags mkho ba dngos / /
phran tshigs de dag khrur ma longs / /
sems kyi brtags pa 'chags rnams so /
! /
brlabs pas 'chang 'jog ltung ba dang / /
byin can gos med nyes ba khegs / /
dge slong chos ni bdun ldan drung / /
gso rung shes lus rang bzhin pas / /
rung ba tshad ldan brlabs 'brel min / /
'tsho lhag mkho ba'i yo byad du / /
sbyor dngos mjug gsum tshang bas brlab / /
sngags dang rten gos zhing min gyur / /
gzhan la byin pa sogs kyis 'jig /
dmigs bsal yul med gcig pus brlab / /
rten la dge tshul ma skyes nyams / /
mi rung gos la rkyen gyis dang / /
tshad lhag gos la srab rkyang dang / /
ma'i gos byin 'brel bskyar byin 'chags| /
mi rung rang gis sgrub mi rung / /
phul na de la yid gtad bcang / /
kha tshar phun tshar kha ma bsgyur / /
mi rung gos la mkho byin 'chags / /
'tsho ba rang dang lhag pa gzhan / /
mkho ba thun mong bsam pas bcang / /
'thob nyung bdes bskyed lha las 'phos / /
na dang rdul dri shig sro mang / /
'khrug mang yul gnas las mtha' mang / /
gnyen po can dgur gos lhag gnang / /
dbyer rnyed dbyar gyi mtshams kyis dbang / /
dge tshul sum gnyis zas rnyed mnyam / /
rdzogs par 'dod na gos kyang mnyam / /
sil zhu 'od ldan sum brgya par / /
dge tshul sum gcig rdzogs 'dod gnyis| /
gsungs kyang snga ma 'thad par gsungs /
! /
rngul gzan de'i gzan bla snam bzhi / /
che tshad srid zhing khru lnga gsum / /
sham thabs de'i gzan mthang gos gsum / /
srid la lnga bzhi zheng la @# / /
do| |khru phyed phri chung de'i bar 'bring / /
gzan bzhi nyin mtshan stod smad gyon / /
gdong phyis 'khor yug khru re dang / /
g.yan dgab rnag gzan nad can gos / /
shar sbyar srid zheng drug dang gsum / /
yang na rnag gzan ji tsam chog /
gding ba skra bzed srid du gsum / /
zheng do sor drug phyed dang do / /
mi chog phyed dang do bskyed gsungs / /
ras chen srid du khru dgu dang / /
zheng la khru bzhir sor drug dor / /
rung ba'i tshon gyis kha bsgyur brlab / /
dbus su mchil lham ko lpags bkag /
mtha' 'khob nad par de dag gnang /
! /
sman gyis bder gnas bsod nams 'thob| /
rgyu ni yang dag 'tsho bas bsgrubs / /
mtshan gzhi phyi rol dngos po tsam / /
dri ro reg 'dus bdag nyid kyis / /
sman gyi tha snyad thob par mtshon / /
bkres sel gtsor zhugs byin rlabs med / /
snga dro kho nar bsten bya'i rigs / /
dus rung sman te bza' bca' kun / /
skom sel gtsor zhugs byin rlabs can / /
dus rung las byung btung ba sla / /
thun tshod mtha' tshun bsten bya'i rigs / /
thun tshod rung ba kho na ste / /
gzhan gsum las byung byin rlabs med / /
'di'i rigs yin yang 'di dngos min / /
'di 'am gzhan du brlab tu rung / /
rlung sel gtsor zhugs byin rlabs can / /
zhag bdun mtha'i bar dus min du'ang / /
bsten bya'i rigs de zhag bdun pa / /
'tsho bcang las byung btung ba sla / /
'di gnyis kar yang brlab tu rung / /
zhun mar 'bru mar sbrang rtsi hwags / /
bur zhag bdud rtsi byin med pa / /
zhag bdun rigs yin zhag bdun min / /
'dus sel gtsor zhugs byin rlabs can / /
nad tshe ji srid 'tsho'i bar du / /
bsten bya'i rigs de 'tsho bcang ste / /
rtsa sdong 'dab ma me tog 'bras / /
spyi 'gyur lan tswa btung dug sman / /
de dag byin med de'i rigs tsam / /
dus rung las gzhan nad phyir te / /
nad med brlab dang bzar mi rung / /
btso tshwa sogs kyi btung ba brgyad / /
bcos tshwa sogs kyi skyur po lnga / /
ar bar skyur sogs 'bras bu'i btung / /
bur sogs zhag bdun byin med pa'ng / /
na dang mi na kun gyis kyang / /
dus dang dus min sbyod rung phyir / /
dus su rung yang dus rung min / /
zhag bdun byin can lam zhugs dang / /
dge skos lag bla zan chad pas / /
nad pa bzhin du brlab sbyod rung zan chad pa yis brlab rung dang / /
mi rung rin phreng mtsho TIka gsungs / /
btung bar chus btab sbyar btsags gong / /
za ched byin len bya ched du / /
mtshan mthun rdzogs pas rig mi rung / /
@# / /
byin len stob pa bkag phyir ro / /
btung ba de rgyu dus rung na / /
btsags tshe rigs gyur byin len zhig /
rdzogs pas sbyar btsags lag nyar 'gyur / /
dus min rung na de ldog pas / /
lag nya 'degs pa'i byin len gyis / /
rdzogs pas sbyar btsags nyes pa med / /
phyi dro'i zas shan spang med kyang / /
cho ga tshang phyir sbyar btsag dgos / /
dus rung las byung thun tshod mtha' / /
zhag bdun 'tsho bcang brlab spyod mthar / /
'bras bu'i btung ba'ang brlab spyod rung / /
zhag bdun 'tsho bcang las gyur pa'i / /
btung ba'ang de dag rigs yin kyang| /
dus nyung yon tan yar ldan phyir / /
thun tshod rung bar brlab tu rung / /
ro dang sla ba gyur pa'i tshe / /
gsog 'jog 'gegs byed byin rlabs zhig /
de bskyed byin len ma zhig phyir| /
thun tshod 'das tshe gsog 'jog bskyed / /
byin can gsum bsres spyod mi rung / /
bsres tshe dus thung la brten spyad / /
sman byin brlabs pas gsog 'jog khegs / /
yang yang byin len mi dgos pas / /
tshogs chung bde bar reg par gnas / /
cho gas brlabs pas bcas mtshams zin / /
dngos po sman gsum gang yang rung / /
rung ba tshad ldan rang gis yin| /
mngon sum yod cing sbyor chog rdzogs / /
sngar nas brlabs dang ma 'brel ba / /
gcig pu 'am chos ni bdun ldan drung / /
dge slong dge slob gso rung ldan / /
shes lus rang bzhin tha mal gnas / /
nad sogs brlab pa'i rkyen ldan pas / /
sngar dror rang rang dus mtha'i bar / /
sbyor dngos mjug chog tshang bas brlab / /
byin len 'jig rgyu bcu'i steng du / /
ro dang sla pa gyur pa dang / /
'phen zad sngags kyis phyung bas 'jig ! /
rung khang brlabs pas mchams btsos dang / /
zhag lon nyes khegs bcas mtshams zin / /
bsdus don bdun las gzhi gang la / /
rang bzhin mtshams sam de'i nye 'khor / /
rang ngam cho ga gcig pas dbang / /
thun mong mkho ba'i gnas min zhing / /
dkon mchog gzhan gyi pho brang min / /
sngar bcad ma 'brel bla gab bcas / /
las 'chags la dgos dge 'dun gyis / /
rdo 'degs sems bsdus las 'phral gyi / /
mtha' byung rung khang las kyis gcad / /
dang po lag bla gcig pus kyang / /
so phag 'grems dus gzhi 'di ni / /
dge 'dun rung ba'i khang 'gyur snyam / /
sems bskyed lan gsum brjod pas kyang / /
bcad phyir rdo 'degs mtha' las byung / /
gnyis pa lag bla gsum min @# / /
gyis| /
phyis las gsar pa ma zin dus / /
gzhi 'di dge 'dun rung khang du / /
sems sdus shig ces brjod pas kyang / /
bcad phyir sems bsdus mtha' las byung / /
gsum pa dge 'dun grangs tshang bas / /
gnas dang dge slong mi 'bral dus / /
gsol dang gnyis kyi las kho nas / /
bcad phyir las kyi mtha' las byung / /
bzhi pa dge slong ji snyed pas / /
dge slong med dus der bslebs 'phral / /
gzhi 'di dge 'dun rung khang du / /
'gyur zhes lan gsum brjod pas kyang / /
bcad phyir 'phral gyi mtha' las byung / /
dus bzhi gang rung brlabs pas chog| gcig la dus bzhir brlab mi dgos / /
bdag po du ma'i ba glang rnams / /
thun mong lhas gcig nyal ba ltar / /
gtsug lag du ma'i thab ka rnams / /
rung khang gcig gnas mi mdzes med / /
gal te de dag mi 'grub na / /
dge slong gang du bslebs ma thag /
thab tshang lta bu la dmigs te / /
bdag ni bslab par ma gus min / /
sangs rgyas mkhyen gzigs ldan rnams kyis / /
rung zas khang par longs spyod par / /
mkhyen cing bzod pa de ltar na / /
bdag gis dran pa nye bar 'jog /
tshangs pa mtshungs par spyod pa dag /
rjes su 'jug par gyur cig ces / /
shes chung 'jug pa mi zhan pa'i / /
rung khang mdor bsdus sbyar nas gcad / /
mtshams su gtso dang zag lon du / /
bzhag tu rung bas rung khang ngo / /
tshan ma brtan po zhig ma gtogs / /
mtshams kyi 'jig rgyu kun gyis 'jig /
las kyis zhig par mdor bsdus sbyar / /
nad dang mu ge dgos yod na / /
bcas rkyang kun gnang chang ma gtogs / /
zas la lham phud bla gos gyon / /
snga chab byin len phud kyis mchod / /
changs bu byin la rang nyid la / /
nad pa zas la sman nyid du / /
shes pas lus gnas 'ba' zhig phyir / /
'byung 'dra 'gyur rgol rgyu mthun dang / /
brten 'byung btsal rag nad dang bcas| /
so sor 'gro ba'i 'du shes bcus / /
bag yod tshul mthun spyad lhag bsngo / /
phyi chab yon bshad zag dben 'dor / /
phyi nang gtsang sbra legs par bya /
! /
las kyis rang rang las 'chags shing / /
sdom pa skye sogs dgos pa 'grub / /
bsdus don las 'chags la dgos pa / /
tshogs pa las kyi ngo bo gnyis / /
tshogs par gzhi bsam las chog dang / /
las nyams myongs tshad las 'chags dus /
! /
gzhi yi yan lag la gsum ste / /
blo mthun byed pa dge 'dun gzhi / /
grangs tshang kha skong mi mthun bral / /
bzhi bcu nyi shu nyer gnyis dang / /
@# / /
bcu gnyis nas bzung bzhi'i bar te / /
grangs tshang bcu gcig bdun ma gtogs / /
ma dbyung pha ma nyi shu re / /
pha dbyung pha rkyang nyi shu dang / /
yul dbus bud med bsnyen rdzogs la / /
pha ni bcu dang ma bcu gnyis / /
yul dbus dge slob tshangs spyod gnas / /
'khor dang 'khor mang gnang sbyin la / /
dge slob ma rkyang bcu gnyis te / /
mtha' 'khob bud med bsnyen rdzogs la / /
dge slong pha lnga ma ni drug /
yul dbus skyes tshogs pha rkyang bcu / /
ma dgag pha lnga ma bzhi dang / /
ma mgur pha ma bzhi re brgyd / /
mtha' 'khob dge slob la sogs bzhi'i / /
gnang ba sbyin la ma rkyang drug /
mtha' 'khob skyes rdzogs pha rkyang lnga / /
pha yi dgag dbyer pha lnga te / /
las gzhan nyung mthar dge 'dun bzhi / /
pha ma'i dgag dbyer lnga dang dgu / /
dgos kyang brko yul kha skong byed / /
min phyir bzhi brgyad grangs tshang snyam / /
bzhi bcu nyi shu brgyad bzhi'i grangs / /
ma tshang mi 'chags gzhan la nyes / /
dbyung bar dbus mtha' brtsi ba dang / /
bzhi bcu nyi shu'i grangs la dpyad /
! /
kha skong 'os chos bco lnga po / /
gong bzhin ldan pa kha skong 'os / /
dmigs bsal mi sdod 'gro bzhin dang / /
bag yangs rnam dag las yul dang / /
bye bas so sor gnas la'ang 'chags / /
ltung mthun byin rlabs 'khrul bcas dang / /
ma chog mgu dbyung dgag dbye bzhi / /
mtshan mi mthun kyang 'chags pa ste / /
gzhan la'ang dmigs bsal yod dam dpyad /
! /
mi mthun gnyis kyis mi mthun bral / /
mtshams su gtogs shing kha skong 'os / /
lus sam 'dun pas ma 'dus shing / /
gang la chad las bya yul min / /
smyos gnang ma thob nges shes sam / /
'khrigs pas ma 'dus mi mthun bskyed /
! /
mtshams gtogs chos ldan chad yul min / /
'dug spyod bslab pa rang bzhin gnas / /
ngag bsdams bslab shes zhe 'gras min / /
nye 'khor gnas pas phyir bzlog 'chags /
! /
tshigs rigs gzung bar mi 'os phyir / /
brgyad las gzhan gyis de mi 'chags / /
rgyal ba kha skong mi 'os kyang / /
'dus pa phyir bzlog mi mthun byed / /
ma 'dus mi mthun mi byed par / /
mi mthun mi byed rtsa bar gsungs / /
bar chad can dag rdzogs byed pa / /
rgyal bas bkag kyang phyir bzlog min / /
chad las chos mi ldan pa dang| /
sbyin dbyung bzod bsko'i las gang la / /
bya ba'i yul gyis phyir bzlog 'chags /
! /
rjod par byed pa las mkhan des / /
dge 'dun grangs kyi kha skong na / /
kha skong 'os dang rang rang gi /
@# / /
las chog shes pa chos gnyis ldan / /
grangs kyi kha skong mi byed na / /
gso rung lta mthun cho ga shes / /
mtshams nang gnas pa bzhi ldan dgos /
! /
bsgrub bya sems can min ba ni / /
gsol ba gsol gnyis gsol bzhi rim / /
shi rdzas mtshams gcod sra brkyang dbyung /
! /
sems can khyim par sgrub pa ni / /
mu stegs zla bzhir gnas pa sbyin / /
khyim gyi bslab sdom sbyin gzhig dang / /
lhung bzed sbub srang bsgrub bya lnga /
! /
sems can bsnyen rdzogs la sgrub par / /
sbyin pa'i las gyi bsgrub bya ni / /
bsnyen rdzogs gso rung yan chad ldan / /
shes lus rang bzhin tha mal gnas / /
gnas nas ma phyud gzhan ma song / /
mtshan mthun tshogs su ma longs dang / /
lan gsum gsol 'debs chos brgyad steng / /
rang gzhi legs bsnan dgu ldan dgos / /
dmigs bsal 'khor gnang rnam dag dgos / /
bslab pa spyin yul gso rung tsam / /
smyos gnang sbyin yul smyon pa dang / /
bzod yul gnas nas phyung ba dang / /
mthun sbyin gnyis yul gzhan phyogs song| /
ma chog mgu dbyung mtshan mi mthun / /
mthun sbyin tshogs 'chags gzhan la'ang dpyad /
! /
bsko las bsko yul chos bcu bzhir / /
rang gzhi legs ldan bsnan ba dgos / /
dmigs bsal ma yi dgag dbye la / /
'byed po mtshan mi mthun pa bsko /
! /
chad pa'i las kyi bsgrub bya ni / /
gso rung shes rang lus thar gnas / /
gnas nas ma phyung gzhan phyogs min / /
tshogs su ma longs gleng dran song / /
nad pa dge 'dun 'byed nus min / /
rang gzhi legs pa bcu ldan dgos /
! /
rnam dag gso sbyong las bsgrub bya / /
dge 'dun gsum ldan gso chog shes /
! /
gso sbyong nyams myong gang zag ni / /
gso rung shes rang lus thar gnas / /
gnas nas ma phyung gzhan phyogs min / /
mtshams kyi nang gnas gso bzhag min / /
mtshan mthun pa dang chos brgyad ldan| ! /
dgag dbye nyams myong bye brag pa / /
dang po drug dang dgag bzhag min / /
dbyar gnas khas blangs chos brgyad ldan /
! /
rab byung bsnyen par ma rdzogs par / /
sbyin bsko chad las bsgrub bya ni / /
phal cher bsnyen rdzogs 'dra ba la / /
rab byung ma rdzogs gso rung yan / /
bsko las rjes su bsgrag tshul gyis / /
bya bar gsungs kyang bu ston gyis / /
bsgrub bya bsnyen par rdzogs pa la / /
sbyin bsko mi mthun byin brlabs dang / /
lo sbyin rjes gnang rang don sbyar / /
rab byung mkho ba rnam bzhag brgyad /
! /
sbyin las khang gnyis 'khor gnyis dang / /
snam sbyar mi @# / /
'bral lo drug stan / /
'khar dra de gnyis tshig gcig sbyin / /
bu dang nye du zhag bcu dang / /
nyid 'tshol bslab byin mthun sbyin gnyis / /
lci 'das mgu sbyin spo mgu drug /
dran dang ma myos 'dul ba sbyin / /
sdig smad skrad dang phyir 'gyad dang / /
ma mthong mi 'chos sdig lta can / /
ma dang 'dres gnas gnas dbyung dang / /
las byed ngo nyid tshol sbyin la / /
bzod sbyin bcu bcas so lnga ste / /
dbyung bar bcu gnyis rgan mo la / /
gos dang mi 'bral gnang sbyin pa / /
logs su phye na zhe brgyad do /
! /
bsko las gsang ston gnas mal stob / /
dgag dbye byed po gtan gding sbed / /
sbong dang lag gi bla dang ni / /
gnas khang zas la bsko ba gnyis / /
thug pa bag chos phran tshegs brim / /
snod sbyad 'brub dang gos sbed 'ged / /
ras chen 'gyed dang sbed pa dang| /
mngag gzhug pa dang mdzes chos dang / /
gzugs la gsal ba'i gsal ba dang / /
rtsod pa sbed dang tshul shing 'brim / /
gleng dang ma dad go byed dang / /
ma'i ston bsko dang nags nyul dang / /
spyad dang gnas mal 'brim pa dang / /
gnas mal byi 'bogs shing tog 'brim / /
chu dang bang rim zhal ta dang / /
sgye'u chung srung bsko so lnga 'o /
! /
mi mthun las la grangs gzhug bzhi / /
bsgo gyur bcu dang smad nan bzhi / /
gso dgag bzhag dang gnas dbyung bdun / /
so sor bgrangs na nyi shu bdun / /
! /
byin brlab las ni gso dgag tshe / /
dge 'dun ltung bcas yid gnyis za / /
rtsod gyur nges nyid min gyur dang / /
shi rdzas nor 'drar byin brlab dgu'o / /
yo sbyin zhal ta gos ngan par / /
gos sbyin phyir dang blo bstun phyir / /
sra brkyang gtad phyir gsol las gsum /
! /
rjes gnang gsang dang nang du 'dri / /
gso dgag bya phyir gsol las bzhi /
! /
rang don ltung brjod tshul shing len /
! /
mkho bzhag phyag mi bya ba dang / /
smyos gnang rnyed phyir gsol gnyis gsum| /
mkho bzhag bcu drug gsum 'dir bstan /
! /
ma rdzogs rten la bya ba la / /
sbyin las mi mthun las gnyis tsam / /
sbyin par bsnyen rdzogs sngon sngom bzhi / /
bzhi bcu bslab byin dran ma myos / /
ngo nyid tshol dang mthun sbyin bcu'o / /
khang gnyis bstan pa sbyin nam dpyad /
! /
mi mthun grangs gzhug sdig ltar bsgo / /
bsnyil sdig bskrad 'gyed gso dgag bzhag /
bstan par zhugs pa ma rdzogs phyir / /
bsnyil ba smad las gnas dbyung min / /
lhag ma med phyir smad nan dang / /
spo mgu dbyung dang bsgo ba med / /
kha skong min phyir bsko las dang / /
las gral @# / /
'du bar mi dbang phyir / /
byin brlab las sogs med gsungs dpyad /
! /
dul lha ji bzhin rin phreng gis / /
dgos pas las rigs bcu gsum du / /
brgya dang rtsa gcig bsdu mdzad de / /
chad bsgo rtsod zhi sa gong spo / /
dge 'dun mkho bzhag gsol bzhi'i las /
! /
chad pas bcad las bcu gsum ste / /
bslab pa bsnyil ba ngo bo nyid / /
mu stegs can gnas spo sogs drug /
dran dang ma myos nan tur rnams /
! /
bsko bas bcu dang rtsod pa zhis / /
mthun dang de yi gso sbyong gnyis /
! /
sa gong spo bas gsum bstan te / /
bsnyen rdzogs dbyung ba bzod pa 'o /
! /
dge 'dun la mkho las gnyis te / /
mtshams dgrol sra brkyang dbyung ba'o /
! /
bsko dang rab byung mkho bzhag gnyis / /
gsol gnyis las te de'i bsko bas / /
bsko dang blo mthun las so gcig /
dgag dbye nas ni khang chen bar / /
gnas la blo mthun gleng ba bsko / /
'brel med gnas ngan len brjod dang / /
ston pa dang ni nags nyul bstan /
! /
rab byung la mkhos bcu drug ste / /
mtshams bcad mi 'bral myos pa dang / /
snam sbyar bstan dang phyag mi bya / /
'khor gnyis 'khar ba dra ba dang / /
rnyed pa gcig bya sdom gnyis dang / /
bu dang nye du phyir 'gro bstan /
! /
rjes gnang byin brlab sbyin pa dang / /
rang don grangs gzhug khyim pa'i don / /
dbyung las gsol ba 'ba' zhig ste /
! /
rjes gnang gsang nang gso dgag bzhi /
! /
byin brlab lhung brgyad shi rdzas dgu /
! /
sbyin pas gtan gtad gos sbyin gcig ! /
rang gis ltung brdzod tshul shing gnyis /
! /
dgrang bas grangs su gzhug pa bzhi /
! /
khyim don bslab sdom kha sbub gnyis /
! /
dbyung bas sdom gzhig kha bsrang gnyis /
! /
mkho bzhag gnyis po rigs gcig phyir / /
las rigs bcu gsum gyis kun bsdus / /
bsam par 'du shes kun slong gnyis / /
sems can min dang shes gtso la / /
dge 'dun 'du shes kho nas 'jog /
sems can la sgrub shes gtso'i skabs / /
yul gyis 'du shes kyis 'jog ste / /
sgrub byed mkhan slob la sogs par / /
bsgrub byas dag par shes gyur na / /
dge 'dun ma dag shes gyur kyang / /
sbyin dang bsko las 'chags pa bzhin / /
smyos dang dran dang ma myos chad / /
dge 'dun 'du shes kho nas 'jog /
sgrub byed mtshan nyid mi ldan kyang / /
ldan par shes na las kun 'chags / /
bsgrub bya mtshan nyid mi ldan na / /
ldan par shes kyang mi 'chags te / /
skye ba'i bar chad ldan gyur na / /
med par shes kyang mi 'chags @# / /
bzhin| /
dmigs bsal nyi shu ma lon par / /
lon par shes na 'chags par gsungs / /
kun slong byams snying nges 'byung gis / /
bstan 'gror phan 'dod bsam thag pas / /
las byed 'dod pa rgyun ma chad / /
las tshang ma nor ma 'khrul dgos / /
dge 'dun las kyi tshig thos shing / /
don go ba de nyams myong tshad / /
sems can min la sgrub pa dang / /
mi 'du grags pas nan tur dang / /
mngon du ma gyur 'phrin chog gnyid / /
snyoms par 'jug par las 'chags phyir / /
bsgrub byas las dngos myong mi dgos /
! /
dge 'dun myong ba'ang gsol ba ste / /
mi mthun bskyed pa'ang de dus bskyed / /
chog tshig 'og ma med pa ste / /
phal cher byas na las 'chags phyir / /
gsol ba'i gsum gnyis rdzogs tshe dang / /
gsol gnyis brjod pa'i gsum gnyis rdzogs / /
gsol bzhi gsum pa'i gnyis rdzogs tshe / /
ngo bo bya brjod gnyis rdzogs nas / /
byed brjod gong gi mtshams 'dir 'chags / /
med mi rung gi c+tshe ga las / /
'das tshe las de gtan mi 'chags / /
phun su tshogs byed tshe ga las / /
'das tshe 'chags kyang byed por nyes / /
gso dgag las min las su btags / /
sbyin pa'i las la gsol 'debs dang / /
bsko bar spro 'dri chad las la / /
gleng dran med na chos min las / /
dmigs bsal smyos gnang grags nan dang / /
bzhi bcu'i gnang bas bsko bar dpyad / /
ma chog mgu dbyung dgag dbye bzhi / /
ma gtogs pha ma'i las gzhan bya / /
mos brjod mi nus phas bya zhing / /
mjug sdud nges par mos brjod dgos / /
chos phyogs gcig shos tha dad gnas| /
bsdam byas gos pa'ang 'khrul bcas te / /
'gyod cing bsdams pas dag par 'gyur / /
bshags byas gos na len pa po / /
med na brlabs pas dag par 'gyur / /
las byed lhag mar ltung byed du / /
shes na bshags pas dag par rigs / /
'du shes mi 'dra 'byung srid phyir / /
gcig la phyir bcos du ma rigs / /
gleng gzhir bslab byin las bgyid na / /
mi 'chags gsungs kyang zhu ba las / /
'chags kyang byed por nyes gsungs shing /
! /
rtsa bar lhag ma'i phyir 'chos la / /
zhugs pa'ang mdo 'don rung ba dang / /
spo ba byed pas nyer gnas las / /
gzhan kun 'chags gsungs 'gal zhe na /
! /
kha cig las byed mi rung yang / /
mdo 'don cho ga'i dmigs bsal zer / /
nyer gnas ma gtogs las gzhan kun / /
'chags par gsungs pa de dang 'gal / /
kha /
cig kha skong mi so pas / /
spyir btang las byed mi rung yang / /
lhag ma'i phyir 'chos la zhugs pa / /
las 'chags gang zag dmigs bsal zer / /
bslab byin las 'chags gsungs dang 'gal /
! /
rang lugs las byed kha skong bar / /
'os par gsungs rnams las byed des / /
ma tshang skong ba'i dbang du byas / /
mi 'os bas kyang 'chags gsungs pa / /
grangs kyi kha skong mi byed par / /
las byed tsam gyi dbang du byas / /
bsnyen rdzogs gso rung yan chad ldan / /
yang dag lta ldan rang chog shes / /
mtshams gzhan gnas pa ma yin pas / /
grangs tshang gzhan yod las byed 'chags /
! /
chos pas spangs pa chos min phyogs / /
lhan cig spyod spangs gnas nas phyung / /
rnam dag las log pham pas nyams / /
bde 'gro las log mtshams med byas / /
bsnyen rdzogs las log ma rjogs lngas / /
las thos mi rung gzhan nyes med / /
bsgo 'gyur phyir bcos ma byas par / /
spangs log min yang thos mi rung / /
bslab byin thos la nyes pa med / /
spangs kyang gnas phyung rang gi las / /
ma rdzogs nang 'di'i gsol sogs rung / /
bsgrub bya bsnyen rdzogs la sgrub pas / /
mngon du gyur dwogs bsal dgos phyir / /
mngon du ma gyur las bcu las / /
smyos gnang phyag mi bya ba dang / /
mi smra longs su mi spyod dang / /
gtsug lag khang sdom rtsa bar bsdus / /
ma rdzogs 'ba' zhig la sgrub pas / /
mngon du gyur dwogs med pa'i phyir / /
sbub srang bslab sdom sbyin gzhig dang / /
dge tshul bsnyil lnga 'dir ma bsdus /
! /
TIkar sbub srang sbyin gzhig bsnyil / /
lnga la mi smra sogs bya gsungs / /
smra spyod phyir du srang gzhig dang / /
mi smras sogs gsum byed pa 'gal / /
khyim sdom byin la de byed dang / /
khyim du 'gro 'dug chos bstan 'gal / /
de gsum byed chog lung na med / /
ci byed ma shes go dka' zer / /
kha sbub khyim sdom bag yangs su / /
bya bar de gsum byed gsungs kyi / /
byas zin pa la ma gsungs pas / /
de tshe smra spyod 'gal ba med / /
khyim sdom byin la zas kyi phyir / /
mi sma sogs gsum byed gsungs kyi / /
de min de byed ma gsungs pas / /
'gro 'dug chos bstan 'gal ba med / /
de gsum byed chog 'dul lung dang / /
bstan bcos las kyang ma bshad phyir / /
gtam sma longs spyod sogs sdom pas| /
las min las su ming btags tsam /
! /
smyos gnang phyag mi bya ba dang / /
khyim sdom lhung bzed kha sbub bzhi / /
mthong thos mngon du ma gyur las / /
dge tshul bsnyil ba gzhig @# / /
srang gsum / /
mthong ba'i nyen kor bya dgos phyir / /
thos rkyang mngon du ma gyur las / /
rgyal ba kha skong mi 'os kyang / /
phyir bzlog 'chags shing mdo 'don rung / /
brjod lhag 'chags shing chad na min / /
pha ma'i cho ga nor yang 'chags / /
yan lag rnams dang gong 'og 'khrugs / /
brjod don go na 'chags par gsungs /
! /
bsdus don drug las dbye ba ni / /
brgya dang gcig ste gsol 'ba' zhig /
nyi shu rtsa bzhi sha taM las / /
gsang dang nang du dri phyir dang / /
gso sbyong de la ltung bcas dang / /
de la dge 'dun yid gnyis dang| /
rtsod dang nges nyid ma yin dang / /
de yi don du lnga po dag /
thams cad dgag dbyer gtogs pa yin / /
dbyar gnas khas blangs nyid dang ni / /
chos gos sra brkyang gtad pa dang| /
chos gos sbyin par bya ba dang / /
gnas ngan len ni brjod pa dang / /
grangs su gzhug pa bzhi dag dang /
! /
khyim gyi sdom dang de gzhig dang / /
lhung bzed kha sbub bya ba dang / /
de nyid bzlog par bya ba dag /
gsol ba 'ba' zhig las yin no / /
shi ba'i rdzas dang nor 'dra gcig /
gtan gtad gos sbyin gcig tu bgrang /
! /
gsol gnyis zhe bdun de nyid las / /
gnas dang mtshams ni gnyis po dang / /
mi 'bral myos dang dgag dbye dang / /
gnas mal stob par byed pa dang / /
rung ba'i sa gzhi bsko ba dang / /
sra brkyang dang ni de 'dings dang / /
spong dang lag gi bla dang ni / /
gnas khang bsko la sogs pa dang / /
gzu dang gsal dang sbed pa dang / /
tshul shing 'brim par byed pa dang / /
khang pa khang chen bstan pa dang / /
gleng dang 'bral bar mi 'gyur dang / /
stan dang lhung bzed 'brim pa dang / /
ma dad go bar bya ba dang / /
ston pa dang ni nags myul dang / /
phyag mi bya dang mang phyir dang / /
'khar ba dra ba'i phyir dang ni / /
rnyed pa gcig tu bya phyir dang / /
bslab pa sbyin dang nyer gnas dang / /
bu dang nye du phyir 'gro ba / /
gsol dang gnyis kyi las yin no / /
mtshams kyis che chung mtshams gcig bgrang / /
lag blas lag bla lag dpon gcig /
gsal bas gsal dang gsal gsal gcig /
mang phyir 'khor dang 'khor mang gnyis / /
gnas khang bsko bas bcu gnyis bstan /
! /
gsol bzhi sum cu de nyid las / /
bsnyen par rdzogs par bya ba dang / /
mu stegs gnas dang mtshams dgrol dang / /
mthun sbyin gso sbyong bdun po dang / /
brgyad dang dran dang ma myos dang / /
@# / /
de nyid 'tshol du gzhug pa dang / /
bsgo bar bya ba rnams dang ni / /
nyams pa sbyin par bya ba dag /
gsol dang bzhi'i las yin no / /
bsnyen rdzogs pha ma'i de gnyis gcig /
mtshams kyis che chung mtshams dgrol gcig /
bdun pos spangs nan bdun yod kyang / /
gnas nas dbyung bar 'dra bas na / /
spangs nan gcig tu bgrangs byas nas / /
smad nan bzhi dang gso dgag bzhag /
drug bcas nan tur bdun yod kyang / /
nan tur las zhes gcig tu bgrangs / /
de dag la bzod bdun yod kyang / /
bzod bya'i las zhes gcig bgrangs te / /
nan tur bzod bya'i las gnyis bstan / /
brgyad kyis spo sogs drug steng du / /
lhag ma sra brkyang dbyung bcas brgyad / /
bsgo bar bya bas dbyen sogs bzhi / /
sdig lta mi gtong bzlog pham dang / /
dkon mchog gtong dang 'thab krol byed / /
sde zhing gnas dang gnas su bcug /
dge tshul bsnyil las bcu gcig bstan / /
'bad pa chung 'bring ches bsgrub phyir / /
las de gsum gyis las kun bsdus| ! /
dge 'dun mtshan nyid gsum ldan gyis / /
cho ga khyad par can sgo nas / /
gros bsdur bdag nyid gnas pa de / /
'dul ba'i las kyi mtshan nyid do / /
ston dang dgag dbye byed po dang| /
ras chen sbed dang gzu dang gsal / /
gsal pa'i gsal bsko skyes par bzhag /
phyag mi bya dang ma'i sger gyi / /
bsgo lnga sdom gnyis 'khor gnyis dang / /
bu dang nye du ma la bzhag |las gzhan phal cher gnyis ka'i 'o / /
dngos su gsungs las brgya rtsa gcig /
'dul mdo sdud bsko'i gsol gnyis dang / /
dbyen spang rlabs che bstan gzhug dang / /
bstan 'phel dka' 'tsho spang don du / /
bag yangs bya ba'i gsol bzhir sbyar / /
grangs gzhug bzhi dang khyim sdom dang / /
kha srang phyag min rtsod sbed brgyad / /
gsol bzhir sgro 'dogs bsal phyir du / /
gsol bzhi sum cu 'ba' zhig smos / /
tha gnyis gsol gnyis gzhan 'ba' zhig /
nyid tshol bzod bya'i gsol bzhi'i las / /
nan tur bzod bya'i gsol bzhir bslan / /
rang don lhag por sor bshags mthol / /
tshogs su ltung ba byin brlabs dang / /
dgag dbye dus yol go bya dang / /
bslab brjod khas blangs zhag bdun 'das / /
gcig mdun lan gcig brjod pas 'grub /
! /
rang don bsnyen rdzogs spo mgu gsol / /
tshogs su lan gsum brjod pas 'grub / /
gos lhung byin brlab ltung bshags pa / /
gcig mdun 'dug ste @# / /
lan gsum brjod / /
gzhan phyir gang zag la brjod na / /
'dug ste lan gsum brjod pa ste / /
de'i phyir dge 'dun la brjod kun / /
'greng ste lan gcig brjod pas 'grub| /
spo nyid dge 'dun kho na la / /
spo rgyu gang zag gang yang rung / /
gzhan kun dge slong la brjod cing / /
brjod yul dge 'dun longs mi dgos / /
rang don lan gsum sngags brjod la| /
'os la phyag bya gzhan don dang / /
lan cig brjod dang mi 'os min / /
'brel med sor bshags yul la dgos /
! /
seg ma sogs kyis mnan gyur na / /
gcig gi las kyi tshig gcig gis| /
mtshams bzhi'i grangs kyi kha skong gis / /
mtshams bcad mtshams bzhir dbyar gnas rung /
! /
phyir bcos gzhi la mi spro na / /
nan tur sgo nas bcos bcug par / /
rgyal bas dngos gsungs bco lnga ste / /
'thal krol byed par mi 'dod bzhin / /
gsol bzhi'i las kyis khyad spyod lnga / /
spang ba chad pa'i las su bkal / /
ma dul gnas nas 'byin zhes bsdig /
lhag ma mi 'chos rgyun byed la / /
gnyen po chung pa'i sgo nas smad / /
khyim sun 'byin pa sun phyung ba'i / /
gnas nas las kyis phyi ru bskrad / /
khyim par brnyas thabs byed pa la / /
mdza' bcug bskyangs pas phyir 'gyed bzhi / /
ma mthong mi 'chos sdig lta 'dzin / /
'thab krol 'bad pas ma log dang / /
gtan 'bebs las gyur nyer ma zhi / /
'thab krol rgyu sgrub 'dres shing gnas / /
bzlog kyang mi gtong gnas dbyung bdun /
! /
gdams pas ma dul gso bzhag dang / /
des kyang ma dul dgag bzhag gnyis / /
dge tshul bsnyil dang kha sbub bcas / /
rin phreng bsnyil ngor bcu bzhi dang / /
yul gyis rab byung khyim pa dang / /
chogs gsol bzhi 'ba' zhig pa'i / /
las kyis sgrub pa gnyis su 'dus / /
snga rnams tha ma go rim bzhin / /
ngo bos smad nan spangs nan dang| /
rnam dag las bzhag nan tur gsum / /
sdig smad skrad 'gyed smad nan dang / /
gnas dbyung bsnyil sbub spangs nan dang / /
gso dgag bzhag nan tha mar 'dus / /
mtshan nyid mi 'dod bzhin du ni / /
las kyis chad par bcas mjug tu / /
bzod gsol dgos rung yod pa 'o / /
mi 'dod bzhin gyis nyid 'tshol dang / /
las kyis bla mas gnas bkag sel / /
chad par bcas pas grangs gzhug bzhi / /
bzod gsol rung bas gzhan stobs kyis / /
grol la ma khyab skyon yang sel /
! /
phyir mi 'chos pa gnas dbyung la / /
ltung ba khas blangs sngon 'gro dang / /
sdig @# / /
lta mi gtong gnas dbyung la / /
bzhams bsgo la sogs bzlog pa dang / /
'thab krol ma log gnas dbyung la / /
gnas nas 'byin zhes bsdigs pa dang / /
gtan 'bebs las gyur gnas dbyung la / /
mngon sum brgyad po sngon 'gror gsungs / /
sdig lta mi gtong gnas dbyung bzhin / /
gnas dbyung gzhan 'gor bzhams bsgo sbyar / /
nan tur mgo med mgo gdags drug /
'thab krol bsdigs pas ma log na / /
gnas nas dbyung bar dngos su gsungs / /
smad skrad 'gyed kyis ma log na / /
mjug tu gnas nas dbyung ba sbyar / /
nan tur mjug med mjug gdags gsum /
! /
khyim sun bskrad pas gshe skur bar / /
bzlog kyang mi gtong lhag mar gsungs / /
bsdigs smad 'gyed kyis gshe skur bar / /
bzlog kyang mi gtong lhag mar sbyar / /
dngos dang mdor bsdus gnyis bgrangs na / /
lhag dbyung bcu gsum bdun pas mang / /
'og tu bzhag cing bshung bas de / /
nan tur byas pas nyes 'phro gcod| /
ma zhugs mi 'jug de'i yul ni / /
chad yul chos bcu las gzhi bzhin / /
dge 'dun mtshan nyid bzhi ldan gyis / /
dbyar nang g.yengs pa'i dus min par / /
'du skabs rjes sgrub gleng po de| /
gsol bzhis bsko 'o mjug sdud bya / /
ltung ba 'chos shig dge 'dun gyis / /
bag yangs byed par 'gyur zhes brjod / /
kun kyang khyad can spyod lnga spang / /
gang nas skrad pas der bsdad dang / /
phyung dang bsnyil dang kha sbub pas / /
chos nor lhan cig spyod pa spang / /
bzhag gnyis lhan cig gso dgag spang / /
dgra bcom bzod byas kun las grol / /
gso dgag byas pas bzhag gnyis dang / /
phyi mas nan tur snga ma las / /
grol lo gnas nas phyung bas min / /
grol zin pa la grol rgyur btags / /
nan tur rgyur gnas khas len bcug /
mngon sum bzhag la bskos pas glengs / /
'du ba mi ster ma mthong dang / /
gleng skabs mi byed pa la bzlog ! /
bzod gsol byas pas chad las grol / /
gang las bzod pa blangs pa'i yul / /
yang dag bsam rten cha lugs 'chang / /
yang dag bslab slob nga rgyags gzhom / /
mnyam spyod rgyu gtong lan gsum gsol / /
tshogs su ma longs dgu ldan las / /
dge 'dun bzhi ldan nam bskos pas / /
sbyor mjug tshang ba'i gsol bzhis blang / /
'thab krol byed par gsol bzhis bsdigs / /
kha cig bsdigs nan med 'gyur te / /
gleng dran ma byas las mi 'chags / /
@# / /
byed tshe kun skabs mi 'byed na / /
bka' blo mi bde'i lhag mar 'khyogs / /
phyogs 'gar gleng skabs mi 'byed na / /
brjod bcas phur bcas sogs su 'khyogs / /
phye yang nyes pa khas mi len / /
ma mthong gnas nas dbyung ba dgos / /
nyes pa khas blangs mi 'chos na / /
phyir mi 'chos pa gnas dbyung dgos / /
'chos na nan tur mi byed pas / /
bsdigs pa nan tur gzhi stor 'gyur / /
smad bskrad sogs kyang de bzhin zer /
! /
skabs mi 'byed sogs byas gyur kyang / /
gzhan du kha 'khyogs mi 'jug par / /
nan tur gzhi btsan bya bar gsungs| ! /
mthol zhing bshags pas ltung ba bdag /
phan yon bcu thob kha skong rung / /
dag lugs myong nges bdag gcig ltung / /
bshags pas bsrabs kyi dag pa min / /
myong nges min dang bdag gcig pa / /
bshags pas mngon gyur byed bcas dag /
gsungs kyang rin phreng steng nas dpyad /
! /
ming rigs brjod pa'i phyir bcos dang / /
mtha' ru brtsal bas rkyen ma 'byor| /
mtshan gyur dgra bcom thob pa dang / /
stong nyid sgom pa'i dag rgyu lnga / /
mtshan gyur btags tsam dgra bcom la / /
dag pa'i 'bras la dag rgyur btags /
! /
bsdus don bsam pas snga mar 'gyod / /
phyir sdom da lta 'chos par 'dod / /
myang 'das bsam pa dang ldan pas / /
'chab nyes khegs dang rgyun chad phyir / /
thun mong chos bdun ldan la mthol / /
bsgo gyur bsgos pa'i dge 'dun dang / /
sor bshags ji tsam tshogs pa dang / /
ltung gzhan bdun la gcig la mthol / /
med na dge bsnyen dge tshul dang / /
mtshan mtshams gzhan la mthol rung nyes / /
mthol rten sde lnga gso rung ldan / /
shes lus rang bzhin tha mal gnas / /
gnas nas ma phyung bzhi ldan gyis / /
ltung ba gang rung bdag rgyud 'brel / /
ngo bo shes sam yid gnyis za / /
sngar nas mthol zin min pa de| /
sbyor mjug tshang ba'i dngos gzhi sngags / /
lan gsum gyis mthol sor bshags gcig /
tha mal tshig gis mthol kyang khegs /
! /
rab byung rnam gsum rang rang gi /
ltung ba bshags pas de dag 'gyur / /
bshags yul thun mong chos bdun steng / /
ltung ming rigs mthun ma gos par / /
ma rdzogs sdom pa gso rung ldan / /
shes lus rang bzhin bsnyil min pas / /
bshags bya'i nyes byas bdag rgyud 'brel / /
ngo shes dran nus 'chab mi ldan / /
sbyor dngos mjug gsum tshang bas bshags / /
pham 'dra bshags pas mi 'dag cing / /
bsdam byar mi dgos 'od ldan du / /
de la ltung ba'i @# / /
ming mi 'dogs / /
rdzogs pas 'chab nyes mthol pa yis / /
bshags rung lhag ma'i spo ba 'chags / /
mthol yul sngar bzhin bdun ldan la / /
mthol rten sngar bzhin bzhi ldan gyis| /
'chab nyes bsdam bya pham las gzhan / /
bdag gi rgyud 'brel shes dran nus / /
cho ga spyor mjug tshang ba yi / /
dngos gzhi sngags mu bcu dgus mthol / /
ltung gcig ltung gnyis ltung tshad mang /
ltung ba dpag med byung ba bzhir / /
zhag gcig zhag gnyis zhag mang grangs / /
shes dang mi shes zhag dpag med / /
bcabs nyes mthol sngags nyi shu las / /
ltung dpag med la grangs shes bsal| /
'chab nyes bshags bya'i ltung ba gnyis / /
bshags pas de dag dag par 'gyur / /
'chab nyes pham lhag bcabs las gzhan / /
sbom po man chad bshags bya'i ltung / /
bshags yul khyad chos brgyad ldan la / /
bshags rten khyad chos bzhi ldan gyis / /
phyag 'tshal tsog 'dug thal sbyar bas / /
'chab nyes bshags pa mu bcu dgus / /
dngos nyid ltung gcig ltung gcig ltung gnyis dang / /
ltung mang ltung pa dpag med pa / /
byung zhes bshags pa mu bzhi yis / /
pham lhag sbom lci pham sbom yang / /
rim bzhin drug lnga bzhi la dang / /
lhag sbom yang man gcig la bshags / /
mjug tu mthong sdom thabs legs bya / /
gang zag khyad par can lngas ni / /
pham lhag sbom po lci yang kun / /
lhag ma'ang spo mgu ma spyod par / /
gcig mdun bshags pas 'dag par gsungs / /
mtshan gzhan la bshags dag srid kyang / /
lta ba gzhan la gtan mi 'dag /
gang zag khyad par can min gyis / /
mthol bas phyir bcos gong du gsal /
! /
spo bas lhag ma bcabs nyes 'dag /
bsdus don spo ba nod pa'i yul / /
dge 'dun mtshan nyid bzhi ldan las / /
sbyin yul thun mong chos brgyad steng / /
spo ba nod dang ma 'brel zhing / /
gang zag khyad par can min pas / /
lhag ma bcabs nyes bdag rgyud 'brel / /
ngo shes dran nus dag pa'i phyir / /
bcabs yun ring ba de srid du / /
'du skabs rjes sgrub rgan logs nas / /
phyag 'tshal lham phud tsog pur 'dug /
thal sbyar lan gsum gsol bas nod / /
gsol bzhis sbyin te mjug sdud brjod / /
rang bzhin sa nas dman par spo / /
dge 'dun sa ni rang bzhin gnas / /
ma bcad mtshan lta mthun pa la / /
gnas brtan so thar gnas pa dang / /
spo spyod ming mthun gsum sogs med / /
gang du mnos pa'i gnas dus der / /
spo ba mnos pa dang 'brel bas / /
ltung chos gsum ldan dag pa'i @# / /
phyir| /
ji srid mnos pa de srid du / /
gus pa bdag byed mnyam spyod dang / /
bla ma'i gnas dang chad gcod las / /
mnyam 'grogs bsten pa'i khyad spyod spangs / /
dman spyod lnga bsten spo ba spyad / /
lhag ma mgu bas phyir bcos la / /
mgu ba nod dang spyad pa'i tshul / /
spo ba'i skabs dang 'dra ba las / /
bcabs nyes dag phyir spo ba dang / /
lhag ma bshags phyir mgu ba spyad / /
ma yis lci 'das bshags phyir yang /
! /
spo bas lhag ma'i bcabs nyes 'dag /
mgu bas dbyung chags rten du 'gyur / /
lci 'das bshags pa'i rten du yang / /
spo ba'i zhag grangs nges pa med / /
mgu zhag drug gam zla ba phyed / /
lhag ma bshags phyir dge 'dun pha'am / /
pha ma'i thugs mgu byed pas de'o /
! /
dbyung bas lhag ma'i ltung ba 'dag /
gang la thun mong chos brgyad steng / /
khyad can min dang mgu ldan la / /
nyi shu bzhi bcu'i grangs tshang zhing / /
kha skong 'os dang mi mthun bral / /
las byed bcas pa'i bzhi ldan gyis / /
lhag ma dngos gzhi bdag rgyud 'brel / /
shes sam dran nus 'chab mi ldan / /
sbyor bcas gsol bzhi'i las gyis dbyung / /
gsol dang brjod pa'i bar du bsdigs / /
mjug tu mjug sdud gzengs bstod bya /
! /
spo mgu gzhi nas spo mgu gnyis / /
zhag lon spyad tshe sngar spyad zhig /
rigs 'dra'i lhag ma gzhan byung na / /
gzhi nas dang ni yang gzhi nas / /
spo mgu sbyin pa mtshan ming 'pho / /
slar yang gzhi nas spo mgu sbyin / /
spyod zhag ma lon gzhan byung nas / /
skyar du spo mgu sbyin pa ni / /
mtshan nyid mi 'pho ming mi 'pho / /
slar yang gzhi nas spo mgu sbyin / /
zhag lon spyad zhig gzhan byung nas / /
yang bskyar spo mgu sbyin pa ni / /
mtshan nyid 'pho la ming mi 'pho / /
spo mgu gzhi nas spo mgu byin / /
spyod zhag ma lon gzhan byung na / /
gzhi nas dang ni yang gzhi nas / /
spo mgu'i ming gis sbyin pa ni / /
ming 'pho mtshan nyid mi 'pho 'o / /
'di ni rgyas 'dul 'dzin pa'i lugs / /
spo mgu sngar blangs ma chags par / /
lhag ma rigs 'dra gzhan byung na / /
snga ma'i spo mgu de sbyin gyi / /
gzhi nas spo mgu sbyin mi bya / /
ltung ba snga 'chab phyi mi 'chab / /
spo bas bcabs nyes dag byas nas / /
dngos gzhi bshags phyir mgu mnyam sbyin / /
gnyis ka 'chab na gnyis ming brjod / /
cho ga gcig gis spo sbyin rung / /
snga phyi bcabs yun mi mnyam na / /
ring bar brten te blangs shing spyad / /
spo rkyang mgu rkyang spo gsum mthar / /
mgu sbyin gsum re bco lnga 'o / /
mgu rkyang @# / /
spyad las dbyung ba gsum / /
spo gsum spyad nas mgu spyad las / /
dbyung ba gsum re bcu gnyis so / /
des na cho ga nyer bdun te / /
de dag gsol brjod des shes bya / /
bsdigs dbyung mjug bcas 'gyel la bya / /
'gyel tshul kha bub bsnyal ba dang / /
bslangs nas gzengs bstod 'grel chung bshad / /
bam lngar kha bub gan rkyal dang / /
glos phab 'gyel gsum 'dam ngar bshad / /
mchod par 'os min gzhan bsrung dang / /
dge 'dun brjid phyir tshul 'chal bskrad / /
smad par cho ga dod thub phyir / /
bsdigs rgyur bsdigs phyir bsdigs bsam pas / /
smad sogs chog byas bsdigs nyid 'chags / /
smad skrad 'gyed chog nor yang 'dra / /
spangs par cho ga dod thub phyir / /
gnas dbyung bdun chog nor yang 'chags / /
rnam dag las bzhag nan tur du / /
gcig phyir gso dgag bzhag pa'ang 'dra / /
sbyin las nang dang bsko las nang / /
cho ga dod thub nor yang 'chags / /
cho ga dod ni mi thub phyir / /
khang gnang byin pas bsnyen rdzogs dang / /
bshags tshig gzhan gyis bshags mi 'chags / /
cho gar ma 'khrul dbang du byas / /
cho gar 'khrul na smad dbyung sogs / /
phan tshun dod mi thub kyang 'chags / /
rgyu la bsam med las mi 'chags /
! /
kha sbub byas pas nyes pa la / /
ma zhugs mi 'jug zhugs bzlog 'gyur / /
gang la khyim pa gshe skur 'debs / /
rang 'khor du gtogs sngar sbub min / /
khyim tshogs tha dad bzhir ma longs / /
shes lus rang bzhin thar gnas la / /
dge 'dun mtshan nyid bzhi ldan gyis / /
cho ga 'dus rjes gsol bas sbub / /
mjug tu khyim der go bar bya| /
'di pa kun gyis der 'gro spang / /
bzod pa gsol na de las grol / /
kha bsrang byas pas chad las grol / /
gang la snga ma'i chos bdun las / /
gshe skur kha sbub ma 'brel dod / /
nyes gtong sbub 'brel gsum gsol bar / /
dge 'dun mtshan nyid bzhi ldan steng / /
chad gcod de 'am des bskos bas / /
cho ga 'dus rjes gsol bas bsrang / /
tshig gcig khyim bzhir mnyam sbub rung /
! /
mdo sdes bcas ldan log zhugs tshe / /
'chab sems kyis pham gsor mi rung / /
'chab med pham min pham spom 'byung / /
de nyid dag phyir bslab pa byin / /
de phyir bslab byin ma pham dgos /
! /
snga rabs 'chab sems yod med kyis / /
gsor mi rung dang gsor rung yang / /
gnyis kas sdom btang khyad par med / /
'chab med sdom pa slar blangs @# / /
par| /
sngar pham dag phyir bslab pa byin / /
rnam dag sdom ldan dgos sam snyam /
! /
phye smras 'chab sems yod med kyis / /
gsor mi rung dang gsor rung du / /
nyams pa tsam las btang ba min / /
nyams byed dag phyir bslab pa byin / /
des na pham pas ma dag dgos / /
nod yul dge 'dun bzhi ldan las / /
sbyin yul thun mong chos brgyad steng / /
sde lnga'i sdom pa gsor rung bas / /
pham pa'am pham 'dra bdag rgyud 'brel / /
ngo shes dran nus dag phyir du / /
ji srid 'tsho'i bar khyad spyod spong / /
dman spyod lnga bsten bslab pa ni / /
gsol bzhis sbyin pa blangs shing spyad / /
spyad yul spo spyod yul 'dra zhing / /
gnas brtan so thar gnas pa dang / /
bslab spyod ming mthun gsum med par / /
bslab pa mnos dang 'brel ba yis| /
ltung ba sngar gyi chos gsum ldan / /
dag phyir nam 'tsho'i bar du spyad / /
dgra bcom thob dang mtshan gyur pas / /
dus min du'ang grol ba srid / /
khyad spyod dman spyod spang blang bgyi /
! /
dus dang dus min bsdus 'byung gzhir / /
lhag ma'i bcabs nyis rdzogs bskyed gzhi / /
lhag ma dngos gzhi bdag rgyud 'brel / /
shes sam yid gnyis za ba de / /
mthol yul bdun ldan yod gnas su / /
'du shes gzhi la ma 'khrul zhing / /
kun snyong brjod par mi 'dod pas / /
ltung ba mi 'thol mtshan 'das rdzogs / /
spo mgu spyod 'khror babs sam smyos / /
slar blangs sangs tshe yang spyod dgos / /
spo mgu spyod la gsol ba drug /
sbyin drug rkyen gyis btang ba drug /
dus 'das 'byung 'gyur brjod pa drug /
'jigs dang bral tshe blang drug mtshon / /
sbyin drug las dang gzhan kun sngags /
! /
sa gzhan gnas gzhi las sgo nas / /
sa gzhan gnas par dngos gsungs tsam / /
spo mgu spyod drug de ldan drug /
bsdigs smad skrad 'gyed gnas dbyung bdun / /
bsnyil dang nyid 'tshol bslab byin te / /
che long dbye ba nyi shu drug /
zhib na bzhi bcu zhe bzhir 'gyur / /
spangs pa sa gzhan dbyung bdun bsnyil / /
smad pa sa gzhan smad nan bzhi / /
dag byed sa gzhan gnas pa gzhan / /
dbyung bdun bsnyil dang smad nan bzhi / /
sa gzhan nan tur gnyis ka ste / /
spo mgu sum cu nyid 'tshol dang / /
bslab byin sa gzhan gnas pa tsam| /
spo mgu spyod pa bco lnga dang / /
nyid 'tshol bslab byin bcu bdun pos / /
khyad spyod spangs nas dman spyod bsten / /
spo ldan mgu ldan bco lnga dang / /
dbyung bdun bsnyil dang smad @# / /
nan bzhi / /
dman spyod mi spang khyad spyod spong / /
dman par byed chos las chog la / /
ltos nas khyad spyod spong dgos gnas / /
sa gzhan gnas pa'i mtshan nyid do / /
bslab bya rang skabs spong len bya / /
gnas phyung bsnyil bas 'di pa dang / /
lhan cig chos nor spyod pa spang / /
rang bzhin sa las sa gzhan du / /
gnas pas sa gzhan gnas pa 'o / /
spo mgu 'khor bas de spyod las / /
mgu ba mnos pas spo ldan las / /
dbyung bas mgu ldan las grol te / /
ltung dran bzod byas nyid 'tshol las / /
grol te gzhan dag nan tur bzhin / /
khyad spyod dman spyod gong dang 'dra / /
dus 'das 'byung 'gyur dge 'dun la / /
brjod kyi gang zag la spyod min / /
'thab krol rkyen gyis gang zag la'ang / /
sngags lan gsum gyis spyod 'phro gcad / /
'jigs dang bral na slar blang bya /
! /
yongs spyod gleng dran byas pa yis / /
ltung dran phyir 'chos tshul dag 'thob / /
sde lnga gso rung yan chad ldan / /
shes pa rang bzhin lus thar gnas| /
gnas nas ma phyung gzhan phyogs min / /
nad pa dge 'dun 'byed nus min / /
gleng por zhe 'gras min pa la / /
skyes pas ma la glengs las gzhan / /
gleng po pha ma chos drug ldan / /
nad pa'ang des bskos pho nya min / /
gleng bya'i yul dang zhe ma 'gras / /
byams sems ldan pas dben gnas su / /
dbyar dang g.yengs ba'i dus min par / /
tshul lta cho ga 'tsho nyams par| /
mthong thos dwogs pa'i gzhi bcas pa / /
gleng po gleng yul gnas dang dus / /
gleng gzhir bsam zhing brtag byas nang / /
dran shes byams snying ltung ba las / /
bslang ba'i sems kyis skabs byed gzhug /
gleng byas de la brga bzhing brtags / /
bsam pa rtogs te skabs dbye bya / /
phye na gleng pos gang 'dod gleng / /
mtha' dag gleng skabs mi byed na / /
bzlog lngas bzlog bya ma btang na| /
bka' blo mi bde'i lhag mar 'gyur / /
lhag ma de nyid bzhi btung na / /
smad nan bya zhing des ma log /
gnas nas dbyung ba mdor bsdus sbyar / /
phyogs 'gar mi 'byed brjod bcas dang / /
gdams ngag gso bzhag dgag bzhag rnams / /
snga mas ma 'dul phyi ma rnams / /
phyi mas ma dul gnas dbyung spyar / /
mi mnyen byed par phur bcas dang / /
gdams ngag gso bzhag dgag bzhag gis / /
ma ngul gnas dbyung sngar bzhin sbyar / /
mnyen par skabs phye ltung ba gleng / /
gleng nas brjod bzhin khas mi len / /
ltung ba'i ngo bo nyid 'tshol byin / /
shes bzhin khas ni mi len na / /
ma mthong ba de gnas dbyung @# / /
bya| /
rgyu las ngo bo khas mi len / /
bzhams bsgo sogs kyis ma btang na / /
sdig lta mi gtong gnas dbyung dang / /
khas su blangs kyang mi 'chos na / /
phyir mi 'chos pa gnas dbyung bya| /
dgag dbye lan gsum brjod rdzogs sam / /
rkyen gyis gnyis sam gcig brjod na / /
mi der lo de'i dgag bzhag med / /
'jog byed rigs las gzhan dag dang / /
gso dgag byas kyang grol mi 'gyur / /
mthong thos dwogs par gleng dran 'chags / /
dgag dus min par dgag bzhag min / /
spyir btang dbyar nang gleng dran bkag /
dmigs bsal dgag dbye byed kar rung / /
gso bzhag dbyar gyi snga rol bya / /
chos las chos min phyogs pa la / /
'di pas ldang gi phyag mi bya / /
'thab krol gnas phyung chos min par / /
bzod bya mthun dang mthun pa yi / /
gso sbyong sbyin pa'i gsol bzhi'i 'og /
mthun pa'i gso sbyong dngos de bya /
! /
las bye'i ngo bor gzhi yi gnas / /
gling gsum gang rung mtshams gcig nang / /
brgyad kyi grangs tshang kha skong 'os / /
so so skye bo'i dge 'dun dag /
chos min smra bas ma 'khrul zhing / /
las gzhan byed par 'dod rgyun gyis / /
'dul las gang rung byed gzhug ste / /
las de phal cher byas na bye / /
spyod pa'i dbye na gtogs ltung ba sbom| /
chos pas chos min smra ba las / /
tha dad byas bas de mi rdzogs / /
gzu bos mtshams phyir bya bar gsungs / /
bye smras 'phar 'bab myur 'gro dang / /
gling 'dor ma rgyal las rgyal byed / /
rgyal ba rnal bkod chos drug gis / /
mthong lam 'khor lo 'dra bar sbyar / /
dbyangs sgrogs 'phags lam yan lag brgyad / /
bslab gsum bsdus byas 'khor lo yi / /
lte ba mu khyud rtsibs 'drar sbyar /
! /
'khor lo'i dbyen gyi gzhi la lnga / /
gnas dus yul dus don sngar bzhin / /
'du shes ma 'khrul 'byed 'dod kyis / /
lus sam ngag gis 'byed zhugs pas / /
dge 'dun phyed tshe sbom por gyur / /
ngo bo ldan pa min pa'i chos / /
nyes dmigs lam lnga skye ba khegs / /
gnas tshad zhag tu mi gnas pa / /
dbyen ni dge 'dun nyid la ste / /
kha na ma tho byed por ldan| /
'o ma sha dang lan tshwa dang / /
gos dras dgon gnas bslab tshigs lnga / /
chos dang chos min ji bzhin du / /
shes pas lta ba mi mthun phyir / /
chos min phyogs pa'i kha skong min /
! /
rtsod rgyu nang yod chags sdang rmongs / /
phyi yod de nyid log sgrub spong / /
ltung bcas las mthun mi spyin bzhi / /
rtsod rgyur phal pa'i mngon sum gyis / /
gtan dbab mi nus nus pa'i khyad / /
rtag dang @# / /
bdag yod sogs sgrub pa / /
rgol gnyis 'gyed phyir rtsod pa'i rgyu / /
gdams rag gso dgag 'jog pas spong / /
bzhag 'jog mi gdams phyir rtsod rgyu / /
gso lhag ltung yod khas mi len / /
gleng bya gleng byed ltung phyir rtsod / /
las la mi 'du phyir bzlog byed / /
bya ba las phyir rtsod rgyu 'o / /
ngo bo mi mthun tshig la 'khon / /
'thab sogs 'bras la rgyu yis btags / /
rtsod pa dge sogs gsum gsungs pa / /
rtsod rgyu de dag yod la dgongs / /
dbye gzhi 'dir bstan rtsod pa tsam / /
che long 'gyed phyir mi gdams phyir / /
ltung phyir las phyir rtsod pa bzhi / /
mtshan gzhi sngar gyi rtsod rgyu bzhin / /
zhib na mi gdams phyir rtsod la / /
rgyu bcas gcig dang rgyu med bzhi / /
gzhi med gzhi gzhan rjes sgrub dang / /
phyir bcos mi ltos smyos pas byas / /
ltung phyir rtsod la phyir 'phros med / /
phyir 'phros nye 'tshe mtshams 'di yi / /
dge 'dun mtha' dag dang 'brel ba'i / /
ngo bo shes gsum mi shes gcig /
'gyed las phyir rtsod bcu gcig go /
'chi 'am bslab pa 'bul ba ni| /
rtsod pa kun gyi zhi byed de / /
las phyir rtsod la mthun sbyin dngos / /
brgyud nas gzhan kun zhi byed 'gyur / /
mthun sbyin zhi byed dngos la dpyad / /
rtsod pa so so'i zhi byed ni / /
rgol dang gzu dang dge 'dun bzhi / /
gsal dang gsal ba'i gsal ba dang / /
dge 'dun gzhan dang sde snod 'dzin / /
gnas brtan mthu ldan mngon sum gyis / /
'gyed phyir rtsod pa zhi bar byed / /
mi nus gang mang des kyang na / /
gcig gam gnyis ka gnas dbyung bya / /
rgol bas ma zhi dge 'dun gtad / /
de yis gzugs la gsal ba'i gsal / /
gsal dang gsal gsal las tshan gnyis / /
gsal gsal 'og tu gsol gnyis kyis / /
rtsod sbeng bskos gtad rtsod sbed bas / /
dge 'dun gzhan la zla gsum dang / /
sde snod gsum par zla ba drug /
gnas brtan mthu dang ldan pa la / /
dus thug med par phul bas zhi / /
mi gdams phyir rtsod rgyu bcas la / /
mngon sum brgyad kyis zhi bar byed / /
rgyu med dang po gsum po la / /
dran ldan yin phyir ma dran pas / /
med ces gsol bzhis dag rgya ster| /
smyon pas byas par ma myos skabs / /
nyes pa ma byas ltung med ces / /
gsol bzhis dag rgya ster ba la / /
dran dang ma myos 'dul sbyin gsungs / /
ltung phyir rtsod pa zhi byed la / /
ltung ba rang gis ngo shes shing / /
phyir 'phros med rtsod zhi byed la / /
khas mi len cing mi 'chos pa / /
khas blangs phyir bcos bya bas zhi / /
khas mi len pa khas blangs pa / /
phyir 'phros nye tshe'i rtsod pa ni / /
sngar @# / /
bzhin mngon sum brgyad kyis zhi / /
dge 'dun mtha' dag dang 'brel ba / /
phan tshun bshags pa byed pas zhi / /
ltung ba'i ngo bo mi shes par / /
nyid 'tshol gsol bzhis sbyin pas zhi / /
bya ba las phyir rtsod pa ni / /
las la mthun pa sbyin pas zhi / /
brgyud nas zhi byed kun gyis kyang / /
phan tshun rgyu mtshan mtshungs pa'i phyir / /
ltung phyir rtsod la 'phros med sogs / /
mi gdams phyir la zhi med sogs / /
dbye ba gsungs pa 'khrul mar sbyar / /
phyir 'phros med la khas blangs dang / /
phyir 'phros nye tsher mngon sum brgyad / /
zhi byed dngos gsungs bsnol mar sbyar / /
bcos sam dbyung pas rtsod mthar bskyal / /
'thab cing ma zhi bsdigs mthar dbyung / /
bskyangs te ma zhi 'gyed mthar dbyung /
! /
rtsod pa zhi phyir gzu po bsko / /
bsko yul chos ni sum cu ldan / /
nges 'byung tshul khrims phun tshogs ldan / /
sngar 'gyod phyi sdom ma nyams bsrung / /
'dul ba'i tshig don thos shing bsags / /
lung sde bzhi po blo nas thon / /
rtsod dang rtsod rgyu de'i bye brag /
rtsod pa zhi byed log non mkhas / /
bstan bcos gzhan la mkhas pa dang / /
nye ring med pa'i tshig brjod byed / /
gzhan yang nye ring byed mi 'jug /
lus ngag nye ring mi gsal ba / /
smra dang smras don go len mkhas / /
don go bsgo don go bar mkhas / /
bsam pas rang gzhan go bar mkhas / /
bsgoms pas rang gzhan go byed mkhas / /
'gro ba bzhi dang bral ba bcas| /
ma mor gsungs pa'i nyer gnyis steng / /
skyes pa lta mthun tha mal lus / /
tshogs min spro byas bskos ma 'phrel / /
dge slong gsal bsgo'i yul las dman / /
dge 'dun mtshan nyid bzhi ldan gyis / /
sbyor ba 'du sgrub spro byas rjes / /
gsol dang gnyis kyis gzu bor bsko / /
ma mor gsungs pa'i chos nyer gnyis / /
ngo tsha shes sogs mdo dgus bsdus /
! /
dge slong bcu bzhi chos ldan la / /
sbed bo bsko 'o gzhan sngar bzhin / /
bskos pas gtong len bzhi po bya /
! /
chos ni rnam par gtan la dbab / /
rgol ba gnyis kyis dam du bzung / /
bye dwogs bsdam bya las gzhan te| /
mngon sum brgyad po sngon song bar / /
dge 'dun bzhi po rgyus shes pas / /
dang po tshul shing 'brim po bsko / /
de yis 'du skabs rjes sgrub rjes / /
dngos gzhi 'brim po'i bya ba ni / /
lus ngag yid gsum gnyis gnyis drug /
chos dang chos min tshul shing gnyis / /
lag ba g.yas dang g.yon bzung bas / /
g.yogs sam phye ba gang rung gis / /
chos kyi tshul shing lan mang bya / /
ngag @# / /
gis chos kyi tshul shing bsngags / /
gsar bu dag gi rna drung gshub / /
yid kyis dge 'dun ma bye zhing / /
chos phyogs zhi ba'i bsam pa bskyed / /
len pos chos min tshul shing dang / /
the tshom za na ma dris dang / /
dbyen du 'gyur ba'i bsam pas dang / /
chos min zhi bar 'dod pas dang / /
de gnyis 'byung shes mi glang lnga / /
blang ba mi blang lnga las ldog /
mnyam na nyan thos chen po'i phyir / /
chos kyi tshul shing blang ba drug /
chos min zhi bar skyo sngogs nyes / /
chos phyogs zhi bar des ltung byed / /
'gyed par gang mang de rung gi / /
ltung phyir rtsod par de mi rung| /
ltung dag phyir bcos ming rigs kyis / /
'gyod pa sel byed smyo sangs pas / /
rtsod pa zhi byed phyogs gnyis kyis / /
gnas brtan gnyis kyis bshags kyang rung / /
ltung med 'gyod sel bshags pa 'chags / /
lus ngag bsdams dang sde snong shes / /
log par mi ston gleng byed la / /
gus pas byas na gzu po yis / /
gleng byar ltung ba yod par bkal / /
gleng bya'ang de gsum ldan gyur na / /
gus te ltung med dag rgya ster / /
gleng byed yon tan gsum ldan la'ang / /
tshig gis brgal zhing bsam pas brtag /
gleng yang gleng byas khas mi len / /
ches mchog dpang po tshad mar bya / /
dpang po gleng bya gleng byed las / /
yon tan ches mchog tshad mar bya / /
dpang po gnyis yod mi mthun na / /
gleng byas smras pa'i tshig de btsan / /
che gzhi bden mthong yon tan mchog |ltung bar smras pas rtsod pa zhi / /
brjed nas ma mthong nyid 'tshol dang / /
shes bzhin ma mthong dbyung ba'i yul / /
nyid 'tshol spo spyod mgu spyod rnams / /
chad las yin yang nan tur min / /
tshogs su bzod gsol yod tsam gyis / /
nan tur nyid du bsgrub mi nus / /
phar nyes ma la ltung byed 'gyur / /
mngon sum dran pa ma myos dang / /
de bzhin gang mang ngo bo nyid / /
rtswa rnams bkram pa lta bu dang / /
khas blangs pa ste zhi byed bdun / /
nang gses phye na so gsum gsungs /
! /
'os la phyag btsal ma btsal ba'i / /
nyes khegs dge chos 'phel bar 'gyur / /
btsal yul mchog gsum sdom pas mchog /
sdom pas mnyam na bslab rgan la / /
zas kyis spags dang sgren mo dang / /
gos gcig min pas yan lag lnga'am / /
sgyid par 'khyud pas phyag 'tshal ba'o / /
sa gzhan gnas dang khyim pa la / /
sdom ldan yin yang phyag mi rung / /
dge tshul mtshan mi mthun pa dang / /
phyag ni phar med tshur med yin / /
bsod nams gsog phyir mang 'du dang / /
thos @# / /
sogs 'phel phyir dben gnas su / /
gtsug lag khang brtsigs zad par gyi / /
ting 'dzin skye bar sla ba'i phyir / /
rtsig pa'i ngos la tshon sna byug /
de yi phugs su dri gtsang khang| /
sgo khang bden bzhi mtshon pa'i phyir / /
mi rtag srin po'i lto ba la / /
srid pa'i 'khor lo cha lnga yi / /
steng cha gnyis la lha dang mi / /
'og cha gsum la ngan song gsum / /
lte bar chags sdang rmongs gsum gzugs / /
phug ron sprul la phag gis bzung / /
mtha' skor zo chun rgyud mo bzhin / /
bar srid mtho dman 'khor zhing bskor / /
'khor yug rten 'brel bcu gnyis gzugs| /
ma rig rgan mo long ba 'dra / /
'du byed rdza mkhan snod dag byed / /
rnam par shes pa spre 'u'i gzugs / /
ming gzugs skyes pa bud med gnyis / /
skye mched yul la chags bzhin pa| /
reg pa pho mo lus reg spyod / /
tshor ba sdug bsngal myong bzhin pa / /
sred pa bud med bu 'tsho ba / /
len pa bud med mngal gnas 'jug /
srid pa mngal gnas de nyid 'brang / /
skye ba 'brangs pa de nyid skye / /
rga ba rgas shing 'khogs pa ste / /
shi ba mi shi'i ro gzugs dang / /
'khor lo srin pos pang du blangs / /
yan lag lnga yis dam bzung bri / /
de yis sdug kun rgyu 'bras mtshon / /
steng du sangs rgyas phyag mdzub kyis / /
dkyil 'khor dkar ston 'gog bden mtshon / /
'og tu brtsam par bya zhing tshogs / /
tshigs bcad gnyis bri lam bden mtshon / /
de nyid ston byed dge slong gzhag /
phran tshegs lha yi pho nya dang / /
dmyal ba'i rabs kyang bri bar gsungs / /
pho nyas skye rga na shi mtshon / /
'grel chung mi gcig brtson du bzung / /
gshin rjer zhal lce sbyor 'drar bshad / /
bde gshegs nad g.yog mdzad par bri / /
bde gshegs sku bltams dbu skra breg /
gtsug phud bzhag dang mngon par byung / /
mngon par byang chub dus ston bya'o / /
'dul TIka nyi ma'i 'od zer gyis / /
bdag blo'i padmo cung bzhad pas / /
sdom tshig go sla'i rtsi bcud 'di / /
don gnyer rkang drug gsos su bskrun / /
'di la tshig don nor ba dang / /
kun slong skyon zhugs 'ga' yod tshe / /
thog med nas kyi sdig ltung dang / /
lhan cig mkhas pa'i spyan sngar bshags / /
sgo gsum 'di la 'bad pas bdag /
rnam gsum sde snod skye kun sbyangs / /
bslab gsum bgrod pa mthar phyin te / /
sku gsum thob nas 'gro 'dren shog /
'khor bar 'khor ba'i gnas skabs na'ang / /
thar phyir thar lam kun gyi rten / /
tshul khrims tshul bzhin yid @# / /
byed kyis / /
rnam kun rnam dag srung gyur cig /
rnam 'dren lnga ba nas bzung ste / /
rnam kun mkhyen pa kun gyi drung / /
rnam 'dren 'di'i drung nye 'khor bzhin / /
rnam dag 'dul 'dzin mchog gyur cig /
mkhas mang nyi zlas ma phye ba'i / /
bdag 'dra'i blo yi ba ku la / /
sdom tshig mdzes ma'i 'gram 'chang gis / /
bde blag nyid du bzhad par smon / /
zhes 'dul ba'i sdom tshig gnad bsdus snying po tshig don brjod byang zhes bya ba 'di ni /
ser byes har gdong dge ming byams pa skal bzang nas sngar smon lam dam bcar nye skabs rang nyid nges phyir thar thor 'ga' re bsgrigs kyang mjug ma rdzogs par lus shing /
dus phyis bshes gnyen chen po 'ga' zhig nas mjug rdzogs par gyis shig ces bka' gnang bar ma zad /
rang gi dge phrug 'ga' nas kyang gzhan la ma phan yang rang cag la phan nges pas cis kyang rdzogs par bya dgos zhes rna ba gsun par brten /
rab byung bcu drug pa'i rab myos zhes pa lcags pho rta lo'i gro zhun zla ba'i yar ngo'i tshes bcu gcig la mkhas mang bye ba'i bsti gnas se ra theg chen gling gi khongs hor chen gsham ma'i yang thog rang shag tu mjug rdzogs par sbyar ba'i yi ge pa ni ser bsam bstan dar ste /
'dis kyang bstan pa dang 'gro ba yongs la phan pa'i rgyur gyur cig / / /
~gzhan gzhung rgyu skar stong gis gsal min sde bzhi'i lung gi dka' gnad gzugs| /
cig char snang byed sdom tshig srid sgron par gzhi'i shing rtar drangs pa'i dges / /
legs bshad mchog 'di'i 'phrin las snang ba thub bstan 'dab brgya'i gsos gyur cing / /
skal bzang 'dul 'dzin rkang drug tshogs kyi rnam dpyod lus zungs rgyas gyur cig /
'dul gzhung bye ba'i bcud bsdus bstan bcos 'di / /
gang gi mig sngar snang ba tsam gyis kyang / /
ma bsdoms tho co'i spyod pa kun dor nas / /
zhi dul bag bag yod brtul zhugs ltur len shog /
ji srid kun gsal sgeg mo'i phang pa ru / /
gzi ldan nyi zla'i khye'u chung 'tsho ba'i bar / /
legs bshad 'dis kyang sa gsum 'gro ba la / /
rnam grol lam bzang mtshon bzhin gnas gyur cig /
tshul 'di byed po'i rnam rig chu mtsho ru / /
lung rtogs yon tan nor bus yongs gang zhing / /
srid zhi'i rgud tshogs sel la zla bral ba'i / /
kun mkhyen gdengs can dbang po myur 'grub shog /
'brel thogs rnam dkar bsam sbyor ldan rnams kyang /
deng nas tshangs spyod rten dang mi 'bral zhing / /
sde bzhi'i lung don tshul bzhin 'dzin pa la / /
nye bar 'khor dang mi gnyis mtshungs 'gyur shog /
ces dpal ldan smad rgyud grwa tshang gi mkhan po ser byes har gdong byams pa skal bzang lags kyis mdzad pa'i 'dul ba'i sdom tshig 'di bzhin brjod don 'dus che zhing /
rjod tshig sdeb sbyor legs pa sogs 'dul sdom gzhan las khyad zhugs par brten / / / /
ma ye sor sbel kor phyi lo @# / /
lo'i lo 'go nas par gzhi gsar bskrun byas te /
tham pa'i zla ba dgu pa'i nang rko zin pa dang /
'dul sdom 'di la le tshan bzhi yod pa'i ka ba'i par shing re la rko gla sgor sum cu so gcig re dang /
de nas rim 'phar gyi kha ga nga gsum gya par shing re la rko gla sor sum cu so bdun re dang /
ka ba'i par shing re la par rtsa bris gla sgor gsum dang /
de nas rim 'phar gyi kha ga nga gsum gyi par shing re'i par rtsa bris gal sgor lnga re /
par shing re la bzo gla dang shing rin bcas sgor drug re dang /
zhu dag pa'i gla dang /
shog rin /
par shing la byugs rgyu'i snum rin bcas la sgor nyis brgya lnga bcu bcas khyon bsdoms sgor bdun stong nyi brgya bdun cu don bzhi phyin 'dug par /
a rir bzhugs pa sog po skal ldan lags nas hin sgor dgu brgya bco lnga gnang ba'i lhag ma rnams ser byes par khang las byed khongs nas btang ste par gzhi gsar bskrun bgyis pa'o| /
par byang smon tshig 'di par rnying de'i par byang smon tshig tu ~phur lcog yongs sprul thub bstan byams pa tshul khrims bstan 'dzin mchog nas mdzad pa des par gsar 'dir yang go chod par byas pa yin| /
par 'di ser byes par khang du bzhugs / / / /
