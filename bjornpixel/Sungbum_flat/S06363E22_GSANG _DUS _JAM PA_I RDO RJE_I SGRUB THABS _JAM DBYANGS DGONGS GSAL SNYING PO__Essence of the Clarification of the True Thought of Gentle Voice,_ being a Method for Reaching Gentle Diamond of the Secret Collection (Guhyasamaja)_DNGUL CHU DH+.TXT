!gsang 'dus 'jam pa'i rdo rje'i sgrub thabs 'jam dbyangs dgongs gsal snying po zhes bya ba bzhugs / /
! na mo gu ru many+dzu g+ho ShA ya /
'dir gsang 'dus 'jam pa'i rdo rje'i sgrub thabs mdor bsdus ni /
dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la skyabs su mchi'o / /
dam pa'i chos rnams la skyabs su mchi'o / /
'phags pa'i dge 'dun rnams la skyabs su mchi'o / /
zhes skyabs 'gro dang /
sems can thams cad kyi don du rdzogs pa'i sangs rgyas kyi @# / /
go 'phang thob par bya /
de'i phyir du rje btsun 'jam pa'i dbyangs bsgrub par bya'o / /
zhes sems bskyed lan gsum re byas nas /
rang nyid 'jam pa'i rdo rjer gsal ba'i thugs kar zla ba la gnas pa'i maM yig gi 'od zer gyis bla ma dang dkyil 'khor gyi 'khor lo mdun gyi nam mkhar spyan drangs /
na mo gu ru maN+Da le b+h+yaH zhes phyag bya /
oM sarba ta thA ga ta ar+g+haM /
pAdyaM| puSh+pe| d+hU pe| A lo ke /
gan+d+he /
nai wi dye /
shap+ta pU dza me g+ha sa mu dra spa ra Na sa ma ya shri ye AH hUM /
zhes mchod /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
zhes rgyun bshags bya /
sems can thams cad bde ba dang ldan par gyur cig /
sdug bsngal dang bral bar gyur cig /
bde ba dang mi 'bral bar gyur cig /
btang snyoms la gnas par gyur cig /
ces tshad med bzhi bsgom /
de nas /
oM shU n+ya tA dz+nyA na badzra swa b+hA wa At+ma konya haM /
chos thams cad ngo bo dang rgyu dang 'bras bu la smin pa dang bral ba'i stong pa nyid du gyur /
ces chos sku'i nga rgyal bya /
stong pa'i ngang las rang gi sems oM dkar po /
AH dmar po /
hUM sngon po /
hoH yig dmar ser gnyis kyis mthar brten par gyur / /
ces longs sku'i nga rgyal bya /
stong pa'i ngang las hUM las sna tshogs rdo rje'i lte ba la hUM gis mtshan pa las 'od zer phyogs bcur 'phros pas /
rdo rje sa gzhi /
r+wa bar gur| bla re| me ri dang bcas pa'i srung 'khor gyi nang du hUM las chos 'byung dkar po zur gsum pa gyen du langs pa'i dbus su paM las sna tshogs padma dang hUM las sna tshogs rdo rje'i lte bar b+h+rUM las gzhal yas khang gru bzhi sgo bzhi rta babs bzhi dang bcas pa mtshan nyid thams cad yongs su rdzogs pa'i dbus su sna tshogs padma dang zla ba'i gdan gyi steng du mtshan gyi ngo bo dbyangs dkar pos gnyis las zla ba dkar po dang /
dpe byad kyi ngo bo gsal byed dmar po brgyad cu las zla ba dmar po /
de gnyis gcig tu 'das pas dkar la dmar ba'i mdangs can du gyur /
de'i steng du hUM las rdo rje dmar po rtse lnga pa /
de las 'od zer 'phros /
sems can gyi don byas /
tshur 'dus rdo rje la thim pas lte bar hUM gis mtshan par gyur /
oM badzra At+ma kanya haM /
zla ba rdo rje hUM dang bcas pa yongs su gyur pa las rdo rje sems dpa' dkar por dkar sngo dmar ba'i zhal gsum phyag drug gi /
dang po gnyis gyis rang 'dra'i yum la 'khyud cing /
lhag ma g.yas gnyis ral gri dang rdo rje /
g.yon gnyis padma dang rin po che bsnams pa /
dar dang rin po @# / /
che'i rgyan gyis brgyan cing rdo rje skyil krung gis bzhugs pa /
yab yum rjes su chags pas snyoms par zhugs pa mthong nas /
nam mkha'i yi ge lnga po yab kyi zhal du zhugs /
sku'i dbyibs brgyud rdo rje'i lam nas yum gyi padmar babs pa'i yi ge lnga'i 'od zer dang chags pas /
yab yum yi ge dang bcas pa byang chub kyi sems su zhu ba'i thig li las spros pa'i lha mo bzhi'i glu dbyangs kyis bskul bas /
thig le de nyid yongs su gyur pa las ral gri 'chang gzung la maM gyis mtshan par gyur /
de las 'od zer 'phros pas /
phyogs bcu'i sangs rgyas dang byang chub sems dpa' thams cad spyan drangs te thim pa yongs su gyur pa las /
rang nyid 'jam pa'i rdo rje sku mdog dmar ser dmar ser sngo dang dkar ba'i zhal gsum phyag drug gi /
dang po gnyis kyis rang 'dra'i yum la 'khyud cing /
lhag ma g.yas gnyis ral gri dang mda' /
g.yon gnyis ut+pal dang gzhu bsnams pa /
lang tsho dar la bab cing zur phud lnga dang ldan pa /
mtshan dpes mdzes shing rin po che'i rgyan dang dar gyi na bza' can /
nyi zla'i 'od las gdan gsum tshang ba'i lha tshogs 'gro zhing sems dpa'i skyil mo krung gis bzhugs par gyur /
oM d+harma d+hA tu swa b+hA wa At+ma konya haM /
zhes sprul sku'i nga rgyal bya ste /
bsnyes pa'o| |yab yum gnyis kyi mig tu k+ShiM las sa snying /
rna bar dziM las phyag rdor /
snar khaM las nam snying /
lcer gaM las spyan ras gzigs /
dpral bar skaM las sgrib sel /
lte bar saM las kun bzang /
nye sgrub bo / /
spyi bor oM las sku rdo rje /
mgrin par AH las gsung rdo rje /
thugs kar hUM las thugs rdo rje /
rdo rje gsum las 'od zer 'phros pas /
sangs rgyas thams cad sku gsung thugs rdo rje'i rnam par spyan drangs te| gnas gsum gyi rdo rje gsum la thim par gyur /
oM sarba ta thA ga ta kA ya wA ka tsit+ta badzra swa b+hA wa At+ma konya haM /
rang gi thugs kar zla ba'i steng du rang 'dra'i ye shes sems dpa' /
de'i thugs kar zla ba'i steng du ting nge 'dzin sems dpa' maM yig dmar ser 'od zer 'phro ba /
sgrub pa'o /
de las 'od zer 'phros pas dbang gi lha rnams spyan drangs /
oM sarba ta thA ga ta a b+hi Shiny+tsa tu mAM /
zhes gsol ba btab pas lha mo rnams kyis dbang bskur /
mi bskyod pas dbu brgyan par gyur /
sgrub chen no / /
yum gyi spyi bor oM dkar po /
snying gar hUM sngon po /
lte bar swa ser po /
gsang bar AH dmar po /
brla gnyis su hA ljang gu /
de rnams las rigs lnga'i ngo bo'i 'od zer 'phros pas lus byin gyis brlabs par gyur /
rang gi gsang gnas hUM las byung ba'i rdo rje dang /
yum gyi gsang gnas AH las byung ba'i padmar gyur /
oM sarba ta thA ga ta a @# / /
nu rA ga na badzra swa b+hA wa At+ma konya haM /
zhes snyoms 'jug bya /
rang gi thugs ka'i 'od zer gyis mchod rdzas thams cad bkug pa zhal du zhugs /
yum gyi padmar babs pa mchod pa lha mor gyur pa phyir spros nas bdag nyid la mchod par gyur /
oM sarba ta thA ga ta ar+g+haM nas shap+ta pU dza me g+ha sa mu dra spar Na sa ma ya shri ye AH hUM gi bar gyis mchod /
oM sarba ta thA ga ta pU dza badzra swa b+hA wa At+ma konya haM /
mchod pa'o / /
mi bskyod rdo rje ye shes che / /
rdo rje dbyings ni mkhas pa che / /
rdo rje gsum mchog dkyil 'khor gsum / /
gsang ba'i dbyang la phyag 'tshal lo /
bstod pa'o / /
nang mchod oM AH bi g+h+nan+ta kr-ita hUM gis bsangs /
shU n+ya tAs sbyangs /
stong pa'i ngang las yaM las rlung /
raM las me /
AH las thod pa'i dbus su hUM las dri chu /
shar du b+h+rUM las dri chen /
lhor aM las rak+ta /
nub tu dzreM las byang sems /
byang du khaM las sha chen rnams rang rang gi sa bon gyis mtshan pa /
sbyangs rtogs sbar bas bdud rtsi'i rgya mtshor gyur /
oM AH hUM /
lan gsum /
rtsa brgyud kyi bla ma rnams kyi zhal du oM AH hUM /
badzra khr-i ka oM AH hUM /
many+dzu badzre oM AH hUM /
sems can thams cad lhar gyur pa rnams gyi zhal du oM AH hUM /
nang mchod do / /
'dir rags phra'i rnal 'byor bsgom /
rang gi thugs ka'i ting nge 'dzin sems dpa'i mthar sngags 'phreng gis bskor ba las 'od zer gyi spro bsdu dang ldan par gyur /
oM AH badzra d+h+r-i ka maM hUM /
zhes pa'am /
oM AH maM hUM /
zhes pa gang rung bzla'o / /
gzhal yas khang dang yum rang dang zhal phyag lhag ma rnams rtsa ba'i zhal phyag la thim par gyur /
'di yi dge bas mkha' mnyam 'gro ba kun / /
'jam dpal rdo rjes 'bral med rjes bzung ste / /
'jam dpal rdo rje'i rim gnyis mthar phyin nas / /
'jam dpal dbyangs ltar 'gro ba'i mgon gyur cig /
bsngo ba'o / /
zhes gsang 'dus 'jam ? pa'i rdo rje'i sgrub thabs 'jam dbyangs dgongs gsal snying po zhes bya ba 'di ni /
rgya bod kyi dam pa mang po'i gzhung las btus nas rang gi nyams len du sngags gzugs d+ha rma b+ha dras mi zad pa'i lor bris pa'o / / / /
g+ho ShA ya /
'dir dpal gsang ba 'dus pa yab yum lhan skyes kyi mngon rtogs sku gsum lam 'khyer gyi gnad tshang bar nyams su len tshul ni /
dngos dang brgyud pa'i rje btsun bla ma la / /
gsol ba 'debs so bdag rgyud byin gyis rlobs / /
rim gnyis zab mo'i gru chen nang bzhugs nas / /
kun mkhyen ye shes rgya mtshor 'jug par shog /
rang gi snying ga'i hUM gi 'od zer gyis snong bcud thams cad 'od du zhu nas rang la thim /
rang yang 'od du du zhu nas hUM la thim /
hUM gi zhabs kyu U ni he la /
ha ni ha'i mgo po la /
mgo bo ni zla tshes la /
zla tshes ni thig le la /
thig le ni nA nga la /
nA nga yang 'od gsal du thim par gyur /
oM shU n+ya tA dz+nyA na badzra swa b+ha wa At+ma ko nyahaMH zhes pa mi 'chi ba tshes sku'i lam 'khyer ro / /
stong pa'i ngang las skad cig gis rdo rje sa gzhi rab gur bla re me ri dang bcas pa'i dbus su mtshan nyid thams cad yongs su rdzogs pa'i gzhal yas khang gru bzhi sgo bzhi pa'i nang du sna tshogs padma dang nyi ma'i gdan gyi steng du /
hUM las byung pa'i nyi ma'i dkyil 'khor /
de'i dbus su oM las byung ba'i zla ba'i dkyil 'khor /
de'i steng du AH las byung ba'i padma dmar po 'dab ma brgyad pa'i lte bar /
oM AH hUM gi yi ge gsum steng nas steng du brtsegs par gyur /
de thams cad gcig tu 'dres pa las zla ba'i dkyil 'khor cha thams cad yongs su rdzog pa zhig tu gyur /
de las 'od zer 'phros /
snod bcud thams cad bsdus te zla ba la thim /
oM d+harma b+hA tu swa b+hA wa A dma ko ta haMH snod bcud kyi chos thams cad kyi rtsa ba rlung sems tsam zla bar snang ba de da'o / /
zla ba'i steng du chu las chu bur rdol ba'i tshul du zla ba las byung ba'i oM dkar po /
AH dmar po /
hUM sngon po /
de las 'od zer 'phros /
phyogs bcu nas rigs lnga 'khor dang bcas pa spyan drangs /
de la thim /
de yongs su gyur pa las /
rdo rje dkar po rtse lnga pa lte ba la oM AH hUM gis mtshan pa /
badzra At+ma konya haMH rdo rje yi ge dang bcas pa yongs su gyur pa las /
rang nyid dang po'i mgon po sku mdog dkar po dkar nag dmar ba'i zhal gsum phyag drug gi /
g.yas rdo rje 'khor lo padma /
g.yon dril bu rin chen ral gri 'dzin pa| rin po che'i rgyan dang dar sna tshogs kyi na bza' can du gyur /
ces pa ni bar do longs sku'i lam 'khyer ro / /
rang bzhin gyi gnas nas de bzhin gshegs pa yab yum sems can 'dul ba'i phyir du snyoms par zhugs pa'i byang chub kyi sems las grub pa'i mi bskyod pas nam mkha'i khams thams cad khyab par byas /
des sems can thams cad la byin gyis brlabs pas zag pa med pa'i bde ba dang yid bde ba thob par gyur /
mi bskyod pa thams cad kyang gzhal yas khang gi nang du gcig tu 'dres pa la /
rang nyid rjes su zhugs pas rang nyid sprul sku rdo rje sems dpa' sngon po sngo dkar dmar ba'i zhal gsum phyag drug gi /
g.yas rdo rje 'khor lo padma /
g.yon dril bu rin chen ral gri 'dzin pa /
rin po che'i rgyan dang dar sna tshogs kyi na bza' can du gyur /
rang nyid dam tshig sems pa'i thugs kar sna tshogs padma dang zla ba'i gdan la ye shes sems dpa' sku mdog dmar po zhal gcig phyag gnyis kyis rdo rje dang dril bu 'dzin pas rang snang gi shes rab ma la 'khyud pa /
de'i thugs kar zla ba'i gdan la rdo rje sngon po rtse lnga pa'i lte ba'i nang du ting nge 'dzin sems dpa' hUM yig sngon po /
dam tshig sems dpa'i ral ba'i cod pan la rdo rje 'chang yab yum gyis brgyan par gyur /
ces pa ni skye ba sprul sku'i lam 'khyer ro / /
rang gi snying gnas rang rigs kyi rig ma phyung /
oM shU n+ya tA dz+nyA na badzra swa b+hA wa At+ma konya haM /
rig ma stong pa nyid du gyur /
stong pa'i ngang las khaM las rdo rje khaM gis mtshan pa /
de yongs su gyur pa las reg bya rdo rje ma sngon mo mi bskyod pa'i dbu rgyan can /
sngo dkar dmar ba'i zhal gsum phyag drug gi /
g.yas rdo rje 'khor lo padma /
g.yon dril bu rin chen ral gri 'dzin pa /
dbu skra ral pa phyed bcings su byas pa /
shin tu sgeg cing bzhin 'dzum bag dang ldan pa /
zur gyis lta ba la sogs pa'i rnam 'gyur gyis mdzes pa /
lang tsho dar la bab cing 'dod yon lnga'i dga' bas ro ba la /
yab yum gnyis kyi spyi bor oM dkar po| mgrin par AH dmar po /
thugs kar hUM sngon pos mtshan par gyur /
thugs ka'i hUM las 'od zer 'phros pas rang bzhin gyi gnas nas bsgoms pa dang 'dra ba'i ye shes pa spyan drangs /
dzaH hUM baM ho /
@# / /
gnyis su med par gyur /
rang rang gi rigs bdag yab yum gyi byang chub kyi sems kyi chu rgyun gyis dbang bskur bar gyur /
ces bskyed la /
oM sarba ta thA ga ta ar+g+haM /
pA dyaM| puSh+pe| d+hU pe| A lo ke /
gan+d+he| nai wi dyE /
shap+ta /
rU pa| shap+ta| gan+d+he| ra sa| spar+sha pU dza me g+ha sa mu dra spa ra Nas ma ya shri ye AH hUM /
gis phyi mchod dang /
badzra d+hI ka oM AH hUM /
spar+sha badzra oM AH hUM /
gis nang mchod phul /
mi bskyod rdo rje ye shes tshe / /
rdo rje dbyings ni mkhas pa che / /
rdo rje gsum mchog dkyil 'khor gsum / /
gsang ba'i dbyangs la phyag 'tshal lo / /
zhes pa'am yang na /
dus gsum rdo rje'i thugs yin srid dang thar gyur gang / /
zhi zhing sgrib med dag pa nam mkha'i ngo bo nyid / /
sangs rgyas rnam rgyas byang chub dbang phyug rdo rje can / /
de la lus ngag yid kyis rtag tu phyag 'tshal lo / /
zhes pas bstod /
de nas bskyed rim phra rags ji ltar nus pa bsgom la /
skyon| oM AH hUM /
dang| oM AH badzra d+h+ri ka hUM hUM /
dang| oM AH spar+sha badzra khaM hUM /
rnams ci nus bzlas la yig brgyas lhag chad bskang /
mjug tu /
gzhal yas khang gi cha so so yang rang gi lus kyi cha so so la thim par gyur /
dge ba 'di yis myur du bdag /
sangs rgyas kun gyi kun bdag nyid / /
rdo rje 'chang dbang thob gyur cig |'gro bas kyang ni de thob shog /
byang chub phyir ni sbyong gang dang / /
rdzogs sangs rgyas mi gang yin pa / /
byang chub rdo rjes gar gsungs pa'i / /
spyod de gnyis ka'ang bdag spyod shog /
slu med bla ma dkon mchog byin rlabs dang / /
chos dbyings mi 'gyur rten 'brel slu med mthus / /
bdag gi legs smon grub nas rnam mkhyen gyi / /
sangs rgyas myur du thob pa'i bkra shis shog /
ces bsngo smon shis brjod bya'o / /
zhes dpal gsang ba 'dus pa yab yum lhan skyes kyi mngon rtogs dben sa snyan brgyud kyi man ngag las byung ba rnal 'byor dag rim snying po zhes bya ba 'di ni /
sdom brtson rnam par dpyod pa'i blo ldan dge slong blo bzang rdo rjes nan chen pos bskul ba'i ngor shAkya'i dge slong d+ha rma b+ha dras sbyar bas phan thogs par gyur cig /
