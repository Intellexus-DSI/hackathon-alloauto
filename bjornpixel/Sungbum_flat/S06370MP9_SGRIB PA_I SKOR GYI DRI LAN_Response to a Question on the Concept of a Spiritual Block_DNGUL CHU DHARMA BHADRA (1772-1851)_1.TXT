! spyir sgrib pa la nyon sgrib /
shes sgrib /
snyoms 'jug gi sgrib pa sogs dang de rnams la'ang grub mtha'i bzhed tshul sna tshogs yod 'dra yang /
sdig pa dang sgrib pa thams cad ces pa'i skabs kyi sgrib pa de /
mdzod las /
mtshams med pa yi las rnams dang / /
nyon mongs shas chen ngan 'gro dang / /
'du shes med pa'i sems can dang / /
sgra mi snyan sgrib gsum du 'dod / /
ces pa'i las kyi sgrib pa de yin 'dra bas /
de ltar na sdig pa ni rnam smin yid du mi 'od pa 'byin pa'i rigs can gyi nyon mongs pa dang /
de'i rigs can gyi las thams cad la 'jog la /
las kyi sgrib pa la ni /
las shig dgos pa dang de la sgrib par brjod pa 'phags lam skye ba la sgrib pas yin par gsungs pas /
de gnyis kyi khyad par la ni mu bzhi yod de /
'dod pa'i sas bsdus kyi zhe sdang lta bu sdig pa yin la las sgrib ma yin pa'i mu /
'du shes med par skye ba 'phen byed kyi las lta bu las sgrib yin la sdig pa ma yin pa'i mu /
mtshams med lnga'i las lta bu sdig pa dang las sgrib gnyis ka yin pa'i mu /
dal 'byor tshang ba'i mi lus 'phen byed kyi bsod nams kyi las lta bu sdig pa dang las sgrib gnyis ka ma yin pa'i mu rnams so / /
lci yang ni /
sdig pa lci ba 'dra ste nyon mongs sdig pa yin cing de las sgrib las gnod tshabs che bar gsungs pa'i phyir ro / /
so so'i gnyen po gang gis @# / /
spong ba ni /
sdig sgrib kyi gnyen po stobs bzhis spyod pa yin te /
sgo gsum sdig ltung dri mas spags pa 'di / /
lhag par las sgrib sbyong ba gnad che bas / /
rgyun du stobs bzhi tshang bar bsten pa gces / /
zhes rje rin po ches gsungs pa'i phyir /
'on kyang sa bon rtsa ba nas spong ba'i gnyen por ni stong nyid sogs bsgom dgos te /
spyod 'jug las /
nyon mongs shes bya'i sgrib pa yi| |mun pa'i gnyen po stong pa nyid / /
ces gsungs pa'i phyir ro snyam lags /
