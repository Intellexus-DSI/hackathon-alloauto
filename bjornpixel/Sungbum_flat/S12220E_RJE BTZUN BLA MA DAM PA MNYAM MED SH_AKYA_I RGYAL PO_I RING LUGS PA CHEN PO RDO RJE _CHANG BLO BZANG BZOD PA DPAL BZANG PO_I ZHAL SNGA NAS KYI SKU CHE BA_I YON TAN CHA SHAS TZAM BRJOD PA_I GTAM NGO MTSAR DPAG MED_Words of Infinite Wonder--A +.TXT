@# / /
rigs dang dkyil 'khor kun gyi bdag po rdo rje 'chang chen khams gsum 'gro ba'i bla ma mchog gi sku gdung yid bzhin gyi nor bu snying por bzhugs pa'i ltar bcas skye dgu'i mchod sdong chen po'i thog mtha' bar gsum gyi che ba'i yon tan brjod par byad pa'i gtam rdzu 'phrul 'od zer phyogs brgyar 'gyed pa'i snang byed ces bya ba bzhugs so / /
@## / /
na mo gu ru many+dzu g+ho Sha swa ra swa sti b+h+yaH bsod nams ye shes tshogs kyi 'od dkar 'phreng / /
dpag med rab 'khrigs yon tan mtha' dag gi /
bcu drug cha shas yongs rdzogs sgrib gnyis kyi / /
sgra gcan skyon bral gang de spyi bos mchod / /
'gyur med bde ba nyi khri'i 'chi med bcud / /
nyid thugs bum bzang 'geng ba mi gtong zhing / /
spros bral mkhar bzhugs 'gro ba'i gnas kun tu / /
bsam pa ji bzhin sprul pas rol der 'dud / /
zab mo rten 'byung rig pa'i shes rab mda' / /
nam yang 'pho bral dga' ba'i d+ha nu cher / /
mi phyed rab sbyar 'jig lta'i 'khor lo'i gdong / /
snying rtsar snun byed dpa' bo 'di min su / /
de phyir gzugs med gzugs 'dod khams rnams su / /
zo chun 'phyan ltar 'khor byed drungs phyung mod / /
gang der mtho ris dga' @# / /
tshal lha mo bzhin / /
'jug ba de ni dam pa'i spyod tshul mchog /
de lta mod kyi tshul de'i mdza' bo yis / /
gcugs pas rab bcings mtshon thogs dpa' po gzhan / /
cher snyigs dmag dpung mang pos rab bskyod nas / /
rang rang gnas mchog bde pa'i mal du gnas / /
kun gyis 'gran med snying rje'i go cha can / /
'di ni ches cher dpa' ba'i mchog gyur nas / /
lnga ba do'i byin za ji tsam thugs rje'i char / /
'bebs la mi ngal 'di ni shin tu rmad / /
lhag par bsil ri'i ra ba can gyi ljongs / /
gau tam ring lugs snying po blo bzang grags / /
thugs kyi zla 'phel las 'ongs bcu gnyis bdag /
chu srin bzhon can gnas phyogs nyer bsten tshe / /
slar yang don de sgrib byed smag rum rnams / /
cig car 'joms shing thub bstan legs bshad gzugs / /
mtha' dag ma 'dres snang byer mtshan mo'i bdag /
'di nyid gcig pur bas kyi gzhan su zhig /
phyi nang me tog mda' can dpung tshogs bzhi / /
gzer 'joms drag pos chu skyes gzhon nu bzhin / /
ming tsam du byas kha sbyor ros dgyes pa'i / /
nges pa lnga yi rgyan gyis yongs su brgyan / /
des na skye dang 'chi 'pho rgud pa yi / /
g.yul las rgyal pa'i rtags mtshan mi 'gyur pa / /
thob phyir 'jig rten snang ngor de dag kun / /
gdul bar bya phyir sgyu ma'i grong khyer bzhin / /
'on kyang de yi mdzad pa nyer ston pa / /
de ni 'phung byed mchog gyur rtag 'dzin zhags / /
rdo rje'i mdud pa can gyis bcings pa rnams / /
bcings las thar byed sgrib med kyis gzigs dbang / /
rgyu mtshan de yis bdag cag skal dman gyi / /
mthar thug gti mug ling tog gis zin rnams / /
ma dag snang ba'i rnyog can yid kyi chur / /
chos dbyings chul chu lta'i gzugs brnyan ni / /
dper na mig 'khrul mkhan gyis ltad mo bar / /
rde'u glang chen shing bu rta mchog sogs / /
ji bzhin min pa'ang bden pa lta bur ni / /
snang ba kho na 'dra ba rab tu sbyin / /
des na 'jig rten mig gcig mthar son pa'i / /
zung 'jug rdo rje'i sems gang pho brang mchog /
dbus kyi gnyis spangs gzhal med khang pa nas / /
re shig zhing khams gzhan gyi dag rab 'byams / /
dga' ston myang phyir song ba'i shul gdul bya / /
mtha' ma'i mdzad dang de 'bras kyis gdul rnams / /
ched du nye par sprul pa dag sgyu ma'i / /
rgyun ni ma dag sgrib byed zam tog /
yid bzhin nor ltar dgos 'dod kun stsol ba / /
'di yi'ang yon tan 'od zer bgrang yas kyi / /
bskal par mthu chen rnams kyis brjod na yang / /
de ni zad min mthu chen khyogs la 'chang / /
de lta'i ngo mtshar bgrang yas bcud kyis gtams / /
phun tshogs gter gyur gzugs sku'i bum bzang che / /
nyer bzhugs @# / /
'chi med gdengs can rkang gnyis pa'i / /
rin chen las grub lha mi'i mchod sdong che / /
legs tshogs gcig tu 'khyil ba'i rgya mtsho yi / /
rtogs ba brjod pa'i gtam mchog nor bu'i phreng / /
dad pa'i na tshong rab tu rgyas gyur pa'i| |gzhon nu rnams kyi spyi bo'i rgyan du spel / /
de la 'dir brjod par bya ba gang yin pa ni /
rigs dang dkyil 'khor thams cad kyi bdag po khams gsum 'gro ba'i bla ma srid zhi'i gtsug rgyan chen po'i sku gdung yid bzhin gyi nor bu snying por bzhugs pa'i mchod sdong chen po'i thog mtha' bar gsum gyi che pa'i yon tan brjod par byed pa'i gtam 'di nyid yin la /
de yang phyogs bcu dus gsum gyi sangs rgyas grangs med brjod las 'das pa thams cad kyi sku gsung thugs yon tan 'phrin las thams cad gcig tu bsdus pa'i ngo bo /
dkyil 'khor rgya mtsho lta bu rnams kyi spro ba dang bsdu ba'i gzhi gcig bu pa /
rigs thams cad kyi bdag bo drug ba rdo rje 'chang chen po /
gang+gA'i klung gi bye ma rnyed kyi rgyal ba thams cad las kyang thugs rje phul du byung ba /
'phags ba spyan ras gzigs dbang phyug ngur smrig gi gar gyis rnam par rol ba rje btsun bla ma 'gro ba ma lus pa'i skyabs gcig pu srid zhi'i gtsug rgyan chen po de nyir ni /
sngon bgrang ba dang gzhal bar dka' ba'i bskal pa dpag tu med pa'i snga rol nas byang chub kyi mchog gang yin pa de ni rang gi gzhan thams cad kyi don phul du byung pa'i mthar thug pa yin par nye bar gzigs nas /
sems can nyi tshe ba dang rang don tsam gyi dmigs yul ma yin par sems can mtha' dag dmigs yul du bcu gnas sangs rgyas kyi byang chub tu thugs bskyed /
de nas kyang bya dka' ba brgya phrag dag bzod bar mdzad de ji ltar bzhed pa'i thugs kyi don phyin ci ma log bar mthar son cing /
bdud thams cad kyi rtsa ba rang rgyud kyi sgrib gnyis bag chags dang bcas pa rnam par 'thor byed kyi rlung gis sog ma'i phung po bzhin du mdzad la /
de'i rgyu mtshan gyis dga' ma'i bdag po'i dbung tshogs yan lag bzhi'ang snying rje'i go cha rab tu sra bgyon nas /
byams pa'i mtshon rnon gyis lhag ma med par btul te /
thob bya'i mchog mthar thug pa'i go 'phang mngon du mdzad nges pas rang gzhan gyi don ma lus ba mthar phyin par gyur la /
de ltar gyur pa gang yin pa de yang sngon gyi dus su rang nyid kyis ji ltar thugs bskyed cing /
dam bcas pa'i don gyi 'bras bu lag tu son cing de'i phyir na 'gro ba rnams la ma bzang la 'god pa'i mdzad pa gang yin pa de bsgrub par bya ba'i dus su nye bar gzigs nas /
bu sdug pa gcig khon dang ldan pa'i ma de bu gcig po ma 'bar ba'i tshogs kyis dkrigs pa'i khang par tshud na mi bzod pa ji tsam 'byung ba de ltar 'gro ba rnams sdug bsngal gyis mnar ba la brtse ba chen pos gzigs te /
thabs ji 'dra ba zhig gis 'dul par 'gyur pa'i thabs de lta bu la gzhol par mdzad de skal pa dang 'tshams pa'i sku gsung thugs kyi mdzad pa mtha' yas pa ston pa gang yin pa ni /
ji skad du / /
'phags pa yul 'khor skyong gis zhus pa'i mdo las /
rgya mtsho'i dbus na bzhugs kyang rnam mdzes pa / /
lhun po lha yi tshogs kyi @# / /
gnas lta bur / /
thugs rjes rgya mtsho'i dbus su rab bzhugs te / /
'od zer stong phrag brgya dag 'gyed par mdzad /
ces thugs rje'i 'od zer 'gyed par gsungs pa ltar yin la /
rgyu mtshan de bas na rdo rje gur gyi rgyud las /
gang nyid rdo rje sems dba' zhes / /
de nyid slob dpon gzugs su 'dzin / /
sems can phan gdags dmigs nas ni / /
tha mal pa yi gzugs su gnas /
zhes pa ltar /
bdag cag snyigs ma lnga dbyar gyi 'od pa ji lta bar ches che ra bdo ba'i dus su skyes pa'i gang zag yid shes kyi khye'u nyon mongs pa'i dug chus lhag med du myos shing /
de'i dbang gis rgyal ba sngon byon pa dang /
da lta phyogs bcu'i 'jig rten gyi khams na 'tsho zhing gzhes pa sras dang bcas pa thams cad kyis /
shin tu ma dul ba'i glang rgod ma rungs pa 'gram pa gnyis myos pa'i chu bo mang pos gang ba rnams lcags kyus ji bzhin du lam la 'jug par sla ba min par gzigs nas /
rang rang gi zhing 'khor dang longs spyod yongs su dag pas gang ba rnams su /
ting nge 'dzin gyi ros dgyes shing 'khor phun sum tshogs pa rnams la chos kyi bdung rtsi stsol bzhin par btang snyoms su bzhugs pa'i tshe thugs rje'i dbung lhag par bskyed nas /
gong du brjod pa ltar gyi gdul bya rnams kyi snang ngo dang mthun par gsum ldan rdo rje 'dzin pa'i tshul nye bar bzungs te dmu rgod kyi gdul bya thams cad kyi blo dang ji ltar 'tshams pa de lta de ltar de rnams lam bzang la bkri bar 'gyur ba'i mdzad ba mngon bar sprul nas bde ba'i dbal la 'god bar mdzad ba'i mdzad ba gang yin ba ni /
mkhas grub smra ba'i khyu mchog dge legs dpal bzang bos /
khams gsum chos kyi rgyal po blo bzang grags pa'i dbal la /
de tshe de nyid 'byed pa la / /
rgyal dang khyod la dbyer med kyang / /
thugs rjes rgyal ba skyengs mdzad pa / /
de nas bdag cag dpe yis dbul /
zhes bstod pa dang chos mtshungs par rgyal ba thams cad kyi thugs rje gcig tu bsdus pas 'gran pa'i yul du 'gyur bar dka' ba brjod du med pa yin /
des na de ltar dge ba'i bshes gnyen gyi tshul bzungs te /
bdag cag 'gro ba thams cad legs par 'khor du bsdus nas rang nyid kyis ji ltar nyams su bzhes shing mthar son pa'i go 'phang mchog thob byed kyi thabs lam dang bcas pa dper na sman pa'i slob dpon mkhas pas /
slob ma rnams la mi ro'i kha phye nas skyes bu'i lus kyi gnas tshul rnams 'khrid pa bzhin du bstan bar ma zad /
rjes 'brangs rnams la 'di lta bu gyis shig ces 'doms par bya ba'i phyir tu dus gsum gyi rgyal ba'i dgongs pa dang mthun par gcig tu sgrub pa la thugs gzhol bar mdzad de /
mdo sngags kyi lam gyi rim pa spyi dang khyad par khams gsum 'gro ba'i bla ma'i legs bshad las ji ltar 'byung ba sangs rgyas bcom ldan 'das kyi gsung gi bdud rtsi thams cad kyi snying po bka' rgyas 'bring bsdus gsum la sogs ba'i dngos bstan stong nyid kyi rim pa rgyal ba nyid kyis mtha' bral gyi don 'byed pa la rgyal ba nyid dang khyad par ma mchis par lung bstan pa'i dpal mgon 'phags ba klu sgrub kyi dgongs pa ji lta ba bzhin du snang bas yod mtha' sel zhing stong bas med mtha' sel ba'i lta ba @# / /
khyad par can de'i phyogs su don 'gyur gyi the tshom tsam skyes pas kyang srid pa'i rtsa ba gang yin pa ni ser ba drag pos brdzis pa'i me tog gi 'dab ma bzhin du byed nus pa'i lta ba gang yin pa'i tshul thams cad phyin ci ma log par yul can khyad par can gyis mngon sum du brnyes shing /
lhag par gau ta ma thugs rje'i bdag nyid can de nyid kyi bka' thams cad kyi gtso bor gyur ba rgyud sde rgya ma tsho lta bu thams cad kyi snying po rnal 'byor bla na med pa'i rgyud sde'i dgongs pa rgya gar 'phags pa'i yul gyis paN grub grub pa mchog brnyes pa rnams kyis ji ltar bkral ba'i don rdo rje 'chang 'jam mgon chos kyi rgyal po yab sras kyis thugs nyams su bstar ba'i legs bshang kyi don /
nang rdo rje'i lus la gnang du bsnun pa'i thabs khyad bar can /
phyi nang gi grogs khyad par can la brten nas bskal pa grangs med pa mang por tshogs gsog ba la mi ltos par snyigs dus kyi tshe thung 'di nyid la nges pa lnga ldan gyi longs spyod rdzogs sku'i go 'phang lag tu son par byed pa gang yin pa de /
nyams su bzhes pas sku tshe 'di nyid la sgra gcan gyi lam gyi dbus nas don dam ba'i 'od gsal chos kyi sku dang /
de'i bzhon bar gyur ba'i rigs lnga'i rang bzhin 'od zer lnga pa'i gzugs kyi sku'i nyer len byas pa las byung ba'i dpal he ru ka'i go 'phang longs spyod rdzogs pa'i sku mngon du mdzad nas mthar thug pa'i go 'phang brnyes pa'i tshul mdzad ba ni gdon mi za bar grub pa yin te /
khyab bdag 'khor lo'i mgon po nyid kyi rdo rje'i mgur las /
gang snang tshugs thub kyi blo 'di 'khrul pa ru go nas / /
spros med nam mkha' dang 'dra ba'i lta ba yi rgyal po / /
snang stong sgyu ma yi gzigs mo lam lam du shar nas / /
rtag chad g.yang sa las grol bas zhe blo rang bde'o /
zhes dang /
snod bcud yi shes kyi rol pa dkyil 'khor du shar zhing / /
mtshar sdug phyag rgya yi gar stabs shig shig tu bsgyur nas / /
rang sems bde stong gi gzhon nu ting 'dzin gyi 'char sgo / /
gu yangs rtsed 'jo la bral ba'i dga' ston zhig myong ngo / /
ma rig snying dbus kyi sbubs las rang byung du 'khrungs pa / /
khyab bdag he ru ka'i zhal bzang mngon sum du mthong ba'i / /
'khrul med lam bzang 'di rnyed pa bla ma yi bka' drin /
zhes dbu ma'i lta ba'i bdud rtsis thugs rgyud kyi bum bzang yongs su gang ste /
phyi nang gi yul rnams blor tha mal bar snang ba ltar tshugs thub tu grub ba 'dra ba de 'khrul ba'i snang ba dang /
bya phyed thams cad rtog pas btags pa tsam ma gtogs rang ngos nas grub pa dang bden par grub pa rdul tsam yang med par de rnams bkag pa'i stong sangs nam mkha' dang 'dra ba'i ting nge 'dzin gyis mnyam gzhag gi dus ji bzhin par 'da' nus /
de las bzhengs pa'i rjes thob kyi dus su gang snang ba thams cad sgyu ma mkhan gyis sprul pa'i rta glang bzhin du snang ba ltar bden med du gzigs pa'i rjes thob sgyu ma lta bu'i tshul te /
snang stong gnyis tshogs sgyu ma lta bu'i gzigs mo rnyed pa dang /
de tsam du ma bas kyi /
phyi snod kyi 'jig rten dang nang bcud kyi sems can kun la tha mal du snang ba'i snang ba de rim pa dang po'i gnad @# / /
kyis legs par sbyangs nas /
gang snang kun lha'i ye shes kyi rol pa las grub pa'i dkyil 'khor dang /
lha dang lha mo'i rang bzhin du 'char zhing de'i gnad kyis tshul de'i bde stong gi rol pa las skad cig kyang mi 'da' ba rim ba dang bo'i rtogs ba khyad par can dang /
de nyid kyis nye bar drangs te lus la gnad du bsnun pa'i thabs khyad bar can la brten nas rang gi snying dbus na gnas pa'i sgrub gzhi las grub pa'i dpal he ru ka'i zhal bzang phyi rol nas gzigs pa tsam min par thob pa'i sgo nas gzigs bar gsungs pa'i phyir ro / /
de'i phyir na tshul de lta bus nges pa lnga dang ldan pa'i tshul mthar thug pa brnyes zin cing skye ba dang 'chi ba dang rgud pa thams cad lhag med du bcoms zin bas bgrang ba dang dpes bsgrun par mi nus pa'i bskal pa mu med pa'i bar du gzhon nu'i rol pa kho nas dus 'da' bar mdzad bzhed na'ang skyes bu tha mal pas zas gos la longs spyod pa bas kyang ches sla mod kyi 'on kyang nyon mongs can rnams 'khor pa spyi dang ngan song gi sdug bsngal gyi ba tshwa'i chu btso sreg la sogs pa'i klong 'khor drag po dang na rga 'chi ba'i na kra'i tshogs kyis gang ba'i nang du chud nas 'jigs pa de las thar te myang 'das kyi skam sar phyin par mi nus pa'i 'ching byed dam /
rtsa ba ni mi rtag pa la rtag par 'dzin pa'i 'dam du bying bas lan ba'i phyir na de rnams kyi rgyud kyi 'ching ba rnams lhag med du bcad nas yid 'byung ba'i lcag gis lam bzang la 'god ba'i phyir bskul bar bzhed nas rang nyid kyi sku dngos kyis gdul bya rnams phal cher 'khor ba'i rgya mtsho las bsgral zhing bde legs kyi sar 'khrid par mdzad de /
ji skad du mdo sde rgyan las /
'di yis chos kun sgyu ma lta bu dang / /
skye bo skyed mos tshal 'gro ltar rtogs nas /
zhes gsungs pa ltar /
bdag cag shin tu skal ba dman pa'i gang zag rnams kyi ngor nyon mongs pa'i 'grib kyis long ba'i skyes bu mtha' dag sdug bsngal gyi g.yang sa las sgrol pa'i long khrid mkhan po mgon med rnams kyi mgon /
skyabs med rnams kyi skyabs gcig pu 'jig rten thams cad kyi ma 'dris pa'i mdza' bshes chen po de ni dba' bo g.yul las rgyal ba'am /
zhing pa lo tog 'byor pa'am /
tshong ba khe spogs rnyed pa ltar bde ba chen po'i dga' spro las mi g.yo bzhin du bsams bzhin skyed mos tshal nas skyed mos tshal du 'jug pa'am /
grong khyer tha mal pa nas ba ltan sdug gi grong du chas pa ltar chos kyi 'khor lo'i pho brang gi dbus su bzhugs pa'i zung 'jug rdo rje'i sems kyi rgyal po de ni dkyil 'khor gyi lha dang lha mo'i tshogs bsam gyis mi khyab pa dang lhan cig tu yongs su dag pa'i zhing khams gzhan gyi dag pa rab 'byams 'ba' zhig pa'i dga' ston gyi tshul rnams la dgyes rgur spyod cing gshegs par gyur pa'am /
chos kyi dbyings chen por cung zad mnal ba'i tshul nye bar bstan pa na| 'jig rten gyi khams 'di thams cad mgon skyobs kyi mchog legs tshogs kyi snang byed dam pa dang bral bas yid mya ngan gyis myos shing sdug bsngal gyi smag rum du chud pa dang dam pa'i skyes bu de nyid kyis go 'phang gi mchog rgya chen po mngon du @# / /
mdzad pa la 'chi med dang rgyal sras rnams dang /
de bzhin gshegs pa rnams kyi 'phrul las mngon par mchod pa'i ltas khyad par can rnams la ya mtshan gyis yid myos te a la la a la la zhes blta zhing mu cor gyi gar byed pa la sogs pa rnams lhan cig phan tshun 'gran pa bzhin du gyur to / /
de dag la 'di skad ces bya ste /
yon tan rab mchog mtha' yas tsha zer gyis / /
rgyal bstan 'dab stong ldan pa bzhang byed gang / /
sdig sdug smag rum sel phyir bsams bzhin par| |sprul pa'i rol gar mchog gi 'gros kyis rgyu / /
'od mtshan dpag med shar ba'i mod nyid la / /
gling chen mun kun rtsol med rab 'joms bzhin / /
mi ltos ji ltar 'os pa'i cho 'phrul gyis / /
'chi med bdag nas gshin rje'i bu yi bar / /
thos sgrogs bse ru lta bu'i go 'phang tshogs / /
chung du'i sar 'jog lam bzang ci bder byin / /
sgra gcan lam dbus srog 'dzin bsgrun med shel / /
ting 'dzin rtse gcig sprul pa'i 'khor lo las / /
nang gi phag mo'i 'od zer bde chen gyi / /
bdud rtsi'i 'od can bzhu ba'i sbyor ba mchog /
bzo bos bskrun pa'i zung 'jug rdo rje'i sku / /
dus nges la sogs mthar phyin nang gyi rgyan / /
mdangs shar gsal rdzogs mtshan dpe'i zla ba la / /
'od dkar 'phreng bas ji lta ba bzhin 'khyud / /
cis kyang mi shigs rang bzhin lhun po des / /
'ching byed rtsa ba gcod pa'i ral gri'i phyir / /
snying po gang yin 'chi med lam yangs gzhan / /
rgyu zhing rol pa'i sprul sgyur ci yang byas / /
de ltar rdo rje 'chang chen pos dmu rgod 'dul dka'i 'gro ba bdag cag gi ngor mtha' ma'i mdzad pa bsams bzhin nye bar bstan pa la sogs bcung zad bkod pa rang nyid dad pas nye bar bslangs pa dang /
'brel che ba'i dbang gis bris pa yin la /
de nas skabs 'dir yang chos sku la mnyam par bzhag pa dang /
de las bzhengs nas gshegs pa la sogs pa'i ngo mtshar ba'i mdzad pa rnams bstan pa dang zin pa'i dus rnams su rje btsun bla ma srid zhi'i gtsug rgyan de nyid kyi sku drung du bsnyen pa'i zham ring pa rnams dang /
rdo rje 'chang dbang mchog gi gsung gi bdud rtsi'i tshogs rnam dpyod kyi snyim pas lan cig min par gsol ba la brten nas blo gros kyi padmo kha yongs su bye bas lam bzang rnams thugs rgyud la mngon du byas pa dang byed 'gyur gyi rdo rje 'dzin pa rnams kyis phyi nang gi dkyil 'khor dpag tu med pa zhal phye nas /
rigs brgya'i khyab bdag rje btsun bla ma mchog nyid dkyil 'khor gyi gtso bor bskyed de /
phyi nang gsang ba de kho na nyid kyi mchod pa 'bul ba dang /
bdag nyid 'jug cing dbang blang ba lhag par dus 'di nas bzungs te tshe rabs thams cad du rje btsun bla ma mchog gi ye shes kyi gzigs pa dang nam du yang 'bral ba med par gyur cig /
ces yid la brnags shing slar yang nyon mongs kyi tsha gdung rnam par 'jil bar byed pa'i phyir dang sangs rgyas kyi bstan pa padmo'i tshal chen po rgyas par bya ba'i phyir tu sprul pa'i sku'i nyi ma gnyis pa 'khrul pa'i chu 'dzin dang nyi sgyur gyi skyon gyis dben pa myur du gsal bar shog cig snyam du yid la rab tu sems shing /
rtse gcig tu de ltar 'gyur pa'i don rnams la dper na mgo la me 'bar ba bzlog pa la brtson pa ji lta ba @# / /
de lta bur gyur cing /
chos kyi sku la mnyam par bzhag pa las bzhengs zin pa'i rjes su gang gi rdzi phyogs kyi reg pa phog pa tsam gyis kyang mtshams med pa'i sdig las kyi dri ma rnams kyang lhag med du bcil bar nus pa'i bsam 'phel dbang gi rgyal po zung 'jug rdo rje'i za ma tog gang yin pa de nyid mgon po nyid kyis lha gang gi go 'phang mngon du mdzad pa'i lha mchog de nyid kyi ngo bor gdul bya'i khams ji tsam pa de ma zad kyi bar du ril po gcig tu bzhugs na /
'gro ba yod do cog gi phan bde'i lam bzang gsal bar byed cing /
re ba rnams yid bzhin du skong ba'i yid bzhin gyi nor bu'am /
dpag bsam gyi shing bzhin du 'gyur la rgyal bstan rin po che'i snying po khams gsum 'gro ba'i bla ma'i bstan pa rin po che'ang mi nyams pa'i thabs dam par 'gyur ba sogs legs tshogs thams cad kyi rtsa ba mchog tu 'gro tshul gang yin pa'i tshul de rnams /
thub pa'i bstan pa'i snying po bstan 'dzin dang bcas pa rnams bsrung zhing skyong ba'i mchog /
'dzam gling chen po 'di la sogs pa'i rgya mtsho'i mtha' klas pa'i gzhi rnams la gzhan stobs la mi ltos par dbang bsgyur ba'i 'jam dbyangs gong ma chen pos /
srid zhi'i gtsug rgyan chen po de nyid kyis rgyal tshab tu dbang bskur ba /
rje btsun bla ma de nyid kyi thugs sras kyi mchog /
zhwa ser bstan pa 'dzin byed dpal ldan ne mon han de mo mchig gi sprul pa'i sku dang /
mgon po de nyid kyis 'gro ba rnams la phan pa'i sgo gcig pur gyur pa'i rdo rje'i bka' stsal ba rnams spyi bo'i gtsug tu bcings te ji bzhin par nod pa'i bka'i dgung blon chen po bzhi| sku'i gcung po gung kun dga' bstan 'dzin /
sku drung nyid du nye bar bsnyen pa'i mkhan po rnams dang bcas pa'i blo gros kyi dpyad pas brtags shing bgros te /
bskal par dbang 'byor pa'i byang chub sems dpa' thams cad kyis nyin mtshan thams cad du bar ma chad par yon tan brjod kyang zad par mi 'gyur zhing /
rgyal sras rnams ngal ba'i gnas la 'god par 'gyur ba yid bzhin gyi nor bu bas kyang ches cher lhag pa'i bsam 'phel dbang gi rgyal po zung 'jug rdo rje'i za ma tog 'di nyid snying por bzhugs par bya ba'i phyir mchod sdong rin po che rin chen dang po shin tu mkhas pa'i bzo bo rnams kyis legs par sbyangs pa 'ba' zhig las bsgrubs pa skabs gsum pa dang /
gdengs can gyi dbang po rnams dang mkha' lding gi gnas dang /
zla ba'i ma ma'i dbus dang mtha' las 'ongs pa'i rin po che rin thang gi tshad bzung du med pa'i tshogs kyis spras pa ni /
dper na gser gyi ri bo la nor bu rin po che'i 'od zer gyi 'phreng ba 'khrigs pas bskor ba lta bu 'jig rten kun gyi mig gi bdud rtsi bsod nams kyi zhing mchog 'di nyid bskrun par bzhed de /
de la /
! thog mar mchod sdong rin po che'i bzhugs yul kyang rgyal kun snying rje'i rang gzugs 'phags pa spyan ras gzigs dbang phyug gi pho brang chen po ri bo gru 'dzin gnyis pa bod yul ba rnams ltar na gnyis 'thung dbang po bres su nyal ba'i dbyibs can nam /
'phags yul gyi rig byed gtam rgyud las byung ba ltar na g.yu 'brug gi dbyibs can dmar po ri'i rtse mor gnas pa chos kyi rgyal po srong btsan sgam pos 'khrul bsgyur gyi bkod pas nye bar sprul te bkod pa'i pho brang @# / /
chen po /
rgyal kun 'dus zhal kun mkhyen lnga pa chen pos nyams gso bskyangs te rnam par rgyal ba'i khang bzang skyengs par byed pa mngon par bsgrubs pa /
de nyid nas nye bar bzungs rgyal mchog rnams kyi sku'i 'phreng ba mu tig gi 'phreng ba ltar rim par byon pa rnams kyis zhabs kyi padmo rtag par bkod de yongs su dag pa'i zhing khams kho nar byin gyis brlabs pa 'di nyid kyi gnas su bzhugs na legs par gong smos rnams kyi blo gros kyis bgros nas /
rgyal mchog lnga pa'i gdung khang rin po che mchod sdong 'dzam gling rgyan gcig gi g.yon phyogs dang /
de'i steng gzims chung bkra shis 'khyil gnyis gang du rigs zhes brtag par bcug ste /
rje bla ma'i sku gdung rin po che'i sku mdun du rgyal ba gong ma na rim gyi thugs dam rten rje bla ma nyid kyi 'bral spang du bzhugs gras /
'jam mgon chos kyi rgyal po tsong kha pa chen po'i sku brnyan bkra shis rngo kha ma /
mnyam med jo bo dI paM kA ra'i thugs dam rten gyi lung bstan sgrol ma /
rgyal ba'i bstan srung dpal ldan 'dod khams kyi dbang phyug ma'i snang brnyan dpal ldan lha mo dngos dang khyad par ma mchis pa lung ston gsung byon ma'i sku thang rin po che sogs spyan drangs par /
rgyal tshab mchog gis dbus bka'i dgung blon chen po rnams dang /
sku bcar nang ma sogs nas dngos su bshams pa dang yid kyis sprul pa'i mchod sprin rgya cher spros te legs par phul nas 'phrin bcol dang bden bdar nan tan rtse gcig tu mdzad de /
brtag sgril mdzad par gzims chung bkra shis 'khyil legs par thon te /
der bzhugs yul bskrun par nye bar brtsams nas 'phags pa lo ke sha ra dngos dang gnyis su med pa'i snang brnyan mchog gi bzhugs yul 'phags pa lha khang /
chos kyi rgyal po srong btsan sgam po'i gzims phug sogs steng shod kyi gtsug lag khang rnying pa byin rlabs can rnams la rgul bskyod cung zad kyang med par sgyur 'os kyi mdo spug bar khyams dang bcas par rtsig bzo bsgyur bcos kyi mkhar las mdzad pa'i 'go par zhol gnyer lha lung rtse pa tshe ring rdo rje /
las byed zhol drung 'phyong rgyas btsan spro ba tshe dbang don grub bcas bskos te /
rab byung bcu gsum pa'i me mo glang gi lo dbo zla'i tshes bco lnga dkar phyogs kyi rdzogs pa gsum pa /
dbyangs gsal 'byung ba /
'dod yon res gza' /
las skar 'phrod chen /
khams sbyor /
rten 'brel /
nyi ma| spar sme /
dus 'phrod rnams bzang ba'i thog 'di lta bu'i bya ba'i rigs la /
rje btsun bla ma mchog gi sku gdung rin po che'i gzi byin gyis /
sa bdag la sogs pa'i mi mthun phyogs nag phyogs rnams zil gyis mnan cing /
dkar phyogs skyong ba rnams kyis ni zhabs 'degs kyi bya ba la mi bas kyang ches cher brtson pa'i phyir bya ba 'di dag la ma ltos kyang thun mong dang thun mong min pa'i legs tshogs mtha' dag gis phyug par bya ba'i ched du /
phyogs gtsang dang bstun nas bla rtsis 'o stod pa rdo rje phun tshogs kyis sa bdag gto bcos kyi rigs dang /
spom gta' legs par bsdams /
po ta la rdzong gi shar nub /
rdzong rgyab bstan ma lcog sogs kyis mtshon nye skor rnams su sa bdag klu gnyan rnams la klu gtor /
bstan gsol /
@# / /
bsangs /
chos tshan gsung sgrog dgos rigs rnams btsugs shing /
rgyab chos su nye skor gyi dgon khag rnams su mang skol thog gsung sgrog /
gtor ma /
sAts+tsha /
gdugs sher /
sgrol ma sogs rgya cher bsgrubs te /
rgyud sde'i dgongs pa dang mthun pa'i lag len mthar son par shes pa'i rnam rgyal grwa tshang gi rdo rje 'dzin pa slob grwa dang bcas pas sgyur bcos mdzad rgyu'i sa rnams la /
ar chog gi las sogs ji ltar dgos pa rnams sngon 'gro dngos gzhi mjug gi bya ba dang bcas pa thams cad rgyud sde ? gzhung khungs thub las bshad pa'i phyag len rnam par dag pas legs par mdzad de /
dbu btsugs nas shing bzo'i dbu chen grags chen rtar ba phur pa tshe ring /
dbu chung 'on tshe sbyin pa /
rgyal rtse rtar ba /
skyor lung legs bshad sogs dbu byings lnga bcu nga gnyis /
rdo bzo dbu chen e bstan 'dzin /
thon dar po /
dbu chung bzhi dga' bstan dar sogs dbu byings bco lnga /
dbus gtsang dwags kong khul gyi rdzong gzhis 'ul mi las rgyab dang bcas pa lnga brgya skor nas las rgyun gtan 'jags kyis zla ba gsum gyi khongs su gtsug lag khang bkod pa'i khyad par rmad du byung ba bzhengs shing /
lhag par zla ba gnyis pa'i tshes bdun gza' dang skar ma dang de dag gi sbyor ba phun sum tshogs pa'i nyin /
dbus kyi yul gru'i dpung rnams kyi 'og byed kyi las 'dzin pa 'bum thang dngos grub rnam rgyal /
gzims chung 'gag pa cha dkar bla ma bskal bzang legs bshad /
'dod 'jo'i dpal 'khyil gyi rgyun bzo'i do dam rtse drung blo bzang dpal 'bar /
stag rtse phun tshogs gling pa rig 'dzin bcas pa rnams mchod sdong chen po'i las kyi do dam byed mir bsko bzhag mdzad nas /
rgyal tshab mchog de mo rin po ches tshes bcu bzhi'i gza' skar phun sum tshogs pa'i nyin mchod sdong chen po'i sku rgyu'i gser dang phra rgyan gyi rin po che /
rdo shing gser zangs sogs bzo bo'i rigs rnams lag cha dang bcas pa /
rgyud dang grub chen gyi gzhung las 'byung ba ltar gyi rje btsun bla ma mchog gi phyag len bzang po rnams nyams pa med pa'i sgo nas byin rlabs dang /
bzo bo lhar bskyed srung ba'i go bskon pa sogs tshad dang ldan pa'i dkyil 'khor dang mchod rten rnams bzheng ba'i dus kyi sngon du bya ba'i rim pa rnams yang dag par mdzad cing /
'go pa dang dngos kyi las byed pa thams cad la mchod sdong chen po gtso bor gyur pa'i dgongs rdzogs su bsgrub bya'i sku gsung thugs rten la sogs pa rnams kyi sku rgyu dang phra rgyan nang gzhug la 'gro 'os kyi gser dngul rin po che gos dar sman sna dri bzang gis mtha' brten /
de dag thams cad dngos gtsang ba 'gro cher gyur pa gtsor 'don las| g.yo sgyu zol sbyor gyi gnas la brten pa min par bzo bkod la sogs pa tshad mthun phun sum tshogs pa dgos tshul sogs legs par bkas mngags shing /
tshes bco lnga gza' tshes legs pa nas bzungs te /
'dod 'jo'i dpal 'khyil gyi gnas su mchod sdong chen po'i las gra tshugs par mdzad cing dus tshod sogs rtsis mkhan dang bstun nas gser gyi lugs thog mar brtsams pa dang dus mtshungs su lha rnams kyis mngon par mchod pa'i me tog gi char zim bu dang /
pho brang chen @# / /
po'i rtse nas rnam rgyal grwa tshang gi tshogs dung bus pa sogs rten 'brel gyi sgo phun sum tshogs shing /
de'i nyin do dam pa rnams dang bzo bo las byed sogs la 'dzugs ston du dkar dmar gyi spro ston dang ston rgyab tu rta dngos rigs kyi gnang cha /
dpa' dar sogs rgyas par stsal /
de nas tshes bcu drug gi nyin gsung rab tshang thub rnams kyi dgongs pa dang mthun par bzo bo'i rigs 'og byed dang bcas pas tshad 'dings kyi thog rgyal tshab rin po che nas legs par dpyad pa gnang ste thig cha phab cing /
de'i nyin shing bzo ba rnams kyis 'bras bu khang gi steng du las gra tshugs pa na'ang nyi ma'i g.yas g.yon du 'dom bcu re tsam gyi tshod 'ja' sprin kha dog sna lnga pa gyen langs 'bur dod du shar ba sogs ltas khyad par can 'ga' zhig kyang byung snang la| de nas brtsams te zla ba lnga'i khongs su legs par grub cing /
de yang mchod sdong chen po rin po che rin thang dang bral ba nyi ma 'bum gyi 'od zer 'phro ba la lha dbang bye ba'i 'od zer gyis 'khyud pa 'dra ba'i gzi byin mtshungs pa med pa /
phyogs bcu'i bde gshegs sras dang bcas pa thams cad kyi byin rlabs ma lus pa phyogs gcig tu spungs pa las mchod sdong chen po'i rnam par shar ba 'di'i las byed du bzo bo'i do dam pa sngar bshad rnams dang /
bzo bo las byed ngo bo dbu chen tshe dbang nor bu /
tshe ring rab brtan /
d+harma /
tshags pa lhas byin sogs dbu byings brgya lnga bcu skor /
las rgyab do dam pa'i g.yog dar rgyas tshe brtan nor bu sogs dang /
'ul mi mi grangs sum brgya lnga bcu skor bcas star chags lta bus drag po'i las kyis ched du gnyer nas bskul ta bgyis pa lta bu min par tshang mas rje btsun bla ma mchog de nyid kyi bka' drin rjes su dran pa'i lhag bsam dag lam rgyan gyis yid shes kyi khye'u rnam par brgyan nas /
mchod sdong chen po rten dang brten par bcas pa 'di lta bu bskrun pa'i las su nye bar zhugs su yod pa ni /
bsod nams phun sum tshogs pa bskyed pa'i gzhi'o /
zhes yid la brnags bzhin pas hur bskyed de 'bad rtsol chen pos /
nyin re bzhin lugs pa rnams nas kyang gser srang stong phrag lhag bcas pa lugs su blugs shing /
phra 'phul /
brdungs sogs kyi las byed pa rnams nas kyang cha tshad kyi lam du legs par gcur /
ngag lam nas rje bla ma'i thugs rje bskul ba'i gsol 'debs dang bcas te /
rje btsun bla ma mchog nyid sku 'phreng na rim dang bcas pa'i ye shes kyi cha las grub pa gzhung sa chen po'i phyag mdzod /
byang phyogs nor sbyin gyi bdag po'i bang mdzod yul yul por byed pa yas mas rnams na 'dzad pa med pa'i gter du gnas pa'i rin po che rin thang dang bral ba'i tshogs 'di lta ste /
zla ba'i ma ma'i dbus nas 'ongs pa dang /
gzhan yang nam mkha' lding gi yul dang /
lha dang gdengs can gyi yul rnams nas 'ongs pa'i ke ke ru dang in+d+ra nI la dang rdo rje pha lam /
byi la'i 'dren byed kyi mched zla la sogs pa dang /
gser gyi phung po gzhal du med pa rnams dang /
de rnams kyi thog 'jam dbyangs gong ma bdag po chen po /
bstan 'gro'i dpal mgon mtshungs med tA kau shrI lcang skya mchog gi sprul pa'i sku rin po che sogs che rgu'i rigs dang /
kho bo cag nas kyang khams gsum @# / /
'gro ba'i bla ma de nyid kyi bka' drin chen po rjes su dran cing /
phyogs bcu'i sangs rgyas thams cad mchod pa bas bla ma'i ba spu'i khung bu gcig mchod pa phan yon che bar gsungs pa'i tshul la'ang nges pa cung zad rnyed nas gser srang bdun stong tsam phul ba sogs mdor na rje bla ma srid zhi'i gtsug rgyan chen po de nyid kyi thugs rjes nye bar 'tsho ba rgyal srid dang chos srid kyi cha la dbang bsgyur ba'i sde dpon dang mkhan po sogs su gnas pa rnams nas bzungs te /
tha na slong mo ba'i char gtogs pa rnams kyi bar nas rtse gcig pa'i mos pas phul ba rnams kyang 'bul ba po drag zhan la bltos pa min par dngos po'i rigs thams cad mchod sdong chen po rten dang brten par bcas pa'i sku rgyu'i char song na don phun sum tshogs pa 'grub par 'gyur ba'i phyir /
mtha' dag legs par sims par mdzad de /
su war+Na bzang po bzhu btul dang btso sbyangs yongs su dag pa thur 'degs kyi srang tshig khri lnga stong dgu brgya lnga bcu tham pa las bsgrubs pa'i mngon par byang chub pa'i mchod rten chen po sa 'dzin nas tog gi rtse mo'i bar dpangs su rgyug mtho bzhi bcu zhe lnga'i tshad ldan /
mtshan nyid thams cad yongs su rdzogs par bzo bo rnams nas rang rang gi ngo skal du gyur pa'i bya ba'i rigs rnams 'phrul mgyogs kyi rig rtsal ji snyed cig 'du byas shing /
rnam 'gyur gyi bkod pas bi shwa karma la sogs pa lha'i bzo bo rnams kyang 'di lta bu ni sangs rgyas sam /
de'i sras rnams kyi 'phrul sgyur las bsgrubs sa mi ca zhig snyam du the tshom gyi dpyang thag 'dzin par 'gyur ba'i khyad chos du mas brgyan pa'i dpal dang ldan par gegs kyi rnam pa'i cha phra mos kyang bar du gcod pa med par las rgyun zla ba drug gi khongs su legs par grub cing /
'di dag gi skabs lha dang klu dang gnod sbyin dang dri za dang mi'am ci dang nam mkha' lding la sogs pa rang cag tha mal pa'i mig shes la mi mngon pa'i tshogs kyis kyang zhabs 'degs nye bar bsgrub pa'i ltas su srog shing spyan 'dren sogs nas bzungs /
bzo rigs gzungs 'bul sogs kyi skor las gra gal che dus kyi skabs su glo bur du nam mkha' la sprin 'ja' tshon gyi rang bzhin can 'khrigs te /
'brug sgra sgrog cing bdud rtsi dang me tog gi char 'bebs pa dang /
pho brang chen po dang gser gdung rin po che gtsug lag khang gi steng sogs la 'phrog byed kyi bla bre dang rnam par bkra ba'i yol ba bres pa lta bu sogs 'jig rten kun la gsal bar gyur snang /
khrums zla'i dkar phyogs kyi dga' ba dang po gza' skar dge ba'i nyin /
dus nyi dros thog tshoms chen nas mchod rten gyi shing cha rnams rtser gdan drangs par /
se ra theg chen gling pa'i dge 'dun gyi tshogs ljongs rgyur gshegs pa rnams nas kyang dwang ba chen pos rtser gdan 'dren pa'i grogs mdzad /
bzo rigs pa rnams nas kyang gtsang sbra dang gus pa gtso bor gyur pa'i sgo nas shing cha rnams legs par bsgrigs shing /
de'i bya ba zin pa'i rjes su dam pa'i phyag len dang mthun par gzungs 'bul gyi rim pa rnams legs par mdzad la /
de yang paN chen thams cad mkhyen pa blo bzang chos kyi rgyal mtshan gyis mdzad pa'i gzungs 'bul nor bu'i me long /
rgyal @# / /
mchog kun mkhyen lnga pa chen pos mdzad pa'i gzungs 'bul 'khrul spong nyin mor byed pa /
de mo gong ma'i yig cha /
pha bong kha pa'i yig cha /
lcang skya rin po ches mdzad pa'i gzungs 'bul shel dkar me long dang /
de'i lag len khyer bder bkod pa la sogs la tshang thub rnams la gser gyi mgar ba mkhas pas /
gser gyi rigs bzang pol rgyan gyi rnam pa sgrub pa'i dus su bsreg bcad brdar bkru sogs kyi 'bad pa ji ltar byed pa ltar /
blun po'i 'ol tshod dang phyogs lhung gi las min par mkhas pa'i blo gros kyi dpyad pa zhib mos legs par brtags nas /
de dag spyi dang khyad par lcang skya rdo rje 'chang dbang gi legs bshad rgyal ba yab sras gnyis ka'i dgongs pa phyogs gcig tu ston pa'i phyir gtso bor bzung /
mgon po gang gi thugs sras de mo sprul sku dang /
mkhas shing grub pa'i dbang phyug chen po ngag dbang byams pa rin po che'i zhal gyi man ngag dang /
lhag par rje btsun bla ma srid zhi'i gtsug rgyan chen po rgyal dbang mchog de nyid kyis gzungs 'bul sogs nyams bzhes ji ltar mdzad pa'i phyag len thun mong min pa mtha' dag gis legs par brgyan te /
gzungs 'bul gyi rim pa spyor dngos rjes gsum ma lus ba tshul bzhin nyams su bstar ba las /
de yang me glang zla ba gsum pa'i tshes lnga nas gzungs par 'debs pa'i dbu btsugs shing /
de nas bzungs skyabs mgon mchog gi gsan yig bla brgyud thun mong dang thun mong min pa rnams kyis gtsos pa'i gzungs bla med rnal 'byor rgyud bya spyod /
gzungs chen sde lnga /
sgo drug /
chos skyong /
shis brjod /
rig pa phug ron 'dod gsol dang bcas pa rnams gser dngul gyis bris pa dang /
phun sum tshogs pa'i rdzas gzhan gyis bris shing par ba dang /
byugs pa'i yo byad /
srog shing /
dur ba /
ku sha /
byin rten khag /
bka' bstan sogs gsung rab kyi rim pa /
sku rten /
thugs rten /
rin po che /
dar sna tshogs 'du bgyis pa mtha' dag la /
zla ba drug pa'i tshes gcig gi gza' skar 'phrod sbyor dge ba'i dus su rgyal tshab mchog gis dbu mdzad /
sku 'khor nang ma rnams dang| rnam rgyal grwa tshang nas grangs bcad kyi grwa pa 'jigs mdzad dpa' bo'i bsnyen sgrub mthar son cing rnal 'byor la goms pa rnams dang bcas pas dpal khams gsum za byed khro bo'i rgyal po rdo rje 'jigs byed kyi rnal 'byor la gnas bzhin pa'i ngang nas so so'i bskyed chog sogs byin rlabs kyi rim pa gzhung dang mthun par mdzad cing /
de nas zla ba drug pa'i tshes bcu gsum gyi nyin ser 'bras dge gsum /
rgyud stod smad bcas kyi dge ba'i bshes gnyen rnams dang /
rje btsun bla ma de nyid kyi zhabs 'bring pa gling stod zhabs drung blo bzang rnam rgyal /
sku bcar nang ma rgyal byed mkhan po bstan pa yar 'phel /
rnam rgyal grwa tshang tshogs yongs res skor gyi grwa grangs sum cu so lnga skor dang bcas pas nyin re bzhin phyi'i lus las byung ba'i nag nog rnams sel bar byed pa'i dag byed kyi chus khrus byed pa phyi'i khrus dang /
nang rang rgyud kyi nyes ltung rnams sbyong ba'i ched du ltung ba spyi bshags /
byang chub ltung bshags rnams don legs par dran par byas te bton nas /
yon tan gzhir gyur ma brjod de @# / /
lam gyi grangs dang go rim /
'bras bu mngon du byed tshul mtha' dag la yid 'gyur gyi myong ba 'don pa'i sgo nas gsol ba 'debs pa sogs kyis rgyud legs par dag par byed pa nang gi khrus sogs sngon du btang ste /
gong tshes de nas brtsams te zla ba brgyad pa'i tshes bcu gnyis kyi bar du bya ba 'di lta bu ni de bzhin gshegs pa'i go 'phang sgrub par byed pa'i thabs mchog tu gyur cing /
bsod nams kyi tshogs brgya phrag du ma'i phung po myur du rdzogs par byed pa'o snyam pa'i dga' spro dang bcas te ngal ba dang dub pa'i nyer 'tshes gos pa med cing gtsang spra dang ldan bzhin pa'i ngang nas /
gzungs rnams sprel khar grangs zhus tshar re dang sprel zin nas kyang sprel mtshams dbu mjug sogs sla bcos su ma song bar zhus dag legs par btang zhing| kun mkhyen lnga pa chen po'i gzungs 'bul 'khrul spong gi dgongs pa ltar /
bsgril zin ma thag dbu mjug sogs mi nor ba'i rtags su sgril kha so sor mtshan byang bris pa rnams rje nyid kyi zhabs 'bring pa gnyis kyis lag bstar ras /
gzungs sgril bzhi bcu rtsa bzhi rer 'khor kha bzhi brtsegs re bzos pa la bzang gos ser po'i na bzas klu bas te /
rin chen sna lnga dang dri bzang sogs kyi phye ma phul ba'i sgril 'thums che ba re bgyis pa la /
slar yang dbu mjug sogs mi 'khrugs par 'bad de legs par bsgrubs nas /
de rnams sngon du mchod sdong chen po'i shing cha rtser bsgrigs pa'i nyin mo de nyid nas bzungs te zla ba de kha'i tshes bcu bzhi phan la bum nang kho na ma gtogs pa'i gzungs 'bul rnams dam pa'i mdzad srol bzang po bzhin du thog mar nyin re bzhin khrus dang gtsang spra bya ba /
gos gsar pa gyon pa sogs legs pa'i yan lag rnams 'du byas /
dge ba'i las kyi 'khor lo'i bya ba 'di rnams thams cad byang chub mchog gi rgyur bya ba'i phyir tu sku gdung rin po che dang 'phags pa lo ke shwa ra'i sku mdun du sangs rgyas chos tshogs ma lan gsum gyis sems bskyed nas /
byang chub ltung bshags dang ltung pa spyi bshags mthong sdom 'dri ba /
yon tan gzhir gyur ma sogs kyis rgyud dag par byas shing tshig rgyugs tsam du song ba min par rim pa dang po'i lam du 'gro nges shes pa'i gnad sbyang gzhi spyod byed kyi tshul sogs legs par 'phrod pa'i sgo nas /
dpal rdo rje 'jigs byed kyi bdag bskyed yang dag par bsgoms pa sngon du btang nas /
nye bar 'tshe ba'i gdon bgegs kyi tshogs sngags dang phyag rgya dang ting nge 'dzin gyis nam du'ang ldang ba med par bskrad cing /
de nas sla stabs su ma song bar mdo rgyud man ngag gi dgongs don ltar sgrub par mdzad de /
de rnams ji ltar bzhugs pa'i rim pa'ang thog mar snying po'i mchog mchod sdong la med mi rung du rgyal mchog lnga pa chen pos gsungs pa ltar gyi srog gi shing rin po che ni /
dus gsum rgyal ba'i spyi gzugs 'brom ston pa rgyal ba'i 'byung gnas chos kyi rgyal pos cho 'phrul chen po mngon par 'du mdzad pa las byung ba dbu skyes kyi rang bzhin rnam par dag pa lag 'gro'i snying po'i dri ngad kyang nyi ma'i gam na me khyer bzhin byed pa'i bsung can bgrang bar dka' ba mang po zhig / /
rgyal kun snying rje'i rang gzugs mchog rang nyid kyis sprul pa'i zhing mchog r+wa sgreng na bzhugs pa @# / /
rnams kyi nang nas /
skabs 'dir dgos pa 'di nyid kyi phyir nye bar sprul pa lta bu'i shug pa mgo mjug ma ldog pa mchod sdong chen po'i dge bcu'am rmang dger 'bod pa nas thugs rje'i mdo gzungs kyi bar du son pa /
chos 'khor man chad zlum po dang bre man chad gru bzhi pa rtse mor rnam rgyal mchod rten dang rtsa bar sna tshogs rdo rje 'bur rkos kyis brgyan pa tshad dang mthun pa la mtshal shin tu gtsang bar dri bzang po'i sman dang rin po che byin rten rnams sbyar bas legs par byugs pa'i gnas lnga so sor rigs lnga'i sa bon /
oM| AH hUM| trAM| hrIH bcas rim bzhin bkod pa'i gnas yig dang dbur rig pa chen mo'i gzungs sngags dam pa /
shar ngos kyi rtse mo nas brtsams te spyi bo'i oM yig gi bar du rgyud thams cad kyi rgyal po dpal gsang ba 'dus pa lha sum cu rtsa gnyis kyi 'khor lo'i rnal 'byor la brten nas rim gnyis kyi don mthar son pa'i bla ma rnams kyi mtshan sngags dang /
bcom ldan 'das khams gsum za byed dpal rdo rje 'jigs byed chen po bcu gsum ma'i dkyil 'khor gyi dngos brgyud kyi bla ma rnams kyi mtshan sngags 'bru gsum gyi bar du spel ba /
phre gdan gyi thad mgrin pa'i AH 'i gnas su dbyangs gsal gyi 'phreng ba /
bum stod kyi thad thugs ka'i gnas yig hUM gi gnas su srog shing brtan pa'i sngags dang /
dpal gsang ba 'dus pa mi bskyod rdo rje gtso 'khor gyi mtshan sngags /
dpal rdo rje 'jigs byed bcu gsum ma gtso 'khor gyi mtshan sngags /
gshin rje gshed kyi yi ge brgya pa /
'dod gsol bum skad lte ba'i gnas yig trAM gyi gnas su rdo rje dbyings kyi dkyil 'khor chen po'i lha rnams kyi mtshan sngags /
'dod gsol /
rnam par snang mdzad mngon par byang chub pa'i rgyud las 'byung ba'i lha rnams kyi mtshan sngags /
'dod gsol /
bum smad gsang gnas kyi gnas yig hrIH 'i gnas su /
gtsug tor rnam par rgyal ma'i gzungs /
rten 'brel snying po /
'dod gsol /
brtan bzhugs rnams dang /
lho'i rtse mo nas rim bzhin bcom ldan 'das dpal dus kyi 'khor lo'i sku gsung thugs yongs su rdzogs pa'i dkyil 'khor gyi dbang gi bla gzungs /
spyi bo'i oM yig gi thad sor rig pa chen mo'i gzungs mang ba /
mgrin pa'i AH 'i thad sor dbyangs gsal gyi 'phreng ba /
thugs ka'i hUM gi thad sor srog shing brtan pa'i sngags dang /
dang po'i sangs rgyas dus gyi 'khor lo'i lha rnams kyi mtshan sngags /
'dod gsol /
lte ba'i trAM yig gi thang sor dpal mchog rigs bsdus kyi lha rnams kyi mtshan sngags dang 'dod gsol /
bcom ldan 'das sman gyi bla dang rdo rje rnam 'joms kyi gzungs /
gsang gnas hrIH 'i thad sor gtsug tor dri ma med pa'i gzungs /
sangs rgyas rabs bdun gyi gso sbyong tshigs su bcad pa /
'dod gsol /
rten 'brel snying po /
brtan bzhugs rnams bkod cing /
nub kyi rtse mo nas rim pa bzhin du grub chen kun tu dge ba'i bzhed srol rmad du byung ba dpal ldan 'khor lo sdom pa lha drug cu rtsa gnyis kyi dngos dang brgyud pa'i bla ma rnams kyi mtshan sngags oM yig gi thad sor rig pa chen mo'i gzungs /
AH yig gi thad sor dbyangs gsal /
hUM yig gi thad sor srog shing @# / /
brtan pa'i sngags dang dpal he ru ka lha drug cu rtsa gnyis kyi dkyil 'khor pa'i lha rnams kyi mtshan sngags 'dod gsol /
trAM yig gi thad sor rtse mo rigs bsdus kyi lha rnams kyi mtshan sngags /
dpal mo lugs kyi thugs rje chen po bcu gcig zhal dang 'phags pa seng+ge sgra'i gzungs /
hrIH yig gi thad sor gsang ba ring bsrel gyi gzungs /
rten 'brel snying po /
'dod gsol /
brtan bzhugs rnams dang /
byang ngos kyi rtse mo nas rim bzhin slob dpon chen po 'jigs med 'byung gnas sbas pa'i zhabs kyi lugs srol rmad du byung ba'i dkyil 'khor gyi cho ga rdo rje 'phreng ba'i dkyil 'khor bzhi bcu rtsa gnyis dang /
kr-i ya nas bshad pa'i bde legs su byed pa'i dkyil 'khor gsum ste dkyil 'khor bzhi bcu rtsa lnga'i bla ma brgyud ba'i mtshan sngags /
'dod gsol /
oM yig gi thad sor rig pa chen mo'i sngags /
AH 'i thad dbyangs gsal /
hUM gi thad srog shing brtan pa'i sngags dang kyai rdo rje lha dgu gtso 'khor gyi mtshan sngags /
'dod gsol /
trAM yig gi thang nam mkha' dri med che ba'i rtsa dkyil gyi lha rnams kyi mtshan sngags dang gzungs chen grwa lnga /
'dod gsol /
hrIH 'i thad sor byang chub rgyan 'bum gyi gzungs /
sangs rgyas rabs bdun gyi gso sbyong tshigs bcad ma /
'dod gsol /
rten 'brel snying po /
brtan bzhugs rnams dbyibs dang sbyor ba la sogs pa mkhas pas bsngags par 'os pa rin chen dang po dang dri bzang dang /
dri bzang po'i sman phun sum tshogs pa rnams bsres pa'i khu bas legs par bras te /
phun sum tshogs pa'i phung po gcig tu gyur pa'i srog shing rin po che gnyis spangs kyi rtsa mtshon byed dang g.yas g.yon du thabs shes kyi rtsa mtshon byed dur pa dang ku sha re rtsa rtse ma nyams pa'i chun bo dang bcas pa dar ser po'i na bzas legs par dkris pa byin rlabs kyi gzi byin can du bzhugs shing /
gzhan yang 'di lta bu'i mchod sdong chen po rnams kyi nang du chos sku'i ring bsrel /
sku gdung gi ring bsrel /
sku bal gyi ring bsrel /
yungs 'bru lta bu'i ring bsrel la sogs pa gzhug par gsungs pa bzhin du thog mar mchod sdong chen po'i rin po che'i tog gi nang ring bsrel rnams kyi nang nas mchog tu gyur pa chos sku'i ring bsrel la /
dbang gi mdangs ldan gyi rgya shog bzang po la rin chen su war+Na'i khu bas bris pa'i rig pa chen mo'i gzungs /
nor bu rgyas pa'i gzhal med khang gi gzungs /
dpal ldan gsang ba 'dus pa dang bcom ldan 'das 'jigs mdzad dpa' bo /
dpal he ru ka gsum gyi dbang brgyud kyi bla ma rnams kyi mtshan sngags tshar re dang /
gtsug tor 'khor los bsgyur ba'i snying po rin chen sa zla'i rlan gyis bris pa tshar chig brgya dang nyer brgyad rnams dang /
sku'i dbu skyes sogs sku bal gyi ring bsrel la khams gsum 'gro ba'i mgon po rdo rje 'chang rang nyid kyi dbu skyes tshad ma yungs 'bru lta bu'i ring bsrel la /
sangs rgyas 'od srungs chen po'i 'phel gdung gcig dang ma g+ha d+ha'i rgyal po ma skyes dgra'i gdung skal las 'phel ba'i mnyam med shAkya'i rgyal bo'i 'phel gdung rin po che gsum /
yang sna dkar rtse pa'i nang rtan mnyam med thub pa'i dbang po'i 'phel gdung gsum /
paN chen nA ro ta pa'i rus rgyan gyi cha shas @# / /
jo bo rje dpal ldan a ti sha'i gdung nag ring bsrel gcig dang /
dbu zhwa snam sbyar gyi cha shas re /
khams gsum chos kyi rgyal po tsong kha pa chen po'i dbu zhwa dang snam sbyar gyi cha shas /
rje btsun blo bzang grags pa'i dpal gyi bsnyen par rdzogs pa'i mkhan po'i go 'phang brnyes pa tshul khrims rin chen pa'i ljags las phebs pa'i ring bsrel gcig /
mkhas grub smra pa'i khyu mchog gi snam sbyar gyi tshal bu /
'gro ba'i mgon po chos rgyal 'phags pa'i dbu zhwa'i tshal bu /
rgyal mchog dge 'dun grub kyi dbu zhwa'i tshal bu /
rgyal dbang dge 'dun rgya mtsho dang gangs khrod grub dbang nor bzang rgya mtsho'i snam sbyar gyi tshal bu re /
rgyal mchog kun mkhyen lnga pa chen po dang de'i thugs sras mchog tu gyur pa paN chen blo bzang ye shes kyi dbu lo /
khri rin po che rdo rje 'chang ngag dbang mchog ldan ba'i dbu thod kyi cha shas dang sku brnyan byin can /
nyi zla gnyis so so'i nang du rje btsun bla ma khyab bdag 'khor lo'i mgon po mchog gi dbu lo dang mnyam med thub pa'i dbang po'i 'phel gdung re /
thugs rje'i mdo gzungs kyi nang du gsang bde 'jigs gsum dus kyi 'khor lo sogs kyi dbang gi brgyud pa dang /
lam rim chen mo 'grel pa bzhi sprags bcas kyi bshad lung gi bla brgyud kyi mtshan sngags rnams gser dngul phyis bris pa tshar lnga re dang /
'jam dbyangs chos skor sogs byings kyi bla brgyud mtshan sngags par ma tshar bcu phrag re /
rje bla ma khyab bdag 'khor lo'i mgon po mchog gi dbu skyes dang /
mnyam med thub ba'i dbang po'i 'phel gdung rin po che mig gi grangs dang mnyam pa /
paN chen nA ro pa'i rus rgyan gyi cha shas /
jo bo rje'i gdung nag ring bsrel /
'gro mgon chos rgyal 'phags pa'i dbu zhwa'i tshal bu /
khams gsum chos kyi rgyal po tsong kha pa chen po dang sras kyi thu bo dge legs dpal bzang po gnyis kyi snam sbyar gyi tshal bu re /
rgyal ba dge 'dun grub kyi dbu zhwa'i tshal bu /
mkhas grub nor bzang rgya mtsho dang rgyal ba dge 'dun rgya mtsho bcas kyi sku sbyar gyi tshal bu /
yang rgyal ba dge 'dun rgya mtsho'i dbu dom gyi nang sha'i tshal bu /
khri can rdo rje 'chang dag dbang mchog ldan gyi dbu thod kyi tshal bu dang sku brnyan byin can /
bla ma ngag dbang byams ba rin po ches sgrub pa nan tan mdzad pa'i gdugs dkar yul bsrung gi 'khor lo gsum /
chos 'khor bcu gsum par rje bla ma srid zhi'i gtsug rgyan chen pos mdo sngags kyi chos tshul ji snyed cig gsan pa thams cad kyi dngos brgyud kyi bla ma rnams kyi mtshan sngags rdo rje gsum gyi bar du spel ba rin chen dang gnyis kyi khu bas bris pa tshar re dang /
dri bzang dang mtshal sogs kyis par ba tshar lnga bcu tham pa /
khams gsum gyi bla ma mchog de nyid kyi dbu lo /
mnyam med shAkya'i rgyal po'i 'phel gdung rin po che gsum /
rje nA ro pa chen po'i rus rgyan gyi cha shas /
jo bo rje'i gdung nag ring bsrel gcig dang snam sbyar dbu zhwa bcas kyi tshal bu re /
dge ba'i bshes gnyen chen po ba to ba'i snam sbyar tshal bu /
rgyal ba tsong kha pa chen po'i dbu zhwa dang snam sbyar tshal bu /
mkhas grub thams cad mkhyen pa dang mkhas grub nor bzang rgya mtsho /
rgyal ba dge 'dun rgya mtsho /
mgon po bsod nams mchog @# / /
ldan bcas kyi snam sbyar tshal bu re /
paN chen blo bzang ye shes kyi dbu lo /
khri chen rdo rje 'chang gi dbu thod kyi cha shas dang sku brnyan /
chos 'khor bcu gnyis par 'jam dbyangs chos skor gyi bla brgyud sogs bla ma rnams kyi mtshan sngags rnams gur kum dang mtshal sogs kyis par ba tshar chig brgya dang nyer lnga /
rje bla ma'i dbu lo /
sangs rgyas shAkya thub pa'i 'phel gdung zung /
rje nA ro pa'i rus rgyan /
jo bo rje dpal ldan a ti sha dang rgyal ba tsong kha pa bcas kyi snam sbyar tshal bu /
rgyal ba tsong kha pa'i dbu zhwa'i tshal bu /
mkhas grub thams cad mkhyen pa rgyal ba dge 'dun rgya mtsho bcas kyi snam sbyar gyi tshal bu /
paN chen blo bzang ye shes kyi dbu lo /
khri chen rdo rje 'chang gi dbu thod kyi cha shas /
chos 'khor bcu gcig par rje bla ma srid zhi'i gtsug rgyan mchog gis mdo sngags kyi chos tshul gsan pa mtha' dag gi dngos brgyud kyi bla ma rnams kyi mtshan sngags 'bru gsum gyi bar du spel pa gser dngul gyi khu bas bris pa dang /
dri bzang sogs kyis par ba tshar brgya dang bco lnga /
rje khyab bdag 'khor lo'i mgon po mchog gi dbu lo /
mnyam med shAkya'i rgyal po'i 'phel gdung rin po che zung /
paN chen nA ro pa chen po'i rus pa'i rgyan drug gi dum bu /
jo po rje dpal ldan a ti sha'i snam sbyar gyi tshal bu /
khams gsum chos kyi rgyal po tsong kha pa chen po dang mkhas grub thams cad mkhyen pa bcas kyi snam sbyar gyi tshal bu /
rje btsun grags pa rgyal mtshan gyi sku ber gyi cha shas /
paN chen nags kyi rin chen pa'i dbu zhwI tshal bu /
mkhas grub nor bzang rgya mtsho dang rgyal mchog dge 'dun rgya mtsho so so'i snam sbyar gyi tshal bu /
paN chen thams cad mkhyen pa blo bzang ye shes kyi dbu skra /
chos 'khor bcu par 'jam dbyangs chos skor gyi bla brgyud sogs bla ma rnams kyis mtshan sngags 'bru gsum gyi bar du spel ba gur kum dang mtshal sogs kyis par ba chig brgya dang lnga bcu nga lnga /
rje bla ma'i dbu lo /
de bzhin gshegs pa shAkya thub pa'i 'phel gdung gnyis /
rje nA ro pa'i rus rgyan gyi cha shas /
jo bo rje /
rgyal ba tsong kha pa chen po /
mkhas grub nor bzang rgya mtsho /
rgyal ba dge 'dun rgya mtsho bcas kyi snam sbyar tshal bu /
paN chen blo bzang ye shes kyi dbu lo /
khri chen no mon han gyi dbu thod kyi cha shas /
chos 'khor dgu par dngos dang brgyud pa'i dpal ldan bla ma rnams kyi mtshan sngags /
kha che gur kum dang mtshal sogs kyis par ba tshar chig brgya dang bdun cu rtsa lnga /
rje bla ma'i dbu lo /
sangs rgyas shAkya thub pa'i 'phel gdung zung /
rje nA ro pa'i rus rgyan gyi cha shas /
jo bo rje /
rgyal ba tsong kha pa chen po /
mkhas grub thams cad mkhyen pa| mkhas grub nor bzang rgya mtsho /
dpal ldan bla ma bsod nams rgyal mtshan bcas kyi snam sbyar tshal bu re /
paN chen blo bzang ye shes kyi dbu lo /
khri chen rdo rje 'chang gi dbu thod kyi cha shas /
chos 'khor brgyad par dngos brgyud kyi bla ma rnams kyi mtshan sngags dri bzang dang mtshal sogs kyis par ba tshar chig brgya dang dgu bcu tham pa /
rje bla ma'i dbu lo /
de bzhin gshegs pa shAkya thub pa'i 'phel gdung lag gi grangs /
paN chen nA ro pa'i rus rgyan gyi cha shas /
jo bo rje /
rgyal ba tsong kha pa @# / /
chen po /
mkhas grub thams cad mkhyen pa /
nor bzang rgya mtsho /
rgyal ba dge 'dun rgya mtsho /
'jam dbyangs dga' ba'i blo gros bcas kyi snam sbyar gyi tshal bu re /
rgyal ba bsod nams rgya mtsho'i sku chos kyi tshal bu /
baN chen blo bzang ye shes kyi dbu lo /
khri chen rdo rje 'chang gi dbu thod kyi cha shas /
chos 'khor bdun par dngos brgyud kyi bla ma rnams kyi mtshan sngags dri bzang sogs kyis par ba tshar nyis brgya dang lnga /
rdo rje 'chang chen po nyid kyi dbu skyes /
de bzhin gshegs pa'i 'phel gdung rin po che gnyis /
baN chen nA ro pa'i rus rgyan /
jo bo rje /
rgyal ba tsong kha pa chen po /
mkhas grub thams cad mkhyen pa bcas kyi snam sbyar tshal bu /
rgyal ba dge 'dun grub kyi dbu zhwa'i tshal bu /
mkhas grub nor bzang rgya mtsho /
rgyal ba dge 'dun rgya mtsho bcas kyi snam sbyar tshal bu re /
rgyal ba yon tan rgya mtsho'i dbu lo /
paN chen blo bzang chos kyi rgyal mtshan gyi sku'i snam sbyar gyi tshal bu /
paN chen blo bzang ye shes kyi dbu lo /
khri chen rdo rje 'chang gi dbu thod kyi cha shas /
chos 'khor drug par dngos brgyud kyi dpal ldan bla ma rnams kyi mtshan sngags dri bzang sogs kyis par ba nyis brgya dang nyer lnga /
rje bla ma'i dbu lo /
de bzhin gshegs pa'i 'phel gdung rin po che gnyis /
paN chen nA ro pa'i rus rgyan cha shas /
jo bo rje /
rgyal ba tsong kha pa chen po /
mkhas grub thams cad mkhyen pa /
grub dbang nor bzang rgya mtsho /
rgyal ba dge 'dun rgya mtsho bcas kyi sku'i snam spyar gyi tshal bu re /
paN chen blo bzang ye shes kyi dbu lo /
chos 'khor lnga par dngos brgyud kyi bla ma rnams kyi mtshan sngags dri bzang sogs kyis par ba tshar nyis brgya dang lnga bcu /
rje bla ma srid zhi'i gtsug rgyan chen po'i dbu lo /
de bzhin gshegs pa'i 'phel gdung rin po che zung /
paN chen nA ro pa'i rus rgyan cha shas /
jo bo rje| rgyal ba tsong kha pa chen po /
mkhas grub thams cad mkhyen pa bcas kyi sku'i snam sbyar gyi tshal bu re /
rgyal ba dge 'dun grub kyi sku chos kyi cha shas /
mkhas grub nor bzang rgya mtsho /
rgyal ba dge 'dun rgya mtsho bcas kyi sku sbyar gyi tshal bu re /
paN chen blo bzang ye shes kyi dbu lo /
khri chen rdo rje 'chang gi dbu thod kyi cha shas /
chos 'khor bzhi par dngos brgyud kyi bla ma rnams kyi mtshan sngags dri bzang sogs kyis par ba tshar nyis brgya dang bdun cu /
rje bla ma'i dbu lo /
de bzhin gshegs pa'i 'phel gdung rin po che zung /
rje nA ro pa'i rus rgyan cha shas /
jo bo rje /
paN chen shAkya shrI /
rgyal pa tsong kha pa chen po /
mkhas grub thams cad mkhyen pa /
mkhas grub nor bzang rgya mtsho /
rgyal ba dge 'dun rgya mtsho bcas kyi snam sbyar tshal bu re /
paN chen blo bzang ye shes kyi dbu lo /
khri chen rdo rje 'chang gi dbu thod kyi cha shas /
chos 'khor gsum par dngos brgyud kyi bla ma rnams kyi mtshan sngags dri bzang sogs kyis par ba tshar nyis brgya dang dgu bcu tham pa /
rje bla ma'i dbu lo /
de bzhin gshegs pa'i 'phel gdung rin po che zung /
rje nA ro pa'i rus rgyan gyi cha shas /
jo bo rje'i sku'i snam sbyar gyi tshal bu /
dpal phag mo gru pa dang kun mkhyen bu ston rin po che'i dbu zhwa'i tshal bu /
khams gsum 'gro ba'i bla ma tsong kha pa chen po'i thugs @# / /
sras mkhas grub rin po che /
grub dbang nor bzang rgya mtsho /
rgyal mchog dge 'dun rgya mtsho bcas kyi snam sbyar tshal bu /
paN chen thams cad mkhyen pa blo bzang ye shes kyi dbu lo /
khri chen rdo rje 'chang gi dbu thod kyi cha shas /
chos 'khor gnyis par dngos brgyud kyi bla ma rnams kyi mtshan sngags dri bzang sogs kyis par ba tshar sum brgya dang nyer lnga /
rje bla ma'i dbu lo /
de bzhin gshegs pa'i 'phel gdung rin po che zung /
rje nA ro pa'i rus rgyan gyi cha shas /
jo bo rje'i snam sbyar tshal bu /
grub dbang rje btsun mar pa'i na bza'i dum bu /
rgyal mchog kun mkhyen lnga pa'i dbu zhwa dang na bza'i tshal bu /
mkhas grub thams cad mkhyen pa dang mkhas grub nor bzang rgya mtsho /
rgyal ba dge 'dun rgya mtsho bcas kyi snam sbyar gyi chel bu paN chen blo bzang ye shes dang rgyal dbang tshangs dbyangs cha shas /
chos 'khor dang po'i nang du rje btsun bla ma dam pa cha shas /
chos 'khor dang po'i nang du rje btsun bla ma dam pa srid zhi'i gtsug rgyan chen pos mdo sngags kyi chos tshul zab mo gsan pa'i dngos brgyud kyi dpal ldan bla ma dam pa rnams kyi mtshan sngags 'bru gsum gyi bar du spel ba rin chen dang gnyis kyi khu bas bris pa tshar re dang /
'jam dbyangs chos skor sogs kyi bla gzungs rnams kha che gur kum dang mtshal sogs kyis par ba tshar sum brgya dang lnga bcu nga lnga /
rje bla ma khyab bdag 'khor lo'i mgon po mchog gi dbu skyes /
lcags bya lo lam rim chen mo'i bshad lung gnang ba'i dus su gdul bya rnams la theg pa chen po'i sems bskyed kyi cho ga mchod pa phun sum tshogs pa dang bcas te stsal ba'i nyin 'bul mi byung ba'i rje rin po che'i sku brnyan li ma dus de nas bzungs te mgon po gang gi thugs dam rten gtsor bzhugs pa byin rlabs kyi gzi 'od 'bar ba gcig dang /
paN chen thams cad mkhyen pa rje btsun blo bzang ye shes dpal bzang po'i sku brnyan gser zangs las grub pa nang gzhug gi snying por dbu lo bubs tshang ma bzhugs pa'i byin can gcig /
khri chen rdo rje 'chang gi 'dra sku byin can /
sangs rgyas 'od srungs kyi 'phel gdung rin po che gcig dang /
mnyam med shAkya'i rgyal po mchog gi 'phel gdung rin po che gsum /
rje btsun nA ro pa chen po'i rus rgyan gyi cha shas /
jo bo rje dpal lha gcig dI paM kA ra a ti sha'i snam spyar gyi tshal bu /
'gro mgon chos rgyal 'phags pa'i dbu zhwa'i tshal bu /
rgyal sras thogs med kyi snam sbyar tshal bu /
rje bdag nyid chen po'i bsnyen rdzogs kyi mkhan po tshul khrims rin chen pa'i ljags las phebs pa'i ring bsrel /
snyigs dus kyi zas gtsang sras mchog rgyal kun yab gcig dur smrig gar rol shar cod kha pa blo bzang grags pa'i dpal gyi dbu zhwa dang snam sbyar gyi tshal bu /
mkhas grub 'gran med dge legs dpal ba'i snam sbyar gyi cha shas /
rgyal ba dge 'dun grub kyi dbu zhwa'i tshal bu /
mkhas grub nor bzang rgya mtsho /
rgyal ba dge 'dun rgya mtsho bcas kyi snam sbyar gyi tshal bu /
paN chen blo bzang ye shes kyi dbu lo /
khri chen rdo rje 'chang gi dbu thod kyi cha shas rnams te mdor na ring bsrel gyi mchog gzungs sngags la sogs pa chos sku'i ring bsrel /
sangs rgyas byang sems rnams kyi gdung rus sogs sku gdung gi ring ba srel /
de bzhin @# / /
gshegs pa dang bla ma dam pa sogs kyi sku gdung zhugs la zhen pa la sogs pa'i rkyen gyis gdul bya'i ched du sku gdung gi rnam pa sil bu sil bur 'phel nas ril bu lta bu'i gdung du gyur pa yungs 'bru lta bu'i ring bsrel /
dam pa rnams kyi dbu skra dang phyag sen la sogs pa sku bal gyi ring bsrel /
sku gdung dang yungs 'bru lta bu'i ring bsrel gyi sder gtogs pa rus rgyan gyi cha shas sogs dang /
sku bal gyi char gtogs pa na bza'i tshal bu la sogs pa rnams kyis phyur bur gtams shing /
de bzhin du mchod sdong chen po'i bre'i nang du dbu klad mtshon par byed pa'i rin po che'i ljon shing dang glang chen sprul nya lcibs sogs las byung ba muk+ti ka bzang po thur srang gsum dang zho gang /
rje bla ma srid zhi'i gtsug rgyan chen po'i gsan yig ltar gyi dngos dang brgyud pa'i dpal ldan bla ma dam pa rnams kyi mtshan sngags 'bru gsum gyi bar du spel ba rin chen dang gnyis kyi khu bas bris pa tshar re dang /
bla brgyud thun mong ba'i mtshan sngags gur kum dang mtshal sogs kyis par ba tshar sum brgya dang dgu bcu rtsa gsum /
bskal bzang sangs rgyas stong gi mtshan rnams gser gyis bris pa'i glegs bam /
rje bla ma khyab bdag 'khor lo'i mgon po mchog gi dbu lo /
sangs rgyas 'od srungs kyi 'phel gdung rin po che gcig /
rgyal po ma skyes dgra'i gdung skal las 'phel ba'i mnyam med shAkya'i rgyal po'i 'phel gdung rin po che zung gi grangs ldan /
paN chen nA ro ta pa'i rus pa'i rgyan drug gi cha shas /
jo bo rje dpal ldan a ti sha'i gdung nag ring bsrel ri bong can gyi grangs dang snam sbyar gyi cha shas /
'gro mgon chos rgyal 'phags pa'i sku ber gyi cha shas /
rgyal ba tsong kha pa chen po'i dbu zha dang snam sbyar gyi tshal bu /
mkhas grub thams cad mkhyen pa'i snam sbyar gyi tshal bu /
rgyal ba dge 'dun grub kyi dbu zhwa'i tshal bu /
mkhas grub nor bzang rgya mtsho /
rgyal ba dge 'dun rgya mtsho bcas kyi snam sbyar gyi tshal bu /
pha bong kha pa'i dbu zhwa'i tshal bu /
rdo rje 'chang blo bzang ye shes kyi dbu lo dang khri chen khyab bdag rdor sems ngag dbang mchog ldan gyi dbu thod kyi cha shas dang sku brnyan byin can /
! bre gdan gyi nang du mgrin gzungs kyi mchog dbyangs gsal gyi 'phreng ba rin chen dang gnyis kyi khu bas bris pa tshar bdun phrag re dang /
gur kum dang bcud dbang gi mdangs can gyis par ba tshar bdun stong bdun brgya bzhi bcu tham pa /
khri chen rdo rje 'chang ngag dbang mchog ldan pa'i zhal snga nas kyis yi dam lha'i sngags rnams la bzlas brjod kyi grangs 'dzin byed lan mang gnang ba'i 'phreng ba thod rigs mi 'dra ba brgya rtsa brgyad las bsgrubs pa rin po che'i rgyan ldan dam pa de nyid kyi ting nge 'dzin gyi nus pa las gsung rdo rje'i ngo bor bzhugs pa byin rlabs kyi gzi 'od 'bar ba rnams bzhugs shing /
bang rim bzhi par /
sangs rgyas bcom ldan 'das kyis bskal pa grangs med par bya dka' ba brgya phrag dag bzod par mdzad nas byang chub chen po'i go 'phang brnyes te gdul bya rnams ji ltar 'dul ba'i sku gsung thugs kyi mdzad pa mtha' yas pa zhig bstan pa rnams kyi nang nas mchog tu gyur pa'i gsung gi mdzad pa 'gro ba rnams kyi khams dang bsam pa dang dbang po @# / /
dang bag la nyal ji bzhin par gzigs nas /
de dang 'tshams pa'i chos 'khor bskor ba rnams yin la /
de nyid rgya gar 'phags pa'i yul la sogs pa nas gangs can gyi ljongs 'dir sngon gyi lo paN sku drin can rnams kyis bsgyur ba ji snyed pa rnams kyi glegs bam khams gsum skye rgu'i gnyen gcig rdo rje 'chang chen po de nyid kyis nang gi don de dag lag mthil du skyu ru ra bzhag pa bzhin du gzigs zin kyang gzhan dag la nye bar go ba'i phyir gzigs par mdzad pa'i rgyun gyi gzigs dpe byin rlabs gyi gzi 'od rab tu 'bar ba'i gzugs 'dren byed kyi yul du cung zad snang bas kyang sdig ltung gi dri ma thams cad 'bab chu drag pos rtswa sbur bzhin du byed nus pa brgya dang brgyad bzhugs pa las dang por bla med kyi rgyud kyi skor la 'gyur ba med pa'i bde ba nyi khri chig stong drug brgya la sogs pa sgrub pa'i sgo nas /
stong gzugs kyi sku mngon du byed tshul sogs gzhan dang bshad srol mi 'dra ba'i zab gnad can dpal ldan dus kyi 'khor lo'i rtsa rgyud dbang mdor bstan /
byang phyogs rnam par rgyal ba'i pho brang 'og min sar spyod pa dpal ldan sham+b+ha la'i yul du rtsa ba'i rgyud rgyas pa bzhugs pa las /
rgyal ba nyid kyis lung ji ltar bstan pa bzhin shAkya'i rigs kyi thig le las 'khrungs shing rig byed pa dang /
kla klo lta bu rnams la 'jigs pa ster bar byed pa'i mi'i dbang po 'jam dpal grags pas legs par bsdus pa'i bsdus rgyud dang /
dus kyi 'khor lo'i phyi ma rgyud kyi snying po la sogs pa dus 'khor gyi skor /
rnal 'byor pa rnams snyigs dus kyi tshe thung 'di nyid la zung 'jug rdo rje 'chang gi go 'phang thob par byed pa'i thabs kyi gtso bo shes rab 'od gsal gyi cha gtso bor ston pa rnal 'byor ma rgyud rnams kyi rgyal po'am /
rgyal mtshan gyi tog lta bu dpal ldan 'khor lo sdom pa'i rtsa rgyud le'u gcig pa| bshad rgyud mngon brjod bla ma /
rdo rje mkha' 'gro sogs bde mchog gi skor /
rtsa ba'i rgyud brtag pa gnyis pa /
bshad pa'i rgyud rdo rje gur /
bde mchog dang /
kyi rdo rje thun mong gi bshad rgyud saM b+hu Ta la sogs pa kyai rdor gyi skor /
bud+d+ha ka pA la /
ma hA ma ya /
rdo rje gdan bzhi sogs ma rgyud kyi skor glegs bam bzhi /
thabs kyi cha'am sgyu ma'i sku sgrub tshul gtso bor ston pa bla med pha rgyud kyi skor la /
gang gi gnas tshul legs par rtogs na yangs rgyas kyi gsung rab ma lus pa'i don la mi 'jigs pa'i spobs pa mchog ster brgyud thams cad kyi rgyal po dpal gsang ba 'dus pa'i rtsa ba'i rgyud /
bshad pa'i rgyud rdo rje 'phreng ba /
ye shes rdo rje kun las btus /
dgongs pa lung ston /
lha mo bzhis zhus pa'i rgyud la sogs pa gsang ba 'dus pa'i skor dang /
de'i phyogs mthun gyi rgyud rgyal ba kun gyi yab gcig 'jam dpal dbyangs rim gyis khros pa gshed dmar /
dgra nag /
'jigs byed gsum dang /
gdong drug gi rgyud la sogs pa pha rgyud kyi skor glegs bam gnyis /
rnal 'byor rgyud kyi skor la /
rtsa rgyud de nyid bsdus pa /
bshad rgyud rdo rje rtse mo /
cha mthun gyi rgyud dpal mchog sogs glegs bam gsum /
spyod pa'i rgyud kyi skor la /
de bzhin gshags pa'i rigs rnam snang mdon byang /
rdo rje'i rigs lag na rdo rje dbang bskur @# / /
ba'i rgyud sogs kyi glegs bam gcig /
bya ba'i rgyud kyi skor la /
dam tshig gsum bkod sogs de bzhin gshegs pa'i rigs dang /
thugs rje chen po padma dra ba'i rgyud la sogs pa padma'i rigs /
rdo rje rnam 'joms la sogs pa rdo rje'i rigs te bya rgyud rigs gsum so so ba dang /
gsang ba sbyi rgyud la sogs pa bya ba spyi'i rgyud de rig pa 'dzin pa'i sde snod kyi pusta ka bco brgyad /
pha rol tu phyin pa'i sde snod kyi skor la mdo sde bskal ba bzang po /
rgya cher rol pa /
snying rje padma dkar po /
sa'i snying po 'khor lo bcu pa /
zla ba sgron me /
dam chos padma dkar po sogs mdo mngas glegs bam sum cu so dgu dang /
rgyal ba thams cad kyi bgrod pa gcig pa'i lam yum shes rab kyi pha rol tu phyin pa rgyas pa stong phrag brgya pa /
'bring gi rgyas pa nyi khri lnga stong /
'bring gi 'bring po brgyad stong pa /
'bring gi bsdus pa shes rab khri pa la sogs pa sher phyogs kyi glegs bam nyi shu rtsa bdun /
sangs rgyas phal po che glegs bam drug dang gsang ba bsam gyis mi khyab pa'i mdo /
'phags pa yul 'khor skyong gis zhus pa'i mdo /
cho 'phrul chen po bstan pa'i mdo sogs /
'phags pa dkon mchog brtsegs pa 'dus pa bzhi bcu rtsa gnyis bcas la glegs bam drug /
'di phyi'i bde legs thams cad kyi rtsa ba'am gzhi ma lhag pa tshul khrims kyi bslab pa gtso bor ston pa rtsa ba'i lung /
dge slong pha ma'i so sor thar pa'i mdo /
lung bzhi /
lung rnam 'byed /
lung phran tshogs sogs glegs bam bcu gnyis /
de dag kyang srog shing rin po che'i mdun phyogs su 'dul lung sde bzhi /
mdo sde dkon mchog brtsegs pa sogs glegs bam nyi shu rtsa bdun /
srog shing gi g.yas phyogs su dpal gsang ba 'dus pa la sogs pa'i glegs bam nyi shu rtsa bdun /
srog shing gi rgyab phyogs su mdo sde bskal pa bzang po la sogs pa glegs bam nyi shu rtsa bdun /
srog shing gi g.yon phyogs su dus kyi 'khor lo la sogs pa glegs bam nyi shu rtsa bdun rnams bzhugs pa'i pusta ka rnams kyi dbu shog zhal phye nas bklags thabs kyi tshul du bzhugs pa la rin po che dang dri bzang po'i me tog gis mngon par mchod de mdzod gos ser po'i nang ldan gyi na bzas legs par klubs nas /
gdul bya rnams thugs rjes bzung ba'i spyan ras kyis btsa' ba dang mi 'bral ba'i phyir rten gyi gtso bo dang zhal phyogs mthun par bzhugs /
bang rim 'og ma gsum du de bzhin gshegs pa thugs rje'i bdag nyid can de nyid kyis bka' stsal pa'i gsung rab rnams kyi dgongs pa ji lta ba bzhin 'grel bar byed pa'i bstan bcos kha ba can gyi lho phyogs gang+gA'i klung gi byang shar 'phags pa'i yul dam par khyad chos bzhi ldan gyi paN grub nam mkha'i skar tshogs ltar bgrang ba'i yul du 'gyur dka' ba ji snyed cig byon pa rnams kyis mdzad pa rnams ji skad du /
chu srin gnad kyi dug can pa / /
dus las 'da' bar 'gyur srid kyi / /
sangs rgyas gdul la byams pa ni / /
dus las 'da' bar mi srid do /
zhes sangs rgyas kyis gdul bar bya ba mtha' dag 'dul ba'i dus las yol ba rmi srid par gsungs pa ltar rkang gnyis kyi gtso bo'i 'phrin @# / /
las kyi mthus gsung rab dgongs 'grel dang bcas pa thams cad kyang gdul bya gang na yod pa'i phyogs su ring mo nas tsha bas nyen pa'i glang chen gyi tshogs padmo'i tshal gyis khebs pa'i mtsho la ji ltar 'du ba bzhin du 'du ba'i phyir| 'phags yul nas bsil ldan gyi ra bas bskor ba'i ljongs su byon pa ji tsam pa ma lus pa 'khrigs chags su bsdebs pa'i bstan 'gyur rin po che /
gnam bskos 'jam dbyangs gong ma chen pos skyes su stsal ba'i glegs bam nyis brgya dang nyi shu rtsa gsum bzhugs steng nas thog mar slob dpon mtho btsun grub rjes mdzad pa'i khyad par 'phags bstod dang slob dpon bde byed bdag pos mdzad pa'i lha las phul byung gi bstod pa /
slob dpon dpa' bos mdzad pa'i bsngags 'os bsngags bstod la sogs pa bstod tshogs kyi skor sde tshan drug cu re bzhi la glegs bam gcig /
pad dkar 'chang ba rgyal po'i gzugs can rigs ldan padma dkar pos mdzad pa'i dpal dus kyi 'khor lo'i 'grel chen dri med 'od /
dus zhabs pas mdzad pa'i dbang mdor bstan gyi 'grel pa /
slob dpon a b+h+yA ka ras mdzad pa'i dus kyi 'khor lo'i skor la sogs pa dang po'i sangs rgyas kyi chos skor lnga bcu rtsa gnyis la glegs bam lnga /
bde mchog rtsa rgyud kyi bstod 'grel gsang ba'i bdag pas mdzad pa /
lwa ba pas mdzad pa'i rtsa rgyud kyi 'grel pa /
sgrub thabs kyi gleng gzhi /
rnal 'byor gyi dbang phyug lU i pas mdzad pa'i sgrub thabs mngon par rtogs pa /
slob dpon rdo rje dril bu pas mdzad pa'i rdzogs rim rim pa lnga pa /
grub thob kyi 'khor los bsgyur ba nag po spyod pas mdzad pa'i rdzogs rim dpyid kyi thig le sogs dpal khrag 'thung gi chos skor brgya dang brgyad cu rtsa brgyad la glegs bam dgu /
byang chub sems dpa' rdo rje snying pos mdzad pa'i kyai rdor 'grel pa /
slob dpon mtsho skyes rdo rjes mdzad pa'i kyai rdor dka' 'grel padma can /
grub chen DoM bi pas mdzad pa'i kyai rdor lha dgu'i sgrub thabs sogs kyai rdor gyi skor chos tshan brgya dang drug cu la glegs bam brgyad /
slob dpon dge ba'i go chas mdzad pa'i gdan bzhi'i rnam par bshad pa sbyor ba'i gdan la sogs pa gdan bzhi'i skor sde tshan bcu bzhi /
slob dpon me thub zla bas mdzad pa'i 'grel pa la sogs pa sgyu ma chen po'i skor sde tshan nyer drug /
rdo rje bdud rtsi'i dka' 'grel /
sangs rgyas thod pa'i 'grel pa grub chen sa ra has mdzad pa sogs sangs rgyas thod pa'i rgyud 'grel skor sde tshan bdun /
sangs rgyas mnyam sbyor gyi rgyud 'grel rgyal po in+d+ra bo d+his mdzad pa la sogs sde tshan nyer bzhi /
klu sgrub kyis mdzad pa'i sgrol ma'i sgrub thabs /
ma hA kA la'i rgyud 'grel slob dpon dpa' bos mdzad pa sogs sde tshan nyi shu bcas la glegs bam bzhi /
mdor byas /
mdo bsre /
rim lnga la sogs pa dang /
spyod bsdus sgron me /
'grel pa sgron gsal la sogs pa 'dus pa 'phags lugs skor chos tshan lnga bcu rtsa gsum /
sgrub thabs kun bzang /
'jam dpal zhal lung /
dkyil 'khor gyi cho ga bzhi brgya lnga bcu pa la sogs pa ye shes zhabs lugs kyi skor chos tshan lnga bcu tham pa /
slob dpon kun dga' snying pos mdzad @# / /
pa'i gsang ba 'dus pa'i rgyud kyi dka' 'grel la sogs pa chos tshan dgu ste /
dpal gsang ba 'dus pa'i skor la glegs bam bco lnga /
grub chen dpal 'dzin gyis mdzad pa'i dgra nag gi 'grel pa lhan skyes snang ba /
slob dpon mi bskyod pas mdzad pa'i dpal rdo rje 'jigs byed kyi rgyud kyi dka' 'grel /
sgeg pa'i rdo rjes mdzad ba'i gdong drug gi sngags don /
rnal 'byor dbang phyug bir wa bas mdzad pa'i dpal gshin rje gshed dmar po lha lnga'i sgrub thabs sogs chos tshan brgya dang sum cu rtsa drug la glegs bam gcig /
gnyis med rdo rjes mdzad pa'i 'phags pa 'jam dpal gyi mtshan yang dag par brjod pa'i 'grel pa la sogs pa chos tshan nyi shu rtsa dgu /
ral pa gcig ma dang /
tshe dpag med la sogs pa bla med du bkral ba'i skor la sde tshan brgyad cu /
bla med spyi'i dgongs 'grel gyi skor la /
grub pa'i dbang phyug padma badzra gyis mdzad pa'i gsang ba grub pa la sogs pa le tshan nyis brgya lnga bcu rtsa lnga bcas la glegs bam lnga /
rnal 'byor rgyud kyi skor la slob dpon sangs rgyas gsang bas mdzad pa'i ye shes sems dpa' mnyes par bya ba'i cho ga /
slob dpon shAkya bshes gnyen gyis mdzad pa'i de nyid bsdus pa'i 'grel pa ko sa la'i rgyan /
slob dpon kun dga' snying pos mdzad pa'i 'grel pa de nyid snang ba la sogs pa chos tshan brgya dang drug cu re gnyis la glegs bam bco lnga /
spyod pa'i rgyud kyi skor la /
slob dpon sangs rgyas gsang bas mdzad pa'i rnam snang mngon byang gi bsdus don la sogs pa chos tshan bdun la glegs bam gnyis /
bya rgyud kyi dgongs 'grel skor la /
slob dpon sangs rgyas gsang bas mdzad pa'i bsam gtan phyi ma'i 'grel pa /
slob dpon klu sgrub kyis mdzad pa'i phyag rdor gos sngon can gyi gzungs 'grel /
slob dpon dbyig gnyen gyis mdzad pa'i sgo drug pa'i gzungs 'grel la sogs pa chos tshan bzhi brgya dang nyi shu rtsa bdun la glegs bam bzhi /
rgyud sde spyi'i dgongs 'grel skor la /
slob dpon a b+h+ya ka ras mdzad pa'i 'phreng ba skor gsum /
sgrub thabs rgya mtsho la sogs pa chos tshan bdun brgya dang nyi shu rtsa gcig la glegs bam bzhi /
dpal dus kyi 'khor lo'i rgyud kyi snying po'i 'grel pa 'jig rten dbang phyug gis mdzad pa sogs rgyud 'grel chos tshan bdun cu rtsa brgyad la glegs bam bcu gcig /
mdo phyogs kyi skor la /
rgyal yum sher phyin gyi sbas don mngon rtogs kyi rim pa gtso bor ston pa'i bstan bcos mngon par rtogs pa'i rgyan dang de'i 'grel pa nyi khri snang pa la sogs pa mdo rgyan sbyar ba'i 'grel pa bcu gnyis dang /
slob dpon seng bzang gi 'grel pa don gsal sogs mdo rgyan ma sbyar ba dgu ste rgyan gyi 'grel pa nyer gcig /
dngos bstan stong nyid kyi rim pa rnams gtan la 'bebs pa rgyal ba gnyis pa klu sgrub kyis mdzad pa'i dbu ma rigs tshogs drug /
'phags pa lhas mdzad pa'i bzhi brgya pa /
slob dpon legs ldan 'byed kyis mdzad pa'i dbu ma snying po dang rang 'grel rtog ge 'bar ba /
slob dpon mkhas pa'i dbang phyug chen po zla ba grags pas mdzad pa'i bstan bcos chen po dbu ma la 'jug pa rang 'grel dang @# / /
bcas pa sogs thal rang so so'i lugs kyi grub mtha' thun mong min pa rnams legs par ston ba'i gzhung lugs nyis brgya dang lnga bcu rtsa gsum la glegs bam bcu bdun /
mdo sde rgyan dang /
'byed rnam gnyis /
'phags pa thogs med kyis mdzad pa'i sa sde lnga /
sngom rnam gnyis /
slob dpon dbyig gnyen gyis mdzad pa'i pra ka ra Na sde brgyad la sogs pa mngon gong gi gzhung lugs brgya dang gsum la glegs bam nyi shu rtsa brgyad /
mdzod rtsa ba la sogs pa mngon 'og gi bstan bcos bcu dgu la glegs bam bcu /
slob dpon dri med bshes gnyen gyis mdzad pa'i bam po lnga bcu pa /
lung gzhi'i 'grel pa slob dpon dge legs bshes gnyen gyis mdzad pa /
slob dpon dul ba lhas mdzad pa'i rnam 'byed kyi 'grel pa /
phran tshegs kyi 'grel pa slob dpon tshul khrims bskyangs kyis mdzad pa /
lung sde bzhi'i 'grel pa mdo rtsa pa dang de'i rgya cher 'grel sogs 'dul ba'i skor chos tshan bzhi bcu la glegs bam bcu dgu /
slob dpon dpa' bos mdzad pa'i skyes rabs so bzhi pa /
chos rgyal dge ba'i dbang pos mdzad pa'i sangs rgyas sras bcas gsung skyes dang bcas pa'i rtogs pa brjod pa dpag bsam 'khri shing /
slob dpon klu sgrub kyis mdzad pa'i bshes pa'i spring yig la sogs pa rtogs brjod 'phrin yig skor sde tshan lnga bcu nga bzhi la glegs bam bzhi /
slob dpon phyogs kyi glang pos mdzad pa'i tshad ma kun las btus dang /
dpal ldan chos grags kyis mdzad pa'i tshad ma sde bdun la sogs pa gzhung lugs chen po sde tshan drug cu re bzhi la glegs bam nyi shu rtsa gcig /
tsan+d+ra pa la sogs bsgra rig gi skor gyi bstan bcos dang /
sbyor ba brgya pa la sogs pa'i gso rig gi skor dang bcud len sgrub tshul la sogs pa sde tshan lnga bcu nga dgu la glegs bam brgyad /
slob dpon dgra las rnam rgyal gyis mdzad pa'i bde gshegs gzhung gi rnam 'byed la sogs pa sde tshan zha drug la glegs bam brgyad /
thon mi a nus byas pa'i sum rtags sogs sngon gyi bod mkhas pa'i bstan bcos le tshan sum cu rtsa dgu la glegs bam gsum ste /
de rnams kyang bang rim gsum pa'i nang du bstod tshogs glegs bam gcig dang rgyud sde gong ma gnyis kyi dgongs 'grel gyi skor glegs bam drug cu re bzhi /
bang rim gnyis pa'i nang du bya spyod gnyis dang rgyud sde sbyi'i dgongs 'grel gyi glegs bam nyer gsum dang dbu phar gyi skor glegs bam so gsum ste bu sta ka nga drug /
bang rim dang po'i nang du /
rgyal ba gnyis pa dpal mgon 'phags pa klu sgrub kyis mdzad pa'i sa lu ljang ba'i mdo 'grel /
byams pa dang 'brel ba'i chos nyi shu /
'dul mngon gnyis /
tshad ma bcas kyi gzhung lugs dang sdeb sbyor gyi bstan bcos rin chen 'byung gnas sogs glegs bam brgya dang gsum /
khyad par du yang gong smos gsung rab kun gyi snying po'i don ma lus pa legs par bsdus nas gang zag gcig 'tshang rgya ba'i cha rkyen du gtan la phab ste /
ris su ma chad pa'i 'gro ba thams cad la legs par bshad pa'i bdud rtsi bla na med pa'i dga' ston rgyun mi 'chad du stsol ba mtshon byed du rje btsun bla @# / /
ma dam pa khyab bdag 'khor lo'i mgon po gang de nyid kyi gsung 'bum glegs bam bdun /
mgon po gang de nyid kyi gsung rtsoms kyi gras 'phags pa thugs rje chen po la bstod cing thugs rje bskul ba'i gsol 'debs phan bde'i char 'bebs tshar lnga stong dang sum brgya /
snyigs dus kyi rgyal ba gnyis pa khams gsum chos kyi rgyal po tsong kha pa chen po'i gsung 'bum cha tshar gnyis la glegs bam bzhi bcu /
byang chub lam rim chen mo par rnying tshar nyer brgyad dang rdo rje 'chang chen po'i lam gyi rim pa tshar nyi shu tham pa /
rgyal tshab thams cad mkhyen pas mdzad pa'i rnam bshad snying po'i rgyan /
rgyud bla ma'i TIk+ka /
rin chen phreng ba'i TIk+ka /
rnam 'grel gyi rnam bshad thar lam gsal byed bcas glegs bam bzhi /
mkhas grub smra ba'i khyu mchog dge legs dpal bzang pos mdzad pa'i thub bstan byi dor /
zab mo stong pa nyid la 'dun pa'i skal bzang rnams kyi mig rnam par 'byed pa'i legs bshad kyi bstan bcos chen mo sogs glegs bam gnyis /
'dul ba 'dzin pa chen po snyigs dus kyi nye bar 'khor gnyis pa grags pa rgyal mtshan gyis mdzad pa'i 'dul ba'i bslab bya chen mo dang kun rig TIka chen sogs glegs bam gnyis /
paN chen thams cad mkhyen pa chen po blo bzang chos kyi rgyal mtshan gyi gsung 'bum cha tshang tshar gnyis la glegs bam bcu /
kun mkhyen lnga pa chen pos mdzad pa'i sa skya ba sogs grub pa'i mtha' ris su mchad pa'i lugs spyi dang khyad par khams gsum 'gro ba'i bla ma blo bzang grags pa'i dpal gyi gsung rab kyi dgongs don gzhan dang thun mong min par 'grel pa'i legs bshad sogs bka' 'bum glegs bam bcu tham pa /
paN chen thams cad mkhyen pa blo bzang ye shes kyi bka' 'bum cha tshang glegs bam gsum /
lcang skya rin po che'i gsung 'bum cha tshang glegs bam lnga /
rgyud chen nam mkha' grags kyi gsang 'dus rtsa rgyud kyi TIk+ka glegs bam gcig /
rje thang sag pa dngos grub rgya mtshos mdzad pa'i rgyud kyi rgyal po dpal gsang ba 'dus pa'i bskyed rdzogs dang /
bcom ldan 'das 'jigs mdzad rdo rje'i rim gnyis kyi lam la slob tshul bcas kyi glegs bam gcig /
rje btsun red mda' pa chen pos mdzad pa'i bshes sbring gi 'grel pa /
bu ston thams cad mkhyen pas mdzad pa'i 'dul TIka chen mo sogs glegs bam bzhi /
zhang 'gro ba'i mgon po'i gsung 'bum glegs bam gcig /
skyes rabs brgya pa pod gcig /
grub pa'i dbang phyug rje btsun mi la'i rnam thar dang mgur 'bum sogs glegs bam gnyis /
ye bzang rtse pa'i deb ther sngon po pod gcig /
rgya gar mkhas pa'i legs bshad thor bu'i gras /
dbu ma rtsa ba'i 'grel da buj+ha pA li ta glegs bam gcig /
slob dpon seng+ge bzang pos mdzad pa'i brgyad stong pa'i 'grel pa chen mo glegs bam gcig /
jo bo rje dpal lha gcig dI paM kA ra dpal ldan a ti shas mdzad pa'i chos chung brgya rtsa'i glegs bam gcig /
bka' gdams pha chos dang bu chos gser bris ma pod re /
yang pha chos dang bu chos glegs bam gnyis bcas glegs bam rin po che rnams rin chen sna lnga'i phye ma dang /
sna tshogs pa'i sman @# / /
gyi bye brag dang dri bzang po'i me tog gis mngon par mchod cing bzang gos ser po'i na bzas legs par klubs te /
gdul bya rnams rjes su 'dzin pa'i ched du rten gyi gtso bo dang zhal phyogs mthun bar bzhugs su gsol zhing /
sku rten bris thang gi skor la /
rje rong pa shes rab seng+ger dpal dus kyi 'khor lo'i sku gsung thugs yongs su rdzogs pa'i dkyil 'khor gyi lha tshogs sprin gyi gseb nas zhal gzigs pa ltar bris thang du bkod pa dus 'khor sprin gseb mar grags pa'i byin can gcig /
yang dpal dus kyi 'khor lo'i sku gsung thugs yongs rdzogs kyi dkyil thang bzhi /
dpal 'khor lo bde mchog lha drug cu rtsa gnyis kyi dkyil thang gsum dang /
dril bu pa'i lugs kyi dkyil thang byin can /
yang bde mchog phyag gnyis pa dang gser gyi mdog can /
mkha' 'gro rgya mtsho bcas kyi dkyil thang re /
kyai rdo rje mtshon cha can phyag drug pa'i dkyil thang gsum /
yang kyai rdo rje thod pa can sogs kyi dkyil thang gnyis /
'khor los sgyur drug gi dkyil thang byin can gcig dang| sangs rgyas thod pa'i dkyil thang gcig /
rong sham b+har gyi nang rten gras bdud rtsi 'khyil pa phyag drug pa'i dkyil thang byin can /
ye shes mkha' 'gro'i dkyil thang byin can gnyis /
rdo rje bdud rtsi phyag drug pa dang brgyad pa'i dkyil thang byin can re| ma hA ma ya /
kha sbyor rdor sems /
rdo rje gdan bzhi /
bdag med lha mo bco lnga /
phag mo dmar mo /
phyag rdor 'khor chen /
chos dbyings gsung gi dbang phyug /
rtse mo rigs bsdus /
rdor dbyings /
kun rig rnam par snang mdzad /
gtsug tor rnam rgyal /
'od zer can /
yum chen mo /
sman bla /
grwa lnga /
mi 'khrugs pa /
mi g.yo ba /
tshe dpag med lha dgu /
spyan ras gzigs phyag bzhi pa /
ku ru kul+le /
hUM mdzad phyag drug pa dang gnyis pa bcas kyi dkyil thang re /
phyag rdor 'byung 'dul gyi dkyil thang gnyis /
mgon po tshe dpag med /
spyan ras gzigs phyag bzhi pa /
gnas brtan bcu drug bcas kyi bris thang re /
mi bskyod pa sogs rigs lnga so so nas brgya thang re /
yang rnam snang dang sman bla'i brgya thang re /
sman bla'i stong thang byin can /
rgyal ba'i rgyal tshab mi pham mgon po'i snang brnyan thags grub ma byin can che ba rnams dang /
'bur sku'i rigs la thugs rje chen po phyag bzhi pa gtso 'khor gsum gyi sku brnyan li ma byin can /
gser zangs las grub pa'i thugs rje chen po bcu gcig zhal tsan+dan dkar po las bsgrubs pa'i 'phags mchog lo ke shwa ra'i sku brnyan /
ka ma rU pa las grub pa'i thugs rje chen po sems nyid dal gso'i sku brnyan gcig dang gser zangs las grub pa gcig /
klu 'jim las grub pa'i dus gsum sangs rgyas kyi sku brnyan byin can /
tshe dpag med longs sku'i cha byad can li ma /
sman 'dam las grub pa'i rgyal ba mi 'khrugs pa'i sku brnyan /
gser zangs las grub pa'i 'jam dbyangs smra ba'i seng+ge /
'jam dpal gzhon nur gyur pa /
'jam dkar shes rab blo 'phel gyi dngos grub stsol bar mdzad pa bcas kyi sku brnyan re /
phyag rdor 'khor lo chen po'i sku brnyan li ma /
ka ma rU pa'i rdo las grub pa'i phyag rdor gyi sku gcig dang yang li ma gnyis /
rigs gsum mgon po'i sku brnyan li ma /
rgya gar shar li @# / /
las grub pa'i 'phags ma seng ldeng nags kyi sgrol ma'i sku brnyan byin can gcig dang li dmar dang tsan dan dmar po las grub pa'i sku brnyan re /
sgrol ljang rgya nag tA ming ma gcig dang gser zangs las grub pa'i sle'u chung ma byin can /
gser zangs las grub pa'i sher phyin ma'i sku brnyan /
dngul gar blug las grub pa'i gtsug tor rnam rgyal ma /
li dmar las grub pa'i seng gdong ma /
gdugs dkar gyi sku brnyan li ma /
mi g.yo ba sngon po'i sku brnyan li ma byin can /
rje rin po che'i phyag tsha 'jam dbyangs dmar ser gyi sku brnyan gcig dang /
sAts+tsha a rtags ma gnyis /
bka' gdams gdung rten gsum /
gzhan yang gsang ba ti 'jigs gsum /
dus 'khor /
kyai rdor sogs yi dam /
dus gsum sangs rgyas nye ba'i sras brgyad sogs lhag lha phal mo che'i sku brnyan chung ba drug brgya dang nyi shu rtsa lnga bcas thams cad kyang gos ser gyi na bzas klubs te gon+d+ha la'i rnam pa can gyi bzhugs khang so sor mchod pa'i bye brag mtha' yas pas mchod cing /
'gro ba thams cad la phan bde'i lam bzang po chad med du stsol ba'i tshul du bzhugs /
seng khri'i stod kyi char dbus su mdo rgyud bstan bcos kyi chu mtsho las 'ongs pa'i mchog gsum shis brjod kyi padma dkar po'i 'phreng tshogs tshigs bcad sde tshan mi 'dra ba gcig gis lhag pa'i bcu phrag rnams kasmi ra'i yul gyi bri gzhi chos sna lnga pa la sa'i zla ba'i khu bas bris pa tshar bdun dang /
dngul btul ma'i khu bas bris ba bdun phrag gcig /
skyem shog la mtshal gyis bar ba tshar bcu dang /
bung ba'i kha dog can gyi khu bas par ba tshar nyis stong drug cu re lnga /
nas shog la snag tshas par ba chig khri nyis stong drug brgya bzhi bcu zhe gnyis /
rten cing 'brel par 'byung ba'i snying po bod skad du bsgyur ba kasmi ra'i shog bu tshos sna lnga la gser dngul gyis bris pa so so nas tshar lnga bcu nga drug re /
skye ma shog la mtshal gyis par ba tshar brgyad cu /
snag tshas par pa tshar chig khri drug stong lnga brgya nyi shu tham pa /
nas shog la snag tshas par pa tshar bdun khri bdun stong bzhi bcu zhe brgyad /
g.yas phyogs su chos skyong ba'i bstan srung mthu rtsal can dpal nag po chen po phyag drug pa gtso 'khor /
las gshin nag po yab yum /
las gshin ma ru rtse bzhi skor /
las gshin khrag mdog yab yum /
gur gyi mgon po gtso 'khor /
stobs 'phrog nag po tsa tur mu kha gtso 'khor /
las mkhan lcam dral dang bcas pa ste chos skyong pho rgyud skor dang /
g.yon phyogs su phyogs skyong bcu /
lha chen po brgyad /
klu chen po brgyad /
gza' chen po brgyad /
'jig rten skyong ba bzhi /
rgyu skar nyi shu rtsa brgyad /
'jigs byed chen po dgu ste /
dpal mgon bdun cu rtsa lnga /
rgyab phyogs su rgyal po chen po ngal bsos po /
rta bdag brgyad /
nor sbyin rnam sras /
'jam po 'khyil pa la sogs pa'i pho dag dang /
nor rgyun ma /
zla 'od ma /
nor sbyin ma /
rab sbyin ma /
'phags ma /
rab bzang ma /
sbas ma /
mdzes ma /
dbyangs can ma ste gnod sbyin mo dgu /
tshogs kyi bdag po bcas nor gyi lha rnams dang /
mdun phyogs su dpal ldan lha mo dmag zor gyi rgyal mo re ma tI gtso @# / /
'khor /
bstan ma bcu gnyis bcas mo rgyud srung ma'i skor gyi rtsa sngags dang mtshan sngags rbod rbang bsad gsum bka' bsgo zhing dam tshig bsgrags pa'i sngags dang gzungs ring thung /
mchod sprin gyi gzungs /
'dod gsol spel tshig dang bcas pa rnams kasmi ra'i shog bu tshos sna lnga la rin chen dang gnyis kyi khu bas bris pa /
gsung rten be'u bum gyi skor la rdo rje 'chang dge legs dpal bzang pos dag ther mdzad pa'i ma hA kA la phyag drug pa'i be'u bum /
thugs sras rin chen rnam rgyal gyis mdzad pa'i rgyal po chen po ngal bsos po'i be'u bum /
thams cad mkhyen pa dge 'dun rgya mtshos mdzad pa'i dpal ldan dmag zor gyi rgyal mo'i be'u bum dang chos skyong sgrub skor /
tshar chen gyis bsgrigs pa'i dmar po skor gsum gyi be'u bum /
kun mkhyen rgyal mchog lnga pas mdzad pa'i chos skyong sgrub skor /
gzhan yang dpal mgon phyag drug ba /
las kyi gshin rje chos kyi rgyal po yum mchog tsA muN+Di /
dpal ldan 'dod khams dbang phyug ma /
bstan ma bcu gnyis /
tshe ring mched lnga /
rgyal po chen po rnam thos sras /
gur mgon gtso 'khor /
dpal mgon zhal bzhi pa yab yum /
gnod sbyin bshan pa lcam bral /
gnod sbyin bse'i khrab can /
rgyal chen sku lnga /
dzam+b+ha la sogs kyi sgrub thabs mnga' gsol /
tshogs mchod sogs kyi pusta ka mda'i grangs /
sku rten du mgon po phyag drug pa /
chos rgyal /
rnam sras sogs chos skyong phal mo che'i sku brnyan chung ba lnga brgya dang bco lnga /
dzam+b+ha la /
nor rgyun ma sogs nor lha'i sku brnyan chung ba drug brgya dang lnga /
'jim pa las grub pa'i mgon po phyag drug pa mkhas grub khyung po'i phyag nas ma /
rdo nag las grub pa'i mgon po beng gi sku brnyan byin can gcig /
'jim pa las grub pa'i zhal bram gzugs /
rje bla ma'i thugs dam rten gras gser zangs las grub pa'i rgyal po chen po ngal bsos po dbu gdugs can byin rlabs kyi gzi 'od 'bar ba gcig /
gser zangs las grub pa'i dzam+b+ha la ser po dang nag po /
rdor legs seng zhon mar grags pa /
li ser las grub pa'i nor rgyun ma dang dzam+b+ha la nag po'i sku brnyan byin can /
ljon dmar las grub pa'i dzam nag yum bcas /
gser zangs las grub pa'i dzam dkar 'bru gzhon /
kam rU pa'i rdo las grub pa'i dzam ser rnams dang /
thams cad mkhyen pa dge 'dun rgya mtsho'i thugs dam rten mgon po phyag drug pa dang gur mgon gyi sku thang /
rdo rje 'chang sngags rams pa dge 'dun bkra shis kyi thugs dam rten dpal ldan dmag zor ma'i sku thang /
kun mkhyen lnga pa chen po'i shangs mtshal las grub pa'i las gshin dang lha mo rnam sras bcas kyi sku thang gsum /
rje drung rin po che bstan pa dar rgyas kyi thugs dam rten bstan ma bcu gnyis kyi bris thang /
rgyal ba tshangs dbyangs rgya mtsho'i shangs mtshal las grub ba'i lha mo dung sol ma'i sku thang /
mgon po phyag drug pa /
mgon dkar yid bzhin nor bu /
mgon po phyag bzhi pa /
dam can chos kyi rgyal po 'khor gshin rje pho brgyad mo brgyad kyis bskor ba /
tshangs pa drag bo dang zhi ba /
rgyal chen sku lnga /
gnyan chen thang lha dang 'phrin las @# / /
rgyal po bcas kyi sku thang rnams bzhugs shing /
gtso bor phyogs bzhir chos skyong ba'i srung ma ye shes pa rnams kyi rten 'dzugs rnams rang rang gi gzhung rnam par dag pa nas 'byung ba la dam pa'i man ngag gis legs par brgyan nas bzhugs pa ni /
de yang lho phyogs su rdo rje 'chang chen po mkhas grub dge legs dpal bzang pos /
man ngag 'di ni snying las gces / /
dgos 'dod sbyin pa'i yid bzhin nor / /
srog 'phrog ha la nag po'i dug /
dgra bgegs 'byung po'i bshan pa yin / /
gser dang rta khrab gos dar la / /
brje 'tshod bya ba'i gdams ba min /
zhes dang /
mang thos dge legs dpal bzang gis / /
mkhas grub gong ma'i man ngag la / /
lhad zhugs bsal nas dag par byas /
zhes gsungs pa ltar / /
srin po lang+ka bu ri'i grong khyer sum brtsegs brlag par byed pa'i dpal rdo rje nag po dur khrod kyi bdag po phyag drug pa'i man ngag rnal 'byor pa rnams la dgos 'dod rnams yid bzhin du sbyin par byed cing /
bstan pa dang de 'dzin pa'i skyes bu sogs la log par 'khu bar byed pa'i mi dad mi min thams cad kyi srog 'phrog par byed pa'i ral gri chen po'i be'u bum nag por grags pa la bar skabs su mi mkhas pa'i skyes bu 'ga' zhig gis bsre lhang rang bzo'i thal bas bstan bcos legs par bshad pa'i su war+Na yongs su sbags par byas pa gang yin pa de /
mkhas grub thams cad mkhyen pa'i legs bshad kyi bser bus legs par phye ba las 'byung ba bzhin rgyal ba thams cad kyi thugs rje'i rang gzugs ma rungs pa'i gdul dka' rnams 'dul ba'i phyir khro bo chen po'i skur bstan pa snying rje chen po lam gyi srog tu byas nas nyams su len pa'i skyes bu rnams kyi srung ma'i gtso bor bsten par bya ba lha mchog chen po'i rten gzhi thun mong dang thun mong min pa gnyis gsungs pa'i thun mong min pa'i phyi rten shug pa'i byang bur rin chen dang pos bris pa'i srog sngags spel tshig dang bcas pa /
g.yag rog zhol chen dbang po mnyams gnang rten lho phyogs kyi brag dang chu 'thab pa'i sar skyes shing nyi mas ma gdungs pa'i smyug rgod kyi mda' bo che tshigs pa bdun pa gri lcags kyi mde'u can /
bya rgod kyi sgra mer ma shur ba mgul par dar nag gis brgyan pa la sku legs par bris pa'i tsa ka li rab gnas can gyis rnam par mdzes par byas pa /
gsang ba'i rten mchog dpa' bo g.yul du mtshon gyis dpa' ba'i rang bzhin ma yal bzhin du bsad pa'i tsit+ta rtsa gsum ma nyams par bris sku rab gnas can dang /
srog sngags skabs bab kyi 'dod gsol spel tshig gis brgyan pa la sogs pa dang /
rdzas sngags rin po che sman rnams kyis gang ba lcags kyi ga'ur bcug pa dang thun mong ba'i rdzas rta nag rting dkar dpral bar mdongs mdzes /
g.yag rog zhol chen 'bras bu ma nyams pa rno ngar ldan pa'i r+wa can /
lug nag spyi dkar 'khyil legs shing chu gnyer gyi ri mos mdzes par byas pa'i r+wa bzhi dang ldan pa /
bya nag rdo rje'i mchu sder can khyung ltar lding zhing dgra bgegs kyi klad la thog ltar rgyug pa /
khyi nag snying dkar dom ltar 'phyo ba dar tshon sna lnga'i cod pan g.yo ba'i rnam pa can @# / /
rnams so so nas bcu gsum re /
gzhan yang so sen dang yan lag ma nyams pa'i mi lpags dang /
mgo mjug dang rkang lag ma nyams pa'i glang lpags /
mche sder ma nyams pa'i stag lpags sogs kyi g.yang gzhi /
rgyu ma'i dra ba don snying gi lnga ldi /
rus pa'i rgyan drug /
keng rus kyi bye brag sna tshogs gcal du bkram pa /
mi rkang gi gling bu /
rdo rje gri gus sogs bris 'bur ci rigs lhag chad med par bzo bkod kyis mdzes par byas pa /
nas nag rjen btags kyi phye mar gyis sbrus ba'i rtag gtor sogs gtor bshad dang mthun pa /
snying rdzas myos byed bzang por bdud rtsi ril bu btab ba dang gser dngul g.yu mu tig sogs sne 'dzom bcug pa /
dkor rdzas rin po che'i rigs dang /
zas sna /
dar sna /
gos sna /
sman sna /
jasna sogs mkho dgu'i 'byor pa phud ma nyams pa bcas gzhung bzhin mkhas grub thams cad mkhyen ba nas da lta'i bar du chig brgyud du dam pa bar ma chad ba'i lugs srol 'dzin pa rnams kyi phyag bzhes nyams pa med pas tshar du dngar zhing /
de dag gi mdun rol tu mchod gdan bzang po'i khar dngul las grub pa'i ka pA la'i nang du myos phyed bzang po la bdud rtsi ril bu phon mi chung ba phab rgyun du btab cing byin rlabs legs par byas ba'i nang mchod kyis legs par bkang ba dngul las grub pa'i zhal khebs dang zhabs stegs can /
rin chen gnyis pa dang rag las grub pa'i snod bzo bkod phun sum tshogs pa gtsang sbra dang ldan pa'i nang du chu gnyis dang phyi nang gi nyer spyod rol mo 'dod yon lnga rnams ma tshang ba med pa legs par bshams pa dang bcas bzhugs /
nub kyi phyogs su rgyal ba kun gyi yab gcig dmar ser mdog can 'jam dpal dbyangs kyis phyi nang gi bdud rtsi tshogs rtsad nas gcod pa'i phyir tu khros pa bas kyang cher khros pa khams gsum za byed dpal rdo rje 'jigs byed chen po'i skur bzhengs pa nyid dpal sa ra ha'i gsung las 'byung ba ltar snyigs ma'i dus 'dir kha ba can gyi ljongs su dge slong gi tshul 'chang ba khams gsum chos kyi rgyal po blo bzang grags pa'i dpal gyi bka' dran bzhin du sgrub pa'i lha mchog 'di nyid la phyi nang gsang gsum du yod pa las ches gsang bar grags pa mtshan tsam yid la 'dzin pa la'ang dgra bgegs dang bdud kyi rigs mtha' dag gi nus mthu rnams /
lag 'gro'i dbang po'i gdug pa'i dbugs dang 'phrad pa'i byi'u bzhin du byed nus pa rje btsun 'jam dpal dbyangs kyis dpa' bo rdo rjer dngos su stsal zhing /
de las khams gsum chos kyi rgyal po la rim par brgyud pa gsang sgrub dug ri'i phyi rten la g.yag rog zhol chen dbang po ma nyams shing rnga zhol gyis mdzes par byas pa pha shing gi byang bu srog sngags skabs bab kyi 'dod gsol spel tshig dang bcas pa rin chen dang po'i khu bas bris pas brgyan pa nang rten dar nag po la gri khrag sin+d+hu ra padma rak+ta /
gi waM /
gla rtsi gser dngul rnams kyis chos skyong gtso 'khor gyi sku dam tshig dang ldan pa'i tshang ldan gyi bzo bo mkhas pas sor mo'i 'du byed kyis bskrun pa /
gsang rten rabs chad pho mo'i thong pa'i ltag par gshin rje yab yum gyi sku rang byung @# / /
'bur dod du grub pa slar yang tshon rtsis gsal btab pa /
phyag mtshan seng ldeng las grub pa'i thod dbyug rtsa ba phur bu'i dpal can /
yum rten rtse gsum dar nag gis brgyan pa dang /
'khor gyi rten gri lcags las grub pa'i ral gri so gnyis ma dang /
g.yag rog 'og can gyi r+wa las grub ba'i gzhu gri rgyus kyi rgyud can zangs kyi mda' bkang ba sogs la khungs dang mthun pa'i srog sngags 'dod gsol gyi spel tshig dang ldan pa /
gzhan yang rta nag /
lug nag /
bya khyi /
glang rog /
seng+ge /
glang chen /
ma he /
stag /
gzig /
dom dred sogs srog chags kyi rigs /
ri gling /
nyi zla /
go cha /
rno ngar ldan pa'i mtshon sogs gsol bam bris ba yan dang /
nas nag po rjen btags su byas ba mar gyis sprus pa'i rtag gtor rtse gra can sogs cha chad tshang bar bzhugs shing /
de dag gi mdun du rin chen gnyis pa dang 'khar ba sogs las grub pa'i snod kyi dpyad pa sna tshogs pa'i nang du chu gnyis dang /
phyi nang gi nyer spyod rol mo 'dod yon lnga rnams dang| gzhan yang mi rkang gi gling bu rgyal srid sna bdun nye ba'i rin po che bdun la sogs pa dang /
tshad ldan gyi ka bA la nang mchod kyis bkang ba sbyangs rtogs sbar gsum gyis byin gyis brlabs pa dam pa gong ma'i phyag len bzang po nyams pa med pas brgyan pa bzhugs /
byang shar mtshams su rgyal yum dbyangs can lha mo drag po'i skur bzhengs dmag zor gyi rgyal mo'i phyi'i rten bya rog gi gsob /
nang rten nal bu'i gsob /
gsang rten nal bu'i snying so sor nang gzhug lha mo'i sku rab gnas can dang /
bla ma brgyud pa'i mtshan sngags bka' bsgo dam bsgrags srog sngags spel tshig can padma rak+ta dang rin chen dang pos bris pa /
brag nag po la skyes pa'i smyug ma'i mda' bya rog gi sgro me ram shur bas brgyan pa gri lcags kyi mde'u can /
stag ras gzigs ras /
ngo tsha bsnol ba'i skra /
dar nag sngags can /
dngul dkar gyi me long mgron rdzar sogs kyis brgyan pa /
gzhan yang rta nag / /
g.yag nag /
lug nag /
bya nag /
khyi nag sogs kha dog sna tshogs pa'i dar gyis brgyan pa /
dar nag gi gur /
rdo rje'i go khrab /
ri gling /
rma bya'i sgro gdugs rnams dang /
nyi ma me bzhi'i 'grub sbyor gyi nyin dam pa gang de'i 'phrin las kyi mig stong ldan bas byin gyis brlabs pa'i bzo bo dbu chen tshe dbang nor bus stan thog gcig tu bskrun pa'i gser gar bu las grub pa'i nyi ma /
dngul gyi zla ba /
sho rje dkar nag /
khram shing /
nad rkyal /
mtshon dru /
re nag gi gos /
byang dmar gyi khres po /
dar nag gi g.yab dar /
dre'u ga pa dang ne'u le'i gsob /
nal bu'i thod pa 'bru sna dang sman sna rin po che sogs kyis bkang ba /
'bru sna rjen btags kyi rten gtor rtse sgrom can la gtor snying dang gtor rdzas sogs kyis brgyan pa'i mdun du rin chen gnyis pa dang rag gi dpyad pa'i nang du chu gnyis dang phyi nang gi nyer spyod rol mo 'dod yon sna lnga la sogs pa'i mchod tshogs rgyas pa dang /
dngul gyi ka pA la khebs stegs can bdud rtsis phyur bur gtams pa rnams mtha' dag thams cad mkhyen pa dge 'dun rgya mtsho'i las gsum rnam gzhag gis ji ltar bstan pa @# / /
bzhin bla ma dam pa'i man ngag gis brgyan te /
rgyal ba rang nyid kyi sku'i 'phreng ba gdul bya'i khams dang mthun pa rim par bstan pa'i 'phrin las rnam pa bzhi la brten nas mdzad pa mtha' dag 'gran zla dang bral bar sgrub par mdzad pa'i srung ma'i dbang po nyid dgyes pa bla na med pa bskyed pa'i tshul du bzhugs /
byang phyogs su rgyal po chen po ngal bsos po'i phyi rten rta sngon sga srab kyis mdzes pa la rta spu'i kha dog gi rigs mi gcig pa du mas bskor ba /
nang rten bris sku rab gnas can /
gsang rten rten gtor khang brtsegs /
bla rdo srog 'khor dang ldan pa /
gzhan yang gos sngon /
'bru sna /
sman sna /
zas sna /
gser dngul /
g.yu mu tig sogs rin po che'i rigs mtha' yas pas phyur bur bkang ba'i gter bum| lung thang gi phreng brgyan ldan /
'dod 'jo'i ba /
dpag bsam gyi shing /
khrus kyi rdzing bu /
chu gsum /
nyer spyod /
rol mo /
bkra shis rtags brgyad /
rgyal srid sna bdun /
'dod yon lnga /
dar gyi 'phan gdugs dang lnga ldi sogs bris 'bur ci rigs dang /
dngul gyi phud phor stegs bcas kyi nang dkar gsum mngar gsum /
sman sna lnga sogs bcud kyis bkang ba bkod pa'i khyad par gyis mdzes pa stegs dang bcas pa mkhas dbang rin chen rnam rgyal gyi dgongs don 'khrul ba med pa'i bla ma'i man ngag gis legs par brgyan te /
de rnams kyang rang rang gi las la shis pa'i gza' skar 'phrod sbyor dge ba'i nyin rnam rgyal grwa tshang gi grwa pa dpal 'jigs mdzad rdo rje'i grangs kyi bsnyen pa mthar son pa'i dbu mdzad zur pa dge slong dge 'dun dar rgyas can nas snga gron chung pa'i bca' gzhi sta gon gzhung rnams las ji ltar 'byung ba bzhin bsgrigs te /
rgyal tshab de mo rin po che nas rab gnas shis pa brjod pa'i me tog gi char phab ste dam ye rnams chu la chu bzhag gi tshul du bsres shing /
dbu mdzad zur pa sgrub grogs dang bcas pas tshad ldan gyi be'u bum rnams kyi dgongs don ji lta bar rten rnams bsang sbyang dang bskyed chog dgug gzhug phyi dang nang gi mchod pas legs par mchod pa sogs sgrub pa zhag bdun gyi ring nyams su bstar te so sor shing gi za ma tog tu legs par bzhugs /
de dag spyi'i mdun du rin chen gnyis pa las grub pa'i 'khor los sgyur ba la 'os pa'i rin po che sna bdun gdan pad gzugs dang sbrags pa'i dpangs la sor brgyad yod pa /
dngul tsha gser gyis sbags pa'i lte bar rgya mtsho'i mtha'i bye ma la skyes pa'i rin po che dbang gi mdog can mnga' ris kham bu tsam gyi rdog nyis brtsegs /
yas mas su g.yu dang byu ru'i phra ldan /
dngul gyi mchod me'i kong bu dpangs la sor lnga yod pa gcig dang /
ting g.yag mig ma bdun tshar bcud kyis bkang ba /
dwangs shel dkar po'i me dam gcig dang spos phor gcig /
a ka ru nag po che ba dum bu gnyis /
rin chen gnyis pa 'degs srang bcu drug dang zho gsum las bsgrubs pa'i maN+Dal g.yu dang byu ru mu man gyi phra ldan sna 'dogs dar kha dog sna lnga dang bcas bar rin chen sna lnga'i tshom bus brgyan pa re /
'das pa dang ma 'das pa'i bsreg bya za ba'i lha la mchod sbyin bya ba'i yo byad rnam gnyis lcags las grub @# / /
pa bkrol tshags kyis phyug pa /
dngul gyi ril ba spyi blugs /
rgya sbub rnying ma spus legs shubs bcas /
hor sil spus legs shubs bcas /
'khar ba'i rnga sgra skad skul bar byed pa'i dbyug gu dang bcas pa /
rag las grub pa'i dung chen sbus legs cha /
mi rkang gi gling bu rag shan gyis mdzes pa mthing khra'i dpa' 'dzab can /
dung dkar mdzong rnying gi sne 'dogs dang bcas pa /
rin chen gnyis pa las grub pa'i rgya gling tshigs rgyan phom ril dang /
phu'i rten byed gser gar bu las grub pa /
g.yu drug dkar dmar gyis phras phyug sbus gtsang 'dogs thag mdzod btags thung ba dngul gyi lu gu rgyud dang bcas pa sbus legs cha gcig /
rgya dril rtse lnga sbus legs rdor bcas shubs ldan gnyis dang dwangs shel gyi dril bu gcig /
thod DAM dngul gyi sked bcings g.yu'i phra ldan stong skud lhas pa'i rdzar bcas spos shel dang byu ru'i rgyan yod gcig /
ba so las grub pa'i DA ma ru stong skud lhas ma'i rdzar ldan shubs bcas /
yang tsan+dan dmar po las grub pa'i DA ma ru gser ris ma skud lhas kyi rdzar ldan /
hor dus kyi ting shags sbus legs cha /
bder ge'i ting shags thag pa dngul lhas can spus legs gcig /
rgyu gong 'dra stong skud kyi thag ldan gcig /
rgya ting sbus legs cha /
bod dang sog po rgya nag rnams kyi dba' po dag g.yul gyi dbus su mi mthun phyogs las rgyal ba'i sbyor ba rtsom par byed pa'i dus su rang nyid kyi lus la pha rol gyi mtshon chas dbug par mi nus pa'i khrab rmog phub /
tshal phub dgra lta ma al khrab /
ol sbog /
rmog /
byang sked /
me long thag bcas rnams dang /
gdug pa can gzhan gyi snying dang mgo sogs la snun par byed pa'i mtshon dang 'phen byed sogs kyi yo byad dong pa skar thag /
od ma /
me mda' /
dpa' dam 'dzab bcas /
gri tshag sa ldan /
me mda' sag thag gser ris ma nyag phran dang gzhus phyag pa /
gri kyog me mda' sag thag mda' gzhu bcas cha tshad rnams dang /
'jigs mdzad dpa' bo'i phyag lhag ma g.yas kyi bzhi par 'dzin pa'i mtshon cha'i rigs kyi gri gnyis dang gnam lcags kyi ral gri lag longs shubs bcas /
stag gzig rgyal po'i yul gyi me'i 'khrul 'khor 'phen par byed pa'i yo byad spus legs dang bcas pa lang+ka'i yul zhum zhum por byed nus pa bzhugs /
dpa' bo gcig grub kyi rgyud le'u gnyis pa dang /
rtsa rgyud kyi le'u gnyis pa las dzam+b+ha las gtso byas pa'i gnod sbyin pho dgu dang nor rgyun mas gtso byas pa'i gnod sbyin mo dgu'i 'khor lo gnyis gzhung bzhin kha sbyar byas te mchod rten gyi pad gdan gyi nang du bkra shis shing longs spyod 'phel ba'i phyir gzhug par gsungs pa bzhin srin bu las byung ba'i gos rin po che kha dog ser po la sa'i snying po'i khu bas gnod sbyin yab yum gtso 'khor gyi sku dang snying po legs par bris te /
rgyal tshab mchog dang sku gcar bla ma /
rnam rgyal grwa tshang gi rdor slob sgrub grogs dang bcas pa rnams nas zhag nyer gcig gi ring sgrub pa nan tan du mdzad nas byin legs par phab ste bsgrub pa'i nor rgyun ma gtso ri bzhugs kyi 'khor lo zhal sbyor gyi rnam par bzhugs su gsol ba'i gsham du tshogs bdag glang po'i @# / /
gdong can phyag bcu gnyis pa'i 'khor lo bskyed cing byin gyis brlabs pa /
de'i 'og tu bkra shis rtags brgyad dang sna tshogs rdo rje ste gdan gyi 'khor lo zung dang /
dbus dang phyogs mtshams su ljon dmar las grub pa'i gter bum dgu ri po che pha lam kyis phyur bur gang ba /
de'i phyogs bzhir de bzhin gshegs pa klu dbang gi rgyal po la byang sems bzhis bskor ba'i lha bum dang /
klu'i rgyal po nor rgyas la klu chen brgyad kyis bskor ba'i klu bum rnams gser dngul g.yu mu tig byu ru mu men sogs rin po che'i rigs dang /
dar sna /
gos sna /
sman sna /
'bru sna sogs kyis phyur bur gtams te tshad thub kyi gzhung bzhin du de mo rin po che dang grwa tshang gi grwa pa grangs bcad nas bdun phrag gcig gi ring sgrub pa nan tan du mdzad pa'i bum ba nus mthu dang byin rlabs kyi gzi 'ong 'bar ba zung re bzhugs pa'i bar mtshams rnams bcud nyer lnga /
rdo rje gdan gyi 'jam dbyangs skud pa dang byang chub shing gi lo ma /
yang rdo rje gdan gyi sa sna dang shing rigs kyi 'bru /
chu po gang+gA'i sa /
tsam+pa ka dang dzA ti'i me tog /
ri bo rtse lnga'i shing hi mi la'i yal ga dang me tog kun tu bzang po /
rgya mtsho'i mtha'i shing khyad mtshar /
gnas chen rnams dang tsa ri ras ra mo che dmar lcags /
ser 'bras dge gsum yer pa r+wa sgreng bcas kyis sna rdo sna sna tshogs pa dang /
khyad par du rin po che rin thang che ba'i rigs /
rdo rje pha lam nas kyi 'bru che ba tsam gsum /
bai DUr+ya dkar bo rgya sran tsam gcig /
padma rA ga rdog gong mtshungs /
ma rag ti rgya sran tsam gcig /
in+d+ra nI la kham tshig tsam gcig /
in+d+ra rnyil sran chung tsam /
g.yu drug dmar sbus legs rgya sran tsam gcig /
su gan+d+hi rgya sran tsam ngo bzhi /
nal rdog che ba rgya sran tsam nas chung ba nas tsam gyi bar rdog drug cu re gcig /
dbyig hril dang sgong tsam gcig dang gru bzhi nar gzugs mkhyid gang tsam gcig /
khyung skyugs kham rlon tsam gcig dang rgya sran tsam gcig /
tha na mu tig rgya sran tsam gcig /
mu tig bya sgong che nges tsam rdog gcig dang /
kham bu tsam nar stabs gzugs ngo drug /
kham tshig che phyogs tsam ngo bdun /
nas 'bru tsam ngo lnga bcu tham pa /
yang bzo dbyibs khyad mtshar can gyi mu tig spus legs che ba kham chig tsam gnyis dang rgya sran che phyogs tsam gnyis /
mu tig legs zhel sna tshogs yong pa'i thums gcig /
rus sbal gyi sgo nga kham skam tsam gcig dang /
sbrul gyi sgo nga kha dog ser po rgya sran tsam gcig /
sbrul gyi mag Ne che chung gnyis /
rta mchog gi r+wa mkhyid gang pa gcig /
sha ba yu mo'i r+wa dpangs su sor brgyad yod pa gcig /
srog chags bse'i r+wa che ba zhig dang ba men gyi r+wa 'dom gang ba /
glang chen gyi dbang po'i ril bu kham skam tsam dang mche ba che zhing legs pa /
srog chags sub ra nyir ta'i mche ba /
rak+sha gdong gnyis dngul stegs ma /
stag gi 'o ma /
thang tha'i dus kyi gser gyi lcug ma rgya yig yod pa zhig /
stag gzig rgyal po'i yul gyis zla'i dong tse che ba gcig dang chung ba bzhi /
stod gser srang bcu dang /
khams la sogs ba'i yul gyi gser dang Tam rnying srang nyis brgya nyi shu rtsa lnga /
stong 'khun dang rgya ser sogs kyi dngul sna /
mu tig sran sbos tsam @# / /
gyi 'phreng brdog brgya dang bco brgyad yod pa /
mu k+ti ka yungs 'bru tsam gyi phreng ba gcig /
byu ru kham tshig che bar phyogs pa tsam rdog brgya dang brgyad yod kyi phreng ba mu men gyi rgyan ldan gcig /
de las chung tsam rdog brgya dang brgyad yod ngo bzhi /
yang byu ru sran sbos tsam gyi brgya phreng ngo bcu gnyis /
byu ru dkar po rdog brgya dang brgyad yod kyi phreng ba byu ru dang gser la sogs pa'i rgyan dang bcas pa dang /
rdog dgu bcu go gnyis yod pa'i phreng ba /
yang rdog brgya dang nyi shu rtsa dgu yod pa dngul gyi rgyan can /
spos shel kham bu tsam ngo brgya dang brgyad yod kyi phreng ba g.yu'i rgyan ldan zhig la sogs pa dang sbos shel gyi 'phreng ba 'ga' zhig dang /
mu men mnga' kham tsam rdog brgya dang brgyad kyi phreng ba byu rus brgyan pa dang /
spos shel dang byu ru'i rgyan yong kyi brgya phreng gnyis /
g.yu dang dwangs shel dang las rab 'byams sna tshogs la shis pa'i shing dang 'bras bu dang sman 'dam gyi ril bu sogs sna tshogs pa'i phreng ba khyad du mtshar ba /
rin po che sna tshogs pa'i rang bzhin las bsgrubs pa'i rgyan gyi khyad par 'ga' zhig /
g.yos mngag phun sum tshogs pa'i zas kyis gang ba'i sgam gsum /
lho brag mar ba'i ja ltir rag shan ma gcig /
g.yang Ti'u las byas pa'i ja snod bod kyi rA jAs longs spyad pa gcig /
rin chen gnyis pa'i yol go zhig dang /
dwangs shel dkar po'i yol go gsum /
sngon po ljang gu ser po bcas so so nas ngo re /
ma Na ho las grub pa'i sder ma gru bzhi gcig /
shel dkar gyi phor pa gcig /
zas ro ldan du byed pa'i rdzas las grub pa'i bum pa dang nor gzhong /
dkar yol /
gla gor gyi lba pa /
rgya shing rnams las grub pa'i zas snang re /
Di li'i yul gyi phor ba rtsi dang bcas pa /
rag gi yol go /
rtsa bsgrigs ljon sgrom gcig /
stod hor byi dbyad pa rtsa gri gzugs gcig 'ja' rtsed mo'i shel mkhyid gang pa gcig dang yang gcig /
u ru su'i 'ja' shel mtho gang yod pa sbus legs gcig /
nam mkha'i me long dang sgong che phyogs tsam gcig /
li'i rgya long gcig /
mu tig ljon shing gi sdong po gnyis /
dngul gyi ldong mo| gong ma chen pos phul ba'i sbyan shel tshigs pa bdun pa khyad mtshar gcig /
ba so las grub pa'i sa yang gi shel mig /
u ru su'i shel mig /
kha chul gyi shel sgo che chung gnyis /
rgya shing gi stegs bu rtsi legs pa zhig dang ho ye'i gsol cog rnying ma g.yang can che ba gcig /
me shel gyi me long dngul gyi mtha' skor bcas khyad mtshar ba /
byu ru'i rgya lag dpangs sor drug pa zhig la sogs pa gsum /
khyim bdag 'byor pa can po mo rnams kyi gtsug dang rna ba la sogs pa'i rgyan rin po che sna tshogs las grub pa brjod par mi nus pa'i tshogs /
stag gzig rgyal bo'i yul gyi dngul las grub pa'i chu chod lta byed /
byang chub shing gi lo ma las grub pa'i bsil yab pad 'dab gzugs khyad mtshar dang /
rma bya'i sgro mdongs gzugs khyad mtshar /
si pang gi shing dbyad rtsi 'bag 'phrul kha sne mangs khyad mtshar /
dngul las grub pa'i nye bar mkho ba'i yo byad sna tshogs bzo bkod khyad du mtshar ba gser shel gyi sgrom can tsan+dan dmar bo'i snod dang bcas pa /
maN ho'i thur ma dkyus su mtho gang tsam yod pa cha la @# / /
'jug snod sgam chung gos gtums dang bcas pa /
nya lcibs kyi skyogs che chung gnyis dang nya lcibs kyi sgam brgyad bzhogs ma bcud kyis khengs pa /
ba so'i sgam chung gru bzhi rkos ma /
rgya ser gyi bzo bos bsgrubs pa'i glegs thag gser skud ma /
rgya ser dang o rod sogs kyi skra gri la sogs pa ngo mtshar ba snod dang bcas pa /
blug shel sgong gzugs yul snang sna tshogs 'char ba gsum /
'byar bar byed pa'i rdzas gsum /
g.yang Ti'i hug tha kha che chung gsum /
g.yang Ti'i tham kha stag mgo ma gru bzhi che ba gcig /
g.yang Ti'i ba tung snod| hor dkar yu rings gnyis so sor snod shubs bcas cha 'grig re /
theg chen gan dkar rag stegs ma bcud kyis khengs pa /
thor khod A yu She'i gsal me'i snod rag las grub pa mi dang padma sogs kyi stegs yod bzo bkod khyad mtshar /
rgya shing las grub pa'i gnyis 'thung dbang po'i gzugs tsan+dan dmar bo'i khri stegs can rgyan dang sga srab kyis mdzes ba'i stegs su bzo bkod legs pa'i bum pa rtsi tshon gyi ri mos phyug pa cha gcig /
rgya mgron dang byu ru gzi khra shel sbur len la sogs pa sna tshogs /
gan gos dkar po'i na bza' dang /
rta mchog gi steng du skyes bu gnas par byed pa'i yo byad gnyis /
rgya gar gyi ko lan ca /
tsha las grub pa'i ri rab dang dung dkar gzugs /
shel dang dkar yal /
bal li rnams kyi me dam /
dwangs shel dkar po dang rgya rag gi spos phor /
gos bzang po las grub pa'i 'jug snod sna tshogs /
sman sham dang mang lhug la sogs pa gos chen dang dar sna mang ba kha dog sna tshogs yul gru mtha' yas pa nas 'ongs pa dang /
thog rum dang bong la sogs pa'i snam bu'i rigs sna tshogs pa /
ras kyi rigs mang ba dang /
wa dang sbu la kha /
dbyi g.yang la sogs pa'i srog chags kyi pags pa rang byung gi dbyibs dang bcas pa /
pags bse tshon khra can /
sbu har rnams dang bod sog po rgyal sogs ba'i yul gyi yo byad cha 'grig /
shel kar bye kar la sogs ba shing las byung ba'i bcud dang /
btab pa'i 'bru rigs dang tshon dang dri bzang sman la sogs pa'i ltang tse ste /
mdor na lha mi'i 'dod yon ma tshang ba med pas phyur bur gtams shing /
rnam par dag pa'i bya bas bsgrubs te khrums zla'i tshes bcu bzhi phan chad la legs par grub nas /
mchod sdong chen po'i gser sogs phyi rol gyi cha rnams bsgrubs shing /
de yang mchod sdong chen po'i sa 'jin dang them skas dang po nas bzung bad chen gyi gzhung mthur tshigs bkag zur bkag khri 'degs bcas bar glang po /
rta mchog /
gtsug phud can /
ga ru Da lcags sreg gi me can /
chu 'dzin /
me tog sogs kyi rnam 'gyur sna tshogs 'phul lhongs che ba'i stegs dang /
bar mtshams rnams su gru gcal du bsgrigs pa'i 'khor lo che ba gcig /
nor bu byi la'i mig 'dra ba che ba kham tshig tsam nas chung ba rgya sran tsam gyi bar ngo gsum /
padma rA ga che chung gong dang 'dra ba ngo brgyad /
mar gang che ba rgya star nas chung ba kham tshig tsam gyi bar ngo drug /
su gan+d+hi che chung gong 'dra bcu bdun /
ka ke ru kham tshig tsam ngo bcu gnyis /
nI la che li che brgya star nas chung ba kham tshig tsam gyi bar ngo drug /
nal che ba kham bu nas rgya sran tsam gyi bar ngo sum cu so brgyad /
drug g.yu dkar dmar gyis spras pa'i gser ga che ba bzhi /
drug @# / /
g.yu'i bad tshoms sgor mo lnga bcud bzhi dang /
bar g.yu'i pad tshoms sgor mo bco brgyad /
drug g.yu nor gzugs kyi phra tshoms can ngo sum cu so lnga dang /
bar g.yu nor gzugs kyi phra tshoms can sum cu so gsum /
drug g.yu dkar dmar shas che ba'i pang 'dab nyer drug /
a tsar pad hril ngo bdun /
sog rna che chung ngo drug /
sog sgor che ba gnyis /
drug g.yu shas che ba'i dpral mtshar gyi dkyil mtsho ngo drug cu re gnyis /
drug g.yu dkar dmar shas che ba'i dpral g.yu sum cu so gsum /
drug g.yu'i gtsug g.yu che ba kha sur+pa Ni nas chi ba kha tsam gyi bar lnga bcu nga bdun /
bar g.yu'i gtsug g.yu che chung gong 'dra nyi shu rtsa brgyad /
drug g.yu shas che ba'i sgrog lu'i 'dzom bkag a lung dang bcas pa bcu /
gser bcings kyi spyi khebs phra ldan gcig dang dngul gyi sbyi khebs phra ldan gnyis /
g.yu drug dkar dang sgod tsam rdog gcig dang star rlon tsam rdog gcig /
kham bu tsam gyi bum gzugs bzhi /
g.yu drug gtogs che ba bya sgong tsam nas kham bu tsam gyi bar ngo lnga /
bar g.yu che ba star rlon nas chud ba kham bu tsam gyi bar ngo bco brgyad dang /
che ba kham bu nas chung ba rgya sran tsam gyi bar ngo brgya dang drug /
spang g.yu che chung ngo nyis brgya dang bdun cu don brgyad /
mu tig che ba star kha nas chung ba tshib kha tsam gyi bar sum cu so gsum /
chung ba kham bu nas kham tshig tsam gyi bar ngo nyer gnyis /
mu tig rgya sran nas sran chung tsam gyi bar chig stong sum brgya lnga bcud dgu /
byu ru che ba kham rlon nas kham skam tsam gyi bar nyis brgya dang bdun du don brgyad /
byu ru kham tshig nas rgya sran tsam gyi bar do chig stod bzhi brgya bco lnga dang /
dkar po kham bu tsam rdog drug /
g.yu byu ru spos shel mu men bcas kyi nor bu cha bdun ngo bcu bdun dang nar stabs ngo bcu gnyis /
kha che sbos shel 'brug sgong tsam bcu gnyis /
che ba ngang sgong nas chud ba bya sgong tsam gyi bar ngo nyis brgya bzhi bcu zhe dgu /
kham rlon nas kham skam tsam gyi bar ngo sum brgya sum cu so bdun /
mu men che ba kham bu nas kham tshig tsam gyi bar sum brgya bzhi bcu zhe lnga dang gru bzhi nar stabs can gnyis /
bab gzugs drug /
bcos bu pad rA ga che ba kham bu nas chung brgya sran tsam gyi bar ngo dgu bcu go gnyis /
'byig gru bzhi nar stabs can ngo brgyad /
blug shel tshos kha sna tshogs gru bzhi bzhi bcu zhe dgu /
sgyur shel che ba dang sgong nas chud ba bya sgong tsam gyi bar tshos kha sna tshogs ngo sum brgya dang brgyad /
blug shel gser 'dres can kham rlon tsam ngo brgyad /
ma Na ho kham bu nas kham tshig tsam gyi bar ngo nyi shu rtsa brgyad /
mchod che chung gong 'dra ngo brgya dang brgyad cu gya dgu /
rdo rigs nor bu'i gras kham bu tsam gnyis /
dwangs shel me tog ris can bco lnga /
dwangs shel mnga' kham bcu drug dang bum gzugs gnyis /
g.yang Ti rkos ma leb chags ngo nyi shu rtsa gcig dad mnga' kham tsam ngo lnga brgya dang dgu bcu go dgu /
g.yang Ti'u'i yo ye gnyis /
gu gu sha mnga' kham tsam gcig /
nya lcibs kyi rgya yig gzugs dgu dang nor 'bar gzugs bcu /
nya lcibs kyi mche ba brgyad /
nya lcibs kyi dung gzugs gcig /
gser ljang las grub pa'i ske rgyan phra ldan sog mo'i lugs bzhi dang /
skra shugs mu tig byu ru'i @# / /
phra ldan gnyis /
gser ljang gi nor gzhod rin po ches gang ba gnyis /
rin po che'i mda' mu men gyi gtor gdugs can gcig /
rin po che sna sogs mdangs bsdebs kyi sgro gdugs gcig /
nya lcibs las grub pa'i zla gzugs gnyis rnams kyis ngo mtshar bar sbras shing /
rmang dge /
bang rim dang po gnyis pa gsum pa bzhi pa bcas kyi gzhung mthur tshigs rgyan zur bkag rnams o lod me tog lo khug sogs 'phul lhongs can gyi stegs dang bar mtshams rnams su rin po che bai DUr+ya ser po kham tshig tsam gcig /
lig bu mig gong 'dra gnyis /
padma rA ga che ba kham tshig nas chung ba sran gshags tsam gyi bar ngo bcu gcig /
su gan+d+hi che ba kham bu nas chung ba rgya sran tsam gyi bar bzhi bcu zhe lnga /
ke ke ru kham tshig tsam bzhi /
nal che ba kham bu nas chung ba rgya sran tsam gyi bar ngo sum cu so dgu /
gser ga drug g.yu'i khra ldan che ba lnga /
drug g.yu'i pad tshoms sgor mo bcu gcig dang bar g.yu'i pad tshoms sgor mo bcu dgu /
drug g.yu shas che ba'i nor gzugs bdun cu don gnyis /
drug g.yu'i pad 'dab ngo bcu gcig dang drug gtogs kyi pad 'dab bdun /
drug g.yu shas che ba'i a tsar pad hril drug /
drug g.yu shas che ba'i sog rna brgyad dang sog sgor bcu /
drug g.yu shas che ba'i dpral mtshar gyi dkyil mtsho bcu gsum /
drug g.yu dkar dmar dang drug gtogs kyi dpral g.yu che chung sum cu so bdun /
drug g.yu dkar dmar gyi gtsug g.yu ngo sum cu tham pa /
drug gtogs kyi gtsug g.yu ngo bzhi bcu zhe drug /
drug g.yu dkar dmar gyi phra ldan sgrog lu'i a lung bcu /
dngul gyi sbyi khebs g.yu phra can gcig /
gser yang gi grwa bkag g.yu phra can che chung bcu drug /
rgya bzo'i sgo khyim gzugs g.yu phra can gnyis /
drug g.yu che ba bya sgong nas rgya star tsam gyi bar ngo sum cu dang mnga' ris kham bu tsam ngo drug /
bar g.yu star rlon nas chung ba chi pa /
ba tsam yan sum cu dang kham bu nas kham tshig tsam gyi bar ngo lnga bcu nga brgyad /
spang g.yu che chung ngo brgya dang sum cu so bzhi| mu tig che ba star kha nas chung ba chi ba kha tsam yan ngo drug cu re dgu dang kham bu nas kham tshig tsam gyi bar ngo brgyad cu gya drug /
mu tig che ba rgya sran nas sran chung tsam gyi bar ngo bdun stong bdun brgya bdun cu don bzhi /
byu ru dang sgong tsam gcig dang che ba kham rlon nas chung ba kham bu tsam gyi bar do lnga brgya dang lnga bcu nga brgyad /
byu ru kham tshig nas rgya sran tsam yan drug brgya dang sum cu so bdun /
spos shel che ba 'brug sgong tsam ngo sum cu so dgu dang /
ngang sgong tsam sum cu so gnyis /
star rlon tsam rdog bdun cu /
kham rlon tsam nas kham bu tsam gyi bar ngo nyis brgya dang drug cu re gnyis /
sbos shel rkos ma gnyis /
mu men kham bu nas kham tshig tsam gyi bar ngo brgya dang dgu bcu go bzhi dang bab gzugs bzhi /
rgya ser po'i yul gyi blug shel gru bzhi brgyad /
blug shel tshos kha sna tshogs nyi shu rtsa gcig /
sgyur shel che ba ngang sgoa dang sgong nas chung ba star rlon tsam gyi bar ngo nyis brgya dang lnga bcu nga gsum /
blug shel gser 'dres yod pa kham bu tsam dgu bcu go @# / /
dgu /
ma Na ho che chung gong 'dra lnga bcu nga bzhi /
mchong che chung gong 'dra nyis brgya dang lnga bcu nga gsum /
dwangs shel mnga' ris kham bu tsam ngo nyis brgya dang bco lnga /
g.yang Ti rkos ma leb gzugs de bco brgyad dang /
g.yang Ti rdog mnga' kham tsam ngo brgya dang brgyad cu gya dgu /
gu gu sha che chung gong 'dra do drug cu re brgyad /
nya lcibs dung gzugs gcig /
gser zangs las grub pa'i gnod sbyin stobs po che nyams 'gyur gyis sgeg pa lag na rin po ches gang ba'i gzhong pa thogs te 'phrul zam 'jin rten gyi gdan la bzhugs pa gnyis rnams dang /
bum gdan pad shun nyis brtsegs smad bcings dang sked bcings kyi gzhung mthur tshigs rgyan sogs lo khug me tog sogs kyi 'phul lhongs che pa'i thog dang bum steng dra ba dra phyed rnams su dung dkar g.yas su 'khyil ba'i dung kha dang dung gshog gser ljang thog drug g.yu'i phra tshoms kyis phyug par g.yu dang byu ru nya lcebs bcas khra spel gyi dar dpyangs gcig /
nal kham bu tsam rdog gnyis /
drug g.yu'i pad tsho mas sgor mo sum cu dang bar g.yu'i pad tshoms sgor mo sum cu /
drug g.yu shas che ba'i nor gzugs bdun cu don dgu /
sog rna che ba bzhi /
drug g.yu'i dpral mtshar gyi dkyil mtsho che ba gnyis dang drug g.yu'i gtsug g.yu che ba nyi shu rtsa bzhi /
bar g.yu gdong gtsang gi sgrog lu'i a lung bzhi /
drug g.yu kham rlon tsam gnyis dang mnga' kham tsam gnyis /
bar g.yu star rlon tsam rdog bcu drug dang chi pa kha tsam bzhi bcu zhe gsum /
sbang g.yu che chung bcu drug /
mu tig chig kha tsam brgyad /
mu tig che brgya sran nas chung ba sran ma tsam gyi bar ngo bdun ston gnyis brgya dang lnga /
byu ru kham rlon chung ba tsam nyi shu rtsa gsum dang kham bu nas kham tshig tsam gyi bar drug stong bdun brgya dgu bcu go dgu dang byu ru dkar bo kham bu tsam bzhi| kha che spos shel che ba dang sgong nas star rlon tsam gyi bar sum cu dang kham rlon nas mnga' kham tsam gyi bar bzhi stong drug brgya brgyad cu gya brgyad /
mu men che chung gong 'dra do drug stong sum brgya dang dgu /
nya lcibs kham bu tsam rdog drug /
blug shel tshos kha sna tshogs kham bu tsam ngo bzhi bcu zhe bdun /
sgyur shel che ba dang sgong nas bya sgong tsam gyi bar ngo brgya dang bzhi /
blug shel hril mo kham bu tsam nyi shu rtsa gnyis dang dwangs shel che chung gong 'dra rdog bcu gnyis /
ma Na ho che chung gor 'dra ngo bcu gsum /
mchong che chung gong 'dra gsum /
g.yang Ti che chung gong 'dra ngo drug cu re gsum dang leb gzugs rkos ma gnyis /
dung dkar kham bu tsam rdog lnga /
gser gyi ga'u phra ldan bzhi rnams dang /
sgo khyim gyi sgo rgyan sgo bkag dra mig nang mtshams ri ldebs dang ma them bcas par gnyis 'thung /
rnam gnon /
shwa ra Na /
mi chung /
chu srin /
gdengs can /
mkha' lding /
nor 'jin pa tra /
pad shun /
o long me tog sogs kyi 'phul lhongs che ba'i steng dang bar mtshams bcas par bka' drin 'khor mtha'am mchis pa rdo rje 'chang chen po rigs kun khyab bdag mchog de nyid kyi sku la lan mangs mnabs pa'i longs spyod rdzogs sku'i ska rgyan byin can /
dbu rgyan /
prog zhu /
snyan rgyan /
mgul rgyan /
phyag zhabs kyi @# / /
gdu pu /
'og pag sogs cha tshang gi gdan gzhi gser ljang pad 'phul can gyi thog rin po che rin thang dang bral ba'i phra rgyan gyis gtams pa rnams bzhugs su gsol zhing /
de yang nye bar 'du bya ba'i phyir /
khrums zla'i dmar phyogs kyi stong pa gsum pa'i dus su nyi shar thog gzims chung nyi 'od kyi mthongs su stegs kyi khar bkram nas gus pa chen pos zhal phye ba na /
dam pa de nyid kyis longs spyod rdzogs sku'i go 'phang mngon du mdzad pa'i rtags su sku rgyan rnams la lha dag gis mchod pa'i ltas gzims chung steng der nam mkha' shin tu g.ya' dag pa'i mur sbrin gyi rnam pa skya ya le bzhig las me tog gi char kha blta bu padma'i gzugs can sku rgyan dang sa gzhir phog pa rnams yal ba'i dus su 'ja' tshon sna lnga'i kha dog ltar 'gro ba zhig babs pa sku gcar mkhan rigs dang do dam pa zhabs gras drung 'khor sogs der tshogs kun gyi mig lam du gyur pas skyabs mgon chen po'i bka' drin rjes su dran pa'i dad gdung dang brtag dpyad kyis ya mtshan pa byung zhing /
sku rgyan de rnams gtso bor gyur pa'i gser ljang gi 'khor lo'i gzhir g.yu drug dkar dmar gyi rtsibs dang mu ran khra bsgrigs kyi lte bar in+d+ra nI la rdog kham bu tsam gcig dang rtsibs chan gyi steng du bai DU r+ya ser po star gshags tsam gcig gis gtsos rin po che du ma'i phra tshoms kyis phyug pa rgyar mtho gang lhag tsam g.yu dang byu ru mu men khra spel gyi dar dbyangs kyis mdzes pa gcig /
rdo rje pha lam che ba rgya sran phyed gshags nas chung ba yungs 'bru tsam gyi bar bcu bdun /
nor bu zhum mig che ba kham tshig nas chung ba rgya sran tsam gyi bar bco brgyad /
in+d+ra nI la che ba rgya star nas chung brgya sran tsam gyi bar nyer gcig /
pad rAg che ba mnga' kham nas chung ba rgya sran tsam gyi bar brgya dang lnga bcu nga gcig /
m+r+gad che ba chi pa kha nas chung ba rgya sran tsam gyi bar lnga bcu tham pa /
su gan+d+hi che ba kham bu nas chung ba sran ma tsam gyi bar brgya dang gsum /
ke ke ru che ba rgya star nas chung ba sran ma tsam gyi bar ngo drug cu re lnga /
nI la tsha li che ba kham bu nas rgya sran tsam gyi bar bcu gcig /
nal che ba kham bu nas chung ba sran ma tsam gyi bar sum cu so gsum /
bcos bu pad rA ga che ba chi pa kha nas kham chig tsam gyi bar bzhi bcu zhe gnyis /
rin po che padma rA ga sogs dang shel rigs /
drug g.yu dkar dmar khra bsgrigs kyi gser ga che ba gsum dang /
drug g.yu dkar dmar sha stag gi phra ldan gser ga che ba gnyis /
drug g.yu'i pad tshoms sgor mo bdun cu don drug dang nor gzugs kyi phra tshoms can che ba brgyad cu gya drug dang zla gam gzugs bzhi /
rdo rje'i gzugs nyi shu rtsa gsum /
rdo rje rgya gram gzugs bdun /
gru bzhi pad tshoms can drug cu re bzhi /
dga' 'khyil gzugs ngo bcu /
nor dbang gzugs bcu gcig dang /
ci par gyi mgo brnyan yod pa ngo bcu /
nor bu mig gsum gzugs bco brgyad /
sko khyim gzugs drug /
bab le gzugs gsum /
de bzhin gshegs pa'i tshems sogs 'og tu 'chad pa ltar gyi rten rnams kyi bzhugs khang rin po che sna tshogs pa'i phra tshoms can dwangs gsal shel sgos mtshan pa do dgu /
g.yu drug dkar dmar @# / /
gyi pad 'dab che chung bco lnga dang a tsar pad hril bzhi /
drug g.yu'i sog rna che ba gnyis dang sog sgror che ba gnyis /
g.yu drug dmar gyi gtsug g.yu gser stegs mche ba gnyis /
g.yu drug gtogs kyi phra ldan sgrog lu'i a lung gnyis /
kong rna'i dung kha g.yu phra can nyer gnyis dang gsham bkag gnyis /
drug g.yu shas che ba'i drug bcings gzugs bco brgyad /
drug g.yu kha sur+pa Ni tsam gnyis /
drug g.yu dkar dmar che ba chi pa kha nas chung ba kham tshig tsam gyi bar ngo brgya dang bzhi /
mu tig tshab star kha nas chung ba chi pa kha tsam gyi bar ngo nyi shu rtsa gnyis dang che ba kham pu na sra chung ba kham chig tsam gyi bar rdog nyis brgya nyi shu rtsa gsum /
mu tig che ba rgya sran nas chung ba bod sran tsam gyi bar ngo bzhi stong dgu brgya drug cu re gcig /
byu ru che ba kham rlon nas mnga' kham tsam gyi bar rngo gnyis brgya lnga bcu nga gcig /
kham tshig nas se ba'i 'bru tsam gyi bar ngo nyis brgya nyer lnga dang kha 'bus gzugs che chung kham chig tsam bcu gcig /
byu ru dkar po kham bu tsam gnyis /
kha che spos shel star rlon tsam do bzhi /
mu men che ba kham bu nas chung ba kham tshig tsam gyi bar ngo chig brgya go bdun /
dril gzugs bcu /
blug shel kham bu tsam gnyis /
ma Na ho che chung gong 'dra bzhi /
dwangs shel che chung gong 'dra gnyis /
g.yang Ti'u gong 'dra drug /
gser gyi dra tshags bum gzugs g.yu'i phra ldan gnyis /
gser ljang gi dar dpyangs gnyis dang dril gzugs chung ba brgya dang brgyad /
drug g.yu'i bkra shis rtags brgyad gcig /
nya lcibs kyi zla gzugs gcig /
byu ru'i nyi gzugs gcig rnams /
bre gdan bre mthongs gdugs 'degs padma 'khor lo gnyis bcas par padma babs sprin pa tra sogs kyi 'phul lhongs dang /
chos 'khor bcu gsum gyi logs rnams su gtsug tor gdugs dkar dang rnam rgyal ma dri med 'khor sgyur bcas kyi gzungs sngags la nyatsa na'i yi ge 'phul can gyi mdun thad rnams su byu ru spos shel /
rgya g.yu /
nya lcibs /
bcos bu pad rAg /
g.yu ljang bcas kyi yig drug dang /
bde bar gshegs pa rigs lnga'i sa bon /
thugs rje'i mdo gzungs sul rigs bcu drug gis legs par spa ba'i steng gser ljang gi gdugs pa tra me tog sogs 'phul lhongs can tog bcas kyis mtshan pa'i bre mthongs su rin po che mu tig gi ma ma dang /
drug g.yu /
mu men /
byu ru /
gser ljang sogs rim brtsegs khra spel las grub pa'i khang bzang mda' yab rgya phibs nyis brtsegs sogs bzo bkod kyis khyad 'phags pa'i rtse mor g.yu sbyang kham bu tsam gyi nor bu 'bar ba gcig sogs rin po che'i phra tshoms kyis phyug pa'i g.yas g.yon dang gdugs steng bcas bar bai DUr+ya ser po kham chig tsam gcig /
lig bu mig kham bu tsam gnyis /
su gan+d+hi rgya star tsam gnyis /
ke ke ru kham tshig tsam nas rgya sran tsam gyi bar ngo nyi shu rtsa bzhi /
nI la tsha li kham tshig tsam gsum /
nal che ba mnga' kham nas chung brgya sran tsam gyi bar bco brgyad /
bcos bu pad rAg che chung gong 'dra lnga bcu nga gcig /
dwangs shel chos kha sna tshogs mnga' kham tsam sum cu /
sgyur shel che ba star rlon tsam bcu gsum /
blug shel kham rlon tsam lnga /
g.yang Ti kham bu @# / /
tsam bdun /
drug g.yu dang bar g.yu'i bad tshoms sgor mo lnga bcu nga dgu /
nor gzugs kyi phra tshoms lnga bcu nga drug /
drug g.yu'i nor bu dga' 'khyil gzugs gcig /
drug g.yu'i pad 'dab che chung bzhi dang a tsar bad hril che chung bzhi /
dpral mtshar gyi dkyil mtsho che tsam gnyis /
drug g.yu'i gtsug g.yu che ba bcu gnyis /
drug gtogs kyi gtsug g.yu che chung bcu bzhi /
kong rna'i gser gyi drung kha g.yu phra can brgya dang nyer gsum /
gsham bkag bcu bdun /
drug g.yu kham bu tsam rdog bco brgyad /
bar g.yu che chung gong 'dra rdog dgu /
spang g.yu che chung ngo lnga /
mu tig rgya star tsam ngo bcu drug /
che ba rgya sran nas chung ba sran chung tsam gyi bar ngo bdun stong bzhi brgya sum cu so bzhi /
byu ru kham bu tsam ngo bzhi bcu zhe gcig /
byu ru che ba kham tshig nas chung ba rgya sran tsam gyi bar bzhi brgya dang lnga bcu nga gsum /
kha che sbos shel kham rlon tsam ngo dgu /
spos shel che ba mnga' ris kham bu nas chung ba kham tshig tsam gyi bar ngo dgu bcu go lnga /
mu men che ba kham bu nas chung ba kham tshig tsam gyi bar ngo brgya dang bzhi bcu zhe brgyad /
drug g.yu gcal bsgrigs kyi gdugs gcig /
gser ljang gi kha 'bus gzugs gnyis /
byu ru'i bse ru gzugs gnyis /
nya lcibs kyi sbrin steng gser ljang gi mchod lha'i gzugs gnyis /
mu tig gi ma ma las grub pa'i zla gzugs che ba gcig /
gser ljang gi nyi gzugs gcig /
de stengs dwangs shel 'brug sgong tsam gyi tog steng du man shel nor gzugs dge legs kyi 'od zer 'phro ba dang sgong tsam gyi rtse mor g.yu drug dmar che chung a ru gser mdog tsam gyi nor bu 'bar ba gcig gis mtshan pa dang bcas pas lhun po ltar mngon par mdzes par bsgrubs shing /
de nyid kyi phyi'i rten seng khri'i phyogs bzhi'i sgo khyim du khams gsum bla ma de nyid kyi thugs dam rten gras /
shar du srid gsum bdag mo dpal ldan 'dod khams dbang phyug ma /
lhor dpal mgon phyag drug pa /
nub tu dam can gshin rje'i rgyal bo /
byang phyogs su rgyal chen rnam mang thos sras bcas kyi sku brnyan li rigs sogs las grub pa /
bum ba'i sgo khyim gyi steng du bya khyung gi spyi bor bdag cag gi ston pa mnyam med shAkya'i rgyal po'i tshems ring bsrel gyi phung po can byin rlabs kyi gzi 'od 'bar ba /
sgo khyim nang 'khor la /
g.yas dang bor khams gsum chos kyi rgyal po tsong kha ba chen po'i tshems ring bsrel gyi gong bu can /
gnyis par sa paN+Di ta kun dga' rgyal mtshan gyi zhun thigs las phebs pa'i 'jam dpal smra ba'i seng+ge /
gsum par 'gro ba'i mgon po gtsang pa rgya ras kyi sku'i sgal tshigs nyi shu rtsa gcig las 'phags pa spyan ras gzigs kyi sku brnyan rigs mi gcig pa re phebs pa'i gras 'phags mchog bcu gcig zhal dpal mo lugs kyi sku brnyan /
bzhi par nye gnas chen po gsung rab rgya mtsho'i zhabs ngar la rang byon du phebs pa'i dung dkar g.yas 'khyil /
g.yon dang por mkhas grub smra ba'i nyi ma dge legs dpal bzang po'i tshems /
gnyis par thams cad mkhyen pa dbyangs can bzhad pa dge 'dun rgya mtsho'i zhun thigs las phebs pa'i bcom ldan 'das dpal 'khor lo sdom @# / /
pa lU i pa yum bcas zhal phyag yongs rdzogs blta bas chog mi shes pa /
gsum bar grub pa'i dbang phyug chen po mar pa lo tsA ba'i zhun thigs las phebs pa'i kyai rdor lha dgu yum bcas zhal phyag yongs su rdzogs pa /
bzhi par zhun thigs las phebs pa'i rdo rje phag mo'i sku brnyan /
bra gdan gyi mdun mthongs gan+d+ho la'i nang du thams cad mkhyen pa bsod nams rgya mtsho'i dngul sku nang rten du rje nyid kyi tshems ring bsral ma bzhugs pa byin can /
g.yas g.yon du gsang bdag mi'i rnam rol lho brag grub chen las kyi rdo rje'i tshems dang /
srid zhi'i gtsug rgyan rgyal mchog thams cad mkhyen gzigs kun mkhyen lnga pa chen po'i tshems ring bsrel can /
mda' yab kyi stengs bde bar gshegs pa'i 'phel gdung rgya sran tsam byin rlabs kyi 'od zer phyogs bcur 'phrob bcas 'gro ba'i bsod nams kyi dpal du bzhugs su gsol zhing /
gser gdung dam pa'i bzhugs gnas gtsug lag khang ka ring bcu drug gis thog tshad bzhi ba'i dpangs mnyam stengs shod sgo khyams thog steng du shid cha brtan pos gzhi bzung gser thur srang dgu brgya dang zho lnga /
dngul chu thur srang nyis stong bdun brgya tham pa bcas nyis btsos sha stag gi gser 'dam srang sum stong drug brgya dang zho lnga /
mnyen zangs mkhar rgya'i 'degs khal tshig stong tshig brgya bdun cu don lnga bcas kyi rang bzhin las bsgrubs pa'i rgya phub rnam par rgyal ba'i khang bzang yang zil gyis gnon pa lta bu mdzes par phub nas /
nang gi shing char rlung gi gnod pas mi brdzi ba'i lcags shan dang /
sgo sge khung gi shan /
lcags khra bcas kyi rgyur lcags mkhar rgya'i 'degs khal nyis brgya bzhi bcu zhe drug nyag bcu gsum spor do /
tshegs rgyu gser btso ma thur srang sum cu so gsum dang zho brgyad skar phyed gsum /
rgya dngul srang lnga dang zho ngo /
stod sha thur srang nyi shu tham pa sogs rgya phub dang bcas pa'i rgyu 'gror song rigs yul thang rtsis pa'i dngul srang nyis khri sum stong dgu bcu go dgu zho gang skar phyed gsum brgyad cha gcig thob pas legs par bsgrubs shing /
tha skar zla ba'i tshes lnga res gza' zla ba /
skar ma lha mtshams /
'phrod chen yid /
khams sbyor sa chu 'phrad pa'i dus nam langs snga char trat+kal bu mo bdag gza' zla ba bcas bzang ba'i thog /
gzims chung nyi 'od du zung 'jug dbang gi rgyal po'i za ma tog rin po che bsam 'phel dbang gi rgyal po rnam par dag cing mtshan nyid tshang ba'i cho ga'i sgo nas mgon po de nyid kyi nyams bzhes kyi gtso bor gyur pa'i lha mchog gi ngo bor bskyed pa legs par bzhugs su gsol nas /
rgyal tshab mchog gi sprul sku rin po che /
gong ma'i mi drag /
bka'i dgung blon chen po bzhi /
sku'i gcung po gung kun dga' bstan 'dzin /
nang ma las tshan pa ser skya'i rigs mtha' dag dang /
'di nas mchod sprin phran bu spro ba'i phyir mngags pa'i mgron gnyer dka' chen la sogs pa rnams dam pa de nyid kyi thugs rje rjes su dran pa'i yid gdung bas rnam par non cing /
slar yang myur par sprul pa'i sku'i zhal bzang mthong bar re ba'i 'dun pa drag po dang bcas /
ji ltar mnyam med yang dag par rdzogs pa'i sangs rgyas @# / /
grong khyer rtswa can du gzims mal gyi mtha' ma la bzhugs te zhi ba'i dbyings su sim pa'i dngos po bsgrubs pa'i dus su /
sku gdung la mdzad pa mtha' mas gdul bar bya ba rnams kyis mngon par mchod cing smon pa ji lta bar sku gdung rin po che mjal zhing /
rang rang gi blo nus dang bstun pa'i smon lam yang dag par btab zin pa'i 'og tu phyogs las rnam par rgyal ba'i grwa tshang mchog gi dge 'dun 'dus pa'i sde'i tshogs kyis 'bud bar bya ba dang /
brdung bar bya ba dang| dkrol bar bya ba la sogs pa'i rol mo'i bye brag dang /
gdugs /
rgyal mtshan /
ba dan /
phye phur la sogs pa'i mchod pa'i rdzas bsam gyis mi khyab pa thogs shing /
mi drag am pa dang dgung blon /
las tshan pa la sogs pa rnams nas dri bzang po'i chun po dung sprin 'thul bzhin pa dang bcas pa la sogs pa'i mchod pa'i rdzas kyi rnam grangs mtha' yas pa thogs nas dang gdung shugs drag gis gsol 'debs lhang lhang mgrin gcig tu sgrog bzhin pas mdun du bdar ba'i dbus su rdo rje 'chang chen po de nyid kyi sku mdun nang ma rnams nas gyon pa zhwa ser sogs dge sbyong gi chas su zhugs nas sku gdung yid bzhin gyi nor bu rin po che khyogs khrir gdan drangs /
rgyal tshab rin po ches spyan 'dren gyi sne mdzad de gtsug lag khang gsar pa'i nang du phebs /
mi drag dang dgung blon rnams nas byin rlabs zhus rjes /
zhabs phyi nyung bsdus nas sgrom skas gsum gshibs kyi dbus ma nas bum nang du gdan drangs pa'i tshe /
gdang bu bcu gsum pa'i dang po'i steng du phebs pa dang /
pho brang gi steng nas rnam rgyal grwa tshang gi tshogs dung bus pa dus 'grig cing /
de nas mchong sdong chen po'i bum pa'i nang tsan+dan dang bzang sman rigs drug dang khyad par du gur kum la sogs pa'i dri bzang po'i sman gyi bye brag dpag tu med pa'i bdag chal srab mthug ba glang gi ko ba'i tshad tsam du byugs shing /
steng gi cha thams cad du stob 'khun gyi yul gru'i gan jus ser po'i gnam rgyan dang bla bre rnam par bres shing /
dri bzang po'i sman gyi thum bu dag gi phye ma phur ma dang /
lnga ldi ba dan sogs mchod rdzas sna tshogs pa'i sne mo byang phrul du g.yo bas ni 'jig rten gyi legs tshogs dang sangs rgyas kyi byin mthu kun myur du 'bod pa'i g.yab mo nye bar mtshon par byed cing /
de dag gi sne mor gnas pa'i gser gyi dril chung dang g.yer kha rnams ni sum rtsen gyi gnas su skyed mos tshal dgan lha mo gzhon nu rnams kyis rol mo dang glu dbyangs brgya phrag sgrog pa dag zil gyis gnon pa'i sgra sgrog la /
'og gzhi thams cad shin tu ser ba'i kha dog can gyi bzang gos kyis rab tu g.yogs pa'i stang du rin po che dang dri bzang bo'i sman gyi bye brag dang me tog sna tshogs ba gcal du bkram pa'i bsung dang ni lhun po'i khongs kun tu'ang khyab par byed pa kun tu 'phro ba'i dbus su tsan+dan dmar po las grub pa'i seng khri'i steng du bzang gos ser po'i bzhugs gang na dang rung mthun gyi gding ba tsan+dan sa mchog bzang po'i za ma tog sum rim 'khrul kha can rgyu bkod kyis 'phags pa'i nad du /
ji skad du bshang rgyud rdo rje 'phreng ba las /
phyi ru nyan thos spyod pa skyong / /
nang du 'dus pa'i don la dga' /
zhes sogs @# / /
gsungs pa ltar /
rje bla ma de nyid kyis phyi 'dul khrims kyi bcas pa rnam par dag cing cha shas phra mo tsam yang ma nyams pa'i phyag len phun sum tshogs pas /
chos kyi rgyal po blo bzang grags pa'i dpal gyi bstan pa rin po che'i gdugs dkar po srid rtse'i bar du bsgrengs shing /
tshul khrims kyi phung po yongs su rdzogs pa la rang gir spyod pa'i mdzad pa dang /
nang du ting nge 'dzin gyi cha phra mo la bde stong gi ye shes su ming btags pa'i rtogs pa tsam min par /
sgo gsum tha mal gyi snang zhen las bzlog ste skye 'chi bar do gsum rgyal ba'i sku gsum du sgyur bar byed pa'i lam gyis sna drangs nas padma rA ga dang /
zla ba bzhu ba lta bu'i khams kyi 'du 'phrod las byung ba'i bde bas stong pa nges par byas pa'i thabs khyad par can la brten nas nyon mongs phra rags thams cad zad par spangs pa'i lam mchog rdo rje 'dzin pa'i go 'phang brnyes pa mtshon par bya ba'i ched rnams su rim bzhin /
sku gdung rin po che dur smrig gi rgyal mtshan bsgreng ba rnams kyis legs par mnab tu rung ba'i chos gos rnam pa gsum gyis nye bar klubs shing /
phyag g.yon mnyam gzhag gi steng du drang srong gi snod 'bru dang dri bzang po'i sman dang rin po che'i rigs sna tshogs pas phyur bur gang ba dang /
nye ba'i char rung ba tshad dang mthun pa'i gsil byed sogs sangs rgyas bcom ldan 'das kyis legs par gsungs pa'i chos 'dul ba la khyim nas khyim med par rab tu byung ba'i gang zag rnams la ston pa thugs rje can gyis rjes su gnang ba'i yo byad kyis spras shing /
longs spyod rdzogs pa'i sku'i chas 'jug thor tshugs dang cod pan /
dar dbyangs /
stod g.yogs /
smad g.yogs /
lha'i sku nye bar mtshon pa'i kha TwaM ga dang /
rnam par mi rtog pa'i bdag nyid kyi tshangs skud bcas kyis brgyan cing /
sku mdun phyogs su til mar can las grub pa'i stegs kyi khar phyag DAM /
phyag dril /
ka pA la tshad dang mthun pa byin gyis brlabs pa'i bdud rtsi nang mchod kyis khengs pa khebs ldan stegs bcas sogs rdo rje slob dpon chen po'i yo byad ma tshang ba med pa bkod nas /
mthong ba dang thos pa dang /
dran pa dang reg pa rnams lta smos kyang ci dgos /
dam pa nyid kyi mtshan tsam yang sgra 'dzin gyi bu gar son pa'i skal ba dang mi ldan pa rnams la'ang rdzi phyogs kyi reg pa phog pa tsam gyis phan bde'i lam bzang po gsal bar mdzad cing /
thams cad mkhyen pa'i sar dang gis bkri ba'i phyag g.yas chos 'chad kyi phyag rgya dang bcas zhal gyi dkyil 'khor shar gyi phyogs su gzigs nas gdul bar bya ba'i 'gro ba lha'i tshogs nas /
srin bu'i tshogs kyi bar spyi dang khyad par bsil ldan gyi ra ba dkar pos khor yug tu bres pa'i byang phyogs kyi ljongs 'dir gnas pa'i gdul bya mtha' dag bdung bzhi'i g.yul las rnam par rgyal te mngon par byang chub mthar thug pa sangs rgyas kyi go 'phang la reg par ma mdzad kyi bar du thugs rje'i spyan ras kyis btsa' ba mi 'dor zhing /
mchog gi sprul pa'i sku myur bar gsal ba'i rten 'brel gyi sgo 'phar brgya phrag du ma dang chabs gcig par bzhugs su gsol zhing /
de'i tshe /
na bza' /
dbu rgyan /
sku'i nyer dpyad sogs la byi dor legs par grub pa @# / /
dang| mjal zhu dkar gsal che khyad steng gi sgo mangs phye skabs shar ri'i phrag pa nas nyi ma'i dkyil 'khor lhag gis shar bas bum sgo'i nang thad za ma tog gi dbus su bzhugs pa'i sku gdung rin po che yid bzhin dbang gi rgyal por 'od zer gyis dkrigs pa der tshogs kun gyi mig lam du gyur pa sam bsgrigs pa'i rten 'brel bzang po lhun gyis grub pas tshang ma ya mtshan zhing ngad pa'i dpal du gyur gda' /
sku'i mdun phyogs su til mar can las grub pa'i stegs bu'i sted du zhal dkar yu ring bcud phun sum tshogs pas gang ba stegs bcas /
bzed zhal /
spyi blugs /
saM b+ho Ta dang sa gzhong /
gong du bshad pa'i DI dril nang mchod kyi snod sogs dang /
bstan bcos gsar du rtsom par mdzad pa'i yig chas sogs bkra ba'i nyer dpyad rnam pa dum dang /
lhag par rje nyid kyis gzigs dpe rgyun ring du gnang ba'i rje bdag nyid chen po'i legs bshad mdo sngags gnyis kyi lam rim chen mo gnyis zhal phye ste /
gdul bya la chos kyi 'khor lo rgyun mi chad par bskor ba'i tshul du bzhugs /
gzhan yang bum nang der ring bsrel rnam pa bzhi'i tshogs dpag tu med pa bzhugs pa las rnal 'byor ma rgyud kyi skor la /
bde mchog lU i pa'i sngags rtsa rgyud mngon brjod bla ma las gsungs pa gtso bo yab yum gyi rtsa sngags /
snying po /
nye snying /
yab yum gyi go cha'i sngags te rin chen rnam bzhi /
'khor rnams kyi snying po /
yab yum gyi rkang brgyad /
bde mchog nag po pa'i sngags bshad rgyud rdo rje mkha' 'gro las byung ba gtso bo yab yum gyi rtsa sngags snying po /
nye snying /
'khor rnams kyi snying po /
khro bo bcu gcig gi sngags /
bde mchog dril bu lha lnga yab yum gyi snying po /
nye snying /
'khor rnams kyi snying po /
yab yum gyi rkang brgyad dang phreng sngags /
bde mchog mai tri bcu gsum ma'i gtso bo yab yum gyi snying po /
nye snying /
'khor rnams kyi snying po /
yab kyi rtsa sngags dang 'phreng sngags /
bde mchog sdom 'byung nas 'byung ba'i gtso bo yab yum gyi snying po /
nye snying /
yab yum gyi rkang brgyad dang 'phreng sngags /
'khong rnams kyi snying po /
dpal dus kyi 'khor lo yab yum gyi rtsa sngags /
snying po /
nye snying /
bcom ldan 'das dpal dus kyi 'khor lo rdo rje shugs kyi rtsa sngags rkang pa bcu drug pa /
rtsa sngags rkang pa bdun cu rtsa gnyis pa /
khro bo bcu la bka' bsgo pa'i sngags /
thugs kyi dkyil 'khor dang /
gsung gi dkyil 'khor gyi lha rnams kyi snying po /
sku'i dkyil 'khor gyi tshes lha sum brgya drug cu /
sku'i khro bo yab yum /
klu bcu /
phyir 'dod ma /
rab gtum ma /
'jig rten pa rnams kyi gzungs dang dbang sngags /
dus 'khor sdom chen gyi gzungs /
sangs rgyas mnyam sbyor gyi he ru ka 'khor bcas kyi sngags /
rnam snang /
rdor nyi /
padma gar dbang /
rta mchog rdor sems rnams 'khor bcas kyi sngags /
mkha' 'gro rgya mtsho'i go cha'i sngags /
snying po /
nye snying /
rtsa sngags rkang pa brgyad pa dang bzhi bcu rtsa brgyad pa /
dpa' bo'i rtsa sngags /
phag mo'i snying po /
nye snying /
rtsa sngags /
snying 'dab lha mo nyer bzhi'i sngags /
rdo rje 'khor lo'i rnal 'byor ma'i sngags /
snying po /
yon tan gyi 'khor lo /
bskal bzang sangs @# / /
rgyas nyis brgya zhe dgu /
sgo mtshams ma'i bar gyi gzungs /
nam mkha'i 'khor lo'i sngags /
rlung 'khor /
sa 'khor /
bskal bzang sangs rgyas nyis brgya zhe dgu /
sgo mtshams ma brgyad /
me chu ye shes gsum gyi 'khor lo /
bskal bzang sangs rgyas nyis brgya zhe dgu /
sgo mtshams ma'i thugs gsung sku'i 'khor lo /
bskal bzang sangs rgyas nyis brgya zhe dgu /
sgo mtshams ma bzhi re rnams kyi sngags /
kyai rdo rje'i rtsa sngags /
snying po'i rdo rje gri gug / /
'phreng sngags /
yum gyi snying po /
'khor rnams kyi snying po /
bdag med lha mo bco lnga'i snying po /
gur rigs bsdus lha zhe dgu'i snying po /
khro bo bcu'i sngags /
kyai rdo rje lha bcu bdun ma'i rtsa sngags /
snying po /
nye snying /
'phreng sngags /
mahA ma ya'i sngags /
rdo rje gdan bzhi'i sngags padma dra ba'i rtsa sngags /
snying po /
gtso bo'i phreng sngags /
'khor rnams kyi sngags /
sgrol ma lha bcu bdun ma'i sngags /
rdo rje phug pa lugs kyi sngags /
sangs rgyas thod pa'i rtsa sngags /
snying po /
nye snying /
lha dgu'i gzungs rnams dang /
rnal 'byor pha bla na med pa'i rgyud kyi skor la dpal gsang ba 'dus pa mi bskyod pa lha so gnyis kyi snying po /
yum bzhi dang khro bo dgu'i phreng sngags /
gsang 'dus 'jam rdor gtso 'khor gyi sngags /
gsang 'dus jo bo lugs 'jig rten dbang phyug gtso 'khor gyi snying po /
phyag rdor 'khor chen gyi rtsa sngags /
snying po /
nye snying /
phyag rdor gtum po 'khor bcas kyi snying po /
gshed dmar lha bcu gsum ma gtso 'khor gyi snying po /
gshed dmar lha lnga gtso bo'i snying po /
nye snying /
phreng sngags /
rje btsun dpa' bo bzhi /
dpa' mo bzhi so so'i snying bo /
gshin rje gshed dgra nag gtso 'khor gyi snying po /
rdo rje 'jigs byed kyi snying po /
nye snying /
rtsa sngags /
'khor rnams kyi sngags /
gdong drug gtso 'khor gyi lha rnams kyi sngags /
bde chen ral gcig lha nyer lnga'i sngags dang /
ma rgyud gyi khongs su gtogs pa he ru ka'i yig brgya 'dod gsol dang bcas pa bzhugs shing /
rnal 'byor rgyud kyi skor la /
rtsa rgyud de nyid bsdus pa nas 'byung ba'i rdor dbyings dkyil 'khor gyi lha rnams kyi mtshan sngags /
khams gsum rnam rgyal gtso 'khor gyi gzungs /
khams gsum rnam rgyal gyi bskal bzang dang 'jig rten pa'i sngags /
rtse mo rigs bsdus kyi dkyil 'khor dbus ma /
phyogs mtshams brgyad /
grwa /
bskal bzang /
'jig rten pa'i lha rnams kyi snying po /
cha mthun rgyud dpal mchog nas 'byung ba'i rdor sems lha tshogs kyi gzungs /
dpal mchog rigs bsdus kyi dkyil 'khro dbus ma /
phyogs mtshams brgyad /
sgo ba bzhi /
rdo rje 'khor lo 'jig rten pa'i dkyil 'khor gyi mtshams bzhi /
gzhi dkyil 'khor phyi ma 'jig rten pa'i dkyil 'khor gyi mtshams bzhi /
gzhi dkyil gyi sgo ba bzhi'i bar gyi gzungs /
nam mkha' dri med che ba'i lha rnams kyi mtshan sngags /
gzungs dkyil gyi sa bcu gnyis spyi dang so so'i sngags /
phar phyin bcu gnyis /
dbang bcu /
gzungs bcu gnyis /
sgo bzhi /
so rig bzhi /
sbeg sogs bzhi so so'i gzungs /
dkyil 'khor gsum pa chos dkyil gyi sems dpa' bcu drug /
khro bo brgyad /
bdug sogs bzhi /
'dod sogs bzhi so so'i gzungs /
dkyil 'khor bzhi pa las dkyil gyi 'jig rten pa'i gzungs /
sgo @# / /
ba'i gzungs /
nam mkha' dri med par pa /
'jam dpal gsang ldan gyi lha rnams kyi mtshan sngags /
dang po'i sangs rgyas ye shes sems dpa' rigs lnga /
sems ma bzhi /
sems dpa' bcu drug /
nang sgeg bzhi /
phyi sgeg bzhi /
sgo ba bzhi /
nam mkha' dri med chung ba sgyu 'phrul dra ba'i lha rnams kyi mtshan sngags /
sbyong rgyud nas 'byung ba'i gzungs la /
kun rig rtsa ba'i dkyil 'khor gyi lha rnams kyi sngags /
gtsug tor dgu'i sngags /
phyag rdor 'chi bdag 'joms pa'i sngags /
mi 'khrugs pa'i lha tshogs rnams kyi gzungs /
yi ge brgya pa 'dod gsol dang bcas pa /
spyod rgyud kyi gzungs kyi skor la rnam snang mngon byang gi gtso bo rnam snang /
thugs chos 'byung gru gsum /
nam mkha'i spyan ma /
spyan ras gzigs /
sgrol ma /
khro gnyer can ma /
grags ldan ma'i snying po /
mthu chen thob /
gos dkar mo /
rta mgrin /
phyag rgya yid bzhin nor bu /
phyag rdor /
ma mA ki /
rdo rje lu gu rgyud /
khro zla gtso bo /
rdo rje 'dzin pa bcu gnyis /
rdo rje rtse mo /
mi g.yo ba /
'jig rten gsum rgyal /
gdul dka' /
mngon phyogs bcas so so'i gzungs /
dkyil 'khor gnyis pa la bcom ldan 'das shAkya thub pa /
sangs rgyas spyan ma /
lha mo mdzod spu /
gtsug tor spyi /
gdugs dkar /
rgyal ba'i gtsug tor rnam rgyal /
rnam par 'thor ba /
gzi brjid phung po| gnas gtsang lha lnga /
gtsug tor cher 'byung /
gyen 'byung /
sgra dbyangs mtha' yas /
me lha /
drang srong drug /
gshin rje /
'chi bdag /
dus mtshan ma /
gzhon nu ma sogs bzhi /
bden bral /
lha dbang /
chu lha /
nyi ma /
tshangs pa /
sa lha /
dbyangs can /
khyab 'jug /
skem byed /
rlung lha /
bde byed /
dbu ma /
zla ba /
khro bo gzhan gyis mi thub pa /
khro mo gzhan gyis mi thub pa /
sa bdag /
dga' bo dang nyer dga' rnams so so'i gzungs /
dkyil 'khor gsum pa la /
rdo rje dam pa sbyin pa /
dra ba can gyi 'od| dri ma med pa'i 'od /
skra can ma /
nye ba'i skra can ma /
sna tshogs ma /
nor ldan ma /
'gugs ma /
phyag brnyan ma lnga /
sgrib sel /
ngo mtshar can /
mi 'jigs sbyin /
ngan song spong /
skyong sems blo gros /
byams pa mngon 'byung /
blo chen /
gdung ba thams cad zhi byed /
blo gros bsam mi khyab /
sa snying /
rin 'byung /
rin chen lag /
sa 'dzin /
phyag na rin chen /
bsam pa brtan pa /
nam mkha'i snying po /
nam mkha'i blo gros /
rnam dag blo gros /
spyod pa'i blo gros /
nam mkha' dri med /
brtan pa'i blo gros /
gdul dka' /
mngon phyogs rnams so so'i gzungs sngags /
bya rgyud kyi gzungs kyi skor la /
don yod zhags pa'i gzungs /
bcu gcig zhal klu sgrub lugs kyi gzungs /
bcu gcig zhal dpal mo lugs kyi gzungs /
seng+ge sgra'i gzungs /
sman bla'i mdo sngags /
rdo rje rnam 'joms kyi gzungs ring thung /
'jam dpal gyi zhal nas gsungs pa'i gzungs sngags /
'jam dpal gyis dmod btsugs pa'i gzungs sngags /
'jam dpal gyis dam bcas pa'i gzungs sngags shes rab blo 'phel /
'jam dpal gyi mtshan brgya rtsa brgyad pa /
sa bcu rnams kyi gzungs /
khro bo rme brtsegs kyi bstod sngags /
sangs rgyas kyi mtshan brgya rtsa brgyad pa /
spyan ras gzigs kyi mtshan brgya rtsa brgyad pa /
byams pa'i mtshan brgya rtsa brgyad pa /
nam mkha'i snying po'i mtshan brgya @# / /
rtsa brgyad pa /
kun tu bzang po'i mtshan brgya rtsa brgyad pa /
phyag rdor gyi mtshan brgya rtsa brgyad pa /
sgrib sel gyi mtshan brgya rtsa brgyad pa /
sa snying gi mtshan brgya rtsa brgyad pa /
byams pas dam bcas pa'i gzungs /
gnod 'dzin gyi mtshan brgya /
khang bu brtsegs pa /
nor bu brtsegs pa /
mthong ba don yod /
mdzod spu nor bu /
mchod rten gcig btab na bye ba btab par 'gyur ba sogs so so'i gzungs /
yon sbyong ba'i sngags /
brgyad stong pa'i sngags /
sgrol ma'i mtshan brgya rtsa brgyad /
'phags ma sgrol ma'i gzungs /
sgrol mas dam bcas pa'i gzungs /
sgrol ma 'jigs pa brgyad skyobs kyi sngags /
'jigs pa brgyad las sgrol ba'i sngags /
lo ma gyon ma'i gzungs /
gza' yum /
rgyal mtshan rtse mo'i dpung rgyan gyi sngags /
mchod pa'i sprin gyi gzungs /
bcom ldan 'das shAkya thub pa'i snying po /
sher snying gi gzungs /
de bzhin gshegs pa'i yi ge brgya pa /
sgo drug pa'i gzungs /
mchog gi gtso bo'i snying po /
gtso mo /
gser 'od /
shAka seng /
rma bya chen mo /
tshe dpag med /
chos thams cad kyi yum /
bde gshegs tsan+dan yan lag /
sgrol ma mchog /
nam mkha' lding rnams kyi gzungs /
rnam 'joms yang snying /
brtan bzhugs kyi gzungs /
tshe dpag med kyi mtshan brgya rtsa /
'chi mang tha sgra'i gzungs /
bcu gcig zhal dpal mo lugs dang 'od zer can ma 'khor bcas kyi gzungs /
gtsug tor gdugs dkar lha tshogs rnams kyi gzungs /
so so 'brang ma /
stod chen rab 'joms /
rma bya chen mo /
gsang sngags rjes 'dzin /
bsil ba tshal /
sangs rgyas dri med 'od snying /
sgrib sel /
mchod rten rab gnas /
mchod pa dang skor ba'i gzungs /
snying po /
nye snying gzungs dang bcas pa /
mchog tu bsngags pa gzungs chen sde lnga'i skor la /
gtsug tor dri med kyi gzungs ring thung /
gsang ba ring bsrel /
byang chub rgyan 'bum gyi gzungs ring /
rtsa sngags /
snying po /
gtsug tor rnam rgyal gyi gzungs ring /
snying po /
nye snying /
rten 'brel snying po /
yangs pa'i grong khyer du 'jug pa'i gzungs sogs mdo gzungs mang ba bcas ka smi ra'i shog bu tshos sna lnga la rin chen dang gnyis kyi khu bas bris pa tshar bdun phrag re dang /
gong gsal rnal 'byor bla na med pa'i lha rnams kyi gzungs sngags skye ma shog la mtshal gyis par ba tshar brgya phrag gcig dang bdun cu don gnyis /
nas shog la snag tshas par ba bdun brgya dang nyi shu rtsa lnga /
rnal 'byor rgyud kyi lha rnams kyi mtshan sngags skyem shog la dri bzang dang mtshal gyis par ba tshar stong dang lnga brgya drug cu tham pa /
nas shog la snag tshas par ba tshar nyis stong bdun brgya bzhi bcu zhe bzhi /
spyod pa'i rgyud kyi lha rnams kyi mtshan sngags skyem shog la dri bzang dang mtshal gyis par ba tshar chig stong chig brgya drug cu re drug /
nas shog la snag tsha par ba tshar stong phrag gcig dang bcu gnyis /
bya ba'i rgyud kyi lha rnams kyi gzungs sngags skyem shog la dri bzang dang mtshal gyis par ba tshar stong phrag gcig dang chig brgya drug cu re drug /
nas shog la snag tshas par ba tshar stong dang bcu gnyis /
sgo drug pa'i gzungs skyem shog la dri bzang dang mtshal gyis bar ba tshar nyis @# / /
stong drug brgya bzhi bcu tham pa /
nas shog la snag tshas par ba tshar chig stong chig brgya dang bcu tham pa /
gzungs chen sde lnga skyem shog la dri bzang dang mtshal gyis par ba tshar sum stong sum brgya drug cu tham pa /
nas shog la snag tshas par ba tshar nyis stong drug brgya lnga bcu tham pa /
mdo gzungs nas shog la snag tshas par ba tshar nyis brgya lnga bcu tham pa bcas dang /
gsung rten glegs bam skor la /
rje bla ma srid zhi'i gtsug rgyan chen po'i bka' 'bum dpal gsang ba 'dus pa mi bskyod rdo rje'i dkyil 'khor gyi cho ga'i rnam par bshad pa dbang don de nyid yang gsal snang ba rdo rje sems dpa'i zhal lung mthing shog bzang po la rin chen dang po'i khu bas bris pa pusta ka gcig dang /
bla ma /
sangs rgyas /
byang sems sogs la gsol ba 'debs pa'i rim pa dge legs nyin mor byed pa'i snang ba sogs bka' 'bum cha tshang tshar gsum la glegs bam bco lnga /
kho bo cag nas nang gzhug tu ched dmigs phul ba'i khams gsum chos kyi rgyal po tsong kha pa chen po'i bka' 'bum cha tshang gsar bskrun gyi par phung glegs bam bco brgyad dang sku na rim gyi gzigs dpe sngags rim chen mo bris ma /
lam rim chen mo bar ma gcig /
yang rje btsun tsong kha pa chen po'i bka' 'bum cha tshang tshar gcig la glegs bam nyi shu rtsa gsum /
rgyal tshab thams cad mkhyen pa'i bka' 'bum rnam bshad snying po'i rgyan /
rnam 'grel TIka chen thar lam gsal byed /
rin chen phreng ba'i dar TIka sogs la pusta ka brgyad /
mkhas grub thams cad mkhyen pa'i bka' 'bum stong 'dun bskal bzang mig 'byed rnam 'grel TIka chen rigs pa'i rgya mtsho /
dpal dus kyi 'khor lo'i TIka chen de nyid snang ba sogs la pusta ka brgyad /
rje 'dul ba 'dzin pa chen po grags pa rgyal mtshan gyi bka' 'bum 'dul ba'i bslab bya chen mo /
kun rig TIka chen /
rigs gsum spyi'i cho ga sogs la glegs bam gsum /
rgyal ba dge 'dun grub kyi bka' 'bum 'dul ba'i gleng 'bum chen mo /
mdzod TIka thar lam gsal byed /
tshad ma rigs pa'i rgyan sogs la glegs bam drug /
rgyal ba dge 'dun rgya mtsho'i bka' 'bum drang ba dang nges ba'i don rnam par 'byed pa legs bshad snying po'i dka' 'brel /
dbu ma'i rnam bshad dgongs pa rab tu gsal ba /
yi dam dang chos skyong sgrub skor sogs glegs bam bzhi /
mkhas grub nor bzang rgya mtsho'i bka' 'bum bod gsum /
rgyal ba bsod nams rgya mtsho'i bka' 'bum khrid yig gser gyi yang zhun sogs dang /
rgyal ba dben pa chen po'i bka' 'bum cha tshang pod gcig /
paN chen blo bzang chos kyi rgyal mtshan gyi bka' 'bum lam rim gyi dmar khrid bde lam /
phar phyin rtsa TIka /
'dul ba'i bslab bya sogs glegs bam lnga /
rgyal ba lnga pa chen po'i bka' 'bum 'dul ba'i las chog rnam rgyal gser mdog /
phar phyin blo bzang dgongs rgyan /
chos mngon rin chen 'dren pa'i shing rta sogs mdo phyogs dang /
gsang sngags gsar 'gyur la brten pa'i yi dam sgrub skor sogs glegs bam bco brgyad /
paN chen blo bzang ye shes kyi bka' 'bum snying po don gsum gyi khrid yig /
gsan yig gzhan phan rin chen dbang gi rgyal po @# / /
rtogs brjod /
shre ya sogs glegs bam lnga /
rgyal ba tshangs dbyangs rgya mtsho'i bka' 'bum lam rim gsol 'debs sogs nang don gtso bor ston pa le tshan mang ba /
lcang skya rin po che'i bka' 'bum byang chub lam gyi rim pa tshigs su bcad pa blo sbyong snyan rgyud chen mo'i khrid kyi rim pa gzhan phan nyi ma /
gsang bde 'jigs gsum gyi sgrub thabs sogs glegs bam lnga /
rje mkhas grub pas mdzad pa'i bla ma mchod pa'i khrid yig /
bla ma 'jam dbyangs kyis mdzad pa'i bde mchog bskyed rim /
khri chen ngag dbang mchog ldan pa'i bka' 'bum cha tshang /
bla ma byams pa rin po che'i bka' 'bum cha tshang pod gsum /
bstan pa'i gsal byed chen po lcang skya mchog sprul rin po ches mdzad pa'i rang dang gzhan gyi grub pa'i mtha'i rnam par bzhag pa thub bstan lhun po'i mdzes rgyan glegs bam gcig /
byams chos sde lnga /
brgyad stong 'grel chen /
skyes rabs so bzhi pa /
tshe mdo gser bris ma glegs bam bzhi /
bu ston thams cad mkhyen pa'i bka' 'bum glegs bam bdun /
kun mkhyen mtsho sna pa chen po'i 'dul ba'i rnam bshad nyi ma'i 'od zer /
grub chen las kyi rdo rje'i bka' 'bum pod gcig /
gro lung pa chen po'i bstan rim /
dpe chos rin chen spungs pa /
pha chos dang bu chos so so nas gnyis re /
'jam dpal mtshan brjod tshar mang ba /
dam pa'i chos padma dkar po /
snying rje padma dkar po /
mdo sde bskal ba bzang po gser ma glegs bam gcig bcas dang /
gtso bor nang rten yungs 'bru lta bu'i ring bsrel la /
chos kyi rgyal po srong btsan sgam po'i mdzod spu nas sprul pa'i dge slong a kar ma nyis mchod rten padma'i 'khor lo nas spyan drangs pa'i de bzhin gshegs pa 'od srung gi 'phel gdung rin po che rje nyid kyi gzims chung gi rten gtso bor bzhugs pa nas chad pa'i 'phel gdung rin po che gcig /
bdag cag gi ston pa mnyam med shAkya'i rgyal po'i sku gdung rin po che cha brgyad du bgos pa'i ya gyal ma g+ha d+ha'i rgyal po ma skyes dgra'i rten skal rgyal po'i khab tu gter du sbas pa slar chos rgyal mya ngan med kyis gter nas bzhes pa'i nang tshan mahA tsi na'i rgyal khab chen por phebs pa 'gro ba'i mgon po 'phags pa rin po cher 'bul chen gsum gyi dang por phul ba rgyal mkhar rtse ba'i nang rten du grags pa 'phel gdung a ma bya sgong tsam rje nyid kyi gzims chung nang rten gyi gtso bor bzhugs pa las phebs pa'i 'phel gdung rin po che bdun /
yang rnam 'dren nyi ma'i gnyen gyi phyag g.yas pa'i mtheb tshigs steng ma las phebs pa'i 'phel gdung rin po che sna dkar rtse ba'i nang rten du grags pa rje nyid kyi gzims chung rten gtso bor bzhugs pa las chad pa gsum /
sku gdung dang sku bal gyi ring bsrel skor la /
rje bla ma srid zhi'i gtsug rgyan chen po nyid kyi dbu lo bubs tshang ma dang /
phyag sen /
skur yun ring bcangs pa'i dbu paN sna ring /
ring 'gag /
btsar mo /
mthang sham /
sku rags /
sku gzan /
mnyam med thub pa'i dbang po sngon slob lam la spyod pa'i skabs ri dwags ru rur skye ba bzhes pa'i r+wa'i tshal bu /
paN chen nA ro ba chen po'i rus pa'i rgyan drug gi cha shas dang /
phyag gi rdo rje rtse lnga pa 'khrul med /
grub chen nag po spyod pa'i rus rgyan gyi cha shas /
paN chen @# / /
shAkya shrI'i snam sbyar rdo chos ma'i tshal bu /
pha dam pa sangs rgyas kyi sgom thag gi cha shas /
jo bo bka' gdams pa'i byin rten gyi skor la /
dpal lha gcig dI paM ka ra'i gdung nag ring bsrel /
snam sbyar gyi grwa tshang ma /
khu ston rten skal gyi dbu zhwa tshal bu /
phyag 'phreng /
sku sha /
phyag tshas bcas kyi rten 'dam /
sag sgril gyi nang sha /
rgya dpe shing shun la bris pa r+wa sgreng nang rten nas byung ba shog le gcig dang /
na bza' tshil bu /
dge ba'i bshes gnyen 'brom ston rin po che'i dbu lo dang /
de'i gdung thal /
tshems /
sku sha bcas kyi rten 'dam dang /
na bza'i tshal bu /
rdog lo khu dpon gyi na bza' dang /
dpe khri'i rten 'dam /
khu ston brtson 'grus g.yung drung gi gdung rus kyi rten 'dam /
dge ba'i bshes gnyen dgon pa pa chen po'i sku rags tshal bu /
dge ba'i bshes gnyen po to ba'i snam sbyar tshal bu dbu skra dang thugs kyi rten 'dam na bza' dang sku chos kyi tshal bu /
dag ba'i bshes gnyen kham lung pa chen po'i cha'u'i rten 'dam /
dge bshes shar ba'i sku mtshal gyi rten 'dam /
dge ba'i bshes gnyen sne'u zur pa ye shes 'bar gyi dbu skra'i rten 'dam dang /
na bza' /
zhang ka ma pa'i na bza'i rten 'dam /
dge bshes spyil bu ba'i snam sbyar dang snam sbyar gyi rten 'dam /
bya 'dul 'dzin chen po'i gdung dang dbu lo'i rten 'dam dang gdung rus /
mtshams nam mkha' grags kyi gdung gi rten 'dam /
dbu lo /
na bza' /
snar thang pa'i rten 'dam phab rgyun /
spal ti dgra bcom pa'i dbu lo dang /
dbu lo'i rten 'dam /
snar thang dpal ldan gro'i gdung gi rten 'dam /
dge ba'i bshes gnyen sgre pa'i gdung gi rten 'dam /
bcom ldan rig ral gyi gdung gi rten 'dam /
rgyal sras thogs med bzang po'i snam sbyar tshal bu /
bu ston thams cad mkhyen pa'i dbu lo /
snam sbyar dang /
dbu zhwa'i tshal bu /
mkhan chen las kyi rdo rje'i dbu lo dang /
phyag mdzub kyi cha shas /
dbu skra dang phyag mdzub kyi rten 'dam /
dge ba'i bshes gnyen gnya' phyug pa'i snam sbyar tshal bu /
bka' gdams gsar ma'i byin rten skor la /
khams gsum chos kyi rgyal po tsong kha pa chen po'i dbu lo /
dbu zhwa'i tshal bu /
snam sbyar gyi snam phran tshang ba /
tshems /
sku dreg /
sku mtshal /
gsang chab bcas bzhi'i rten 'dam /
zhal dkar yu ring /
gsol sder /
mkhas grub rin po che'i gdung gi rten 'dam /
snam sbyar tshal bu| 'dul 'dzin grags pa rgyal mtshan gyi sku ber tshal bu /
paN chen dge 'dun grub kyi dbu lo /
sku chos dang dbu zhwa'i tshal bu /
'jam dbyangs chos rjes chos lung du sgrub pa mdzad pa'i gtor zan /
ba so chos kyi rgyal mtshan gyi dbu lo /
sems dpa' chen po kun bzang ba'i dbu skra'i rten 'dam /
rje byams pa gling pa'i na bza' /
'jam dbyangs gtsang pa bdun rgyud kyi dbu skra dang phyag sen gyi rten 'dam /
rje smon lam dpal ba'i shangs phyis /
mkhas grub nor bzang rgya mtsho'i dbu lo dang snam sbyar tshal bu /
sngags 'chad dge 'dun bkra shis kyi gdung gi rten 'dam /
'jam dbyangs legs pa chos 'byor gyi sku chos tshal bu /
thams cad mkhyen pa dge 'dun rgya mtsho'i snam sbyar dang dbu dom nang sha'i tshal bu /
sku mtshal dang pur sol gnyis kyi rten 'dam /
paN chog ldan gyi snam sbya rags pa'i gdung rus dang gdung gi rten 'dam /
rgyal dbang bsod nams rgya mtsho'i mgul srung gi thag pa /
phyag ngar gi sku sha /
chab ser dbu klad gnyis kyi rten 'dam /
grub chen thar ba'i rgyal mtshan gyi sku chos /
mkhas grub sangs rgyas ye shes kyi thugs kyi cha shas /
mdar ston blo bzang grags pa'i phyag 'phreng gi thag pa /
zhal snga nas bde ba can ba'i gdung gi rten 'dam /
khri rin po che bstan pa dar rgyas kyi dbu skra'i rten 'dam /
sgom bde nam mkha' rgyal mtshan gyi sku chos tshal bu /
paN chen blo bzang chos kyi rgyal mtshan gyi dbu lo /
thams cad mkhyen pa yon tan rgya mtsho'i dbu skra lcang lo /
shangs mtshal dang gdung rus gnyis kyi rten 'dam /
gsol lhung shubs bcas /
gsang chab ril bu /
'jam dbyangs bla ma dkon mchog chos 'phel gyi dbu lo /
rje pha bong kha pa dpal 'byor lhun grub kyi bdud rtsi ril bu dang phyag sen /
dbu lo /
dbu zhwa'i tshal bu /
rgyal dbang lnga pa chen po'i snam sbyar tshang ma /
me lug sku bcad rgya'i skabs kyi dbu lo bubs gcig /
pur ras kyi tshal bu /
rgyud sde rgya mtsho'i rjes gnang gnas skabs kyi me tog gi tshom bu /
shel gyi phyag 'phreng bcu rdzar dang bcas pa /
rje btsun blo bzang ye shes kyi dbu lo bubs gcig /
snam sbyar tshang ma /
thams cad mkhyen pa tshangs dbyangs rgya mtsho'i dbu lo dang na bza' bubs /
khri chen rdo rje 'chang ngag dbang mchog ldan pa'i dbu thod kyi cha shas /
de mo rin po che gong ma'i na bza'i tshal bu /
bka' rgyud gong ma'i byin rten skor la /
lho brag mar ba'i sku ber seng+ge mjing gnon dang| sras dar ma mdo sde'i sku ber dbu klad 'byar ba'i tshal bu /
rje mi la'i sgom thag dang /
r+wa'i bzhes can gyi tshal bu /
sgam po pa'i dbu lo /
dbu zhwa dang gsol sder gyi tshal bu /
ras chung rdo rje grags pa'i sgom thag gi rten 'dam /
'gro mgon phag gru'i dbu lo /
bdud rtsi ril bu /
phyag nas /
gsol zhal dngul gtums ma phra ldan stag lung pa'i nang rten las byung ba /
mi rus las grub pa'i rus rgyan phyag gdub tshang ma dang /
na bza'i tshal bu /
rgyal ba lo ras pa'i dbu dom rten 'dam /
rgyal ba yang dgon pa'i dbu lo /
'gro mgon gtsang pa rgya ras kyi na bza'i rten 'dam /
zhang g.yu brag pa'i bsam gtan og mkhar gyi dum bu /
rje 'bab rong ba'i na bza'i tshal bu /
a mi bya nag chen po'i na bza'i tshal bu /
byang bdag bo'i khyad nor dung chos nyis brtsegs /
sa skya ba'i byin rten skor la /
sa chen kun dga' snying po'i gar phod na bza'i tshal bu /
rje btsun grags ba rgyal mtshan gyi sku ber gyi tshal bu /
'gro mgon chos rgyal 'phags pa'i dbu zhwa dang sku ber gyi tshal bu re /
thugs kyi cha shas /
pang khebs rdo rgyus ma| phyag phreng rdog /
lo chen rin chen bzang po'i dbu lo /
rje btsun rgwa lo'i sgom thag tshal bu /
bla ma dam pa bsod nams rgyal mtshan gyi snam sbyar dang /
zhal 'gram gyi tshal bu /
rdo rje 'chang dbang phyug rab brtan gyi na bza'i tshal bu /
tshar chen rdo rje 'chang gi dbu lo /
mgon po bsod nams mchog ldan gyi snam sbyar tshal bu /
nang rten sku rten gyi skor la /
rje bla ma srid zhi'i gtsug rgyan chen po'i sku brnyan bur tsha las grub pa che ba dpal gsang ba 'das pa'i lha grangs dang mnyam pa dang /
gser zangs @# / /
las grub pa'i sku brnyan gcig /
yang rje nyid kyi pur tsha las grub pa'i lam rim bla rgyud sogs kyi sku brnyan chung ba nyis brgya dang lnga bcu tham pa /
rje bkra shis rdo kham rgyal pa na rim gyi thugs dam rten gtsor bzhugs pa byin rlabs kyi gzi 'od 'bar ba /
yang rje btsun tsong kha pa chen po'i sku brnyan gser zangs las grub pa che chung lnga dang /
tsan+dan dmar po las grub pa gcig /
rje bzhad 'phar mar grags pa byin can gnyis dang /
rje gzhan phan ma gnyis /
rje glang phur mar grags pa gcig /
gser zangs las grub pa'i grub chen lU i pa'i sku brnyan gcig /
li dmar las grub pa'i jo bo rje dpal ldan a ti sha'i sku brnyan /
'brom rin po che'i sku brnyan sman 'dam las grub pa byin can gcig /
gser zangs dang dngul las grub ba'i sku brnyan re /
tsan+dan dkar po las grub pa'i pha dam pa'i sku brnyan gcig dang /
paN chen shAkya shrI'i rdza sku byin can gcig /
gser zangs las grub pa'i rje mar pa'i sku brnyan /
sman 'dam las grub pa'i sras dar ma mdo sde'i sku brnyan byin can gcig /
bka' li las grub pa'i rje btsun mi la'i sku brnyan /
'gro mgon phag mo gru pa'i sku brnyan che ba gnyis /
chung ba gcig /
'gro mgon chos rgyal 'phags pa'i sku brnyan lim /
zhang 'gro ba'i mgon bo'i sku brnyan sen gang mar grags pa byin can gnyis /
rag las grub pa'i rgyal ba g.ya' bzang pa'i sku brnyan /
mkhas grub thams cad mkhyen pa'i thugs dam rten rdo rje 'jigs byed chen po'i snang brnyan rgya nag tA ming ma gsung byon mar grags pa dwags po lcang ra ba'i nang rten gras nas phebs pa byin can /
dpal gsang ba 'dus pa'i sku brnyan li ma rje nyid kyi thugs dam rten gtsor bzhugs pa byin can /
gser zangs las grub pa'i dpal 'khor lo sngom pa dang /
dpal rdo rje 'jigs byed chen po'i sku brnyan re /
li ser las grub pa'i rgyal ba rdo rje 'chang dang /
thugs rje chen po rgyal ba rgya mtsho'i sku brnyan re /
li khra las grub pa'i 'jam dbyangs dang /
lha mo dbyangs can ma'i sku brnyan re /
rdo rje sems dpa'i sku brnyan kha che li mar grags pa byin can /
sman 'dam las grub pa'i rdo rje phag mo'i sku brnyan /
mnyam med thub pa'i dbang po'i sku brnyan stod hor lim byin can gcig dang gser zangs las grub pa gsum /
yang thub pa'i dbang bo'i sku brnyan lim chung ba gsum /
li ser las grub pa'i rgyal ba byams pa dang /
mi 'khrugs pa'i sku brnyan re /
gser zangs las grub pa'i bcom ldan 'das sman gyi rgyal po'i sku brnyan gcig dang /
thub dbang longs sku'i cha byad byin can gcig /
rgyal ba mi 'khrugs pa'i sku brnyan lim gcig /
rgya gar shar li las grub pa'i thugs rje chen po gtso 'khor gsum pa byin can gcig /
jo bo rje'i phyag tsha 'khrul med bdun /
rje tsong kha pa chen po'i phyag tsha bcu gcig /
klu 'jim las grub pa'i mgon po phyag drug pa'i sku brnyan gcig /
rdo nag las grub pa'i dzam+b+ha la'i sku brnyan gcig /
'jam dbyangs gong ma chen pos stsal gnang sangs rgyas byang sems sogs kyi snang brnyan leb par ma bdun cu tham pa /
dngul gyi gdung rten gcig dang /
gdung rten lcags rtse mar grags pa gnyis /
yang bka' gdams gdung rten che chung gsum dang bcas pa rnams gos ser gyin bzas mngon par klubs te @# / /
gan+d+ho la'i rnam pa can gyi bzhugs khang so sor mchod ba'i bye brag sna tshogs pas mchod cing lus can mtha' dag la brtse zhing dgyes pa chen po'i tshul gyis bzhugs su gsol /
nang rten bris thang gi skor la /
rje bla ma srid zhi'i gtsug rgyan chen po'i thugs dam rten dga' ldan lha brgya ma'i khrid yig ltar gyi rje rin po che'i bris sku byin can /
gzigs pa lnga ldan gyi rje'i sku thang byin can /
yang bde gshegs brgyad kyis bskor ba'i rje rin po che'i sku thang gcig dang /
bla ma mchod pa'i tshogs zhing ltar gyi bris sku /
bsam yas mchim bu'i nang rten gras /
jo bo rje'i bris sku nyid kyi shangs mtshal dang phyag bris las grub pa byin can /
dge ba'i bshes gnyen spyan snga ba'i thugs dam rten jo 'brom zhal sprod kyi bris sku byin can /
thams cad mkhyen pa dge 'dun rgya mtsho'i shangs mtshal las grub pa'i jo bo rje'i bris sku byin can /
kun mkhyen lnga pa chen po'i pur ras la bris pa'i 'khrungs rabs rmad byung bskal ba ma ltar gyi sku thang gra tshar drug /
yang kun mkhyen lnga pa chen po'i sku sham la bris pa'i rje nyid kyi sku thang byin can /
grub chen brgyad cu'i bris sku byin can gcig /
cho 'phrul chen po'i mdzad pa ston pa'i mnyam med thub pa'i dbang po'i bris sku byin can /
'jam dbyangs gong ma chen po'i rigs sras bcu bdun pa'i phyag bris ma bde can zhing bkod rje nyid kyi gzims chung du yun ring bzhugs ba byin can gcig /
rje nyid kyi thugs dam rten dpal rdo rje 'jigs byed chen po'i bris sku byin can gcig dang nyid kyi shangs mtshal las grub pa'i 'jigs byed kyi bris sku phyag rjes ma byin can /
yang kun mkhyen lnga pa chen po'i shangs mtshal las grub pa'i 'jigs byed kyi bris sku byin can /
rgyal ba dge 'dun rgya mtsho'i thugs dam rten 'jigs byed r+wa lugs mar grags pa byin can /
kun mkhyen lnga pa chen po'i pur ras la gris pa'i bde mchog lha lnga'i sku thang byin can /
grub mchog lU i pa'i lugs kyi dpal 'khor lo sdom pa'i bris sku /
khyung po grags kyi thugs dam rten dpal 'khor lo sdom pa'i dkyil thang /
shar pa 'jam dbyangs chen po'i thugs dam rten bcom ldan 'das ma gdugs dkar mo'i dkyil thang /
thugs rje chen po padma dra ba'i dkyil thang bu ston thams cad mkhyen pas de thog nas dbang gsan pa byin can /
slob dpon a b+h+yA ka ra'i thugs dam rten bdag med lha mo bco lnga'i dkyil thang byin can /
paN chen nA ro pa chen po'i thugs dam rten rdo rje rnal 'byor ma'i dkyil thang byin can /
kun mkhyen lnga pa chen po'i shangs mtshal las grub pa'i rta mgrin gsang sgrub kyi bris sku rje nyid kyi thugs dam rten /
rdo rje 'phreng ba'i dkyil thang gras me thub ma byin can lnga /
dge ba'i bshes gnyen dgon pa ba chen po'i thugs dam rten seng ldeng nags kyi sgrol ma'i bris sku byin can /
rdo rje gdan gyi zhing bkod paN chen shAkya shrI'i phyag bris ma byin can /
sangs rgyas sum cu so lnga'i bris thang byin can /
rje nyid kyi yag rje'i thugs dam 'bral spang ma gnas brtan bcu drug gi bris thang bdun tshar me thub ma byin can /
ri bo rtse lnga'i 'jam dbyangs lha lnga'i bris thang rnams gong gsham zhal khebs dang bcas dri bzang po'i sman dang /
rin po che du mas mngon par mchod cing glo phan tshun nas legs par bsgril /
@# / /
bzang gos ser po'i na bzas nye bar klubs te rten gyi gtso bo dang zhal phyogs mthun par bzhugs /
za ma tog gi seng khri'i nang du spos shel rdog kham tshig tsam brgya dang brgyad yod kyi phreng ba rgyan bu ru kham bu tsam bzhi dang thod 'jog gser gyi bcu shad gsum yod gcig /
yang spos shel kham rlon tsam rdog brgya dang dgu yod kyi phreng ba thod 'jog spos shel can gcig /
spos shel sran rlon cam rdog brgya dang brgyad kyi phreng ba rgyan byu ru sran rlon che phyogs tsam bzhi thod 'jog dang bcas pa /
mu men gyi bcu shad bcu rdo gser gyis byas pa gsum /
byu ru kham skam cam rdog brgya dang brgyad yod kyi 'phreng ba gcig /
lud thang gi phreng ba rgyan spos shel kham bu tsam bzhi thod 'dzin byu ru /
shel dkar dmar ljang gsum gyi bcu shad re yod pa gcig /
shel phreng rgyan byu ru bzhi 'byar shal dkar dmar ljang gsum gyi bcu shad re yod pa gcig /
dung brgya dang brgyad kyi 'phreng ba gcig /
bo de tsi chos 'byung zhe gcig rdog brgya dang brgyad yong kyi 'phreng ba gcig gong ma'i phyag 'phreng rdog rer byu ru'i yig drug mgo mjug la gser dngul gyi skud tshags khyad mtshar ba rgyan byu ru kham rlon tsam bzhi thod 'jog dang bcas pa /
rgyab rdzar bad rA ga la bab gzugs gser khung can /
bcu shad byu ru sran rlon tsam gsum /
bcu rdo pad rA ga bcos bu /
rgya dngul lug rmig ma srang lnga re yod pa gsum /
srang re yod pa bzhi /
zho re yod pa gsum /
gser srang re yod pa rta rmig gzugs gsum /
gtsug g.yu dngul stegs ma gcig /
gong ma'i gos khug bzhi /
gser sil ma zho lnga /
mu tig srang gang /
mdzod gos gser ma sna lnga so so nas yug re rnams /
de dag thams cad kyang gzhung bshad dang mthun par mkhas pa dgyes pa'i tshad du legs par phul nas bum sgo'i nang du thugs rje chen po dpal mo lugs phyag stong spyan stong gi snang brnyan gser thur srang bzhi bcu zhe dgu dang zho lnga /
rgya dngul srang drug cu re bzhi dang zho gsum /
Tam srang nyi shu tham pa /
rang byung zangs mkhar rgya'i 'degs khal nyer lnga dang nyag gang spor phyed gsum /
ljon dmar 'degs khal nyi shu tham pa dang nyag bco lnga /
ti tsha 'degs khal bcu gsum dang nyag bdun bcas pa rnams bzo bo mkhas pas gcig tu bsres te bzhu btul legs pas sbyangs pa'i li dmar gser dngul gyi phra 'jug dang ldan pa 'phags pa nyid 'gro ba'i don bya ba'i phyir dngos su phebs pa 'dra ba nyid legs par bzhugs su gsol zhing /
de'i dus su bla ma lha tshogs spyi dang /
khyad par rje btsun rdo rje 'chang chen po de nyid kyi thugs rje bskul ba'i phyir bla mchod kyi cho ga dang zung du 'brel ba'i mchod sbrin dang| bstan pa rgyas pa'i smon lam sogs rgya cher spros pa'i dus su rten cing 'brel par 'byung ba'i sgo phun sum tshogs pa mtshon pa'i phyir snga dro tho rangs kyi char nam mkha' shin tu dwangs pa'i mur phyogs dang mtshams kun nas 'ja' sprin yid du 'ong ba du ma 'khrigs pa'i sbrin gyi gzugs la skye bo kun gyi mthun snang du grub par mchod lha'i gzugs la sogs pa'i ya mtshan sna tshogs dang /
lhag par 'jam mgon chos kyi rgyal po'i gdan sa chen po ri bo dge ldan du 'ja' sprin kha dog lnga ldan bkra @# / /
shis rdzas rtags dang rgyal srid sna bdun la sogs pa'i rnam pa nyin 'khyongs su gnas ba lag gis bzung du yod pa lta bu ngo mtshar bas khyab pa sogs ltas ngo mtshar ba byung ba mtha' dag ni brjod par nus pa ma yin no / /
'dir smras pa| tha mal skye po nyon mongs ling tog gis / /
rab 'grib snang ngor mi rtag skra shad kyis / /
nyer brid gang gi zung 'jug za ma tog /
gdul bya kun la ring bor phan 'dogs phyir / /
gser sbyangs las grub mchod sdong lhun po che / /
rin chen phra tshoms rgyu skar gyis dkrigs pa / /
rgyal tshab dgung blon blo gros chu mtsho dang / /
byin chen nyer zhugs bzo bo'i 'du byed kyi / /
klong las thon pa rnam bzhi'i ring bsrel tshogs / /
mtshang med dang khyad par mgon de yi / /
cha shas sna tshogs kyis gang 'dab brgya pa| |gser du bzhad pa'i mthu las rten 'brel gyi / /
sgo 'phar brgya phrag phye zhing khyad par du / /
'gro ba'i khams rnams ma zad de srid du / /
phan pa'i lam bzang gsal ba'i snang 'od kyi / /
rgyun tshogs chad pa med pa'i dpal du gyur / /
gzhan yang de'i dus rje bla ma srid zhi'i gtsug rgyan chen po de nyid kyi thugs kyi dgongs ba zab mo yongs su rdzogs shing /
'gro ba rang cag rnams kyi bsod nams kyi phung po yongs su rdzogs par bya ba'i phyir rje bla ma rdo rje 'chang chen po de nyid kyi dgongs bzhad ltar /
bshad sgrub bstan pa'i 'byung gnas gdan sa chen po dpal ldan 'bras sbungs su mgon po 'jam dbyangs dang /
ser theg ba chen po'i gling du rje btsun mi pham mgon po /
'brog ri bo dge ldan rnam par rgyal ba'i gling du khams gsum 'gro ba'i bla ma'i sku brnyan rnams dang /
kun gzigs rje bla ma de nyid kyi snang brnyan dngul las grub pa dang pur tshwa las grub pa'i bla ma yi dam mchog srung rnams kyi sku brnyan mtha' yas pa bzhengs pa ni /
mchod sdong chen po'i g.yas phyogs su kun gzigs rje bla ma thams cad mkhyen pa chen po'i sku 'dra rin po che dngul dkar srang chen brgyad brgya dang lnga bcu tham pa /
gser 'dam srang brgya dang bzhi bcu /
grang gser thur zho lnga dang skar lnga /
bzhugs 'bol rgyur mnyen zangs mkhar rgya'i khal nyi shu rtsa lnga dang nyag bcu| gser 'dam thur srang bzhi bcu zhe bzhi bcas kyi rang bzhin las bsgrubs pa'i snang brnyan byon mtshar khyad du 'phags pa /
phyag g.yas kyi phyag mtshan padma dkar po 'dab ma rab tu rgyas pa g.yu byu ru mu tig mu men rnams kyi ze'u 'bru'i dbus na glegs bam dang ral gris mdzes shing /
phyag g.yon du chos kyi 'khor lo rgyun mi chad par bskor ba mtshon pa'i phyir /
gser zangs kyi 'khor lo phra ldan gyis mdzes pa 'bol bcas kyi sku dpangs la rgyug mtho brgyad lhag bcas pa'i byin rlabs kyi gzi 'od 'bar ba 'gro ba kun gyi mchod pa'i zhing mchog dam par bzhugs ba'i nang gzhug tu /
bde bar gshegs pa'i 'phel gdung dang skyabs mchog rgyal dbang nyid kyi dbu lo bubs /
mnyam med jo bo chen po dI pa kAr dang /
'jam mgon chos kyi rgyal po tsong kha pa chen po yab sras kyis mtshon rgya bod kyi mkhas grub du ma'i sku gdung dang sku bal gyi ring bsrel rnams gser gdung chen mo'i nang gzhug dang cha 'dra'i thog srog shing brtan sngags kyis mtshon pa'i gzhung bshad dam pa'i phyag len mnyams pa'i sgo nas legs par gtams @# / /
te bzhugs shing /
gser gdung lha khang gi steng byang phyogs su gong gi bur tshwar 'phags bod kyi mkhas grub du ma'i sku gdung dang sku bal gyi ring bsrel /
sman sna /
dri bzang /
gnas chen rnams kyis sna rdo sna sogs bsres ba'i sman 'dam phun sum tshogs pa las grub pa'i bcom ldan 'das dpal dam pa dang po'i sangs rgyas dus kyi 'khor lo /
gsang ba 'dus pa /
'khor lo sdom pa /
rdo rje 'jigs byed /
dgyes pa rdo rje /
phyag rdor 'khor chen /
ma hA ma la /
sangs rgyas thod pa /
thugs rje chen po rgyal ba rgya mtsho /
spyan ras gzigs seng+ge sgra /
'jam dpal smra ba'i seng+ge /
seng ldeng nags kyi sgrol ma /
dbyangs can lha mo rnams dang /
gzhan yang ra sa'i gtsug lag khang dang /
po ta la'i mchod khang yas mas rnams su'ang sku rgyu gong 'dra'i rgyal dbang mchog gi snang brnyan bdun /
dus kyi 'khor lo /
gsang ba 'dus pa /
bde mchog lU i pa rnams kyi sku brnyan re /
spyan ras gzigs seng+ge sgra'i sku brnyan bzhi rnams gdan 'od kor bcas pa'i sku dpangs la rgyug mtho bdun nas bcu'i bar yod ba so so'i gzhung nas 'byung ba'i phyag mtshan rgyan spros cha tshang kyi rim pa tshul bzhin legs par 'du bgyis pa la nang gzhug tu bde bar gshegs pa'i 'phel gdung dang rgyal dbang de nyid kyi dbu los mtshon pa'i byin rlabs kyi rten khyad par can dum dang /
srog shing brtan pa'i sngags kyis mtshon ring bsrel rnam bzhis phyur bur gtams shing /
de dag gi sku gzugs la gsol ba'i grang gser thur srang sum cu so gnyis dang zho lnga /
phyag mtshan sogs kyi rgyur gser thur zho bzhi dang rgya dngul srang bzhi bcu zhe dgu dang zho do /
mdzod pur mu tig kham skam nas kham tshig yan chod kyi bar ngo bcu gnyis bcas kyis gtsos gser shog dang /
dri bzang /
rin po che dang sman la sogs pa song ba rnams zhib pa ma bkod cing /
de bzhin du mgon po mchog gi dgongs bzhed ltar ser 'bras dge gsum du bzhugs pa'i byams pa 'jam dbyangs khams gsum 'gro ba'i bla ma dang bcas pa'i snang brnyan /
bzhugs khri 'od kor rgyan sna drug gi bkod pa dang bcas pa gser zangs las grub pa rgyu bkod bzo tshad phun sum tshogs pa mtho tshad bzhi bcu zhe lnga lhag tsam pa'i sku dpangs can rnams /
dge 'dun rnams kyi gtsug lag khang lte ba'i tshogs khang chen mo'i gral gyi dbur bzhugs su gsol ba'i khang bzang sgyur bcos kyis bzhugs khang so so'i shing rtsi logs bris su dga' ldan /
mngon dga' /
kun gzigs sogs dag pa'i zhing gi bkod pa dang /
bla ma yi dam sangs rgyas byang sems kyi sku brnyan rnams kyis bar mtshams med par gtams shing /
'jam dpal dbyangs dang byams mgon gyi sku brnyan so sor sku rgyan 'dra mnyam gyi dbu rgyan snyan rgyan /
mgul rgyan /
do shal /
phyag gdub /
zhabs gdub /
'og bag rnams su phra rgyan phyogs mtshungs kyi gser ga /
g.yu drug dmar kham bu tsam gyi mthar rta so /
bag gzugs /
sen rgyab /
nor gzugs bcas g.yu rim bzhi yong /
logs ldebs su g.yu rim gcig yod /
g.yas g.yon du g.yu'i phra tshoms kyis phyug pa spus legs gcig /
pad 'dab sbus legs gsum /
pad hril gsum /
su gan+d+ha che ba rgya star nas chung ba kham tshig yan bdun /
pad rA ga rdog gong 'dra @# / /
bdun /
mu tig rdog gong 'dra bcu gsum /
kha che spos shel spus legs spor mtho gang dang sor bzhi nas mtho gang yan yod pa sum cu tham pa /
drug g.yu shas che ba'i a sgor g.yu hril spus legs lnga dang /
me shel pad rA ga mdog bya sgong tsam nyi shu tham pa /
dwangs shel chos kha sna tshogs mnga' kham tsam bcu drug /
spang g.yu mnga' kham tsam dgu /
nal gyi sol khe g.yu'i phra tshoms can gcig /
dwangs shel tshos bsgyur gru bzhi /
zlum po /
sgor mo /
nar stabs can sogs che chung sna tshogs ngo bdun /
g.yang Ti bya sgong tsam dang gru bzhi nar stabs can sna tshogs bzhi /
sgrog lu'i a lung 'khor lo gzugs gnyis rnams dang /
snang brnyan gsum so so'i bzhugs khri dang rgyab yol 'od kor bcas phyogs mtshungs kyi phra rgyan la g.yu drug gtogs dang bar g.yu sna tshogs che ba bya sgong tsam nas chung ba chi pa kha tsam gyi bar bcu drug /
byu ru rdog che ba mnga' kham tsam nas chung ba sran spos tsam gyi bar dgu brgya dang sum cu so lnga /
spos shel che ba sgor mtho gang dang sor gsum yod pa nas chung ba rgya sran tsam gyi bar rdog bdun brgya dang sum cu so dgu /
bar g.yu shas che ba'i dpral g.yu gser skongs ma zheng mkhyid gang sor drug nas bzhi'i par yod pa ngo bcu gnyis /
mu men leb mo ngo gnyis /
a sgor gyi lto ba g.yu phra can ngo gnyis dang mgo bzhi /
m+r+gad rgya star tsam gcig /
g.yu'i grwa bkag gnyis /
drug g.yu'i gtsug g.yu star gshags tsam gcig dang drug gtogs kyi gtsug g.yu bzhi /
par g.yu'i gtsug g.yu kham rlon tsam lnga /
nal kham chig tsam bcu bzhi /
ke ke ru kham tshig tsam gsum /
bcos bu pad rA ga kham tshig tsam bcu gnyis /
byu ru che ba mnga' kham nas chung brgya sran tsam gyi bar lnga brgya dang drug cu re bzhi /
spos shel che chung gong 'dra brgya dang nyi shu rtsa gcig /
mu men che chung gong 'dra drug brgya dang bdun cu don drug /
rgya g.yu gcal bsgrigs sgor mo dang gru bzhi lto ba byur 'dra kham bu tsam gyis byas pa do nyi shu rtsa dgu /
lto ba byur 'dra nor dbang gzugs kyi mtha' drug g.yu gcal bsgrigs yod pa ngo bzhi /
rgya g.yu'i dbus su nya lcibs dang byung 'dra kham bu phyed pa tsam re yod pa ngo sum cu so bzhi /
rgya g.yu'i nor dbang gzugs bzhi /
byu ru dkar po kham tshig tsam gnyis /
maN ho mnga' kham tsam bcu tham pa /
blug shel gser 'dres yod pa sran spos che ba tsam bzhi /
g.yu srub mkham chib tsam gsum /
g.yang Ti ldang kha rgya sran tsam bcu tham pa /
gru bzhi nar stabs can bzhi /
ma Na ho kham bu tsam bcu gnyis /
dwangs shel kha bsgyur gyi nor gzugs sgor mo gru bzhi bcas che chung sna tshogs ngo bdun cu don bdun /
blug shel gru bzhi ngo bzhi bcu zhe drug /
g.yang Ti bab gzugs rkos yod dang 'jam sang sogs sna tshogs brgyad /
byur 'dra gru bzhi sgor mo hril mo sogs sna tshogs ngo bcu gnyis /
me shel pad rA ga mdog do bdun cu tham pa /
g.yu'i drug bcings gnyis /
g.yu'i dung kha gnyis /
rgya bzo'i bum gzugs bzhi /
rgya g.yu kham tshig tsam bco brgyad /
spang g.yu che chung gong 'dra nyer brgyad /
dwangs shel tshos kha sna tshogs brgya dang nyer bdun /
mchod rdo gsum cu so gsum /
gu gu sha rdog bcu gcig /
dngul gyi gzhi ma gu gu sha'i tshon @# / /
ris can gnyis /
sog mo'i ske rgyan dngul las byas pa g.yu dang byu ru'i phra ldan bzhi /
rgya rtsi rgya kha dang ljang kha bcas rdog brgya dang bzhi bcu zhe gcig /
gser ljang dra tshags can gyi sog rna g.yu'i phra tshoms kyis phyug pa gnyis rnams kyis spras shing /
sku brnyan gsum so so'i nang gzhug tu tshad mthun gyi spos shing bzang po las grub pa'i srog shing gi gsham du rdo rje phyed pa dang /
rtse mor rnam rgyal mchod rten gnas yig srog shing brtan sngags lha rang rang gi snying pos mtshon gzungs sngags dang spel tshig rnams gser sbyangs kyis bris pa /
rje bla ma srid zhi'i gtsug rgyan chen po de nyid kyis mdo sngags kyi zab chos ma lus pa gsan pa'i bla ma brgyud rim sogs bla rgyud skor tshar chig stong nyis brgya dang dgu bcu go lnga /
bla med kyi gzungs tshar nyis brgya dang nyer lnga /
rnal 'byor rgyud kyi gzungs tshar brgya dang dgu bcu go lnga /
spyod rgyud kyi gzungs tshar brgya tham pa /
gzungs chen sde lnga tshar chig stong chig brgya nyer drug /
sgo drug pa'i gzungs tshar lnga brgya dang drug cu /
chos skyong skor tshar chig stong nyis brgya dang gsum /
shis brjod skor tshar nyis stong lnga brgya nyer gcig /
gzhan yang r+wa sgreng yang dgon bla ma sngags rams pa gtsor gyur gyi dpal ldan smang rgyud grwa tshang gi rdo rje 'dzin pa dge slong bzhi gras rgyud sde'i dgongs mthun rang lugs dri ma med pa'i phyag len rnam par dag pa'i sgo nas sgrub pa gnad smin gyis bsgrubs pa'i dge 'dun 'du ba'i 'khor lo re dang /
dbyen sdum par byed pa'i 'khor lo re /
rgyal ba'i bka' 'gyur rin po che tshar re /
de nyid kyi dgongs 'grel 'phags yul mkhas grub rnams kyi legs bshad bstan 'gyur rin po che tshar gnyis nas /
sku brnyan gsum so so la slob dpon so sos mdzad pa sde tshan so sor cha bgos dang / /
rje rdo rje 'chang chen po de nyid kyi bka' 'bum rnams dang /
thugs dam gzigs dpe'i gras 'jam dbyangs kyi skur 'phags pha phung po gsum pa'i mdo dang /
bstan bcos chen po dbu ma la 'jug pa /
byams pa mgon po'i skur shes rab kyi pha rol tu phyin pa'i man ngag gi bstan bcos mngon par rtogs pa'i rgyan zhes bya ba dang /
chos nyid rnam 'byed /
rje btsun tsong kha pa chen po'i sku brnyan du chos mngon pa mdzod dang rdo rje rnam par 'joms pa'i gzungs sngags mchan 'grel can /
sgrol ma nyer gcig gi bstod dpe bcas kyis mtshon 'jam mgon chos kyi rgyal po tsong kha pa yab sras sogs mkhas grub gong ma rnams kyi gsung dang gzungs sngags kyi rim pa pu sta ka'i tshad du longs pa pod sum cu so drug re dang /
rje bla ma de nyid kyi thugs dam rten gras li rigs las grub pa'i bde mchog lU i pa 'jam dpal dbyangs kyi sku'i nang gzhug tu bzhugs shing /
byams pa'i skur phyag na rdo rje /
rje btsun tsong kha pa'i skur gtsug tor rnam rgyal ma bcas kyis mtshon /
kun gzigs rdo rje 'chang chen po de nyid kyi pur tshwa'i sman 'dam las grub pa'i bla ma yi dam sangs rgyas byang sems mkha' 'gro chos srung dang bcas pa'i sku brnyan nyis stong bcu skor re /
bla ma sangs rgyas sogs kyi sku brnyan li rigs dang gser zangs las grub pa bcu phrag re /
thub pa'i dbang po'i sku brnyan thog thub ma res mtshon /
sman 'dam tsan+dan sogs las grub pa'i sku 'dra lnga re /
thugs @# / /
dam rten gdung rten res gtsos bka' gdams gdung rten drug re /
sangs rgyas 'od srungs kyi 'phel gdung re /
'phags yul gyi rgyal po ma skyes dgra'i rten skal bdag can gi ston pa shAkya'i rgyal po'i 'phel gdung las phebs pa gnyis re /
rje rdo rje 'chang de nyid kyi dbu lo bubs re /
phyag sen gyi cha shas dang /
yi dam gyi lha mang po'i ljags bsnyen gnang ba'i phyag 'phreng gi thag pa /
pur ras /
na bza' /
sku btsar /
dbu zhwa rtses zhwa bcas dang /
byang chub shing gi shun pa /
dgra bcom pa nyi ma gung pa'i snam sbyar /
grub mchog sar ha'i pus 'khyud sprul gyi shun pa /
mkhan chen po d+hi satwa'i phyag mdzub /
grub chen dza wa ri pa'i sgom thag /
paN chen nA ro ta pa'i dbu lo dang snyan rgyan /
mnga' bdag mai tri pa chen po'i rdo rgyus kyi sgom thag /
paN+Dita bi b+hu d+hi tsan dra'i dbu lo /
paN+Dita d+ha na shi la'i dbu lo /
paN chen shAkya shrI'i dbu lo dang 'khar gsil gyi bar shing /
ma gcig grub rgyal gyi rus rgyan /
ti phu gsang sngags sdong po'i rus rgyan /
paN chen nags rin gyi dbu zhwa /
brgyad stong pa'i rgya dpe /
rgyal po 'od zer go cha'i gdung rus /
chos rgyal srong btsan sgam po'i phyag 'phreng dang /
de'i sprul pa'i stag gi pags pa /
lo chen rin chen bzang po'i dbu lo /
rje mar pa lo chen gyi ber seng+ge mjid gnon dang mchod zhal /
rje mi la ras pa'i sgom thag dang ras gos /
'gro mgon phag mo gru pa'i na bza' /
zhwa lu lo chen gyi dbu lo /
chag lo'i snam sbyar /
byang sems zla ba rgyal mtshan gyi na bza' /
dpon ston skyer sgang pa chen po'i na bza' /
gnyags dpon bsod nams bzang po'i phyag sen /
jo bo chen po a ti sha'i gdung nag ring bsrel dang gdung thal /
phyag tsha /
phyag 'phreng /
sag sgril /
'brom ston pa rgyal ba'i 'byung gnas kyi dbu lo /
tshems /
sku sha /
gdung thal /
'brom rin po che'i bzhugs gdan /
rdog lo khu dpon gyin bza' /
rdog lo chen po'i phyag dpe /
dpe khri /
khu ston brtson 'grus g.yung drung gi gdung rus /
dge ba'i bshes gnyer chen po po to ba'i thugs /
dbu skra /
dge bshes kham pa lung pa'i cha'u /
dge bshes shar ba yon tan grags pa'i sku mtshal /
dge bshes spyil pu pa'i snam sbyar /
snar thang pa dpal ldan gro'i phyag 'phreng /
dge bshes sne'u zur pa'i dbu skra /
snar thang pa'i rten 'dam /
dge bshes sgre pa'i gdung /
dge ba'i bshes gnyen zhang ka ma ba'i na bza' /
mchims nam mkha' grags kyi gdung /
sems dpa' chen po kun bzang pa'i dbu skra /
bya 'dul ba 'dzin pa'i dbu skra /
gdung rus /
bcom ldan rig ral gyi gdung /
shud pu mkhan chen phyag rdor ba'i phyag mdzub /
mngar ston blo bzang grags pa'i gdung rus /
chos rje mdung rtse ba'i dbu skra /
rgyal sras thogs med pa'i snam sbyar /
sbal ti dgra bcom pa'i dbu skra /
rje btsun rgwa lo'i sgom thag /
bu ston thams cad mkhyen pa'i sku gzan /
dbu zhwa /
mkhan chen phyag rdor nam mkha' rgyal mtshan gyi dbu skra /
rje btsun tsong kha pa chen po'i sku dreg tshems sku mtshal /
snam sbyar dreg can /
mkhas grub dge legs dpal bzang po'i gdung /
snam sbyar /
'jam dbyangs gtsang pa bdun rgyud kyi dbu skra dang phyag sen /
paN chen dge 'dun grub kyi sku chos /
tshems /
thams cad mkhyen pa dge 'dun rgya mtsho'i sku mtshal /
bur sol /
snam sbyar /
thams cad @# / /
mkhyen pa bsod nams rgya mtsho'i sku sha /
dbu klad /
bum chu ril bu / /
thams cad mkhyen pa yon tan rgya mtsho'i gdung rus /
shangs mtshal /
rgyal mchog lnga pa chen po'i dbu lo /
sku ber /
rgyal dbang tshangs dbyangs rgya mtsho'i shangs phyis /
paN chen blo bzang ye shes zhabs kyi dbu lo /
mkhas grub nor bzang rgya mtsho'i snam sbyar /
paN chen bsod nams grags pa'i gdung rus dang gdung thal /
rdo rje 'chang sngags rams pa dge 'dun bkra shis kyi gdung /
rje pha bong kha pa'i bdud rtsi ril bu /
zhal snga nas bde bcan pa'i gdung /
dga' ldan khri rin po che bstan pa dar rgyas kyi dbu skra sogs gong gsal rnams kyi gdung rus dang na bza'i rten 'dam sogs nas cha shas re dang /
bkru shis lhun po'i rten bsdus ril bu rnams kyis mtshon ring bsrel rnam bzhis phyur bur gtams te bzhugs shing /
gnod sbyin bang mdzod gsum so sor ma rmos pa'i 'bras bu re dang /
gser dngul btul ba dang ma btul ba /
byu ru la sogs pa'i rin po che dang /
dar zab la sogs pa dang /
sman gyi bye brag la sogs pa mkho dgu ma tshang ba med pas phyur bur gtams pa'i gtso bor gnod sbyin pho mo tshogs kyi bdag po dang bcas pa'i 'khor lo dang bum pa /
gter rdzas sogs sde tshan go rims ma log par gong 'og tu dgos pa'i rim pa rnams ma 'phyugs par bsgrubs te phan bde ma lus pa'i 'byung gnas dam par bzhugs su gsol zhing /
gzhan yang bde bar gshegs pa'i sku rten tshem drubs kyi rim pa bzo rigs rnams kyis rig rtsal ji snyed pas 'du bgyis te bzang gos sha stag las bsgrubs pa'i rgyal dbang thams cad mkhyen pa de nyid kyi 'khrungs rabs gra mtshungs /
sangs rgyas sum cu so lnga /
'phags pa'i gnas brtan chen po bcu drug gtso 'khor sogs bla ma sangs rgyas byang sems yi dam chos srung dang bcas pa'i snang brnyan gyis phyur bur gtams pa'i gos thang brgya dang brgyad /
de bzhin gshegs pa sras dang bcas pa'i sku brnyan pir thogs dbang po rnams kyis cha tshad dang mthun par tshon gyis legs par phye ba mang rab dang bcas pa dang /
gangs ljongs 'gro ba'i mgon po gang de nyid kyis /
gdul bya rang rang gi khams dang bsam pa dang bag la nyal dang /
dbang po'i rang bzhin ji lta ba bzhin gzigs nas /
de dang 'tshams pa'i chos kyi 'khor lo bskor ba dang chabs gcig par mdo rgyud dgongs 'grel dang bcas pa'i rim pa las brtsams pa'i gsung rtsom rim par phebs pa bar du brkos zin pod lnga rnams kyang gser sbyangs las bsgrubs shing /
gsung 'bum par du ma phebs pa'i 'phro lus rnams dang /
'phags bod mkhas grub rnams kyi legs bshad dpe rgyun dkon rigs rnams chos kyi sbyin pa chu bo'i rgyun bzhin spel ba'i phyir legs par par du bsrubs la /
de rnams kyi sku rgyu dang zhal gser sogs kyi ngo bo dang thob tu bgyis pa dngul dang 'bru grangs sogs su bkug pa ji ltar thob dang /
bzo bo dang do dam pa sogs ji lta bus bgyis te las rgyun zla ba la sogs pa ji tsam gyis khongs su grub pa sogs ji ltar yin pa'ang /
gser gdung rin po che le lag dang bcas pa 'dod dpal du las gra btsugs pa nas bzung sku rgyu'i tho khongs su ma 'thus pa gser 'dam btso sprod mdog 'don mdangs bsgyur sogs kyi dgos char song rigs dang /
sol shing sogs @# / /
kyi ri gong 'brur 'gug 'os rtsis gzhi ltar bkug 'bru ru'i khal chig 'bum brgyad khri lnga stong lnga brgya drug cu re brgyad dang bre bcu tham par dngul srang chig khri lnga stong lnga brgya lnga bcu nga drug zho brgyad skar lnga thob pa song zhing /
gong gsal pur tshwa rnams kyi phra rgyan sku rgyur bsres pa'i sman dang dri bzang rin po che sogs kyi dngos thob la dngul srang chig stong bzhi brgya bdun cu don lnga dang zho bzhi skar phyed brgyad skor song snang /
sman 'dam las grub pa'i sku brnyan rnams kyi 'go pa phyag dpe do dam bshad gra hor pa dge slong blo bzang rin chen dang /
yar klungs smon grong pa dge slong skal bzang mchog grub /
dbu chen e phyug po ba /
'bras bzang sogs dang lag g.yog bcas pas las rgyun zla ba bzhi'i khongs su legs par grub /
de bzhin du byang sems gnyis dang /
chos kyi rgyal po tsong kha pa bcas kyi snang brnyan gsum gyi sku'i bzo rigs dang /
mkhar las logs bris bcas kyi do dam dbus mda' dpon sogs sngar bshad pa rnams dang /
gzungs 'bul gyi do dam rnam rgyal grwa tshang dbu mdzad zur pa dge slong dge 'dun dar rgyas can nas bgyis shing gser zangs kyi bzo rigs dbu che chung byings bcas mi grangs dgu bcu go bzhi dang /
lag g.yog brgya dang drug cu skor nas las rgyun zla ba dgu /
ser 'bras dge gsum so sor rdo shing bzo rigs dbu che chung byings bcas mi grangs bco brgyad /
lag g.yog brgya skor bcas nas zhag nyer lnga re /
ri mo ba dbu che chung byings bcas mi grangs bcu bzhi /
lag g.yog nyi shu skor nas las rgyun zla ba gcig re /
gzungs bar rgyag mi ser 'bras kyi dge 'dun sum cu tham pa dang /
gzungs sgril dang gzungs 'bul ba ser 'bras dge gsum rgyud stod smad kyi dge bshes bcu gcig bcas nas las zhag zla ba gnyis lhag bcas kyi khongs su tshang bar mthar phyin cing /
gos thang la'ar sku rgyur ding btags hor gos gan gos mang lhug bcad ldan mdzod gos sogs tshos kha sna tshogs yug brgya dang lnga bcu tham pa dang kha bcu gcig /
gos ling yug nyer lnga /
sman rnying yug nyi shu tham pa /
byang dar yug bco lnga sogs sku rgyur song rigs dngos thob la dngul srang sum stong dgu brgya nyer brgyad dang zho bdun skar phyed brgyad skor thob pa song zhing /
de'i do dam pa gzims chung 'gag pa dge slong blo bzang chos dbang /
bzo khang rgyun bzo do dam rtse drung dge slong dge 'dun blo gsal /
las byed 'phral nang bstan 'dzin pa sangs /
ri mod bu chen e gad 'khris tshe ring phun tshogs /
tshem bzo dbu chen nor bu dgos skyes /
chos 'phel /
bskal bzang sogs mi grangs dgu bcu go gsum /
lag g.yog nyi shu skor bcas nas las rgyun zla ba gsum gyi khongs su grub la /
ri mo'i las rgyab rab 'byams pa skal bzang dbang rgyal dang /
do dam pir thogs dbu byings bcas nas bris thang gzhal med khang gi logs bris dang khongs gcig par las rgyun zla ba bzhir bzhengs pa rnams la grang gser gyis mtshon pa'i sku rgyur song rigs dngul thog tu bsgril bar dngul srang brgyad pa rgya dang sum cu so bdun zho gsum skar lnga skor thob cing /
gsung rab gser sbyangs las grub pa rnams kyang do dam rtse drung bzhi sde rab 'byams pa lung rigs rgya mtsho /
rnam rgyal grwa tshang gi grwa pa dge slong klu @# / /
sgrub /
lto dkar pa e pa bstan 'dzin bag dro /
chos bstan 'dzin /
snye mo bsod nams dbang po /
bsod nams chos 'phel /
dbu chung bstan 'dzin nor bu /
nor bu blo ldan sogs dbu byings mi grangs nyer drug /
lag g.yog bcu skor bcas nas las rgyun zla ba drug gi khongs su legs par bzhengs pa'i sku rgyur song rigs grang gser dngos thob la dngul srang nyis stong sum brgya bzhi bcu zhe bdun dang zho gsum skar phyed brgyad skor song zhing /
do dam rtse drung bzhi sde rab 'byams pa blo bzang 'jam dbyangs /
bris yig pa dbu mdzad e dzam la /
'jam dbyangs /
par rkos dbu mdzad snye mo dar rgyas tshe ring sogs rkos shing lcags bzo ba dang bcas dbu byings mi grangs nyer gsum /
lag g.yog bcu skor bcas nas las rgyun zla ba brgyad kyi khongs su zin pa bsgrubs pa'i bstan bcos par du brkos pa rnams kyi rgyu song dngos thob la dngul srang brgya dang nyer gcig lhag bcas song la /
gzhan yang dgongs rdzogs su dmigs nas mchod sdong chen po'i g.yas g.yon du /
rje btsun bla ma rdo rje 'chang chen po de nyid kyi tshad med pa'i bka' drin gyis 'tsho ba'i nang ma mkhan po'i gras /
sku mdun dar han skal bzang yon tan nas shar li li ser gyi 'dra cog las grub pa'i 'phags pa spyan ras gzigs dbang /
'jam dpal dbyangs /
phyag na rdo rje /
sa'i snying po /
nam mkha'i snying po /
sgrib pa rnam sel bcas sku brnyan drug po so so'i sku dpangs la rgyug mtho bdun lhag yod re dang /
sde drug mkhan po mchod dpon blo bzang rnam rgyal nas sku rgyu bzo tshad gong 'dra'i rgyal tshab ma pham mgon po'i snang brnyan gcig /
drung yig skal bzang bde chen nas sku rgyu bzo tshad gong 'dra'i kun tu bzang po'i sku brnyan gcig bcas nye sras brgyad dang /
mgron gnyer skal bzang 'jam dbyangs nas bzo tshad gongs dra'i seng ldeng nags sgrol gyi sku dang /
'phags ma khro gnyer can ma'i sku re /
'phral bde ba gra tshang gnyer pa dge 'dun rgyal mtshan nas /
sku rgyu gong 'dra'i mnyam med zas gtsang sras po don kun grub pa longs spyod rdzogs sku'i cha lugs can khri 'od kor drug 'degs sogs rgyu bzos khyad par 'phags pa bcas /
de bzhin gshegs pa shAkya'i rgyal po'i mdo dang sngags kyi legs par bshad ba'i bstan pa mtha' dag gi snying po 'jam mgon bla ma'i legs bshad kyi tshogs ma lus pa rgya mtsho'i gos can gyi gzhi mtha' dag la nyi zla'i bgrod pa ma zad kyi bar de srid du nub pa med par gdul bya rnams la phan bde'i lam bzang po gsal bar byed bzhin par gnas pa dang /
mkha' khyab kyi 'gro ba rnams la'ang chos dang 'byor ba'i bde ba rdzogs ldan nam dbyar gyi chu bo bzhin du zad pa med par spel ba'i phyir legs par bzhugs su gsol nas /
lhar bcas skye rgu'i mchod sdong chen po gtsor gyur gyi mchod yul rten dang brten bar bcas pa de dag thams cad la tha skar zla ba'i tshes brgyad gza' dang skar ma la sogs pa'i sbyor ba shin tu dge ba'i dus khyad par can gyi nyin /
rgyal ba'i rgyal tshab de mo mchog gi sprul pa'i sku rin po che dang /
lung rtogs rgya mtsho'i mnga' bdag rje btsun ngag gi dbang phyug byams pa'i mtshan can gyi zhal snga nas kyis dbus /
tshog grwa ba sku'i gam du bcar ba'i mkhan rigs rnams dang /
rnam rgyal grwa tshang gi 'dus grwa rdor slob sogs @# / /
brgya phrag gnyis lhag nas /
bcom ldan 'das khams gsum za bar nus pa dpal rdo rje 'jigs byed chen po'i ras bris kyi dkyil 'khor zhal phye ste /
byin dbab kyi cho ga rgyud gzhung dam pa'i phyag len las 'byung pa bzhin spyan dbye zhi rgyas kyi sbyin sreg /
chos skyong bsgo ba'i bskang gso sogs zab cing rgyas pa sbyor dngos mjug gsum tshang ba dge legs rgya mtsho'i char 'bebs kyi sgo nas byin gyis brlabs shing me tog gi char phab ste /
rang rang gi dam tshig pa rnams la rang rang gi ye shes pa rnams dbyer med ro gcig tu bsre ba'i rab tu gnas pa rgyas par mdzad pa'i dus su /
phyi rol tu rten rnams gzi brjid rab tu 'bar ba sogs dge legs kyi mtshan ma shin tu gsal bar gyur skabs /
rdo rje 'chang slob dpon rnam gnyis nas /
ser skya mchog dman mtha' yas pa tshogs pa'i dbus su rgyal ba'i bstan pa rin po che 'phags bong kyi mkhas grub rnams kyi bka' drin las /
'phags yul nas bsil ldan gyi ljongs 'dir dar bar mdzad tshul /
de yang chos kyi rgyal po tsong kha pa yab sras kyis bstan pa rin po che ches cher dar rgyas su mdzad pa /
de nyid kyi bstan pa la rgyal dbang sku'i 'phreng ba mu thi la'i 'phreng ba lta bu rim par phebs te bya ba rlabs chen mdzad lugs /
da lam gyi dus su mgon po gang gi thugs rje chen pos rjes su 'tsho ba'i zhabs 'bring pa ser skya kun gyis dgongs rdzogs su rten gyi ngo po ji ltar bsgrubs pa sogs yon bsgo'i gsung bshad rgyas par stsal zhing /
rdo rje slob dpon chen po rnam gnyis kyis dbus bka'i dgung blon chen po rnams dang /
gung ja sag /
dbus gtsang gi mda' dpon /
mkhan sde che chung /
gzungs sgril ba dge bshes /
rnam rgyal grwa tshang gi rdor slob sogs la go rim gyin bza' nyer dpyad /
maN+Dal dang tshan grangs sogs bsnyen bkur gya nom pa dang /
chog grwa pa dge 'dun bcu phrag nyer gcig lhag bcas par so sor mdzod btags /
ko rtse sbag /
rgya dngul srang do re /
mdzod gos dmar ser so so nas kha re /
rtses zhwa re bcas dang /
de phyin gyi gzhung las tshan che chung /
sde dpon /
nang rnam /
drung drag 'bring dkyus gsum gyi rim pas mtshon mchog dman tshang mar dpa' dar sogs kyi gnang cha stsal rigs bsdoms dngul gyi maN+Dal che chung gnyis spyir 'degs thur srang brgya dang nyer lnga /
nang mdzod mngags btags 'doms brgyad re yod pa sna lnga gcig /
nang mdzod sna lnga gcig /
mdzod gag sna lnga gcig /
na bza' skor cha tshang gnyis /
sku'i nyer dpyad cha tshang gcig /
dngul rta rmig ma bcu tham pa /
rgya dngul 'degs srang bzhi brgya dang nyi shu tham pa /
Tam srang sum cu so lnga /
nang mdzod nyi shu rtsa gsum /
bar mdzod lnga /
phyi mdzod brgya dang dgu bcu go gsum /
bsod btags drug cu re gnyis /
rgyan bzhi mngags btags kyi la pa shag lnga /
gser sked phor shubs cha 'grig gsum /
wa nag gi zhwa sgor gsum dang pad zhwa gcig /
rtses zhwa nyis brgya dang nyi shu tham pa /
paN chas rtser son cha tshang gcig /
ban chas cha tshang legs pa gcig dang 'bring gras bcu gcig /
mdzod gos Tam kha ma'i gyon pa bcu gnyis /
bzang gos dmar ser kha bzhi brgya lnga bcu nag drug /
rtse ja 'khor drug bzhi /
ko rtse 'khor drug bzhi bcu zhe dgu /
bzang ja 'khor drug brgyad cu gya bzhi /
ko rtse @# / /
sbag 'khyar nyis brgya dang bcu tham pa /
mdzod gos yug yod pa'i dgu tshan bco brgyad dang /
gos yug bcad yod pa'i dgu chen brgyad /
'bru dkar ltang gsum rnams te /
de dag gi ri gong gnas tshad kyis yul thang phab dngul srang bzhi stong nyis brgya dgu bcu go brgyad zho bzhi skar lnga thob pa'i char gnas shing /
rab tu gnas pa'i ston chen gyi thog lhar bcas skye rgu'i mchod sdong chen po le lag dang bcas pa bskrun pa'i zhabs 'degs sgrub par byed pa'i do dam pa mda' dpon dngos grub rnam rgyal dang /
gzims 'gag pa skal bzang legs bshad sogs do dam ser skya las byed nyi shu tham pa /
bzo rigs las byed khyad thon dbu chen tshe dbang nor bu /
na mo che pa tshe ring rab brtan /
bal bu d+harma /
tshags pa lhas byin /
shing bzod bu chen grags chen rta rab /
rdo bzo dbu mdzad e bstan 'dzin /
ri mo dbu mdzad gra nang pa dge slong rig byed /
gos thang skya bris dbu mdzad e tshe ring phun tshogs /
tshem bu dbu mdzad nor bu dgos skyes /
'bur bzo dbu chen 'bras bzang la sogs pa thams cad dngul gos dar gyon pa la sogs pa bsam gyis mi khyab pas tshims par mdzad pa rnams spros nas 'dir ma smos shing /
ji ltar song ba rnams yul thang dang gnas tshad kyis gong phab par dngul srang lnga stong nyis brgya nyi shu rtsa gsum zho do skar lnga thob pa song la /
bzo bo yon gyis mgu ba yang rab tu gnas pa'o /
zhes gsungs pa ltar dga' ston dang yon gyis tshims par mdzad do / /
de'i tshe skye bo phal mo che nas rab tu gnas pa'i dga' ston gyi thog legs 'bul byung ba la /
'khon rigs bstan pa'i mnga' bdag sa skya pa chen pos gser dngul gos dar sogs ri gong srang sum brgya dang lnga bcu skor /
rnam rgyal grwa tshang 'dus sbyi nas kha btags /
tshan grangs bcas dngul srang lnga brgya dang bcu bzhi zho do skar lnga /
khri chen rdo rje 'chang ngag dbang mchog ldan pa'i sku tsha mdzod pa er te ni chos rjes nang mdzod dngul gos dar lus chas /
rta sga 'khor bcas dngul srang brgya dang brgyad cu skor /
dbus tsho chen nas nang mdzod dngul bcas srang brgya dang sum cu so brgyad /
gtsang tsho chen nas kha btags dngul bcas srang nyis brgya drug cu re gsum /
lha sde mi sde'i drung spyi dang bcas pa nas nang mdzod sna lnga /
mdzod btags nyi shu /
bsod btags drug cu re gnyis /
dngul Tam srang stong phrag gsum dang brgya tham pa /
smin grol gling pas mchod rdzas dar gos sogs dngos rigs srang sum cu skor /
gting skyes bkra shis chos 'phel ba 'dus sbyis mdzod btags /
dngul Tam srang nyi shu rtsa gcig dang /
'di kha nas kyang dwang ba chen pos nye bar bslangs te /
legs dar dngul rta rmig ma la sogs pa'i legs 'bul bgyis ba sogs mdor na rang rang gi 'byor ba dang bstun /
chog grwa ba rnams dang mchod sdong chen por ci 'byor pa'i mchod sprin spros shing dad gdung spro dga' sogs phan tshun 'gran pa bzhin du gyur nas blo'i nus pa ci yod pas rang gzhan gyi don la smon lam rgya chen pos kha bsgyur te nam yang chud mi za bar byas so / /
skabs de dag dang rjes rnams su'ang gzhung rang nas mchod pa sna lnga khri phrag gsum lhag bcas dang /
rgyun 'dzugs su ji srid bar nyin star mchod pa sna lnga so so nas @# / /
tshar sum cu so lnga re dang /
khyad par du'ang 'khor ba'i gnas 'di zang par ma gyur gyi bar du mgon po mchog gi thugs rje lhag par bskul zhing gsol ba 'debs pa'i ched du rnam rgyal grwa tshang gi dge 'dun brgyad gra nas nyin re mos kyis bcom ldan 'das dpal gsang ba 'dus pa /
'khor lo bde mchog /
rdo rje 'jigs byed gsum gyi cho ga bdag 'jug dang bcas pa gsung rgyu tshugs pa'i 'jugs gtor gyi rgyu dang rgyun mchod /
nyin mchod '+par ma /
zla rer mchod pa sna lnga brgya tshar re| yar ngo mar ngo'i tshes bcur rgyud sde gang babs kyi tshogs 'khor re bcas gtong ba'i lo 'khor gyi dgos char mchod mar mkhar 'degs kyi khal nyis brgya dang bzhi bcu zhe gsum nyag gsum spor gsum /
gtsang spos brgya bam bzhi bcu tham pa /
dri bzang kha che bre gang rtsam nas bcas kyis mtshon mchod pa'i rgyur 'gro rigs dngul thog tu phab par dngul srang nyis brgya sum cu so gsum zho drug skar phyed brgyad skor thob pa'i mchod sprin rgyun 'dzugs dang /
gzhan yang rgya nag dang bod chen po'i rgyal khams kyi yul gru nas thon pa'i rin po che rdo rigs rnying gras kyi dpyad pa dang gser dngul gyi maN+Dal sogs mchod pa'i bye brag ji snyed pa dang /
bzang gos sha stag las bsgrubs pa'i bla bre lnga lding /
'phan /
phye phur /
rgyal mtshan sogs kyis mchod sdong chen po'i bzhugs yul dri'i gtsang khang phyogs kun nas mdzes par klubs shing /
dngul gyi maN+Dal che chung bzhi spyir 'degs thur srang chig stong lnga bcu tham pa dang zho brgyad /
tsha gser rgyur gser 'dam srang nyis brgya dang sum cu so drug /
gser gyi mchod kong gnyis spyir 'degs thur srang brgya dang nyi shu rtsa gsum zho brgyad skar lnga /
stegs rgyur rgya dngul thur srang dgu bcu go bzhi zho gsum skar brgyad /
dngul gyi mchod kong bzhi spyir 'degs thur srang brgyad brgya dang dgu bcu go gsum /
dngul ting che ba ngo bdun spyir 'degs thur srang chig stong brgya dang bdun cu don drug zho bzhi /
gong gsal gyi maN+Dal /
ting kong sogs kyi phra rgyan du drug g.yu'i pad tshoms dang nor 'bar gzugs g.yu rim gsum nas gnyis yod par do drug cu re gcig /
mu tig che ba rgyu star nas sran spos bar bcu dgu /
drug g.yu kham bu tsam bzhi dang /
che ba kham chig nas chung ba sran spos tsam gyi bar yod pa ngo sum cu so drug /
byu ru kham bu tsam dang kha 'bus gzugs bsdoms ngo drug cu re dgu dang sran spos tsam lnga bcu nga brgyad /
mu men kham bu tsam gyi kha 'bus gsum dang /
kham tshig nas sran sbos tsam ya na ngo drug cu re lnga /
pad rAg kham chig nas sran ma tsam gyi bar ngo lnga bcu nga brgyad /
su gan+d+hi sran sbos tsam gcig /
nal kham bu nas sran spos tsam gyi bar ngo bdun /
shel kham chig tsam gcig /
spos shel bya sgong tsam nyi shu rtsa brgyad /
kham tshig tsam sum brgya dang drug cu re bdun /
mchod dmar kham tshig tsam gnyis /
spang g.yu kham bu tsam bzhi /
dwangs shel tshos kha sna sogs gru bzhi ngo bcu drug /
dngul bum do bzhi spyir 'degs thur srang bdun cu tham pa dang zho bdun /
dngul gyi nas bzed sogs ngo bzhi spyir thur srang sum cu so brgyad dang zho brgyad /
byu ru'i rgyal mo lag pa dang yo ye bsdoms ngo bzhi /
shel /
ba so /
rgya shing bcas kyi yo ye /
hor ting che ba bdun tshar gnyis /
rgya dkar @# / /
nag gi shel sgo che chung ngo bdun /
g.yang Ti'i yol go dang mchod cha sna tshogs che chung ngo bdun cu don drug /
ma Na ho'i yol go dang mchod cha sna tshogs che chung ngo bco brgyad /
dbyig gi phud phor gcig /
dwangs shel gyi bum ba sder ma sogs ngo bzhi bcu zhe bzhi /
bzhu g.yang gi mchod cha sna tshogs ngo bcu drug /
blug shel gyi bum pa sogs ngo bdun /
mdo la lcog rgyab kyi bum pa gnyis /
khri rdo'i bum pa sder ma sogs ngo gsum /
dkar yol gyi bum pa sder ma sogs lnga bcu nga gnyis /
gu gu sha'i maN+Dal gcig dang khrus sder sogs dpyad pa che chung ngo sum cu so bdun /
dz+hai k+ShiM rdzus ma dang rgya rag gi spos phor bum pa sogs bco brgyad /
sha dkar gyi bum pa gnyis /
nya lcibs kyi dung chos gzugs bzhi /
rag tsha gser gyi 'khor lo rtags brgyad sna bdun sogs ngo bcu bdun /
tsan+dan dmar po'i 'khor lo gcig /
li'i 'od hril gcig /
rol mo'i bye brag g+ha nu /
har sil legs ba cha gcig /
pheg rdob legs pa cha gcig /
ting shags dngul gyi 'dogs lung lu gu rgyud yod ba cha gcig /
theg chen gan dril rdor bcas gcig /
'khar rnga che chung gnyis /
dung dkar kha gshog zangs tsha gser gyis byas pa gnyis /
rlung dril che chung gnyis shu rtsa brgyad / /
rgya bzo'i me long gcig /
mchod rnga khri bcas gsum /
dngul gyi pud phor gcig /
lcags kyi yol go gcig /
spos gzhong thod dang nang zangs dkar g.ya' dang tsha gser sogs yod pa che legs ngo gsum /
'dra sku rin po cher thor snam gyi dbu paN lag nang hor jus gser mas byas pa gcig /
mdzod jus ser po'i sku ber gong ba kha thi ding btags dmar po sram rgyan can gcig /
bzhugs 'bol kha thi ding btags kyi slong khra sum brtsegs /
stan dkar rdo rje'i ri mo can gcig /
gos phrug dmar po'i phya rtse gcig /
thor snam mtshal kha'i stan dmar gcig /
bzhugs gding gcig /
bzhugs khri rkos ma gsol cog phebs skas skor cha 'grig gcig /
gos chen gyi khi khebs gcig /
bkral btags kyi sku snye gcig /
rje bla ma'i dbu gdugs yun ring tsam gnad pa'i byin can gcig /
dkar sang yu ring gcig /
'degs srang bcu dang zho bzhi yod pa'i dngul gyi zhal stegs /
dngul srang drug dang zho dgu'i bzed zhal /
dngul 'degs srang bdun dang zho gang gi sbyi blugs /
dngul 'degs srang bdun dang zho gsum gyi 'bru snod /
karma gan dril rdor bcas /
rgya bzo'i 'phan che chung sum cu so lnga /
bzang gos sna tshogs las grub ba'i rgyal mtshan cha gcig /
'phags che chung cha dgu /
phye phur che chung cha bcu gnyis dang ya gcig /
gdung khebs ngo gsum /
ding bon dang ne me shi'i gos kha thi /
rgyan bzhi sogs kyi gnam rgyan ngo bco lnga rnams kyi rgyur ding phon sku gzan ma gcig dang yug gsum kha phyed bcu bzhi /
hor gos yug lnga dang kha dgu /
kha thi rnying ma ding btags yug gnyis dang kha bcu bzhi /
ne me shi'i gos gser gzhi ma yug bzhi dang kha bcu gnyis /
khaN+Dar ba cha'i gos yug gsum /
ha sham bu d+ha yug bzhi dang kha bzhi /
gan gos tshon khra ma dang gan jus sna tshogs yug drug dang kha phyed bcu gnyis /
rgyan gzhi yug bcu gnyis dang kha bco brgyad /
mang lhug yug drug /
bcad ldan yug gnyis dang kha bcu tham ba /
@# / /
se'u yug gcig dang kha lnga /
mdzod gos tshos kha sna tshogs yug drug dang kha phyed bcu bzhi /
gos ling chos kha sna tshogs yug sum cu so gcig dang kha bdun /
stong skud sna tshogs thur srang bzhi bcu zhe drug /
b+ha ra ha ti'i ras yug drug cu re gnyis bcas las bsgrubs pa'i mchod ba'i bye brag gis rtag par mchod cing /
gong bshad kyi rab gnas rgyas pa zin rjes su slar yang bshad sgrub bstan pa'i 'byung gnas gdan sa chen po dpal ldan 'bras spungs dang /
ser theg ba chen po'i gling /
'brog ri bo che dge ldan rnam bar rgyal ba'i gling bcas chos snge chen po rnams nas khams gsum chos kyi rgyal po'i rgya la tsha ba khri rin po che dang /
rgyal sras sprul sku rin po che /
rje drung sprul sku rin po che /
sems dpa' sprul sku rin po che /
brag g.yabs sprul sku rin po che sogs sprul sku che chung /
slob dpon khri gdan zur /
sne mo ba dang dge 'dun 'dus pa'i tshogs bcas khri phrag brgal bas skyabs 'gro sems bskyed spyan 'dren khrus gsol /
gsol 'debs /
rten 'brel snying pos byin gyis brlabs ba'i shis brjod kyi me tog rim par 'thor ba dang /
gsum ldan rdo rje 'dzin pa'i 'dus grwa dpal ldan smad rgyud grwa chang dang stod rgyud pa so so nas bcom ldan 'das dpal rdo rje 'jigs byed chen po'i sgo nas rab tu gnas pa'i cho ga nyin 'khyongs re dang /
bstan ba'i gsal byed tA kau shrI lcang skya mchog gi sprul sku rin po che sogs skyes chen dam pa rnams dang /
dbus gtsang gi nye skor chos snge khag sogs nas mchod pa'i rim pa dang zung du 'brel ba'i rgyud sde khag gi bdag 'jug dang bla ma mchod pa /
mdo chog sogs cho ga rnam dag ci rigs pa'i sgo nas mi phyed 'dun pa'i bden tshig gis lhag gnas kyi me tog lhag par gtor zhing /
de dag gi skabs skyes mchog sprul sku /
slob dpon khri gdan zur /
las sne che chung bcas par 'bul nod dang dge 'dun rnams la yon sogs bsnyen bkur gyi mchod pa bgyis pa'i dngos rigs bsdoms kha btags nang mdzod bcu /
phyi mdzod sum cu so lnga /
bsod btags lnga bcu nga lnga /
skya chen che gras chig khri chig brgya bzhi bcu zhe lnga /
dngul rta rmig ma gcig /
dngul srang chig stong dgu brgya dang bcu tham pa zho gsum /
ko rtse 'khor drug bcu tham pa /
bzang ja 'khor drug nyi shu tham pa /
mdzod gos yug yod kyi dgu tshan gsum dang /
gos yug bcad yod pa'i dgu tshan lnga /
'bru dkar ltang gcig bcas la gnas tshad kyis ri gong phab pa nga dngul srang nyis stong bzhi brgya dang dgu bcu go bdun zho gsum rnams thog pa bstabs shing /
'di dag gi skabs snga phyi rnams su dad ldan rnams nas mchod pa rgyun 'dzugs dang mchod thebs 'bul sbyor byung ba'ang /
sku'i gcung gung kun dga' bstan 'dzin gyis snyan shal sna lnga /
mchod me sdong rkang snod dang bcas pa /
bka' blon gung paN+Di tas snyan shal sna lnga /
mchod me sdong rkang snod dngul kong 'degs srang nyis brgya dang lnga las grub pa /
gung rnam gnyis thun mong nas rgyu sbyar gyi mchod ba sna lnga stong tshar dang mchod mar mkhar nyag re 'gro ba'i khro kong stong phrag gcig dang /
mchod 'bru mkhar phul do re 'gro ba'i ting stong phrag gnyis 'jug snod kyi sgam dang bcas pa /
bka' blon mdo mkhar bas @# / /
snyan shal nang mdzod sna lnga /
dngul dkar 'degs srang nyi shu yod ba'i maN+Dal sne 'dogs mdzod btags sna lnga /
mchod rdzas rgyur bzang gos bcad ldan sngon po spus legs yug chen /
kha thi dmar po dang rgyan bzhi sngon po'i khug chu li che ba re /
mchod mar ltang che ba bco lnga /
slad kyi rgyun 'dzugs thebs su 'bre drug cu re lnga /
bka' blon thon pas snyan shal nang mdzad sna lnga /
dbul gyi maN+Dal sne 'dogs dar tshon sna lnga /
mchod rdzas rgyur mdzod gos dur dmar yug chen jus ljang yug /
rgyan bzhi ljang gu mngags btags kha bcu /
mchod mar lhang lta /
slad kyi rgyun 'dzugs thebs su 'bri che chung brgya dang gsum /
bka' blon ja sag bla ma nyi ma rgyal mtshan gyis /
dngul srang bcu las grub pa'i maN+Dal /
nang mdzod sna lnga /
gos jus chos kha sna lnga so so nas yug re /
mchod me rgyun 'dzugs thebs su 'bri brgya dang gsum /
gzhan yang /
dbus mda' dpon phu lung ba /
mda' dpon 'bum thang nas /
gtsang mda' dpon gus /
dbus gtsang gi tsho chen /
gling stong zhabs drung mchod dpon blo bzang rnam rgyal /
khri chen no mon han gyi sku tsha phyag mdzod er te ni chos rje dge slong ngag dbang bstan 'phel /
nag tshang ba a jo phyag ge'i gra pa chos rje karma chos dbang /
sbra shog karma skyabs /
bzang khul rgyan shar ba nam mkha' bstan 'dzin gyi mchis brang /
o tog 'go pa dga' ldan shar rtse spyi rnying dge 'dun nam mkha' la sogs pa mang po zhig nas snyan shal sna lnga /
mchod pa stong tshar /
mchod thebs dngul dang 'bri sogs rang rang gi 'byor pa dang bstun pa'i dngos rigs sna tshogs pa dang /
'di kha nas kyang srang lnga brgya skor gyi dngul gyi maN+Dal tsha gser ma snyan shal mdzod jus sna lnga yug /
bzang gos kyi phye phur dang rgyal mtshan /
mdzod pa nas kyang snyan shal sna lnga /
dngul gyi maN+Dal la sogs pa phul ba mtha' dag rang rang gi blo nus dang bstun pa'i smon lam gyis legs par mtshams sbyar /
de tsam du ma zad lhar bcas skye dgu'i mchod sdong chen po'i sku rgyud dang phra rgyan nang gzhug gi rten sogs 'bul mi ji ltar byung ba'ang cung zad brjod na /
gnam bskos mi'i lha 'jam dbyangs gong ma chen pos kha btags nang mdzod rnying ma spus legs ngo lnga brgya tham pa /
mdzod gos spus legs yug chen brgya tham ba /
dngul srang chen khri phrag gcig /
rigs sras dbang bcu gnyis pas lha rdzas sna lnga rtser son gyi snyan shal /
bstan pa'i gsal byed dam pa tA kau shrI lcang skya mchog gi sprul sku rin po ches gser thur srang brgyad cu /
yang gser thur 'degs kyi srang lnga bcu yod pa'i rta rmig gzugs gcig dang /
rgya dngul rta rmig ma sum cu tham pa /
rgyal ba'i rgyal tshab zhwa ser bstan pa 'dzin byed dpal ldan no mon han de mo mchog sprul rin po ches gser zangs las grub pa'i thub dbang gi snang brnyan /
lam rim chen mo dang sngags rim chen mo por re /
bka' gdams gdung rten /
gser thur srang lnga bcu /
ye shes yongs rdzogs bsam gtan mkhan po rta tshag rje drung rin po ches gser thur srang bdun cu /
hu u'i chwan zhi dga' ldan shi ral thu kho thog tu rin po ches gser thur srang brgyad cu /
'di kha nas kyang paN chen sku gong ma rnams kyi rten gras /
gser zangs las @# / /
grub pa'i jo bo shAkya mu ni'i sku brnyan /
bka' gdams gdung rten /
lam rim chen mo par rnying /
sngags ri ma bris ma /
par sar rkos kyi bar phung khams gsum chos kyi rgyal po'i bka' 'bum pod bco brgyad /
paN chen blo bzang ye shes zhabs kyi dbu lo bubs dang /
snam sbyar /
gong smos ltar gyi gser /
bka' blon gung paN+Di tas /
gser thur srang brgya tham ba /
g.yu drug dkar dmar gyi pad 'dab che ba /
g.yu spus gong 'dra'i a tsar pad hril /
byu ru che ba nyis brtsegs kyi kong rna phra ldan dang bcas ba /
rje bla ma'i sku'i gcung gung kun dga' bstan 'dzin gyis li ser las grub ba'i rdor sems kyi sku brnyan khri bcas sgres gtsang /
mu tig gi sol khe gser rkang ma g.yu'i phra ldan che ba sbus legs /
gser srang lnga bcu tham pa /
bka' blon ja sag mdo mkhar ba zhabs drung tshe ring dbang gi rgyal pos /
mkhas grub thams cad mkhyen pa'i thugs dam rten 'khrul med rgya nag tA ming gsung byon mar grags pa'i 'jigs mdzad rdo rje dpa' bo gcig pa'i sku brnyan byin can na bza' dang bcas pa /
gser thur srang nyi shu /
drug g.yu'i pad 'dab gser skongs ma spus legs /
bka' blon ja sag thon ba zhabs drung sri chod tshe brtan nas gser thur srang nyi shu /
bka' blon ja sag bla ma nyi ma rgyal mtshan nas /
rdo nag las grub ba'i dzam nag gi sku brnyan /
gser thur srang brgya tham pa /
blug shel tshos kha sna tshogs gru bzhi nar stabs can ngo bcu bdun /
dwangs shel gyi ting bcu gsum /
gung 'gyur med dbang rgyal nas /
gser thur srang bcu tham pa /
spos shel gyi shal pa 'jam mgon bla ma'i rgyal tshab dga' ldan khri rin po che blo bzang dri med nas /
gser thur srang drug dang zho lnga /
dngul Tam srang bzhi bcu /
g.yu dngul stegs mche chung gnyis dang bar g.yu che chung nyer bdun /
gtsug g.yu che ba gcig /
byu ru che chung rdag nyer drug /
spos shel che chung bcu tham pa /
yongs kyi dge ba'i bshas gnyen rje ngag dbang byams pa rin po che nas /
gser thur srang bcu dgu dang zho do /
byams 'jam dbyangs rje rin po che bcas kyi sku rgyu dang bzo bo'i gla thob bcas par gser dngul /
gos dar /
ja| pho chas /
mo chas sogs dngos rigs sna tshogs la gong phab dngul srang chig stong sum brgya nyi shu skor /
gdan sa chen po sku 'bum byams pa gling gi khri ba a chi thu no mon han chu bzang sprul sku rin po ches nang mdzod /
go sa mang lhug dmar ljang sdo bcas yug gsum /
mdzod gos yug bdun /
dngul rta rmig ma nyi shu /
bshad sgrub bstan pa'i 'byung gnas gdan sa chen po dpal ldan 'bras spungs kyi bla ma phyag mdzod nas /
gser thur zho bzhi /
rgya dngul hrog srang brgya dang sum cu so gnyis byu ru'i sol khe phra ldan che ba /
se ra theg chen gling gi bla ma phyag mdzod nas rgya dngul hrog srang lnga bcu /
dga' ldan phyogs thams cad las rnam par rgyal ba'i gling gi bla ma phyag mdzod nas kha btags /
dngul Tam srang brgyad cu tham pa /
'khon rigs bstan pa'i mnga' bdag sa skya bdag chen rin po che nas gser thur srang bzhi bcu zhe lnga /
dngul rta rmig ma gsum /
gzhan yang brag g.yabs sprul sku /
rgyal sras sprul sku /
sems dpa' sprul sku /
karma pa zhwa dmar nag /
dwags lha sgam po /
'di khung zhabs @# / /
drung /
'bru sprul sku /
chu bzang mkhan bo / /
chab mdo zhi bzang sprul sku /
lcags ra sprul sku /
'jam dbyangs bzhad sbrul la sogs pa ris med kyi sprul sku dang bla ma'i rigs mang pos rang rang gi 'byor bstun rin chen dang gnyis gos dar la sogs ba dngos rigs sna tshogs dang /
dam pa de nyid kyi sku'i nye drung du 'khod pa /
chos mdzad skal bzang bstan 'dzin rnam rgyal nas gser zangs las grub ba'i byams pa'i sku brnyan /
gsang ba 'dus pa'i bskyid rim /
bka' gdams gdung rten /
gzims dpon byams gling mkhan po blo bzang tshe ring nas /
rgyal ba rgod tshang pa chen po'i dbu klud ring bsrel bum nang du bzhugs pa'i dngul gyi rnam rgyal mchod rten phra ldan /
gser thur srang sum cu dang zho bzhi /
sku mdun dar han mkhan bo skal bzang yon tan nas gser zangs las grub pa'i rje tsong kha pa'i sku brnyan byin can /
bu chos gser bris ma /
bsod btags sna lnga /
gser thur srang bdun dang zho gsum /
dngul srang gang zho lnga /
mchod dpon sde drug mkhan po blo bzang rnam rgyal gyis tsan+dan dkar po las grub pa'i 'phags pa lo ke shwa ra'i snang brnyan rgyab yol can /
rje bla ma nyid kyi shangs mtshal las grub pa'i 'jigs byed kyi sku brnyan phyag rjes phebs ba byin can /
pur tshwa'i gras thub dbang gi sku brnyan brgya tham pa /
tA la'i bla ma'i sku brnyan lnga bcu tham pa dang /
che gras sum cu so brgyad /
dpe chos rin chen spungs pa /
'jam dpal zhal lung /
dus 'khor shis brjod smon lam dang bcas ba /
gser thur srang lnga dang zho gang /
dngul srang gsu /
gos ser yug bcas dang /
ri bo bde chen mkhan zur gsol dpon chen mo grags pa mtha' yas kyis grub chen las kyi rdo rje'i sku brnyan rje bla ma'i phyag tshwa byin can /
byang chub lam sgron /
bur tshwa las grub pa'i gdung rten /
gser thur srang bcu gcig /
g.yu drug dkar dmar gyi dbral g.yu gser skongs ma sbus legs che ba /
byu ru rdog bzhi bcu zhe gsum /
gsol dpon ngag dbang mkhyen brtses rdo rje gcod pa /
mdo sdud ba /
gser thur srang lnga /
sku gcar bla ma rgyal byed mkhan zur rab 'byams pa bstan pa yar 'phel gyis rje tsong kha ba'i sku brnyan glad phur ma byin can /
lam rim chen mo mchan gsum bris ma rgyal dbang mchog gi phyag bris yod pa /
gser thur srang gang dang zho drug skar lnga /
dngul Tam srang gsum /
drung yig skal bzang bde chen nas rdo rje 'chang gi sku brnyan gser zangs las grub pa /
rje rin po che'i sku brnyan 'od zer ma byin can /
'gro mgon phag gru'i sku brnyan bra za ma /
'jam dpal zhal lung /
thugs rje chen po rgyal ba rgya mtsho'i sgrub thabs /
'jigs byed dang 'brel ba'i bla ma'i rnal 'byor /
'khor lo sdom pa'i dbang gi brgyud 'debs dang smon lam shis brjod /
gser thur srang nyi shu dang zho drug /
gser dngul sogs kyi thums chung gcig /
shel dam sngon po chung ba gcig /
drung yig bskal bzang blo gros kyis gser zangs las grub ba'i thub dbang longs sku ma /
mjam dpal zhal lung /
gser thur srang brgyad zho drug /
gser /
dngul /
byu ru sogs rin po che'i thu mas /
dri bzang thur srang sum cu so gsu /
mu tig gi sol khe gser rkang ma /
spos shel gyi shal pa @# / /
spus legs che chung phran yod gnyis /
blug shel sngo skya'i sbos phor gzugs gcig rnams dang /
de la sogs ba zhabs gras rnams dang gdan sa chen po rnams kyi grwa tshang khag dang las sne 'dzin pa sogs du ma zhig nas nang gzhug tu 'os pa'i bris 'bur ci rigs la sogs pa'i snang brnyan dang /
phra rgyan du 'os pa'i rin po che'i rigs /
sku rgyur 'os ba'i gser dngul sogs mtha' yas ba zhig dang /
mi sde'i gras /
nying jun wang nas lha rdzas rtser son gyi snyan shal /
zhabs drung bde ldan sgrol mas a sgor g.yu hril gser skongs mche ba spus legs cha /
dpral mtshar gyi dkyil mcho g.yu rim gser skongs ma gcig /
byu ru'i phreng ba spus legs /
spos shel che ba rdog la sogs pa /
sog bod rgya hor mdo khams sogs yul gru mtha' yas pa na gnas ba'i rgyal rigs dang sde dpon dang rje'i rigs dang dmangs kyi rigs la sogs /
pa /
mdor na ser skya pho mo mchog dman mtha' dag nas mgon po gang der mchog tu dad ba'i rgyu las /
lhar bcas skye dgu'i mchod sdong chen po 'di nyid la dad pa'i blos kun nas bslang ba'i gser dang phra rgyan sogs kyi zhal 'debs su dngos bo snangs che spus dag gi rigs la ri gong srang chen stong phrag gnyis gsum nas zho cha yan longs kyi bar phul ba mtha' dag 'dir brjod par mi lang bas ma sbros la /
de dag las gser gdung rin po che'i sku rgyu phra rgyan nang gzhug sogs dang bcas par 'gro rigs rnams de dag tu legs par sim par byas shing /
de lta min pa rnams kyang dgongs pa zab mo yongs su rdzogs pa'i bya byed kyi mthun pa'i rkyen kho nar yongs su dag cing /
mchod sdong chen po rten dang brten bar bcas pa bskrun pa'i bya ba las kyi 'khor lor mngon du phyogs ba nas yongs su rdzogs bar ma grub kyi bar la las byed 'go ba dang bcas pa rnams la snge rigs rgyal blon sogs ser skya mchog dman mtha' yas pa nas bzo ston ji ltar byung ba'ang las byed kyi mi grangs 'phar chag gis gcig tu gtan ma chags kyang /
ha lam gtan chags lta bur bzo rigs khag gi do dam ser skya bcu gsum /
las byeng drung 'khor dang nang bzan gras bdun /
gzungs sgril ba sku gcar mkhan rigs /
ser 'bras dge gsum /
rgyud stong smad nas dge ba'i bshes gnyen dang /
rnam rgyal grwa chang ba sum cu skor /
gzungs par rgyag mi bzhi sde grwa tshang gi grwa pa nyi shu /
do dam pa'i g.yog las rgyab pa dang rdzong gzhis 'u lag gi 'go mi bcas lnga bcu nga brgyad /
bris yig pa dang ri mo ba /
par rkos ba /
'bur bzo ba /
bal po /
zangs bzo ba /
dkar bzo ba /
tshags pa /
rkos pa /
shing bzo ba /
srubs pa /
rdo bzo ba /
lcags bzo ba /
lugs pa /
gser 'dul ba sogs kyi dbu chen nyi shu rtsa brgyad /
dbu chung bzhi bcu tham pa /
bying sa mi grangs bzhi brgya dang lnga bcu tham pa /
lag g.yog mi grangs ba rgyad brgya dang bdun cu skor z+r+nams la gzhung sa rang nas 'dzugs sgang grol gsum gyi ston mo gzab cing rgyas bar stsal ba'i dkar dmar gyi spro ston /
ja chang /
'bras tsha sogs kyi rgyu 'brur 'gug 'os rtsis gzhi ltar dang /
ston rgyab dngul /
rta /
gos dar /
ja tha mi kha /
tshan grangs sogs la yul thang gnas tshad kyis gong 'bebs byas par @# / /
dngul srang stong phrag bzhi dang bzhi brgya nyi shu rtsa gnyis zho brgyad skar phyed gsum thob pa song zhing /
gzhan yang bzo ston rigs rgyal tshab de mo rin po che /
bla ma byams pa rin po che /
bka'i gung blon bzhi /
bsam 'grub pho brang /
ser 'bras dge gsum gyi bla ma phyag mdzod /
rnam rgyal grwa tshang pa /
'phyong rgyas ri bo bde chen pa /
li thang sde pa a 'bum /
dbus mda' dpon 'bum thang pa dngos grub rnam rgyal rnams so so nas bzo ston gzab rgyas dang /
khyad par mda' dpon dngos grub rnam rgyal nas bzo gra tshugs pa nas ma grol bar la /
rje bla ma'i sku'i dus mchod tshes gsum nam byung la 'dod dpal do dam bzo rigs la ja thug gsum re dang /
do dam pa so sor dmar sbro rgyas pa re yang btang zhing| sku mdun dar han mkhan po /
mgron gnyer yon tan legs grub /
mgron gnyer dge slong skal bzang don grub /
mgron gnyer sman rams pa /
'phral bde ba pho brang sde ba dka' bcu blo bzang bsam 'grub /
ser sngags ba grwa tshang| lha ldan sme ru grwa tshang pa /
sked tshang ri khrod pa dge bshes blo bzang dge legs can spyi dang /
rnam rgyal grwa tshang gi grwa pa rdo pa skal bzang chos ldan /
byang lha rtse dga' ldan 'og min gling pa spyi so sogs kyis mtshon drag zhan kun nas bzo ston ngo thog dang /
dod gzhung 'bul gyis las khungs so sor ja chang 'jam thug sogs spro ston gtong mi mtha' yas byung zhing /
'di kha nas kyang ja chang thug ba sogs dang /
mdzod btags gos dar /
dngul /
zas kyi rnam grangs la sogs pa'i bzo ston 'phran bu bgyis shing /
de phyin bzo ston rim gtong byed mi rnams so so nas ji ltar byung mtha' dag par 'dri bar ma spobs kyang /
rgyu song dngos rigs la yul thang gang 'bebs lam tsam dngul srang brgyad brgya nas sum brgya yan longs kyi bsnyen bkur gzab rgyas bstabs shing /
'dod 'jo'i dbal 'khyil gyi bzo rigs do dam dbus mda' dpon 'bum thang pa dngos grub rnam rgyal sogs ngo g.yog rnams dang /
bzo rigs dbu che chung byings gras sogs mi grangs brgya dang brgyad cu gya gsum skor nas las rgyun zla ba drug dang /
byams 'jam dbyangs rje rin po che'i sku brnyan rnams la bze rigs dbu che chung byings bcas mi grangs dgu bcu go lngas las rgyun zla ba dgu /
ar dpon las byed ngo g.yog /
rdo shing bzo rigs dbu che chung byings bcas mi grangs bdun cu don gnyis nas las rgyun zla ba gsum dang zhag bco lnga /
ser 'bras dge gsum du rdo shing bzo rigs mi grangs bco brgyad kyis zhag nyi shu rtsa lnga re /
'bur sku do dam pa do g.yog /
'bur bzo dbu che chung byings gras shing rkos pa sogs mi grangs bzhi bcu zhe gcig nas las rgyun zla ba bzhi /
gos thang do dam pa ngo g.yog /
bzo rigs dbu che chung byings gras bcas mi grangs dgu bcu go gsum nas las rgyun zla ba gsum /
gser gdung logs bris dang thang bris bcas kyi do dam pa ngo g.yog /
ri mo ba dbu che chung byings bcas mi grangs bzhi bcu zhe gnyis nas las rgyun zla ba drug dang logs bris la zla ba gnyis /
ser 'bras dge gsum so sor do dam ngo g.yog /
bris pa dbu byings mi grangs bcu bzhis logs dris su las rgyun zla ba re /
gsung rab rnams @# / /
dang gzungs sngags gser bris bcas kyi do dam ngo g.yog /
gzungs par rgyag mi /
bris yig pa dbu byings bcas mi grangs lnga bcu da lnga nas las rgyun zla ba drug /
gzungs sgril ser 'bras dge gsum dang rgyud stod smad kyi dge bshes rnam rgyal grwa tshang gi grwa pa sum cu skor bcas nas las rgyun zla ba gsum dang /
byams 'jam dbyangs /
rje rin po che'i sku brnyan bcas kyi gzungs las su ser 'bras dge gsum dang rgyud stod smad rnams kyi dge bshes bcas grwa grangs sum cu tham pas zla ba gsum /
gsung 'bum par rko'i do dam pa do g.yog /
dbu che chung byings bcas mi grangs nyi shu rtsa brgyad nas las rgyun zla ba brgyad bcas song ba'i gong gsal bzo rigs khag gi phogs thob dang gla yon /
zla ston zur bsos /
mtshar kha byin rigs kyi thob bsdoms 'brur bkug ru'i khal chig 'bum sum stong bzhi brgya brgyad cu gya dgu bre bdun rnams thob par /
rtsam /
nas /
dngul /
gos dar /
ja sogs dngos rigs sna tshogs song ba la yul thang gong phab kyi dngul srang chig khri sum brgya bzhi bcu zhe brgyad zho dgu skar phyed gsum thob pa sogs mdor na yul 'di rnams brjod las 'das pa'o / /
de ltar bdag cag rnams kyi 'dren pa dam pa mtshan brjod par dka' ba bka' drin gsum ldan rdo rje 'chang thams cad mkhyen cing gzigs pa chen po de nyid kyis gdul bya la phan thabs khyad par can du nye bar gzigs te /
lag 'gro'i shun pa brje ba'i dpe zlar bsgrun pa'i tshul re zhig nye bar bstan pa'i zud 'jug dbang gi rgyal po'i za ma tog bzhugs pa'i gnas mchog lhar bcas skye dgu'i mchod sdong chen po 'di nyid ni mthong pa dang thos pa dang dran pa dang reg pa rnams lta smos kyang ci dgos /
rdzi phyogs kyi reg pa phog pa tsam gyis byang chub mchog tu nges par 'byung bar byed pa nyid du bzhugs te /
tshul 'di nyid kyis kyang rgyal ba kun gyi thugs rje las rmad du gyur pa'o / /
slar yang dgongs rdzogs su rgyal ba'i bka' 'gyur rin po che snga lo pod gnyis bzhengs pa dang bcas khyon bod brgya dang bcu bzhi rin chen dang pa'i khu bas bzhengs par /
grang gser /
shog bu /
rgya rams sogs dngos rigs la ri gong yul thang ltar brtsis dngul thog tu phab par srang brgyad stong drug brgya dang gsum skar lnga song ba 'brur phab bzang 'bru ru'i khal brgyad khri drug stong sum cu bre bcu bcas thob pa song /
do dam rtse drung gral 'phros pa bzhi sde nor bu rgya mtsho dang skyi sbug dka' bcu ye shes rgyal mtshan ngo g.yog bcu /
dge bshes zhus dag pa bcu drug /
gser rgyab pa drug dang ja ma gcig /
e snye'i bris yig pa dbu chen bzhi /
byings brgya dang bzhi bcu zhe lnga /
shog las pa drug cu re lnga dang lag g.yog brgya dang nyi shu tham pa bcas nas las rgyun zla gnyis zhag nyi shu rtsa brgyad song ba'i phogs yon /
'dzugs sgang grol gsum gyi ston mo /
ston rgyab gnang cha dang thon gnang /
zur chas sogs la song rigs rgyu 'gror 'bebs 'os rtsis gzhi ltar dang de phyin /
lus chas /
gos dar /
ja tha mi kha /
rta sogs dngos rigs la yul thang brtsis dngul thog tu phab par srang lnga stong brgya lnga bcu zho drug song ba 'brur phab bzang 'bru ru'i khal lnga khri chig stong lnga brgya dang drug thob pa song zhing /
bzo ston du 'di kha nas /
do dam /
bris @# / /
zhus /
'ul mi sogs mi grangs sum brgya bdun cu skor la nyin 'khyongs ja chang /
thug pa sogs rgyas pa /
ster char mdzod btags gnyis /
bsod btags sum cu so gsum /
skya chen nyis brgya sum cu so dgu /
drug btags lnga /
gos chen gser jus rgyab btags dang /
kha thi /
rdo rje sang lam ma sogs yug chen yod pa'i dgu tshan bcu gsum /
gos yug thud yod pa'i dgu tshan bzhi /
bdun tshan gcig /
sum tshan gcig /
dngul Tam srang sum cu so drug /
bka' blon lhan rgyas nas /
nyin 'khyongs ja thug chang sogs rgyas pa /
gnang char mdzod btags gnyis /
bsod btags nyi shu rtsa bdun /
skya chen nyis brgya bco lnga /
dngul Tam srang sum cu so lnga zho brgyad skar lnga /
do dam pa gnyis nas ja thug brgyad /
bsod btags bzhi /
skya chen nyi shu rtsa brgyad bcas byang snang /
de lta bu'i rten dang brten par bcas pa'i mchod sdong chen po la lag dang bcas par rgyal tshab mchog gi sprul pa'i sku dang /
bstan 'gro'i dpal mgon dam pa rdo rje 'chang lcang skya rin po che la sogs pa rnams kyi bkas bskul ba la brten ngos cag rdo rje slob dpon gyi las 'dzin khul bgyis te dam pa gad de nyid kyi sku zhabs grwa tshang pa grwa grangs sum cu skor dang /
rang nyid kyi gam gcar ba kha shas bcas pa'i tshogs dbur /
bstan pa'i gsal byed lcang skya mchog sprul rin po che dang /
rgyal tshab mchog gi sprul sku rin po che rnams spyan drangs /
rab tu gnas pa'i cho ga sbyor dngos rjes gsum tshang ba dge legs rgya mtsho'i char 'bebs bzhin legs par bsgrubs shing /
de dag gi skabs kyi dge ba rnams kyang tshe rabs kun tu rje bla ma de nyid dang mi 'bral ba'i rgyur bsdos pas bdag gzhan ma lus pa'i don gnyis lhun gyis 'grub par gdon mi za'o / /
dpag med dus nas cher goms thugs rje rgya mtsho'i klong dag las thon spangs rtogs kyi / /
'dab stong rab bzhad gzhan phan dri bsung rtag tu 'phro bas nyon mongs tshad bsil che / /
phyogs brgya'i skye bo'i snying la sim pas byin za cher bcil bde chen rab ster pa'i / /
lha dang mi yi bla ma skye dgu'i 'dren pa mchog gi rdzu 'phrul ngo mtshar gyis / /
dwang ba'i mdangs ldan dga' bskyed chu 'dzin ni / /
rab glal sgra dbyangs cher sgrogs gang de las / /
slar yang gdul bya'i ched du thugs rje'i char / /
babs pa'i chi las skra rtse tsam zhig blangs / /
'di yi cha las kun+da dung 'dra pa'i / /
rab dkar dge bcung zang gang mchis pa / /
des ni mtha' dag 'gro ba 'khor ba las / /
sgrol nus sa bon bdag rgyud cher thob shog /
khyad par rgyal kun snying rje'i chu shel khams / /
kun phan brtse ba'i bzo bo'i byed po yis / /
rab bskrun gsar bzhad 'khrul pa'i nag nog gis / /
gos min kun gyi dpal du myur gsal shog /
de lta'i snang byed phyogs brgyar 'phros pa las / /
phan bde'i rtsa lag rtsa ba grags pa'i bstan / /
rab gsal 'gro kun tshul der longs spyad nas / /
zung 'jug dbang gi rgyal po mchog brnyes shog /
bdag sogs deng nas bzung ste byang chub kyi / /
shing dbang drung du phyi nang dpung tshogs bzhi'i / /
bdud rigs sde bcas bcoms pa'i dpa' pa'i @# / /
ba'i rtags / /
thob min de bar khyod drung rab bsnyen shog /
mgon khyod gsung gi gsang chen bla med tshogs / /
rtag tu myangs pas de 'bras mdon gyur nas / /
byang chub kun gyi rtser son rab thob ste / /
lhag ma med pa'i 'gro tshogs der 'dren shog /
de yi bar du dal 'byor tshang ba'i lus / /
brgyud mar thob nas sras kyi thu bo cher / /
gyur te lus ngag yid kyi las mtha' dag /
dgyes dang 'dren pa kho nar bgyid par shog /
'jig rten khams tshogs gang+gA'i bye snyed pa / /
de dag thams cad mi mthun las dben zhing / /
chos dang 'byor pa mtha' dag rdzogs ldan gyi / /
dpal la spyod pa'i shis pas khyab gyur cig /
ces rigs thams cad kyi bdag po /
dkyil 'khor thams cad kyi mnga' bdag /
legs tshogs thams cad kyi spro ba dang bsdu ba'i gzhi gcig pur gyur pa /
drug pa rdo rje 'chang chen po thams cad mkhyen gzigs chen po bka' drin mtshungs med mchog gis gdul bya rtag par 'dzin pa'i blo dam pos bcings pa rnams dam pa'i chos la bskul ba'i phyir tu re zhig chos kyi dbyings su mnal ba'i tshul bstan pa'i sku gdung rin po che yid bzhin dbang gi rgyal po'i za ma tog lhar bcas skye dgu'i mchod sdong chen po le lag dri'i gtsang khang dang bcas pa'i thog mtha' bar gsum gyi che ba'i yon tan brjod par byed pa'i gtam 'di ni gtso bor dam pa gang gi rgyal tshab de mo sprul pa'i sku zhwa ser bstan pa 'dzin byed dpal ldan no mon han dang /
bka' blon gung paN+Dita /
bka' blon ja sag mdo mkhar tshe ring dbang rgyal dang /
thon sri chod tshe brtan /
ja sag bla ma nyi ma rgyal mtshan /
sku'i gcung po gung kun dga' bstan 'dzin /
zham ring nang ma sku mdun dar han mkhan po skal bzang yon tan /
mchod dpon sde drug mkhan po blo bzang rnam rgyal /
gzims dpon byams gling mkhan po blo bzang tshe ring /
gsol dpon ri bde mkhan zur grags pa mtha' yas /
gsol dpon ngag dbang mkhyin brtse sogs kyis bskul ba la brtan nas /
rdo rje 'chang de nyid kyi gsung gi btud rtsi'i cha shas cung zad tsam myong ba'i dga' ston theb ba'i slob bu rnams kyi tha shal bzlo bzang dpal ldan ye shes kyis sbyar ba'o|| ! oM swa sti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
sarba mang+ga li / /
