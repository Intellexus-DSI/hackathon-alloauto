@# / /
rnam bshad dgongs pa rab gsal gyi mtha' dpyod rigs pa'i rgya mtsho blo gsal gyi 'jug sgo bzhugs so / /
@## / /
rje btsun dam pa thugs rje chen po dang ldan pa rnams la dus thams cad du phyag 'tshal zhing skyabs su mchi'o / /
brtse ba chen pos rjes su bzung du gsol /
dge legs 'bum phrag du mas bskrun pa'i sku / /
yan lag drug cus 'gro dbugs 'byin pa'i gsung / /
mkhyen dang brtse ba'i bdag nyid rnam dag thugs / /
mdzad ba rgyun mi chad pa'i thub dbang rgyal / /
de sras thu bo rje btsun mkhyen brtse'i gter / /
zab don 'grel par lung bstan klu sgrub zhabs / /
lugs mchog 'di yi srol 'byed sangs bskyangs sogs / /
brgyud pa'i bla ma rnams la phyag 'tshal lo / /
'grel mdzad rgyu skar dbus na zla bral zhing / /
nges don gsung rab mkha' la thogs med rgyu / /
rtag chad lta ba'i tsha gdung kun sel ba'i / /
dpal ldan zla ba'i zhabs la snying nas 'dud / /
blo bzang mkhyen pa'i gting mtha' mi mngon zhing / /
rab dkar grags pa'i rlabs phreng phyogs bcur g.yo / /
legs bshad rin chen bye ba'i gter gyur pa / /
yon tan rgya mtsho che la gus phyag 'tshal / /
gang gi gsung rab dgongs pa rab gsal gyi / /
don la 'jug pa'i brgal lan cung zad bri / /
bla ma lhar bcas rnams kyis brtser dgongs nas / /
@# / /
gnad rnams ji bzhin rtogs par byin gyis brlobs /
! /
mtshan don gyi skabs su /
dgag gzhag spang gsum las /
dang po la /
brjod byed tshig gi dbu ma dang /
brjod bya don gyi dbu ma gnyis su phye nas /
brjod byed tshig gi dbu ma de 'dir gang la 'jug par bya ba'i dbu ma yin no zer na /
brjod byed tshig gi dbu ma chos can /
dbu ma'i bstan bcos yin par thal /
'dir gang la 'jug par bya ba'i brjod byed tshig gi dbu ma yin pa'i phyir /
khyab ste /
rang 'grel las /
dbu ma'i bstan bcos la 'jug par bya ba'i phyir /
dbu ma la 'jug pa brtsom+par 'dod pas zhes gsungs pa'i phyir /
'dod na /
de chos can /
dbu ma'i bstan bcos ma yin par thal /
rgyas 'bring bsdus gsum khyod yin pa'i phyir /
kha cig /
dbu ma 'jug pa'i bshad bya rtsa ba'i brjod byed tshig gi dbu ma yin na /
'dir 'jug bya'i dbu ma yin pas khyab zer na /
mdo sde sa bcu pa chos can /
der thal /
de'i phyir /
ma grub na /
der thal /
mdo sde sa bcu pa las /
sa bcu dang don dam pa'i sems bskyed bcu sbyar nas gsungs pa de bzhin du /
'dir yang sbyar nas sa bcu pa'i brjod byar gyur pa'i zab pa dang rgya che ba'i phyogs gnyis ka dngos bstan bstan bya'i gtso bor byas nas gtan la 'bebs pa'i phyir /
rtsa bar 'dod na /
de chos can /
dbu ma'i bstan bcos yin par thal /
'dod pa'i phyir /
'dod na /
ma yin par thal /
mdo yin pa'i phyir /
'di'i bshad bya'i gtso bor gyur pa'i dbu ma'i bstan bcos yin na 'di'i 'jug bya'i dbu ma yin pas khyab zer na /
rin chen phreng ba chos can /
der thal de'i phyir /
der thal /
dbu ma 'jug pa 'dis rtsa she nas bshad pa'i zab mo'i rim pa rnams kyi steng du /
rin chen phreng ba nas bshad pa'i rgyu'i sa bcu /
bcu gcig pa kun tu 'od kyi rnam gzhag gsungs pa rnams kha bkang nas dngos bstan bstan bya'i gtso bor byas nas gtan la 'bebs pa'i phyir /
rtsa bar 'dod na /
de chos can /
rtsa ba shes rab yin par thal /
'dir gang la 'jug par bya ba'i dbu ma'i bstan bcos yin pa'i phyir /
khyab ste /
TIk chen las /
'dir gang la 'jug par bya ba'i dbu ma ni rtsa she nyid la bya'i dbu ma'i gzhung gzhan dang don gzhan la mi bya'o / /
zhes gsungs pa'i phyir /
kha cig na re /
dbu ma la dbye na /
gzhi dbu ma dang /
lam dbu ma /
'bras bu dbu ma gsum yod zer na /
'o na /
lam dbu ma dbu ma yin par thal /
khyod kyi dbye ba byed tshul de 'thad pa'i phyir /
'dod na /
de chos can /
don dam bden pa yin par thal /
dbu ma yin pa'i phyir /
'dod na /
ma yin par thal /
lam yin pa'i phyir /
kha cig /
'bras bu dbu ma dang dbu ma 'gal zer na /
ngo bo nyid sku chos can /
dbu ma ma yin par thal /
'bras bu dbu ma yin pa'i phyir /
der thal /
myang 'das yin pa'i phyir /
der thal /
chos can de yin pa'i phyir /
rtsa bar 'dod na /
dbu ma yin par thal /
don dam bden pa yin pa'i phyir /
der thal /
'gog bden yin pa'i phyir /
kha cig /
rtag chad kyi mtha' gnyis dang bral ba gzhi dbu ma'i mtshan nyid /
de mngon sum du rtogs pa'i ye shes lam dbu ma'i mtshan nyid /
de bsgoms pa'i 'bras bu mthar thug 'bras bu dbu ma'i mtshan nyid zer na /
ngo bo nyid sku chos can /
gzhi dbu ma yin par thal /
rtag chad kyi mtha' gnyis dang bral ba @# / /
yin pa'i phyir te /
bden par ma grub cing tha snyad du yod pa yin pa'i phyir /
'dod na /
ma yin par thal /
'bras bu dbu ma yin pa'i phyir /
rnam mkhyen chos can /
lam dbu ma yin par thal /
rtag chad kyi mtha' gnyis dang bral ba mngon sum du rtogs pa'i ye shes yin pa'i phyir /
'dod na /
slob lam yin par thal /
'dod pa'i phyir /
'dod mi nus so / /
ye shes chos sku chos can /
'bras bu dbu ma yin par thal /
rtag chad kyi mtha' gnyis spangs pa mngon sum du rtogs pa'i ye shes bsgoms pa'i 'bras bu mthar thug yin pa'i phyir /
'dod na /
don dam bden pa yin par thal /
'bras bu dbu ma yin pa'i phyir /
'dod mi nus so / /
rang lugs la /
gzugs sogs kyi chos rnams rang bzhin gyis grub pas stong pa lta bu gzhi dbu ma /
de mngon sum du rtogs pa'i nyan thos kyi mthong lam bar chad med lam lam dbu ma /
de bsgoms stobs kyis thob pa'i nyan thos kyi myang 'das lta bu 'bras bu dbu ma'o / /
de yang gzugs rang bzhin gyis grub pa yod mtha' /
der 'dzin pa yod pa'i mthar 'dzin /
gzugs tha snyad du med pa med mtha' /
der 'dzin pa med pa'i mthar 'dzin yin te /
dkon brtsegs las /
'od srungs yod ces bya ba 'di ni mtha' gcig go /
med ces bya ba 'di ni mtha' gnyis so / /
mtha' de gnyis spangs pa ni dbu ma'i lam mo / /
zhes gsungs pa dang /
rtsa she las /
yod ces bya ba rtag par lta / /
med ces bya ba chad par lta / /
de phyir yod dang med pa la / /
mkhas pas gnas par mi bya'o / /
zhes gsungs pa'i phyir /
med mtha' la sgro 'dogs kyi med mtha' dang /
skur 'debs kyi med mtha' gnyis las phyi ma bden med bden grub lta bu dang /
der 'dzin pa'i rtog pa lta bu med pa'i sgro 'dogs kyi mthar 'dzin yin te /
rtsa she TIk chen las /
dgag bya bkag pa'i med pa yang dag par yod do zhes 'dzin pa dngos po med pa'i mthar ltung ba yin pas de 'gog pa yang med mtha' 'gog pa yin no / /
zhes gsungs pa'i phyir /
rtog pa des bden med med par mi 'dzin kyang /
de med pa'i mthar 'dzin du 'jog pa'i rgyu mtshan yod de /
de ltar bzung bas 'dzin pa bo'i gang zag des bden med gtan med du khas len dgos pa'i rgyu mtshan gyis de ltar bshad pa'i phyir /
de la kho na re /
bden med bden grub chos can /
yod mtha' ma yin par thal /
med mtha' yin pa'i phyir zer na /
myu gu rang bzhin gyis grub pa dus skad cig gnyis par med pa chos can /
yod mtha' ma yin par thal /
med mtha' yin pa'i phyir /
rtags der thal /
rtsa she las /
sngon byung da lta med ces pa / /
des na chad par thal bar 'gyur / /
zhes gsungs pa'i phyir /
rtsa bar 'dod mi nus te /
rtsa she las /
gang zhig rang bzhin gyis yod pa / /
de ni med nyid mi 'gyur ro / /
zhes gsungs pa'i phyir /
kho na re /
bden med bden grub tu 'dzin pa'i rtog pas bden med med par bzung bar thal /
de 'dra'i rtog pa de med pa'i mthar 'dzin yin pa'i phyir zer na /
ma khyab /
'dod mi nus te /
des de yod par bzung ba'i phyir te /
bden par yod par bzung ba'i phyir /
yang kho na re /
bum pa bden grub 'dzin pa'i rtog pa de med pa'i mthar 'dzin yin par thal /
dam bca' 'thad pa'i phyir| 'dod na /
bum pa yod par 'dzin pa'i rtog pas bum pa med par bzung bar thal /
'dod pa'i phyir zer na /
gsal ba khyod rang gi der thal /
bum pa bden grub tu bzung zhing zhen yul sun byung ma myong ba'i gang zag de rtag chad gnyis ka'i mthar lhung ba'i phyir /
rtags ma grub na /
tshig gsal las /
sngon gnas pa yi gnas skabs su / /
dngos po'i rang bzhin khas blangs nas / /
da lta phyi nas de zhig pas / /
med do zhes ni khas blangs pas / /
chad par lta bar thal bar 'gyur /
zhes pa'i lung gis grub pas /
de @# / /
'dra'i gang zag yin na rtag chad gnyis ka'i mthar ma ltung bar 'bud do / /
rang lugs la /
'jug bya'i dbu ma ni brjod byed tshig gi dbu ma la der gyur pa'i mdo bstan bcos gnyis las dbu ma'i bstan bcos kyi nang tshan du gyur ba'i rtsa she de nyid la byed de /
rang 'grel dang tshig gsal du rtsa she khungs su smos pa la dbu ma las zhes smos /
rigs tshogs gzhan khungs su smoba'i tshe rang rang gi ming gis smos pa'i phyir dang /
rang 'grel las /
dbu ma'i bstan bcos la 'jug par bya ba'i phyir /
dbu ma la 'jug pa 'di sbyar ba yin no / /
zhes gsungs pa'i phyir /
rtsa she'i don la 'jug tshul la yang rnam pa gsum las /
dang po la /
kha cig na re /
'jug pa 'dis rtsa she la zab pa'i sgo nas 'jug tshul /
rtsa sher bden gnyis kyi rnam gzhag rgyas par ma bstan cing /
'dir de rgyas par bstan pas de'i sgo nas 'jug pa zab pa'i sgo nas 'jug tshul yin zer na /
de mi 'thad par thal /
bden gnyis kyi rnam gzhag gtan la 'bebs pa 'jug pa las rtsa she rgyas pa'i phyir te /
des rigs pa'i rnam grangs mtha' yas pa'i sgo nas gzugs nas rnam mkhyen gyi bar rang bzhin gyis med cing tha snyad tsam du yod pa dngos bstan bstan bya'i gtso bor byas nas bstan pa'i phyir /
kha cig /
'dis grub mtha' smra ba 'og ma rnams dang thun mong ma yin pa'i zab mo'i rim pa brgyad bstan pa'i sgo nas zab pa'i sgo nas 'jug pa dang /
zab mo'i rim pa brgyad ni /
rang gi mtshan nyid kyis grub pa mi bzhed pa /
kun gzhi mi bzhed pa /
rang rig mi bzhed pa /
rang rgyud kyi gtan tshigs dang dam bca' mi bzhed pa ste dgag pa'i dam bca' bzhi /
phyi don bzhed pa /
'phags pa la chos kyi bden med mngon sum du rtogs myong gis khyab pa /
bden 'dzin nyon sgrib du bzhed pa /
dus gsum gyi rnam gzhag thun mong ma yin pa zhes pa rnams yin zer na /
rang gi mtshan nyid kyis grub pa mi bzhed pa zab mo brgyad kyi ya gyal du byed pa mi 'thad par thal /
de mi bzhed pa'i rgyu mtshan gyis lugs 'dir zab mo rnam pa brgyad zhal gyis bzhes par mdzad pa yin pa'i phyir te /
rang gi mtshan nyid kyis grub pa zhal gyis ma bzhes pa'i phan yon la zab mo rnam pa brgyad zhal gyis bzhes pas chog /
grub mtha' smra ba 'og ma rnams kyis rang mtshan khas blangs pas /
zab mo rnam pa brgyad khas blangs pas ma chog pa yin pa'i phyir /
gzhan yang /
de mi 'thad par thal /
zab mo rnam pa brgyad khas len pa rang gi mtshan nyid kyis grub pa khas mi len pa la thug pa 'chad pa'i tshe /
rang gi mtshan nyid kyis grub pa khas mi len pa /
rang gi mtshan nyid kyis grub pa khas len pa la thug zhes par 'gyur ba dang /
lha sbyin la bu bzhi yod par dam bcas nas gcig ma rnyed par bu rang bgrangs pa bzhin yin pa'i phyir /
gzhan yang /
khyod kyi zab mo brgyad kyi 'dren tshul de mi 'thad par thal /
de dag phal cher thal 'gyur ba'i thun mong ma yin pa'i khyad chos su mi 'gyur ba'i phyir /
der thal /
slob dpon legs ldan yab sras kyis phyi don bzhed cing kun gzhi dang rang rig mi bzhed /
slob dpon shes 'byung blo gros kyis kyang 'phags pa la chos kyi bdag med mngon sum du rtogs myong gis khyab par bzhed /
bye brag smra bas kyang dus gsum dngos po /
myu gu rang gi dus gsum ka'i dus su yod par 'dod /
phyi ma 'di ni rang sde grub mtha' smra ba gzhan gang gi yang mi bzhed pa'i phyir / /
! / /
rang lugs la brgyad po de'i 'dren tshul yod de /
rang gi mtshan nyid kyis ma grub pa bzhed pa gzhir byas nas phyi don bzhed pa sogs gsum zhig pa dngos por bzhed pa dang bcas pa'i sgrub pa'i dam bca' bzhi /
rang gi mtshan nyid kyis grub pa mi bzhed pa gzhir byas kyi steng nas kun gzhi mi bzhed pa /
rang rig mi bzhed pa /
rang rgyud kyi gtan tshigs mi bzhed pa| gzhan skye mi bzhed pa dang bcas pa'i dam bca' brgyad /
'gog bden don dam par bzhed pa sogs 'phros pa yan lag lta bu'i grub mtha' bcu gsum tsam dang bcas pa yod pa'i phyir /
gtso bo'i dam bca' brgyad khas len pa rang gi mtshan nyid kyis grub @# / /
pa khas mi len pa la thug tshul spyi don las shes par bya'o / /
kha cig na re /
rgya che ba'i sgo nas 'jug tshul la rtsa sher zab mo'i phyogs ma gtogs rgya che ba'i phyogs ma bstan pas /
so so skye bo'i chos gsum la sogs pa rin chen 'phreng ba nas kha bkang nas 'chad pa de rgya che ba'i sgo nas 'chad tshul yin zer na /
Tik chen gyi gsungs rigs ltar na rgya che ba'i phyogs ma bstan pa 'dra ba cig snang na'ang re zhig cung zad dpyad na /
rtsa she las rgya che ba'i rim pa bstan par thal /
des so so skye bo'i chos gsum nas 'bras bu'i sa sku gsum mdzad pa 'phrin las dang bcas pa tha snyad du grub pa bstan pa gang zhig /
de ltar bstan pa de yang gdul byas nyams su len pa'i phyir du bstan pa yin pa'i phyir /
rtags dang po der thal /
rtsa shes de rnams kyi steng du rtag chad kyi mtha' gnyis ka bsal ba'i phyir te /
des de rnams kyi steng du stong nyid phra mo bstan pa'i phyir te /
gzugs nas rnam mkhyen gyi bar gyi chos thams cad rang bzhin gyis med par rigs pa'i rnam grangs mtha' yas pa'i sgo nas bstan pa'i phyir gzhan yang /
des rgya che ba'i rim pa bstan par thal /
des gzhi dngos po'i gnas tshul /
lam bgrod pa'i rim pa /
'bras bu mngon du byed pa rnams rang bzhin gyis ma grub cing tha snyad tsam du grub pa la 'thad pa brgal lan dang bcas te bshad pa'i phyir /
der thal /
gal te 'di kun mi stong na / /
'byung ba med cing 'jig pa med / /
'phags pa'i bden pa bzhi po rnams / /
khyod la med par thal bar 'gyur / /
zhes sogs gsungs pa'i phyir /
gzhan yang /
rtsa she'i ched du bya ba'i gdul byas mdo bstan bcos gzhan la ma brten par /
rtsa she la brten nas theg chen gyi lam nyams su len pa'i rim pa rtogs mi nus par thal /
des theg chen gyi rgya che ba'i rim pa ma bstan pa'i phyir /
rtags khas /
'dod na /
de nus par thal /
mngon rtogs rgyan gyi ched du bya ba'i gdul byas mdo bstan bcos gzhan la ma brten par rgyan la brten nas zab mo'i phyogs rtogs nus pa'i phyir /
kha 'geng+s+pa'i don yang rgya che ba'i phyogs bstan pa de nyid la /
so skye'i sar nyams su len tshul nas /
sangs rgyas kyi sar nyams len tshul gyi bar rin chen 'phreng ba nas gsal bar gsungs pa bsnan+nas rgyas par ston pa'i don yin pa'i phyir na rgya che ba'i phyogs bstan par grub pa yin no / /
dper na /
mngon rtogs rgyan las rigs can gsum gyi mngon par rtogs pa'i ngo bo nges pa /
grangs nges pa /
go rim nges tshul gsal bar bstan /
rgyas 'bring bsdus gsum gyi de lta bu gsal bar ma bstan pas mdo'i sbas don mngon rtogs kyi rim pa gsal bar bstan zhes bshad kyi gzhan du na rgyas 'bring bsdus gsum gyis kyang mkhyen gsum dang sbyor bzhi dang /
ye shes chos sku dngos su bstan pa bzhin no / /
! /
rang lugs la /
'dir 'jug pas rtsa she'i don 'grel pa la 'jug tshul yod de /
grub mtha' smra ba 'og ma gzhan su dang thun mong ma yin pa'i zab mo'i rim pa brgyad bstan pa'i sgo nas 'jug tshul cig dang /
rtsa she nas gsungs pa'i zab pa dang rgya che ba gnyis kyi steng du rin chen phreng ba dang /
sa bcu pa gnyis las gsal bar bshad pa'i rgyu'i sa bcu /
'bras bu'i sa bcu gcig pa kun tu 'od dang /
sa lnga pa dang drug pa'i go rim la brten nas bsam gtan gyi ngo bo zhi gnas la brten nas shes rab kyi ngo bo lhag mthong la slob tshul dang /
bdag nyid dang ni 'jig rten 'dis / /
bla med byang chub thob 'dod na / /
de yi rtsa ba byang chub sems / /
ri dbang rgyal po ltar brtan dang / /
phyogs mthas gtugs pa'i snying rje dang / /
gnyis la mi brten ye shes lags / /
zhes pas bstan pa'i so so skye bo'i sar nyams su len tshul kha bkang nas zab pa dang rgya che ba'i phyogs gnyis ka rgyas par dngos su 'chad pa'i @# / /
phyir /
rin chen phreng ba'i lung des byang sems las dang po ba'i rgyur gyur ba'i chos gsum gyi nang tshan du gyur pa'i byang chub kyi sems de ri dbang lta bur brtan pa'i sems bskyed dang /
so skye'i gnas skabs kyi sems bskyed la ri dbang lta bur brtan pa'i sems bskyed kyis khyab par bstan pa min te /
de gnyis ka mi 'thad pa'i phyir te /
dang po'i sems bskyed ni sems bskyed sbyong ba'i gnas skabs kyi sems bskyed la byed /
gnyis pa la byang sems so skye'i rgyud kyi mi brtan pa'i sems bskyed yod pa'i phyir /
dang po 'og tu sgrub /
gnyis pa sla /
gsum pa rtsod pa spong ba la /
kho na re /
dbu ma la don dam bden pas ma khyab par thal /
stong nyid mngon sum du rtogs pa'i zag med kyi shes rab de dbu ma yin pa'i phyir /
der thal de don dam pa'i chos mngon pa yin pa'i phyir /
zer na /
ma khyab /
kho na re /
rtags khyab gnyis ka grub ste /
mdzod las /
chos mngon shes rab dri med rjes 'brangs bcas / /
zhes dang /
Tika chen las /
gzhung 'di don dam pa'i chos mngon pa rnam par bzhag pa yin pas /
shes rab kyi bslab pa gtso bor gyur pa'i phyir /
sngon gyi bkas bcad dang mthun pa'o / /
zhes gsungs pa'i phyir /
zer na /
ma khyab mtshams la /
stong nyid mngon sum du rtogs pa'i zag med kyi shes rab chos can /
don dam pa yin par thal /
don dam pa'i chos mngon pa yin pa'i phyir /
khyab pa khas /
kha cig na re /
rgyas 'bring bsdus gsum sa bcu pa dang bcas pa chos can /
'dir gang la 'jug par bya ba'i dbu ma yin par thal /
dbu ma 'jug pas khyod kyi brjod byar gyur pa'i zab pa dang rgya che ba'i rim pa rnams dngos bstan bstan bya'i gtso bor byas pa'i sgo nas khyod kyi don 'grel pa la 'jug pa'i rjod byed tshig gi dbu ma yin pa'i phyir /
khyab ste /
rtsa shel yang rgyu mtshan de dag dang bcas pas 'jug bya'i dbu mar bzhag pa'i phyir zer na /
de tsam gyis rang bzhag ba ma yin pas khyab po / /
yang kho na re /
rtsa ba shes rab de theg tshen thun mong ma yin pa'i bstan bcos ma yin par thal /
des zab mo'i phyogs ma gtogs /
theg chen thun mong ma yin pa'i khyad chos bsngo ba dang smon lam rlabs po che dang rgyal sras kyi spyod pa rlabs po che la slob tshul dngos su ma bstan pa'i phyir /
khyab ste /
zab mo'i phyogs nyan rang rnams dang bsgom bya'i gtso bo thun mong ba yin pa'i phyir /
zer na /
ma khyab ste /
theg pa che chung gi mdo bstan bcos kyi khyad par ched du bya ba'i gdul bya'i sgo nas 'jog /
rtsa shes kyang theg chen gyi rigs can gyis nyams su len pa'i dbang du byas nas stong nyid rigs pa'i rnam grangs mtha' yas pa'i sgo nas bstan pa yin pa'i phyir /
der thal /
rang 'grel las /
chos kyi bdag med pa gsal bar bya ba'i phyir /
theg pa chen po bstan pa yang rigs pa nyid de rgyas par bstan pa brjod par 'dod pa'i phyir /
zhes gsungs pa'i phyir /
kho na re /
rtsa shes rgya che ba'i phyogs bstan pa mi 'thad par thal /
Tika chen las /
rtsa shes zab mo'i phyogs ma gtogs rgya che ba'i theg chen gyi khyad chos ma bstan kyang /
zhes gsungs pa'i phyir /
zer na /
skyon med de /
zab pa dang rgya che ba gnyis kyi nang nas so so skye bo'i sar nyams len sogs dngos su ma bstan pa'i phyir te /
rin chen phreng ba'i dar Tika las /
de yang gtan la dbab bya'i gtso bo'i dbang du byas pa yin gyi /
gzhan du na rtsa bshes rab kyis theg pa chen po'i lam gyi rim ba rgyas par bstan pa dbu ma la 'jug pas rgyas par sgrub pa'i phyir /
zhes gsungs pa'i phyir /
rgyal tshab rjes khyad chos brgyad kyi brjed byang du /
rtsa she theg pa che chung gnyis ka'i thun mong pa'i bstan bcos su bshad pa dang /
Tika chen gyis brgal lan dang bcas te theg chen thun mong ma yin pa'i bstan bcos su bsgrubs ba dang mi mthun no / /
! / /
nyan thos sangs rgyas 'brid rnams thub dbang @# / /
skyes / /
zhes sogs kyi skabs su /
dgag bzhag spangs gsum las /
dang po la /
kha cig na re /
nyan thos dang /
sangs rgyas 'bring po rang rgyal chos can /
thub pa'i dbang po'i gsung las 'khrungs te /
des rten 'brel zab mo'i ? chos bstan pa la nyan sems sgom gsum byas pa las 'khrungs pa'i phyir /
zer na /
'o na /
rang rgyal sangs rgyas 'bring po yin par thal /
khyod kyi sbyor ba'i chos can 'thad pa'i phyir /
'dod na /
nyan thos sangs rgyas chung du yin par thal /
'dod pa de'i phyir /
'dod mi nus so / /
gzhan yang /
rang rgyal chos can /
sangs rgyas yin par thal /
sangs rgyas 'bring yin pa'i phyir /
rtags khas /
'dod mi nus pa byas la /
kho na re /
nyi khri chos can /
yum yin par thal /
yum 'bring po yin pa'i phyir /
khyab pa khas /
'dod mi nus te /
mkhyen pa ma yin pa'i phyir /
zer na /
khyab pa mi mtshungs te /
yum rgyas 'bring bsdus gsum du phye ba'i yum bar ma yum bar ma yin /
sangs rgyas 'bring po sangs rgyas 'bring po ma yin pa'i phyir /
nyan thos sangs rgyas 'bring rnams thub dbang skyes / /
zhes pa'i gzhung 'di 'jug pa'i rang gzhung ma yin par thal /
gzhung tshig 'dis rang rgyal la sangs rgyas 'bring gi tha snyad smos /
de sangs rgyas 'bring po ma yin pa 'jug pa'i dgongs pa yin pa'i phyir /
der thal /
de sangs rgyas 'bring po ma yin pa'i phyir /
rtsa bar 'dod mi nus te /
mchod brjod kyi gzhung 'di 'jug pa'i rang gzhung yin pa'i phyir zer na /
skyon med de /
cung zad 'gyur ma mtshams pa yin pa'i phyir te /
nyan thos de nyid rtogs 'bring zhes 'gyur dgos rgyu yin pa la sangs rgyas zhes 'gyur ba yin pa'i phyir /
der 'gyur dgos te /
bud d+ha zhes pa sangs rgyas dang / /
khong du chud pa gnyis ka la 'jug pas /
'dir khong du chud pa la 'gyur bar bya ba yin pa'i phyir te /
de'i steng du ta twa bsnan pas /
de kho na nyid rtogs pa 'bring po zhes par 'gyur ba'i phyir /
kha cig /
rang rgyal dgra bcom de de kho na nyid rtogs pa 'bring po yin zer na /
rang rgyal dgra bcom chos can /
de kho na nyid rtogs pa'i gang zag du thal /
de kho na nyid rtogs pa 'bring po yin pa'i phyir /
'dod na /
de kho na nyid mngon sum du rtogs pa'i gang zag du thal /
'dod pa'i phyir /
'dod na /
de chos can /
khyod la bden snang med par thal /
khyod de kho na nyid mngon sum du rtogs pa'i gang zag yin pa'i phyir /
'dod na /
de la bden snang yod par thal /
bden snang can gyi rang rgyal dgra bcom yod pa'i phyir /
kha cig /
rang rgyal yin na dang po nyid nas rang rgyal du rigs nges yin pas khyab zer na /
de mi 'thad de /
byang sems tshogs lam pa nyan rang gi lam du ltung ba yod pa'i phyir /
der thal /
de yod pa tshad ldan gyi gzhung du ma las gsungs pa'i phyir /
kha cig /
rang rgyal slob pa la rang rgyal gyi byang chub mngon du byed nges kyis khyab zer na /
de mi 'thad par thal /
rang rgyal gyi byang chub mngon du ma byas par theg chen lam du 'jug pa'i rang rgyal slob pa yod pa'i phyir /
der thal /
ston Pas sangs rgyas las kyang byang sems la bsngags pa che bar mdzad pa de /
'khor gyi nyan rang theg chen lam la kha drang ba'i ched du gsungs pa gang zhig /
mchog gi sprul sku'i 'khor du gyur pa'i rang rgyal dgra bcom med pa'i phyir /
der thal /
des 'gran zla med pa'i las bsags pa'i phyir /
de la kho na re /
rang rgyal slob pa yin na rang rgyal rigs nges yin pas khyab par thal /
rang rgyal slob pas de bzhin gshegs pa la rten 'brel zab mo'i chos nyan pa'i tshe de la rang gi byang chub ma thob kyang skye ba gzhan la nges par thob pa yin pa'i phyir te /
bzhi brgya pa las /
de nyid shes pas gal te 'dir / /
mya ngan 'das pa ma thob kyang / /
skye ba gzhan du 'bad med par / /
nges par 'thob 'gyur las bzhin no / /
zhes gsungs pa'i phyir zer na /
skyon med de /
gtso che ba la dgongs pa'i phyir /
kha @# / /
cig /
rang rgyal de kho na nyid rtogs pa 'bring por 'jog pa'i rgyu mtshan gzugs sogs phyi rol don 'dzin gyi rtog pa rang lam du spong /
shes pa bden 'dzin rang lam gyi gnas skabs su mi spongs ba'i don yin zer na /
rang rgyal dgra bcom gyis gzugs sogs phyi rol don 'dzin gyi rtog pa spangs /
shes pa bden 'dzin ma spangs par thal /
khyod kyi dam bca' 'thad pa'i phyir /
'dod na /
mi 'thad par thal /
rang rgyal slob pas de gnyis spong tshul go zlog nas spong ba'i phyir te /
rang rgyal dgra bcom pas gzugs phyi rol don 'dzin gyi rtog pa ma spangs /
shes pa bden par 'dzin pa'i bden 'dzin spangs ba yin pa'i phyir /
der thal /
rtog pa dang po blo don mthun dang /
phyi ma nyon mongs yin pa'i phyir /
gzhan yang /
rang rgyal slob pas rdul phran cha med bsags pa'i rags pa phyi rol gyis don gyi stong pa bsgom bya'i gtso bor byas nas bsgom zhing /
nyan thos slob pas gang zag rang rkya thub pa'i rdzas yod kyi stong pa bsgom bya'i gtso bor byas nas bsgom par thal /
dam bca' 'thad pa'i phyir /
'dod na /
de tsam bsgom bya'i gtso bor byas nas bsgoms pas /
nyon sgrib sa bon dang bcas pa spong nus pa dang /
bsgom pa de gnyis rim pa bzhin du chos kyi bdag med phra mo dang /
gang zag gi bdag med phra mo bsgom pa yin par /
thal /
'dod pa de'i phyir /
'dod mi nus te /
brda chad dang 'gal ba'i phyir /
kha cig /
nyan rang la tshogs mtshan nyid pa med zer na /
yod par thal /
de gnyis la bsod nams dang ye shes kyi tshogs phal pa yod pa'i phyir dang /
rigs gsum dang rigs can gsum gyi khyad par tshogs gsog sgrib sbyong chung 'bring che gsum gyi dbang gis yin pa dang /
mdzod 'grel las kyang /
bskal pa chen po brgyar byang chub kyi tshogs dag la spyad pas bse ru lta bur gyur te gcig bur gnas pa'am /
zhes gsungs pa'i phyir /
kho na re /
ma khyab ste /
nyan rang gi rgyud la rang rang gi byang chub kyi rgyu tshogs tsam yod kyang de tsam gyis tshogs gyi go mi chod ba'i phyir zer na /
'o na /
gnas skabs kyi byang chub kyis byang chub kyi go mi chod pa dang /
gnas skabs kyi lam gyis lam gyi go mi chod par thal /
bsod nams dang ye shes kyi tshogs phal bas de dag gi go mi chod pa'i phyir /
'dod na /
byang chub yin na mthar thug gi byang chub yin dgos pa dang /
lam yin na mthar thug gi lam yin dgos par thal /
'dod pa'i phyir /
'dod mi nus so / /
kho na re /
nyan rang gi rgyud la bsod nams dang ye shes kyi tshogs med par thal /
rang 'grel las /
de dag ni bsod nams dang ye shes gong du 'phel ba'i khyad par dag gis nyan thos rnams las khyad par du 'phags pa'i phyir dang /
bsod nams dang ye shes kyi tshogs gnyis dang thugs rje chen po dang /
rnam pa thams cad mkhyen pa la sogs pa med pas sangs rgyas dang byang chub sems dpa' rnams las dman pa'i phyir na 'bring ngo / /
zhes gsungs pa'i phyir dang /
'grel pa don gsal las kyang /
yang dag par 'grub pa'i ngo bos byang chub chen po 'byin par byed pa'i phyir snying rje la sogs pa ni tshogs yin la /
zhes gsungs pa'i phyir dang /
'jug pa las /
bsod nams zhes bya'i tshogs kyang de dag nyid / /
ces gsungs pas /
bsod nams kyi tshogs la gzugs sku'i lag rjes 'jog byed cig dgos pa'i phyir zer na /
skyon med de /
lung dang po gnyis kyi don byang chub chen po'i rgyu tshogs su gyur pa'i tshogs khyad par can la dgongs pa dang /
phyi ma'ang sor bzhag rang khas len na /
spyin sogs gsum po gang rung yin na bsod nams kyi tshogs yin dgos par thal /
sbyin sogs chos gsum 'di dag phal mo cher / /
bde bar gshegs pas khyim pa rnams la bsngags / /
zhes sogs gsungs pa gang zhig /
bsod nams zhes bya'i tshogs kyang de dag @# / /
nyid / /
sangs rgyas gzugs kyi bdag nyid sku yi rgyu / /
zhes gsungs na /
bsod nams kyi tshogs yin na gzugs sku'i lag rjes 'jog byed kyi bsod nams kyi tshogs khyad par can yin dgos pa'i phyir /
'dod na /
nyan thos dgra bcom gyi rgyud kyi so thar sdom pa chos can /
bsod nams kyi tshogs yin par thal /
sbyin sogs gsum po gang rung yin pa'i phyir te /
chos can de yin pa'i phyir /
'dod na /
dngos su 'gal /
yang kha cig /
nyan thos kyi sgra 'jug pa'i gang zag la de'i sgra bshad du yod pa'i gang zag yin pas khyab zer na /
gzugs med khams pa'i phyir mi 'ong chos can /
der thal /
de'i phyir /
'dod na /
mi 'thad par thal /
gzugs med khams su rna lce'i dbang po med pa'i phyir /
kha cig /
thub pa'i dbang po la rten 'brel zab mo'i chos nyan nas de don gnyer gyi gdul bya la thos par byed pa'i theg dman gyi gang zag la nyan thos kyis khyab zer na /
de 'dra'i rang rgyal chos can /
der thal /
de'i phyir /
rtags der thal /
rang rgyal gyis kyang /
ngag gi sgo nas chos ston pa yod pa'i phyir /
der thal /
sgron gsal las /
phal cher ni sgra med du ston /
zhes gsungs pa'i phyir /
kha cig /
rdzogs pa'i byang chub dang der bgrod par byed pa'i lam de bzhin gshegs pa las thos nas de don gnyer gyi gdul bya gzhan la sgrog pa la /
thos sgrog pas khyab zer na /
de 'dra'i byang 'phags chos can /
der thal /
de'i phyir /
rtags der thal /
dam chos pad dkar las /
mgon po de ring bdag cag nyan thos gyur / /
byang chub dam pa yang dag bsgrag bar bgyi / /
byang chub pa yi sgra yang rab tu brjod / /
de bas bdag cag nyan thos mi bzad 'dra / /
zhes gsungs pa'i phyir /
thal bsnga phyi gnyis ka'i gsal ba 'dod na sla /
de la kho na re /
nyan rang la spang bya la khyad par med cing /
rang rgyal la nyan thos las sde snod zur pa yang med pas /
srid pa tha ma pa'i tshe /
slob dpon gzhan gyi gdams dag la mi ltos par byang chub mngon du byid pa'i nyan thos rang rgyal yang yin pa dang /
ngag gi sgo nas rten 'brel zab mo'i chos ston pa'i rang rgyal nyan thos yin no zer na /
nyan rang gnyis khyad par de tsam du ma zad pas mi 'thad do / /
'on kyang kun las btus sogs ltar na dpyad gzhir snang ngo / /
kha cig /
rang 'grel du kha cig /
zhes sogs kyi don /
kha cig na re nyan thos kyi rigs can kha cig de bzhin gshegs pas rten 'brel zab mo'i chos bstan pa'i tshe de la byang chub thob pa yod kyang /
rang rgyal gyi rigs can la de bstan pa'i tshe de la rang rgyal gyi byang chub thob pa med pas /
nyan rang thub dbang las 'khrungs pa mi 'thad zhes pa dang /
kha cig /
nyan rang gi rigs can gyis thub dbang gi chos thos ma thag byang chub ma thob pas /
nyan rang thub dbang las 'khrungs pa mi 'thad zhes pa'i rtsod lan yin zer na /
mi 'thad par thal /
rang rgyal dgra bcom thub dbang gi gsung las 'khrungs pa dogs pa che bas de gtso bor dpyad dgos pa ma dpyad cing /
khyad par phyi ma dbang po rtul po la skye ba'i dogs par snang bas de tsam la 'dir bkod nas brgal lan byed du mi chog pa'i phyir / /
gnyis pa rang lugs la /
nyan rang dgra bcom chos can /
khyed gnyis thub pa'i dbang po'i gsung las 'khrungs pa yin te /
khyed gnyis kyi slob lam gyi skabs su thub pa'i dbang po la rten 'brel zab mo'i chos thos zhing goms par byas pas theg dman dgra bcom gyi go 'phang thob pa'i phyir /
! gsum pa la /
kho na re /
mchog gi sprul sku'i 'khor du gyur pa'i rang rgyal dgra bcom yod par thal /
khyab pa 'du byed kyi sdug bsngal nye bar zhi ba'i nyer zhi'i dbyings la rang gi bsam ngo la ltos te mnyam par bzhag pa'i rang rgyal dgra bcom thub pa'i dbang po'i sku'i 'od zer gyis bskul /
gsung gis chos bstan nas theg chen lam du 'jug pa yod pa'i phyir @# / /
zer na /
ma khyab /
rtsod spong gzhan ni 'phral du gong du dpyad pa las shes nus so / /
! / /
sangs rgyas byang chub sems dpa' las 'khrungs shing /
zhes pa'i skabs su /
rnam pa gsum las /
dang po la /
kha cig na re /
sangs rgyas chos can /
khyod byang chub sems dpa' las 'khrungs pa yin te /
khyod rang dang rgyud gcig pa'i byang chub sems dpas nyer len dang /
rang las rgyud tha dad pa'i byang chub sems dpas yongs 'dzin byas pa las 'khrungs pa'i phyir zer na /
sangs rgyas chos can /
'dus byas yin par thal /
byang chub sems dpa' las 'khrungs pa'i phyir /
rtags khas /
gsal ba sla /
yang /
sangs rgyas 'phags pa chos can du byas nas sngar ltar 'god na /
byang sems mthong lam pa chos can /
der thal /
de'i phyir /
rtags chos can gyis sgrub /
'dod na /
ma yin par thal /
khyod byang chub sems dpa' dang do bo gcig yin pa'i phyir /
der thal /
khyod de'i bye brag yin pa'i phyir /
yang kha cig na re /
rang 'grel las bden mod kyi /
zhes pa'i bden kha byin pa de /
byang chub sems dpa' sangs rgyas 'phags pas yongs 'dzin byas pa las 'khrungs pas /
rgyal ba'i sras su bzhag pa bden mod kyi zhes bden kha byin pa yin zer na /
'o na /
'grel pas sangs 'phags byang sems kyi rgyu 'bras gnyis kar bstan par thal /
dam bca' 'thad pa gang zhig /
'og tu rgyu mtshan gnyis kyi sgo nas byang chub sems dpa' sangs 'phags kyi rgyur sgrub pa'i phyir /
'dod mi nus te /
byang sems kyi rgyu 'bras gnyis ka yin pa'i chos gzhi ma grub pa'i phyir /
kha cig /
byang chub sems dpa' yin na /
sangs 'phags dang rgyud gcig yin pas khyab zer na /
'di ni 'grel pa dang dngos su 'gal ba yin te /
sangs 'phags de rang dang rgyud gcig pa'i byang sems kyi nyer len dang /
rang dang rgyud tha dad pa'i byang sems 'ga' zhig gis yongs 'dzin byas pa las brten nas 'khrungs par gsungs pa'i phyir te /
rang 'grel las /
'on kyang rgyu gnyis kyi byang chub sems dpa' rnams sangs rgyas bcom ldan 'das kyi rgyur 'gyur te /
gnas skabs las dang yang dag par 'dzin du 'jug pa las so / /
gnas skabs kyi khyad par las ni /
de bzhin gshegs pa'i gnas skabs ni byang chub sems dpa'i gnas skabs kyi rgyu can yin pa nyid kyi phyir /
yang dag par 'dzin du 'jug pa las ni ji ltar 'phags pa 'jam dpal byang chub sems dpar gyur pa nyid kyis bcom ldan 'das shAkya thub pa dang de las gzhan pa'i de bzhin gshegs pa rnams ches thog ma kho nar byang chub kyi sems yang dag par 'dzin du bcug pa 'don pa bzhin no / /
zhes gsungs pa'i phyir /
de la kho na re /
de ston pa shAkya pa la sogs pa'i khyad par ba'i dbang du byas pa yin zer na /
chos gsum rgyu can gyi byang sems las dang po bas so skye'i sar nyams su len tshul /
rgyu'i sar nyams su len tshul /
nyams su blangs pa las 'bras bu mthar thug thob tshul gsungs pa rnams theg chen gyi rigs can dbang rnon spyi'i lam bgrod tshul gtso bor ston pa ma yin par ston pa shAkya thub pa lta bu'i khyad par ba re re'i lam 'bras kyi rnam gzhag tsam cig dngos bstan bstan bya'i gtso bor byas nas bstan pa yin par thal /
khyod kyi bca' 'thad pa'i phyir /
'dod na /
dus gsum gyi sangs rgyas kyi lam dngos bstan bstan bya'i gtso bor byas nas ston pa'i theg chen gyi mdo bstan bcos gzhi ma grub par thal /
'dod pa de'i phyir /
gzhan yang /
'grel Tika 'di cig gnyis su /
sangs 'phags byang sems las 'khrungs pa dang /
byang sems thams cad rgyal sras su 'jog pa la 'gal spong 'di tsam zhig mdzad pa yang don med par thal /
sangs rgyas byang sems kyi rgyu 'bras kyi rnam gzhag 'di rnams @# / /
khyad par pa re re'i dbang du byas pa yin pa gang zhig /
de la 'di 'dra'i brgal lan dgos pa'i don med pa'i phyir /
kho na re /
sangs rgyas 'phags pa dang rgyud tha dad tu gyur pa'i byang sems chos can /
khyod kyis sangs rgyas 'phags pa'i go 'phang mi 'thob cing /
rnam mkhyen rang rgyud la mi 'byung bar thal /
khyod de gnyis dang rgyud tha dad pa'i phyir zer na /
ma khyab /
byas pa la /
'o na /
gzhan gyis bsags la gzhan gyis za bar 'gyur / /
zhes gsungs pa mi 'thad pa dang /
las ma byas pa dang 'phrad pa dang /
byas pa chud za bar thal /
ma khyab pa de'i phyir /
zer na yang ma khyab po / /
'di dag la brten nas 'gro ba rigs drug rgyud gcig yin zer na /
'o na /
sems can thams cad rgyud gcig yin par thal /
dam bca' 'thad pa'i phyir /
'dod na /
bcas ldan dge slong gi rang las rgyud tha dad kyi rdzas rin thang tshang ba brkus pas pham pa 'gyur ba med par thal /
sems can thams cad rgyud gcig yin pa'i phyir /
gzhan yang /
skyes bu byams pa zhes pa cig byed myong pa'i gang zag yin na de dang rgyud gcig yin pas khyab par thal /
'gro ba rigs drug rgyud gcig pa la rgyud mtshan yang dag yod pa'i phyir /
'dod na /
skyes bu nyer sbas chos can /
der thal /
de'i phyir /
'dod mi nus te /
bdag skad cig snga phyir rang gi mtshan nyid kyis grub pa'i tha dad yin na /
byams pa dang nyer sbas bzhin du rgyud gcig ma yin par 'gyur par gsungs pa'i phyir /
'di 'dra'i grub mtha' rkyang pa'i phyir du mkhas pa'i gzhung 'chos dgos pa dang /
sngags kyi skabs su nga rgyal 'jog tshul sogs la yang bdo ba snang bas dor bar bya'o /
! /
gnyis pa rang lugs la /
sangs rgyas bcom ldan 'das ni /
byang chub sems dpa' las 'khrungs pa yin te / /
rang dang rgyud gcig du gyur pa'i byang sems gyis nyer len dang rang dang rgyud tha dad pa'i byang sems 'ga' zhig gis yongs 'dzin byas pa la brten nas 'khrungs pa yin te /
rang 'grel las /
'on kyang rgyu gnyis kyi byang chub sems dpa' rnams sangs rgyas bcom ldan 'das gyi rgyur gyur te /
'dzin du 'jug pa las gnas skabs kyi khyad par dang /
yang dag par 'dzin du 'jug pa las so / /
de la gnas skabs kyi khyad par las ni de bzhin gshegs pa'i gnas skabs ni byang chub sems dpa'i gnas skabs kyi rgyu can yin pa nyid kyi phyir ro / /
yang dag par 'dzin du 'jug pa las ni /
ji ltar 'phags pa 'jam dpal byang chub sems dpar gyur ba nyid kyis bcom ldan 'das shAkya thub pa dang /
de las gzhan pa'i de bzhin gshegs pa rnams ches thog ma kho nar byang chub kyi sems yang dag par 'dzin du 'jug par 'dod pa yin no / /
zhes gsungs pa'i phyir /
kha cig /
byang chub sems dpa' rgyal ba las 'khrungs pa la bden kha ster bzhin du thub pa'i dbang po byang chub sems dpa' las 'khrungs pa mi 'gal bar sgrub rigs pa la /
slar yang thub pa'i dbang po byang sems las 'khrungs par sgrub pa de dogs pa so na gnas pa yin no zer na /
skyon med de /
byang chub sems dpa' de rang nyid la chos ston pa'i thub pa'i dbang po las 'khrungs pa la bden kha byin pa yin gyi /
thub pa'i dbang po las 'khrungs pa la bden kha byin pa ma yin pas /
thub pa'i dbang po byang sems las 'khrungs pa mi 'gal ba'i phyir /
thub pa'i dbang po byang sems las 'khrungs pa lung gis grub pa yang yin te / /
dkon mchog brtsegs pa'i mdo las /
'od srungs 'di lta ste /
dper na zla ba tshes pa la phyag 'tshal ba ltar nya ba la ni ma yin no / /
'od srungs de bzhin du gang dag nga la rab tu dad pa de dag gis byang chub sems dpa' rnams la phyag bya'i /
de bzhin gshegs pa rnams la ni de ltar ma yin no / /
de ci'i phyir zhe na /
byang chub sems dpa' rnams las ni de bzhin gshegs @# / /
pa rnams 'byung ngo / /
de bzhin gshegs pa rnams las ni nyan thos dang rang sangs rgyas thams cad 'byung ngo zhes gsungs pa'i phyir /
byang chub sems dpa' la de bzhin gshegs pa las ches lhag pa'i bsngags pa brjod pa'i rgyu mtshan yod de /
de bzhin gshegs pa'i rgyud gces par shes pa dang /
de bzhin gshegs pa'i rgyul+b+s+ngags pa brjod pas 'bras bu de bzhin gshegs pa la bsngags pa brjod par 'gyur ba dang /
sman gyi myu gu'i lom+'+jam po de gces spras kyis bskyangs dgos pa de bzhin du /
de bzhin gshegs pa'i rgyu byang sems las dang po pa de gces spras kyis bskyangs dgos pa shes pa dang /
de bzhin gshegs pa'i 'khor du lhags pa'i nyan rang gnyis theg chen lam du kha drangs pa'i dgos pa yod pa'i phyir /
nyan rang thub dbang /
thub dbang byang sems dang /
byang sems rang gi bdag rkyen du gyur pa'i thub pa'i dbang po'i gsung las 'khrungs pa yin na /
skabs 'dir nyan rang thub dbang las 'khrungs tshul dngos su bstan nas /
byang sems 'khrungs tshul dngos su mi bstan pa'i rgyu mtshan ci yin zhe na /
de'i rgyu mtshan yod de /
nyan rang 'khrungs tshul dngos su bstan pa de brtse ba snying rje chen po de yon tan thams cad kyi rtsa bar shes pa'i ched yin pa'i phyir dang /
byang sems rgyu gsum las 'khrungs tshul 'og nas 'chad par 'gyur pa'i phyir /
byang sems gang las 'khrungs pa'i tshul yod de /
brtse ba snying rje chen po dang /
gnyis su med pa'i shes rab dang /
byang chub kyi sems gsum las 'khrungs pa'i phyir /
de gsum gyi nang nas snying rje chen po de yang sems can sdug bsngal dang 'bral 'dod tsam gyi snying rje la byed pa ma yin te /
sdug bsngal las skyob par 'dod pa'i snying rje la byed pa'i phyir /
rang 'grel las /
sems can 'khor ba'i btson rang bsngam+s+b+s+k+yabs+med pa dpag tu med pa ma lus pa yongs su skyob pa'i mtshan nyid can la bstod par 'os pa nyid du bstan pa'i phyir zhes gsungs pa'i phyir /
'dir bshad pa'i byang chub kyi sems de /
rang nyid kyis chos rnams kyi gnas lugs rtogs nas de ma rtogs pa'i sems can rnams kyis kyang chos nyid de rtogs pa la 'god par bya'o snyam pa'i sems zhig la byed zer na /
de mi 'thad par thal /
de gzhan don gyi phyogs gcig tsam la dmigs pa yin pa'i phyir /
gzhan don yongs rdzogs lam dmigs pas sems bskyed kyi dmigs rnam sbyong tshul ma rdzogs pa'i phyir /
yang kha cig na re /
bdag gis sems can 'di mtha' dag 'khor ba'i sdug bsngal las bton nas sangs rgyas kyi go 'phang la 'god par bya'o snyam pa'i sems khyad par bzhigla byed zer na /
de yang mi 'thad par thal| de la yang rang nyid kyi rdzogs byang thob 'dod med pas sems bskyed kyi dmigs rnam sbyong tshul ma rdzogs pa'i phyir /
yang kha cig /
sems can thams cad 'khor ba'i sdug bsngal las bton nas sangs rgyas kyi sa la 'god 'dod kyis kun nas bslangs te| rang gi rdzogs byang thob 'dod kyi sems bskyed kyi mtshan nyid yongs su rdzogs pa la byed zer na /
'o na de byang chub kyi sems mtshan nyid pa la byed par thal /
dam bca' 'thad pa'i phyir /
'dod na /
theg chen lam du zhugs ma thag pa'i gang zag de byang chub kyi sems rgyud la skyes ma thag pa'i gang zag ma yin par thal /
de theg chen lam du zhugs pa'i snga rol nas byang chub kyi sems rgyud la skyes zin pa'i gang zag yin pa'i phyir /
der thal /
chos gsum gyi ya gyal du gyur ba'i byang chub kyi sems sems bskyed mtshan nyid pa yin pa'i phyir /
'dod mi nus /
kha cig /
byang chub sems dpa' yin na stong nyid rtogs myong yin pas khyab zer na /
'o na /
bden 'dzin gyis bcings pa'i byang sems gzhi ma grub par thal /
dam bca' 'thodpa'i phyir /
'dod mi @# / /
nus te /
sher phyin sum brgya ba las /
'di lta ste dper na mig dang ldan pa'i mi zhig mun par zhugs te gang ci yang mi mthong ba de bzhin du gang dngos por lhung ba'i byang chub sems dpa'i sbyin par blta bar bya'o / /
zhes gsungs pa'i phyir dang /
rgyud bla ma'i 'grel par de bzhin gshegs pa'i snying po lta ba la mig dang mi ldan pa bzhin theg pa chen po la gsar du zhugs pa'i sems dpa' yod par gsungs pa dang /
Tik chen las kyang /
theg chen la sems tsam gyi lta ba la ma khrid par dbu ma'i lta ba rgyud la skye mi nus pa yod pa bzhin /
nyan rang gnyis ka la yod par gsungs pa'i phyir /
gzhan yang /
slob dpon dbyig+g+nyen dang /
phyogs glang dang /
dbu ma'i lta ba rgyud la ma skyes gong gi mgon po gser gling pa rnams kyang byang chub sems dpa' ma yin par thal /
dam bca' 'thad pa gang zhig /
de rnams kyi rgyud la dbu ma'i lta ba med pa'i phyir /
der thal /
'di ni gsan rgya che yang gzhan gyi thugs su chud mi 'gyur / /
zhes pa'i thad kyi /
rang 'grel las /
sngon gyi gnas brtan chos skyong dang /
dbyig+g+nyen dang phyogs kyi glang po la sogs pa sngon byon zin pa'i bstan bcos mdzad pa rnams kyis kyang /
zhes sogs gsungs pa'i phyir /
gzhan yang /
byang sa las /
rgyu bzhi rkyen bzhi la sogs kyi byang chub kyi sems sbyong tshul gsungs pa rnams rang gi ched du bya ba'i gdul bya la ltos te dgos pa med par thal /
de ltar sbyangs pas byang chub kyi sems la bcos min gyi myong ba skyes pa'i byang sa'i ched du bya ba'i gdul bya gzhi ma grub pa'i phyir /
ma grub na /
de 'dra'i byang sa'i ched du bya ba'i gdul bya chos can /
khyod stong nyid rtogs myong gi gang zag yin par thal /
byang chub sems dpa' yin pa'i phyir /
chos can de yin pa'i phyir /
! /
rang lugs la /
'jug pa'i ched du bya ba'i gdul bya la sogs pa'i byang sems las dang po pa dbang rnon rnams chos gsum las 'khrungs tshul yod de /
theg chen gyi slob lam gyi sngon nas dang po gnyis mtshan nyid pa rgyud la bskyed pas /
phyi ma tshul bzhin sbyangs pas nam myong ba mtshan nyid pa skyes pa na byang sems las dang po par gyur pa'i phyir| chos gsum po de'i mtshan gzhi yod de /
theg chen gyi rigs can lam ma zhugs kyi rgyud kyi sems can thams cad sdug bsngal las skyob par 'dod pa'i snying rje chen po dang po / /
stong nyid phra mo rtogs pa'i shes rab gnyis pa dang /
sbyong tshul gyi mtshan nyid tshang ba'i myong ba mtshan nyid pa ma skyes gong gi bur shun gyi ro lta bu'i byang chub kyi sems rjes mthun pa de gsum pa yin pa'i phyir /
! /
gsum pa rtsod pa spong ba la /
kha cig na re /
chos gsum gyi rgyu can gyi byang sems de las dang po pa yin nam min /
dang po ltar na de byang chub tu sems bskyed nas stong nyid rtogs pa'i lta ba 'tshol bar gsungs pa dang 'gal /
gnyis pa ltar na 'di sman gyi myu gu lta bu dang /
zla ba tshes pa lta bu'i byang sems su gsungs pa dang 'gal /
zhe na /
rtags phyi ma khas mi len zhing /
dang po khas len kyang /
tshol tshul de ltar gsungs pas mi gnod de /
de theg chen gyi rigs can gnyis kyi dbang rtul gyi dbang du byas /
'dir bshad pa dbang rnon gyi dbang du byas pa'i phyir /
kho ne re /
'dir go rim 'di ltar bshad nas 'og tu yang chos gsum gyi nang nas snying rje rgyu gzhan rnams kyi yang rtsa bar 'chad pa mi rigs par thal /
'di'i snying rje la dmigs med kyi snying rjer 'og tu gsungs pa gang zhig /
dmigs med kyi snying rje yin na stong nyid rtogs myong gi snying rje yin dgos pa'i phyir /
zer na /
skyon med de /
theg chen gyi rigs can dbang rnon gyis thar pa don gnyer gyi blo dang /
sems can thams cad sdug bsngal las skyob 'dod kyi snying rje chen po rgyud la bskyed pa la stong nyid rtogs pa sngon du 'gro dgos kyang 'dir go rim 'di @# / /
ltar bshad pa byang sems las dang po bar 'gyur ba la gsum po de tshar gcig lta bus rang mi chog pas rang 'bras phyi ma re bskyed pa la dgongs pa'i phyir /
dang po theg chen gyi rigs can dbang rnon gyis thar 'dod kyi blo dang sems can thams cad sdug bsngal las skyob 'dod kyi blo bskyed pa la stong nyid rtogs pa sngon du 'gro dgos par thal /
dbang rnon rnams kyi dam bca' gang 'jog gi zhen don tshad mas ma nges par dam bca' mi 'jog pa'i phyir dang /
rgyud bla ma'i Tik chen las kyang /
gdul bya gnyis kyi dbang po rnon pos ni thar pa don gnyer gyi blo tsam skyed pa la yang stong nyid phra mo rtogs dgos par shes par bya'o / /
zhes gsungs pa'i phyir /
kho na re /
byang chub sems dpa' yin na stong nyid rtogs myong yin pas khyab par thal /
theg chen gyi thar pa cha mthun yin na /
zag med kyi ye shes sde tshan nyer gcig gi rigs la myong ba skyes pas khyab cing snying po rgyan las lam sher phyin la stong nyid rtogs pa'i shes rab kyis zin par dgos par yang gsungs pa'i phyir /
dang po dgos te /
mtshan med rab tu sbyin la sogs / /
zhes sogs gsungs pa gang zhig /
'di las gsal ba'i theg chen gyi thar pa cha mthun gyi mtshan nyid ston pa'i gzhung ma byung ba'i phyir /
zer na /
skyon med de /
de theg chen gyi rigs can dbang po rnon po'i dbang du byas pa yin pa'i phyir /
der thal /
rgyan gyi theg chen gyi rigs can dbang po rnon po'i lam nyams len gyi rim pa dngos bstan bstan bya'i gtso bor byas nas gtan la 'bebs pa yin pa'i phyir /
kha cig na re /
'dir bstan gyi byang chub kyi sems de sems bskyed mtshan nyid pa la byed par thal /
Tik chen las /
sems bskyed kyi mtshan nyid yongs su rdzogs pa la 'dod par bya'o / /
zhes gsungs pa'i phyir /
zer na /
skyon med de de ni de'i dmigs rnam sbyong tshul yongs rdzogs cig dgos pa'i don yin pa'i phyir / /
kha cig na re /
'dir bstan gyi byang chub kyi sems byang chub kyi sems mtshan nyid pa la byed rigs par thal /
rang 'grel las snying rje rgyud la ldan pa'i gang zag byang chub sems dpar gsungs pa'i phyir zer na /
skyon med de /
'dis byang chub sems dpa'i snying rje cig kyang bstan par shes par bya ba'i phyir du de ltar gsungs pa'am /
gzhan don don gnyer gyi byang chub kyi sems rgyud la skyes pa la byang chub sems dpa'i ming btags pa gang yang rung ba zhig yin pa'i phyir /
! /
sa bon dang ni spel la chu 'dra yun ring du / /
longs spyod gnas la smin pa lta bur 'dod gyur pa / /
zhes sogs kyi skabs su /
rnam pa gsum las /
dang po las /
kha cig /
snying rje chen po de nyid dang por sa bon sogs thog mtha' bar gsum du gal che ba'i snying rje yin zer na /
'o na /
snying rje chen po yin na sems can sdug bsngal las skyob par 'dod pa'i rnam pa can gyi snying rje yin dgos par thal /
dam bca' 'thad pa gang zhig /
'dir dngos su bstan pa'i snying rje chen po la sems can sdug bsngal las skyob 'dod kyi rnam pa can yin pas khyab pa'i phyir /
der thal /
Tik chen las /
'di'i snying rje ni dmigs pa gsum po gang la dmigs kyang sems can thams cad sdug bsngal las skyob par 'dod pa'i rnam pa can yin pas nyan rang gi snying rje dang khyad par shin tu che'o / /
zhes gsungs pa'i phyir /
'dod mi nus te /
snying rje chen po yin na lhag bsam rnam dag yin pas ma khyab pa'i phyir /
rtags gong du bsgrubs zin /
yang kha cig /
sems can thams cad sdug bsngal las skyob par 'dod pa'i snying rje de thog mtha' bar gsum du gal che ba'i snying rje chen po yin zer na /
'o na /
'jug pa'i ched du bya ba'i gdul bya theg chen lam du 'jug kha ma des rang rgyud kyi snying rje chen pos nyer len byas te byang chub tu sems bskyed /
bskyed zin nas de'i rgyun du gyur pa'i snying rje chen pos kun nas bslangs @# / /
te| gnyis su med pa'i ye shes kyis mtshon nas rgyal sras kyi spyod pa la slob /
mthar sangs rgyas nas kyang rang rgyud kyi thugs rje chen pos bdag rkyen byas nas /
rigs can gsum la chos 'khor bskor ba ma yin par thal /
rgyal ba'i lo thog phun sum tshogs pa skyed ba la thog mtha' bar gsum du gal che ba'i snying rje chen po de yin na 'jug pa'i ched du bya ba'i gdul bya dang /
de sangs rgyas pa'i sangs 'phags kyi rgyud kyi snying rje chen po ma yin dgos pa'i phyir /
gal te rtags ma grub na /
sems can thams cad sdug bsngal las skyob 'dod kyi snying rje chen po de 'dra ba'i gzhi mthun yin par thal /
ma grub pa de'i phyir /
'dod na /
de chos can /
khyod 'jug pa'i ched du bya ba'i gdul bya'i rgyud kyi snying rje ma yin par thal /
khyod rgyud la ldan pa'i 'jug pa'i ched du bya ba'i gdul bya dang rgyud tha dad pa'i sangs rgyas byang sems grangs med yod pa'i phyir /
des de'i 'bras skyabs su gyur pa'i sangs 'phags la'ang sbyar nas gtong ngo / /
yang kha cig /
byang sems las dang po pa'i rgyur gyur pa'i chos gsum gyi nang tshan gyi snying rje chen po de /
thog mtha' bar gsum du gal che ba'i snying rje yin zer na /
de ma yin par thal /
bar du gal che ba chu lud dang chos mtshungs pa dang /
tha mar gal che ba 'bras bu'i smin pa dang chos mtshungs pa'i snying rje ma yin pa'i phyir te /
des byang sems su gyur nas rgyas sras kyi spyod pa la slob pa'i bdag rkyen dang /
sangs rgyas nas chos 'khor bskor ba'i bdag rkyen mi byed pa'i phyir / /
! / /
gnyis pa rang lugs la /
chos gsum gyi nang nas sems can sdug bsngal las skyob 'dod kyi snying rje chen po de ni /
rgyal ba'i lo thog phun tshogs bskyed pa la thog mtha' bar gsum du gal che ba'i yon tan dang ldan te /
dang por sa bon dang chos mtshungs pa'i snying rje dang /
tha mar 'bras bu smin pa dang chos mtshungs pa'i snying rje dang /
bar du chu lud dang chos mtshungs pa'i snying rje gsum ka yang sems can sdug bsngal las skyob par 'dod pa'i snying rje'i cha shas yin pa'i phyir /
khyab ste /
dper na bum pa'i mchu zhabs kyi yon tan gang yin thams cad cha can bum ba la 'byung ba lta bu yin pa'i phyir /
de yang sems can sdug bsngal las skyob 'dod kyi rnam pa can gyi snying rje chen po la yon tan gsum po de mnga' yang /
de gsum po de ma yin pa dang /
snying rje gsum 'gal lo byas pa la /
kho na re /
gang phyir brtse nyid ces nyid sgra smos pa dang /
rnam bshad las kyang /
nyid kyi sgras ni dpe'i skabs su phyi'i lo thog la thog mtha' bar gsum du gal che ba gsum /
so so bar song ba lta bu ma yin par /
don gyi skabs su rgyal ba'i lo thog la snying rje kho na thog mtha' bar gsum du gal che bar bstan no / /
zhes gsungs pa de dag mi 'thad par thal /
sems can sdug bsngal las skyob 'dod kyi snying rje de rgyal ba'i lo thog phun tshogs bskyed pa la thog mtha' bar gsum du gal che ba'i snying rje ma yin pa'i phyir zer na /
skyon med de /
nying sgra sogs de dag ni chos gsum gyi nang nas yon tan gsum po chos gzhan gnyis la mi ldan par sems can thams cad sdug bsngal las skyob 'dod kyi snying rje chen po spyi tsam chos mtshungs gsum gyi yon tan dang ldan pa'i snying rje yin par bstan pa yin pa'i phyir dang /
so so ba zhes sogs kyi don dpe gsum po de rigs mi gcig pa ltar ma yin par don gyi snying rje gsum po snying rje chen por rigs gcig pa'i don yin pa'i phyir / /
! / /
'gro ba g.yo ba'i chu yi nang gi zla ba ltar / /
zhes sogs kyi skabs su /
rnam pa gsum las /
dang po la / /
kha cig /
snying rje la sems byung gis khyab zer na /
byams pa tshad med la sems byung gi khyab par thal /
snying rje tshad med la sems byung gis khyab pa'i phyir /
rtags khas /
rtsa bar 'dod na /
mi 'thad par thal /
de @# / /
dang sems kyi gzhi mthun yod pa'i phyir /
der thal /
kun las btus las /
byams pa gang zhe na bsam gtan la brten nas sems can rnams bde ba dang ldan par shog cig pa'i bsam pa'i gnas pa yang dag par 'byor ba'i ting nge 'dzin dang shes rab gang yin pa dang de dag dang mtshungs par ldan pa sems dang sems las byung ba'i chos rnams so / /
zhes gsungs pa'i phyir /
sems zhes pa grogs kyi don yin zer na /
de mi 'thad par thal /
grogs ting nge 'dzin dang zhes pas bstan pa yin pa'i phyir /
kha cig /
sems can la dmigs pa'i snying rje yin na sems can tsam la dmigs pa'i snying rje yin pas khyab zer na /
'o na /
byang sems mthong lam pa'i rgyud kyi dmigs med kyi snying rje chos can /
der thal /
de'i phyir /
der thal 'gro ba la dmigs pa'i snying rje yin pa'i phyir /
chos dang dmigs med kyi snying rje gnyis kyi skabs su /
'gro la snying rjer gyur gang de la 'dud / /
zhes gsungs pa'i phyir /
gzhan yang /
snying rje chen po yin na sems can la dmigs pa'i snying rje yin dgos par thal /
byang chub kyi sems yin na rdzogs pa'i byang chub la dmigs dgos pa'i phyir /
rtags 'bud do / /
kha cig na re /
mi rtag pas khyad par du byas pa'i sems can la dmigs nas sdug bsngal dang 'bral 'dod kyi rnam pa can gyi snying rje chen po / /
chos la dmigs pa'i snying rje chen po'i mtshan nyid /
rang bzhin med pas khyad par du byas pa'i sems can la dmigs pa'i snying rje chen po / /
dmigs med kyi snying rje chen po'i mtshan nyid /
de gnyis gang gis kyang khyad par du ma byas pa'i sems can la dmigs pa'i snying rje chen po / /
sems can tsam la dmigs pa'i snying rje chen po'i mtshan nyid zer na / /
mi rtag pa dang rang bzhin med pa gang rung gis khyad par du ma byas pa'i sems can yod par thal /
de la dmigs nas sdug bsngal dang 'bral 'dod kyi snying rje chen po de blo don mthun yin pa'i phyir /
ma grub na /
de chos can /
khyod blo don mthun yin par thal / /
sems can la dmigs pa'i snying rje chen po yin pa'i phyir /
ma grub na /
'khor gsum yod /
rtsa bar 'dod na /
de gnyis gang rung gi khyad par du ma byas pa'i sems can med par thal /
sems can yin na de gnyis kas khyad par du byas pa'i sems can yin dgos pa'i phyir /
der thal /
sems can yin na /
de gnyis ka yin dgos pa'i phyir /
ma grub na 'bud /
gzhan yang sems can tsam la dmigs pa'i snying rje chen po chos can /
dmigs med kyi snying rje chen po yin par thal /
khyod rang gi mtshan nyid de'i phyir /
rtags gsal sla /
gzhan yang /
byang sems tshogs lam ba'i rgyud kyi dmigs med kyi snying rje chen po chos can chos la dmigs pa'i snying rje chen po ma yin par thal /
khyod kyi mtshan nyid de'i phyir /
rtags gsal sla /
yang kha cig /
bdag med phra rags gang gis kyang khyad par du ma byas pa'i sems can la dmigs nas sdug bsngal dang 'bral 'dod kyi snying rje chen po /
sems can tsam la dmigs pa'i snying rje chen po'i mtshan nyid /
snying rje chen po gang zhig /
kun rdzob kyi chos gang yang rung ba cig gis khyad par du byas pa'i sems can la dmigs nas sdug bsngal dang 'bral 'dod kyi blo / /
chos la dmigs pa'i snying rje chen po'i mtshan nyid /
dmigs med kyi snying rje chen po'i mtshan nyid sngar ltar zer na /
bdag med phra rags gang gis kyang khyad par du ma byas pa'i snying rje chen po'i dmigs yul gyi sems can yod par thal /
khyod kyi mtshan nyid dang po 'thad pa'i phyir 'dod mi nus pa gong du bshad zin /
mtshan nyid gnyis pa la /
slob dpon legs ldan gyi rgyud kyi snying rje chos can /
mtshon bya der thal /
mtshan nyed+de'i phyir /
rtags gong gis shes /
'dod na /
dmigs yul gyi sems can rang bzhin med par rtogs myong gi @# / /
gang zag rgyud kyi snying rje chen por thal /
'dod pa de'i phyir /
'dod mi nus te /
slob dpon legs ldan gyi stong nyid rtogs ma myong ba'i phyir /
thal 'gyur gong ma la khyab pa yod par thal /
Tik chen las /
khyad par gnyis kyis khyad par du byas pa'i sems can snying rje'i dmigs par 'jog pa na sngon du sems can mi rtag pa dang rang bzhin med par nges zin pa la brten nas khyad chos gnyis kyi rnam pa shar ba dgos kyi snying rjes de gnyis su dmigs pa mi dgos so / /
zhes gsungs pa'i phyir /
kha cig /
lung 'di'i don snying rje gnyis rgyud ldan gyi gang zag la khyad chos gnyis kyi rnam pa shar ba dgos pa'i don yin gyi snying rje gnyis la khyad chos de gnyis kyi rnam par shar ba dgos pa'i don ma yin zer ba dang /
sems can gyi rgyud kyi snying rje gsum 'gal bar 'dod pa dang /
'phags pa yin na stong nyid mngon sum du rtogs pas khyab /
mi rtag sogs bcu drug mngon sum du rtogs pas khyab zer ba rnams la ni 'khor gsum gyi phreng ba 'byung ngo / /
gsum po 'gal bar khas blangs nas /
chos la dmigs pa'i snying rje'i mtshan nyid /
snying rje chen po gang zhig mi rtag sogs chos can gang yang rung bas khyad par du byas pa'i sems can la dmigs nas sdug bsngal dang 'bral 'dod kyi rnam pa can gyi blo yin zer na /
byang sems mthong lam pa'i rgyud kyi dmigs med kyi snying rje chen po chos can /
mtshon bya der thal /
mtshan nyid de'i phyir /
rtags der thal /
bden stong sgyu ma lta bus khyad par du byas nas sems can sdug bsngal dang 'bral 'dod kyi blo yin pa'i phyir /
der thal /
chos can de yin pa'i phyir /
'dod na /
khyod rang gi lugs la 'gal /
kha cig /
chos la dmigs pa'i snying rje yin na mi rtag pas khyad par du byas nas sems can la dmigs pas khyab zer na /
'o na /
gang zag rang rkya thub pa'i rdzas yod kyi stong pas khyad par du byas nas rang gi dmigs yul gyi sems can sdug bsngal dang 'bral 'dod kyi rnam pa can gyi snying rje chen po chos can /
der thal /
de'i phyir /
der thal /
chos can de yin pa'i phyir /
der thal /
Tikachen las /
mi rtag pa'i sems can zhes pa ni mtshon pa ste /
rang rkya thub pa'i rdzas su med pa'i sems can dmigs par byed pa lta bu la yang chos la dmigs pa zhes bya'o / /
zhes gsungs pa'i phyir /
kha cig /
chos la dmigs pa'i snying rje chen po rgyud ldan gyi gang zag yin na /
dmigs yul gyi sems can btags yod du rtogs pa'i gang zag yin pas khyab zer na /
stong nyid rtogs ma myong ba'i chos la dmigs pa'i snying rje rgyud la ldan pa'i gang zag chos can /
der thal /
de'i phyir /
der thal /
de lta bu'i gang zag yod pa'i phyir /
rtsa bar 'dod na /
de chos can /
sems can bdag med du rtogs myong yin par thal /
'dod pa de'i phyir /
yang kha cig /
sems can tsam la dmigs pa'i snying rje yin na /
sems can rtag gcig rang dbang can du 'dzin pas khyab /
chos la dmigs pa'i snying rje yin na /
dmigs yul gyi sems can mi rtag par rtogs pas khyab /
dmigs med kyi snying rje yin na /
sems can bden med du rtogs pas khyab zer na /
dam bca' dang po mi 'thad par thal /
sems can mi rtag par tshad mas ma nges pa'i gang zag gi rgyud kyi blo yin na /
sems can rtag par 'dzin pa'i blo yin mi dgos pa'i phyir /
der thal /
des sems can 'dzin res kyi sems can rtag pas khyad par du byas nas 'dzin pas ma khyab pa'i phyir dang /
de'i rgyud la sems can 'dzin pa'i mig shes don mthun sogs kyang yod pa'i phyir /
phyi ma gnyis la yang /
re re la 'dzin pa mi mthun pa gnyis gnyis yod par thal /
dam bca' phyi ma gnyis 'thad pa gang zhig /
phyi ma gnyis ka yang rang gi dmigs yul du gyur ba'i sems can sdug @# / /
bsngal dang bral 'dod kyi blo yin pa'i phyir te /
gnyis ka yang snying rje yin pa'i phyir /
'dod mi rigs te /
gnyis ka yang blo mu gcig pa yin pa'i phyir / /
gnyis pa rang lugs la /
sdug bsngal can gyi sems can gang la dmigs kyang ma bu gcig pa la brtse ba'i tshod tsam gyi sdug bsngal dang 'bral 'dod rang gi ngang gis skye ba'i snying rje /
snying rje chen po'i mtshan nyid /
de la ngo bo'i sgo nas dbye na /
sems can sdug bsngal dang bral 'dod kyi snying rje chen po dang /
sems can sdug bsngal las skyob 'dod kyi snying rje chen po gnyis dmigs par 'jog tshul gyi sgo nas dbye na sems can tsam la dmigs pa'i snying rje chen po dang /
chos dang dmigs med la dmigs pa'i snying rje chen po gnyis /
sems can sdug bsngal las skyob 'dod kyi snying rje chen po ma gtogs gzhan rnams nyan rang dang thun mong ba yin /
mi rtag sogs chos dang /
rang bzhin med pa gang rung gis khyad par du ma byas bar sems can sdug bsngal dang 'bral 'dod kyi snying rje chen po dang po'i mtshan nyid /
sems can mi rtag pa sogs chos kyis khyad par du byas nas sdug bsngal dang 'bral 'dod kyi snying rje chen po /
chos la dmigs pa'i snying rje chen po'i mtshan nyid /
sems can rang bzhin med pas khyad par du byas nas sdug bsngal dang 'bral 'dod kyi snying rje chen po / /
dmigs med kyi snying rje chen po'i mtshan nyid gsum po de la sems can la dmigs pa'i snying rje zhes sogs kyis 'chad pa'i rgyu mtshan yod de /
tha snyad bde ba'i phyir nyer bsdu'i ming gis de ltar bshad pa'i phyir /
sa mtshams /
dang po lam ma zhugs nas sa bdun pa'i bar du yod /
gzhan gnyis lam ma zhugs nas sangs rgyas kyi sa'i bar du yod /
sa brgyad pa yan chad kyi snying rje phyi ma gnyis yin khyab mnyam yin snying rje la gsum du phye ba'i gsum po 'gal yang spyir gsum po mi 'gal te /
sangs rgyas kyi sa'i snying rje chen po yin na snying rje gsum ka yin dgos pa'i phyir /
sems can gyi rgyud kyi dmigs med kyi snying rje yin na rang gi dmigs yul gyi sems can bden med du snang ba dang bden grub du snang ba gnyis ka yin pas khyab ste /
rang gi dmigs yul gyi sems can bden med du snang nas sdug bsngal dang 'bral bar 'dod pa'i rnam pa can yin pas dmigs med kyi snying rje zhes /
sems can gyi rgyud kyi kun rdzob dngos yul du byed pa'i blo yin na kun rdzob de nyid bden grub du snang bas khyab pa'i phyir /
gsum pa rtsod pa spong ba la /
kho na re /
nyan rang gi rgyud la snying rje chen po med par thal /
de'i rgyud la thugs rje chen po med pa'i phyir zer na /
'o na /
byang sems kyi rgyud la snying rje chen po med par thal /
de'i rgyud la thugs rje chen po med pa'i phyir /
khyab pa khas /
ma grub na /
der thal /
rang 'grel las /
de dag ni bsod nams dang ye shes gong du 'phel ba'i khyad par de dag gis nyan thos rnams las khyad par du 'phags pa'i phyir dang /
bsod nams dang ye shes kyi tshogs gnyis dang /
thugs rje chen po dang /
rnam pa thams cad mkhyen pa nyid la sogs pa med pas sangs rgyas dang byang chub sems dpa' rnam las dman pa'i phyir na 'bring ngo / /
zhes gsungs pa'i phyir /
kho na re /
snying rje chen po la sems byung gis khyab par thal /
dge ba bcu gcig po gang rung la sems byung gis khyab pa'i phyir /
zer na /
ma khyab /
kha cig na re /
chos la dmigs pa'i snying rje yin na rang rgyud ldan gyi gang zag sems can btags yod du rtogs pas khyab par thal /
de rgyud la ldan pa'i gang zag gis sngar sems can mi rtag sogs su rtogs pa la brten nas sems can phung po'i chos tsam la brten nas btags par rtogs so / /
phung po'i chos tsam la brten nas btags pa'i sems can la dmigs nas sdug bsngal dang 'bral 'dod kyi rnam pa can yin pa'i rgyu mtshan gyis @# / /
chos la dmigs pa'i snying rje zhes bshad pa'i phyir zer na /
ma khyab /
kho na re /
sems can la dmigs pa'i snying rje yin na sems can tsam la dmigs pa'i snying rje yin dgos par thal /
snying rje gsum du phye ba'i sems can la dmigs pa'i snying rje yin na sems can tsam la dmigs pa'i snying yin pas khyab pa'i phyir /
zer na /
ma khyab /
sems can bden med du 'dzin pa'i blo yang yin /
bden grub du 'dzin pa'i blo yang yin pa'i gzhi mthun yod par thal /
sems can bden grub tu snang ba'i blo yang yin /
bden med du snang ba'i blo yang yin pa'i gzhi mthun yod pa'i phyir /
zer na /
ma khyab / /
! / /
rgyal ba'i sras po de yi sems gang 'gro ba rnams / /
zhes sogs skabs su /
rnam pa gsum las /
kha cig /
ngo bo dang mtshungs ldan ci rigs pa'i sgo nas zag pa rgyas rung zag bcas kyi mtshan nyid /
zer na /
mchog gi sprul sku chos can /
mtshon bya der thal /
mtshan nyid de'i phyir /
der thal /
de la dmigs nas gang zag gi bdag 'dzin skye ba yod pa'i phyir /
der thal /
mchog gi sprul sku bden par 'dzin pa'i so skye yod pa'i phyir /
kha cig /
zag pa'i sgo drug gang rung dang 'brel pa /
zag bcas kyi mtshan nyid zer na /
theg chen gyi sgom lam rjes thob ye shes chos can mtshan nyid der thal /
mtshon bya de'i phyir /
gnas lugs ? mngon sum du rtogs pa'i ye shes ma yin pa'i slob pa'i shes pa yin pa'i phyir /
der thal /
chos can de'i phyir /
rtsa bar 'dod na /
ma yin par thal /
chos can de'i phyir /
kha cig /
ma rig bag chags kyis bslad pa'i shes pa zag bcas kyi mtshan nyid zer na /
zag bcas nyer len gyi phung po chos can /
mtshan nyid der thal /
mtshon bya de'i phyir /
der thal /
chos can de'i phyir /
rtsa bar 'dod na /
shes par thal /
'dod pa de'i phyir /
'dod na /
ma yin par thal /
gzugs kyi phung po yin pa'i phyir /
kha cig /
zag med kyi shes pa yin na /
mnyam bzhag ye shes yin pas khyab zer na /
sangs rgyas kyi mig shes chos can /
der thal /
de'i phyir /
der thal /
sangs rgyas kyi shes pa yin pa'i phyir /
'dod na /
ma yin par thal /
dbang shes yin pa'i phyir /
! rang lugs la /
'khrul shes dang zag bcas kyi shes pa don gcig /
ma 'khrul pa'i shes pa dang zag med kyi shes pa don gcig /
kha cig /
brtse ba snying rje chen po'i gzhan dbang du gyur cing kun tu bzang po'i smon lam gyis dge rtsa rdzogs byang du bsngos pas mtshon pas byang 'phags kyi mngon rtogs /
don dam pa'i sa dang po'i mtshan nyid zer na /
byang sems sa dang po pa'i rgyud kyi kun rdzob sems bskyed chos can /
mtshon bya der thal /
mtshan nyid de'i phyir /
der thal /
chos can de yin pa'i phyir /
'dod mi nus so / /
! / /
rdzogs pa'i byang chub sems lta dang po la gnas kyang / /
zhes sogs kyi skabs su /
rnam pa gsum las /
dang po la /
kha cig na re /
'dir bstan gyi byang sems las dang po pa yin na /
byang sems las dang po pa yin pas khyab zer na /
theg chen gyi mthong lam bar chad med lam la gnas pa'i sems dpa' chos can /
der thal /
de'i phyir /
rtags der thal /
de nas bzung ste de ni thob par gyur pa yis / /
zhes pa'i skabs nas bstan pa'i de ni zhes pa don dam sems bskyed la byed pa gang zhig /
de nas bzung /
'di ni 'phags pa brgyad pa zhes pa'i bar la nye tshig gis smos nas /
rang 'grel las /
'di ni 'phags pa brgyad pa ces pa'i mjug de ma thag byang chub sems dpa' 'di rdzogs pa'i byang chub sems lta dang po la gnas kyang zhes gsungs pa'i phyir /
rtsa bar 'dod na /
mi 'thad bar thal /
byang 'phags yin pa'i phyir /
yang kha cig /
'dir bshad pa'i nyan rang zil gyis gnon pa'i rigs la sa dang po thob pa'i yon tan gyis khyab zer na /
kun rdzob sems bskyed dang /
lhag @# / /
pas ma rnam dag chos can /
der thal /
de'i phyir /
der thal /
spyod pa nan tan dang bral ba'i byang chub kyi sems kyis kyang nyan rang zil gyis gnon par gsungs pa'i phyir /
der thal /
byams pa'i rnam thar gyi mdo las /
rigs kyi bu 'di lta ste dper na /
rdo rje rin po che ni chag kyang gser gyi rgyan khyad par du 'phags pa thams cad zil gyis gnon cing rdo rje rin po che'i ming yang mi 'dor la 'jig rten gyi dbul ba thams cad kyang zlog go /
de bzhin du thams cad mkhyen par sems bskyed pa'i rdo rje rin po chen na tan dang bral yang /
nyan thos dang rang sangs rgyas kyi yon tan gyi gser gyi rgyan khyad par du 'phags pa thams cad zil gyis gnon cing /
byang chub sems dpa'i ming yang mi 'dor la 'khor ba'i dbul ba thams cad kyang rnam par zlog go /
zhes gsungs pa'i phyir /
kha cig /
de nas bzung ste de ni thob par gyur pa yis / /
zhes pa'i gzhung la brten nas theg chen tshogs lam pa theg chen slob pa yin kyang byang chub sems dpa' ma yin zhes pa yang mdo 'dris bkag par shes par bya'o / /
kha cig /
don dam pa'i byang chub tu sems bskyed ma thag pa'i byang sems kyi rang rgyud kyi kun rdzob kyi sems dang /
snying rje chen po'i bsod nams kyi tshogs kyis nyan rang zil gyis gnon zer na /
stong nyid mngon sum du rtogs pa'i sems can gyi rgyud la kun rdzob sems bskyed yod par 'dod pa 'di ni grub mtha' gong 'og kun gyi skabs su mi rigs te / /
stong thun chen por /
kun gzhi khas mi len pa'i rang rgyud pa'i lugs la stong nyid mngon sum du rtogs pa'i byang sems mthong lam pa'i rgyud la bden 'dzin lhan skyes bag chags dang bcas pa med par gsungs pas de dag gi lugs la stong nyid mngon sum du rtogs pa'i sems can yin na sgrib pa rgyud la mi ldan pas khyab par khas len dgos par bstan /
sems tsam pa'i lugs la yang dgra bcom ma thob kyang zag med kyi mngon du gyur pa'i tshe kun gzhi nyon yid med par bshad pas phyogs 'di yang rtogs nus /
lugs 'dir ni de ltar khas len pa shin tu yang mi rigs te /
de'i rgyu mtshan /
lung rigs gnyis las / /
dang po ni /
lam rim las /
thun 'og lta bu la zhes sogs kyi lung gis grub cing rigs pa ni /
byang sems rgyun mtha' ba'i rgyud kyi kun rdzob sems bskyed chos can /
khyod la rang yul du gyur pa'i kun rdzob kyi chos rang ngos nas grub par snang bar thal /
khyod slob pa'i rgyud kyi kun rdzob dngos yul du byed pa'i shes pa yin pa'i phyir /
ma khyab na /
yang dag kun rdzob gzhi drub+par thal /
rang nyid snang ba'i sems can la rang ngos nas grub par mi snang ba'i kun rdzob bden pa gzhi grub pa'i phyir /
'dod na /
'og tu 'gog cing /
lugs 'di'i brda chad dang 'gal /
gal te rtsa bar 'dod na /
rgyun mtha'i bar chad med lam gyis shes sgrib phra zhing phra ba 'gag 'gyur gyis spong bar thal /
de gnyis dus mnyam du 'gag cing /
de gnyis dus mnyam du 'gags pa dang nges de spangs pa dus mnyam pa'i phyir te /
de'i rgyud la de'i ngos skal gyi dri ma yod pa'i phyir dang /
de'i skad cig gnyis pa'i dus su de spangs pa yin pa'i phyir /
de'i rgyud la bden snang yod kyang dri ma yod par mi 'grub ce na /
mi 'thad de / /
Tikachen las /
de shes sgrib kyis bsdus par gsungs pa'i phyir /
khyab ste /
bsdus na yin bsdus ma gtogs bsdus tshul gang yang mi 'thad pa'i phyir /
gzhan yang /
kun gzhi bzhed pa'i dbu sems rnams kyis /
de mi bzhed pa rnams la /
srid rtse'i rten can gyi phyir mi 'ong gis ci yang med kyi dngos gzhi la brten nas rdo rje lta bu'i ting nge 'dzin gyis nyon sgrib sa bon dang bcas pa spong bar khas blangs pa la /
bzhed pa rnams na re /
de 'dra ba'i rdo rje lta bu'i ting nge 'dzin la mnyam @# / /
par bzhag pa'i 'phags pa de srid rtse dang ci yang med gang rung gi 'gro ba yin pa bzlog par thal /
de gnyis gang rung gi 'gro ba ma yin pa'i phyir te /
srid rtse'i gang zag ma yin par thal /
de'i gdags gzhir gyur pa'i srid rtse'i sas bsdus kyi chos med pa'i phyir /
zhes dang /
ci yang med pa'i gang zag ma yin par thal /
srid rtse nas shi ma 'phos /
ci yang med du skye ba ma blangs pa'i phyir /
gzhan yang /
de 'dra ba'i 'phags pa de ma sgrib lung ma bstan ma yin par thal /
khyod kyis 'phags pa de tha snyad btags pa'i btags don btsal ba'i tshe rnyed par khas blangs /
de ltar btsal bas rnyed par 'dod pa'i lugs la de'i gang zag gi mtshan gzhir 'dod pa'i yid kyi rnam shes zag med kyi dge bar song ba'i phyir te /
bar chad med lam du song ba'i phyir /
zhes pa rnams la / /
rjes lugs dam pa 'dis lan don mthun thebs /
gzhan gyis mi thebs par gsungs pa mi 'thad par thal /
khyod ltar na lugs 'di dang 'og ma thams cad kyi lugs la 'phags pa de'i rgyud la /
srid rtse'i dngos gzhi dang ci yang med kyi dngos gzhi gnyis ka yod pas 'phags pa de srid rtse'i sas bsdus su khas blang du rung ba dang /
khyod kyi lugs la de'i rgyud kyi yid kyi rnam par shes pa zag med du yang ma song ba'i phyir te /
khyod kyis de'i rgyud la sgrib pa'i bag chags kyis bgos pa'i yid kyi rnam shes khas blangs pa'i phyir te /
rjes de ltar gsungs pa mi 'thad par 'dod do zhe na ni bur brdzusnas rabs gcod pa dang /
khyab pa med na ni rgya rkub brag la gtong /
'phags pa de'i rgyud la srid rtse'i dngos gzhi yod par khas ma blangs zer na /
nyan thos de'i rgyud la de yod par thal /
de'i rgyud la de sngar skyes shing phyis kyang skye bar 'gyur ba'i nus pa ma nyams par yod pa'i phyir /
khyod rang gi grub mtha' la 'khor gsum /
gzhan yang /
de'i rgyud la srid rtse'i dngos gzhi yod par thal /
de'i rgyud kyi thar pa don gnyer gyi blo yod pa gang zhig /
rgyu mtshan rnam pa kun tu mtshungs pa'i phyir /
rtags dang po der thal /
rgyun mtha'i bar chad med lam pa'i rgyud la kun rdzob sems bskyed yod pa'i phyir /
rtags gsal dang pos /
khyab pa tshad 'gal lo / /
gzhan yang /
nyan thos dgra bcom bas myang 'das gnyis kyi nang nas dang por lhag med myang 'das mngon du byed pa ma yin par thal /
des myang 'das gnyis dus mnyam du mngon du byed pa'i phyir /
der thal /
myang 'das mngon du byas ma thag pa'i nyan thos dgra bcom pa des bden snang gi lhag ma dang bcas nas kyang mngon du byas /
bden snang gi lhag ma med pa'i sgo nas kyang /
myang 'das mngon du byas pa'i phyir /
rtags gnyis ka grub ste /
de'i rgyud la myang 'das don spyi'i tshul gyis rtogs pa'i blo dbang ldan gyi tshul gyis yod /
khyod kyi lugs la de ltar yod pas yod go chod par khas blangs pa'i phyir dang /
phyi ma ni mngon gyur du yod pa'i phyir /
rtsa bar 'dod na /
zla ba dang de'i rjes 'brangs mkhas pa kun gyi lugs dang 'gal der ma zad /
rang 'grel las /
kun rdzob tsam de slob pa 'phags ba rnams kyi rjes thob snang bcas kyi skabs su snang /
mnyam gzhag snang med kyi skabs su yang kun rdzob tsam de snang ba'i phyir /
rtags khas /
'dod mi rigs te /
rang 'grel las /
'phags pa snang ba dang bcas pa'i spyod yul can rnams kyi kun rdzob tsam yin gyi snang ba med pa'i spyod yul mnga' ba la ni ma yin no / /
zhes gsungs pa'i phyir /
mkhas pa kha cig /
rang rgyud pa kha cig dang /
sems tsam pa kha cig kun gzhi la sgrib pa'i bag chags bgodg+nyis po kha cig yid kyi rnam shes la bag chags bgo bar 'dod /
thal 'gyur ba phung po la btags pa'i nga tsam la sgrib pa'i bag chags bgo bar 'dod pas rang rgyud pa dang /
sems tsam pa'i lugs la bar chad med lam pa'i rgyud @# / /
la yang sgrib pa'i bag chags kyis gos pa'i shes pa yod pas kun sems kyang yod bar khas len dgos /
thal 'gyur ba'i lugs la shes pa la bgo mi dgos pas sgrib pas gos pa'i shes pa dang /
kun sas bar chad med lam pa'i rgyud la med par khas len pa yin zer na /
tshim ma sla bar dpyad pa'i grub par snang yang rje yab sras kyi gsung dang mi mthun pas dor bar bya'o / /
lugs 'di smra ba la /
thal 'gyur ba'i lugs la yod par rang 'thad gsung ba snang bas lugs 'dir de mi bzhed pa'i tshul mdo tsam zhig brjod kyi rgyas bar phar phyin gyi brgal brtags su bshad zin pa las shes par bya'o / /
kha cig /
byang sems sa dang po pas nyan rang blo'i sgo nas zil gyis gnon nus zer na /
'o na /
byang sems des blo stong nyid rtogs pa'i shes rab kyi sgo nas zil gyis gnon nus par thal /
dam bca' 'thad pa'i phyir /
ma khyab zer na /
khyab par thal /
byang sems 'phags pas nyan rang rigs kyi sgo nas zil gyis gnon pa dang /
blo'i sgo nas zil gyis gnon pa gnyis su phye ba'i blo'i sgo nas zil gyis gnon pa'i blo de /
stong nyid rtogs pa'i blo khyad par ba zhig la byed pa'i phyir /
'dod na /
dpal ldan zla bas nyan rang la chos kyi bdag med phra mo rtogs pa med na byang sems sa dang po pas kyang blo stong nyid rtogs pa'i shes rab kyis kyang zil gyis gnon par 'gyur /
'dod na /
sa bcu'i lung dang 'gal bar gsungs pa mi 'thad par thal /
'dod pa de'i phyir /
zla bas de ltar gsungs pa yang yin te /
rang 'grel las /
lung 'di las ni /
zhes sogs gsungs pa'i phyir /
gzhan yang /
byang sems sa dang po ba des lhag bsam rnam dag sogs bsod nams kyi tshogs khyad bar can gyis sa 'di nas nyan rang zil gyis gnon na stong nyid rtogs pa'i shes rab kyi sgo nas sa gang nas zil gyis gnon nus zer na /
de ni ring du song bar blo yang lhag par 'gyur zhes sa bdun pa nas zil gyis gnon par gsungs pa yang mi 'thad par thal /
byang sems sa dang po bas kyang blo'i sgo nas zil gyis gnon nus pa'i phyir /
'dod mi nus /
gzhan yang /
sa bcu pa'i mdo las rang gi blo'i stobs kyis rnam par dpyad pas ni ma yin no / /
zhes gsungs pa mi 'thad par thal /
sa dang po bas kyang blo'i stong+s+k+yis rnam par dpyad pas nyan rang zil gyis gnon nus pa'i phyir /
rtags der thal /
des blo stong nyid rtogs pa'i shes rab kyis zil gyis gnon nus pa'i phyir /
kho na re /
byang sems sa dang po ba des blo stong nyid rtogs pa'i shes rab kyi sgo nas nyan rang zil gyis gnon nus par thal /
des zin byed thabs khyad par can gyis zin pa'i stong nyid rtogs pa'i shes rab kyi sgo nas zil gyis gnon nus pa'i phyir /
der thal /
sa dang po pa la rtogs pa de yod /
nyan rang la de med pa'i phyir /
zer na /
ma khyab /
kho na re /
khyab par thal /
nyan rang la stong nyid mngon sum du rtogs pa'i ye shes med na byang sems sa dang po bas kyang nyan rang blo stong nyid rtogs pa'i shes rab kyis kyang zil gyis gnon nus par 'gyur bar gsungs pa'i phyir /
zer na yang ma khyab /
'o na /
'jug pa'i ched du bya ba'i gdul bya lam ma zhugs kyi gang zag des kyang nyan rang dgra bcom lhag bsam rnam dag gis zin pa'i blo stong nyid rtogs pa'i shes rab kyis zil gyis gnon nus par thal /
nyan rang dgra bcom la de 'dra ba'i blo stong nyid rtogs pa'i shes rab med /
'jug pa'i ched du bya ba'i gdul bya lam ma zhugs kyi gang zag la yod pa'i phyir /
khyab pa khas /
rtags der thal /
'jug pa'i ched du bya ba'i gdul bya theg chen lam du 'jug kha ma de yin na stong nyid rtogs pa'i lta ba dang /
lhag bsam rnam dag rgyud la skyes la ma nyams pa yin dgos pa'i phyir /
rtags 'bud /
rtsa bar 'dod na /
de'i rgyud kyi lhag bsam rnam dag gis zin pa'i stong nyid rtogs pa'i shes rab chos can /
khyod blo rang gi ngo bo'i sgo nas nyan rang dgra bcom pa'i stong nyid rtogs pa'i shes rab las @# / /
nus mthu che bar thal /
khyod de dag gi stong nyid rtogs pa'i shes rab zil gyis gnon nus kyi stong nyid rtogs pa'i shes rab yin pa'i phyir /
'dod mi nus te /
lam ma zhugs kyi shes rab yin pa'i phyir /
kho na re /
byang sems sa dang po bas nyan rang blo'i sgo nas zil gyis gnon nus par thal /
des theg chen sems bskyed kyi blo'i sgo nas nyan rang zil gyis gnon nus pa'i phyir /
zer na /
'o na /
byang sems sa dang po bas sa gang nas nyan rang blo'i sgo nas zil gyis gnon nus /
sa gang nas gnon mi nus zhes dpyod pa'i blo de theg chen gyi lam tsam gyi blo la byed pa yin par thal /
khyod kyi thal 'gyur gyi khyab 'brel 'thad pa'i phyir /
'dod na ni gzhung don phyin ci log tu 'chad pa'o / /
sbyor ba la kha cig na re /
don dam pa'i sems bskyed ma thag pa'i byang sems chos can /
don ldan gyi mtshan khyad par can thob pa sogs yon tan dang ldan par ma zad yon tan khyad par can gzhan dang ldan te /
rang rgyud kyi rigs khyad par can byang chub kyi sems dang /
snying rje chen po'i dbang gis nyan rang zil gyis gnon pa'i yon tan dang ldan pa'i phyir /
zer na /
de'i rgyud la yon tan de gnyis yod par thal /
khyod kyi sbyor ba gzhung gi don sbyor rnam dag yin pa'i phyir /
'dod na /
gong du bkag zin /
kha cig /
stong nyid mngon sum du rtogs pa'i sems dpa'i rgyud la bsod nams kyi tshogs med zer na /
de yod par thal /
de'i rgyud la rgyas 'gyur gyi rigs khyad par can yod pa'i phyir dang /
'jug sdom thob pa'i byang chub sems dpa'i rgyud la bsod nams kyi shugs rgyun mi 'chad pa 'byung ba'i phyir dang /
stong nyid mngon sum du rtogs pa'i dge slong byang sems kyi rgyud la so thar gyi dge slong gi sdom pa yod pa'i phyir /
thal ba gsum po la khyab pa yod de /
yon tan gsum po de bsod nams kyi tshogs khyad par can yin pa'i phyir /
de'i rgyud kyi rgyas 'gyur gyi rigs de bsod nams kyi tshogs yin par thal /
gzugs sku'i lag rjes 'jog byed yin pa'i phyir /
der thal /
rang bzhin gnas rigs ngo bo nyid skur 'gyur rung yin pa'i phyir /
rtsa rtags gnyis pa der thal /
spyod 'jug las /
gang nas bzung ste sems can khams / /
mtha' yas rab tu bsgralba'i phyir / /
mi ldog pa yis sems kyis su / /
sems de yang dag blangs gyur pa / /
de nas bzung ste gnyid log gam / /
bag med gyur kyang bsod nams shugs / /
rgyun mi 'chad pa du ma zhig /
nam mkha' mnyam pa rab tu 'byung / /
zhes gsungs pa'i phyir dang / /
sems bskyed dang bsod nams kyi shugs ni de dag gi nus pa la byed pa gang zhig /
de gang rung gi nus pa yin na bsod nams kyi tshogs yin dgos pa'i phyir /
rtags 'bud /
de'i rgyud kyi dge slong gi sdom pa de bsod nams kyi tshogs yin par thal /
'jug pa las /
sbyin sogs chos gsum 'di dag phal mo cher / /
bde bar gshegs pas khyim pa rnams la bsngags / /
bsod nams zhes bya'i tshogs kyang de dag nyid / /
zhes gsungs pa'i phyir /
de'i rgyud la de yod de /
de gzugs can yin pa'i phyir /
! /
gnyis pa rang lugs la /
don dam pa'i sems dang po bskyed cing de bskyed nas ring po ma lon pa'i byang 'phags don dam pa'i byung sems las dang po ba chos can /
sngar bshad pa'i don ldan gyi mtshan khyad par can thob pa sogs kyi yon tan du ma zad yon tan khyad par can gzhan yang thob ste /
byang chub kyi sems dang /
snying rje chen po khyad par can dang /
khyad par du lhag bsam dag pa'i sems bskyed kyi bsod nams kyi shugs kyis yun ring du tshangs spyod la gnas shing /
thar pa thob nas yun ring du lon pa rnams kyang zil gyis gnon @# / /
pa yin pa'i phyir /
dper na /
rgyal po'i bu skyes nas ring por ma lon pas rgyal rigs kyi bsod nams kyi tshogs kyis blon po'i tshogs thams cad zil gyis gnon pa dang nam mkha' lding gi dbang po'i phrugu skyes nas ring por ma lon pas gshog pa'i rlung shugs dang /
rgyang ring po'i gzugs mthong ba'i mig gi yon tan gyis de las gzhan pa'i bya'i tshogs rgan gzhon thams cad zil gyis gnon pa lta bu yin pa'i phyir / /
! / /
gsum pa rtsod pa spong ba la /
kho na re /
theg chen mthong lam bar chad med lam pa'i rgyud la kun sems yod par thal /
don dam pa'i sems bskyed ma thag pa'i byang sems kyi rgyud la kun sems yod pa'i phyir /
der thal /
sa bcu pa las /
sems bskyed ma thag tu lhag pa'i bsam pa'i che ba nyid kyis /
zhes gsungs pa'i phyir /
zer na skyon med de /
de ni lhag bsam dag pa'i sems bskyed ma thag la byed kyi don dam pa'i sems bskyed ma thag la byed pa ma yin pa'i phyir /
dang po der thal /
Tik chen las /
sems bskyed ma thag tu zhes pa ni sa dang po'i skabs yin pas /
lhag bsam dag pa'i sems bskyed pa'o / /
zhes gsungs pa'i phyir /
de lta ma yin na /
byang chub tu sems bskyed nas ring po ma lon zhes smomi rigs par thal /
don dam pa'i sems bskyed ma rang thag pa de'i rgyud la byang chub kyi sems dang /
snying rje chen po yod pa'i phyir /
rtags khas /
gzhan yang /
gnyid 'thug po la gnas pa'i gang zag gi rgyud la mig shes yod par thal /
de'i rgyud la de dbang ldan gyi tshul gyis yod pa gang zhig /
de'i tshul gyis de'i rgyud la mig shes yod na de'i rgyud la mig shes yod dgos pa'i phyir /
rtags dang po ma grub na 'gal te /
bar chad med lam pa'i rgyud la kun sems dbang ldan gyi tshul gyis yod pa'i phyir /
ma grub na khyod rang gi grub mtha' dang 'gal /
rtsa bar 'dod na /
mi 'thad par thal /
gal te gnyid na mig blo mi srid pas / /
yod min yid kyi shes pa kho na yod / /
zhes gsungs pa'i phyir dang /
de'i thad kyi Tik chen las /
slob dpon 'di'i lugs la gnyid 'thug la gnas pa'i gang zag gi rgyud la dbang shes yod par 'dod pa mi 'thad par gsungs pa'i phyir /
des na byams pa'i rnam thar gyi mdo'i sems bskyed nas ring po ma lon pa zhes pa'i sems bskyed de dang /
byang chub kyi sems dang po bskyed pa zhes pa'i sems bskyed dang bcas pa don dam sems bskyed la byed byang chub kyi sems dang zhes pa dang /
thams cad mkhyen pa nyid du sems bskyed pa zhes pa rnams kun sems spyi tsam dang don gcig /
lhag pa'i bsam pa dag pa'i mig gi yon tan dang /
sems bskyed ma thag tu lhag pa'i bsam pa'i che ba nyid zhes pas bstan pa'i sems bskyed de dag khyad par lhag bsam dag pa'i sems bskyed du don gcig /
byang chub sems dpa' las dang po pa zhes pas bstan pa'i las dang po pa dang /
rigs kyi rgyud du yang dag par byung ba zhes pas bstan pa'i byang sems dang /
sa bcu pa las byang chub sems dpa' yang zhes pas bstan pa'i byang sems rnams don gcig bas de rnams kyang byang 'phags las dang po pa la byed pas mdo de dag gi dgongs pa dang mi 'gal zhing /
'grel bshad las /
'di'i skabs nas bstan pa'i sems bskyed rnams brda las byung ba'i sems bskyed la bshad pas mi 'thad par go bar 'gyur ro / /
! / /
de ni ring du song bar blo yang lhag par 'gyur / /
zhes pa'i skabs su /
dgag bzhag spang gsum las /
sbyor ba la kha cig na re /
byang sems sa dang po ba chos can /
khyod kyi nyan rang blo'i sgo nas zil gyis gnon nus te /
khyod kyi sa bdun pa ring du song ba thob pa de'i tshe bya rdzogs kyi skad cig re re la 'gog pa yang dag pa'i mtha' la gnyis snang nub pa'i tshul gyis 'jug ldang byed nus pa'i phyir /
zer na /
nyan rang chos can /
khyod kyi nyan rang blo'i sgo nas @# / /
zil gyis gnon nus par thal /
khyod sa bdun pa ring du song ba thob pa de'i tshe /
'gog pa yang dag pa'i mtha' la bya rdzogs kyi skad cig re re la gnyis snang nub pa'i sgo nas 'jug ldang byed nus pa'i phyir /
khyab pa khas /
rtags ma grub na /
des sa bdun pa thob pa na de lta bu'i 'jug ldang mi nus na /
byang sems sa dang po bas sa bdun pa thob pa na de lta bu'i 'jug ldang byed nus par bud /
gal te sa dang po bas de lta bu'i 'jug ldang sa bdun pa nas mi nus na /
khyod kyi sbyor ba 'thad par bud /
yang kha cig /
byang sems sa dang po ba chos can /
khyod kyis bdun pa ring du song ba thob pa de'i tshe nyan rang blo'i sgo nas zil gyis gnon nus te /
khyod kyi de thob pa de'i tshe 'gog pa yang dag mtha' la bya rdzogs kyi skad cig re re la gnyis snang nub pa'i sgo nas 'jug ldang byed nus ba'i phyir zer na /
'o na /
sa drug pa man chad du de lta bu'i 'jug ldang mi nus par thal /
khyod kyi sbyor ba de gzhung gi don sbyor rnam dag yin pa'i phyir /
'dod na /
sa drug pa man chad du de 'dra ba'i 'jug ldang nus par thal /
sa drug pa man chad du bya rdzogs kyi skad cig ma ring po re re las snga ma snga ma'i ngos skal gyi sgrib pa spangs pa'i 'gog pa yang dag mtha' la gnyis snang nub pa'i sgo nas 'jug ldang nus pa'i phyir /
der thal /
bden 'dzin kun btags spangs pa'i stong nyid phra mo la gnyis snang nub ba'i sgo nas 'jug ldang nus ba'i byang sems sa dang po ba yod pa'i phyir /
thal ba snga ma la khyab pa yod de /
skyes bu stobs ldan mig 'tshum pa'i bya ba rdzogs pa nas /
bskal ba'i yun gyi bar bya rdzogs kyi skad cig mar 'jog pa'i phyir /
kha cig /
chos can dang gsal ba snga ma las bdun pa ring du song ba thob pa de'i tshe sa drug pa man chad kyi ngos skal gyi sgrib pa spangs pa'i 'gog pa yang dag mtha' la gnyis snang nub pa'i sgo nas bya rdzogs kyi thung mtha'i skad cig ma gcig la 'jug ldang nus pa'i phyir /
zer na /
de 'dra ba'i 'jug ldang gnyis ka nus pa'i bya rdzogs kyi skad cig ma chos can /
khyod bya rdzogs kyi skad cig ma'i thung mtha' ma yin par thal /
khyod kyi thung mtha'i khyod kyi cha shas snga phyir gyur pa'i bya ba gnyis yod pa'i phyir /
der thal /
de 'dra ba'i 'jug ldang gi bya ba gnyis rim gyis 'byung ba'i phyir /
der thal /
dang por de ltar snyoms par ma zhugs par de rjes ldang ba mi 'byung ba'i phyir /
kho na re /
de 'dra ba'i cha can gyi bya rdzogs kyi skad cig ma'i thung mtha' de dang de'i cha shas kyi 'jug pa'i bya ba gnyis la dus ring thung gi khyad par med zer na /
'o na lo gcig gi cha shas su gyur pa'i zla ba dang de'i cha can gyi lo la ring thung gi khyad par med par thal /
dam bca' de'i phyir /
'dod na /
cha can bum pa dang de'i cha shas mchu zhabs kyi rdul la che chung gi khyad par med par thal lo / /
sa drug pa man chad du /
sa drug pa man chad kyi ngos skal gyi dri ma spangs pa'i 'gog pa yang dag mtha' la bya rdzogs kyi skad cig ma'i thung mtha' re re la snyoms par 'jug ldang mi nus zer na de ltar nus par thal /
gnyis snang dang bcas pa'i sgo nas de ltar 'jug ldang nus pa'i phyir /
theg chen gyi tshogs sbyor gyi gnas skabs su bya rdzogs kyi skad cig ma'i thung mtha' re re la gnyis snang dang bcas pa'i sgo nas phar snyoms 'jug de las tshur ldang nus ba'i phyir /
dgongs pa rab gsal las /
mos spyod du sems dang de kho na nyid gnyis ro gcig tu ma song ba'i stong nyid kyi ting nge 'dzin la dus thung dung 'jug ldang byed pa mi dka' yang zhes gsungs pa'i phyir /
rang lugs kyi sbyor ba ni /
byang sems sa dang po ba chos can /
khyod kyi sa bdun pa ring du song ba thob pa de'i tshe nyan rang rnams blo stong nyid rtogs pa'i shes rab kyi sgo nas zil gyis gnon nus pa yin te /
khyod kyis sa bdun pa ring du song ba thob pa de'i tshe sa drug pa man chad kyi ngos skal @# / /
gyi sgrib pa spangs pas khyad par du byas pa'i 'gog pa yang dag mtha' la bya rdzogs kyi skad cig ma'i thung mtha' gcig la gnyis snang nub pa'i sgo nas phar snyoms par 'jug /
gnyis snang nub pa de las tshur ldang nus pa'i phyir /
'o na /
sa bdun pa man chad du de ltar 'jug ldang mi nus /
bdun pa nas nus pa'i rgyu mtshan gang zhe na /
'di la gzhan lugs dgag pa /
rang lugs bzhag pa /
rtsod spong dang gsum las /
dang po la /
kha cig sa bdun pa'i ye shes la shes sgrib spong ba'i nus pa yod /
drug pa man chad la de spong ba'i nus pa med pa'i rgyu mtshan gyis yin zer na /
de'i don bden 'dzin sa bon dang bcas pa de sa bdun pa'i skad cig tha ma'i ye shes kyis spong ba'i don du byed dam /
sa bon de las gzhan pa'i de'i bag chags spong ba'i nus pa yod pa la byed /
dang po ltar na mi 'thad par thal /
lugs 'dir bden 'dzin sa bon dang bcas pa thams cad nyon sgrib du 'dod pa'i phyir /
der thal /
de ltar gzhung 'dis rtsal du bton nas bsgrub pa'i phyir /
gnyis pa ltar na mi 'thad par thal /
nyon sgrib ma spangs par du gnyis snang 'khrul pa'i bag chags kyi dngos gnyen par chad med lam rang rgyud la bskyed pa'i sgo nas spong ba ma yin pa'i phyir /
yang kha cig /
sa bdun par ting de 'dzin la thod rgal du snyoms par 'jug nus /
drug pa man la nus pa de med pa'i rgyu mtshan gyis yin zer ni /
de mi 'thad par thal /
thod rgal gyi skad dong snel+zhi zhes pa rim pa 'tshol ? ba la 'jug /
ting nge 'dzin la rim pa 'chol bar 'jug pa sa drug pa man gyi byang 'phags la yod par ma zad nyan rang dgra bcom la yang yod pa'i phyir te /
gcig brgal song zhing 'ongs nas ni zhes sogs gsungs pa'i phyir /
gzhan yang /
sa drug pa man chad nas thod rgal du snyoms par 'jug pa yod par thal /
de man chad du 'gog pa la snyoms par 'jug pa yod pa'i phyir dang /
sa'i snying po 'khor lo bcu pa'i mdo las /
bskal pa grangs med pa gnyis kyis nges par 'byung ba'i byang chub sems dba'thod brgal gyi ting nge 'dzin la snyoms par 'jug ste /
zhes gsungs pa'i phyir /
yang kha cig /
sa bdun pa'i ye shes phyir mi ldog gi sa brgyad pa la de ma thag 'jug pa'i ye shes yin pa'i rgyu mtshan gyis yin zer na /
de ni rtsod gzhi so na gnas pa yin te /
sa bdun pa'i ye shes sa bdun pa'i ye shes yin par zhes par song ba'i phyir /
'grel bshad las sa drug pa man chad du stong nyid la snyoms par 'jug pa'i tshe nges don gyi mdo la brten dgos pas mtshan bcas kyi sgo nas snyoms par 'jug /
bdun par nges don gyi mdo la brten mi dgos pas mtshan med du snyoms par 'jug pa'i rgyu mtshan gyis yin zer na /
de yang mi 'thad par thal /
sa bcu pa las /
byang chub sems dpa' sa bdun pa 'di la gnas pa'i byang chub sems dpa' sems kyi skad cig dang skad cig la 'gog pa la snyoms par 'jug cing ldang ste /
zhes dang /
'dir yang /
ring du song 'dir 'di ni skad cig dang / /
skad cig la ni snyoms par 'jug 'gyur zhing / /
zhes 'gog pa yang dag mtha' la gnyis snang nub pa'i sgo nas snyoms par 'jug ldang khyad par can gcig gi sgo nas bshad pa'i phyir /
'grel bshad las de ltar gsungs pa yin te /
de las /
rang gi blos rnam par dbyadpas kyang zhes bya ba ni shes rab kyi rang bzhin med par shes pa'i sgo nas zhes bya ba'i don no / /
de ltar lung gi sgo nas ni min pa'o zhes dang /
mdo la sogs pa'i mtshan ma mdon+du byed bar 'jug par bya'o / /
zhes gsungs pa'i phyir /
kha cig /
'di'i don stong nyid kyi sgra sbyi rgyud mi dgos pa'i don du mdzad pas dgongs pa gang yin dpyod cig /
kha cig /
rang 'grel gyi rigs pa gsum po /
byang sems sa dang po bas kyang nyan rang dgra bcom blo'i sgo nas zil gyis gnon nus par thal /
sa dang po pas chos kyi bdag med mngon sum du rtogs /
nyan @# / /
rang dgra bcom pa la chos kyi bdag med mngon sum du rtogs pa'i ye shes med pa'i phyir zhes dang /
nyan rang dgra bcom pa chos can /
khams gsum gyi nyon mongs ma spangs par thal /
chos kyi bdag med ma rtogs pa'i phyir zhes dang /
de gnyis chos can /
gang zag gi bdag med ma rtogs par thal /
gdags gzhi phung po rang bzhin med par ma rtogs pa'i phyir /
zhes pa gsum por byas nas /
de sor bzhag du byas nas /
nyan rang dgra bcom gyis chos kyi bdag med rtogs kyang /
stong nyid ma rtogs te dbum+pa ma yin pa'i phyir /
der thal /
theg chen pa ma yin pa'i phyir zhes zer na /
'o na /
sa dang po pas nyan rang dgra bcom blo stobs kyis zil gyis gnon nus par thal /
des stong nyid mngon sum du rtogs /
nyan rang dgra bcom gnyis kyi stong nyid mngon sum du ma rtogs pa'i phyir /
'khor gsum /
gzhan yang /
ngo bo nyid sku chos can /
khyod kyis khams gsum gyi nyon mongs ma spangs par thal /
khyod kyis chos kyi bdag med ma rtogs pa'i phyir /
'khor gsum /
gzhan yang /
mdo sde pas gang zag gi bdag med rtogs par thal /
gang zag rang bzhin med pa gang zag gi bdag med phra mo ma yin pa'i phyir /
rtags khas /
'dod na /
mdo sde pa chos can /
gang zag gi bdag med ma rtogs par thal /
gdags gzhi phung po rang bzhin med par ma rtogs pa'i phyir /
'khor gsum /
gal te rtags la lan thebs so zer na /
mdo sde pa chos can /
gdags gzhi phung po rang bzhin med par ma rtogs par thal /
nyan thos sde pa yin pa'i phyir /
gzhan yang /
de chos can /
chos kyi bdag med rtogs par thal /
gdags gzhi phung po rang bzhin med par rtogs pa'i phyir /
gsal ba khas /
gzhan yang /
nyan thos dgra bcom par gyur pa'i dbu ma pa'i gang zag yod par thal /
grub mtha' smra ba'i nyan thos 'phags pa yod /
de dbum+pa yin pa'i phyir /
der thal /
sems tsam pa sogs gsum po gang rung ma yin pa'i phyir /
der thal /
'phags pa yin pa'i phyir /
gsal ba khas /
gzhan yang /
bye brag smra ba'i byang sems theg chen pa ma yin par thal /
de bye brag smra ba yin pa'i phyir / /
khyab pa dbum+pa la theg chen pas khyab pa la sgrig /
kha cig /
dbu ma pa la grub mtha' smra bas khyab zer na /
srid nyon dgu pa'i dngos gnyen bar chad med lam la gnas pa'i gzugs med khams pa'i nyan thos chos can /
der thal /
de'i phyir /
der thal /
dbu ma'i don mngon sum du rtogs pa'i gang zag yin pa'i phyir /
der thal /
chos can de yin pa'i phyir /
rtsa bar 'dod mi nus te /
gzugs med khams na dag smra ba med pa'i phyir /
kha cig /
byang sems sa bdun pa bas bag la nyal gyi nyon sgrib kyi dngos gnyen bar chad med lam thob /
nyan rang dgra bcom pas de ma thob pa'i rgyu mtshan gyis sa bdun pa bas nyan rang dgra bcom de dag blo stobs kyis zil gyis gnon nus pa yin zer ba dang /
sa brgyad pa nas de spangs zer na /
'o na /
bag la nyal gyis nyon sgrib nyon sgrib yin nam /
shes sgrib yin /
dang po ltar na /
de chos can /
thar pa dang thams cad mkhyen pa gnyis kyi nang nas thar pa thob pa la gtso bor bar du gcod byed du thal /
nyon sgrib yin pa'i phyir /
'dod na /
nyan rang dgra bcom bas de spangs par thal /
'dod pa de'i phyir /
phyi ma ltar na /
nyon mongs kyi bag chags de bag la nyal gyi nyon sgrib yin par thal /
dam bca' de'i phyir /
'dod na /
byang sems sa brgyad pa pas nyon mongs kyi bag chags spangs par thal /
'dod pa gang zhig /
sa brgyad pa bas bag la nyal gyi nyon sgrib spangs pa'i phyir /
rtags khas /
'dod na /
des sa brgyad pa nas shes sgrib spangs par thal /
'dod pa de'i phyir /
'dod mi nus so / /
gzhan yang /
bag la nyal du gyur pa'i nyon sgrib shes sgrib yin par thal /
bag la nyal gyi nyon sgrib shes sgrib yin pa'i phyir /
'dod na /
nyon mongs kyi goms par gyur ba'i nyon sgrib shes sgrib yin par thal /
'dod pa de'i phyir /
'dod na /
nyon mongs kyi sa bon du gyur ba'i nyon sgrib shes sgrib yin par @# / /
thal /
'dod pa de'i phyir /
'dod na /
nyan thos dgra bcom pas rang gi slob lam gyi ngos skal gyi shes sgrib spangs par thal lo / / / /
gnyis pa rang gi lugs gong du bshad pa de lta bu'i 'jug ldang nus pa'i rgyu mtshan yod de /
sa drug par thob pa'i sher phyin gyi nyams len lhag pa de nyid bong 'phel du song ba'i thabs mkhas gyi par phyin gyis nyams len lhag par thob /
nges don gyi mdo la brten mi dgos pa'i mtshan med dam sgra spyi rgyud mi dgos par sngar bshad pa'i 'jug ldang de dag nus pa'i phyir /
! gsum pa rtsod spong la /
kho na re /
sa dang po ba chos can /
khyod kyis nyan rang blo'i sgo nas zil gyis gnon nus par thal /
khyod kyis sa bdun pa thob pa na blo'i sgo nas zil gyis gnon nus pa'i phyir /
zer na /
de chos can /
khyod kyis bden gnyis dus cig car du mngon sum du rtogs par thal /
khyod kyis sangs rgyas pa na bden gnyis dus cig car du mngon sum du rtogs pa'i phyir /
'khor gsum /
rtags gsal sla /
kho na re /
'o na /
sbyor ba'i tshe sa bdun pa ba chos can du 'dzin rigs par thal /
sa dang po bas blo'i stobs kyis zil gyis gnon mi nus /
bdun pa nas nus pa'i khyad par 'thad pa'i phyir /
zer na /
ma khyab /
'dod na /
de ni ring du song bar blo yang lhag par 'gyur zhes pa'i de ni zhes pa sa bdun pa la snyag+par thal /
'dod pa de'i phyir /
'dod na /
'di ni 'phags pa brgyad pa zhes pa 'di yang sa bdun pa la snyag+par thal lo / /
gzhan yang /
sa dang po bas sa bdun pa thob pa na nyan rang dgra bcom blo stobs kyis zil gyis gnon pa chos can /
sa dang po'i yon tan ma yin par thal /
sa bdun pa'i yon tan yin pa'i phyir /
zer na /
ma khyab /
ma grub na der thal /
sa dang po bas sa bdun pa thob pa'i tshe 'gog pa yang dag mtha' la 'jug ldang khyad par can byed pa sa bdun pa'i yon tan yin pa'i phyir /
der thal /
de'i rgyud kyi de 'dra ba'i snyoms 'jug khyad par can de sa bdun pa'i yon tan yin pa'i phyir /
zer na /
'o na /
theg chen gyi sgom lam bsgom stobs kyis thob pa'i rdzogs pa'i byang chub chos can /
theg chen gyi sgom lam gyi yon tan ma yin par thal /
sangs rgyas kyi sa'i yon tan yin pa'i phyir /
khyab pa khas /
rtags der thal /
rdzogs pa'i byang chub sangs rgyas kyi sa'i yon tan yin pa'i phyir /
rtsa bar 'dod na /
de chos can /
theg chen gyi sgom lam gyi yon tan yin par thal /
de'i byed pa yin pa'i phyir /
der thal /
de'i byed pa lnga yod pa'i phyir /
kho na re /
de chos can /
gnas skabs kyi yon tan ma yin par thal /
mthar thug gi yon tan yin pa'i phyir /
'dod na /
gnas skabs kyi yon tan yin par thal /
theg chen sgom lam gyi yon tan yin pa'i phyir /
zer na /
'o na /
byang sems sgom lam pas thob bya'i rnam mkhyen chos can /
gnas skabs kyi yon tan ma yin par thal /
mthar thug gi yon tan yin pa'i phyir /
rnam mkhyen yin pa'i phyir /
rtsa bar 'dod na /
gnas skabs kyi yon tan yin par thal /
byang sems sgom lam pa'i yon tan yin pa'i phyir /
der thal /
de'i thob bya'i yon tan yin pa'i phyir /
der thal /
de'i thob bya mthar thug yin pa'i phyir /
rang 'grel gyi rigs pa gsum gyi skabs su /
nyan rang dgra bcom pa chos can /
khams gsum gyi nyon mongs ma spangs par thal /
dngos po rang bzhin med par mngon sum du ma rtogs pa'i phyir /
zhes pa rigs pa gnyis pa dang /
de gnyis chos can /
gang zag gi bdag med rdzogs par ma rtogs par thal /
gang zag gi bdags gzhi phung po rang bzhin med par ma rtogs pa'i phyir /
zhes pa rigs pa gsum pa yin zer na /
dang po la /
rjes thob ye shes la gnas pa'i nyan rang dgra bcom chos can /
der thal /
de'i phyir /
'dod na sla /
ma grub na chos can gyi sgrub /
dngos po rang bzhin med par rtogs ma myong ba'i phyir zer na /
ngo bo nyid sku chos can /
der thal /
de'i phyir /
rtags gsal sla /
gnyis pa la gang zag rang bzhin med par rtogs /
phung po rang bzhin med par ma @# / /
rtogs pa'i gang zag chos can /
gang zag gi bdag med rdzogs par ma rtogs par thal /
gdags gzhi phung po rang bzhin med par ma rtogs pa'i phyir /
rtags gsal gnyis ka chos can gyis sgrub /
de 'dra med zer na /
de yod par thal /
bdag med gnyis la rtogs dka' sla'i khyad par yod pa'i phyir /
der thal /
lam rim las /
gzhi gang zag dang chos kyi steng du nges rgyu'i bdag med gnyis la phra rags kyi khyad par med kyang khyad gzhi'i gnad kyi gang zag gi steng du nges sla la chos kyi steng du nges dka'o / /
zhes gsungs pa'i phyir /
gang zag bden med du ma rtogs nam mkha' bden med du rtogs pa'i gang zag med par thal /
gang zag gi steng gi bdag med rtogs sla /
de las nam mkha'i steng gi bdag med rtogs dka' ba'i phyir /
der thal /
gang zag gi bdag med las chos kyi bdag med rtogs dka' ba'i phyir /
rtsa bar 'dod na /
gang zag rdzas su ma grub par ma rtogs /
nam mkha' rdzas su ma grub par rtogs pa'i gang zag med par thal /
'dod pa de'i phyir /
'dod na /
de yod par thal /
gang zag dngos med du ma rtogs /
nam mkha' dngos med du rtogs pa'i gang zag yod pa'i phyir /
nam mkha' dang gang zag gnyis kyi nang nas nam mkha' la bden par 'dzin pa shas che /
gang zag bden par 'dzin pa shas chung ba yin par thal /
de gnyis bden 'dzin gyi nang nas nam mkha' bden 'dzin shugs drag cig shos shugs zhan pa'i phyir /
der thal /
de gnyis kyi nang nas nam mkha' bden 'dzin mngon gyur pa mgo gnon dka' /
gang zag bden 'dzin mngon gyur pa mgo gnon sla ba'i phyir /
der thal /
de bden med la rtogs dka' sla'i khyad par yod pa'i phyir /
gzhan yang /
bum pa bden med du rtogs /
ka ba bden med du ya rtogs pa'i gang zag cig yod na /
bum pa bden med las ga ba bden med rtogs dka' bas khyab par thal /
gang zag bden med du rtogs /
gdags gi zhaphung po bden med du ma rtogs pa'i gang zag yod na gang zag bden med du rtogs sla /
gdags gzhi phung po bden med du rtogs dka' bas khyab pa'i phyir /
zer na /
ma khyab /
ma grub na /
der thal /
bdag med gnyis la rtogs dka' sla yod pa'i phyir /
rtsa bar 'dod na /
bum pa bden med du rtogs sla /
de las ka pa bden med du rtogs dka' bar thal /
bum pa bden med du rtogs ka pa bden med du ma rtogs pa'i gang zag yod pa'i phyir /
der thal /
bum pa bden med la blo kha phyogs /
ka ba bden med la blo kha ma phyogs pa'i gang zag yod pa'i phyir /
der thal /
bum pa bdag med la dpyad pa zhugs /
ka ba bden med la dpyad pa ma zhugs pa'i gang zag yod pa'i phyir /
rtsa bar 'dod na /
bum pa dang ka ba la nges dka' sla'i khyad par yod par thal /
de gnyis kyi chos nyid la nges dka' sla'i khyad par yod pa'i phyir /
zer na /
thal 'gyur dang po la /
sbyin pa btang ba la brten nas longs spyod 'byung ba ma rtogs /
chos thams cad bden med du rtogs pa'i gang zag med par thal /
sbyin pa btang ba la brten nas longs spyod 'byung ba las chos thams cad bden med du rtogs dka' ba'i phyir /
khyab pa khas /
'dod na /
de yod par thal /
chos thams cad bden med du grub zin dper bkod nas /
sbyin pa btang ba la brten nas longs spyod 'byung ba sgrub byed kyi rtags yang dag yod pa'i phyir /
der thal /
gzhi brgyas las /
sangs rgyas kyis gsum lkog gyur la zhes sogs gsungs pa'i phyir /
rtsa rtags ma grub na /
der thal /
sbyin pa btang ba la brten nas longs spyod 'byung ba mngon sum du rtogs pa'i so skye yod de /
chos thams cad bden med du mngon sum du rtogs pa'i so skye med pa'i phyir /
dang po der thal /
skye ba snga mar sbyin pa btang bas 'dir longs spyod 'byung ba mngon sum du rtogs pa'i sngon gnas rjes dran gyi mngon shes rgyud ldan gyi so skye yod pa'i phyir /
rtags gnyis sla /
gzhan yang /
blog @# / /
skad cig tha ma mi rtag par ma rtogs /
bum pa mi rtag par rtogs pa'i gang zag med par thal /
glog skad cig tha ma mi rtag pa las bum pa mi rtag pa rtogs dka' ba'i phyir /
khyab pa khas /
rtags sla ste glog skad cig tha ma mi rtag pa rtags lam ltos par mngon sum du rtogs pa'i so skye yod /
bum pa mi rtag pa la de med pa'i phyir /
rtsa bar 'dod na /
de yod par thal /
bum pa mi rtag pa la blo kha phyogs /
glog skad cig tha ma mi rtag pa la zlokham? phyogs pa'i gang zag yod pa'i phyir /
der thal /
bum pa mi rtag par dpyad pa zhugs /
blogs+kad cig tha ma mi rtag pa la dpyod pa ma zhugs pa'i gang zag yod pa'i phyir /
gzhan yang /
skyes bu bden 'dzin las /
skyes bu'i gzugs can bden par 'dzin pa'i bden 'dzin shas chung ba ma yin par thal /
skyes bu bden med las /
skyes bu'i gzugs can bden med rtogs sla ba ma yin pa'i phyir /
der thal /
de gnyis la rtogs dka' sla'i khyad par med pa'i phyir /
der thal /
gang zag gi bdag med dang chos kyi bdag med la rtogs dka' sla'i khyad par med pa'i phyir /
rtags khas /
khyab pa yang don gyis khas blangs /
rtsa bar 'dod na /
bden 'dzin de gnyis la shas che chung gi khyad par yod par thal /
phyi ma snga ma bden med du sgrub pa'i dper len pa'i phyir /
gang zag dang /
'dus ma byas kyi nam mkha' gnyis la bden grub du dogs pa shas che chung gi khyad par med par thal /
de gnyis bden med la rtogs dka' sla'i khyad par med pa'i phyir /
bden med gnyis la rtogs dka' sla'i khyad par med pa'i phyir /
rtags las /
rtsa bar 'dod na /
'dus byas dang 'dus ma byas la bden med du rtogs dka' sla'i khyad par med par thal /
'dod pa'i phyir /
gal te 'dod na dngos su 'gal /
yang kha cig /
bden med gnyis la rtogs dka' sla'i byed par yod par 'dod bzhin de /
gdags gzhi phung po rang bzhin med par ma rtogs na gang zag rang bzhin med par ma rtogs pas khyab gsung ba ni nang 'gal te /
bden med gnyis la rtogs dka' sla'i khyad par med par thal /
de gnyis kyi don la rtogs dka' sla'i khyad par med pa'i phyir /
gdags gzhi phung po rang bzhin med phar rtogs na /
chos kyi bdag med kyi don rtogs pas khyab /
gang zag rang bzhin med par rtogs na /
gdags gzhi phung po rang bzhin med par rtogs dgos pa'i phyir /
der thal /
gdags gzhi phung po rang bzhin med par ma rtogs par gang zag rang bzhin med par rtogs mi nus pa'i phyir /
rtags khas / /
! 'di'i skabs kyi rang lugs la /
sa bcu pa'i mdo las sa dang po pas nyan rang blo'i sgo nas zil gyis gnon mi nus par bstan pa 'di la brten nas nyan rang 'phags pa la yang chos thams cad rang bzhin med par rtogs pa yod par grub ste /
de lta ma yin na rigs pa gsum gyis gnod byed 'jug ste /
ji ltar byang sems sa dang po pa chos can /
khyod kyi nyan rang dgra bcom pa blo stong nyid rtogs pa'i shes rab kyi sgo nas kyang zil gyis gnon nus te /
khyod kyi dngos po rang bzhin med par mngon sum du rtogs /
nyan rang dgra bcom pa de dag gis de mngon sum du ma rtogs pa'i phyir /
dper na /
phyi rol pa bzhin zhes pa rigs pa dang po / /
dgra bcom de dag gis khams gsum na spyod pa'i nyon mongs thams cad ma spangs par thal /
de rnams kyi rtsa ba dngos po rang bzhin gyis grub par 'dzin pa'i rtog pa'i zhen yul med par ma rtogs pa'i phyir /
dper na /
zhi rags kyi rnam pa can gyi bsam gtan gyis 'dod pa la 'dun pa'i 'dun sred mngon gyur pa la chags bral gyi phyi rol pa bzhin /
zhes pa rigs pa gnyis pa /
dgra bcom pa de dag chos can /
khyod kyis gang zag gi bdag med rdzogs par ma rtogs par thal /
gang zag gi bdags+g+zhi phung po rang bzhin med par rtogs mi nus pa'i phyir /
der thal /
phung po rang bzhin gyis grub par 'diz+n+pa'i phyin ci log gis bcings pa'i phyir /
der thal /
@# / /
phung sogs kyis dngos po rang bzhin med par shes pa dang bral ba'i phyir /
zhes pa rigs pa gsum pa'o /
! /
gsum pa la /
kho na re /
gang zag rang bzhin med par rtogs na gdags gzhi phung po rang bzhin med par rtogs pas khyab pa thal /
gang zag gi bdag med par yang rtogs par mi 'gyur te /
bdag tu gdags pa'i rgyu'i phung po la dmigs pa nyid kyi phyir ro / /
zhes gsungs pa'i phyir /
zer na /
skyon med de /
gang zag gi bdag med rtogs pa'i rigs pa des gdags gzhi phung po rang bzhin med par rtogs mi nus na /
gang zag gi bdag med ma rtoD pas khyab zhes pa'i don yin pa'i phyir /
gzhan kha cig /
gang zag rang bzhin med par rtogs na phung sogs kyi chos rang bzhin med par rtogs pas khyab par thal /
chos gcig rang bzhin med par rtogs na chos gzhan mtha' dag rang bzhin med par rtogs pas khyab pa'i phyir te /
slob dpon 'phags pa lhas /
dngos gcig dngos po kun gyi ngo bo nyid /
zhes sogs dang /
bzhi brgya pa las /
gcig gi lta bo gang yin pa / /
zhes sogs gsungs pa'i phyir /
zer na /
skyon med de /
de dag gi don chos gcig rang bzhin med par rigs pa yang dag la brten nas rtogs na rigs pa de'i byed pa la brten nas chos gzhan la bden par grub ma grub blo kha phyogs pa tsam gyis rang bzhin med par rtogs nus zhes pa'i don yin pa'i phyir /
de ltar ma yin na /
rten 'brel gyi rtags kyis myu gu bden med du sgrub pa skabs su babs pa'i phyi rgol yang dag chos can /
khyod kyis myur gu bden med du tshad mas rtogs par thal /
khyod kyis rten 'brel bden med du tshad mas nges pa'i phyir /
khyab pa khas /
ma grub na /
der thal /
rten 'brel la bden med kyis khyab pa tshad mas nges pa'i phyir /
der thal /
chos can de yin pa'i phyir /
rtsa bar 'dod mi nus /
gzhan yang /
de 'dra ba'i phyi rgol gyis myu gu bden med du tshad mas nges par thal /
des mthun dpe gzugs brnyan bden med du tshad mas nges pa'i phyir /
khyab pa khas /
ma grub na /
der thal /
mthun dpe gzugs brnyan gyi steng du rten 'brel la bden stong gis khyab pa tshad mas nges pa'i phyir /
ma khyab na /
'o na /
des rten 'brel la bden stong gis khyab pa myu gu'i steng du tshad mas nges par thal /
de 'dra ba'i khyab pa mthun dpe'i steng du nges na des mthun dpe bden med du tshad mas nges mi dgos pa'i phyir /
des na gong du bshad pa de rnams rjes 'brang rnams kyis legs par khas len dgos te /
byang chub lam rim chung ba las /
'on kyang 'di dag dper len pa ni /
gzugs sgra sogs kyi chos gzhan rnams las 'di rnams rang bzhin med par rtogs sla bas yin la /
'di rnams ngo bo nyid grub pa'i rang bzhin gyis stong par ni yul bden par grub na rang gi gnas tshul gang yin pa de las gzhan du blo la 'char du mi rung bas de gnyis 'gal ba la brten nas sgrub pa yin no / /
'jig rten na rdzun par grags pa'i dpe 'di rnams thog mar rang bzhin med par rtogs su bcug nas /
de nas 'jig rten na rdzun par ma grags pa'i chos rnams rang bzhin med par rtogs par dgongs shing /
de gnyis la snga phyi'i rim pa dgos pas chos gcig gi stong nyid rtogs na chos gzhan rnams kyi stong nyid rtogs dgos pa ma yin gyi chos gzhan rnams bden par yod med blo kha phyogs pa tsam gyis ni rtogs nus pa'i don no / /
dngos rnams mtha' dag dngos po med par rtogs su gzhugs+pa ni zhes pa'i thad kyi /
Tik chen las /
'dis ni bden med ngas par byed pa'i gtan tshigs rten 'brel lta bu la bden med kyi khyab pa mthun dpe'i steng du ma nges par bden med chos can gyi steng du nges par byar med par gsungs so zhes sogs kyis snyon+med du grub pa'i phyir /
de la kho na re /
'o na de 'dra ba'i phyir rgol gyi ngo bor rten 'brel lta bu'i rtags la brten nas chos can bden med du sgrub mi dgos par thal /
des mthun dpe bden med tshad @# / /
mas nges pa'i rigs pa de'i byed pa la brten nas chos can la bden par grub ma grub blo kha phyogs pa tsam gyis bden med du tshad mas nges nus pa'i phyir zer na /
'gal khyab /
ma grub na /
lam rim las /
chos gzhan bden par yod med blo kha phyogs pa na bden med du nges pa'i don no / /
zhes dang /
Tik chen las /
chos gzhi grub gcig bden med du tshad mas rtogs na chos can gzhan la zhes sogs gsungs pa dang /
stong thun sogs las kyang de dag dpe mthun par gsungs pa'i phyir /
kho na re /
Tik chen las /
gzugs brnyan dper bkod pa ni 'jig rten pas grub zin dper bkod pa yin gyi dbu ma pas rdzun par grags pa grub zin dper bkod pa ma yin no / /
zhes gsungs pa'i phyir /
zer na /
gsungs de rnams ni kho bo cag gi phyogs su 'gro ba yin gyi cung zad kyang mi gnod de /
gzugs brnyan lta bu'i chos gcig gi steng du rigs pa yang dag gi bden med tshad mas rtogs na rigs pa de'i byed pa la brten nas zhes sogs kyi don /
rigs pa chos gzhan la kha spospa'am riD 'gres sbyar ba la brten nas rtogs nus zhes pa'i don yin zhing /
de lta na rigs pa kha spos pa'am rigs 'gres sbyar ba la brten nas rtogs dgos par grub /
de lta na rtags la brten nas sgrub dgos pa shin tu grub pa'i phyir /
chos can bden med du mngon rjes gang rung gi tshad mas rtogs dgos kyang mngon sum gyi tshad mas rtogs pa la des mngon sum du rtogs mi dgos te /
stong nyid rtogs pa'i rtogs ? pa dpyad shes rnams de rtogs pa'i mngon sum tshad ma yin pa'i phyir /
de la kho na re /
rten 'brel gyi rtags kyis myu gu bden med rtogs pa'i rjes dpag skye ba la /
sngon du mthun dpe'i steng du rten 'grel gyis bden med nges dgos na /
bden med rtags kyi sgrub pa thug med du 'gyur zhing /
stong nyid bden med du rtags ji lta bu zhig gis sgrub zer na /
dang po thug med du 'gyur ba'i skyon med de rang gi ming dang brdas bzhag pa'i rten 'brel gyi rtags la brten nas myu gu bden med du sgrub pa'i tshe /
nam mkha' lta bu'i 'dus ma byas zhig mthun dper 'dzin /
rtags des nam mkha' bden med du sgrub pa'i tshe nam mkha'i padmo lta bur mthun dper 'god cing /
de bden med du rtags la brten nas sgrub mi dgos pas thug med kyi skyon med do / /
stong nyid bden med du rtags la brten nas sgrub dgos te /
stong nyid bden 'dzin lhan skyes kyi steng du grub mthas kun btags nas bden par 'dzin pa'i grub mtha' smra ba'i gang zag yod pa gang zhig /
de 'dra ba'i rgol ba'i ngor stong nyid bden med du rtags dpes sgrub dgos pa'i phyir dang /
ji ltar khyod kyi bdag gi 'du shes ni / /
shes pa de bzhin kun la blos sbyar bya / /
zhes gsungs pa'i phyir /
gzhan yang /
stong nyid bden med du sgrub pa'i rtags yang dag yod par thal /
stong nyid bden med mthar thug dpyod pa'i rigs shes tshad ma'i rnyed don yin pa'i phyir dang /
mig sogs nang gi chos bden med du sgrub pa'i rigs pas lhag ma rnams la shes par bya bar gsungs pa'i phyir /
lung phyi mas mi gnod du 'chad /
'dir 'phags pa la chos kyi bdag med mngon sum du rtogs myong gis khyab pa /
bden 'dzin la nyon sgrib kyis khyab pa /
chos kyi bdag med ma rtogs na 'khor ba las mi grol bar bshad pa la /
! /
rtsod pa spong ba'i skabs su /
stong nyid rtogs pa la ma ltos par mi rtag sogs bsgoms pas rgyud smin par byas nas gang zag rang rkya thub pa'i rdzas yod kyis stong ba rtogs zhing goms par byas nas mngon sum du mthong ba mi 'ong zhes mi smra yi /
sngar ma rtogs mngon sum du rtogs pa mthong lam dang /
rtogs zin rgyun ldan du sgom pa sgom lam ma yin par gsungs bzhin du /
so skye'i rgyud la rnal 'byor mngon sum med zhes smra ba mi rigs te /
de lta na so skye'i rgyud kyi gang zag rang rkya thub pa'i rdzas yod kyis stong bar mngon sum du rtoD @# / /
pa'i zhi lhag zung 'brel gyi rnal 'byor chos can /
rnal 'byor mngon sum yin par thal /
rang gi thun mong ma yin pa'i bdag rkyen zhi lhag zung 'brel gyi ting nge 'dzin la brten nas rang gi gzhal bya bden pa'i rnam pa gang rung mngon sum du rtogs pa'i ye shes yin pa'i phyir /
der thal /
chos can de yin pa'i phyir /
'dod na /
so skye'i rgyud la rnal 'byor mngon sum du med par 'dod pa nyams /
thal 'gyur gong ma la ma khyab na /
stong thun chen mor de'i mtshan nyid bzhag pa dang 'gal /
de la mi rtsi na khyod kyi skyo ma snga ? btsan la su zhig gis rtsis /
gzhan yang /
rnal 'byor mngon sum la 'phags rgyud kyi mkhyen pas ma khyab par thal /
lugs 'dir de la 'phags rgyud kyi mkhyen pas khyab par bstan pa'i yab sras kyi gsung zur tsam yang med cing /
stong thun chen mor gsung gis zin par so skye'i rgyud la de yod par gsungs pa'i phyir /
yang 'di'i skabs su /
kha cig /
sems tsam pas rdul phran cha med bsags pa'i rags pa phyi rol don gyis stong pa chos kyi bdag med phra mor 'dod ce na /
de mi 'thad par thal /
des de chos kyi bdag med rags par 'dod pa'i phyir /
der thal /
gang zag rtag cig rang dbang can gyis stong pa gang zag gi bdag med rags par 'dod pa'i phyir /
der thal /
des de rags pa gcig khas len pa'i phyir /
gzhan yang /
des rdul phran cha med bsags pa'i rags pa phyi don pa de dang de 'dzin pa'i shes pa rdzas gzhan gyi stong pa chos kyi bdag phra mor 'dod par thal /
dam bca' de'i phyir /
'dod na /
rdul phran phyogs kyi cha med chos kyi bdag med phra mor 'dod par thal /
'dod pa de'i phyir /
'dod mi rigs te /
de dag rdul phran phyogs kyi cha med ngo bo nyid med par smra bas kyang khegs par 'dod pa'i phyir /
de la kho na re /
des de ltar 'dod par thal /
rnam bshad las /
dper na /
sems tsam pas rdul phran cha med dang /
de bsags pa'i rags pa phyi don dang /
de las rdzas tha dad pa'i 'dzin pa gnyis bkag pa yang tshad mas grub cing /
des 'dul ba'i gdul byas ring du goms par byas na /
don de mngon sum du mthong ba dang /
mthong zin goms bar byed pa 'grub du chug kyang /
de'i steng nas sa bcu dang /
lam phyi ma gsum bgrong+ba dbu ma pas drang don du 'grel pa bzhin no / /
zhes gsungs pa'i phyir zer na /
skyon med de /
de'i don sems tsam pas gtan la 'bebs tshul de ltar du rang nyid 'dod pa'i chos kyi bdag med phra mo gtan la phab nas sngar ma rtogs gsar du mngon sum du mthong ba mthong lam dang /
mthong zin goms par byed pa sgom lam du byas nas lam phyi ma gsum dang /
sa bcu bgrod pa'i rnam gzhag byed pa dper len pa yin pa'i phyir /
kha cig /
mi rtag sogs bcu drug tsam rtogs pa'i lam gyis grol ba thob mi nus zhes dang /
stong nyid rtogs pa la ma ltos par bden bzhi mi rtag sogs bcu drug mngon sum du rtogs pa'i ye shes yod zer na /
dang po la /
des grol ba thob nus par thal /
bden pa dang po gnyis kyi rnam pa drug rtogs pas rgyud smin par byas /
bden pa phyi ma gnyis kyi rnam pa dang stong ba bdag med gnyis bsgom bya'i gtso bor byas nam bsgoms pas grol ba thob nus pa'i phyir /
der thal /
nyan thos dgra bcom pa yin na de ltar bsgoms pas 'khor ba las grol bas khyab pa'i phyir /
rtags 'bud /
phyi ma la /
stong nyid rtogs pa la ma ltos par 'gog bden gyi rnam pa bzhi mngon sum du rtogs pa yod par thal /
dam bca' phyi ma 'thad pa'i phyir /
'dod mi nus te /
'gog bden don dam bden pa yin pa'i phyir /
kha cig /
mngon pa nas bshad pa'i bden bzhi mi rtag sogs kyis lam bsgom bya'i gtso bor byas nas bsgoms pas grol ba myang 'das thob nus par thal /
bden bzhi mi rtag sogs bcu drug tsam rtogs pa'i lam gyis grol ba myang 'das thob nus pa'i phyir /
zer na /
ma khyab /
'o na /
mi rtag sogs bcu drug po gang rung gi rnam pa yin na mngon pa nas bshad pa'i mi rtag sogs bcu @# / /
drug po gang rung gi rnam pa yin dgos par thal /
khyod kyi khyab 'brel 'thad pa'i phyir /
'dod na /
theg chen gyi mthong lam rnam grol lam rang bzhin gyis grub pas stong pa'i stong nyid chos can /
der thal /
de'i phyir /
'dod na /
mngon pa gong 'og nas theg chen gyi mthong lam rnam grol lam rang bzhin gyis ma grub par bshad par thal /
'dod pa de'i phyir /
'dod mi nus /
'o na /
mngon pa nas bshad pa'i 'gog lam gnyis de mtshan nyid pa yin nam min /
mngon pa nas bshad pa'i dgra bcom dgra bcom mtshan nyid pa yin nam min zhe na /
rgyas 'bring bsdus gsum mngon pa'i sde snod dang /
rtsa she lta bu mngon pa'i bstan bcos yin pa la blo rtse gtad na ni zhe 'dod la mi snyogs+so / /
mngon pa gong 'og nas bshad pa'i dgra bcom dgra bcom mtshan nyid pa yin nam min zhe na /
'di la kha cig mtshan nyid pa yin zhes zer /
kha cig de min zhes zer /
kha cig /
de nas bshad pa'i dgra bcom dgra bcom yin yang de nas dgra bcom du bshad na dgra bcom yin pas ma khyab gsung dang po de nas bshad pa'i thar pa chos can /
stong nyid phra mo yin par thal /
'gog bden yin pa'i phyir /
der thal /
thar pa yin pa'i phyir /
'dod na /
de chos can /
rang bzhin gyis grub pas stong pa'i stong nyid phra mo yin par thal /
'dod pa'i phyir /
'dod mi nus te /
de 'dra ba'i stong nyid phra mo rang rgyud pa man chad kyi bstan bcos gang las kyang mi 'byung ba'i phyir /
der thal /
rang 'grel las /
kho bo cag gi 'dir 'byung ba'i lugs gang zhig brgal lan dang bcas te bsnyad pa'i lugs 'di nas 'byung ba 'di yang ji ltar dbu ma'i bstan bcos ltar bstan bcos gzhan na med do zhes mkhas pa rnaMs kyis nges par mdzad du gsol / /
zhes gsungs pa'i phyir /
gzhan yang /
mngon pa gong 'og nas bshad pa'i nyan thos kyi sgom lam rdo rje lta bu'i ting nge 'dzin gyis nyon sgrib kyi sa bon spong nus par thal /
de nas bshad pa'am thar pa thar pa yin pa'i phyir /
'dod na /
nyon sgrib kyi sa bon dngos su 'joms nus kyi stong nyid rtogs pa la ma ltos par gang zag rang rkya thub pa'i rdzas yod kyis stong par mngon sum du rtogs pa'i ye shes cig yod par thal /
'dod pa'i phyir /
'dod na /
grol ba myang 'das thob pa la /
chos kyi bdag med rtogs pa la ltos mi dgos par thal /
'dod pa de'i phyir /
gzhan yang /
so skye tha mal pa'i rgyud kyi gang zag rang rkya thub pa'i rdzas yod du 'dzin pa'i rtog pa de 'khor ba'i rtsa bar gyur pa'i gang zag gi bdag 'dzin phra zhing phra ba yin par thal /
de nas bshad pa'i rdo rje lta bu'i ting nge 'dzin dang /
de nas bshad pa'i thar pa thar pa yin pa'i phyir /
'dod na /
lugs 'di'i brda chad las nyams so / /
gnyis pa rang lugs dang mthun /
gsum pa la yang /
de nas bshad pa'i dgra bcom dgra bcom yin na sngar bshad pa'i skyon rnams 'jug pas /
khas blangs bdag med dgongs pa med nas zhib cha bsnan yang mi 'thad snyam /
de'i rgyu mtshan dam bca'i zur dang po la /
mngon pa nas bshad pa'i nyon mongs spangs pa'i gang zag yin na /
nyon mongs spangs pa'i gang zag yin dgos par thal /
mngon pa nas bshad pa'i dgra bcom yin na dgra bcom yin dgos pa'i phyir /
ma grub na /
mngon pa nas bshad pa'i dgra bcom chos can /
khyod dgra bcom ma yin par thal /
khyod dang dgra bcom ma yin pa'i gang zag gi gzhi mthun yod pa'i phyir /
der thal /
gong du ma khyab pa de'i phyir /
rtsa bar 'dod na /
dman lam sngon ma song gis lnga pa ba chos can /
dgra bcom yin par thal /
mngon pa nas bshad pa'i nyon mongs spangs pa'i gang zag yin pa'i phyir te /
gang zag rang rkya thub pa'i rdzas yod du 'dzin pa'i rtog pa spangs pa'i gang zag yin pa'i phyir /
rtaD khas /
de ltar 'dod pa dang byang sems sa brgyad pa ba dgra bcom ma yin par 'dod pa dang 'gal lo / /
gzhan yang /
mngon pa gnyis nas bshad pa'i stong nyid stong nyid yin par thal /
de nas bshad pa'i dgra bcoM dgra bcom yin pa'i phyir /
'dod na /
'khor lo tha ma nas bshad @# / /
pa'i stong nyid stong nyid yin par thal /
'dod pa'i phyir /
'dod na /
de nas bshad pa'i kun btags rang gi mtshan nyid kyis ma grub pa'i don dang 'di pa 'dod pa'i kun btags rang gi mtshan nyid kyis ma grub pa gnyis don gcig par thal /
'dod pa de'i phyir /
'dod mi nus te /
drang nges rnam 'byed las /
rang gi mtshan nyid kyis yod med kyi don yang mi mthun zhes sogs gsungs pa'i phyir /
'o na /
mngon pa gong 'og nas bshad pa'i dgra bcom yod dam med /
yod na mtshan gzhi gang zhe na /
gang zag rang bzhin med par rtogs pa la ma ltos par gang zag rang rkya thub pa'i rdzas yod kyi stong pa mngon sum du rtogs shing goms par byas pa la brten nas /
gang zag rang rkya thub pa'i rdzas yod du 'dzin pa'i rtog pa mngon 'gyur ba spangs /
mngon pa gnyis kyi ched du bya ba'i gdul byas dgra bcom du 'dogs pa'i nyan thos zhig 'dzin dgos sam snyam /
de la kho na re /
mngon pa gnyis nas bshad pa'i dgra bcom dgra bcom yin par thal /
de nas bshad pa'i nyon mongs spangs pa'i gang zag nyon mongs spangs pa'i gang zag yin pa'i phyir /
der thal /
de nas bshad pa'i nyon mongs nyon mongs yin pa'i phyir zer na /
ma khyab /
ma grub na /
der thal /
nyon mongs la mngon pa gnyis nas bshad pa'i thun mong ba cig dang bden 'dzin la nyon mongs su byas pa'i thun mong ma yin pa gnyis kyi dbye ba 'thad pa'i phyir /
gzhan yang /
de gnyis nas bshad pa'i dgra bcom la dgra bcom gyis khyab par thal /
de gnyis nas bshad pa'i dgra bcom dgra bcom yin pa'i phyir /
der thal /
de gnyis nas bshad pa'i sangs 'phags sangs 'phags yin pa'i phyir /
sangs 'phags de gnyis nas bshad pa'i sangs 'phags yin pa'i phyir /
der thal /
de de gnyis nas sangs 'phags su bshad pa'i phyir /
zer na /
ma khyab /
der thal /
ston pa shAkya thub pa de gnyis nas sangs 'phags su bshad pa'i phyir /
der thal /
rgyal bu don grub rten de la sangs rgyas pa'i sangs 'phags su bshad pa'i phyir /
ma khyab mtshams la /
'o na /
sangs 'phags de skyon bden grub zad pa dang yon tan bden grub rdzogs pa'i gang zag du thal /
de mngon pa gnyis nas bshad pa'i sangs 'phags yin pa'i phyir /
kho na re /
de gnyis nas bshad pa'i thar pa thar pa yin par thal /
de nas bshad pa'i thar 'dod kyi blo thar 'dod kyi blo yin pa'i phyir /
zer na /
ma khyab /
ma grub na der thal /
de nas bshad pa'i thar pa don gnyer gyi blos zin pa'i so so thar pa'i sdom pa la so thar sdom pas khyab pa'i phyir /
rtags ma grub na /
'bud zer na /
ma khyab mtshams la /
'o na /
thar 'dod kyi blo yin na thar pa rtogs pa'i blo yin dgos par thal /
khyod kyi thal 'gyur la khyab 'brel yod pa'i phyir /
'dod na /
lam zhugs kyi gang zag yin na stong nyid rtogs myong gis khyab par thal lo / /
gzhan yang /
de gnyis nas dgra bcom du bshad na dgra bcom yin dgos par thal /
dgra bcom de de gnyis nas bshad pa'i dgra bcom yin pa'i phyir /
rtags khas /
'dod na /
bden 'dzin ma spangs pa'i dgra bcom chos can /
dgra bcom du thal /
de de gnyis nas dgra bcom du bshad pa'i phyir /
des mtshon nas skyes bu zung bzhi gang zag ya brgyad la soD pa de gnyis nas bshad kyang /
rgyun zhugs zhugs pa de gnyis nas bshad pa'i rgyun zhugs zhugs pa ma yin pa nas dgra bcom 'bras gnas de gnyis nas bshad pa'i dgra bcom 'bras gnas ma yin no / /
yang kho na re /
khyod kyis mngon pa gnyis nas bshad pa'i dgra bcom gyi mtshan gzhir bzung ba de chos can /
mngon pa nas bshad pa'i dgra bcom ma yin par thal /
de nas bshad pa'i dgra bcom pa ma yin pa'i phyir /
rnam pa gcig tu na ma khyab /
ma grub na /
der thal /
de nas bshad pa gang zhig /
dgra bcom pa ma yin pa'i phyir zer na /
ma khyab /
gzhan yang /
de gnyis nas bshad pa'i dgra bcom ma yin par thal /
de gnyis nas bshad pa'i so skye yin pa'i phyir /
zer na /
yang rnam pa gcig tu ma khyab /
rtags rigs 'gre zer na /
'o na /
bden grub gyi gzugs chos can /
de gnyis nas bshad pa'i gzugs ma @# / /
yin par thal /
de gnyis nas bshad pa'i gzugs ma yin pa yin pa'i phyir /
'khor gsum /
gal te ma grub na /
der thal /
de nas bshad pa gang zhig /
gzugs ma yin pa'i phyir /
'khor gsum /
phyi ma la yang 'gre /
kha cig /
rags pa'i 'gog bden la don dam bden pa yin pas khyab zer na /
khyod kyi de'i mtshan gzhi ji lta bu 'dzin /
so skye'i rgyud kyi gang zag rang rkya thub pa'i rdzas yod du 'dzin pa'i rtog pa sogs kyi nyon mongs mngon 'gyur ba spangs pa'i sems kyi gnas lugs lta bu la 'dzin nam /
'phags rgyud kyi sngar bshad pa'i nyon mongs mngon 'gyur ba spangs pa'i sems kyi chos nyid lta bu'am /
nyon mongs ci rigs pa'i sa bon spangs pa'i sems kyi chos nyid la 'dod dam /
'on te /
nyon mongs spongs tshul gong du bshad pa de rnams gang yang rung ba'i sgo nas spangs pa'i gang zag rang rkya thub pa'i rdzas yod kyis stong pa'i stong nyid lta bu la 'dod pa gang yin /
skabs stobs kyi 'di tsam gang rung las 'os med pa 'dra /
dang po ltar na /
mngon pa nas bshad pa'i 'gog bden yang sems kyi chos nyid gcig la byed par thal /
dam bca' 'thad pa'i phyir /
'dod na /
gong du bkag zin /
gnyis pa ltar na /
bar chad med lam pa dang rnam grol lam pa'i rgyud kyi khyad par dbye mi nus pas /
rnam grol lam pa'i rgyud kyi nyon mongs kun btags spangs pa'i sems kyi chos nyid chos can /
khyod 'gog bden rags pa ma yin par thal /
'gog bden phra mo yin pa'i phyir /
der thal /
'gog bden yin pa'i phyir /
der thal /
chos can de'i phyir /
rtsa bar 'dod na /
de chos can /
rags pa'i 'gog bden yin par thal /
'phags rgyud kyi nyon mongs mngon gyur ci rigs spangs pa'i sems kyi chos nyid yin pa'i phyir /
khyab pa khas /
gsum pa ltar na /
mi 'thad de /
de phra ba'i 'gog bden yin pa'i phyir /
der thal /
'gog bden yin pa'i phyir /
bzhi pa ltar na /
khyed rang gi rags pa'i 'gog bden la don dam bden pa yin pas khyab pa khas blangs pa dang 'gal te /
gang zag rang rkya thub pa'i rdzas yod kyis stong pa'i stong nyid yin na kun rdzob bden pa yin dgos pa'i phyir /
rang lugs re shig /
mngon pa nas bshad pa'i nyer len gyi phung po mi rtag pa nas de nas bshad pa'i nges 'byin gyi bar rnams rim pa bzhin rags pa'i sdug bden gyi mi rtag pa nas /
rags pa'i nges 'byin gyi bar du bzhag na 'thad dam snyam ste /
dpyad pa 'di rnams 'byung ba stong nyid rtogs pa la ma ltos par mngon pa gnyis nas bshad pa'i mi rtag sogs bcu drug rtogs zhing goms par byas pas 'khor ba las grol nus par brtsad pa las 'phros zhing /
dbu ma thal 'gyur ba dang mngon pa gnyis la nyon mongs la phra rags kyi khyad par dang /
bdag med phra rags kyi khyad par gyis bden bzhi mi rtag sogs bcu drug la yang phra rags kyi khyad par 'byung ba yin pa'i phyir /
gang na'ang yab sras kyi gzhung las gsal bar phye ba ma byung bas blo gros dang ldan pa rnams kyis zhib tu dpyad par bya'o / /
kha cig /
'gog bden sogs kha cig ma gtogs /
rags pa'i mi rtag sogs bcu drug tshang ma 'byed pa rtog bzo yin gsung ba mi rigs te /
yab sras kyi gsung rab las kyang rags pa'i mi rtag sogs bcu drug zhes pa'i gsung rigs byung zhing /
mngon pa las /
dri med bcu drug gzhan rnams med / /
ces bcu drug gsungs /
'dir yang /
zhib mo rtogs la'ang shin tu mkhas pa 'thob / /
zhes sa lnga pa nas bden bzhi phra rags la mkhas pa'i shes rab kyi bslab pa lhag par gsungs pas /
rtog bzo'iskyon las grol ba'i phyir /
kho na re /
gang zag rtag gcig rang dbang can gyis stong par mngon sum du rtogs pa'i so skye yod par thal /
gang zag rang rkya thub pa'i rdzas yod kyis stong pa mngon sum du rtogs pa'i so skye yod pa'i phyir /
rtags khas /
'dod na /
nyer len gyi phung po mi rtag par mngon sum du rtogs pa'i so skye yod par thal /
'dod pa'i phyir /
'dod na /
khyab pa 'du byed kyi sdug bsngal sdug bsngal gyi rang bzhin du mngon sum du rtogs pa'i so skye yod par thal /
'dod pa'i phyir /
'dod mi nus te /
byis pa lag mthil lta bu yi / /
'du byed sdug bsngal spu mi rig @# / /
'phags pa mig dang 'dra ba yis / /
de yi yid kyang shin tu 'byung / /
zhes gsungs pa'i phyir /
zer na /
skyon med de /
rags pa'i mi rtag sogs tsam bsgom pas grol ba thob nus pa'i gdul bya rjes su gzung ba'i ched du gsungs pa'i drang don yin pa'i phyir /
de yan gyi rang 'grel las bshad tshul gyi mtha' cung zad dpyad pa song /
de nyid spyod 'jug gi yang lugs su bstan pa'i rtsod pa la /
grol ba myang 'das thob pa la stong nyid phra mo rtogs mi dgos par thal /
rags pa'i bden bzhi mi rtag sogs bcu drug rtogs shing goms par byas pa las grol ba myang 'das thob nus pa'i phyir /
zhes rtsod pa yin zer na /
'o na de ltar rtsod pa rnams kyis /
mngon pa gong 'og sogs nas bshad pa'i mi rtag la sogs bcu drug po bden bzhi'i rnam pa rags par 'dod par thal /
khyod kyi rtsod tshul de 'thad pa'i phyir /
'dod na /
de dag nas bshad pa'i gang zag gi bdag med de gang zag gi bdag med rags par 'dod par thal /
'dod pa'i phyir /
'dod mi nus te /
rang rgyud pa man chad kyi nang sde thams cad kyis gang zag rang rkya thub pa'i rdzas yod kyis stong pa'i stong nyid de gang zag gi bdag med phra mor 'dod pa'i phyir /
rtags khas /
kha cig /
kun rmongs bzhin du ci ste med zhes bya'i don la bsams nas khyod rang gi lugs la yang kun rmongs la nyon mongs can dang nyon mongs can ma yin pa gnyis 'dod pa de bzhin du /
sred pa la yang nyon mongs can dang nyon mongs can ma yin pa gnyis ci'i phyir mi 'dod ces bshad pa yin zer na /
'o na grub mtha' 'og ma rnams kun rmongs dang nyon mongs can ma yin pa'i gzhi mthun 'dod par thal /
dam bca' 'thad pa'i phyir /
'dod na /
grub mtha' 'og ma rnams kyis shes sgrib dang kun rmongs kyi gzhi mthun 'dod par thal /
'dod pa de'i phyir /
srid pa la nyon mongs can dang nyon mongs can ma yin pa gnyis ci'i phyir mi 'dod zhes 'chad pa ches mi rigs te /
grub mtha' gong 'og su'i lugs la yang srid pa la nyon mongs can gyis khyab pa'i phyir /
rtags 'bud /
yang kha cig /
kun rmongs la gang zag rang rkya thub pa'i rdzas yod du 'dzin pa'i rtog pa dang /
de las gzhan bden 'dzin dang bcas pa'i rtog pa gnyis 'dod pa de bzhin du sred pa la yang kun rmongs dang pos drangs pa'i sred pa gcig dang /
kun rmongs gnyis pas drangs pa'i sred pa gnyis ci'i phyir mi 'dod /
zhes bstan pa yin zer na /
de yang mi 'dod de /
rtsod pa po de'i ngor bden 'dzin kun rmongs kyi dbye bar byas nas mthun dper mi rigs pa'i phyir te /
gong du bsgrubs zin pa'i phyir /
rang lugs kyi lung don ni /
dngos smra ba khyod rang gi lugs la yang kun rmongs de la gang zag rang rkya thub pa'i rdzas yod du 'dzin pa'i rtog pa gcig dang /
de las gzhan las 'bras kyi 'brel ba la rmongs pa'i rmongs pa gnyis 'dod pa de bzhin du sred pa la yang gang zag rang rkya thub pa'i rdzas yod kyis drangs pa'i sred pa gcig dang /
bden 'dzin gyis drangs pa'i sred pa gnyis 'dod dgos zhes pa'i don no / /
kha cig /
gang zag rang rkya thub pa'i rdzas yod du 'dzin pa'i rtog pa ma rig pa'am /
'jig lta yin zer na /
de chos can /
khyod rig pa bdag med rtogs pa'i shes rab dang dmigs pa gcig la dmigs nas rnam pa 'dzin stangs dngos 'gal du zhugs pa'i blo yin par thal /
khyod 'jig lta yin pa'i phyir /
'dod na /
gang zag rang rkya thub pa'i rdzas yod kyis stong pa'i stong nyid de gang zag gi bdag med phra mor thal /
'dod pa de'i phyir /
'dod na /
de de rags pa yin pas mi 'thad do / /
kha cig /
rig pa ye shes kyi 'gal zla mi mthun phyogs yin na /
rig pa bdag med rtogs pa'i ye shes kyi 'gal zla mi mthun phyogs yin pas khyab zer na /
bshad ma thag pa'i rtog pa chos can /
der thal /
de'i phyir /
rtags der thal /
rig pa gang zag rang rkya thub pa'i rdzas yod kyis stong pa'i stong nyid mngon sum du rtogs pa'i 'gal zla mi mthun phyogs yin pa'i phyir /
der thal /
de dang dmigs pa gcig la dmigs nas 'dzin stangs dngos 'gal du zhugs pa'i rtog pa yin pa'i phyir /
rtsa bar 'dod na bkag zin /
shes byed kyi @# / /
khungs 'god pa'i skabs su /
sprul pa'i bud med mi rtag cing stong pa bdag med du sgom pa'i blo dang bden 'dzin gyis bcings pa'i sgo nas rags pa'i bden pa bzhi mi rtag sogs sgom pa'i blo gnyis zhen yul la 'khrul pa'i log shes su mtshungs pas /
dang po sprul pa'i bud med la chags pa mi log pa de bzhin du /
phyi mas kyang nyer len gyi phung po la rtag 'dzin sogs kyi nyon mongs mi bzlog zer na /
'o na sprul pa'i bud med mi rtag pa sogs ma yin par thal /
de ltar 'dzin pa'i blo zhen yul la 'khrul ba'i log shes yin pa'i phyir /
'dod mi nus te /
sprul pa'i bud med 'dus byas yin pa'i phyir /
phyi ma la yang dngos smra ba'i rgyud kyi shes pa la log shes kyis khyab par thal /
bden 'dzin gyis bcings pa'i sgo nas nyer len gyi phung po mi rtag par sgom pa'i blo log shes yin pa'i phyir /
'dod na /
dngos smra ba'i rgyud la dge ba'i blo tsam yang med par thal lo / /
gzhan yang /
de ltar 'dod pa mi 'thad par thal /
nyan thos kyi rgyud kyi de bzhin gshegs pa la bden par 'dzin pa'i bden 'dzin gyis bcings bzhin pa'i dang nas phyag 'tshal ba'i las bsod nams kyi las dang /
de bzhin gshegs pa la bden 'dzin gyis bcings pa'i de la dad pa'i dad pa des rang gi mi mthun phyogs ma dad pa'i gnyen po byed pa'i phyir /
ma khyab na nang 'gal te /
des ma dad pa'i gnyen po byed mi nus par thal /
nyer len gyi phung po bden par 'dzin pa'i bden 'dzin gyis bcings pa'i sgo nas de mi rtag par rtogs pa'i ye shes des nyer len gyi phung po rtag 'dzin gyi gnyen po byed mi nus pa'i phyir te /
de la brten nas nyer len gyi phung po rtag 'dzin mngon gyur tsam yang mi ldog pa'i phyir /
kha cig /
bden 'dzin gyis bcings pa'i theg dman 'phags pa'i mkhyen pa med pas mi mthun phyogs kyi gzhi shes med zer na /
nyan thos kyis mthong lam bar chad med lam chos can /
khyod mi mthun phyogs kyi gzhi shes yin par thal /
'bras yum la ring ba'i gzhi shes yin pa'i phyir /
'bras yum sgrub pa'i ring lam du gyur pa'i gzhi shes yin pa'i phyir /
der thal /
theg dman 'phags pa'i mkhyen pa yin pa'i phyir te /
kho na re /
de med de /
de yin na bden 'dzin gyis bcings pas khyab /
bden 'dzin gyis bcings pa'i 'phags rgyud kyi mkhyen pa med pa'i phyir /
dang po der thal /
de ni mtshan mar dmigs sgo nas / /
zhes gsungs pa'i phyir /
zer na /
ma 'brel te de 'dir sgra ji bzhin pa ma yin par 'grel pa'i phyir / /
rang lugs dpe don de dag ni sprul ba'i bud med la bud med dngos su bzung nas mi rtag sogs su bsgoms pas bud med dngos la chags sogs mi ldog pa de bzhin du /
bden par grub pa'i nyer len byi phung po sogs mi rtag sogs su bsgoms pas kyang chags sogs nyon mongs spong mi nus pa'i don dang /
de bzhin du rgyun zhugs kyis rang nyid bden 'dzin gyi zhen yul sun ma phyung ba'i sgo nas rang nyid rang ngos nas grub pa'i rgyun zhugs su 'dzin /
rgyun zhugs kyi 'bras bu rang ngos nas grub par 'dzin na bden 'dzin gnyis kyis bcings pa'i don no / /
de bzhin du /
rin chen 'phreng bar /
ji srid phung por 'dzin yod par / /
de srid de la ngar 'dzin yod / /
zhes sogs kyi don phung po bden 'dzin gyi zhen yul sun phyung mi nus pa de srid 'jug gi bar du /
'jig lta 'jug /
de'i zhen yul sun ma phyung bar ji srid 'jug gi bar du las bsags de'i dbang gis 'khor bar 'khor ba'i don no / /
byang chub sems 'grel las kyang dang po nyid nas nyan rang du rigs nges la stong nyid phra mo ston du rung mi rung gnyis ka'i rnam gzhag mdzad /
phran tshegs las /
gzugs ni dbu pa brdos pa 'dra / /
zhes sogs kyi don legs ldan gyis gang zag rang rkya thub pa'i rdzas yod du snang yang snang ba ltar ma grub pa dbu ba brdos pa sogs dang 'dra bar bstan par 'chad /
sems tsam pas mi rtag pa'i don du 'chad kyang /
lugs 'dir gzugs sogs rang bzhin gyis ma grub kyang ltos nas grub pa dbu ba brdos pa sogs dang 'dra bar bstan par bzhed /
rin chen phreng ba las /
theg pa che las skye med bstan / /
gzhan gyi zad pa stong pa nyid / /
zad dang mi skye'i don du ni / /
@# / /
gcig pa de phyir bzod par gyis / /
zhes pa'i theg chen gyi mdo las 'dus byas rang bzhin gyis skye med bstan pa dang /
gzhan theg dman gyi mdo las 'dul bya la zad pa stong nyid du bstan pa stong nyid du don gcig na theg dman gyis med gang las 'dus byas zad pa stong nyid du gsung zhing /
de gnyis don gcig tshul ji lta bu zhe na /
'di la kha cig /
de gnyis don gcig pa'i rgyu mtshan yod de /
nyan thos sde gnyis kyis 'dus byas la zad pa khas blangs /
rang bzhin gyis grub na 'dus byas rnams zad pa mi 'thad pa'i phyir /
zer na /
'o na /
dbu ma pa rnams kyis gzugs sogs kyi chos rnams yod pa sogs gang khas blangs pa thams cad dang khyad par gzugs kyis mig shes kyi dmigs rkyen byed pa sogs thams cad rang bzhin gyis grub pas stong pa'i stong nyid dang don gcig par thal /
rang bzhin gyis grub na yod pa dang mig shes kyi dmigs rkyen byed pa sogs thams cad mi 'thad pa'i phyir /
der thal /
rang bzhin gyis grub na rkyen tshad ma tshang sogs gang la yang ltos med yin dgos pa'i phyir /
rtsa bar 'dod na /
yod med thams cad stong nyid kyi don du 'dod pa ha cang thal lo / /
theg dman gyi mdo ni rigs pa drug cu pa'i 'grel bar drangs pa'i gang sdug bsngal 'di ma lus par spangs pa zhes sogs kyi mdo de yin zhing /
de gnyis don gcig tshul ni /
mdo de nyan thos dgra bcom pas stong nyid la mngon sum du mnyam par bzhag pa'i gzigs ngor da ltar dang ma 'ongs pa'i phung po gang yang med par gsung zhing /
de'i gzigs ngor phung po med pa dang phung sogs rang bzhin gyis skye ba med pa gnyis stong nyid phra mor mtshungs pa'i phyir te /
phyi ma stong nyid phra mor 'og tu sgrub par byed pa'i phyir /
kha cig /
gang 'di zhes pas tshe 'di'i sdug bsngal gyi phung po dang /
sdug bsngal gzhan gyi mtshams mi sbyor zhes pas yang srid phyi ma'i phung po gzigs ngo der med par bstan pa yin zer na /
dgra bcom pa'i yang srid phyi ma'i phung po gzigs ngo der med pa stong nyid yin par thal /
dam bca' 'thad pa gang zhig /
de nas bshad pa'i gzigs ngo der ma 'ongs pa'i phung po med pa stong nyid phra mo yin pa'i phyir te /
theg pa che las skye med bstan /
zhes sogs gsungs pa'i phyir /
rtsa bar 'dod na /
gzigs ngo der ri bong r+wa med pa yang stong nyid phra mor thal /
dgra bcom pa'i yang srid phyi ma'i phung po dang ri bong r+wa med mtshungs gang zhig /
de'i gzigs ngor dgra bcom pa'i yang srid phyi ma'i sdug bsngal gyi phung po med pa stong nyid phra mo yin pa'i phyir /
de gnyis med mtshungs yin te /
srid dang bral la yang srid med ces gsungs pa'i phyir /
de'i ngor ri bong r+wa med pa stong nyid phra mo yin zer na /
ma yin te /
ri bong r+wa bden med stong nyid phra mo ma yin pa'i phyir /
'grel pa las bshad pa'i rtsod spong gi skabs su /
chos la bdag med pa gsal bar bya ba'i phyir /
theg pa chen po bstan pa yang rigs pa nyid de /
zhes sogs kyi don /
theg dman gyi mdo las shes bya 'ga' zhig gi steng du stong nyid phra mo bstan yang shes bya mtha' dag gi steng du stong nyid phra mo ma bstan /
theg chen gyi mdo las shes bya thams cad kyi steng du stong nyid phra mo bstan pas /
theg chen bstan pa la dgos pa yod zhes pa'i don yin zer na /
'o na /
nyan rang 'phags pas stong nyid rtogs pa na'ang tshul de ltar du rtogs par thal /
dam bca' 'thad pa'i phyir /
'dod mi rigs te /
chos gcig gi steng du rigs pa yang dag la brten nas stong nyid phra mo rtogs na rigs pa de'i byed pa la brten nas chos gzhan la blo kha phyogs btsam gyis bden med du rtogs nus par yang bshad ba'i phyir /
yang kha cig /
theg dman gyi mdo las gang zag gi bdag med phra mo bstan yang chos kyi bdag med phra mo ma bstan /
theg chen gyi mdo las de nyis ka bstan pas theg chen bstan pa la dgos pa yod zhes bstan pa yin zhe na /
theg dman gyi mdo'i ched du bya ba'i gdul bya theg dman 'phags pas chos kyi bdag med ma rtogs par thal /
dam bca' 'thad pa'i phyir /
'dod na /
des gang zag gi bdag med mngon sum @# / /
du rtogs ma myong bar thal /
gang zag gi gdags gzhi phung sogs kyi chos bden med du rtogs ma myong ba'i phyir /
kha cig /
theg dman gyi mdo las bdag med gnyis bstan yang rdzogs par ma bstan /
theg chen gyi mdo las de gnyis rdzogs par bstan pas theg chen bstan pa la dgos pa yod zhes bstan pa yin zer na /
'o na /
theg dman gyi mdo las dgag gzhi chos dang gang zag gi steng du dgag bya bdag gnyis rdzogs par ma bkag par thal /
dam bca' 'thad pa'i phyir /
'dod na /
theg dman gyi mdo las bstan pa'i bdag med gnyis po de bdag med phra mo ma yin par thal /
'dod pa de'i phyir /
'dod na /
nyan thos dgra bcom pas gang zag gi bdag med phra mo yang ma rtogs par thal lo /
! /
rang lugs ni /
rab byed bdun pa'i 'grel ba bud dAbA li ta las /
chos thams cad bdag med zhes gsungs pa la bdag med pa ni ngo bo nyid med pa'i don te bdag ces bya ba'i sgra ni ngo bo nyid kyi tshig yin pa'i phyir /
zhes theg dman gyi mdo las kyang chos thams cad rang bzhin med pa'i stong nyid bstan par bshad pa la /
slob dpon legs 'byed na re /
de ltar na theg chen bstan pa don med par thal /
theg dman gyi mdo las kyang chos kyi bdag med bstan pa'i phyir /
zhes rtsod pa las /
dpal ldan zla bas khyed kyis de ltar rtsod pa de /
theg chen gyi mdo bstan pa don med par thal /
theg dman gyi mdo las chos kyi bdag med bstan pa'i phyir zer ram /
de las chos kyi bdag med bstan pa don med par thal /
theg dman gyi mdo las chos kyi bdag med bstan pa'i phyir zhes pa dag las gang yin /
dang po ltar na khyab pa ma nges pa yin te /
theg chen gyi mdo gsungs pa de chos kyi bdag med tsam rang gtan la 'bebs pa'i ched du ma yin gyi rgyal sras kyi spyod pa rlabs chen /
bsngo ba smon lam rlabs chen rnams kyang bstan dgos pa'i phyir /
phyi ma ltar na yang khyab pa med de /
mdo de gnyis las bdag med gnyis ston pa tsam du mtshungs kyang bstan tshul la rgyas bsdus me 'dra ba'i khyad par yod pa'i phyir /
mi 'dra ba de 'byung ba'i rgyu mtshan yod de /
nyan rang rnams bdag med gnyis sgom pa nyon sgrib tsam spong ba'i ched du yin /
de la rigs pa'i rnam grangs mdor bsdus tsam gyis bstan la phab nas bsgoms pas nyon sgrib spong nus /
theg chen gyi rigs can rnams kyis shes sgrib spong ba la bdag med gnyis rigs pa'i rnam grangs mtha' yas pa'i sgo nas gtan la phab nas bsgom bya'i gtso bor byas nas bsgom pa'i phyir /
kho na re /
theg dman gyi mdo las rdzogs par bstan pa dang /
theg dman gyi rigs can rnams kyis stong nyid rdzogs par bsgom pa 'dod pa mi rigs par thal /
TIkachen las theg dman gyi mdo las stong nyid tshang ba rdzogs par ma ma bstan par gsungs pa'i phyir te /
der khyod kyi theg chen las / /
de ni tshad bar bstan pa lags / /
zhes gsungs pa dang /
TIkachen las kyang tshang bar ma bstan pa'i gsungs rigs byung ba'i phyir /
zer na /
skyon med de /
de ni rgyas par ma bstan pa dang /
rgyas par mi bsgoms pa'i don yin pa'i phyir te /
rang 'grel las /
rgyas par bstan par brjod par 'dod pa'i phyir /
zhes gsungs pa'i phyir /
de ma yin na theg dman gyi mdo las dgag bya rtogs par ma khegs pa'i stong nyid nyi tshe ba tsam zhig bstan par thal /
der stong nyid tshang bar mi bstan pa'i phyir /
rtsa bar 'dod na /
thar pa thob pa la stong nyid phra mo rtogs dgos pa dang bden 'dzin stong dgos pa ma yin par thal lo / /
kha cig /
slob dpon legs ldan 'byed kyang theg dman gyi mdo las stong nyid phra mo bstan par bzhed zer na /
'o na /
slob dpon legs ldan 'byed kitheg chen bstan pa la don med par thal /
theg dman gyi mdo las /
stong nyid phra mo bstan pa'i phyir zhes pa'i rtsod pa 'di /
theg chen bstan pa don med par thal /
theg dman thun mong ma yin pa'i mdo las stong nyid phra mo bstan pa'i phyir /
zer ram /
gsal ba der thal /
thun mong ba'i theg dman gyi mdo las stong nyid phra mo bstan pa'i phyir /
zer ba dag las gang yin /
@# / /
dang po ltar na /
sangs rgyas bskyangs kyis rab dbye bdun pa'i 'grel bar drangs pa'i chos thams cad bdag med do zhes bya ba 'di chos thams cad ngo bo nyid med pa'i don te /
bdag ces bya ba'i sgra ni ngo bo nyid kyi tshig yin pa'i phyir ro / /
zhes pa'i mdo 'dis slob dpon gnyis kas theg dman thun mong ma yin pa'i mdor bzhed par thal /
khyod kyi dam bca' dang po 'thad pa gang zhig /
mkhas pa sangs rgyas bskyangs kyis mdo 'di drangs nas theg dman gyi mdo las chos kyi bdag med phra mo bstan par bshad pa la legs ldan gyis brtsodpa'i phyir /
'dod mi nus te /
slob dpon de gnyis mdo de theg dman thun mong ma yin pa'i mdor bzhed pa'i rgyu mtshan cung zad tsam yang med pa'i phyir /
gnyis pa ltar na /
mi 'thad par thal /
thal 'gyur de rang nyid la bzlog na 'khor gsum lan med kyi thal 'gyur yin pa gang zhig /
legs ldan rtog ge ba mkhas pa yin pas thal 'gyur de lta bu 'phen mi rigs pa'i phyir /
gzhan yang /
dam bca' gnyis pa ltar na /
nyan thos theg pa de las ni / /
byang chub sems dpa'i smon lam dang / /
spyod pa yongs bsngo ma bshad te / /
byang chub sems dpar ga la 'gyur / /
zhes gsungs pa yang mi 'thad par thal /
legs ldan khyed rang gnyis ka'i lugs lu thun mong ba'i theg dman gyi mdo las byang chub sems dpa'i spyod pa smon lam sogs bstan par bzhed pa'i phyir te /
'dul ba lung las de ltar bstan pa dang /
lung thun mong ba'i theg dman gyi mdor khyod rang bzhed par snang ba'i phyir / /
! / /
rang lugs la /
gang brtsodpa'i yul /
gang gis rtsod pa'i rtsod pa po'i gang zag /
ji ltar rtsod tshul lan dang bcas pa mtha' dpyod du bshad pa las shes par bya zhing /
kho na re /
legs ldan theg dman gyi mdo las chos kyi bdag med phra mo bstan par bzhed par thal /
shes rab sgron me las /
'dus byas slu ba'i chos /
zhes sogs kyi skabs su /
nyan thos la bstan pa'i mdo dag las kyang 'dus byas gang yin pa de thams cad slu ba'i chos can yin la /
mi slu ba'i chos mya ngan las 'das pa gang yin pa de ni bden pa'i mchog go /
zhes sogs chos kyi bdag med phra mo ston pa'i theg dman gyi mdo don du ma drangs nas chos kyi bdag med phra mo sgrub par mdzad pa'i phyir /
zer na /
skyon med de /
de dag gi don 'dus ma byas sam thams cad gang zag rang rkya thub pa'i rdzas yod du snang yang snang ba ltar ma grub pa'i rdzun+pa slu ba'i chos can myang 'das rang nyid la mnyam par bzhag pa'i gzigs ngor snang tshul dang gnas tshul mthun pa'i bden pa'i mchog tu bstan pa bzhin du /
'dus byas rnams bden grub du snang yang bden par ma grub pa rdzun+pa slu ba'i chos can dang /
'dus byas bden stong de nyid rang bzhin gyis mya ngan las 'das pa bden pa'i mchog zhes sogs rigs mthun gyi dpe'i sgo nas sgrub par mdzad pa'i phyir te /
dper na /
gzugs ni dbu ba bsngos pa 'dra / /
zhes sogs bshad pa bzhin yin pa'i phyir /
'grel pa las ma bshad pa'i rtsod spong gnyis las /
dang po'i skabs su /
slob dpon 'phags seng gnyis thal 'gyur ba yin zer na /
'o na /
slob dpon seng bzang gis rang rgyud kyi gtan tshigs dang rang rig mi bzhed cing /
phyi don bzhed par thal /
dam bca' 'thad pa'i phyir /
'dod na /
slob dpon gyis rang rgyud kyi gtan tshigs bzhed par thal /
rang ngos nas grub pa'i rtags yang dag bzhed pa'i phyir /
der thal /
rang gi mtshan nyid kyis grub pa'i gtan tshigs yang dag bzhed pa'i phyir /
der thal /
rang gi mtshan nyid kyis grub pa bzhed pa'i phyir te /
don dam par rang gi mtshan nyid kyis grub pa zhes dgag bya la don dam gyi khyad par 'grel chung ngu yang yang smos pa'i phyir dang /
yang dag kun rdzob bzhed pas kyang grub pa'i phyir /
de bzhed de /
'grel chung las /
yang dag pa'i kun rdzob du zhes sogs bzhed pa'i gsungs du ma zhig byung ba'i phyir /
phyi don mi bzhed cing rang rig bzhed par thal /
'grel chung las /
sngon po dang de'i blo dag lhan cig dmigs pa nges pa'i phyir 'di ni sems tsam kho na yin gyi phyi rol gyi don ni med do snyam du yid la byed cing /
zhes gsungs pa dang /
Tik chen las /
gnyis pa ltar 'dod pa ni slob dpon @# / /
seng ge bzang po la sogs pa'i 'grel ba'i lugs yin pas de'i ltar na phyi rol med par tshad mas grub pa yin no / /
zhes gsungs pa'i phyir /
des rang rig bzhed par thal /
des sngon po dang sngon 'dzin tshad ma lhan cig dmigs nges su ni bzhed de bzhed na sngon 'dzin tshad ma dmigs byed kyi tshad ma'i rdzas su skyes na sngon po dmigs byed kyi tshad ma'i rdzas su skyes pas khyab de la sngon 'dzin tshad ma dmigs byed kyi tshad ma'i rdzas su skyes pas khyab pa khas len dgos zhing khas kyang len pa'i phyir /
gzhan yang /
rgyan gyi dngos bstan gyi dngos brgyad don bdun cu mi bzhed par thal /
skabs gsum pa'i dngos bstan gyi gzhi shes mtshon byed kyi chos dgu mi bzhed pa'i phyir /
de ni mtshan mar dmigs sgo nas / /
zhes pa des bden 'dzin gyis bcings pa'i theg dman 'phags pa'i mkhyen pa mi mthun phyogs kyi gzhi shes su dngos su bstan /
de gzhi ma grub par bzhed pa'i phyir /
der thal /
de gnyis kyis 'phags pa la chos kyi bdag med mngon sum du rtogs pa'i khyab pa bzhed pa'i phyir /
gzhan yang /
'phags seng gi 'grel ba'i lugs la skabs gsum pa'i skabs su bden gyis bcings pa'i theg dman 'phags pa'i mkhyen pa bzhed par thal /
'grel chung ngu bden 'dzin gyis bcings pa'i theg dman 'phags pa'i mkhyen pa yod pa stong nyid ston pa'i dge ba'i bshes gnyen mnyes par ma byas pa'i bar gyis sgrub par mdzad pa'i phyir dang /
rnam bshad snying po rgyan las kyang / /
rten cing 'brel bar 'byung ba gang / /
de nyid khyod kyis stong par bzhed / /
zhes pa'i lung drangs nas /
stong nyid rtogs pa'i theg dman 'phags pa yod par rtsod pa la /
lung des rten 'brel la bden stong gis khyab pa bstan yang slob dpon kyi bzhed pas nyan rang la rtags pa de med pa'i sgo nas lan mdzad /
zhes gsungs pa'i phyir /
kho na re /
'phags seng gnyis thal 'gyur pa yin pas de gnyis la skyon de dag mi 'jug zer na /
rang rgyud pa'i slob dpon gzhi ma grub par thal /
slob dpon seng ge bzang po rang rgyud pa ma yin pa gang zhig /
zhi 'tsho sogs gzhan la yang mtshungs pa'i phyir /
slob dpon 'phags pa grol sde rang rgyud par 'dod pa ni mi rigs par thal /
des gang zag rang rkya thub pa'i rdzas yod du 'dzin pa'i rtog pa gang zag gi bdag 'dzin rags pa dang /
nga rang ngos nas ma grub pa gang zag gi bdag med phra mor 'dod /
bden 'dzin nyon sgrib du 'dod pa'i phyir /
der thal /
'phags pa grol sde 'phags pa yin pa'i phyir te /
'phags pa'i khongs su gtogs pa yis / /
rnam par grol ba zhes byas kyang / /
zhes gsungs pa'i phyir /
kho na re /
'phags seng thal rang gang yin kyang 'grel ba gnyis kyi lugs la 'phags pa la chos kyi bdag med mngon sum du rtogs pa'i khyab pa bzhed pa yin te /
Tik chen las /
rgyan gyi 'grel mdzad de dag gi lugs la yang tshul gnyis shes par bya'o / /
zhes gsungs pa'i phyir /
zer na /
de'i don 'grel pa gnyis kyi lugs la 'phags pa la chos kyi bdag med mngon sum du rtogs pas khyab pa dang ma khyab pa /
de mngon sum du rtogs pa yod pa dang med pa /
gang gi dbang du byed /
de gnyis gang gi dbang du byed na yang mi rigs par thal /
de ltar khas len pa dngos 'gal du 'gyur ba'i phyir /
rigs kyi skabs dang /
skabs gsum pa sogs kyis ston tshul la de ltar 'byed pa yin pas skyon med ce na /
'grel pa gnyis kyis 'chad tshul phyi ma 'thad /
mdo dang po ni mi rigs te /
rigs kyi skabs su nyan rang la chos kyi bdag med phra mo rtogs pa yod pa bshad kyi de rtogs pas khyab pa ma bshad pa'i phyir dang /
Tik chen las kyang /
rtogs pa yod pa bstan pa'i skabs dang med par bstan pa'i skabs gnyis gsungs kyi /
khyab pa bstan pa ma bshad pa'i phyir dang /
'grel pa gnyis kyis rtsa ba'i dgongs pa rang rgyud du bkral bar bzhed pa'i rnam bshad snying rgyan sogs las kyang yod par bstan pa dang med par bstan pa'i skabs gnyis mdzad kyi rtogs pas khyab ma khyab kyi skabs gnyis ma mdzad pa'i phyir te /
stong thun chen mos kyang lugs de la dgag pa mdzad pa'i phyir /
de lta ma yin na /
ji ltar nyan thos kyi @# / /
theg pa la sogs pa rtogs pa'i rim gyis dmigs pa de bzhin du /
zhes sogs kyi dgongs pa thal 'gyur du gnas par thal /
de dag gis 'phags pa la chos kyi bdag med rtogs pas khyab pa bstan pa'i phyir /
'dod na /
de dag gis bden 'dzin nyon sgrib du ston par thal /
'dod pa'i phyir /
kha cig /
'phags pa grol sde 'phags par khas blangs nas /
Tik chen gyis theg pa gsum pa'i rigs can la sems tsam gyi lta ba la ma khridpar /
dbu ma'i lta ba rtogs mi nus pa yod par bzhed par bstan /
de 'phags pa'i bslab pa gsum la sbyor ro zer na /
'o na /
'phags pa grol sde yang de ltar bzhed par thal /
de ltar gsungs pa'i 'phags pa'i skabs yin pa'i phyir /
'dod na /
thal 'gyur ba'i lugs la sems tsam gyi rgyud smin par ma byas par stong nyid mi rtogs pa'i 'phags pa bzhed par thal 'dod pa gang zhig 'phags pa 'phags pa yin pa'i phyir /
'dod mi nus te /
dbu ma pa la grub mtha' smra bas khyab pa dang /
'phags pa la chos kyi bdag med rtogs myong gis khyab pa khas len gyi dbu ma pa la dbu ma thal 'gyur pa yin pas khyab zer na /
sangs rgyas 'phags pa chos can /
grub mtha' smra ba'i gang zag du thal /
dbu ma pa yin pa'i phyir /
der thal /
dngos po bden med du legs par zhal gyis bzhes pa'i gang zag yin pa'i phyir /
khyab ste /
drang nges rnam 'byed las /
slob dpon legs ldan 'byed kyi dngos po bden med du zhal gyis bzhes pas dbu ma pa yin no / /
zhes gsungs pa'i phyir /
gzhan yang sangs rgyas 'phags pa chos can /
thal 'gyur ba yin par thal /
'phags pa la chos kyi bdag med rtogs myong gis khyab pa khas len gyi dbu ma pa yin pa'i phyir /
khyab pa khas /
'dod na /
grub mtha' smra ba'i gang zag du thal /
thal 'gyur ba yin pa'i phyir /
rtags gsal khyab pa khas /
stong thun chen mor rigs kyi skabs su 'phags seng gnyis kyis 'phags pa la chos kyi bdag med rtogs myong gis khyab pa bstan zhing /
'phags pa grol sde gang zag rang rkya thub pa'i rdzas yod kyis stong pa'i stong nyid mngon sum du rtogs pas gang zag gi bdag med rdzogs par rtogs par bzhed zer na /
'o na /
'phags pas gang zag rang rkya thub pa'i rdzas yod kyi stong pa'i stong nyid de gang zag gi bdag med yongs rdzogs su mi 'dod par thal /
des gang zag rang bzhin med pa gang zag gi bdag med phra mor 'dod /
de gnyis la phra rags kyi khyad par yod pa'i phyir /
rtags dang po der thal /
de gang zag rang bzhin med par mngon sum du rtogs myong gi gang zag yin pa'i phyir /
der thal /
'phags pa yin pa'i phyir /
gzhan yang /
rigs kyi skabs su gzugs phyi rol don 'dzin gyi rtog pa rtog pa don mthun dang gzung 'dzin rdzas tha dad du 'dzin pa'i rtog pa nyon sgrib gzung don rtog pa spong phyir dang / /
zhes sogs kyi skabs su gzung 'dzin rdzas tha dad du 'dzin pa'i rtog pa shes sgrib yin pa'i khyad par 'thad par thal /
khyod rang gis gong du bshad pa'i rnam gzhag de dag 'thad pa'i phyir /
'dod na /
'phags seng gnyis kyi 'grel pas rigs kyi gzhung thal 'gyur du 'grel bar thal /
'dod pa de'i phyir /
'dod mi nus te /
de gnyis kyis rigs kyi skabs su 'phags pa la chos kyi bdag med mngon sum du rtogs pa'i khyab par 'grel yang gang zag rang skyathub pa'i rdzas yod kyi stong ba rtogs pas gang zag gi bdag med rdzogs par rtogs par bzhed pa dang 'gal ba'i phyir /
thal 'gyur ba'i lugs la gang zag rang rkya thub pa'i rdzas yod kyis stong ba gang zag gi bdag med rags par gzhung 'jugs+pa'i phyir /
! /
rang lugs la 'phags pa la chos kyi bdag med mngon sum du rtogs myong gis khyab pa /
bden 'dzin nyon sgrib du bshad pa la /
gzung don rtog pa spong phyir dang / /
zhes sogs kyi gzhung dang 'gal bar rtsod tshul /
de rnams dang mi 'gal ba'i lan /
rigs kyi gzhung sogs kyi sgo nas sgrub tshul 'phros dang bcas te spyi don du bshad pa sogs las shes par bya'o / /
rtsod spong la kho na re /
thal 'gyur ba'i lugs la skabs gsum pa'i dngos bstan gyi mi mthun phyogs kyi gzhi shes dang 'bras yum la ring ba'i gzhi shes med @# / /
par thal /
lugs 'di la bden 'dzin gyis bcings pa'i 'phags rgyud kyi mkhyen pa med /
de ni mtshan mar dmigs sgo nas / /
zhes sogs kyis bden 'dzin gyis bcings pa'i theg dman 'phags pa'i mngon rtogs mi mthun phyogs kyi gzhi shes su dngos su bstan pa'i phyir /
khyab pa khas /
zer na /
'dod lan 'debs dgos sam snyam /
kho na re /
'grel pa gnyis su 'phags pa'i gang zag thams cad 'dus ma byas kyis rab tu phye ba'o zhes drangs nas brten pa sgrub pa gsum dang /
rten rigs gsum gyi dbye ba 'thad par sgrub pa ma 'brel bar thal /
'grel pa gnyis kyi rang lugs la 'phags pa'i gang zag la la 'dus ma byas stong nyid mngon sum du rtogs pas so skye las rab tu phye /
la la de mngon sum du ma rtogs pas so skye las rab tu phye ba ma yin pa'i phyir /
zer na /
'grel pa don gsal las /
'phags pa'i gang zag thams cad kyi rgyud la 'byung ba'i bsam gtan bzhi dang zhes gsungs pa mi 'thad par thal /
bsam gtan bzhi po de 'phags pa la la'i rgyud la 'byung /
la la'i rgyud la mi 'byung ba'i phyir /
der thal /
rgyun zhugs phyir 'ong gnyis kyi rgyun la mi 'byung ba'i phyir /
Tik chen las /
theg chen la sems tsam la ma khridpar dbu ma'i lta ba mi rtogs pa zhes sogs dang /
mngon rtogs rgyan du lam shes gsum bstan pa zhes sogs rnams ni rigs can gsum tsam gyi dbang du byas pa yin gyi /
rigs can gsum gyi 'phags pa'i dbang du byas pa ma yin no / /
gnyis pa rgyud bla ma dang 'gal ba spong ba la /
'phags pa la chos kyi bdag med rtogs pas khyab pa /
bden 'dzin nyon sgrib du bshad pa la /
de dag mi 'thad de /
rgyud bla ma las /
nyi ma'i dkyil 'khor 'od 'bar ba / /
mig med pa yis mthong ba med / /
zhes gsungs pa'i phyir /
de'i 'grel par mdo drangs nas /
so skye dang /
nyan thos dang /
rang sangs rgyas dang /
theg pa la gsar du zhugs pa'i byang chub sems dpa' rnams kyis de bzhin gshegs pa'i snying po mi mthong bar gsungs pa dang /
rtsa ba las /
'khor gsum rnam par rtog pa gang / /
de ni shes bya'i sgrib par 'dod / /
mtshan ma la sogs rnam rtog gang / /
de ni nyon mongs sgrib par 'dod / /
zhes pas bden 'dzin shes sgrib du gsungs pa'i phyir /
zer na /
nyan thos dgra bcom pas 'khor bar 'ching byed kyi nyon mongs ma spangs par thal /
'khor ba'i rtsa ba bden 'dzin lhan skyes dang 'dzin stangs 'gal ba'i bdag med rtogs pa'i shes rab rgyud la ma skyes pa'i phyir /
der thal /
gang zag gi gdags gzhi phung po rang bzhin med par rtogs ma myong ba'i phyir /
der thal /
chos kyi bdag med rtogs ma myong ba'i phyir /
rtsa bar 'dod na /
de rnams kyis thar pa ma thob par thal /
'dod pa'i phyir /
'dod mi nus te /
de ltar 'dod pa la byang sems kyi sdom pa yod na rtsa ltung 'byung bar gsungs pa'i phyir /
der thal /
bslab btus las /
slob pa'i theg pas chags la sogs /
spong bar 'gyur ba min zhes 'dzin / /
pha rol dag kyang 'dzin 'jug la / /
zhes sogs gsungs pa'i phyir /
so skye la chos kyi bdag med ma rtogs pas khyab par thal /
so so skye bo dang /
nyan thos dang rang sangs rgyas dang zhes gsungs pa gang zhig /
de gsung na nyan rang la chos kyi bdag med rtogs pa med pas khyab pa'i phyir /
'dod na /
dman lam sngon du ma song ba'i theg chen gyi sbyor lam thob ma thag pa'i gang zag chos can /
der thal /
de'i phyir /
rtags gsal sgrub sla /
theg chen tshogs lam pa la stong nyid ma rtogs pas khyab par thal /
rgyu mtshan gong du bshad pas rigs 'grel ba'i phyir /
'dod na /
dman lam sngon du ma song ba'i stong nyid rtogs pa'i byang sems tshogs lam pa chos can /
der thal /
de'i phyir /
dbu ma rgyan las /
yang dag shes rtsol sngon btang ste / /
zhes sogs kyi lung gis grub bo / /
de bzhin gshegs pa la rang stobs kyi stong nyid rtogs pa'i rang rgyal chos can /
stong nyid ma rtogs par thal /
rang rgyal yin pa'i phyir /
rtags gsal dang chos can grub ste /
rgyud bla ma las /
rang byung rnams kyi don dam ni / /
dad pa nyid kyi rtogs bya yin / /
zhes gsungs pa'i phyir /
'khor gsum rnam par rtog pa gang / /
zhes pa dang 'gal ba'i skyon med de /
dang po nyid nas stong nyid ston du mi rung ba'i gdul bya'i ngor gsungs pa'i /
mtshan 'dzin gyi rnam rtog gis bzhag pa'i bag chags shes sgrib yin pa gang rung la dgongs pa yin pa'i phyir /
mdo drangs pa'i don ni /
'jig lta lhan skyes dang 'dzin stangs 'gal ba'i blo rgyud la ma skyes ba'i 'jig @# / /
tshogs la lta bar ltung ba /
bden 'dzin rang bzhin gyis grub pa'i bden par bzung nas mi rtag sogs su bsgoms pa'i phyin ci log la mngon par dga' ba'i nyan rang 'ga' zhig dang /
dngos po bden grub du sgrub nas bden 'dzin gyis bcings pa'i byang sems so skye 'ga' zhig mi mthun phyogs de dag ma bor gyi bar du de bzhin gshegs pa'i snying po mi rtogs par bstan pa tsam yin no / /
bden 'dzin gyi dbang gi las bsags pa de'i dbang gis 'khor bar 'khor ba dang /
chos dang gang zag rang ngos nas ma grub pa rtogs dgos pa sogs 'jug pa rtsa 'grel las gsungs pa dang khyad par med par 'byung ba ni stong thun chen mo las gsungs pa bzhin bdag gi spyi don du bkod pa las shes par bya'o / /
! / /
gal te de ni khrims dag rang bzhin lta / /
zhes sogs kyi skabs su /
rnam pa gsum las /
dang po la kha cig /
byang sems kyi rgyud kyi sdom pa la byang sems kyi sdom pas khyab zer na /
dge slong byang sems kyi rgyud kyi dge slong gi sdom pa chos can /
byang sems kyi sdom pa yin par thal /
byang sems kyi rgyud kyi sdom pa yin pa'i phyir /
der thal /
chos can de yin pa'i phyir /
'dod na /
ji srid 'tsho bar gyi sdom pa ma yin par thal /
byang sems kyi sdom pa yin pa'i phyir /
'dod na /
de yin par thal /
chos can de dang gcig yin pa'i phyir /
kha cig /
so thar sdom pa la ji srid 'tsho bar gyi sdom pa yin pas khyab zer na /
phyi dro'idus su gtong nges kyi snga dro'i dus kyi so thar sdom pa chos can /
der thal /
de'i phyir /
'dod na /
ji srid 'tsho'i bar du gnas par thal /
'dod pa'i phyir /
'dod na /
mi gnas par thal /
chos can de yin pa'i phyir /
kha cig /
byang sems kyi rgyud kyi nyes spyod sdom pa'i tshul khrims yin na /
spong ba'i sems pa yin pas khyab zer na /
dge slong byang sems kyi rgyud kyi dge slong gi sdom pa chos can /
der thal /
de'i phyir /
'dod na /
ma yin par thal /
gzugs can yin pa'i phyir /
der thal /
so thar sdom pa yin pa'i phyir /
khyab ste /
lugs 'dir lus ngag gi las gzugs can du 'dod pa'i phyir /
sems par gyur pa'i tshul khrims la spong ba'i sems pas khyab zer na /
byang chub sems dpa'i rgyud kyi spyod pa phyin drug la slob 'dod kyi sems pa chos can /
der thal /
de'i phyir /
der thal /
dge ba chos sdud kyi tshul khrims yin pa'i phyir /
'dod na /
ma yin par thal /
chos can de'i phyir /
kha cig /
byang sems kyi tshul khrims rnam par ma dag na /
tshul khrims rnam par ma dag pas khyab zer na /
dge slong rnam dag gi rgyud kyi tshul khrims kyi 'khor gsum bden par 'dzin pa'i bden 'dzin gyis bcings pa'i dge slong gi sdom pa chos can /
der thal /
de'i phyir /
der thal /
gal te de ni khrims dag rang bzhin lta / /
de phyir de ni tshul khrims dag mi 'gyur / /
zhes gsungs pa'i phyir /
'dod na /
tshul khrims rnam dag yin par thal /
so sor thal pa las rtsams pa'i tshul khrims rnam dag yin pa'i phyir /
khyab ste /
bye brag smra ba'i dge slong rnam dag dang /
sems tsam pa'i dge slong rnam dag yod pa'i phyir /
rtsa rtags ma grub na /
der thal /
chos can de yin pa'i phyir /
kha cig /
byang sems kyi sdom pa'i mi mthun phyogs kyi gtso bo yin na spang bya yin pas khyab zer na /
rang nyid gcig pu zhi bde don gnyer gyi blo chos can /
der thal /
de'i phyir 'dod na /
ma yin par thal /
thar 'dod kyi sloyin pa'i phyir /
rtsa rtags der thal /
nyan rang gi lam byang sems lam gyi gol sa mi mthun phyogs kyi gtso bo yin pa'i phyir / / / /
rang lugs la /
'jug sdom bzung nas rgyal sras kyi spyod pa la slob pa'i nyams len dang tshul khrims rnam gsum phyin drug gang rung gi nyams len sogs dge ba chos sdud kyi tshul khrims sam /
bsdu bzhi'i nyams len lta bu sems can don byed kyi tshul khrims sam /
nyan rang yid byed kyi bsam pa spong ba lta bu nyes spyod sdom pa'i tshul khrims @# / /
su 'jog /
rtsod spong la /
kho na re /
byang sems kyi nyes spyod sdom pa'i tshul khrims de zhen yul la 'khrul pa'i log shes su thal /
de rang nyid gcig pu zhi bde don gnyer gyi blo spong ba'i sems pa gang zhig /
de spang bya ma yin pa'i phyir /
zer na ma khyab /
yang byang sems la lus ngag gi kha na ma tho ba bdun la gnang ba yod pa ma yin par thal /
byang sems kyi rgyud kyi dge slong gi sdom pa de lus ngag gi kha na ma tho ba bdun spong bas rab tu phye ba yin pa'i phyir zer na ma khyab /
yang byang sems kyi bden 'dzin gyis bcings pa'i dge slong gi sdom pa rnam dag de byang sems kyi tshul khrims rnam dag yin par thal /
de byang sems kyi tshul khrims gang zhig /
tshul khrims rnam dag yin pa'i phyir zer na ma khyab ste /
gal te de ni khrims dag rang bzhin lta / /
de phyir de ni tshul khrims dag mi 'gyur / /
zhes pas gsal bar bstan pa'i phyir / /
! / /
shes bya'i bud shing ma lus sreg pa'i me'i / /
zhes sogs kyi don la /
kha cig /
sa gsum pa'i bar chad med lam gyis rang gi ngos skal gyi gnyis snang 'khrul pa'i shes sgrib 'joms par byed pa'i ye shes kyi me 'byung ba'i snga ltas zangs kyi 'od lta bu'i dmar ser gyi snang ba rjes thob kyi gnas skabs su 'byung ba'i don yin zer na /
sa gsum pa'i bar chad med lam gyis rang gi ngos skal gyi gnyis snang 'khrul pa'i shes sgrib kyi dngos gnyen bar chad med lam byed nus par thal /
dam bca' 'thad pa'i phyir /
'dod mi nus te /
TIk chen las /
nyon mongs ma zad par du shes sgrib mi spong ba'i phyir shes sgrib ni dag pa sa gsum gyis spong ngo / /
zhes gsungs pa 'dis nyon sgrib ma spangs par du rang gi ngas skal gyi gnyis snang 'khrul pa'i bag chags de skyes pa'i gnyis snang 'khrul pa gang gi yang dngos gnyen byed mi nus pa'i don yin pa'i phyir /
kha cig /
'di'i don sa gsum par rang gi rigs 'dra phyi ma shes sgrib kyi dngos gnyen du gyur pa'i ye shes kyi snang bas dang po gnyis las lhag pa thob pa'i don yin zer na /
des rang gi rigs 'drar gyur pa'i sa brgyad pa yan chad 'dren pa'i rgyu mtshan gyis yin zhes par song pas rtsod gzhi so na gnas lags sam /
rang lugs lung de'i don yod de /
sa gsum pa'i bar chad med lam gyi mnyam gzhag tu gnyis snang 'khrul pa'i bud shing sreg pa'i yi shes kyi me'i 'od dmar ser 'byung ba'i don yin pa'i phyir te /
TIk chen las /
de ni mtshan don dang mthun pa yin te /
sa gsum pa thob pa de'i tshe shes bya'i bud shing ma lus par sreg pa'i ye shes kyi me gnyis snang gi spros ba kun /
mnyam gzhag tu bzhi bar byed pa'i bdag nyid can gyi 'od 'byung pa'i phyir ro / /
zhes gsungs pa'i phyir /
'dis ni 'jug shes drug yul rang ngos nas grub par snang ba'i gnyis snang 'khrul pa shes sgrib ma yin par 'dod pa yang bkag ste /
gnyis snang 'khrul pa la shes sgrib tu mdzad pa'i phyir /
! /
sa der rgyal sras bsam gtan mngon shes dang / /
'dod chags zhe sdang yongs su zad par 'gyur / /
zhes pa'i skabs su /
rnam pa gsum las /
dang po la kha cig /
lugs 'dir shes sgrib dang shes pa'i gzhi mthun med zer na /
las 'bras kyi 'brel ba phra zhing phra ba la rang stobs kyis rmongs pa'i rmongs ba cig yod dam med /
gal te yod do zer na /
de chos can /
shes pa yin par thal /
las 'bras kyi 'brel pa phra mo la rmongs pa'i rmongs pa yin pa'i phyir /
de der thal /
de yod pa'i phyir /
med zer na /
'o na /
yul shin tu phra pa dang /
yul shin tu bskal ba dang /
rnam pa'i rab dbye mtha' yas pa dang /
yul mchog tu gyur pa rnams la rang stobs kyis rmongs pa'i rmongs pa med par thal /
dam bca' phyi ma 'thad pa'i phyir /
'dod na /
de rnams la rang stobs kyis mi shes pa yang med par thal /
'dod pa de'i phyir /
'dod mi rigs te /
mdo las /
rma bya'i mdongs 'dra la sogs pa /
rgyu yi rnam pa ji snyed pa / /
@# / /
kun mkhyen min pa'i rtogs bya min / /
zhes gsungs pa'i phyir /
de rnams la rmongs pa'i rmongs pa dang mi shes pa yod kyang de rnams rmongs pa mi shes pa min zer na /
'o na /
las 'bras kyi 'brel pa rags pa la rang stobs kyis rmongs pa'i rmongs pa yin na yang shes pa min dgos par thal /
las 'bras kyi 'brel pa phra mo la rmongs pa'i rmongs pa yin na shes pa min dgos pa'i phyir /
rtags khas /
ma khyab na /
las 'bras kyi 'brel pa phra zhing phra ba'i gnas lugs la rmongs pa'i rmongs pa shes pa min zhing /
las 'bras kyi 'brel ba rags pa la rmongs pa'i rmongs pa shes pa yin pa'i khyad par 'thad par thal /
ma khyab pa de'i phyir /
'dod na /
bden 'dzin la shes pa yin min gyi khyad par yod par thal /
'dod pa de'i phyir /
'dod mi nus so / /
kho na re /
nyon mongs can min pa'i ma rig pa yin nam rig pa yin dgos par thal /
las 'bras kyi 'brel pa phra mo la rmongs pa'i rmongs pa yin na rmongs pa yin dgos pa'i phyir /
zer na ma khyab /
gzhan yang /
nyon sgrib ma yin pa'i kun rmongs su gyur pa'i shes pa yod par thal /
dgongs 'grel gyi spyan ras gzigs le'u dang mdo gzhan las kyang sa bcu pa'i gnas skabs su kun rmongs sa bon dang bcas pa gnyis gnyis spong zhing khyad par sa bcu pa'i skabs su gsang ba phra mo la rjes su 'jug pa dang /
mngon par shes pa kho na'i las gegs byed pa'i kun rmongs su bon dang bcas pa gnyis spong bar gsungs /
kun rmongs gnyis bag chags phra mo zhig la byas nas de sa bon dang bcas pa gnyis spong ba la byas na bag chags 'jog byed kyi shes pa de dbu sems su'i lugs la yang chos kyi bdag 'dzin dang /
nyon mongs pa dang snyoms 'jug gi sgrib pa sogs su bzhag dka' ba'i phyir /
lugs 'dir shes sgrib dang shes pa'i gzhi mthun yod med gnyis las phyi ma bzhed mkhan shin tu mang bas dgongs bar gang song brtags te khas blang bar bya'o / /
yang sa dang po nas bdun ba'i bar gyi bar chad med lam gyi ngos skal gyi shes sgrib yod med dang /
theg dman dgra bcom gyi rtogs pa sngon du song ba'i sa dang po nas bdun pa'i bar gyi bar chad med lam dang spang bya yod med la mi mthun pa mang par snang bas cung zad dpyad na /
rnam pa gsum las /
dang po kha cig /
sa dang po nas bdun pa'i bar gyi ngos skal gyi spang byar gyur pa'i shes sgrib med zer na /
'o na /
sa bcu thob pa la gegs byed kyi sgrib pa yod dam med gal te med zer na /
sa bcu gcig pa kun tu 'od thob pa la gegs byed kyi sgrib pa med par thal /
sa bcu pa chos kyi sprin thob pa la gegs byed kyi sgrib pa med pa'i phyir /
rtags khas /
'dod na /
rnam mkhyen thob pa la gegs byed kyi sgrib pa med par thal /
'dod pa de'i phyir /
'dod na /
sangs rgyas thob pa la gegs byed kyi sgrib pa med par thal lo / /
gzhan yang /
sa bcu pa thob pa la gegs byed kyi sgrib pa yod par thal /
sa gsum pa thob pa la gegs kyi sgrib pa yod pa'i phyir /
der thal /
sa gsum pa ba des dang por rang nyid kyis sa gsum pa thob pa la gegs byed kyi sgrib pa sel /
de nas 'gro ba gzhan gyis sa gsum pa thob pa la gegs byed kyi sgrib pa sel ba'i phyir te /
rang gtogs mun rnams dang por yang dag bsal byas nas / /
'gro ba'i mun pa rnam par 'joms pa mngon par 'dod / /
zhes gsungs pa'i phyir /
rtags dang po ltar khas len zer na /
'o na /
de 'dra'i sgrib pa chos can /
sgrib pa gsum po gang rung du thal /
sgrib pa yin pa'i phyir /
'dod na /
shes sgrib tu thal /
gsum po gang rung gang zhig /
phyi ma gnyis gang rung ma yin pa'i phyir /
nyon sgrib yin zer na /
'o na /
'bras bu'i sa bcu gcig pa thob pa la gegs byed kyi sgrib pa nyon sgrib yin par thal /
rgyu'i sa dgu thob pa la gegs byed kyi sgrib pa nyon sgrib yin pa'i phyir /
ma khyab na /
de 'dra ba'i rnam dbye tshad ldan sus kyang ma mdzad pa'i phyir /
nyan rang dgra bcom pas sa bcu thob pa @# / /
la gegs byed kyi sgrib pa spangs pa ha cang thal ches pa'i phyir /
gzhan yang /
phar phyin bcu'i nyams len lhag par thob pa la gegs byed kyi sgrib pa dang /
yon tan brgya phrag bcu gnyis sogs thob pa la gegs byed kyi sgrib pa rnams kyang chos can /
shes sgrib du thal /
gsum po gang rung gang zhig /
phyi ma gnyis po gang rung ma yin pa'i phyir /
de rnams sgrib pa gsum po gang rung ma yin zer na /
de rnams gsum po gang rung ma yin na /
sa bcu thob pa la gegs byed kyi sgrib pa de gsum gang rung yin par bud /
thal 'gyur snga phyi gnyis kyi rtsa ba'i gsal ba la 'dod na /
'o na /
ma dag sa bdun gyi ngos skal gyi spang byar gyur pa'i shes sgrib yod par thal /
'dod pa gang zhig /
sa dang po bas sa dang po thob pa la gegs byed kyi sgrib pa spong dgos shing /
sbyin pa'i phar phyin gyi nyams len lhag par thob pa la gegs byed kyi sgrib pa dang /
yon tan phyi ma thob pa la gegs byed kyi sgrib pa gnyis kyang spyod ? dgos pa'i phyir /
sa dang po bas sa dang po thob pa la gegs byed kyi sgrib pa spong mi dgos zer na /
de mi dgos nas gsum pa la /
de thob pa la gegs byed kyi sgrib pa spong dgos par bud /
de yang mi dgos na /
rang gtogs mun rnams zhes sogs kyi gzhung dang 'gal /
gal te sa dang po bas sa dang po thob pa la gegs byed kyi sgrib pa spangs pa dgos zer na /
dman lam sngon ma song gi theg chen gyi sbyor lam chos mchog skad cig tha ma'i ye shes de /
sa dang po thob pa la gegs byed kyi sgrib pa'i dngos gnyen bar chad med lam yin par thal /
dam bca' de'i phyir /
'dod mi nus te /
so skye'i mngon rtogs yin pa'i phyir /
yang kha cig /
sa dang po nas bdun pa'i bar gyi spang bya'i gtso bo med zer ba dang /
kha cig /
dman lam sngon ma song rnams kyis bden 'dzin spang bya'i gtso bor byas nas spong ba yin /
nyan rang dgra bcom gyi rtogs pa sngon song la ni de'i bar la gnas pa'i byang sems kyi rjes thob kyi bsod nams kyi tshogs sogs pa yin gyi spang bya gang yang mi spong zhe na /
dang po la /
ma dag sar gnas kyi byang sems kyi spang bya'i gtso bo yod par thal /
shes sgrib de'i spang bya'i gtso bo yin pa'i phyir /
ma dag sar gnas kyi sems dpa' chos can /
shes sgrib khyod kyi spang bya'i gtso bo yin par thal /
khyod shes sgrib spang bya'i gtso bor byas nas spong ba'i sems dpa' yin pa'i phyir /
der thal /
theg chen slob pa yin pa'i phyir /
gzhan yang /
de'i spang bya'i gtso bo yod par thal /
de'i thob bya'i gtso bo yod pa'i phyir /
der thal /
bla med rdzogs byang de'i thob bya'i gtso bo yin pa'i phyir /
yang dman lam sngon ma song gi byang sems kyis bden 'dzin spang bya'i gtso bor byas nas spong ba yin zer na /
'o na des 'khor ba'i rtsa ba bdag 'dzin spang bya'i gtso bor byas nas spong bar thal /
dam bca' 'thad pa'i phyir /
rtags khas /
'dod na /
des thar pa dang thams cad mkhyen pa gnyis kyi nang nas thar pa gtso bor don du gnyer bar thal /
'dod pa gang zhig khyed rang rnam ba'i lugs la ma dag sar gnas kyi sems dpa'i ngos skal gyi spang byi shes sgrib med pa'i phyir /
'dod na /
ma dag sar gnas kyi sems dpa' chos can /
khyod de ma yin par thal /
khyod de gnyis kyi nang nas thams cad mkhyen pa thob bya'i gtso bor byas nas don gnyer gyi gang zag yin pa'i phyir /
der thal /
theg chen slob pa yin pa'i phyir /
gzhan yang /
dman lam sngon ma song gi theg chen gyi mthong lam chos can /
nyon mongs spang bya'i gtso bor byas nas mi spong ba'i sgo nas nyan rang gi lam las rang bzhin gyis khyad par du 'phags pa ma yin par thal /
khyod nyon mongs spang bya'i gtso bor byas nas spang ba'i lam yin pa'i phyir /
der thal /
bden 'dzin spang bya'i gtso bor byas nas spong ba'i lam yin pa'i phyir /
rtags khas /
rtsa bar @# / /
'dod na /
de yin par thal /
rgyu lam shes yin pa'i phyir /
kho na re /
des de spang bya'i gtso bor byas nas spong bar thal /
des de ched du gnyer nas spong ba'i phyir /
zer na ma khyab /
der thal /
des ma rig pa dang log lta ched du gnyer nas spong ba'i phyir te /
nyi snang las /
ma rig pa dang lta bas bsdus pa'i bag la nyal ni spong gi 'dod pa dang sred pa'i zag ni ma yin no / /
zhes gsungs pa'i phyir /
kho na re /
ma dag sar gnas kyi sems dpas bden 'dzin spang bya'i gtso bor byas nas spong bar thal /
bden 'dzin gyi dngos gnyen bar chad med lam bsgom bya'i gtso bor byas nas sgom pa'i phyir /
der thal /
bden 'dzin gyi dngos gnyen bar chad med lam yin na rang nyid bsgom bya'i gtso bor byas nas sgo pa'i ma dag sar gnas kyi sems dpa' med dgos pa'i phyir zer na ma khyab /
ma grub na /
dman lam sngon ma song gi sa bdun pa'i skad cig tha ma'i ye shes chos can /
der thal /
de'i phyir /
rtags chos can gyis sgrub /
'dod na /
de chos can khyod bsgom bya'i gtso bor byas nas sgom pa'i ma dag sar gnas kyi sems dpa' yod par thal /
khyod chos can de yin pa'i phyir zer na /
'o na /
'dod sred kyi nyon mongs spang bya'i gtso bor byas nas spong ba'i ma dag sar gnas kyi sems dpa' yod par thal /
'dod sred kyi nyon mongs kyi dngos gnyen bar chad med lam bsgom bya'i gtso bor byas nas bsgoms pa'i ma dag sar gnas kyi sems dpa' yod pa'i phyir /
khyab pa song /
rtags sgrub tshul rigs 'gre /
'dod na /
mdo bstan bcos kyi spyi skad dang 'gal /
gtong shes na ni 'khor gsum rim par 'ong ngo / /
'dod sred kyi nyon mongs kyi dngos gnyen bar chad med lam med zer na /
nyon mongs de'i dngos gnyen bar chad med lam yin na nyon mongs de dang 'dzin stangs dngos 'gal du zhugs pa'i ye shes yin dgos par thal /
dam bca' 'thad pa'i phyir /
'dod na /
nyan thos kyi mthong lam bar chad med lam chos can /
mthong spang kun sbyor gsum dang 'dzin stangs dngos 'gal du zhugs par thal /
de'i dngos gnyen bar chad med lam yin pa'i phyir /
rtags chos can gyis sgrub /
'dod na /
de ma yin par thal /
slob pa'i rgyud kyi stong nyid mngon sum du rtogs pa'i ye shes yin pa'i phyir /
dam bca' gsum pa ltar na /
dman lam sngon ma song gi ma dag sa bdun gyi yongs spyod med pa 'am de dag gi rang rang gi yongs spyod rdzogs zin pa gang yin /
dang po ltar na /
ma dag sar gnas kyi sems dpa' rnams kyis rjes thob du bsod nams kyi tshogs kyang mi gsog par thal /
de rnams kyi gnyen po'i yongs spyod med pa'i phyir /
der thal /
de rnams kyi spang bya'i yongs spyod med pa'i phyir /
ma khyab na tshogs bas gos /
sgrib spyod 'gal bar 'dod pa khyed ni sngon med kyi lugs so / /
rtsa ba'i gsal ba la 'dod na /
dngos 'gal /
rtags gnyis pa ltar na /
nyan thos dgra bcom gyi rtogs pa sngon song gis dang po'i ye shes de sa gnyis pa yan chad du 'phos zin pa'i ye shes yin par thal /
de sa dang po'i yongs spyod rdzogs zin gyi rgyal sras kyis yin pa'i phyir /
khyab ste /
rgyan snang las /
ji srid sa de'i yongs spyod ma rdzogs par sa de yin la rdzogs nas ni sa gzhan yin par shes par bya'o / /
zhes gsungs pa'i phyir /
gzhan yang /
nyan rang dgra bcom gyi rtogs pa sngon song gi ma dag sar gnas kyi sems dpa'i rgyud la stong nyid mngon sum du rtogs pa'i ye shes yang med par thal /
de rnams kyi rjes thob bsod nams kyi tshogs gsog tsam ma gtogs ngos skal gyi spang bya gang yang mi spong ba gang zhig /
tshogs gnyis 'gal bar khyed rang rnams bzhed pa'i phyir /
'dod na /
de yod bar thal /
de rnams sngon goms pa'i dbang gi khyab pa 'du byed kyi sdug bsngal nye bar zhi ba'i @# / /
nyer zhi'i dbyings la cung zad snyoms par 'jug pa'i phyir te /
mdo sde rgyan las /
de nyid yang dang yang du ni / /
rang sems kun tu 'jug ldan pas / /
zhes sogs gsungs pa'i phyir /
theg dman dgra bcom gyi rtogs pa sngon du song ba'i ma dag sar gnas kyi sems dpa'i rgyud kyi gnyen po bar chad med lam med pa yin gyi /
de dag gi sgrib pa sbyong ba tsam yod dam zhe na ni /
sgrib pa gang dang gang yin spong ba la bar chad med lam gyis spong dgos par thal /
khyed rang rnam pa de'i spong ba gnyen po bar chad med lam gyis spong dgos pa gzhir mdzad nas gnyis ka'i cha las rnam grol gyi nyan thos dgra bcom gyi snyoms 'jug gi sgrib pa ni spangs par dgongs nas snyoms 'jug gi sgrib pa sgrib pa ma yin par mdzad pa'i phyir /
mkhas pa bu lta bus snyoms 'jug gi sgrib pa shes sgrib du mdzad /
da lan dpyod pa 'di mthar gnas snyoms 'jug dgu la ji ltar 'dod 'dod du snyoms par 'jug pa la gegs byed kyi sgrib pa'i dbang du byas nas zhib cha 'don dgos mi dgos yang dpyad cing /
der ma zad theg chen pa rnams kyis shes sgrib rjes thob kyis spong ba rgyud bla ma'i dgongs pa yin gsung pa'i mkhas pa'i bzhed pa yang snang bas dpyad par bya'o / /
'on kyang /
rang lugs ni /
par chad med lam gyis spong bar byed do / /
'o na /
dman lam sngon ma song gi byang chub sems dpa' rnams kyis nyon mongs spong tshul ji ltar zhe na /
'di la yang rnam pa gsum las /
dang po la kha cig /
dman lam sngon ma song gi byang sems kyis sa brgyad pa'i bar chad med lam gyis bden 'dzin chung ngu skor gsum gcig car du spong ba yin zer na /
bden 'dzin lhan skyes tshud+du bskor gsum la spong dka' sla'i khyad par med par thal /
gsum pos brgyad pa thob ma thag pa'i bar chad med lam gyis cig car du spong ba'i phyir /
gzhan yang /
theg chen gyi sgom la ma gyi ngos skal gyi bden 'dzin la chung ngu skor gsum 'byed mi rigs par thal /
dam bca' 'thad pa'i phyir /
gzhan yang /
sa brgyad pa thog ma thag pa'i bar chad med lam la nus pa chung 'bring che gsum 'byed rigs par thal /
de'i ngos skal gyi bden 'dzin la chung 'bring che gsum 'byed rigs /
spang bya spong dka' sla'i khyad par gyis de'i gnyer po nus pa che chung gi khyad par 'byed pa'i phyir /
'dod na /
mi 'thad /
gzhan yang /
dam bca' mi 'thad par thal /
dags ? pa yin na nyon sgrib spangs bas khyab pa'i phyir /
der thal /
nyan rang dgra bcom rung yin na nyon sgrib spangs pas khyab pa'i phyir /
khyab ste /
rang 'grel las /
nyan thos dang rang sangs rgyas dang byang chub sems dpa' nyon mongs pa can gyi ma rig pa spangs pa 'du byed gzugs brnyan dang 'dra ba'i yod pa nyid du gzigs pa rnams la ni bcos ma'i rang bzhin yin gyi /
zhes sogs kyis /
de gsum nyon sgrib spang par mtshung ba'i phyir /
gzhan yang /
sa brgyad pa ba yin na nyon sgrib spangs bas khyab bar thal /
rgyud bla ma las /
sa bdun la brten dri ma ni /
mngal sbubs dri ma dag dang mtshungs / /
mngal sbubs bral 'dra mi rtog pa'i / /
ye shes rnam par smin pa bzhin / /
zhes gsungs pa'i phyir dang /
snga rabs pa pa kah cig sa 'dun pa'i ye shes la shes sgrib spong pa'i nus pa yod pa'i rgyu mtshan gyis nyan rang blobstobs kyis zil gyis gnon nus par bshad pa la sa bdun pa'i skad cig tha ma'i ye shes gyis bdan+'+dzin gyi sa bon spong ba'i nus pa yod pa ma bkag par de spong ba shes sgrib spong ba ma yin pa'i lan mdzad pa'i phyir /
yang kha cig /
nyon mongs la che 'bring drug tu bya snas+sa gnyis pa nas bdun pa'i skad cig tha ma'i par chad med lam gyis spang pa yin zer na /
sa bdun pa'i ngos skal gyi spang byar gyur pa'i nyon mongs 'bring gi chung ngu chos can /
khyod la ltos pa'i theg chen gyi sgom lam gyi ngos skal gyi spang byar gyur pa'i nyon mongs chung ngu cig yod par thal /
khyod de'i ngos skal gyi spang byar gyur pa'i nyon mongs 'bring yin pa'i phyir /
der thal /
chos can /
de yin pa'i phyir /
'dod na /
med par thal /
chos can de yin pa'i @# / /
phyir /
kha cig /
pha rol la skyon de ltar 'phen bzhin du /
rang lugs 'jog pa na /
theg chen gyi sgom spang che 'bring chung ngu dgur byas nas /
dang po drug nyon sgrib tu byas nas sa gnyis pa nas sa bdun pa'i bar gyis spong /
sgom spang chung ngu skor gsum shes sgrib tu byas nas dag pa sa gsum dang spong gnyen du sbyor ba mdzad pa'ang gda'+s+te /
sngar rang nyid kyis gzhan la 'phangs pa'i thal ba rnams rang la bzlog na 'khor gsum gyi phreng bar 'gyur ro / /
yang kha cig /
nyon mongs la che 'bring drug tu byas nas sa gnyis pa nas bdun pa'i bar gyi spong tshul spyi dang mthun zhing /
sa bdun pa'i thog ma'i bar chad med lam gyis nyon mongs 'bring gi chung ngu rags pa cig spong /
tha mas 'bring gi chung ngu phra mo zhig spong ba yin zer na /
sa bdun pas 'bring gi chung ngu spong ba gong du bkag zin cing sa bcu ka las de dang de thob ma thag dang tha ma gnyis gnyis dang bar du yang bar chad med lam skye bar 'dod dgos te /
sa nas sar 'pho ba na mnyam gzhag nas mnyam gzhag tu 'pho ba dang /
sa rnams kyi spang bya rim gyis sbyong dgos pa dang /
sa bcu pa la thog mtha' gnyis su bar chad med lam skye bas grub pa'i phyir /
sa bcu pa'i bar chad med lam skye tshul gyis mi mtshungs te /
sa bcu pa'i ngos skal gyi spang bya spong dka' bas gnyen po bar chad med lam du mas spong dgos /
de la ltos te 'og ma rnams spong sla bas bar chad med lam sa de dang de'i thog mar skye ba'i phyir /
zer na /
skye tshul mtshungs par thal /
sa dgu pa man chad kyi ngos skal gyi spang bya /
sa bcu pa'i ngos skal gyi spang bya las spong slanyang sa bcu pa la ltos te sa dgu pa man chad gnyen po yang stobs chung bas shedm+tshungs pa dang /
khyed rang gis nyon sgrib kyi dngos gnyen bar chad med lam sa bdun pa'i tha mar skye bar khas blangs pa dang nang 'gal du yang 'gyur ba'i phyir /
kha cig /
bden 'dzin sa bdun pa'i skad cig tha ma'i ye shes kyis spong yang gang zag rang rkya thub pa'i rdzas yod du 'dzin pa'i rtog pa sa bzhi pa'i bar chad med lam gyis spong ba yin zer na /
mi 'thad par thal /
'jig lta phra mo dang gang zag rang rkya thub pa'i rdzas yod du 'dzin pa'i rtog pa gnyis la phra rags kyi khyad par yod kyang gnyis ka'i sa bon sa bdun pa'i ye shes kyis gcig car du spong ba'i phyir te /
bdag 'dzin phra mo gnyis dang de gnyis kyis bskyed pa'i nyon mongs lhan skyes rnams kyi sa bon gcig car du spong ba'i phyir /
dper na /
nyan rang gi lam gyi spong tshul bzhin no / /
kho na re /
dam bca' 'thad par thal /
rang du lta ba dang 'brel yongs su zad / /
zhes gsungs pa'i phyir zer na skyon med de /
sa bzhi pa'i bar chad med lam gyis rang gi ngos skal gyi gang zag rang rkya thub pa'i rdzas yod du 'dzin pa'i rtog pa'i dngos gnyen byed pa la dgongs pa'i phyir /
de lta ma yin na sa gsum pa'i bar chad med lam gyis dug gsum gyi dngos gnyen bar chad med lam byed par thal /
'dod chags zhe sdang yongs su zad par 'gyur / /
zhes gsungs pa'i phyir /
'khor gsum /
'dod mi nus te /
'di'i thad kyi TIkachen las /
de yang sgom spang gi nyon mongs lhan skyes che 'bring drug sa gnyis pa nas bdun pa'i bar gyis spong ba'i sa 'di'i spang bya la dgongs so / /
zhes gsungs pa'i phyir /
sa bzhi pa nas gang zag rang rkya thub pa'i rdzas yod du 'dzin pa'i rtog pa spangs pa yin zer na ni /
de bas kyang mi 'thad do / /
rang du lta ba dang 'brel zhes sogs lung gi sgo nas sgrub na /
sa gsum pa nas dug gsum spangs par thal /
'dod chags zhe sdang yongs su zad par 'gyur / /
zhes gsungs pa'i phyir /
de rang gi ngos @# / /
skal la dgongs na cig shos la yang mtshungs so / /
kha cig /
dman lam sngon du ma song ba'i sa bdun pa'i bar chad med lam /
nyon mongs lhan skyes chung ngu'i dngos gnyen bar chad med lam yin zer na /
'o na /
dman lam sngon du ma song ba'i sa bdun pa'i rnam grol lam de nyon mongs lhan skyes chung ngu las grol ba'i rnam grol lam yin par thal /
dam bca' 'thad pa'i phyir /
'dod na /
dman lam sngon du ma song ba'i sa bdun pa'i skad cig tha ma'i bar chad med lam de nyon mongs lhan skyes chung ngu'i dngos gnyen bar chad med lam yin par thal /
de spangs pa dang sa brgyad pa thob pa dus mnyam pa'i phyir te /
TIkachen las /
sa brgyad pa ma thob par du nyon mongs kyi sa bon zad pa med pa dang /
zhes gsungs pa'i phyir /
'dod na /
ma yin par thal /
des nyon mongs lhan skyes chung ngu spangs pa'i phyir /
der thal /
sa bdun pa'i rnam grol lam gyis spangs pa'i phyir /
rtags khas /
kha cig /
sa bdun pa'i skad cig tha ma'i bar chad med lam des /
theg chen gyi sgom spang bden 'dzin chung ngu skor gsum gyi dngos gnyen bar chad med lam byed pa yin zer na /
de chos can /
khyod theg chen gyi sgom lam chen po'i chen po yin par thal /
theg chen gyi sgom spang bden 'dzin lhan skyes chung ngu'i chung ngu'i dngos gnyen bar chad med lam yin pa'i phyir /
khyab ste /
theg chen gyi sgom spang bden 'dzin chen po'i chen po'i dngos gnyen bar chad med lam yin na /
theg chen gyi sgom lam chung ngu'i chung ngu yin dgos pa'i phyir /
rtags 'bud /
dman lam sngon ma song gis bdun pa'i ye shes kyis drangs pa'i rnam grol lam dang /
de'i rnam grol lam don gcig /
sa brgyad pa'i rnam grol lam dang /
rang 'dren byed sa brgyad pa'i bar chad med lam gyis dngos su drangs pa'i ye shes don gcig zer na /
dman lam sngon du ma song ba'i sa brgyad pa thog ma thag pa'i ye shes chos can /
sa bdun pa'i rnam grol lam yin par thal /
dman lam sngon du ma song ba'i sa bdun pa'i bar chad med lam gyis drangs nas skyes pa'i ye shes yin pa'i phyir /
der thal /
chos can de dang gcig yin pa'i phyir /
'dod mi nus te /
sa brgyad pa'i ye shes yin pa'i phyir /
sa brgyad pa thob ma thag pa'i ye shes chos can /
sa brgyad pa'i bar chad med lam gyis drangs nas skyes pa'i ye shes yin par thal /
sa brgyad pa'i rnam grol lam yin pa'i phyir /
der thal /
sa bdun pa'i rnam grol lam dang brgyad pa'i rnam grol lam gang rung gang zhig /
bdun pa'i rnam grol lam ma yin pa'i phyir /
rtags dang po der thal de rnam grol lam gang zhig bdun pa'i ye shes dang brgyad pa'i ye shes gang rung yin pa'i phyir /
gsal ba sla /
kha cig /
dman lam sngon du ma song ba'i sa brgyad pa nas nyon sgrib spangs kyang dgra bcom pa ma yin zer na /
nyan thos kyi sgom lam rdo rje lta bu'i ting nge 'dzin dang /
dman lam sngon du ma song ba'i sa bdun pa'i ye shes gnyis kyi nang nas dang po nus pa che bar thal /
gnyis kas nyon sgrib spong nus par mtshungs kyi nyan thos sgom lam rdo rje lta bu'i ting nge 'dzin kyis myang 'das thob nus /
sa bdun pa'i skad cig tha ma'i ye shes des myang 'das dngos su thob mi nus pa'i phyir /
ma grub na /
dman lam sngon du ma song ba'i sa brgyad pa thob ma thag pa'i gang zag de chos can /
dgra bcom pa yin par thal /
myang 'das thob ma thag pa'i gang zag yin pa'i phyir /
gsal pa dngos /
rtags der thal /
dman lam sngon ma song gi sa bdun pa'i skad cig tha ma'i ye shes de myang 'das dngos su thob byed kyi lam yin pa'i phyir /
gzhan yang /
theg chen pa'i gang zag tu gyur pa'i dgra bcom yin na /
theg chen dgra bcom yin dgos par thal /
nyon sgrib spangs pa'i theg chen pa'i gang zag yin na dgra bcom pa yin pas ma khyab pa la rgyu mtshan yod pa'i phyir /
'dod na /
theg chen par gyur pa'i 'phags pa yin na theg chen 'phags pa yin dgos par thal /
@# / /
'dod pa'i phyir /
'dod na /
nyan thos dgra bcom gyi rtogs pa sngon song gi byang sems tshogs lam pas ma nges /
kha cig /
dgra bcom pa yin na mi slob pa yin pas khyab zer na /
nyan thos dgra bcom pa chos can /
mi slob pa yin par thal /
dgra bcom pa yin pa'i phyir /
der thal /
chos can de'i phyir /
'dod na /
lam gong ma la mi slob pa'i gang zag du? thal /
mi slob pa'i gang zag yin pa'i phyir /
'dod mi nus te /
mthar thug theg pa gcig tu grub pa'i phyir /
kha gcig /
dgra bcom pa yin na theg pa rang lam gyi bslab bya mthar phyin pas khyab zer na /
nyan thos dgra bcom gyi rtogs pa sngon du song ba'i byang sems tshogs lam pa chos can /
der thal /
de'i phyir /
'dod na /
theg chen gyi bslab bya mthar phyin pa'i gang zag yin par thal /
'dod pa gang zhig /
theg chen gyi gang zag yin pa'i phyir /
rtsa rtags ma grub na /
shes bya chos can /
de dgra bcom pa yin par thal /
nyan thos dgra bcom dgra bcom yin pa gang zhig /
lam gong ma thob pas dgra bcom gyi spangs rtogs las mi nyams pa'i phyir /
kho na re /
dgra bcom yin na mi slob pa yin pas khyab par thal /
mdzod las /
de tshe de mi slob dgra bcom / /
zhes gsungs pa'i phyir /
zer na /
'o na /
nyan thos dgra bcom gyi go 'phang thob ma thag pa bzhan+la mi 'jug pas khyab par thal /
mdzod nas de ltar gsungs na nyan thos dgra bcom pa la mi slob pas khyab pa'i phyir / /
! / /
rang lugs bzhag pa la /
'jug pa'i ched du bya ba'i gdul bya theg chen gyi rigs can gyis theg chen lam du 'jug pa'i snga rol du stong nyid tshad mas nges par byas /
byang chub tu sems bskyed /
gtso bor shes sgrib spong ba'i phyir du bdag med gnyis rigs pa'i rnam grangs mtha' yas pa'i sgo nas bsgoms pas spong dka' sla'i dbang gis theg chen mthong lam bar chad med lam gyis bden 'dzin kun brtags sa bon dang bcas pa spong /
sa dang po'i ngo bor gyur pa'i sgom lam bar chad med lam nas gnyis pa'i tha ma'i bar chad med lam gyi bar gyis bden 'dzin lhan skyes la chung ngu 'bring chen po gsum /
re re la che chung gnyis gnyis su byas pa'i chen po'i sa bon spong ba nas sa bdun pa thob ma thag pa'i bar chad med lam nas tha ma'i bar chad med lam gyi bar gyis chung ngu'i chung ngu'i sa bon spong zhing de spangs pa /
nyon sgrib ma lus par spangs pa /
sa brgyad pa dang /
de'i rnam grol la ma thob pa /
rten gyi gang zag de dgra bcom par song ba dus mnyam pa'i sgo nas nyon sgrib spong /
shes sgrib spong tshul ni theg chen gyi mthong lam bar chad med lam gyis mthong spang shes sgrib spong zhing /
der ma zad sbyin pa'i phar phyin gyi nyams len lhag par thob pa dang /
yon tan brgya phrag bcu gnyis thob pa la gegs byed kyi sgrib pa dang /
sa dang po thob pa la gegs byed kyi sgrib pa spong ba nas dang po'i tha ma'i bar chad med lam gyi sa dang po'i ngos skal gyi gnyis snang 'khrul pa'i bag chags las gzhan pa'i shes sgrib cig spong ba nas /
sa bdun pa'i thog ma'i bar chad med lam gyis thabs mkhas kyi phar phyin gyi nyams len lhag par thob pa la gegs byed kyi sgrib pa /
sa bdun pa thob pa la gegs byed kyi sgrib pa /
yon tan khri phrag 'bum phrag bcu gnyis thob pa la gegs byed kyi sgrib pa spong /
theg dman dgra bcom gyi rtogs pa sngon song gi theg chen gyi rigs can rnams kyis nyon mongs mi spong ba ma gtogs sngar bzhin du spong zhing /
dman lam sngon du song ma song gang yin yang gnyis snang 'khrul pa bag chags dang bcas pa la chung 'bring chen po gsum du byas pa'i chen po sa brgyad pa thob ma thag pa'i bar chad med lam nas tha ma'i bar chad med lam gyi bar gyis spong /
de las gzhan sa brgyad pa thob pa la gegs byed kyi sgrib pa sogs sa brgyad pa thob ma thag @# / /
pa'i bar chad med lam sogs kyis spong ba nas sa bcu pa'i bar la sbyar bar bya'o / /
gsum pa rtsod pa spong ba la /
kha cig /
shes sgrib dang shes pa'i gzhi mthun med par thal /
TIkachen las de 'dra yod par mi gsal zhing /
stong mthun chen mo las shes sgrib dang shes pa'i gzhi mthun med pa dang /
sa brgyad pa ma thob bar du shes sgrib cung zad kyang mi spong ba dang /
mthong spang gi sgrib pa dang sgrib pa kun brtags khyad med du gsungs pa'i phyir zer na /
re zhig dogs pa dpyod pa'i skabs yin pas ma khyab bo / /
kho na re /
nyan thos dgra bcom pa'i rgyud kyi yul shin tu bskal bas mi shes pa'i sgrib pa chos can /
mi shes pa ma yin par thal /
shes pa yin pa'i phyir /
rtags gsal khas /
zer na /
ma rig pa chos can /
ma rig pa ma yin par thal /
rig pa yin pa'i phyir /
'khor gsum /
sa brgyad pa thob nas nyon sgrib spangs pa mi 'thad par thal /
sa brgyad pa la dri ma de dag rtsa bcas nye bar zhi 'gyur zhing / /
zhes 'gyur tshig gis smos pa'i phyir zer na /
'o na /
sa brgyad pa thob nas dbang bcu thob pas ma khyab par thal /
dbang rnams bcu po thob par 'gyur / /
zhes 'gyur tshig gis smos pa'i phyir /
kho na re /
TIkachen las /
des na nyon mongs ma zad bar du shes sgrib mi spong ba'i phyir /
shes sgrib ni dag pa sa gsum gyi gnas skabs su spong ngo / /
zhes gsungs pa mi 'thad par thal /
dman lam sngon ma song gi byang sems sa dang po bas nyon mongs ma zad pa'i snga rol nas gnyen po bar chad med lam gyis rang gi ngos skal gyi shes sgrib spong ba'i phyir zer na ma khyab ste /
de gnyis snang 'khrul pa'i bag chags la dgongs pa'i phyir te /
TIkachen las /
sa bon de las gzhan pa'i gnyis snang 'khrul pa'i bag chags la shes sgrib tu bzhag pa ni sa brgyad pa ma thob par spong ba min no / /
zhes pas thon pa'i phyir /
yang kha cig /
sa bdun pa man chad du yang gnyis snang 'khrul pa'i bag chags kyang gnyen po bar chad med lam gyi stobs kyis spang ba yod par thal /
bar chad med lam las langs pa'i rjes thob kyi tshe sa 'og ma las gong ma gong ma'i rjes thob ye shes la bden snang che chung dang sgyu ma lta bu'i snang ba shas je che je cher 'gyur pa'i phyir zer na ma khyab ste /
nyan thos kyi sgom lam bar chad med lam dgu po'i rjes thob kyi gnas skabs su yang snga ma snga ma las phyi ma phyi ma'i skabs su bden snang shas je chung dang sgyu ma lta bu'i snang ba shas je cher 'gyur ba'i phyir te /
nyon sgrib ma spangs pa'i rjes thob kyi skabs las nyon sgrib spangs pa'i rjes thob kyi skabs su de lta bu'i snang ba khyad par 'phags pa 'byung ba yin pa'i phyir /
kha cig /
dman lam sngon du ma song ba'i sa bdun pa'i skad cig tha ma'i bar chad med lam gyis bden 'dzin la chung ngu skor gsum du byas nas cig car du spong bar thal / /
dman lam sngon du ma song ba'i sa brgyad pa'i ye shes kyi bden 'dzin lhan skyes chung ngu skor gsum spangs pa'i phyir /
zer na /
kha cig /
theg chen pa'i skabs su theg chen gyi sgom lam bar chad med lam dgu dang bden 'dzin lhan skyes che 'bring chung ngu dgu spang gnyen du mi sbyor bas /
sgom spang bden 'dzin la che 'bring chung ngu dgu'i dbye ba khas mi len zhe na /
bden 'dzin la dgu'i dbye ba 'thad par thal /
gang zag gi bdag 'dzin la dgu'i dbye ba 'thad pa'i phyir /
der thal /
nyan thos kyi sgom lam bar chad med lam chen po dgu dang /
gang zag gi bdag 'dzin che 'bring chung ngu spong gnyen du sbyor rigs pa'i phyir /
der thal /
nyen thos kyi sgom lam bar chad med lam chung ngu 'bring chen po dgu yod pa'i phyir /
kha cig /
theg chen gyi sgom lam gyi ngos skal gyi spang byar gyur pa'i bden 'dzin lhan skyes chung ngu 'bring chen po dgu po chos can /
khyod kyi dngos gnyen bar chad med lam yod par thal /
khyod theg chen gyi sgom spang lhan @# / /
skyes yin pa'i phyir /
'dod na /
de'i dngos gnyen par chad med lam yin pa yod par thal /
'dod pa de'i phyir zer na ma khyab /
'o na /
nyan thos sgom lam gyi ngos skal gyi spang byar gyur pa'i bden 'dzin lhan skyes chung ngu 'bring chen po dgu chos can /
khyod kyi dngos gnyen bar chad med lam yod par thal /
khyod nyan thos sgom lam gyi ngos skal gyi spang byar gyur pa'i bden 'dzin lhan skyes yin pa'i phyir /
'dod na /
de'i dngos gnyen bar chad med lam yin pa yod par thal /
'dod pa de'i phyir /
'khor gsum /
kha cig /
byang 'phags kyis 'khor ba ched du gnyer nas spong bar thal /
'khor ba'i rtsa ba bdag 'dzin ched du gnyer nas spong ba'i phyir te /
ma rig pa dang log lta ched du gnyer nas spong ba'i phyir /
der thal /
ma rig pa dang log lta rang gzhan gyi don gang sgrub pa la yang nyer mkho med pas ched du gnyer nas spong /
'dod sred kyi nyon mongs ched du gnyer nas mi spong ba khyed rang rnams kyis yang dang yang du khas blangs pa'i phyir /
'dod mi nus te /
byang 'phags kyis gzhan don du 'khor bar skye ba don du gnyer bar gsungs pa'i phyir zer na /
de'i don byang 'phags kyis gzhan don du 'khor ba'i gnas su snying rje dang smon lam gyi dbang gis skye ba don du gnyer ba'i don yin gyi de 'khor ba ma yin pa'i phyir /
de lta ma yin na byang sems sa gnyis pa ba de 'khor ba pa yin par thal /
'khor ba'i gnas su 'khor bar khyed rnams kyis khas blangs shing /
snying rje dang smon lam gyi dbang gis 'khor ba'i gnas su skye ba len pa 'khor ba yin pa'i phyir /
'dod mi nus te /
rgyal sras zla ba las byung srid min srid pa yi / /
dpal gyur dri ma dang bral dri ma med 'di yang / /
zhes gsungs pa'i phyir /
byas pa la kho na re /
sa gnyis pa ba 'khor ba srid pa ba yin par thal /
byang sems rgyun mtha' ba srid pa 'khor ba pa yin pa'i phyir te /
de srid pa tha ma pa yin pa'i phyir zer na ma khyab ste /
de'i don ma rig bag chags kyis dang zag med kyi las dbang gis skye ba blangs pa tha ma yin pa'i don yin zhing /
de 'dra ba'i skyabas srid pa 'khor ba'i go mi chod pa'i phyir /
ma grub na /
shes sgrib kyi dbang du byas pa'i yan lag bcu gnyis kyis yan lag bcu gnyis kyi go chod par thal /
ma grub pa de'i phyir /
'dod na /
shes sgrib kyi dbang du byas pa'i ma rig pas ma rig pa'i go chod par thal /
'dod pa de'i phyir /
de yang 'dod na /
dgra bcom pa'i rgyud kyi ma rig pa'i bag chags chos can /
der thal /
de'i phyir /
rtags gsal sla /
! gang phyir rgyal sras rnams la khros ba yis / /
zhes sogs kyi skabs su /
dgag gzhag spang gsum las /
dang po la kha cig /
sems bskyed kyis zin pa'i dge rtsa khong khro dang log ltas 'joms mi nus zer na| 'o na /
byang sems kyi dge rtsa khong khros 'joms mi nus par thal /
khyod kyi dam bca' 'thad pa'i phyir /
'dod mi nus te /
sdud pa las /
lung bstan ma thob byang chub sems dpa' 'ga' zhig gis / /
lung bstan thob la sems khros rtsod pa rtsom byed na| |thabskyon ldan sems kyi skad cig ji snyed pa / /
de snyed bskal bar gzhi nas go cha bgo dgos so / /
zhes gsungs pa'i phyir /
kha cig /
rdzogs pa'i byang chub tu bsngos pa'i dge rtsa khong khro log lta sogs kyis 'joms mi nus zer na yang skyon sngar bzhin 'gro ste| sems bskyed kyis zin pa'i dge rtsa yin na /
dge rtsa rdzogs byang du bsngo ba'i bsngo bas zin pa'i dge rtsa yin dgos pa'i phyir /
ma grub na /
'bud /
kha cig /
ye shes kyi tshogs kyis bsdus pa'i dge rtsa yin na khong khros 'joms mi nus pas khyab zer na /
lam ma zhugs kyi so skye'i rgyud kyi gang zag rang rkya thub pa'i rdzas yod kyis stong par rtogs pa'i shes rab chos can /
der thal /
de'i phyir /
'dod na /
de lta bu gang zag gi gnas tshul la zhugs pa'i blo yin par thal /
'dod pa de'i phyir /
@# / /
'dod mi nus te /
gang zag rang rkya thub pa'i rdzas yod kyis stong pa gang zag gi gnas lugs mthar thug ma yin pa'i phyir /
rtsa rtags ma grub na /
der thal /
lam ma zhugs kyi rgyud la ye shes kyi tshogs kyis bsdus pa'i dge rtsa yod pa'i phyir /
de'i rgyud la bsod nams kyi tshogs kyis bsdus pa'i dge rtsa yod pa'i phyir /
de'i rgyud la tshogs yod pa'i phyir /
tshogs sog sgrib sbyong la zhugs pa'i lam ma zhugs kyi gang zag yod pa'i phyir /
gzhan yang /
de lta bu 'joms byed kyi khong khro sogs kyis 'joms nus par thal /
TIkachen las /
bdag med legs par rtogs pa'i dge rtsa rnams 'joms mi nus sam snyam /
zhes gsungs pa gang zhig /
de lta bu de bdag med legs par rtogs pa'i dge rtsa ma yin pa'i phyir /
kha cig /
lam ma zhugs kyi sbyin sogs dang po gsum gang rung gi dge rtsa yin na /
khong khro sogs kyis 'joms nus pas khyab zer na /
'o na /
lam ma zhugs kyi gang zag gi rgyud kyi chos la nges rtogs kyi bzod pa chos can /
der thal /
de'i phyir /
'dod mi nus te /
de bdag med legs par rtogs pa'i dge rtsa yin pa'i phyir /
chos can de yin pa'i phyir /
yang kha cig /
stong nyid rtogs pa'i shes rab kyis zin pa'i dge rtsa rnams khong khro sogs kyis 'joms mi nus zer na /
de mi 'thad par thal /
theg chen tshogs lam chen po pa myur du sbyor lam du 'phos chog ba zhig gis lung bstan thob pa'i byang sems la khros pa'i dbang gis dge rtsa 'joms par gsungs pa gang zhig /
theg chen gyi tshogs lam chen po ba yin na stong nyid rtogs myong yin pas khyab pa'i phyir /
rtags 'bud /
yang kha cig /
so skye'i rgyud kyi bsod nams dang ye shes kyi tshogs gnyis su phye ba'i bsod nams kyi tshogs yin na khong khros 'joms nus yin pas khyab zer na /
nyan thos kyi sbyor lam bzod pa ba'i rgyud kyi sbyin pa chos can /
der thal /
de'i phyir /
rtags sla /
'dod na /
ma yin par thal /
chos can de yin pa'i phyir /
khyab ste /
rtse mo thob nas rtsa mi 'chad /
zhes gsungs pa'i phyir /
kha cig /
khong khros bcom pa'i dge rtsa med zer na /
dge ba yin na rang 'bras rnam smin yid 'ong 'byin nges yin pas khyab par thal /
dam bca' 'thad pa'i phyir /
'dod na /
'joms byed stobs ldan gyi 'bras bu yid 'ong 'byin mi nus par 'joms nges kyi dge rtsa chos can /
der thal /
de'i phyir /
'dod mi nus te /
chos can de yin pa'i phyir /
yang kha cig /
khong khros bcom pa'i dge rtsa yin na rnam smin gyi 'bras bu yid 'ong mi 'byin pas khyab zer na /
'o na /
khong khros zad pa chung ngu tsam byas pa'i dge rtsa chos can /
khyod kyi rang 'bras yid 'ong mi 'byin par thal /
khyod khong khros bcom pa'i dge ba yin pa'i phyir /
der thal /
chos can de yin pa'i phyir /
'dod na /
ma yin par thal /
'dod pa gang zhig /
khong khros bcom pa'i dge rtsa yin na zad pa chen po byas pas ma khyab pa'i phyir /
der thal /
zad pa chung 'bring che gsum gsungs pa'i phyir /
yang de la 'bras bu yid 'ong rgya chen po mi 'byin pas khyab zer ba dang /
rgyun ring po mi 'byin pas khyab zer na /
'bras bu yid 'ong rgya che la yun ring du 'byin rung bsags pa la rgya che ba tsam cig 'byin cing yun ring du 'byin pa bcom pa'i dge ba dang /
yun ring du 'byin pa ma bcom /
rgya che ba 'byin pa bcom pa'i dge rtsa de dag rim pa bzhin ma nges /
de bzhin du sa lam gyi rtogs pa myur po dang rgya chen po skye ba la gegs byed ba la yang sbyar ro / /
yang kha cig /
yul khyad par can la khros pa sogs kyis dge rtsa ma 'ongs pa na sa lam gyi rtogs pa myur po skye ba sogs la gegs byed byas pa /
da lta bsags pa'i dge ba rnam smin yid 'ong 'byin pa la gegs byas pa gang rung du nges zer na /
mi 'thad de /
byang sems min pas byang sems la khros na khong khro'i grangs ji snyed pa de snyed kyi bskal par rnam smin dmyal ba nyams su myong dgos par gsungs pa'i phyir te /
spyod 'jug las /
gang zhig de @# / /
'dra'i rgyal sras sbyin bdag la / /
gal te ngan sems bskyed par byed pa de / /
ngan sems bskyed pa'i grangs bzhin bskal bar ni / /
dmyal bar gnas par 'gyur bar thub pas gsungs / /
zhes gsungs pa'i phyir /
kha cig /
'joms byed la khong khro dang log lta zhe sdang dang bcas par nges zer na /
de yang mi 'thad par thal /
byang sems kyi rtsa ltung byung ba /
mngon pa'i nga rgyal /
rnyed bkur la lhag par chags nas yang nas yang du khyim lta ba sogs kyang dge rtsa 'joms par bslab btus sogs las gsungs pa'i phyir /
khong khro sogs kyis dge rtsa 'joms pa la /
yul byang sems dgos zer na /
mi rigs te /
grogs tshangs pa mtshungs par spyod pa la khros pas kyang dge rtsa 'joms pa yod pa'i phyir /
der thal /
thams cad yod smra'i gzhung bslab btus su drangs pa las /
dge slong gi de bzhin gshegs pa'i skra sen gyi mchod rten la yan lag thams cad kyis phyag byas pa la 'khor los sgyur ba'i rgyal srid stong 'gyur la longs spyod pa'i phan yon rgya chen po bskyed par gsungs pa'i mjug tu /
dge ba'i rtsa ba rgya chen po de nyid gang du bsrabs pa dang /
byang ba dang /
yongs su zad par 'gyur /
nye bar 'khor tshangs pa mtshungs par spyod pa la rma phyung zhing rmas par byas pa de lta bu ngas ma mthong ste /
des dge ba'i rtsa ba rgya chen po de nyid yongs su byang ba dang /
yongs su zad pa dang / /
yongs su gtugs par 'gyur ro / /
zhes gsungs pa'i phyir /
dge rtsa 'joms tshul la kha cig /
khong khro log lta sogs kyis dge rtsa 'joms tshul ni 'bras bu yid 'ong 'byin pa thag sring ba tsam yin gyi phyis rkyen dang phrad kyang 'bras bu yid 'ong 'byin mi nus su byed pa ma yin te /
des dge rtsa'i sa bon 'joms mi nus pa gang zhig /
sa bon ma bcom na phyis rkyen dang phrad pa na 'bras bu yid 'ong 'byin par 'gyur ba'i phyir zer na /
'o na /
gnyen po stobs bzhis dag pa'i mtshan ma byung byung gi bar du sbyangs pa'i mi dge bas rnam smin yid mi 'ong 'byin par thal /
de 'dra'i mi dge ba yod /
bshags pa des mi dge ba de'i sa bon bcom ba ma yin pa'i phyir /
khyab pa khas /
'dod mi nus te /
dag pa'i mtshan ma brtan po rnyed pa'i phyir /
gzhan yang /
sbyor lam rtse mo thob pa'i gang zag gi rgyud kyi dge rtsa yang khong khro sogs kyi rkyen gyis bcom pa yod par thal /
rtse mo ba des khong khro sogs kyi dge rtsa bcom pa'i sa bon spangs pa ma yin pa'i phyir /
khyab pa khas /
sbyor lam bzod pa thob ba ngan song du skye ba yod par thal ba yang sbyar ro / /
gzhan yang /
khyed ltar na /
dge ba'i las stobs ldan gang yin mi dge ba dngos su 'joms byed dang /
mi dge ba'i las stobs ldan gang yin dge rtsa dngos su 'joms byed yin dgos par thal /
dge mi dge'i las stobs ldan rnams kyis rnam smin gyi 'bras bu sngon la smin nas mi dge ba dang /
dge ba gzhan gyi rnam smin gyi 'bras bu 'byin pa rgyang sring pa'i phyir /
khyab pa khas /
rtags der thal /
mdzod 'grel du mdo drangs pa las /
nye ba gang dang goms pa gang / /
sngon byas gang yin de dag las / /
snga ma snga ma rnam smin 'gyur / /
zhes 'chi kham? lta bu la mtshon na dge mi dge'i las stobs ldan gnyis kyi nang nas gang nye ba de'i rnam smin gyi 'bras bu sngon la smin 'bras bu cig shos rjes la smin /
nye mi nye mnyam na goms pa gang che ba de'i rnam smin sngon la smin cig shos rgyang sring /
de yang mnyam na sngon la dge mi dge gang byas pa de'i 'bras bu smin nas cig shos rgyang sring ba yod par gsungs pa'i phyir /
rtsa bar 'dod na /
dge mi dge'i las stobs ldan gnyis rgyud ldan gyi gang zag gi 'bras bu yid 'ong dang /
yid mi 'ong gang yang mi myong bar thal /
dge mi dge'i las stobs ldan gnyis phan tshun dngos su 'joms bya 'joms byed yin pa'i phyir / /
! / /
gnyis pa rang lugs bzhag pa la /
rten gyi gang zag gang gis yul gang la khong khro ji tsam byas pas dge rtsa 'joms @# / /
pa dang /
'joms bya'i dge rtsa ngos bzung ba /
ji ltar 'joms tshul lo / /
dang po la /
rten gyi gang zag byang sems gang gis yul gang la khong khro ji tsam bskyed pas dge rtsa ji tsam 'joms tshul yod de /
rten gyi byang sems stobs che bas stobs chung ba la khong khro ba'i rgyu mtshan bden mi bden dang yul byang sems su nges ma nges gang yin kyang 'dra zhing nyes pa cung zad kyang ma byas par sgro btags pa'am /
cung zad byas pa chen po byas par sgro btags nas zhe sdang khong khro skad cig ma gcig bskyed na yang bskal pa brgyar bsags pa'i dge rtsa 'joms pa dang /
stobs chung bas che ba dang /
mnyam pas mnyam pa la khong khro skad cig ma gcig bskyed na yang bsgalpa brgya las lhag /
stong las dman pa zhig 'joms pa'i phyir /
de ltar 'thang+de /
rang 'grel las /
bskal pa brgyar bsags pa'i dge rtsa 'joms pa'i rten gyi gang zag 'chad pa na byang sems bdag nyid chen po des zhes yul gyi byang sems las stobs che bar gsungs pa'i phyir /
byang sems min pas byang sems la khros na bskal pa song du bsags pa'i legs spyod gang yin pa de kun 'joms te /
spyod 'jug las /
bskal pa stong du bsags pa yis / /
lags spyad gang yin de kun kyang / /
khong khro gcig gis 'joms par byed / /
zhes gsungs pa'i phyir gnyis pa 'joms bya'i dge rtsa yod de /
sbyor lam rtse mo ba thob pa'i so skye'i rgyud kyi dge rtsa bsod nams dang ye shes kyi tshogs gnyis su phye ba'i bsod nams kyi tshogs kyis bsdus pa rnams yin pa'i phyir /
gsum pa 'joms tshul yod pa ? sa bon mes tshig pa chu lud sogs kyi rkyen dang phrad kyang myu gu mi skye ba de bzhin du bsrabs pa dang /
byang ba dang /
gtugs pa dang bcas pa'i zad pa ji tsam byas pa de nyid phyis rkyen dang 'phrad kyang 'bras bu yid 'ong 'byin rgyu med pa'i sgo nas 'joms pa dang lam gsar ba skye ba la gegs byas pa la yang ci ltar rigs par sbyar ba bya ba yin pa'i phyir / /
gsum pa rtsod pa spong ba la /
kho na re /
rdzogs byang du bsngaspa'i dge rtsa khong khro log lta sogs kyis 'joms mi nus par thal /
blo gros rgya mtshos zhus pa'i mdo las /
ji ltar chu thigs rgya mtsho che nang lhung / /
zhes gsungs pa'i phyir /
zer na skyon med de /
de rdzogs byang du bsngos pa'i dge rtsa 'bras bu phyung bas mi zad pa'i don yin gyi 'joms mi nus pa'i don ma yin pa'i phyir te /
byang sems kyi dge rtsa yang 'joms par gsungs pa'i phyir /
kho na re| byang chub kyi sems kyis zin pa'i dge rtsa log lta sogs kyis 'joms mi nus par thal /
sdong po bkod pa'i mdo las dngul chu'i khams gser du snang ba zhes bya ba srang gang gis lcags srang stong gser du bgyur? ba na ltags+k+yis gser mi 'dzad pa de bzhin du las nyon gyis byang chub kyi sems kyi dge rtsa mi 'dzad par gsungs pa'i phyir /
zer na skyon med de /
de ni dngul chus lcags 'dzad pa bzhin du las nyon gyis byang chub kyi sems kyi dge rtsa gtan zad byed mi nus pa'i don yin pa'i phyir /
gzhan yang /
khong khros dge rtsa bcom pa'i so skye cig yod par thal /
khyod kyi dge rtsa bcom tshul gsum gyi dbye ba 'thad pa'i phyir /
'dod na /
dge rtsa rgyud la mi ldan pa'i so skye cig yod par thal /
'dod pa gang zhig /
mi dge ba'i sa bon bcom pa'i gang zag yin na mi dge ba'i sa bon rgyud la mi ldan pas khyab /
mngon 'gyur ba la'ang de ltar khyab pa'i phyir /
zer na /
thal 'gyur gnyis pa la ma khyab /
gal te 'dod na /
zag med sems kyi sa bon rgyud la mi ldan pa'i so skye yod par thal /
'dod pa'i phyir /
'dod na /
rigs chad kyi sems can yod par thal /
'dod pa de'i phyir /
kho na re /
dmyal bar btsosreg gi sdug bsngal myong nges kyi las gnyen po stobs bzhis sbyangs pa'i sgo nas dag pa'i las des phyis rkyen dang phrad kyang sdug bsngal mi 'byin par thal /
khyod kyi dge rtsa 'joms tshul gyi khyad par de 'thad pa'i phyir zer na @# / /
ma khyab /
'dod mi nus te /
de 'dra ba'i las kyis kyang tshe 'dir mgo bo tsha ba tsam gyi sdug bsngal 'byin pa yod pa'i phyir /
der thal /
rtog ge 'bar ba las /
dmyal bar skye ba'i las rnams des ni tshe 'dir mgo bo tsha ba tsam du 'gyur ro / /
zhes gsungs pa'i phyir zer na skyon med de /
de 'dra ba'i gnyen po stobs bzhis sbyangs pas dmyal ba'i sdug bsngal myong ba'i cha rtsa ba nas dag pa la de dag pa'i tha snyad byed pa'i phyir te /
dper na /
ltung thun thun mong byin gyis brlabs pa'i las la sgrib pa'i cha dag pa la ltung ba de dag pa'i tha snyad byed pa lta bu yin pa'i phyir /
stobs bzhi tshang pa'i sdig bshags kyis myong nges kyi sdig pa'i las rtsa ba nas dag mi nus par thal /
bzhi brgya pa las /
nges par rtogs 'gyur las bzhin no / /
zhes myong nges kyi las dper bkod nas rang rgyal rigs nges kyi de bzhin gshegs pa la gdams ngag nyan pa'i tshe de la myang 'das ma thob kyang skye ba gzhan la nges par thob par gsungs pa'i phyir /
zer na yang ma khyab /
yang stong nyid rtogs pa'i shes rab kyis zin pa'i dge rtsa log lta sogs kyis 'joms mi nus par thal /
shes rab de nyid log lta sogs kyis 'joms mi nus pa gang zhig dge rtsa gzhan yang des zin pa'i phyir zer na yang ma khyab bo /
! /
bsam gtan lhag cing blo bzang bden rang bzhin / /
zhes sogs kyi skabs su /
dgag gzhag spang gsum las /
dang po la kha cig /
don dam bden pa yin na rang gi dgag bya shes bya la mi srid pas khyab zer na /
theg chen mthong lam rnam grol lam pa pa'i rgyud kyi nyon mongs kun brtags spangs pa'i spangs pa chos can /
der thal /
de'i phyir /
der thal /
'gog bden yin pa'i phyir /
'dod na /
de srid par thal /
nyon mongs kun brtags sa bon dang bcas pa de khyod kyi dgag bya yin pa'i phyir te /
khyod de spangs pa'i spangs pa yin pa'i phyir /
der thal /
chos can de yin pa'i phyir /
kha cig /
chos nyid yin na rang gi chos can gyi dus gsum la ma 'khrul bas khyab zer na /
bum pa'i chos nyid chos can /
der thal /
de'i phyir /
'dod na /
bum pa'i 'das ma 'ongs kyi bum pa bum pa'i chos nyid yin pa'am bum pa'i steng du de yod pa'am /
de gnyis kyi dus su spyir de yod pa gang rung du thal /
'dod pa'i phyir /
'dod mi nus te /
de rnams re re nas ma yin pa'i phyir te /
bum pa'i 'das ma 'ongs kyi dus su bum pa dang bum pa'i chos nyid gang yang med pa'i phyir /
rtsa rtags ma grub na /
bum pa chos can /
khyod kyi chos nyid khyod kyi chos nyid yin par thal /
khyod kyi gnas lugs gnas lugs yin pa'i phyir /
khyod kyi gnas lugs yod /
khyod kyi gnas lugs kun rdzob bden pa ma yin pa'i phyir /
gnas lugs kun rdzob bden pa ma yin pa'i phyir /
don dam bden pa kun rdzob bden pa ma yin pa'i phyir /
kha cig /
theg chen mthong lam rnam grol lam pa pa'i rgyud kyi 'gog bden don dam bden pa yin kyang de gnas lugs ma yin gsung ngo / /
de gnas lugs yin par thal /
de bden pa gnyis gyi ya gyal du gyur pa'i don dam bden pa yin pa gang zhig /
bden pa gnyis kyi ya gyal du gyur pa'i don dam bden pa de gnas lugs yin pa'i phyir te /
drang nges gnyis su phye ba'i nges don gnas lugs dang /
drang don kun rdzob bden pa /
gnas lugs don dam bden pa gnyis su phye ba'i gnas lugs don dam bden pa de gnas lugs yin pa'i phyir te /
gnas lugs gnas lugs yin pa'i phyir /
rtsa rtags ma grub na /
de bden pa gnyis su phye ba'i don dam bden par 'du bar thal /
TIkachen las /
byang sems sa lnga pa ba de bden pa gnyis lam khas pa las logs su bden pa bzhi la mkhas par gsungs kyang bden pa bzhi po bden pa gnyis su ma 'dus ba'i skyon med de /
'gog bden don dam bden pa dang /
bden pa gzhan rnams kun rdzob @# / /
bden par 'du bar gsungs pa'i phyir /
gzhan yang theg chen mthong lam rnam grol lam pa pa'i rgyud kyi bden 'dzin kun brtags spangs pa'i spangs cha de 'gog bden yin nam /
de spangs pa'i khyad par du byas pa'i rnam grol lam rang gi mtshan nyid kyis ma grub pa 'gog bden yin /
dang po ltar na don dam bden pa ma yin par thal /
kun rdzob bden pa yin pa'i phyir /
shes bya chos can /
de de yin par thal /
theg chen mthong lam bar chad med lam gyi stobs kyis rnam grol lam pa pa'i rgyud la bden 'dzin kun brtags slar mi skye ba'i chos can du song ba de kun rdzob bden pa yin pa'i phyir /
der thal /
de'i rgyud la de mi skye ba kun rdzob bden pa yin pa'i phyir /
rtags gnyis pa ltar khas len zhe na /
theg chen mthong lam rnam grol lam chos can /
bden 'dzin kun brtags spangs pa'i khyod rang gi mtshan nyid kyis ma grub pa khyod kyi gnas lugs yin par thal /
khyod chos can de dang gcig yin pa'i phyir /
gzhan yang /
gang zhig 'khor ba'i rgyur gyur ba / /
de nyid spyang+ba byas pa na / /
dag pa de nyid mya ngan 'das / /
chos kyi sku yang de nyid yin / /
zhes dri ma dang bcas pa'i sems bden stong la phyin ci log bden grub tu gzung bas 'khor ba'i rgyur gyur pa dang /
dri ma dang bcas pa'i sems de nyid bden stong du rtogs shing goms par byas pas dri ma ji dag tu song ste nyon sgrib spangs pa na myang 'das su 'gyur /
dri ma ma lus par spangs pa na chos skur 'gyur bar gsungs pa mi 'thad par thal /
dri ma dang bcas pa'i sems bden stong myang 'das su 'gyur ba mi srid pa'i phyir /
der thal /
de dri ma dang bcas ba'i sems kyi gnas lugs yin pa gang zhig /
gnas lugs myang 'das su 'gyur ba mi srid pa'i phyir /
myang 'das yin na gnas lugs ma yin dgos pa'i phyir te /
'gog bden yin na gnas lugs min dgos pa'i phyir /
rtags khas / / / /
rang lugs la myang 'das don dam bden pa yin te /
rigs pa drug cu pa'i 'grel par /
bden pa ni gcig ste mi slu ba'i chos mya ngan las 'das pa'o / /
zhes dang /
rigs pa'i sgo nas bsgrubs shing /
bshad ma thag pa'i chos dbyings bstod pa'i lung gis kyang grub /
ston pas myang 'das mngon du byas par zhal gyis bzhes par gsungs /
mdo sde pa rnams mngon sum tshad ma dngos po rang mtshan ba 'ga' zhig gi dngos gzhal can du 'dod pa'i lugs la ji lta ba bzhin bshad du mi rung yang 'di ba'i lugs la sgrib pa spangs pa'i gnas lugs mngon sum du rtogs pa'i steng nas bshad pas chog pa'i phyir te /
sgrib pa spangs pa'i gnas lugs de nyid myang 'das dang 'gog bden du khas len pa'i phyir /
gzhan yang /
'gog bden la don dam bden pas khyab par thal /
myang 'das la don dam bden pas khyab pa'i phyir /
nyan thos dgra bcom gyi go 'phang thob ma thag pa des bden snang gi lhag ma med par gnas lugs mngon sum du rtogs pa'i cha nas lhag med myang 'das mngon du byas pa dang /
mnyam gzhag las langs nas bden snang dang bcas te gnas lugs rtogs pa na lhag bcas myang 'das mngon du byas par gsungs /
myang 'das don dam bden pa ma yin na de 'dra ba'i rnam gzhag mi rung ba'i phyir dang /
chos dbyings bstod pa las /
ji ltar tshes pa'i zla ba la / /
zla ba cung zad gsal bar snang / /
de bzhin mos pa'i sa la ni| |chos kyi sku yang cung zad snang / /
zhes pa nas /
de bzhin sa yi mthar thug na / /
chos kyi sku yang rdzogs par snang zhes sa bcu'i rnam grol lam gyi gnas skabs kyi 'gog bden la chos sku'i ming gis btags pa la mthong tshul snga ma snga ma las phyi ma phyi ma khyad par du 'phags pa'i sgo nas rtogs shing /
sangs rgyas pa na chos skur gyur te rdzogs par rtogs par gsungs /
'gog bden kun rdzob bden pa yin na de 'dra'i mthong tshul mi 'thad pa'i phyir te /
slob lam na blo gcig gis bden gnyis dus cig car du @# / /
mngon sum du rtogs pa yang med /
sa bcu'i rnam grol lam la kun rdzob gyi gnyis snang yang med pa'i phyir /
mdor na rang bzhin gnas rigs ngo bo nyid sku dang 'gog bden du 'gyur tshul yod de /
chos can gnyen po'i stobs kyis dri mas jedag tu song ba na rang bzhin gnas rigs kyang dri mas jedag tu song ste gnas skabs dang mthar thug gi 'gog bden chos skur 'gyur ba'i phyir /
de yang dag ma dag gi chos can spyi la rjes su 'gro ba'i bden stong tsam gyi dgag bya shes bya la mi srid cing 'gog bden gyi dgag bya dri ma shes bya la srid pa mi 'gal te / /
dper na /
bum pas dag pa'i sa phyogs de dgag bya shes bya la srid pa bum pa dang /
mi srid pa ri bong r+wa gnyis kas dag pa'i sa phyogs yin dgos pa lta bu yin pa'i phyir /
bden bzhi rigs pas 'jog tshul ni gang zag rang rkya thub pa'i rdzas yod du 'dzin pa'i nyon mongs lhan skyes kyis kun nas bslangs pa'i las de la nyon mongs des bskyed pa'i sred len gnyis kyis gsos btab pa'i 'phen sgrub kyi las nyon gnyis kun 'byung du byas pa'i rgyu kun 'byung sogs bzhi /
las nyon de dag gi dbang gis byung ba'i sdug bden la mi rtag sdug bsngal gnyis /
gang zag rang rkya thub pa'i rdzas yod kyis stong bdag med gnyis dang bcas pa'i sdug bden gyi rnam pa bzhi /
stong nyid rtogs pa la ma ltos par gang zag rang rkya thub pa'i rdzas yod kyis stong pa'i stong nyid mngon sum du rtogs pa'i ye shes la lam rig pa sogs bzhir phye ba'i lam bden gyi rnam pa bzhi /
de tsam zhig bsgoms nas gang zag rang rkyuthub pa'i rdzas yod du 'dzin pa'i rtog pa dang des drangs pa'i nyon mongs mngon 'gyur spangs pa'i spangs pa rnams la 'gog pa zhi ba sogs bzhir phye ba'i bcu drug por rags pa dang /
gang zag dang chos kyi bdag 'dzin phra mos bsags pa'i las sogs gong du bshad pas ji ltar rigs par sbyar ba rnams phra ba'i bden 'dzin rnam par 'jog pa'i phyir te /
bdag med la phra rags dang /
nyon mongs la phra rags kyi bden pa'i rnam pa la yang phra rags 'byung ba yin pa'i phyir /
gsum pa rtsod pa spong ba la /
kho na re /
gang zag rang rkya thub pa'i rdzas yod du 'dzin pa'i rtog pa'i 'phangs 'bras su gyur pa'i nyer len gyi phung po mi rtag pa chos can /
ches phra'isdug bden gyi rnam pa yin par thal /
phra ba'i mi rtag pa gang zhig /
sdug bden gyi rnam pa yin pa'i phyir /
zer na ma khyab /
kho na re /
gang zag rang rkya thub pa'i rdzas yod du 'dzin pa'i rtog pas kun nas bslangs te 'phen byed kyi las bsags /
de'i 'phangs 'bras su gyur pa'i sdug bden med par thal /
rten 'brel yan lag bcu gnyis kyi thog mar gyur pa'i gang zag rang rkya thub pa'i rdzas yod du rtog pa med pa'i phyir /
der thal /
rten 'brel yan lag bcu gnyis kyi thog mar gyur pa'i ma rig pa yin na bden 'dzin yin dgos pa'i phyir /
der thal /
'phen byed kyi las sog byed kyi gang zag rang rkya thub pa'i rdzas yod du 'dzin pa'i rtog pa cig yod du chug na yang de yang kun nas slong byed bden 'dzin gyi kun nas bslangs pa'i phyir zer na ma khyab /
ma grub na 'bud zer na /
'o na /
yan lag bcu gnyis kyi thog mar gyur pa'i ma rig pa kun btags cig yod par thal /
mthong spang du gyur pa'i yan lag bcu gnyis yod pa'i phyir /
der thal /
rnal 'byor spyod pa'i sa las /
rgyun du zhugs pas yan lag du zhig spangs zhe na thams cad kyi phyogs gcig spangs pa yin gyi gang yang ril gyis spangs pa ma yin no / /
zhes gsungs pa'i phyir /
'dod na /
khyod rang gis khas blangs pa dang sbyar nas 'khor gsum yod /
kha cig /
'phags rgyud la rags pa'i bden pa phyi ma gnyis med par thal /
dam bca' 'thad pa'i phyir /
'dod na /
yod par thal /
'phags rgyud la gang zag rang @# / /
rkya thub pa'i rdzas yod kyis stong ba mngon sum du rtogs pa'i mkhyen pa yod pa gang zhig /
de'i rgyud la gang zag rang rkya thub pa'i rdzas yod du 'dzin pa'i rtog pa mngon 'gyur ba spangs pa'i spangs pa yod pa'i phyir zer na ma khyab /
rtags der thal theg chen bar chad med lam pa'i rgyud la de 'bra'iso sor brtags min gyi 'gog pa yod pa'i phyir /
yang kho na re /
theg chen mthong lam rnam grol lam pa ba'i rgyud kyi bden 'dzin kun brtags spangs pa'i 'gog bden chos can /
theg chen gyi mthong lam rnam grol lam ma grub pa'i snga rol nas kyang grub par thal /
de'i gnas lugs mthar thug yin pa'i phyir /
khyab par thal /
me'i gnas lugs mthar thug yin na me'i dus gsum ka'i dus su me la mi la 'khrul bas khyab pa'i phyir te /
tshig gsal las /
dus gsum du yang me lam 'khrul ba gnyug ma'i ngo bo ma bcos pa gang zhig sngar ma byung ba las phyis byung ba ma yin pa gang zhig chu'i tsha ba 'am /
pha rol dang tshu rol dang ring po dang thun du ltar rgyu dang rkyen la ltos pa dang bcas pa min pa gang yin pa de nyid rang bzhin yin par brjod do / /
zer na yang ma khyab ste /
de me'i gnas lugs kyi mtshan gzhi me bden stong lta bu la dgongs pa'i phyir /
de lta ma yin na /
me'i gnas lugs chos can /
khyod me'i dus gsum du me lam 'khrul bar thal /
me'i gnas lugs yin pa'i phyir /
khyab pa khas /
ma grub na /
me chos can /
khyod kyi gnas lugs khyod kyi gnas lugs yin par thal /
khyod gzhi grub pa'i phyir /
gal te rtsa bar 'dod na /
sems can thams cad kyis thog med nas bden 'dzin kun brtags spangs par thal ba 'phen zhing /
khas blang du yang mi rung ngo /
! /
mngon du phyogs par mnyam bzhag sems gnas te /
zhes sogs kyi skabs su /
rnam pa gsum las /
dang po la /
kha cig /
sa drug pa chos can /
mngon du phyogs pa'i sa yin te /
sangs rgyas kyi sa'i sdobs+sogs kyi yon tan thob pa la mngon du phyogs pa'i sa yin pa'i phyir zer na /
sa bcu pa chos can /
der thal /
de'i phyir /
ma grub na /
sa drug pa de yin par bud /
sa drug pa chos can /
thun mong min pa'i 'gog snyoms thob ste /
sher phyin lhag par thob pa'i sa yin pa'i phyir /
zer na /
sa drug pa thob ma thag gi ye shes chos can /
der thal /
de'i phyir /
'dod na /
sher phyin gyi nyams len lhag stobs kyis 'gog snyoms thob par thal /
'dod pa'i phyir /
'dod mi nus te /
sa lnga pa bas sher phyin lhag par ma thob pa'i phyir /
kha cig /
sher phyin lhag par thob cing dgag gzhi de bzhin nyid kyi steng du dgag bya gnyis snang phra mo bkag pa'i 'phags rgyud kyi snyoms 'jug 'gog snyoms kyi mtshan nyid zer na /
phyir mi 'ong lus mngon byed kyi rgyud kyi 'gog snyoms chos can /
mtshan nyid der thal /
mtshon bya de'i phyir /
der thal /
mdzod las /
'gog pa thob pa'i phyir mi 'ong / /
lus kyi mngon sum byed par 'dod / /
zhes gsungs pa'i phyir /
rtsa bar 'dod mi nus te /
sher phyin lhag par thob pa'i phyir mi 'ong med pa'i phyir /
'gog snyoms yin na thun mong min pa'i 'gog snyoms yin dgos par thal /
khyod kyi mtshan nyid 'thad pa'i phyir /
'dod mi nus te /
thun mong ba'i 'gog snyoms yod pa'i phyir /
der thal /
mngon pa gong 'og nas bshad pa'i 'gog snyoms yod pa'i phyir /
der thal /
phyir mi 'ong lus mngon dang /
dgra bcom pa gnyis ka'i cha las rnam par grol ba yod pa'i phyir /
kha cig /
rang gi sems rten srid rtse'i dngos gzhi la brten nas dgag gzhi yid shes phra mo'i steng du dgag bya tshor 'du rags pa bkag pa'i 'phags rgyud kyi ldan min 'du byed kyi snyoms 'jug 'gog snyoms kyi mtshan nyid zer na /
sa drug pa ba'i rgyud kyi thun mong ma yin pa'i 'gog snyoms chos can /
mtshan nyid der thal /
mtshon bya de'i phyir /
chos can de yin pa'i phyir /
'dod mi nus te /
stong nyid mngon sum du rtogs pa'i byang 'phags kyi ye shes yin pa'i phyir /
gzhan yang /
@# / /
'gog snyoms kyi mtshan nyid kyi zur du snyoms 'jug zhes sbyor ba mi rigs te /
thun mong ba'i 'gog snyoms ma yin pa'i phyir te /
de shes pa ma yin pa'i phyir /
kha cig /
dgag gzhi de bzhin nyid kyi steng du dgag bya gnyis snang phra mo bkag pa'i 'phags rgyud kyi snyoms 'jug /
thun mong ma yin pa'i 'gog snyoms kyi mtshan nyid zer na /
nyan thos kyi mthong lam rnam grol lam chos can /
mtshon bya der thal /
mtshan nyid de yin pa'i phyir /
rtags gsal don gyis grub /
yang sngar gyi mtshan nyid kyi steng du sher phyin lhag par thob pa gang zhig zer na /
sa drug pa thob ma thag pa'i ye shes chos can /
mtshon bya der thal /
mtshan nyid de'i phyir /
chos can de yin pa'i phyir /
rtsa bar 'dod na /
sher phyin lhag par thob pa'i stobs kyis thob pa'i ye shes yin par thal /
'dod pa'i phyir /
khyab ste /
shes rab gnas pas 'gog pa thob par 'gyur / /
zhes gsungs pa'i phyir /
'dod mi nus te /
chos can de yin pa'i phyir /
kha cig /
sher phyin gyi nyams len lhag par thob pa'i theg chen 'phags pa'i rgyud kyi mnyam gzhag ye shes khyad par ba /
thun mong ma yin pa'i 'gog snyoms kyi mtshan nyid zer na /
sa bdun pa ba'i rgyud kyi gang zag rang rkya thub pa'i rdzas yod kyi stong pa mngon sum du rtogs pa'i mnyam gzhag ye shes chos can /
mtshon bya der thal /
mtshan nyid de'i phyir /
'dod na /
stong nyid mngon sum du rtogs pa'i mnyam gzhag ye shes khyad par can yin par thal /
'dod pa'i phyir /
'dod mi nus /
yang kha cig /
dgag gzhi de bzhin nyid kyi steng du dgag bya gnyis snang phra mo bkag pa'i sa drug pa yan chad thob pa'i stong nyid rtogs pa'i mnyam gzhag ye shes khyad par can /
thun mong ma yin pa'i 'gog snyoms kyi mtshan nyid zer na /
sa drug pa thob ma thag pa'i ye shes chos can /
mtshon bya der thal /
mtshan nyid de'i phyir /
rtags sla /
gsal ba sngar gyis shes /
yang sher phyin gyi nyams len lhag stobs kyis thob cing dgag gzhi de bzhin nyid kyi steng du dgag bya gnyis snang phra mo bkag pa'i theg chen 'phags pa'i rgyud kyi shes pa zer na /
sangs rgyas kyi mig shes chos can /
mtshon bya der thal /
mtshan nyid de'i phyir /
chos can de yin pa'i phyir /
'dod na /
ye shes yin par thal /
'dod pa'i phyir /
'dod mi nus te /
dbang shes yin pa'i phyir /
thun mong ba'i 'gog snyoms yin na grub mtha' 'og ma rnams kyis khas len pas khyab zer na /
rang bzhin med pas khyad par du byas pa'i 'gog snyoms chos can /
der thal /
de'i phyir /
de der thal /
thun mong ba'i 'gog snyoms la des khyab pa'i phyir /
'dod mi rigs te /
de rnams kyis de mi 'dod pa'i phyir /
der thal /
de rnams kyis 'gog snyoms la rang bzhin gyis grub pas khyab pa bzhed pa'i phyir /
kha cig /
thun mong ma yin pa'i 'gog snyoms yin na 'og ma pa rnams kyis khas mi len pas khyab zer na /
sa drug pa ba'i rgyud kyi rnam grol lam chos can /
der thal /
de'i phyir /
rtags de mtshan nyid kyis sgrub /
gsal ba sla /
thun mong ba'i 'gog snyoms kyi rnam gzhag rgyas par gzhan du bshad pa las shes par bya'o / /
! / /
gnyis pa rang lugs la /
rang gi sems rten srid rtse'i dngos gzhi la brten nas dgag gzhi yid shes phra mo'i steng du dgag bya tshogs drug rags pa 'khor bcas bkag pas rab tu phye ba'i rigs gnas kyi 'phags rgyud kyi ldan min 'du byed gang zhing /
mthar gnas snyoms 'jug dgu'i nang tshan du gtogs pa thun mong ba'i 'gog snyoms kyi mtshan nyid /
sher phyin lhag stobs kyis thob pa'i sa drug pa yan chad pa'i 'phags rgyud kyi stong nyid mngon sum du rtogs pa'i mnyam gzhag ye shes khyad par can /
thun mong ma yin pa'i 'gog snyoms kyi mtshan nyid /
sbyor ba la /
sa drug pa'i ye shes chos can /
khyod la mngon du phyogs pa'i sa zhes bshad pa'i rgyu mtshan yod de /
sangs rgyas kyi stobs dang /
mi 'jig pa sogs thob pa la mngon du phyogs pa'i byang 'phags kyi mkhyen pa yin pa'i rgyu mtshan gyis @# / /
de ltar bshad pa'i phyir /
gsum pa rtsod pa spong ba la /
kho na re /
sher phyin lhag stobs kyis thob pa'i sa drug pa yan chad pa'i rgyud kyi stong nyid mngon sum du rtogs pa'i mnyam gzhag ye shes khyad par can chos can /
khyod rang rgyud pa man chad kyis khas mi len par thal /
khyod thun mong min pa'i 'gog snyoms kyi mtshan nyid yin pa'i phyir /
zer na ma khyab /
'dod na sla /
kho na re /
'gog snyoms thun mong ba dang /
thun mong ma yin pa gnyis kyi dbye ba mi 'thad par thal /
rang rgyud pa dang sems tsam pa gnyis kas gnyis ka khas len pa'i phyir /
der thal /
gnyis kas mdo sde sa bcu pa khas len zhing khyad par rang rgyud pas mdo sde sa bcu pa sgra ji bzhin du khas len pa'i phyir /
der thal /
mi len na dgongs gzhi dgos pa /
dngos la gnod byed gsum gyi sgo nas drang don du 'grel dgos pa las ma bgralba'i phyir /
zer na /
re zhig ma khyab /
thun mong ba'i 'gog snyoms shes par 'jog mi 'jog gi brgal lan sogs phar phyin gyi brgal brtags sogs las shes par bya'o / /
! / /
de nyid de las 'byung min gzhan dag las lta ga la zhig /
zhes sogs kyi skabs su /
byang sems sa drug pa bas rten 'brel zab mo'i don gzigs tshul lung gi sgo nas sgrub pa /
gzigs pa'i rten 'brel zab mo'i de kho na nyid kyi don gtan la phab pa gnyis /
dang po ni /
TIk chen sogs las shes par bya'o / /
gnyis pa yang dag pa'i don gtan la 'bebs pa'i rigs pa'i dgag bya ngos bzung ba /
de bkag pa'i don gtan la phab tshul gnyis /
dang po la ngos ma zin pa'i gzhan lugs dgag pa /
rang lugs bzhag pa /
rtsod pa spong ba gsum /
dang po la khyab che chung gnyis las /
dang po ni /
byang chub lam rim chen mo dang /
skal bzang mig 'byed dang /
de dag gi don bsdus nas ston pa spyi don sogs las shes par bya zhing /
nyes spong gi lan gyi skabs su /
cung zad dpyad na /
kho na re /
ston pa bzhi gsungs pa bzlog ste smra rigs par thal /
drang don kun rdzob du yod pas yod go chod /
nges don don dam du med pas med go mi chod pa'i phyir dang /
rnam shes 'khrul pa'i ngor yod pas yod go chod /
ye shes ma 'khrul ba'i ngor med pas med go mi chod pa'i phyir /
zhes /
rigs pa ltar snang 'god pa lung don la yem+song ste /
gang zag la mi ston chos la ston pa'i don ni /
gnas lugs kyi don 'tshol ba'i tshe gang zag khyad par can gyis gsungs pa la mi ston pa ste de tsam la yid ches par mi byed /
chos rab tu rnam 'byed kyi shes rab kyis gtan la phab pa la chos la ston pa ste yid ches par byed pa'i don dang /
tshig la mi ston don la ston pa'i don ni /
tshig legs pa tsam la yid ches par mi byed par /
don don dam zab mo la yid ches dgos pa'i don dang /
drang don la mi ston nges den+la ston pa'i don ni /
don zab mo yang drang don gyi kun rdzob zab mo la yid ches par mi byed par /
nges don don dam zab mo la yid ches dgos pa'i don dang /
rnam shes la mi ston ye shes la ston pa'i don ni /
don dam de yang sgo lnga'i rnam shes sogs 'khrul shes kyi mthong ba ltar ma yin gyi yi shes ma 'khrul bas mthong ba ltar yin pas de la yid ches byed dgos pa'i don yin pa'i phyir /
yang kha cig /
yod pa thams cad rtag mtha' dang /
med pa thams cad chad mthar byed pa ha cang ma 'chem+s+par mthong nas gzugs sogs kyi chos rnams mthar thug dpyod pa'i rigs pas btsal ba'i tshe mi rnyed pas yod pa yang ma yin /
blo 'khrul pa'i don yod pas med pa yang ma yin /
rgyu mtshan des na gnyis ka yang ma yin /
gnyis ka ma yin pa yang ma yin te /
mdo las /
yod min med min gnyis ka min / /
gnyis ka'i bdag nyid min pa'ang min / /
mtha' bzhi'i rnam par grol ba yi / /
de nyid dbu ma pa yi rigs / /
zhes gsungs pa'i phyir /
zer na mi 'thad de /
gzugs sogs kyi chos rnams yod pa ma yin par khas blangs nas /
yang med pa ma yin par khas blangs pas khas blangs dngos su 'gal /
gnyis ka ma yin par khas @# / /
blangs nas yang gnyis ka ma yin pa ma yin par khas blangs pas dngos su 'gal ba'i phyir te /
yod pa yod pa ma yin pa dang dngos su 'gal /
med pa ma yin pa med pa dang dngos su 'gal /
gnyis ka ma yin pa gnyis ka dang dngos su 'gal ba'i phyir /
byas pa la kho na re /
'o na /
de ltar smra ba po chos can /
khyod kyi gzugs med par khas blangs par thal /
yod pa ma yin par khas blangs pa'i phyir /
med par khas blangs pa ma yin par thal /
med pa ma yin par khas blangs pa'i phyir /
gnyis ka ma yin par khas ma blangs par thal / /
gnyis ka ma yin pa ma yin par khas blangs pa'i phyir /
'khor gsum gyi phreng ba zer /
rim gyis khyab pa rnams med de /
de kho nas dngos 'gal rim par song ba'i phyir /
'o na /
rang lugs la lung de'i don gang zhe na /
gzugs sogs kyi chos rnams bden par yod pa ma yin /
tha snyad du med pa ma yin /
rgyu mtshan des na gnyis ka ma yin /
gzugs sogs kyi chos rnams bden par yod pa ma yin pa dang /
tha snyad du med pa ma yin pa gang rung ma yin pa yang ma yin zhes pa'am /
yang na gnyis ka ma yin pa yang bden par med ces pa'i don no / /
kha cig /
tshugs thub du grub pa don dam la dpyod pa'i dgag chos mthar thug yin zer na /
'o na /
gang zag gi steng du de bkag pa gang zag gi bdag med phra mo yin par thal /
dam bca' 'thad pa'i phyir /
'dod na /
rang rgyud pa man chad kyi nang sde rnams kyis gang zag gi bdag med phra mo tshad mas nges par thal /
de rnams kyi gang zag tshugs thung du med par tshad mas nges /
de gang zag gi bdag med phra mo yin pa'i phyir /
rtags dang po der thal /
de rnams kyis gang zag rang rkya thub pa'i rdzas yod kyis stong par tshad mas nges pa'i phyir te /
de gang zag gi bdag med rags pa gang zhig /
de rnams kyi gang zag gi bdag med rags pa tsam zhig gtan la phebs pa'i phyir /
gang zag tshugs thub du med pa gang zag rang rkya thub pa'i rdzas yod kyis stong pa'i don du byed rigs par thal /
gang zag rang rkya thub pa'i rdzas yod du 'dzin pa'i blo lhan skyes la rje khol+l+ta bu'i 'dzin tshul yod par tshad ldan gyi gzung las gsung zhing /
de rtogs pa'i lag rjes las gang zag rang gi gdags gzhi'i phung po la ltos pa'i btags yod nges par 'gyur /
des gang zag gi bdag med phra mo'i rgyud smin byed du 'gyur ba'i phyir /
de rnams kyi lugs la yang gang zag rang ldog gi steng du rang rkya thub pa'i rdzas yod bkag pa gang zag gi bdag med phra mor 'dod kyi /
gzhi ldog gi steng du de bkag pa gang zag gi bdag med phra mor mi 'dod te /
kun gzhi gang zag gi mtshan gzhir 'dod pa dang /
yid kyi rnam shes gang zag gi mtshan gzhir 'dod pa rnams kyis de dag rang rkya thub par 'dod pa'i phyir te /
de dag rdzas yod du 'dod pa'i phyir /
kha cig /
gang zag rang gi gdags gzhi phung po'i steng du ming gis ma btags pa'i snga rol nas grub pa cig byung na gang zag gi bdag dang /
de don dam la dpyod pa'i rtags yang dag gi dgag bya phra mo yin zer na /
mi rigs te /
de sems tsam pas gang zag gi steng du khegs kyang /
gang zag gi steng du ba den+tshad phra mo ma khegs pa'i phyir /
rtags dang po der thal / /
sems tsam pas /
ming gi snga rol blo med phyir / /
zhes sogs kyi rigs pa la brten nas gang zag gi steng du rang nyid 'dod pa'i chos kyi bdag med phra mo gtan la 'bebs pa'i phyir dang /
des de rtogs pa'i lag rjes las lhas sbyin gyi gdags gzhir gyur pa'i nga de lhas sbyin zhes pa'i ming la ltos pa dang /
lto ldir ba bum par grub pa bum pa zhes pa'i ming la ltos par grub /
de la brten nas brtags cha de nyid ming gis bzhag tsam du shes nas chos kyi bdag med phra mo'i rgyud smin byed du 'gyur ba'i phyir /
gong du bshad pa rnams la brten nas rang gi gdags gzhi la ltos med du grub pa rtags kyi dgag bya phra mor 'dod pa khegs so / /
kha cig /
chos nyid du grub pa gnas lugs su grub @# / /
pa| don dam bden par grub pa rnams don dam la dpyod pa'i rtags kyi dgag chos phra mor 'dod pa yang mi 'thad de /
drang nges rnam 'byed /
skal bzang mig 'byed sogs las de rnams su grub pa yod par gsungs pa dang /
khyad par du stong thun chen mo las bum pa'i chos nyid mthar thug dpyod pa'i rigs shes tshad ma'i rnyed don du grub pas gnas lugs su grub kyang /
gnas lugs su grub pa tsam gyis bden par grub mi dgos par gsungs pa'i phyir /
gzhan yang /
de mi 'thad par thal /
bum pa'i chos nyid don dam par 'dzin pa'i blo la rtags kyi dgag bya'i 'dzin tshul med pa'i phyir /
kha cig /
rtags yang dag gi dgag bya phra mo la don dam la dpyod pa'i rtags yang dag gi dgag bya yin pas khyab zer na /
mi rigs te /
tha snyad dpyod byed kyi rtags yang dag gi dgag bya phra mo rtags yang dag ge dgag bya phra mo gang zhig de don dam la dpyod pa'i rtags yang dag gi dgag bya ma yin pa'i phyir te /
kun rdzob bden pa don dam pa ma yin pa'i phyir /
rtags dang po der thal /
tha snyad dpyod byed kyi rtags yang dag rtags yang dag yin pa'i phyir /
kha cig /
don dam la dpyod pa'i rtags yang dag gi dgag bya yin na med pas khyab zer na /
mi 'thad de /
lam rim chen po /
skal bzang mig 'byed gnyis las /
rtsod zlog rang 'grel las /
skyes bu kha cig sprul pa'i bud med rang bzhin stong pa yin pa la don dam par bud med yod do snyam du log par 'dzin par 'gyur ro / /
de log par 'dzin pa des 'dod chags skyes pa la de bzhin gshegs pa'am de'i nyan thos kyi sprul pa zhig sprul te des de'i log par 'dzin pa de log par byed do / /
de bzhin du nga'i tshig stong pa sprul pa lta bus dngos po thams cad la rang bzhin med pa dang rang bzhin yod par 'dzin pa de zlog par byed do / /
zhes pa drangs nas bdag 'dzin gnyis don dam la dpyod pa'i rtags yang dag gi dgag byar gsungs pa'i phyir dang /
rigs pas kyang grub ste /
gcig du bral sogs kyi rigs pas bdag 'dzin gnyis kyi zhen yul 'gog pa de yang de gnyis 'gog pa'i ched du yin pa'i phyir te /
de gnyis spong ba'i ched du yin pa'i phyir /
der thal /
stong nyid sgom bde gnyis spong ba'i phyir du yin pa'i phyir /
der thal /
'di yul sun dbyung med par ni / /
de spong pa ni nus ma yin / /
zhes gsungs pa'i phyir /
yang kha cig /
yab sras kyi gsungs rigs kyis 'jigs nas don dam la dpyod pa'i rtags yang dag gi dgag bya yod zer zhing /
tshad ma'i gsungs rigs la brten nas don dam la dpyod pa'i rigs pa'i dgag bya med gsung ba mi rigs te /
don dam tha snyad gang gi dbang du byas na'ang rtags yang dag dang rigs pa yang dag don gcig ming gi rnam grangs yin pa'i phyir /
yang kha cig /
don dam la dpyod pa'i rtags yang dag gi dgag bya mthar thug yod zer na /
mi rigs te /
bden grub dang /
bden 'dzin gyi zhen yul med pa'i phyir /
lam gyi dgag bya dang rigs pa'i dgag bya 'gal zer na yang mi 'thad de /
bdag 'dzin gnyis de gnyis ka yin pa'i phyir te /
sgrib pa yin pas lam gyi dgag byar grub /
rigs pa'i dgag byar gong du bsgrubs zin pa'i phyir /
lugs 'dir ma zad sems tsam pa'i skabs su yang kho rang chos kyi bdag 'dzin du 'dod pa'i ngo bo dang khyad par du kun btags pa'i kun btags rang gi mtshan nyid kyis grub par 'dzin pa'i blo rigs pa'i dgag byar 'dod de /
drangs nges rnam 'byed las /
rigs pa'i dgag bya la yang sgro 'dogs dang skur 'debs gnyis las skur 'debs ni grub mthas btags pa kho na dang /
zhes sogs gsungs pa'i phyir /
kha cig /
stong nyid rtogs pa'i lta ba rnam dag rang rgyud la skyed pa la dgag bya bden grub gyi don spyi blo yul du shar ba sngon du 'gro mi dgos zer na /
de dgos par thal /
Tikachen las /
chos rnams bden med du gtan la 'bebs pa la bden par grub tshul ji ltar yin pa dang /
bden par 'dzin tshul legs par ma shes na /
de kho na nyid kyi lta ba legs par 'tshug? ste /
zhes gsungs pa'i phyir /
gzhan yang /
de dgos te /
gzhi der bum pa med par shes pa la med rgyu'i bum pa blo yul du shar ba sngon du 'gro dgos pa'i phyir @# / /
der thal /
spyod 'jug las /
btags pa'i dngos la ma reg bar / /
de yi dngos med 'dzin ma yin / /
zhes gsungs pa'i phyir /
kha cig /
thal rang gnyis la stong nyid rtogs pa'i lta ba dang /
dgag bya bden tshad la phra rags kyi khyad par med zer na /
de yod par thal /
de gnyis rang bzhin gyis grub pa bzhed mi bzhed kyi khyad par yod pa'i phyir /
der thal /
thal 'gyur bas de mi bzhed /
rang rgyud pas de bzhed pa'i phyir /
snga ma der thal /
tshig gsal las /
rkyen nyid 'di ba tsam gyi kun rdzob grub pa khas len gyi phyogs bzhi khas blangs pa'i sgo nas ni min te dngos po rnams rang bzhin dang bcas par smra bar 'gyur ba'i phyir /
zhes gsungs pa'i phyir /
gnyis pa der thal /
gal te rang gi mtshan nyid brten gyur na / /
zhes sogs kyis phyogs snga smra ba po rang rgyud pa yin pa'i phyir /
khyab ste /
'di'i phyogs snga smra ba po de gzugs sogs kyi dngos po rnams don dam par mi skye yang /
rang gi mtshan nyid kyis grub pa'i gzhan las skye ba 'dod pa zhig yin pa gang zhig /
de la rang rgyud pa las 'os med yin pa'i phyir te /
de lta bu de sems tsam pa man chad kyi nang sde dang gzhan sde gang rung ma yin pa'i phyir /
rtags dang po der thal /
rang 'grel las /
'dir smras pa /
don dam dang skye ba med pas bdag dang gzhan las skye ba dgag la rag mod /
gzugs dang tshor ba sogs tshad ma gnyis kyi dmigs pa de dag gi rang bzhin gzhan las skye bar 'gyur ro / /
ci ste de ltar mi 'dod na bden pa gnyis su ci ste brjod par byed de bden pa gcig kho nar 'gyur ro / /
de'i phyir gzhan las skye ba yod pa nyid do / /
zhes gsungs pa'i phyir /
gzhan yang /
de gnyis la sngar bshad pa'i khyad par de dag yod par thal /
thal 'gyur bas thal 'gyur tsam gyi dgag bya bden grub khegs pa dang /
bdag med du sgrub nus par 'dod /
rang rgyud pas de ltar mi nus par rang rgyud kyi gtan tshigs yang dag gi dgag sgrub de dag byed dgos par 'dod pa'i phyir te /
thal rang gi khyad par nges par khas len dgos pa'i phyir /
kha cig /
rang ngos nas grub pa /
rang bzhin gyis grub pa /
rang gi mtshan nyid kyis grub pa /
rdzas su grub pa /
rang rgyud pa dang thun mongs pa'i don dam la dpyod pa'i rtags yang dag gi dgag chos su 'dod zer na /
de mi 'thad par thal /
de lta na thal rang gi dgag bya la phra rags kyi khyad par med pa dang /
de med na khyad chos gzhan yang mi 'thad pas lugs 'dir gzhung 'dzugs+par 'dod pa tshig tsam du 'gyur ba'i phyir /
lam rim chen mo dang /
stong mthun chen mo gnyis las /
dgag bya la rigs pa'i dgag bya dang /
lam gyi dgag bya gnyis /
phyi ma ni sgrib pa gnyis lta bu /
dang po la yang /
tha snyad dpyod byed kyi rigs pa'i dgag bya dang /
mthar thug dpyod byed kyi rigs pa'i dgag bya gnyis /
dang po ni /
sgra rtag pa lta bu dang /
gnyis pa ni bden grub dang der 'dzin pa'i blo lta bu la byed gsung pa la /
kha cig /
myu gu bden grub du 'dzin pa'i rtog pa de myu gu bden med du sgrub pa'i rtags yang dag gi dgag byar thal /
de don dam dpyod byed kyi rtags yang dag gi dgag bya yin pa'i phyir /
'dod na /
myu gu bden med du 'dzin pa'i blo de myu gu bden med du sgrub pa'i bsgrub byar thal /
'dod pa de yi phyir /
'dod na /
ma yin par thal /
chos can de yin pa'i phyir /
zer na ma khyab /
gzhan yang /
myu gu bden grub du 'dzin pa'i blo chos can /
khyod la don dam dpyod byed kyi rigs pa yang dag gi gnod par thal /
khyod de'i dgag bya yin pa'i phyir /
'dod mi nus te /
khyod tha snyad dpyod byed kyi tshad mas grub pa'i phyir /
khyab ste /
tha snyad dpyod byed kyi tshad mas grub pa'i don la don dam dpyod byed kyi tshad mas gnod pa mi srid pa'i phyir /
gzhan yang /
de chos can /
khyod la rigs pa yang dag gis gnod par thal /
khyod la don dam dpyod byed kyi rigs pa yang dag gis gnod pa'i phyir /
'dod na /
khyod med par thal lo / /
zer na /
shes bya chos can /
myu gu bden grub du 'dzin pa'i blo don dam dpyod byed kyi rigs pa'i dgag bya yin par thal /
des de la gnod pa'i phyir te /
stong nyid rtogs pa'i rigs shes rjes dpag gis de la gnod pa'i phyir /
der @# / /
thal /
bdag med rtogs pa'i shes rab kyis bdag 'dzin la gnod pa'i phyir te /
rnam 'grel las /
de'i gnod byed ni /
bdag med mthong bas 'gal ba yin / /
zhes gsungs pa'i phyir /
gzhan yang /
myu gu bdag 'dzin chos can /
khyod la tshad mas gnod par thal /
khyod la myu gu bdag med rtogs pa'i rjes dpag tshad mas gnod pa'i phyir /
khyab ste /
rigs pas gnod na rigs pa yang dag gis gnod dgos pa'i phyir /
rtsa bar 'dod na /
med par thal lo / /
kha cig /
nang sde grub mtha' smra ba rnams kyis bden par grub ma grub kyi bden tshad mthun pa med zer na /
shes bya chos can /
mdo sems gnyis bden grub kyi don 'jog tshul mtshungs par thal /
de gnyis kas rtog pas btags tsam ma yin par yul rang gi thun mong ma yin pa'i sdod lugs kyi ngos nas grub pa bden grub kyi don du 'dod par mtshungs pa'i phyir /
der thal /
de gnyis kas rang mtshan gyi don du 'dod pa gang zhig /
de gnyis kas de bden grub kyi don du 'dod pa'i phyir /
kho na re /
drang nges rnam 'byed las /
de ltar grub mtha' gong 'og gi rdzas btags dang /
kun rdzob dang don dam du yod tshul dang /
grub mtha' gcig yang de dag gi 'jog tshul mi 'dra ba'i khyad par zhib par phyed na grub mtha' gal che ba rnams legs par gtan la 'bebs nus shing /
zhes gsungs pa mi 'thad par thal /
mdo sems gnyis bden par grub tshad mthun pa'i phyir /
zer na ma khyab /
don dam dpyod byed kyi rtags yang dag dang /
kun rdzob dpyod byed kyi rtags yang dag gnyis ka'i dgag bya dang /
dgag bya mthar thug gnyis dang /
dgag bya dang /
dgag chos gnyis dang /
sgrub bya dang sgrub chos gnyis so sor phyed par mdzod cig /
kha cig /
gzugs sogs mig brdas bzhag tsam ma yin par grub pa cig byung na de nyid rtag pa mtha' gzung gi tshul gyis gzugs sogs kyi don dam la dpyod byed kyi dgag bya mthar thug du 'jog cing des na rtog pa mtha' gzung ma yin par mi 'dzin zhe na /
gzugs bden grub de gzugs bden med sgrub pa'i dgag bya mthar thug ma yin par thal /
dam bca' 'thad pa'i phyir /
'dod na /
gzugs bden med de gzugs bden med du sgrub pa'i sgrub bya yang dag ma yin par thal lo / /
kho na re /
dam bca' 'thad par thal /
Tikachen las /
des gzung pa'i zhen yul ni rtag pa mtha' gzung gi bden tshad do / /
zhes gsungs pa'i phyir zer na /
skyon med de /
de gzugs bden grub ngos 'dzin pa'i tshe rtag pa mtha' bzung gis 'dzin dgos pa'i don yin pa'i phyir /
! /
gnyis pa rang lugs la /
gzugs lta bu la mtshon na /
rang gi ming gis bzhag tsam ma yin par grub bo /
? rang gi mtshan nyid kyis grub pa /
rang ngos nas grub pa /
rang bzhin gyis grub pa sogs gzugs bden med du sgrub pa'i dgag chos mthar thug dang /
gzugs rang gi ming brdas bzhag tsam ma yin par grub pa /
de'i bsgrub bya'i dgag bya mthar thug du 'jog pa sogs yin no /
! /
gsum pa rtsod pa spong ba la /
phal cher gong du 'phral 'phral spangs zin /
cung zad spong na /
kho na re /
tshugs thub du grub pa don dam la dpyod pa'i rtags yang dag gi dgag chos mthar thug yin par thal /
bden par grub na tshugs thub du grub dgos pa'i phyir /
de bzhin du rang gi gdags gzhi'i steng du rang gis ming ma btags pa'i snga rol nas grub pa sogs la yang sbyor zer na /
'o na /
rtags dngos su grub pa yang don dam la dpyod pa'i dgag chos mthar thug du thal /
bden par grub na der grub dgos pa'i phyir /
'khor gsum /
'dod lan thebs zer na /
'o na /
sems tsam pas gzugs kyi steng du don dam la dpyod pa'i dgag bya phra mo khegs par thal /
'dod pa gang zhig /
des gzugs kyi steng du rtag dngos tshad mas khegs pa'i phyir te /
des gzugs mi rtag par tshad mas nges pa'i phyir /
des rang bzhin khyad par gsum ldan don dam la dpyod pa'i rtags yang dag gi dgag chos su khas blangs nas sgrub tshul sogs la sbyor /
kho na re /
gzugs gzugs kyi ngos nas ma grub par thal /
de rang ngos nas ma grub pa gang zhig /
rang la snyag+m+tshams @# / /
gcig nges par dgos pa'i phyir /
zer na /
'dod byas pas /
kho na re /
'o na /
gzugs gzugs su ma grub par thal /
'dod pa'i phyir /
zer na /
ma khyab /
gzhan yang /
gzugs gzugs kyi steng ngos ma grub par thal /
de de'i steng ngos ma grub pa'i phyir /
'dod na /
gzugs gzugs kyi steng nas ma grub par thal lo / /
zer na ma khyab /
kho na re /
slob dpon legs ldan 'byed dbu ma pa ma yin par thal /
de dngos po bden 'dzin gyis bcings /
de'i dbang gis rtag chad kyi mthar lhung ba'i phyir /
rtags dang po der thal /
dngos po rang ngos nas grub bam ma grub brtags pa na rang ngos nas grub par zhen pa las mi 'da' ba'i gang zag yin pa'i phyir /
zer na /
rtsa bar ma khyab /
legs ldan gyis dngos po bden med legs par zhal gyis bzhes pa'i phyir /
yang kho na re /
gzugs rang ngos nas grub pa /
gzugs bden par grub tshad yin par thal /
de gzugs bden med du sgrub pa'i dgag bya mthar thug yin pa'i phyir /
zer na /
yang ma khyab /
kho na re /
ri bong r+was rgyu 'bras kyi bya ba byed nus par thal /
de dang dge mi dge'i las 'bras rang gi ming brdas bzhag tsam du mtshungs pa gang zhig /
phyi ma gnyis 'thad pa'i phyir /
zer na /
mi mtshungs te /
snga ma la tshad mas gnod /
phyi ma la mi gnod pa'i phyir /
dgag bya ngos 'dzin bshad zin / /
! /
gnyis pa yang dag pa'i don gtan la phab tshul la mnyam nyid bcu'i nang nas /
rang bzhin gyis skye ba med pa mnyam pa nyid gtan la phebsna gzhan rnams gtan la phebs+s+la bar dgongs nas mgon pos rtsa she'i thog mar /
bdag las ma yin /
zhes sogs kyi mtha' bzhi'i skye med kyi dam bca' mdzad pa bzhin du /
dpal ldan zla bas kyang mtha' bzhi'i skye bo med pa'i dam bca' mdzad pa la /
de nyid de las 'byung min /
zhes sogs kyi gzhung gsungs /
de mtha' bzhi'i bzlog phyogs khas len pa la lung rigs kyi gnod byed rgyas par brjod pa la /
de ni de las 'byung na yon tan 'ga' yang yod ma yin /
zhes pa nas /
ma bshad 'byung ba 'di dag lta zhig yod pa ma yin no / /
zhes pa yan chad kyi gzhung rnams gsungs /
bkag pa'i grub don 'chad pa la /
gang gi phyir na bdag dang gzhan dang gnyis ka las skye ba dang / /
rgyu la ma ltos yod pa min pas dngos rnams rang bzhin bral / /
zhes pa'i gzhung gsungs so / /
mtha' bzhi las skye ba med pa'i dam bca'i skabs su /
rnam pa gsum las /
dang po la kha cig /
phyi nang gi dngos po rnams chos can /
rang bzhin gyis skye ba med de /
mtha' bzhi las mi skye ba'i phyir /
zer na /
'o na| gzhung 'dis phyi nang gi dngos po rang bzhin gyis skye ba med pa'i dam bca' dngos su mdzad par thal /
khyod kyi sbyor ba gzhung gi don sbyor rnam dag yin pa'i phyir /
'dod na /
rtsa she'i /
skye ba nam yang yod ma yin /
zhes pa 'dis kyang dngos po rnams rang bzhin gyis skye ba med pa'i dam bca' dngos su mdzad par thal /
'dod pa'i phyir /
'dod mi nus te /
rang 'grel las /
'dir ma yin zhes bya ba ni yod pa nyid kyi sgrub byed rang las skye ba dang sbrelgyi yod pa dang ni ma yin te /
de bkag pa don gyis 'grub pa'i phyir /
zhes gsungs pa'i phyir /
gzhan yang /
gzhung 'di mtha' bzhi las skye ba med pa dngos po rnams rang bzhin gyi skye ba med pa'i sgrub byed du dngos su bkod pa'i gzhung yin par thal /
khyod kyi sbyor ba 'thad pa'i phyir /
'dod na /
de nyid de las 'byung min /
zhes sogs las logs su /
gang gi phyir na bdag dang gzhan dang gnyis ka las skye dang / /
zhes sogs gsungs pa don med par thal /
'dod pa de'i phyir /
'dod pa mi nus /
gzhan yang /
gang gi phyir na zhes sogs kyi gzhung 'di /
mtha' bzhi las skye med kyi dam bca' sgrub byed dang bcas pa'i grub don 'chad byed kyi gzhung ma yin par thal /
de nyid de las 'byung min /
zhes sogs kyi gzhung 'dis mtha' bzhi las mi skye ba'i dam bca' tsam dngos su 'chad byed kyi gzhung ma yin pa'i phyir /
der thal /
'di mtha' bzhi las mi skye ba dngos po rang bzhin gyis mi skye ba'i sgrub @# / /
byed du dngos su 'god pa'i gzhung yin pa'i phyir /
yang kha cig /
gzhung 'dis mtha' bzhi las skye med /
phyi nang gi dngos po rnams rang bzhin gyis mi skye ba'i rtags su ma bkod cing /
gzhung 'dis dngos po rnams rang bzhin gyis skye ba med pa'i dam bca' yang ma mdzad zer na /
de mi 'thad par thal /
de gnyis don gyis mdzad pa'i phyir /
der thal /
rang 'grel las /
de bkag pa don gyis 'grub pa'i phyir /
zhes gsungs pa'i phyir dang /
rnam bshad las kyang /
rang bzhin gyis skye ba med pa'i dam bca' bzhag /
zhes gsungs pa'i phyir dang /
mtha' bzhi las skye ba med pa'i grub don bshad zhes pas kyang dngos po rnams rang bzhin gyis mi skye ba sgrub pa'i phyir /
mtha' bzhi las mi skye ba'i dam bca' mdzad par gsungs pa'i phyir /
kha cig /
dngos po rnams chos can /
bdag las mi skye ste /
de lta na skye ba don med dang /
thug med du 'gyur ba'i phyir /
zhes dang /
dngos po rnams chos can /
gzhan las mi skye ste /
de lta na rgyu yin min thams cad las 'bras bu yin min thams cad skye bar 'gyur ba'i skyon yod pa'i phyir /
zer na yang /
gzhung 'dis dngos po rnams bdag gzhan gnyis las mi skye ba'i sgrub byed dngos su bkod par thal /
khyod kyi sbyor ba 'thad pa'i phyir /
'dod na /
de nyid de las 'byung min /
zhes sogs las logs su /
de nyid de las 'byung na yon tan 'ga' yang yod ma yin / /
zhes sogs dang /
gzhan la brten nas gal te gzhan zhig 'byung bar 'gyur na ni / /
zhes smomi dgos par thal /
'dod pa de'i phyir /
gzhan yang /
rtsa she'i /
bdag las ma yin gzhan las min / /
zhes sogs mtha' bzhi las mi skye ba'i dam bca' tsam dngos su mdzad /
dngos po rnams kyi rang bzhin ni / /
rkyen la sogs la yod ma yin / /
zhes sogs gzhung lhag ma rnams kyi dam bca' rgyas par sgrub pa ma yin par thal /
'jug pa 'dir /
de nyid de las 'byung min /
zhes sogs kyi dngos su mtha' bzhi las mi skye ba'i dam bca' tsam zhig mdzad /
de nyid de las 'byung na yon tan 'ga' yang yod ma yin / /
zhes sogs kyi dam bca' de nyid sgrub byed dang /
log rtog la gnod byed rgyas par bstan pa ma yin pa'i phyir /
der thal /
de nyid de las 'byung min /
zhes sogs kyi dam bca' sgrub byed log rtog gi gnod byed sogs rgyas par dngos su bstan pa'i phyir /
der thal /
khyod kyi sbyor ba 'thad pa'i phyir /
rtsa bar 'dod na /
mi rigs te /
rang 'grel dang 'gal zhing /
de 'dra ba'i mgon po'i gzhung gcig yod pa'i phyir /
kha cig /
myu gu de nyid las de nyid skye ba bdag skye 'dod pa rnams kyi bdag skye'i don du 'dod zer na /
grangs can gyi myu gu myu gu las skye bar 'dod par thal /
dam bca' 'thad pa'i phyir /
'dod na /
mi rigs par thal /
des myu gu sa bon las skye bar 'dod pa'i phyir /
der thal /
des sa bon las slar yang skye bar 'dod pa'i phyir /
der thal /
des de rang dang bdag nyid gcig pa'i sa bon las skye bar 'dod pa'i phyir /
gzhan yang des myu gu sa bon las slar yang skye bar 'dod par thal lo / /
skye ldan gyi myu gu chos can /
slar yang skye ba don med par thal /
rang gi bdag nyid du grub zin yod pa'i phyir /
zhes pa'i bzlog don grangs can kho nas khas len dgos pa'i phyir /
der thal /
tshig gsal las /
thal bar 'gyur ba bzlog pa'i don dang yang pha rol nyid 'brel pa yin gyi /
kho bo cag la min te /
rang la dam bca' ba med pa'i phyir /
zhes gsungs pa'i phyir /
kha cig /
bdag skye med kyang /
bdag las skye ba yod zer na /
'o na /
myu gu rang dang ngo bo gcig pa'i rgyu las skye ba yod par thal /
dam bca' 'thad pa'i phyir /
khyab ste /
'grel byed gnyis kas /
bdag skye 'gog pa'i skabs su 'bras bu rang dang ngo bo gcig pa'i rgyu las skye ba 'gog par mdzad pa'i phyir /
gzhan yang /
bdag las 'bras bu skye ba yod dgos par thal /
dam bca' 'thad phyir /
'dod na /
bdag dngos po yin na bdag skye yod dgos par thal /
'dod pa'i phyir /
'dod na /
bdag skye yod par thal /
bdag dngos po yin pa'i phyir /
der thal /
bdag 'bras yod pa'i phyir /
ma khyab na /
bdag skye yod par thal /
bdag 'bras yod pa'i phyir /
khyab pa @# / /
sgrig /
rtags der thal /
bdag 'bras yul la smin pa'i phyir /
kha cig /
dngos po bden pa'i skye med don dam bden pa ma yin zer na /
de yin par thal /
sa lnga pa ba ? de mnyam nyid bcu'i sgo nas drug pa la 'jug par gsungs pa'i nang nas 'dus byas kyi chos rnams rang bzhin gyi skye ba med pa mnyam nyid don dam bden pa yin pa'i phyir /
der thal /
sa lnga pa ba de chos nyid la rtse gcig tu mnyam par bzhag bzhin pa'i ngang nas sa drug par 'pho ba'i phyir /
gzhan yang /
mtha' bzhi gang rung las mi skye ba'i rtags kyis dngos po bden pa'i skye med sgrub pa'i don dam la dpyod pa'i rdo rje gzegs ma'i gtan tshigs gzhi ma grub par thal /
dngos po bden pa'i skye med don dam bden pa ma yin pa'i phyir /
gzhan yang /
'dus byas dang /
'dus ma byas gnyis kyi nang nas rigs pa'i rnam grangs mtha' yas pa'i sgo nas 'dus byas rang bzhin gyis skye med de gtan la phab pa de chos kyi bdag med gtan la 'bebs pa'i ched ma yin par thal /
'dus byas rang bzhin gyis skye med chos kyi bdag med phra mo ma yin pa'i phyir /
dman lam sngon ma song gi theg chen gyi sbyor lam bzod pa nas mi skye ba'i chos la bzod pa chung ngu /
theg chen mthong lam bar chad med lam nas de 'bring /
sa brgyad pa nas de chen po thob pa yang ma yin par thal /
'dus byas rang bzhin gyis skye med don dam bden pa ma yin pa'i phyir /
rtags rnams rim par khas /
! /
gnyis pa rang lugs la /
mtha' bzhi las skye ba med par dam bcas pa'i dam bca'i bzhed don med dgag dang /
dam bca' bzhi'i log rtog pha rol pos khas len tshul sogs 'og tu 'chad /
ngag don ni /
phyi nang gi dngos po skye ldan rnams chos can /
mtha' bzhi las mi skye ste /
de ltar skye bar khas len pa la 'og nas bshad pa'i rigs pas gnod pa'i phyir /
! /
gsum pa rtsod pa spong ba la /
kho na re /
gzhung 'di rnams rang bzhin gyis skye med sgrub pa'i phyogs chos 'chad pa'i gzhung ma yin par thal /
'di rnams kyi dngos po rnams mtha' bzhi las mi skye ba mi sgrub pa'i phyir /
der thal /
mtha' bzhi las mi skye ba'i dam bca' tsam zhig 'jog pa'i phyir /
rtsa bar 'dod na /
de 'dra ba'i 'jug pa'i gzhung med par thal /
'dod pa'i phyir /
'dod na /
yod par thal /
gang gi phyir na zhes sogs kyi gzhung de yin pa'i phyir /
zer na /
rtsa bar ma khyab bo / /
gzhan yang /
gzhung 'dis dngos po rnams mtha' bzhi las mi skye ba sgrub pa'i gzhung ma yin par thal /
'dis dngos po rnams mtha' bzhi las mi skye ba'i sgrub byed ma bkod pa'i phyir dang /
log rtog la gnod byed ma bstan pa'i phyir /
rtags dang po der thal /
de dngos po rnams mtha' bzhi las mi skye ba'i dam bca' tsam zhig 'jog pa'i gzhung yin pa'i phyir /
phyi ma ma grub na /
'o na /
des slar skye ba don med thug med dang /
rgyu yin min thams cad las 'bras bu yin min thams cad skye ba'i gnod byed bstan par thal /
ma grub pa de'i phyir /
'dod na /
dngos 'gal /
rtsa bar 'dod na /
de ma yin par thal /
dngos po mtha' bzhi las mi skye bar sgrub pa'i phyir du dam bca' bzhi po bzhag pa'i phyir /
gzhan yang /
gzhung 'di dngos po rnams mtha' bzhi las mi skye ba'i dam bca' tsam 'jog pa'i gzhung ma yin par thal /
de bzhi las mi skye bar sgrub pa'i gzhung yin pa'i phyir /
der thal /
rtsa she las /
bdag las ma yin gzhan las min / /
zhes sogs kyi gzhung 'di dngos po rnams mtha' bzhi las mi skye bar sgrub pa'i gzhung yin pa'i phyir /
de dngos po rnams mtha' bzhi gang rung las skye ba 'gog byed kyi gzhung yin pa'i phyir /
der thal /
dngos po rnams kyi rang bzhin ni / /
zhes sogs kyi gzhung 'di gong du gzhan las min zhes pa'i skabs su /
gzhan skye bkag pa la lung 'gal spong ba'i gzhung yin pa'i phyir /
zer na /
thal ba de thams cad kyis mi gnod de /
kho bos de rnams kyi dngos po rnams rang bzhin gyis mi skye ba'i dam bca' dngos su ma bzhag /
dngos po rnams mtha' bzhi las mi skye ba dngos su ma sgrubs /
log @# / /
rtog la'ang gnod byed dngos su ma bstan par bshad kyi ma bstan pa tsam ma smras pa'i phyir /
mkhas pa kha cig /
bdag las skye ba yod do zhe na /
shes bya chos can /
rang rgyud pas bdag las skye ba khas len par thal /
thal 'gyur bas de ltar khas len pa'i phyir /
'dod na /
de gnyis ka las skye ba khas len par thal /
'dod pa gang zhig /
des gzhan skye khas len pa'i phyir /
'dod na /
des bden grub khas len par thal lo / /
kho na re /
bdag las skye ba yod par thal /
bdag gi 'bras bu bdag las skye ba yin pa'i phyir /
der thal /
bdag de skyed byed yin pa'i phyir /
ma grub na /
bdag chos can /
rang gi 'bras bu skyed byed du thal /
dngos po yin pa'i phyir /
zer na /
'dir ma khyab /
rtags gsal la ltos pa'i chos can skyon can no / /
de lta ma yin na /
nyan thos kyi 'gog bden /
dge sbyong tshul gyi 'bras bu yin par thal /
dge sbyong tshul gyi 'bras bu de la 'gog bden dang rnam grol lam gnyis su byed rigs pa'i phyir /
dge sbyong tshul ni dri med lam / /
zhes pa'i gzhung 'dir yang khas len rigs pa'i phyir /
'dod na /
dge sbyong tshul gyi 'bras bu rtag pa yin par thal /
de dang rtag pa'i gzhi mthun yod pa'i phyir /
'dod na /
ma yin par thal /
de dge sbyong tshul las skyes pa'i phyir /
der thal /
dge sbyong tshul de skyed byed yin pa'i phyir /
ma grub na /
dge sbyong tshul chos can /
rang gi 'bras bu skyed byed du thal /
dngos po yin pa'i phyir /
chos can dang bcas pa'i 'khor gsum /
gzhan yang /
rgyun zhugs kyi 'bras bu rtag pa yin par thal /
rgyun zhugs kyi rgyud gyi 'gog bden rgyun zhugs kyi 'bras bu yin pa'i phyir /
der thal /
de dge sbyong tshul gyi 'bras bu yin pa'i phyir /
'dod mi nus te /
de rgyun zhugs las skyes pa'i phyir /
der thal /
rgyun zhugs de skyed byed yin pa'i phyir /
ma grub na /
rgyun zhugs chos can /
rang gi 'bras bu skyed byed yin par thal /
dngos po yin pa'i phyir /
'khor gsum /
bdag las skye ba khas len gyi gang zag yin na /
bdag skye khas len gyi gang zag yin dgos par thal /
bdag las skye ba med pa'i phyir /
'dod na /
bdag skye khas len gyi gang zag yin na /
bdag las skye ba khas len gyi gang zag yin dgos par thal /
'dod pa'i phyir /
'dod na /
grangs can chos can /
der thal /
de'i phyir /
'dod mi nus te /
des bdag las 'bras bu gang yang mi skye bar khas len pa'i phyir /
der thal /
bdag rgyu dang 'bras bu gang yang ma yin par khas len pa'i gang zag yin pa'i phyir ro / /
skyes bu rang bzhin ma yin rnam 'gyur min / /
zhes bshad pa mi 'thad par thal /
zer na /
sems tsam pas gzhan las skye ba khas len par thal /
de khas len gyi gang zag yod pa'i phyir /
'dod mi nus te /
des gzhan las 'bras bu gang yang mi skye ba khas len gyi gang zag yin pa'i phyir /
der thal /
de rtag par khas len pa'i phyir /
'khor gsum /
gzhan yang /
'bras bu rang dang ngo bo gcig pa'i rgyu las skye ba yod par thal /
'bras bu rang dang ngo bo gcig pa'i rgyu yod pa'i phyir /
der thal /
'bras bu 'bras bu dang ngo bo gcig gang zhig rgyu yin pa'i phyir /
zer na /
ma khyab /
gzhan yang /
bdag las skye ba yod par thal /
bdag las rang gi 'bras bu skye ba yod pa'i phyir /
ma grub na /
bdag chos can /
khyod las rang gi 'bras bu skye ba yod par thal /
khyod dngos po yin pa'i phyir /
zer na /
rtags gsal gnyis la ltos pa'i chos can skyon can no / /
gzhan yang /
'bras bu rang dang ngo bo gcig pa'i rgyu las skye ba yod par thal /
'bras bu rang dang ngo bo gcig pa'i rgyu 'bras yod pa'i phyir /
der thal /
rgyu 'bras ngo bo gcig yin pa'i phyir /
der thal /
rgyu 'bras yin khyab mnyam yin pa'i phyir zer na /
mgon po klu sgrub bdag las ma yin gzhan las min / /
zhes pa'i lung sgra ji bzhin par mi bzhed par thal /
des bdag las skye ba bzhed pa'i phyir /
'dod na /
de bzhed par thal /
sgra ji bzhin par bzhed pa'i gang zag yod pa'i phyir dang /
des rtsa she sgra ji bzhin par bzhed pa'i phyir /
kho na re /
lugs 'dir ma zad /
rang rgyud pas kyang gzhan skye med par khas len par thal /
@# / /
des gzhan skye'i mtha' med par khas len pa'i phyir /
zer na /
ma khyab /
der thal /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan skye ba'i skye tshul 'di mtha' bral gyi skye bar 'dod pa'i phyir /
gzhan yang /
des gzhan skye med par 'dod par thal /
des de med par 'dod dgos pa'i phyir /
zer na /
ma khyab /
der thal /
des rgyu 'bras rang gi mtshan nyid kyis ma grub par 'dod dgos pa'i phyir /
der thal /
des rgyu 'bras bden par med par khas blangs pa'i phyir /
der thal /
de dbu ma pa yin pa'i phyir /
kho na re /
de dbu ma pa ma yin par thal /
rtag chad kyi mtha' khas len gyi gang zag yin pa'i phyir /
der thal /
dngos po rang ngos nas grub pa dang /
rang ngos nas grub pa'i dngos po rang grub dus kyi skad cig gnyis pa'i dus su zhig par khas len pa'i phyir /
zer na /
ma khyab /
kho na re /
khyab ste /
dngos po rang ngos nas grub pa don dam la dpyod pa'i rtags yang dag gi dgag bya mthar thug dang /
de ltar grub rgyu gcig byung na rtag mthar 'gyur ba dang /
de zhig pa chad mthar 'gyur pa'i phyir /
zer na /
ma khyab /
'dod na /
rang rgyud pas dngos po rang ngos nas grub pa rtag mtha' dang /
rang ngos nas grub pa'i dngos po rang grub dus kyi skad cig gnyis par zhig pa chad mthar khas len par thal /
khyod kyi thal 'gyur la khyab 'brel yod pa'i phyir /
'dod mi nus te /
dngos po rang ngos nas grub pa dngos po'i tha snyad du grub tshad du 'dod pa'i phyir /
kha cig /
mtha' bzhi gang rung las mi skye ba de myu gu rang bzhin gyis mi skye bar sgrub pa'i rtags yang dag yin /
zer na /
de la kha cig /
de mi 'thad par thal /
myu gu mtha' bzhi gang rung las mi skye bar tshad mas grub pa'i gang zag yin na /
myu gu rang bzhin gyis mi skye bar tshad mas nges pa'i gang zag yin dgos pa'i phyir /
der thal /
de gzhan las mi skye bar tshad mas nges pa'i gang zag yin na /
de rang bzhin gyis mi skye bar tshad mas nges pa'i gang zag yin dgos pa'i phyir /
der thal /
sa myug rang bzhin gyis grub pa'i rgyu 'bras ma yin par tshad mas nges pa'i gang zag yin na /
sa myug rang bzhin gyis mi skye bar tshad mas rtoD pa'i gang zag yin dgos pa'i phyir /
de gnyis rang bzhin gyis grub pa'i tha dad ma yin par tshad mas rtoD pa'i gang zag yin na /
de gnyis rang bzhin gyis med par tshad mas nges pa'i gang zag yin dgos pa'i phyir /
der thal /
de gnyis rang bzhin gyis grub par bden zhen gyis 'dod pa'i gang zag yin na de gnyis rang bzhin gyis tha dad du bden zhen gyi 'dod pa'i gang zag yin dgos pa'i phyir /
gzhan yang /
bden par grub pa'i gcig dang /
bden par grub pa'i du ma gang rung du med pa de myu gu bden med du sgrub pa'i rtags yang dag yin par thal /
rtsa ba'i dam bca' de'i phyir /
'dod na /
mi 'thad par thal /
myu gu de gang rung du med par tshad mas grub pa'i gang zag yin na /
myu gu bden med du tshad mas nges pa'i gang zag yin dgos pa'i phyir /
de bden par grub pa'i gcig du med par tshad mas grub pa'i gang zag yin na de bden med du tshad mas nges pa'i gang zag yin dgos pa'i phyir /
der thal de bden grub du bden zhen gyis 'dod pa'i gang zag yin na /
de bden par grub pa'i gcig du bden zhen gyis 'dod pa'i gang zag yin dgos pa'i phyir /
gzhan yang /
myu gu bden par grub pa'i du mar med par tshad mas nges pa'i gang zag yin na myu gu bden par grub pa'i gcig dang der grub pa'i du ma gang rung du med par tshad mas nges pa'i gang zag yin dgos par thal /
bden par grub pa'i gcig dang bden par grub pa'i du ma gang rung du med pa de myu gu bden med ? du sgrub pa'i rtags yang dag yin pa'i phyir /
'dod na /
sems tsam pa chos can /
der thal /
de'i phyir /
der thal /
de du mar med par tshad mas nges pa'i gang zag yin pa'i phyir /
'dod mi nus te /
de de gang rung du bden zhen gyis 'dod pa'i gang zag yin pa'i phyir /
der thal /
de bden grub du bden zhen gyis 'dod pa'i gang zag yin pa'i phyir / /
gzhan yang /
@# / /
gzhan skye med par tshad mas nges pa'i gang zag yin na /
dbu ma thal 'gyur ba yin pas ma khyab par thal /
gzhan skye med pa de myu gu rang bzhin gyis mi skye bar sgrub pa'i rtags yang dag yin pa'i phyir /
mtha' bzhi gang rung las mi skye ba myu gu rang bzhin gyis mi skye bar sgrub pa'i rtags yang dag yin pa'i phyir /
'dod mi nus te /
dbu ma rang rgyud pa dang dngos smra ba gnyis kyis gzhan skye med par tshad mas ma rtogs pa'i phyir /
de gnyis gzhan skye yod par bden zhen gyis 'dod pa'i gang zag yin pa'i phyir /
gzhan yang /
gzhan skye med pa don dam bden pa ma yin par thal /
gzhan skye med par tshad mas rtogs pa'i gang zag yin na don dam bden pa tshad mas rtogs pa'i gang zag yin pas ma khyab pa'i phyir /
der thal /
gzhan skye med par rtogs pa'i gang zag yin na rang bzhin gyis skye ba med par rtogs pa'i gang zag yin pas ma khyab pa'i phyir /
gzhan skye med pa de myu gu rang bzhin gyis skye med du sgrub pa'i rtags yang dag yin pa'i phyir /
'dod mi nus te /
de 'phags pa'i mnyam gzhag ye shes kyi gzigs ngor grub pa'i phyir /
der thal /
'jug 'grel las /
'phags pa'i mnyam gzhag gi gzigs pa khas blangs nas don dam par gzhan las skye ba 'gog pa yin no / /
zhes gsungs pa'i phyir /
des na rang lugs 'jog pa na de mtha' bzhi las mi skye ba de myu gu rang bzhin gyis mi skye bar sgrub pa'i rtags yang dag dang /
bden par grub pa'i du mar med pa myu gu bden med du sgrub pa'i rtags yang dag dang /
bden par grub pa'i gcig tu med pa de sa myug bden med du sgrub pa'i rtags yang dag yin no / /
zer na /
shes bya chos can /
byas mi rtag gnyis bden grub du khas len pa'i gang zag yin na /
de gnyis bden par grub pa'i tha dad du khas len pa'i gang zag yin dgos par thal /
sa myug gnyis la de ltar dgos pa'i phyir /
'dod na /
mdo sde pa chos can /
de gnyis don dam par grub pa'i tha dad du khas len pa'i gang zag yin par thal /
'dod pa'i phyir /
'dod na /
de gnyis rdzas tha dad du khas len pa'i gang zag du thal /
'dod pa gang zhig /
? don dam par tha dad la rdzas kyis khyab pa khas len pa'i gang zag yin dgos pa'i phyir /
kha cig /
bden par grub pa'i gcig tu med pa dang bden par grub pa'i du mar med pa don dam bden pa ma yin par thal /
de gang rung du med pa myu gu bden med du sgrub pa'i rtags yang dag yin pa'i phyir /
zhes zer na /
'di'i lan la kha cig /
thal 'gyur de la 'dod na /
mi rigs te /
bden par grub pa'i gcig tu med pa don dam bden pa ma yin pa'i phyir /
ma grub na /
ka bum gnyis bden par grub pa'i gcig tu med par tshad mas nges pa'i gang zag yin na /
ka bum gnyis bden med du tshad mas nges pa'i gang zag yin dgos par thal /
ma grub pa'i phyir /
gzhan yang /
bden par grub pa'i du mar med pa chos can /
khyod don dam bden pa ma yin par thal /
khyod nyi tshe ba'i stong nyid yin pa'i phyir /
de der thal /
shes bya dang gcig gang zhig /
de bum pa'i steng du don dam bden pa ma yin pa'i phyir /
ma grub na /
bum pa bden par grub pa'i du mar med par tshad mas nges pa'i gang zag yin na /
bum pa bden med tshad mas nges pa'i gang zag yin dgos par thal /
ma grub pa'i phyir /
zer na /
sems tsam pa des phyi rol don gyis stong pa'i stong nyid de nyi tshe ba'i stong nyid du khas len par thal /
des de 'dus ma byas kyi nam mkha'i steng du stong nyid ma yin par khas len pa'i phyir /
khyab pa khas /
bum pa bden pas stong pa'i stong nyid de nyi tshe ba'i stong nyid du thal /
de ka ba'i steng du stong nyid ma yin pa'i phyir /
khyab pa khas /
des na bden par grub pa'i gcig tu med pa dang de 'dra'i du mar med pa dang rang bzhin gyis skye ba med pa don dam bden pa yin byas pa la /
'dus ma byas kyi nam mkha' bden par 'dzin pa'i 'dzin tshul la bden par skye bar 'dzin pa'i 'dzin tshul yod par thal /
rang bzhin @# / /
gyis skye ba yod par 'dzin pa'i 'dzin pa lhan skyes yod pa gang zhig /
bden 'dzin lhan skyes thams cad 'dzin tshul rigs gcig pa'i phyir /
der thal /
chos nyid thams cad rigs gcig pa'i phyir /
chos kyi dbyings la dbyer med phyir / /
zhes pa'i skabs nas bstan pa'i rtsod pa la khyab med kyi lan 'debs rigs pa'i phyir /
zer na /
snying po rgyan las longs spyod byed du bden par 'dzin pa'i bden 'dzin yod par bshad pa mi 'thad par thal /
longs spyod byed du bden par med pa don dam bden pa ma yin pa'i phyir /
der thal /
de nyi tshe ba'i stong nyid yin pa'i phyir /
de bum pa'i steng du stong nyid ma yin pa'i phyir /
khyab pa khas ma grub na /
bum pa longs spyod byed du bden par med pa don dam bden par thal /
ma grub pa'i phyir /
'dod na /
bum pa yul can du bden par ma grub pa don dam bden par thal lo / /
kha cig /
bden pa'i gcig dang bden pa'i du ma gang rung dang bral ba de gzhi lam rnam gsum bden med du sgrub pa'i rtags yang dag yin zer na /
bden pa'i gcig dang bden pa'i du ma gang rung yin pa med par thal /
dam bca' de'i phyir /
'dod na /
de yin pa yod par thal /
bum pa'i chos nyid de yin pa'i phyir /
de bden pa yin pa gang zhig /
gcig yin pa'i phyir /
gzhan yang /
bden pa'i du ma yin pa yod par thal /
ka ba'i chos nyid dang bum pa'i chos nyid bden pa'i du ma yin pa'i phyir /
bden pa gang zhig /
du ma yin pa'i phyir /
kho na re /
bum pa'i chos nyid chos can /
bden pa'i gcig tu grub par thal /
bden pa'i gcig yin pa'i phyir /
'dod na /
bden par grub par thal lo / /
zer na /
ma khyab bo / /
gong du bshad pa rnams yab sras kyi gsungs rigs dang /
stong pa nyid dang rten 'byung dag /
dbu ma'i lam du don gcig par / /
gsung mchog mtshungs pa med pa yi / /
sangs rgyas de la phyag 'tshal lo / /
zhes dang /
rang bzhin stong pa rten 'byung gi don nyid du smra ba'i ston pa de'i bdag skyongs shig /
zhes sogs la brten nas gong gi rgal lan rnams byas pa la /
kha cig gcig tu bral gyi rtags kyis myu gu bden med du sgrub pa skabs kyi phyir rgol yang dag dang /
mtha' bdun du ma grub pa'i rtags kyis gang zag bden med du sgrub pa skabs su bab pa'i gang zag dang /
rang gi gdags gzhi phung po'i steng du ming brdas bzhag tsam gyi rtags kyis gang zag rang bzhin med par sgrub pa skabs babs kyis gang zag rnams kyi ngor rtags de rnams la brten nas /
myu gu sogs bden med du sgrub pa la dgos pa med par thal /
de rnams kyi myu gu sogs bden med kyi don rtogs zin pa'i phyir /
zer na /
'o na myu gu rang bzhin med pa mtshan gzhi /
don dam bden pa yin par mtshon /
mthar thug dpyod pa'i rigs shes tshad ma'i rnyed don gang zhig /
mthar thug dpyod pa'i rigs shes tshad ma khyod la ltos te mthar thug dpyod pa'i rigs shes tshad mar song ba yin pa /
zhes pa'i mtshon sbyor 'god pa skabs bab kyi phyir rgol yang dag chos can /
khyod la de 'dra'i mtshon sbyor bkod pa la dgos pa med par thal /
khyod kyis don dam bden pa'i don nges zin pa'i phyir /
'khor gsum /
gzhan yang /
me tshad mas ma dmigs pa'i rtags kyi /
me tshad mas ma dmigs pa'i mtshan mo'i rgya mtshor me med par sgrub pa skabs su bab pa'i rgol ba'i ngor de'i rtags kyis me tshad mas ma dmigs pa'i mtshan mo'i rgya mtshor me med par sgrub pa la yang dgos pa med par thal /
des kyang der me med kyi don tshad mas nges zin pa'i phyir /
'khor gsum /
de la /
kho na re /
skyen+med de /
rgol ba de gnyis la don dam bden pa dang /
me med gnyis kyi tha snyad sgrub dgos pas de'i phyir bkod pa yin zer na /
mtshungs te /
gong gi rgol ba gsum la yang bden med kyi tha snyad sogs sgrub dgos pa'i phyir ro / /
kho na re /
gang zag rang gi gdags gzhi dang rang bzhin gyi ngo bo gcig tu med pa lta bu gang zag gi gnas lugs kyi don yin kyang /
gang zag gi gnas lugs ma yin pas mi mtshungs zer na /
'o na /
myu gu chos can /
bden par med de /
bden par yod na gnas luD @# / /
mngon sum du rtogs pa'i slob pa 'phags pa'i mnyam gzhag ye shes kyis gzigs dgos pa la des ma gzigs pa'i phyir /
zhes pa'i sbyor ba 'god pa skabs su bas pa'i gang zag la /
de 'dra'i sbyor ba bkod pa la dgos pa med par thal /
rgol ba des myu gu'i gnas lugs nges zin pa'i phyir /
myu gu der med pa myu gu'i gnas lugs gang zhig des de nges pa'i phyir te /
de'i rtags kyis de ltar sgrub pa'i tshul gsum tshad mas nges pa'i phyir /
rtags dang po der thal /
stong nyid mngon sum du rtogs pa'i slob pa 'phags pa'i mnyam gzhag ye shes kyi gzigs ngor de med pa dang /
rnam mkhyen gyis ji lta ba gzigs pa'i ngor de med pa gnyis don gcig ba gang zhig /
rnam mkhyen gyis ji lta ba gzigs pa'i gzigs ngor de med pa de'i gnas lugs yin pa'i phyir /
der thal /
de'i de kho na nyid yin pa'i phyir te /
Tikachen las /
phung sogs gzigs ngor der med pa de dag gi de kho na nyid yin pa'i phyir dang /
zhes gsungs pa'i phyir /
'di'i lhag ma rnams don dam bden pa'i ngo bo'i skabs su 'chad /
kho na re /
gang zag rang bzhin gyis gcig tu med pa gang zag gi gnas lugs ma yin par thal /
gang zag mtha' bdun du med pa'i nang tshan gyi rang bzhin gyis gcig tu med pa gang zag gi gnas lugs ma yin pa'i phyir /
der thal /
de gang zag gi gnas lugs rtogs pa'i thabs yin pa'i phyir /
zer na /
ma khyab /
rtags der thal /
des de nyid la bde blag 'jug 'gyur ba'i / /
zhes gsungs pa'i phyir /
'o na /
kun rdzob bden pa kun rdzob bden par rtogs pa'i gang zag la stong nyid rtogs myong gis ma khyab par thal /
de rtogs pa don dam bden pa rtogs pa'i thabs yin pa'i phyir /
'khor gsum /
ma grub na /
der thal /
'jug pa las /
tha snyad bden pa thabs su gyur pa dang / /
don dam bden pa thabs byung gyur pa ste / /
zhes gsungs pa'i phyir /
rtsa bar 'dod mi rigs te /
kun rdzob bden pa rdzun par rtogs na stong nyid rtogs myong gis khyab pa'i phyir /
rtags 'bud /
kho na re /
bden par sgrub pa'i rtags yang dag la tha snyad 'ba' zhig sgrub kyi rtags yang dag yin pas khyab par thal /
gong du bshad pa de thams cad de sgrub kyi tha snyad 'ba' zhig sgrub kyi rtags yang dag yin pa'i phyir /
zer na /
ma khyab /
'dod na /
rgyu rkyen las skyes ba chos can /
der thal /
de'i phyir /
ma grub na /
der thal /
mdo las /
gang zhig rkyen las skyes ba de ma skyes / /
de la skye ba'i rang bzhin yod ma yin / /
rkyen la rag las gang de stong par bshad / /
gang zhig stong nyid shes de bag yod yin / /
zhes gsungs pa'i phyir /
gal te 'dod na ha cang thal te /
rgyu rkyen las skyes tsam stong nyid kyi don du mi rigs pa'i phyir /
des na rten 'brel la phra rags gnyis las rags pa rtogs pa la stong nyid rtogs myong gis ma khyab kyang /
phra mo rtogs pa la stong nyid rtogs myong gis khyab ste /
byad bzhin gyi gzugs brnyan byad bzhin du snang yang snang ba ltar ma grub pa'i rdzun pa rags pa rtogs na stong nyid rtogs mi dgos kyang /
byad bzhin rang ngos nas grub par snang ba ltar ma grub par rtogs na stong nyid rtogs myong dgos pa lta bu yin pa'i phyir /
de bzhin du btags yod la yang phra rags gnyis kyi 'jog tshul nges par khas blangs bar bya'o / /
phyir rgol dbang rnon la stong nyid la go pa rnam dag skyed pa la yang rgyu mtshan dang dpe dang bcas te bshad dgos pas de sgrub kyi rtags yang dag bkod tsam gyi 'god yul de rtags de 'god pa'i skabs su babs pa'i phyir rgol yang dag du mi 'gyur bar de ltar bshad pa la brten nas ngon+'+g+yur gyi the tsom+s+k+yes nas de chod pa'i rgol ba stong nyid rtogs pa'i thos byung gi shes rab dang ldan pa la rtags der 'god pa skabs babs kyi phyir rgol yang dag go /
'di dag la brten nas dpyad par bya ba mang du snang yang 'dir yi ge mang bas 'jigs nas ma bris so / /
! / /
de nyid de las 'byung na yon tan 'ga' yang yod ma yin / /
zhes sogs kyi skabs su /
@# / /
rnam pa gsum las /
dang po la kha cig /
grangs can yin na skyes zin slar yang skye bas khyab par 'dod pas khyab zer na /
skye ba smra ba'i grangs can chos can /
der thal /
de'i phyir /
'dod na /
ma yin par thal /
chos can de yin pa'i phyir /
khyab ste tshig gsal las /
khyod kyi skye ba bslar+s+k+ye bar mi 'dod cing de nyid thug pa med par yang mi 'dod do / /
zhes gsungs pa'i phyir /
yang grangs can pa yin na /
skyes zin slar yang skye ba mi 'dod pas khyab zer na /
gsal ba smra ba'i grangs can chos can /
de der thal /
de'i phyir /
'dod na /
de ma yin par thal /
chos can de yin pa'i phyir /
khyab ste /
de gnyis kyi khyad par snga mas grub zin slar yang skye bar 'dod /
phyi mas skyes zin slar yang gsal bar 'dod pa'i phyir dang /
rim pa bzhin du skyes zin slar yang skye ba dang /
gsal zin slar yang gsal bar mi 'dod pa'i phyir /
de yod pa ma grub na /
yod par thal /
tshig gsal las /
sangs rgyas bskyangs kyi 'grel pas bdag skye 'gog tshul des skye ba smra ba'i lugs khegs su chug kyang /
gsal ba smra ba'i lugs mi khegs pas mi 'thad zer na /
de gnyis tshig gi brjod pa mi mthun pa tsam ma gtogs grub zin skye dgos par 'dod pa mthun pas gnyis ka khegs nus par gsungs pa'i phyir /
de bzhin du grangs can yin na dngos po la skye bas khyab pa dang /
de la gsal dgos pa'i khyab pa yang mi 'dod do / /
dngos po skyes zin gyi myu gu skye ba mi 'dod /
phyi ma gsal zin gyi myu gu gsal dgos par mi 'dod pa'i phyir /
gzhan yang /
grangs can gyis dngos po la de gnyis gang rung gis khyab pa mi 'dod par thal /
dngos po la rgyu 'bras gang rung gis khyab pa 'dod pa ma yin pa'i phyir te /
kho rang gi lung las /
skyes bu rang bzhin ma yin rnam 'gyur min / /
zhes gsungs pa'i phyir /
grangs can gyi sa myug gnyis spyi gtso bo'i dang du cha med du 'dod zer na /
'o na /
des de gnyis cha med du 'dod par thal /
dam bca' 'thad pa'i phyir /
'dod na /
mi 'dod par thal /
de gnyis la kha dog dbyibs sogs mi 'dra ba'i cha du ma yod par 'dod pa'i phyir /
'jug pa las /
byed rgyu sa bon gyi las tha dad myu gu'i dbyibs dang ni / /
kha dog ro nus smin pa'i tha dad khyod la med par 'gyur / /
zhes tshad gsal 'phangs pa'i phyir /
kha cig /
grangs can kyis myu gu myu gu las skye bar 'dod zer na /
gzhung gong ma'i skabs su bkag zin /
sangs rgyas bskyangs kyi 'grel pa la legs ldan gyis skyon brjod tshul la /
kha cig /
legs ldan gyis sangs rgyas bskyangs kyi 'grel ba'i /
skye ba don med pa nyid du 'gyur ba dang /
skye ba thug pa med pa nyid du 'gyur pa'i phyir /
zhes pa'i tshig gi don la slar yang gi don yod par dgongs nas /
skyon brjod kyi tshe /
'grel pa des bdag skye 'gog tshul de /
gtan tshigs kyi dbang du byas nas 'gog gam /
thal 'gyur gyi dbang du byas nas 'gog /
dang po ltar na /
mi 'thad de /
bdag skye 'gog nus kyi rang rgyud kyi gtan tshigs dang dpe ma brjod pa'i phyir dang /
de la grangs can gyis smras pa'i nyes pa ma gsal ba'i phyir /
de'i tshul rnams 'og tu 'chad pa ltar dang /
gnyis pa'i dbang du byas na /
sgrub byed yang dag mi 'phen pa'i thal 'gyur tsam gyis 'gog mi nus pas /
sgrub byed yang dag 'phen pa'i thal 'gyur gyis 'gog dgos /
de lta na sangs rgyas bskyangs kyis skye ba don med pa nyid du 'gyur ba zhes sogs kyis bstan pa'i thal 'gyur gnyis kyang /
skye ldan gyi myu gu chos can /
slar yang skye ba don med par thal /
bdag las skye ba'i phyir /
ma khyab na /
slar yang skye ba thug pa med par thal /
ma khyab pa de'i phyir /
zhes sgrub byed 'phen dgos /
de lta na /
des 'phangs pa'i sbyor ba la /
skye ldan gyi myu gu chos can /
bdag las mi skye ste /
slar yang skye ba don bcas dang slar yang skye ba thug bcas yin pa'i phyir /
zhes pa'i sbyor ba gcig 'phangs par 'gyur /
de ltar na /
sbyor ba de'i rtags slar yang skye ba don bcas dang /
slar yang skye ba thug bcas mi bzhed pa'i grub mtha' dang 'gal zhes skyon yod /
'o na /
gzhan skye 'phen tshul gang snyam na /
de yang bdag skye bkag tsam gyis gzhan skye 'phen pa min te /
bdag skye bkag /
slar yang skye ba don bcas dang thug bcas dngos su sgrub pa shugs la 'phen pa yin @# / /
te /
bdag skye bkag nas slangyang skye ba don bcas dang thug bcas rtags su dngos su smos pa'i phyir ro / /
zer na 'o na /
slob dpon legs ldan 'byed rtog ge'i rgol ba bzhin tu mkhas pa ma yin par thal /
de ltar na /
rtags sbyor de'i rtags sngar rgol gyi ngo bor gzhi ma grub cing mthun dpe yang ma grub pas /
thal 'gyur gyi khyab pa 'gal khyab du song bas /
sgrub byed 'phen pa'i thal 'gyur gyi skyon la de las che ba med pa la skyon brjod rgyu ma rnyed par /
slar yang skye ba don bcas dang thug bcas mi bzhed pa'i grub mtha' dang 'gal zhes pa tsam las brjod rgyu ma rnyed pa'i phyir /
thal 'gyur gyi khyab pa 'gal khyab du song ste /
rtag pa mtha' gzung tsam ma yin par bdag las skye na slar yang skye ba don bcas dang thug bcas yin dgos pa'i phyir /
gzhan yang /
gzhan skye 'phen na /
gzhan skye mi bzhed pa'i rang gi grub mtha' dang 'gal zhes pa yang sangs rgyas bskyangs rang nyid de mi bzhed pa'i grub mtha' dang 'gal zer ngam /
mgon po klu sgrub de mi bzhed pa'i grub mtha' dang 'gal zer /
dang po mi 'thad de /
legs ldan gyis sangs rgyas bskyangs gzhan skye mi bzhed par ma dgongs pa'i phyir te /
rang rgyud kyi gtan tshigs mi bzhed par ma dgongs pa'i phyir /
der thal /
drang nges rnam 'byed las /
legs ldan 'byed la yang rang nyid dang sangs rgyas bskyangs gnyis la rang rgyud kyi gtan tshigs bzhed mi bzhed mi mthun snyam pa mi 'dug gi bzhed pa 'os med du byas pa'i lugs su snang ngo / /
zhes gsungs pa'i phyir /
gnyis pa ltar na mi rigs te /
rang nyid gzhan skye bzhed pa de klu sgrub kyi dgongs par bzhed pa'i phyir /
der thal /
de ston pa'i dgongs par bzhed pa'i phyir /
der thal /
rang gi mtshan nyid kyis grub pa yod pa ston pa'i mdo'i dgongs par bzhed pa'i phyir /
gzhan yang /
gzhan skye 'phen tshul de ltar dgongs na /
legs ldan 'byed kyis /
don la khyab pa 'gal khyab la song cing ma 'brel ba'i thal 'gyur gnyis 'phangs par dgongs par thal /
don la skye ldan gyi myu gu chos can /
gzhan las skye bar thal /
bdag las skye ba'i phyir /
zhes pa'i thal 'gyur 'phangs par dgongs pa'i phyir /
der thal /
gzhan las skye bar thal /
bdag las skye ba ni bkag slar yang skye ba don bcas dang thug bcas yin pa'i phyir /
zhes pa'i thal 'gyur 'phangs par dgongs pa'i phyir /
gzhan yang /
de 'dra ba'i thal 'gyur de legs ldan gyis bsal ba tshad bsal byas bar thal /
'phen tshul de 'thad pa'i phyir /
'dod na /
rang nyid gzhan skye 'dod pa dang 'gal /
thal 'gyur gong ma la 'dod na /
mi 'thad de /
de la de'i sgo nas skyon brjod rigs pa la cung zad kyang ma brjod pa'i phyir /
kha cig /
myu gu de grangs can gyis rgyu dus su mi gsal ba'i tshul gyis yod pa'i myu gu'i mtshan gzhir 'dod zer na /
mi 'thad de /
grangs can gyis myu gu skyes zin dang gsal zin du 'dod pa'i phyir /
der thal /
myu gu mig shes kyis gsal bang+m+thong bar 'dod pa'i phyir /
der thal /
des de mngon sum du mthong bar 'dod pa'i phyir /
kha cig /
skye ldan gyi myu gu chos can /
skye ba don med par thal /
rang gi rgyu'i dus su grub zin pa'i phyir /
ma khyab na /
skye ba thug med du thal ma khyab pa de'i phyir zhes pa'i thal 'gyur gnyis /
sangs rgyas bskyangs kyi 'grel ba'i dngos bstan gyi thal 'gyur yin zer na /
'o na thal 'gyur dang po chos can /
khyod kyi rtags grub par thal /
sangs rgyas bskyangs kyi 'grel pas bstan pa'i thal 'gyur dang po yin pa'i phyir /
khyab ste /
dngos po bdag gi bdag nyid du yod pa rnams la ni yang skye ba la dgos pa med do zhes pa'i skabs nas bstan pa'i thal 'gyur gyi rtags la yod pas khyab pa'i phyir /
der thal /
de dag gi skye ba don med pa nyid du 'gyur ba'i phyir dang /
zhes pa'i de dag gi zhes pa bdag gi bdag nyid du yod pa zhes pas rgyas par bshad pa'i sgo nas rang gi bdag nyid du yod pa thal 'gyur dang po'i rtags su bshad pa'i phyir /
der thal /
thal 'gyur dang po'i rtags su bshad pa'i phyir /
der thal /
thal 'gyur dang po'i rtags dang rtags sbyor gyi gtan tshigs don @# / /
gcig pa gang zhig /
thal 'gyur gyi 'phangs pa'i sbyor ba'i gzhan grags kyi rtags yin pa'i phyir /
der thal /
tshig gsal las /
de la de dag gi zhes bya ba 'di ni rang gi bdag nyid du yod par 'dzin pa yin no / /
zhes dang /
de la rang gi bdag nyid du yod pa zhes bya ba ni gtan tshigs 'dzin pa yin no / /
zhes gsungs pa'i phyir /
rtsa bar 'dod na /
skye ldan gyi myu gu chos can /
skye ba don med par thal /
rang gi rgyu'i dus su grub zin pa'i phyir /
'khor gsum /
yang kha cig /
slar yang skye ba sbyar ba'i thal 'gyur de gnyis sangs rgyas bskyangs kyi 'grel ba'i dngos bstan gyi thal 'gyur yin zer na /
mi 'thad de /
gong du bshad pa ltar de ltar na thal 'gyur gyi khyab 'brel phyin ci log tu song zhing /
des 'phangs pa'i gtan tshigs dang mthun dpe gzhi ma grub pa'i skyon 'jug pa'i phyir /
der ma zad /
rang gi rgyu'i dus su grub zin pa slar yang skye ba don bcas dang 'gal bar thal /
khyod kyis bkod pa'i thal 'gyur de grangs can gyis khas blangs la 'gal brjod kyi thal 'gyur yang dag yin pa'i phyir /
der thal /
dam bca' 'thad pa'i phyir /
kho na re /
'grel pa gnyis kyis rang rgyu'i dus su grub zin pa dang /
rang gi bdag nyid du yod pa gnyis ka bstan pas skyon med ce na /
'grel pa gong 'og gnyis kyis khyod kyis bkod pa'i thal 'gyur gnyis dang /
rang gi bdag nyid du grub zin yod pa'i phyir zhes pa'i thal 'gyur bstan par thal /
dam bca' 'thad pa'i phyir /
'dod na /
de gnyis rtags su bkod pa'i sbyor ba gnyis bstan par thal /
'dod pa'i phyir /
'dod mi nus te /
de 'dra yab sras gang gis kyang ma gsungs zhing /
rgol pa gnyis ka la ltos pa'i dgos pa med pa'i phyir /
yang /
sa bon gyi dus su grub zin pa rtags su bkod pa la yang skyon brjod tshul mtshungs so / /
kha cig /
thal 'gyur yang dag yin na /
sgrub byed yang dag 'phen pa'i thal 'gyur yang dag yin pas khyab zer na /
skye ldan gyi myu gu chos can /
slar yang skye ba don med par thal /
rang gi bdag nyid du grub zin pa'i phyir /
zhes pa'i thal 'gyur chos can /
der thal /
de'i phyir /
der thal /
de bdag skye 'gog nus kyi thal 'gyur yang dag yin pa'i phyir dang /
de thal 'gyur yang dag du song ba'i gang zag yod pa'i phyir /
'dod mi nus te /
slar yang skye ba don bcas sbyor ba'i gtan tshigs su mi mtshungs pa'i phyir /
kha cig /
sgrub byed 'phen pa'i thal 'gyur yang dag yin na ldog pa rang rgyud 'phen pa'i de yin pas khyab zer na /
'o na /
gzhan la brten nas gal te gzhan zhig 'byung bar 'gyur na ni / /
zhes sogs kyi skabs nas bstan pa'i thal 'gyur gnyis chos can /
der thal /
de'i phyir /
der thal /
dgongs pa rab gsal las /
thal ba gnyis kyi bzlog pa 'phen par 'grel ba las bshad do zhes dang /
bshad tshul gong du bshad pa ltar yin pa'i phyir /
kha cig /
legs ldan gyi lugs la skye ba don bcas dang thug bcas bdag skye 'gog nus kyi gtan tshigs yang dag tu bzhed /
zer na /
'o na /
de gzhan don skabs kyi rtags su byas pa'i tshe yang rtags yang dag du bzhed par thal /
dam bca' 'thad pa'i phyir /
'dod na /
sngar rgol la ltos te yang skyon med du bzhed par thal /
'dod pa'i phyir /
'dod mi nus te /
de la dam bca' zhen don med dgag du 'dod pa dang 'gal ba'i skyon brjod mdzad pa'i phyir /
grangs can gyis skye ldan gyi myu gu skye bar tshad mas ma nges pa'i rgyu mtshan gyis de sgrub kyi rtags yang dag ma yin par bzhed pa ni dpyad gzhi yin te /
de'i rtags kyis skye ldan gyi myu gu bdag las mi skye ba sgrub pa skabs babs kyi phyir rgol yang dag de grangs can ma yin pa'i phyir /
der thal /
rten 'brel ? gyi rtags kyis myu gu rang bzhin med par sgrub pa skabs su bab pa'i phyir rgol yang dag dngos smra ba ma yin pa'i phyir /
kho na re /
grangs can gyis myu gu skye bar tshad mas ma nges bar thal /
de nges na myu gu rgyu dus na med pa gsar du skye bar tshad mas nges dgos pa las de ma nges pa'i phyir /
der thal @# / /
des 'bras bu rnams rgyu dus na yod pa skye dgos par bden zhen gyis 'dod pa'i phyir /
rnam pa gcig tu na 'dir ma khyab ste /
rgyang 'phen gyis me du'i'brel ba shes pas bde ? na du ba 'dug pas me yod par nges snyam nas de'i rgyud la rjes dpag skye yang des rjes dpag med par bden zhen gyis 'dod pa lta bu yin pa'i phyir /
myu gu skye bar tshad mas nges na rgyu dus su med pa gsar du skyes bar tshad mas nges dgos par thal /
skye ba yin na de ltar du skye dgos pa'i phyir gsung na yang /
'o na myu gu skye bar tshad mas nges na rang bzhin gyis ma grub pa'i sa bon las skye bar tshad mas nges dgos par thal /
myu gu skye na de ltar skye dgos pa'i phyir /
khyab pa khas /
'dod na /
myu gu skye bar tshad mas nges pa'i gang zag yin na dbu ma thal 'gyur ba yin dgos par thal /
'dod pa de'i phyir /
'dod na /
ha cang thal lo / /
gzhan yang /
ma khyab mtshams la /
'o na /
nang sde dngos smra ba thams cad kyis myu gu skye bar tshad mas ma nges par thal /
de dag gis myu gu rang gi mtshan nyid kyis grub pa'i sa bon gzhan las skye bar bden zhen gyis 'dod pa'i phyir /
khyab pa khas /
'dod na /
myu gu skye bar tshad mas nges pa'i gang zag yin na thal 'gyur ba yin dgos par thal lo / /
des na dpyad do / /
slob dpon legs ldan 'byed mkhas pa rang rgyu mtshan du byas nas kho rang gi rigs pa rnams la 'gal 'du med cing 'di 'dra'i rtsod pa mi byed snyam du byar mi rung ste /
rtsod pa 'di rnams bdag skye med par rtogs pa'i rjes dpag skyed pa la de 'gog byed kyi rang rgyud kyi gtan tshigs 'god dgos pa thugs kyi phugs su 'tshang+s+pa yin pa gang zhig rang rgyud pa man chad kyis rang bzhin gyis yod par dam bca' ba'i dam bca' ltar snang dang /
de'i sgrub byed gang bkod sgrub byed ltar snang du 'gyur ba'i phyir dang /
khyad par dbu ma'i lta ba khas len bzhin du rang rgyud kyi gtan tshigs khas len pa 'gal 'dur gsungs pa'i phyir te /
dbu ma'i lta ba khas len bzhin du yang rang rgyud kyi sbyor ba'i dag brjod pa gang yin pa de ni chos shin tu nyes pa du ma'i gnas su rtogs te zhes gsungs pa'i phyir /
yang kha cig /
legs ldan gyis kha cig gi de ni rigs pa ma yin te /
gtan tshigs dang dpe ma brjod pa'i phyir dang /
zhes pa'i don /
sangs rgyas bskyangs kyi 'grel ba'i bdag skye 'gog tshul de mi rigs te /
de 'gog byed kyi gtan tshigs dang dpe ma brjod pa'i phyir /
zhes rtsod pa yin zer na /
legs ldan 'byed /
'grel pa des de 'gog byed kyi gtan tshigs dang dpe ma bkod par 'dod par thal /
dam bca' de'i phyir /
'dod mi nus te /
rgol ba gzhan gyi klan ka'i glags dang bcas pa'i gtan tshigs bstan par bzhed pa'i phyir /
der thal /
glags dang bcas pa'i tshig yin pa'i phyir /
zhes sogs gsungs pa'i phyir /
legs ldan bdag skye med pa las bzlog pas gzhan skye 'phen par bzhed pa de /
skye ldan gyi myu gu chos can /
skye ba don med dang thug med du thal /
bdag las mi skye ba'i phyir /
zhes pa'i rtags bzlog pa'i don du 'dod pa mi 'thad de /
bdag skye med pa rtags su bkod par mi bzhed pa'i phyir /
der thal /
sgrub par bya ba bzlog pas gzhan skye 'phen par gsungs pa'i phyir te /
bsgrub par bya ba dang de'i chos bzlog pa'i don mngon pas dngos po rnams gzhan la skye bar 'gyur ba dang /
zhes sogs gsungs pa'i phyir /
kha cig /
grub pa'i mtha' dang 'gal bar 'gyur ro / /
zhes pa'i don mtha' bzhi'i skye ba med pa'i dam bca' med dgag du 'dod pa'i grub mtha' dang 'gal ba'i skyon brjod pa yin zer na /
de mi 'thad par thal /
de 'dra'i dam bca' med dgag du dbu sems sus kyang mi 'dod pa'i phyir /
der thal /
dam bca' 'dus byas su 'dod pa'i phyir /
mkhas pa kha cig /
legs ldan gyi sangs rgyas bskyangs kyi 'grel ba'i /
dngos po bdag gi bdag nyid du yod pa rnams la yang skye ba la dgos pa med do / /
zhes pa la yang sgra yod @# / /
bar ma dgongs gsung ba mi 'thad de /
legs ldan gyis de gzigs pa gang zhig /
gzigs bzhin du de la yang sgra mi dgongs pa mi 'thad pa'i phyir /
der thal /
'grel pa klog shes pa'i blo dman pas kyang yang sgra yod par nges nus pa'i phyir /
kho na re /
de la de yod par ma dgongs par thal /
shes rab sgron me'i skyon brjod kyi skabs su /
mdor bstan drangs nas skyon brjod rgyas bshad ma drangs pa'i phyir /
zer na /
'gal khyab bo / /
'o na /
zla bas skyon spong gi skabs su /
de dag gi skye ba don med pa nyid du 'gyur zhes pa dang /
dngos po bdag gi bdag nyid du yod pa rnams ni yang skye ba la dgos pa med do / /
zhes pa gnyis mdor bstan rgyas bshad du sbyar nas /
de dag gi zhes pas rang gi bdag nyid du yod pa gtan tshigs dang /
skye ba don med pa nyid du 'gyur zhes pa la yang sgra 'og ma la yang sgra yod pa bzhin du sbyar dgos par gsungs pa gang zhig /
khyed ltar na gong 'og gnyis ka la yang sgra yod pa ma dgongs par mtshungs pa'i phyir /
kho na re /
yang sgra tsam rang ma dgongs pa min gyi de don la sbyor ba ma dgongs pa yin zer na /
'o na /
legs ldan gyis sangs rgyas bskyangs kyi 'grel pa des yang sgra sbyar ba'i bdag skye 'gog tshul cig bstan par ma dgongs par thal /
thal 'gyur gyi sgo nas 'gog tshul la sbyar ba yang ma dgongs /
gtan tshigs kyi sgo nas 'gog tshul la sbyar ba yang ma dgongs /
de las gzhan gyi rigs pa la sbyar ba yang ma dgongs pa'i phyir /
rtags dang po gnyis dngos /
gsum pa ma grub na /
rtog bzo las ma 'das so / /
rtsa bar 'dod na /
skabs 'di'i brjod byas stong pa'i tshig du dgongs par thal /
'dod pa de'i phyir /
kha cig /
bdag skye la 'gal brjod kyi thal 'gyur gnyis la brten nas bdag skye 'dod pa'i log rtog mngon 'gyur ba mgo gnon pa tsam nus kyi /
de med par rtogs pa'i rjes dpag bskyed mi nus zer na /
tshig gsal las /
slob dpon ni gnas ma yin par yang rjes su dpag pa 'tshang bar byed pa ni bdag nyid rjes su dpag pa la dga' ba nyid mngon par byed pa yin no / /
zhes gsungs pa mi 'thad par thal /
'gal brjod kyi thal 'gyur gnyis la brten nas bdag skye med par rtogs pa'i rjes dpag skyed mi nus pa'i phyir /
der thal /
de 'dra'i rjes dpag skyed pa la de 'gog byed kyi rtags sbyor nges par 'god dgos pa'i phyir /
gzhan yang /
thal rang gi khyad par gtan tshigs yang dag khas len mi len gyi sgo nas 'byed par thal /
dam bca' 'thad pa'i phyir /
'dod mi nus te /
stong mthun chen mo las /
rang rgyud kyi gtan tshigs 'gog pa'i skabs su /
thal 'gyur tsam la brten nas de kho na nyid rtogs pa'i rjes dpag skye ba yod par gsungs so / /
gzhan yang /
'gal brjod kyi thal 'gyur yang dag tsam la brten nas bdag skye med par rtogs pa'i rjes dpag skye nus par thal /
de nus par gzugs na gzugs ni rgyu med par / /
thal bar 'gyur te don gang yang / /
zhes sogs mgon po'i lung gi sgo nas tshig gsal gyis sgrub /
de log rtog dpal gzhom pa tsam gyi don du byed mi rigs pa'i phyir te /
legs ldan gyi ngor de sgrub mi dgos pa'i phyir /
der thal /
des de khas blangs zin pa'i phyir /
rtsa she Tik chen las /
legs ldan gyi bzhed pa 'god pa'i skabs su /
dngos zin gyi rtags bzlog na bsgrub bya yang dngos zin gyi dam bca' yang bzlog dgos te mtshungs pa'i phyir ro / /
zhes pa'i don rgyu mtshan mtshungs pa la byed zer na /
de mi rigs te /
rang dang legs ldan gang gi lugs la yang skye ldan gyi myu gu chos can /
bdag las mi skye ste /
skye ba don med dang thug med yin pa'i phyir /
zhes pa'i rtags dang bsgrub bya la gnod byed yod med de mi mtshungs pa'i phyir /
der thal /
rtags sor bzhag na gnod byed yod /
bsgrub bya sor bzhag la gnod byed med pa'i phyir /
legs ldan 'byed kyi sangs rgyas bskyangs 'gog pa'i tshul la kha cig /
myu @# / /
gu chos can /
skye ba don bcas dang thug bcas ma yin par thal /
bdag las skye ba'i phyir /
zhes pa'i thal 'gyur de sgrub byed 'phen pa'i thal 'gyur du thal /
de sangs rgyas bskyangs kyi 'grel pa de'i dngos bstan gyi thal 'gyur gang zhig /
sgrub byed mi 'phen pa'i thal 'gyur gyis bdag skye 'gog mi nus pa'i phyir /
'dod na /
'phags pa yab sras kyi skye ba don bcas dang thug bcas mi bzhed pa'i grub mtha' dang 'gal lo / /
zhes zer zhing /
des na thal 'gyur ba rang lugs la skye ba don bcas dang thug bcas khas mi len zer na /
myu gu la sogs rnams kyi skye ba 'dir rnyed mi 'gyur zhing / /
zhes sogs bshad pa mi 'thad par thal /
dpal ldan zla bas sa bon las myu gu skye ba zhal gyis mi bzhes pa'i phyir /
byas pa la kho na re /
myu gu skyes zin skye bar thal /
de skyes zin pa gang zhig /
skye ba'i phyir /
rtags khas /
'dod na /
skyes zin skye ba yod par thal /
'dod pa'i phyir /
'dod na /
slar yang skye ba yod par thal lo / /
'dod na /
bdag skye yod par thal lo zer zhing /
tha snyad du myu gu skye ba yin no zhes zer ro / /
shes bya chos can /
tha snyad du myu gu skyes zin skye ba yin par thal /
tha snyad du myu gu skyes zin pa gang zhig /
tha snyad du myu gu skye ba'i phyir /
khyab pa khas /
'dod na /
tha snyad du skyes zin skye ba yod par thal /
'dod pa'i phyir /
'dod na /
tha snyad du slar yang skye ba yod par thal /
'dod pa'i phyir /
'dod na /
tha snyad du bdag skye yod par thal /
'dod pa'i phyir /
'dod na /
'jug pa las /
dngos po bdag las 'byung zhes rab tu btags pa 'di / /
de nyid dang ni 'jig rten du yang rigs pa ma yin no / /
zhes bshad pa mi 'thad par thal /
'dod pa'i phyir /
'khor gsum /
kha cig /
myu gu chos can /
rang rgyu las skye ba don med par thal /
rang rgyu'i dus su grub zin pa'i phyir /
ma khyab na /
thug med du skye bar thal /
rang rgyu'i dus su grub zin slar yang skye ba'i phyir /
zhes pa'i thal 'gyur 'di sangs rgyas bskyangs kyi 'grel ba'i dngos bstan gyi thal 'gyur yin no / /
zer na /
myu gu chos can /
rang rgyu las skye ba don med par thal /
rang rgyu'i dus su grub zin yod pa'i phyir /
zhes pa'i thal 'gyur chos can /
khyod kyi rtags tshad mas grub par thal /
khyod dngos po bdag gi bdag nyid du yod pa rnams la yang skye ba la dgos pa med do / /
zhes pa'i rgyas bshad kyi 'grel ngag dang po de'i dngos bstan gyi thal 'gyur yin pa'i phyir /
rtags khas /
'dod na /
myu gu chos can /
rang rgyu las skye ba don med par thal /
rang rgyu'i dus su grub zin yod pa'i phyir /
'khor gsum /
yang kha cig /
myu gu chos can /
sa bon las skye ba don med par thal /
sa bon gyi dus su grub zin pa'i phyir /
ma khyab na /
de chos can /
thug med du skye bar thal /
sa bon gyi dus su grub zin sa bon las skye ba'i phyir /
ces pa 'grel ba'i don yin zer na /
thal 'gyur dang po chos can /
khyod kyi rtags tshad mas grub par thal /
khyod sangs rgyas kyi skyang+s+k+yi 'grel ngag dang po de'i dngos bstan gyi thal 'gyur yin pa'i phyir /
rtags khas /
'dod na /
myu gu chos can /
sa bon las skye ba don med par thal /
sa bon gyi dus su grub zin yod pa'i phyir /
'khor gsum /
yang kha cig /
myu gu chos can /
slar yang skye ba don med dang /
thug med yin par thal /
bdag las skye ba'i phyir /
zhes pa'i thal 'gyur 'grel pa dang po de'i dngos bstan gyi thal 'gyur yin zer na /
dngos po bdag gi bdag nyid du yod pa rnams zhes pa'i bdag gi bdag nyid de bdag skye la byed rigs par thal /
dam bca' de'i phyir /
'dod na /
'grel ngag des bdag skye 'gog pa'i gzhan grags kyi rtags yang dag ma bstan par thal /
'dod pa'i phyir /
'dod mi nus te /
zla ba dang rje yab sras kyi bzhed pa dang 'gal ba'i phyir /
kha cig /
grangs can gyi dam bca' la btags nas skyon brjod tshul la mngon par mi gsal ba'i tshul gyis grub pa'i myu gu bdag las mi skye bar sgrub na gtan tshigs gang bkod kyang khyab pa 'gal ba'i skyon du 'gyur /
zhes skyon brjod zer na /
mngon par mi gsal ba'i tshul gyis grub pa'i myu gu chos can /
bdag las mi skye bar thal /
mngon par gsal zin gyi myu gu yin pa'i phyir byas na /
'khor gsum @# / /
ka la lan med pas grangs can yang rigs pa byang bas de ma thag 'khor gsum khas mi len pas /
chos can kha rgyangs kyi dbang du byas pa yin nam snyam /
! /
gnyis pa rang lugs la /
bdag skye 'dod pa'i phyogs snga ma brjod ba dang /
de 'gog byed sangs rgyas bskyangs kyi 'grel pa bkod pa /
de la legs ldan gyis skyon brjod tshul /
zla bas skyon de spangs nas /
'grel pa'i dgongs pa gsal bar bshad pa'i tshul dang bzhi las /
dang po la grangs can gyis sa myug gnyis bden par grub pa zhe phugs su 'tshad /
bden grub kyi ngo bo tha dad na 'brel med du song gis dogs nas sa myug gnyis spyi gtso bo cha med kyi ngang du ngo bo gcig tu dam bcas nas de bsgrub pa'i tshe /
spyir med pa mi skye bas myu gu yang sa bon gyi dus na yod pa skye dgos /
zhes rigs pa ltar snang gi sgrub byed smra /
rang gi bdag nyid du grub pa dang slar yang skye ba mi 'gal zhing /
de dang skyes zin slar yang skye ba 'gal bar 'dod /
mdor bsdus ba ni gong du yang bshad zin pa ltar ro / /
gnyis pa la de lta bu'i log par rtog pa 'gal brjod kyi thal 'gyur gnyis mdor bstan rgyas bshad gnyis kyis bstan nas 'gog pa la /
dngos po rnams bdag las skye ba med de /
de dag gi skye ba don med pa nyid du 'gyur ba'i phyir dang /
shin tu thal bar 'gyur ba'i phyir ro / /
dngos po bdag gi bdag nyid du yod pa rnams la ni yang skye ba dgos pa med do / /
ci ste yod kyang skye na nam yang mi skye bar mi 'gyur ro / /
zhes gsungs /
de la legs ldan gyi skyon brjod tshul la /
legs ldan gyis 'grel pa de'i don ji ltar dgongs tshul /
dgongs nas skyon brjod tshul gnyis /
dang po yod de /
des bdag las skye ba med de zhes pas mgon po'i dam bca' de bskyar /
de dag gi skye ba don med par 'gyur ba dang /
zhes pas bzlog phyogs dam bca' ba la /
skye ldan gyi dngos po rnams chos can /
skye ba don med par thal /
bdag las skye ba'i phyir /
ma khyab na /
de thug med du thal /
ma khyab pa de'i phyir /
zhes pa'i thal 'gyur gnyis 'phangs par dgongs pa'i phyir /
bsdu na dngos po rnams bdag las mi skye ste /
bdag las skyen+d+ngos po de dag gi skye ba don med dang /
thug med du 'gyur ba'i phyir /
zhes bstan par dgongs /
dngos po bdag gi bdag nyid du yod pa rnams la yang skye ba zhes sogs kyi don ni /
zla bas bshad pa ltar gyi thal 'gyur gnyis bstan par dgongs so / /
gnyis pa dgongs nas skyon brjod tshul la /
slob dpon legs ldan 'byed na re /
sangs rgyas bskyangs kyi 'grel bas bdag skye 'gog tshul de mi rigs te /
des bdag skye 'gog nus kyi gtan tshigs yang dag dang dpe ma brjod pa'i phyir dang /
grangs can gzhan gyis mgon po klu sgrub kyi bdag skye med par dam bcas pa'i dam bca' la brtags nas skyon brjod pa'i nyes pa ma bsal ba'i phyir dang /
rgol ba gzhan gyis klan ka'i glags yod pas kyang mi rigs pa'i phyir /
dang po yod de /
dngos zin ltar na skye ldan gyi myu gu chos can /
bdag las mi skye ste skye ba don med dang /
thug med yin pa'i phyir zhes pa'i rtags sbyor cig bkod pa gang zhig /
de gtan tshigs rgol ba gnyis ka la ma grub pa'i gtan tshigs su 'gyur ba'i phyir /
gnyis pa der thal /
grangs can na re /
khyed kyi dngos po rnams bdag las mi skye zhes pa de rgyu dus su mi gsal ba'i tshul gyis yod pa'i myu gu de mi skye ba'i don yin nam /
mngon par gsal zin gyi myu gu der mi skye ba'i don dag las gang yin /
dang po ltar na /
de de ltar mi skye zhes gtan tshigs gang bkod kyang khyab pa 'gal ba'i gtan tshigs su 'gyur /
gnyis pa ltar ni nged grangs can yang mngon par gsal zin gyi myu gu bdag las skye bar mi 'dod pas nged kyis grub zin sgrub pa'i gtan tshigs su 'gyur /
zhes nyes pa smras pa ma bsal ba'i phyir /
gsum pa yod de /
dngos zin ltar na ni sngar bshad pa ltar ram /
yang na bdag las mi skye ste /
bdag las skye na skye ba don med dang thug med du 'gyur ba'i phyir /
zhes pa gang rung las ma 'das /
dang po la ma grub bo /
gnyis pa la grub zin sgrub par 'gyur @# / /
ba'i sgo nas mi rigs pas skabs kyi don las bzlog pas te /
dngos zin gyi sbyor ba las bzlog ste 'god dgos te /
dngos zin la nyes pa bshad ma thag pa yin pa'i phyir /
des na /
skye ldan gyi dngos po rnams bdag las mi skye ste /
bdag las skyen+s+k+ye ba don med dang thug med du thal par 'gyur ba las dngos po'i skye pa don bcas dang thug bcas yin pa'i phyir /
zhes don bcas dang thug bcas rtags su 'god par mngon /
de ltan+m+tshungs pas dam bca' yang bzlog dgos /
de yang rtags bzlog pa ltar mi rung bas bdag skye bcad tsam las gzhan pa'i skye ba cig sgrub byar byas par 'gyur te /
bdag skye ni bkag /
rtags khyad par ba skye ba don bcas thug bcas rtags su bkod pa'i phyir /
rtags bzlog pa ltar byar mi rung ste /
bdag skye 'gog pa'i skabs su bdag skye sgrub du mi rung ba'i phyir /
bdag skye rnam par bcad tsam las gzhan pa'i skye ba sgrub byar byed na gzhan skye 'phangs par song ste /
dngos po skye ba la bdag skye gzhan skye gang rung las ma 'das bdag skye bkag pa'i phyir /
gzhan skye 'phen par 'dod na /
bdag skye med par dam bca' ba'i dam bca'i bzhed don ma yin dgag du 'gyur bas de med dgag du 'dod pa'i sangs rgyas pa spyi'i grub mtha' dang 'gal lo / /
zhes skyon brjod pa la /
'di la kha cig gi de ni rigs pa ma yin te /
gtan tshigs dang dpe ma brjod pa'i phyir dang /
gzhan gyis smras pa'i nyes pa ma bsal ba'i phyir ro / /
thal bar 'gyur ba'i tshig yin pa'i phyir /
skabs kyi don las bzlog pas bsgrub par bya ba dang /
de'i chos bzlog pa'i don mngon pas dngos po rnams gzhan las skye bar 'gyur ba dang /
skye ba 'dras bu dang bcas pa nyid du 'gyur ba dang /
skye ba thug pa yod par 'gyur ba'i phyir /
grub pa'i mtha' dang 'gal bar 'gyur ro zhes skyon smras te /
zhes gsungs so / /
zla bas skyon spangs pa'i sgo nas sangs rgyas bskyangs kyi 'grel pa'i dgongs pa gsal bar bshad pa la /
tshig gsal las /
skyon 'di dag thams cad ni rigs pa ma yin par kho bo cag gis mthong ngo / /
zhes sogs kyi 'grel pa rnams gsungs /
de rnams gyi don ni /
legs ldan gyis brjod pa'i skyon dang po med de /
phyir rgol rigs pa smra ba'i mdun du rigs pas 'grub pa'i dam bca' bzhag /
de la rigs pa yang dag gi sgrub byed 'god pa rigs pa smra ba'i lugs yin na /
grangs can la med pa mi skye ba'i rgyu mtshan gyis rgyu dus na med pa yang mi skye zhes rigs pa ltar snang las 'god rgyu med pas grangs can rang la slu bar byed pa'i phyir /
grangs can gyis rdzas rgyun 'ga' zhig la bdag skye med par sgrub pa'i rigs pa 'god dgos na'ang ma bkod pa'i skyon med /
grangs can gyis rang gi bdag nyid du grub zin gyi slar yang skye dgos par 'dod pa khas blangs pa la 'gal ba brjod pa'i thal 'gyur gnyis bstan zhing de las dgos nus lhag pa khyod 'dod pa'i rang rgyud kyi gtan tshigs la med pa'i phyir dang /
dbu ma pas rang rgyud kyi gtan tshigs khas blangs du yang mi rung bas de la grangs can gyis smras pa'i nyes pa ma bsal ba'i nyes pa med pa'i phyir /
rang rgyud kyi gtan tshigs khas mi len na'ang /
rjes dpag skyed pa la gzhan grags kyi gtan tshigs 'god dgos pa las ma bkod cing /
de la gzhan gyis smras pa'i nyes pa ma bsal ba'i skyon yod do zhe na /
de'i skyon med de /
gong du bshad pa bzhin gyi khas blangs la 'gal ba brjod pa'i thal 'gyur yang dag gnyis bstan po gang zhig /
des 'gal 'du ma mthong nas mi ldog na gzhan grags kyi rtags sbyor gyis 'gal ba mthong mi nus mthong yang bsnyon sding+s+nas mi ldog na /
de 'dra'i rgol ba rtsod zlarmi rung ba'i phyir /
des na rtags sbyor 'god mi dgos pa'i gnas su yang 'god dgos rang zhes nan gyis 'tshang mi rigs te /
de lta na slob dpon rang nyid tshar gcod rjes 'dzin gyi rtog ge'i bstan bcos la mkhas pa tsam zhig ston pa snying por mdzad pa yin pa'i phyir /
rgol ba'i rigs 'ga' zhig la sbyor ba 'god dgos na'ang ma bkod pa'i skyon med de /
de dag gi zhes pa /
dngos po bdag gi bdag nyid du yod pa zhes pas rgyas par bshad nas /
rang gi bdag nyid du yod pa gtan @# / /
tshig su bstan /
skye ba don med pa nyid du 'gyur ba dang /
zhes pa yang skye ba la dgos pa med do zhes pas rgyas par bshad nas sgrub chos bstan /
dngos po rnams zhes pa'i rnams sgra'i khongs nas mngon par gsal mi gsal gyi myu gu gnyis ston nas /
rgyu dus su mi gsal ba'i tshul gyis yod par 'dod pa'i myu gu shes 'dod chos can dang /
mngon gsal gyi myu gu mthun dper rang gi bdag nyid du grub zin gtan tshigs su bzung bas rgol ba gnyis ka la ltos pa'i 'gal /
ma nges /
ma grub pa'i gtan tshigs kyi skyon dang bral /
mngon gsal myu gu mthun dper gzung bas rgol pa gnyis ka la dpe ma grub pa'i skyon yang med pa'i phyir /
der thal /
gnyis pa'i lugs la de gnyis rtags chos gnyis ldan yin pa'i phyir /
thal 'gyur gyi bzlog don rtags su bkod pas /
gzhan skye 'phangs pa de la brten nas bdag skye med par dam bca' ba'i dam bca'i bzhed don med dgag du 'dod pa'i grub mtha' dang 'gal ba'i skyon yang med de /
bzlog phyogs dam bca' ba la /
skye ba don med thug med tsam thal chos su byas pa'i thal 'gyur 'phangs pa ma yin gyi /
slar yang skye ba don med thug med thal chos su byas pa'i thal 'gyur gnyis 'phangs /
de yang bzlog don rang nyid khas len 'dod nas 'phangs pa min gyi thal 'gyur gyi gsal ba'i bzlog phyogs grangs can gyi khas blangs pa la gnod pa ston par bzhed nas 'phangs pa'i phyir /
des khas len 'dod med kyang 'phangs pa tsam gyis khas len dgos pa ma yin /
sgra de la don de ston pa'i nus pa yod na smra ba po rang dbang med par mi byed par smra ba po'i brjod 'dod kyi rjes su byed pa'i phyir /
de skad du yang /
tshig gsal las /
thal bar 'gyur ba bzlog pa'i don dang yang pha rol po nyid 'brel ba yin gyi kho bo cag la ma yin te /
rang la dam bca' ba med pa'i phyir /
zhes gsungs pa'i phyir ro / /
'o na /
shugs bstan gyi rtags sbyor dang /
dngos bstan gyi thal 'gyur gnyis kyi mtshan gzhi gang zhe na /
sgrub dag du byed na yan lag lnga ldan 'god /
rtags sbyor du byed na /
skye ldan gyi myu gu chos can /
bdag las mi skye ste /
rang gi bdag nyid du grub zin pa'i phyir /
dper na /
mngon gsal gyi myu gu bzhin zhes pa dang /
de ston gyi thal 'gyur ni don dam dang tha snyad kyi khyad tsam ma gtogs 'dra yang dngos bstan dang bstan na /
rgyu dus su mi gsal ba'i tshul gyis yod par 'dod pa'i myu gu chos can /
slar yang skye ba don med par thal /
rang gi bdag nyid du grub zin pa'i phyir /
ma khyab na /
slar yang skye ba thug pa med par thal /
ma khyab pa de'i phyir /
zhes pa gnyis po sbyor ba ni /
rgyu dus su mi gsal ba'i tshul gyis yod par 'dod pa'i myu gu chos can /
bdag las mi skye ste /
bdag las skye na slar yang skye ba don med dang thug med du 'gyur ba'i phyir /
ji ltar 'gyur na thal 'gyur gnyis rgyas pa 'god /
gsum pa skyon spong la /
kha cig /
skye ba smra ba'i grangs can gyi skyes zin skye bar smra bar thal /
des myu gu skyes zin par smra ba gang zhig /
des myu gu skye bar smra ba'i phyir zer na /
phyi ma ma grub ste /
des myu gu gsal zin par 'dod pa'i phyir /
der thal /
des myu gu mngon sum du mthong bar 'dod pa'i phyir /
grangs can gyis myu gu skye bar khas len bar bde na thal 'gyur dang po yang khyab med kyi lan no / /
yang /
des myu gu myu gu las skye bas 'dod bar thal /
de 'gog pa'i tshe /
de ni de las 'byung na yon tan 'ga' yang yod ma yin /
zhes gsungs pa'i phyir /
zhe na /
skyon med de /
sa myug gnyis rang bzhin gyis grub pa'i ngo bo gcig la tha dad gtan med kyi gcig tu 'phul nas 'gog pa yin pa'i phyir /
'di 'bra'idgag bya la btugs+'+gog tshul gzhan yang shes dgos so / /
yang grangs can gyis sa myug gnyis cha med du 'dod bar thal /
spyi gtso bo cha med kyi ngang du rang bzhin gcig tu 'dod pa'i phyir /
zer na /
ma khyab te /
'o na /
dbu ma bas sa myug gnyis med dgag du ro gcig par 'dod par thal /
bden stong du ro gcig par 'dod pa'i phyir /
khyab pa khas /
kha cig /
legs ldan gyis skye ba don med pa nyid du 'gyur zhes pa la slar yang gi don dgongs par thal /
slar yang skye ba don med dang thug med du thal ba'i thal 'gyur gnyis kyi bzlog don pha rol grangs can gyis khas blangs kyi rang gis khas mi len pa'i skyon spong mdzad pa gang zhig /
ma dgongs na de 'dra'i skyon spong mdzad don med pa'i phyir /
zer na /
de 'dra'i skyon spong mdzad pa'i rgyu mtshan gyis kyang legs ldan gyis skye ba don med pa nyid du 'gyur zhes pa la slar yang gi don ni dgongs @# / /
par thal /
'grel pa des skye ba don med dang thug med tsam 'phangs pa min gyi slar yang skye ba don med dang de thug med 'phangs ba de'i bzlog phyogs pha rol grangs can gyis khas blangs pas nang 'gal /
kho bo cag la bzlog phyogs khas len med pas 'gal ba med ces skyon spong mdzad pa gang zhig /
legs ldan byi de la slar yang gi don dgongs na zla bas legs ldan gyi ngor de la slar yang gi don yod pa sgrub mi dgos shing /
sangs rgyas bskyangs skye ba don bcas thug bcas bzhed /
slar yang skye ba don bcas thug bcas mi bzhed par yang legs ldan gyis dgongs pa'i phyir /
des na de 'dra'i skyon spong byed don med zer ba khegs /
kho na re /
rtags bzlog na dam bca' bzlog dgos te /
mtshungs pa'i phyir /
zhes smras par 'dod pa yang mi rigs te /
khyod kyi bzlog tshul de rtags chos so sor bzlog pa yin gyi ldog khyab gyi bzlog tshul ma yin pa'i phyir zer na /
yang ma khyab te /
legs ldan rang rgyud kyi rtags sbyor cig ma bkod par bdag skye med par rtogs pa'i rjes dpag skyed mi nus pa thugs phugs su 'tshang nas skyon brjod mdzad pa yin pas don lam dgongs yusmo cher song ba yin pa'i phyir /
kho na re /
slob dpon legs ldan 'byed gzhan skye'i mtha' khas len par thal /
mtha' bzhi'i skye ba 'gog pa'i skabs 'dir /
gzhan skye ba zhedpar khas len rigs pa'i phyir /
zer na /
ma khyab /
'o na /
mdun gyi skyes bu lan 'debs pa po chos can /
khyod kyi bden skye khas blangs par thal /
bden skye 'gog pa'i skabs su skye ba khas blangs pa'i phyir /
'khor gsum /
rtsa ba'i thal 'gyur la 'dod du mi rung ste /
slob dpon de 'dra'i skye ba mtha' bral gyi skye bar bzhed pa'i phyir /
legs ldan yang /
skye ba don bcas dang thug bcas bdag skye med par sgrub pa'i rtags yang dag tu bzhed par thal /
des de ltar sgrub pa'i gtan tshigs ltar snang gsum po gang rung du mi bzhed pa'i phyir /
ma grub na /
ma grub pa'i gtan tshigs su bzhed par thal /
ma grub pa gang zhig /
gzhan gnyis po gang rung du mi bzhed pa'i phyir /
rtags sla /
'dod na /
grub zin sgrub pa'i ma grub pa'i gtan tshigs su bzhed par thal /
'dod pa'i phyir /
'dod mi nus ste /
des myu gu skye ba tshad mas nges na myu gu bdag las mi skye bar tshad mas nges par ma khyab par bzhed pa'i phyir /
der thal /
de ma khyab pa'i phyir zer na /
lan ji ltar 'debs dgongs cig /
rang rgyud pa yin na gzhan skye 'dod pas khyab par thal /
legs ldan de bzhed pa'i phyir /
zer na /
ma khyab te /
stong mthun gyi gsungs rigs ltar na spyan ras gzigs brtul zhugs mi bzhed pa ltar gsungs pa'i phyir /
kho na re /
legs ldan gyis dngos po bdag gi bdag nyid du yod pa rnams la /
zhes sogs la yang sgra'i don ma dgongs par thal /
shes rab sgron mes skyon brjod kyi tshe mdor bstan drangs nas /
dngos po bdag gi zhes sogs ma drangs pa mdor bstan rgyas bshad gnyis kyi don gcig tu dgongs nas ma drangs pa'i phyir /
zer na /
ma yin te /
'gal brjod kyi thal 'gyur tsam gyi bdag skye med par rtogs pa'i rjes dpag skye mi nus pa rang dgongs pa'i thugs yusyin pa'i phyir /
der thal /
yab sras kyi gsung las kyang yang sgra yod med tsam la rang rtsod pa ma yin par gsungs pa'i phyir /
kho na re /
'gal brjod kyi thal 'gyur tsam la brten nas bdag skye med par rtogs pa'i rjes dpag skyed mi nus par thal /
rjes dpag yin na rang gi rten rtags yang dag la brten nas skyes pas khyab pa'i phyir /
zer na /
ma khyab ste /
thal 'gyur gyi sgo nas rtags yang dag bkod pa dang /
sbyor ba'i sgo nas bkod pa gnyis la 'god tshul mi 'dra ba ma gtogs dgos pa 'grub pa la 'dra bar gsungs pa'i phyir te /
gang las gtan tshigs dang dpe bkod pa 'bras bu dang bcas par 'gyur ba /
zhes gsungs pa'i phyir /
stong mthun chen mor legs ldan 'byed kyi bzhed pa skyar+tshul la skyon 'phen pa kha cig /
legs ldan @# / /
gzhir bzhag la myu gu yod myu gu don dam par med ces pa'i tshig des myu gu tha snyad du yod pa 'phangs par thal /
myu gu skye myu gu bdag las mi skye zhes pa'i tshig des myu gu gzhan las skye ba 'phangs pa'i phyir /
rtags khas /
gzhan yang /
shes bya la yod med gnyis su kha tshon chod par thal /
skye ba la bdag skye dang gzhan skye gnyis su kha tshon chod pa'i phyir /
'dod na /
dngos po la rtag mi rtag gnyis su kha tshon chod par thal /
'dod pa'i phyir /
zer na /
skyon med de /
legs ldan gzhir bzhag la /
skye ba la bdag skye gzhan skye gnyis su kha tshon chod zhes pa ni skye ba la de gnyis gang rung las ma 'das zhes pa'i don yin gyi /
skye ba la de gang rung du grangs nges zhes pa'i don ma yin pa'i phyir /
kha cig /
legs ldan gzhir bzhag la /
slob dpon sangs rgyas bskyangs kyi 'grel ngag gi dngos zin sgrub bya bzlog par khas len par thal /
bsgrub par bya ba bzlog pa'i don mngon pas zhes bshad pa'i phyir /
khyab ste /
de'i chos bzlog pa'i don mngon pas zhes bshad na sangs rgyas skyang+s+k+yi 'grel ngag de'i dngos zin gyi rtags zlog par khas len pas khyab pa'i phyir /
rtags khas /
'dod na /
sangs rgyas skyang+s+des dngos po rnams bdag skye rnam par bcad tsam ma yin par khas len par thal /
'dod pa'i phyir /
'dod na /
dngos po rnams skye ba don bcas thug bcas yin /
bdag las mi skye zhes pa'i ngag des dngos po rnams gzhan las skye bar 'phangs par khas len par thal /
'dod pa'i phyir /
'dod na /
slob dpon sangs rgyas skyang+s+k+yis mtha' bzhi las skye ba 'gog pa'i skabs su gzhan skye khas len par thal /
'dod pa'i phyir /
'dod mi nus te /
des de 'gog pa'i skabs su don dam par gzhan la skye ba 'gog pa'i phyir zer na /
shes bya chos can /
yod pa'i myu gu don dam par med ces pa'i ngag des myu gu yod pa 'phangs par thal /
myu gu don dam par med ces pa'i ngag des myu gu yod par 'phangs pa'i phyir /
khyab pa khas /
'dod na /
yod pa'i myu gu don dam par med ces dam bcas pa'i tshe myu gu yod par dam bcas pa yin par thal /
'dod pa'i phyir /
'dod na /
yod pa'i mo gsham bu don dam par med ces dam bcas pa'i tshe mo gsham bu yod par dam bcas par thal /
'dod pa'i phyir /
'dod na /
yod pa'i mo gsham bu don dam par med par dam bcas pa'i gang zag yin na /
de yod par dam bcas pa'i gang zag yin dgos par thal lo / /
gzhan yang /
legs ldan gzhir bzhag nas /
slob dpon sangs rgyas bskyangs des skye ba don bcas dang thug bcas myu gu bdag las mi skye bar sgrub pa'i rtags yang dag du khas len par thal /
des myu gu chos can /
skye ba don med thug med yin par thal /
bdag las skye ba'i phyir zhes pa'i thal 'gyur sgrub byed 'phen pa'i thal 'gyur du khas len pa'i phyir /
der thal /
sangs rgyas bskyangs kyi thal 'gyur de dngos po bdag gis bdag nyid du yod pa rnams la zhes sogs kyi 'grel pa de'i dngos bstan gyi thal 'gyur du 'dod pa gang zhig /
'grel pa des bdag skye 'gog pa'i sgrub byed 'phen pa'i thal 'gyur cig bstan par khas len pa'i phyir te /
de 'gog pa'i sgrub byed mi 'phen pa'i de bstan par khas mi len pa'i phyir /
gnyis pa ma grub na /
sgrub par bya ba dang /
de'i chos bzlog pa'i don mngon pas /
zhes sogs kyi legs ldan gyis 'phangs pa'i thal 'gyur rnams khas len med pa'i thal 'gyur yin par thal lo / /
gzhan yang /
dngos po rnams chos can /
med dgag yin par thal /
bdag skye rnam par bcad tsam yin pa'i phyir /
rtags khas /
khyab te /
thogs bcas kyi reg bya bkag tsam yin na med dgag yin dgos pa'i phyir rtags khas blangs te /
sangs rgyas bskyangs kyis dngos po rnams bdag skye rnam par bcad tsam ma yin @# / /
par khas len par thal zhes bsal ba tshad bsal byas shing /
dngos po rnams bdag skye rnam par bcad tsam du khas len pa'i phyir /
'o na /
thal 'gyur bas rang rgyud kyi gtan tshigs khas mi len tshul ji lta bu zhe na / /
! / /
'di la /
thal rang gi don cung zad bshad pa dang /
rang rgyud gtan tshigs kyi mi bzhed tshul dngos dang gnyis las /
dang po la /
spyir dkon mchog gsum la skyabs su 'gro zhing lta ba bka' rtags kyi phyag rgya bzhi khas len pa'i grub mtha' smra ba /
nang pa sangs rgyas pa'i mtshan nyid du 'jog /
de la nang sde dngos smra ba dang /
ngo bo nyid med par smra ba gnyis /
gzhi 'dus byas thams cad kyi steng du bden grub khas len pa'i nang sde'i grub mtha' smra ba /
nang ste dngos smra ba'i mtshan nyid /
gzhi dngos po gang yang rung ba zhig gi steng du bden med khas len pa'i nang sde'i grub mtha' smra ba'i gang zag /
ngo bo nyid med par smra ba'i mtshan nyid /
snga rabs pa kha cig /
de la dbye na gzhung phyi mo'i dbu ma pa dang phyogs yongs 'dzin gyi de gnyis /
dang po ni klu sgrub Ar+ya? de wa gnyis yin /
de gnyis la de ltar 'chad pa'i rgyu mtshan yod de /
rjes 'brang thams cad kyi khyad par med par yid ches kyi gnas su byed pa'i rgyu mtshan gyis de ltar bshad pa'i phyir /
phyogs yongs 'dzin gyi dbu ma pa la mdo sde spyod pa'i de dang /
rnal 'byor spyod pa'i de dang /
'jig rten grags sde spyod pa'i de dang gsum dang po ni legs ldan dang /
ye shes snying po gnyis lta bu /
de gnyis la de ltar 'chad pa'i rgyu mtshan yod de /
rang rig khas mi len /
phyi don khas len pa'i dbu ma pa yin pa'i rgyu mtshan gyis de ltar bshad pa'i phyir /
gnyis pa ni 'phags seng gnyis lta bu de gnyis la de ltar 'chad pa'i rgyu mtshan yod de /
rang rig khas len /
phyi don khas mi len pa'i dbu ma pa yin pa'i rgyu mtshan gyi de ltar bshad pa'i phyir /
gsum pa ni /
sangs rgyas bskyangs dang /
dpal ldan zla ba lta bu yin /
de gnyis la de ltar 'chad pa'i rgyu mtshan yod de /
tha snyad kyi rnam gzhag grub mtha' smra ba su dang yang mi bstan par /
'jig rten gyi tha snyad dang bstan nas khas len pa'i rgyu mtshan gyis de ltar bshad pa'i phyir /
zhes zer ba la /
skyon 'phen pa kha cig /
myu gu chos can /
rang gi rgyu rkyen la brten nas ma skyes par thal /
bden par grub pa'i phyir /
zhes pa'i thal 'gyur sgrub byed 'phen pa'i thal 'gyur yang dag tu song ba'i rgol ba chos can /
dbu ma pa'i mtshon bya der thal /
khyod rang gi mtshan nyid de'i phyir /
der thal /
rgyu rkyen las skyes pa bden med du tshad mas nges pa'i phyir /
der thal /
de la bden med kyis khyab pa tshad mas nges pa'i phyir /
kha cig ni ma khyab zer /
rtsa bar 'dod na /
de chos can /
myu gu bden grub du bden zhen gyis dam bca' ba'i gang zag yin par thal /
chos can de yin pa'i phyir /
'dod mi rigs par thal /
dngos po thams cad bden med du 'dod pa'i gang zag yin pa'i phyir /
der thal /
de gang zag gi bdag med du 'dod pa'i gang zag yin pa'i phyir /
der thal /
nang pa sangs rgyas pa yin na chos thams cad gang zag gi bdag med du khas len pas khyab pa'i phyir /
der thal /
lta ba bka' rtags kyi phyag rgya bzhi khas len pas khyab pa'i phyir /
zer na /
spyir lugs 'dir de 'dra'i rgol ba yod pa dka' zhing /
yod pa'i dbang du byas na de lta bu'i rgol ba de dbu ma pa'am /
dngos smra ba gang yin /
dang po ltar na /
khyed rang dbu ma pa'i mtshan nyid ji lta bu 'jog /
nged ? ltar na khyod rang gi skyon brjod zin pa dang 'gal /
dngos po thams cad zer na yang skyon so na gnas /
dngos smra ba yin pa'i phyir na /
ma yin te /
rgyu rkyen las skyes pa bdag med du tshad mas nges pa'i gang zag yin pa'i phyir /
gong du bshad pa ltar de 'dra'i gang zag dang /
rten 'brel gyi rtags kyis myu gu bden med du sgrub pa skabs su bab pa'i phyir rgol yang dag gis rten 'brel la bden stong gis khyab pa tshad mas nges kyang /
rten 'brel bden med du tshad mas ma nges gsungs /
gsung pa de lta med pa snang ba rnams la 'di zhun /
des myu gu la @# / /
bden stong gis khyab pa dang /
myu gu bden stong kho na la yod par tshad mas nges par thal /
des rten 'brel bden stong kho na la yod pa dang /
rten 'brel la bden stong gis khyab pa nges pa gang zhig /
des de nges na rten 'brel bden med du nges mi dgos pa'i phyir /
'dod mi nus te /
byas pa'i rtags kyis sgra mi rtag par sgrub pa skabs su bab pa'i phyir rgol yang dag gis sgra byas na mi rtag pas khyab pa tshad mas ma nges par gsungs pa dang 'gal ba'i phyir /
kha cig /
de 'dra'i rgol bas rten 'brel la bden stong gis khyab pa yang mthun dpe gzugs brnyan lta bu'i steng du ma nges zer ba ni /
gong du bkag zin no / /
yang kha cig /
sngar gyi thal 'gyur de sgrub byed 'phen pa'i thal 'gyur yang dag tu song ba'i gang zag gis rten 'brel bden med du tshad mas nges par khas len zhing /
chos gcig bden med du tshad mas nges na chos thams cad bden med du tshad mas nges pas khyab pas gang zag de'i ngor chos gang yang bden med du sgrub pa'i rtags 'god mi dgos so zhes gsung ba rnams ni 'gal 'du yin te /
de 'dra'i rgol ba la thal 'gyur de lta bu 'phangs nas log rtog mngon 'gyur ba dpal bcom pa na rten 'brel gyi gtan tshigs 'god dgos par 'dod par snang ba'i phyir /
chos gcig bden med du rtogs na chos thams cad bden med du rtogs par 'dod na ches mi rigs te /
bdag med gnyis la rtogs dka' sla gsungs pa dang 'gal zhing /
phyi rol rang bzhin med par rtogs nas nang shes pa bden med du sgrub pa'i phyir rang gzhan gang rung gi de sgrub byed kyi rtags yang dag 'god dgos pa'i gang zag yod pa'i phyir te /
shes bya med na shes pa bkag 'grub pas /
dang por shes bya dgag par mdzad pa yin /
zhes pa'i thad du /
rnam bshad chen mo las /
phyi rol rang bzhin med par rig pa rnams kyis shes pa rang bzhin med par res 'ga' rang kho nas rtogs la /
res 'ga' gzhan gyis cung zad bstan pa tsam gyis rtogs so / /
zhes gsungs pa'i phyir /
kho na re /
chos gcig bden med du rtogs na chos can gzhan bden med du sgrub pa'i phyir du de sgrub pa'i rtags yang dag 'god mi dgos par thal /
des rigs pa de'i byed pa la brten nas chos gzhan la bden par grub bam ma grub snyam du blo kha phyogs pa tsam gyis kyang bden med du nges nus pa'i phyir /
zer na /
shin tu ma khyab ste /
'o na /
gang zag rang bzhin med par rigs pa yang dag la brten nas nges shing phung po rang bzhin med par rtags la brten nas sgrub dgos pa'i gang zag de'i ngor phung po rang bzhin med par rtags yang dag la brten nas sgrub mi dgos par thal /
des kyang gang zag rang bzhin med par rtogs pa'i rigs pa de'i byed pa la brten nas phung po rang bzhin gyis grub bam ma grub snyam du blo kha phyogs pa tsam gyis rang bzhin med par nges nus pa'i phyir /
'khor gsum /
de 'dra'i gang zag med zer na /
yod par thal /
bdag med gnyis la nges dka' sla'i khyad par yod pa gang zhig /
de gnyis ka mthar thug dpyod pa'i rigs shes tshad ma'i rnyed don yin pa'i phyir /
yang nang pa sangs rgyas pa'i mtshan nyid la skyon 'phen pa kha cig /
nyer len gyi phung po chos can /
rten 'brel ma yin par thal gang zag gi bdag tu grub pa'i phyir zhes pa'i thal 'gyur sgrub byed 'phen pa'i thal 'gyur yang dag tu song ba'i nang pa'i grub mtha' smra ba'i gang zag skyon du 'phen pa rnams la ni chos can ma grub pa'i lan btab na ci zhig zer na /
de yod par thal /
rten 'brel de bsgrub kyi rtags yang dag yin pa'i phyir /
zer na /
'o na /
sgra chos can /
ma byas par thal /
rtag pa'i phyir /
zhes pa'i thal 'gyur sgrub byed 'phen pa'i thal 'gyur yang dag tu song ba'i nang pa sangs rgyas pa'i grub mtha' smra ba'i gang zag yod par thal dam bca' 'thad pa gang zhig /
'dus byas thams cad mi rtag par lta ba sogs bzhi po de lta ba bka' rtags kyi phyag rgya'i lta bar mtshungs pa'i phyir /
'dod na /
sgra rtag pa'i grub mtha' smra ba'i nang pa ya mtshan nam /
snga rabs pa'i lugs la ni legs ldan yab sras chos can /
rang rig @# / /
khas len par thal /
mdo sde spyod pa'i dbu ma pa yin pa'i phyir /
ma khyab na /
dbu ma pa de thams cad 'og ma rnams dang tha snyad kyi rnam gzhag mi mthun par thal /
phyogs re mi mthun pa ni med /
ma khyab pa de'i phyir /
rtsa bar 'dod mi nus te /
slob dpon gyis rang rig la dgag pa mang du mdzad pa'i phyir /
gzhan yang /
dpal ldan zla ba chos can /
mdo sde spyod pa'i dbu ma par thal /
phyi don khas len rang rig khas mi len pa'i dbu ma pa yin pa'i phyir /
'dod na /
grub mtha' smra ba su dang yang mi bstun par tha snyad kyi rnam gzhag khas len par 'dod pa 'gal lo / /
thal rang gi khyad par la rang rgyud yod med dang /
dam bca' dang khas len yod med /
yang don dam la dpyod pa'i skabs su de dag gi khyad par 'byed pa sogs kyi mun sprul mtha' yas pa rnams ni /
skal bzang mig 'byed las rgyas par gsungs pa rnams las nges par bya'o / /
! rang lugs la thal rang gnyis kyi khyad par yod de /
'gal brjod kyi thal 'gyur yang dag tsam la brten nas kyang dngos po bden med rtogs pa'i rjes dpag skyed nus par 'dod pa'i dbu ma pa /
dbu ma thal 'gyur pa dang /
de 'dra'i rjes dpag bskyed pa la rang rgyud kyi gtan tshigs yang dag la nges par ltos dgos par 'dod pa'i dbu ma pa /
dbu ma rang rgyud par 'jog pa'i phyir /
'o na /
rang rgyud khas len pa rnams kyi de 'dod tshul dang /
rang lugs la 'gog tshul ji lta bu zhes zer na /
skal bzang mig 'byed las gsal bar gsungs pa de go ba shin tu che yang sgra sor bzhag rang khas len na /
rang gi mtshan nyid kyis grub pa la ma 'khrul ba'i tshad ma'i rnyed don yin par rgol phyir rgol gnyis ka la mthun snang du grub pa'i shes 'dod chos can gyi steng du sngar rgol gang la dpag 'dod zhugs pa'i sgrub bya'i chos sgrub byed kyi gtan tshigs su bkod pa /
rang rgyud kyi rtags yang dag gi mtshan nyid dang /
chos can de nyid rgol phyir rgol gnyis ka'i mthun snang du grub pa med kyang spyir chos can de nyid sngar rgol gyi lugs la yang tshad mas grub /
phyir rgol gyi lugs la yang tshad mas grub cing chos can dang phyogs chos sogs phyir rgol gyi lugs la tshad mas grub pa'i khas blangs la 'khrisnas bkod pa'i gtan tshigs /
gzhan grags kyi rjes dpag gi mtshan nyid zhes gsung bar mdzad na /
dang po la /
sems tsam pas grangs can gyi ngor sgra mi rtag par sgrub pa la byas pa rtags su bkod pa'i tshe byas pa chos can /
mtshon bya der thal /
mtshan nyid de'i phyir /
rtags sla ste /
gnyis kas sgra rang gi mtshan nyid kyis grub pa la ma 'khrul ba'i tshad ma'i rnyed don du khas blangs pa'i phyir /
'dod mi nus te /
de gzhi ma grub pa'i phyir /
chos can rgol phyir rgol gnyis ka'i lugs la tshad mas grub tshul mthun snang du grub pa'i shes 'dod chos can gyi steng du bkod pa'i gtan tshigs la rang rgyud kyi gtan tshigs kyi khyab zer na /
thal 'gyur bas nang gseskyi thal 'gyur ba'i ngor myu gu bden med sgrub la rten 'brel rtags su bkod pa'i tshe rten 'brel chos can /
der thal /
de'i phyir /
rtags gsal sla /
gong gi mtshan nyid dang po de /
rang rgyud kyi gtan tshigs khas len pa rnams kyi lugs kyi de'i mtshan nyid zer na /
sems tsam pas nyan thos sde gnyis kyi ngor /
ngo bo dang khyad par du sgro 'dogs pa'i kun btags rang gi mtshan nyid kyis ma grub par sgrub pa la ming brdas bzhag tsam rtags su bkod pa'i tshe ming brdas bzhag tsam chos can /
mtshan nyid der thal /
mtshon bya de'i phyir /
rtags der thal /
sems tsam pa'i lugs la ming brdas bzhag tsam de bsgrub kyi rtags yang dag du 'dod pa'i phyir /
'dod mi nus te /
sems tsam pa kun btags 'jal byed kyi tshad ma rang gi mtshan nyid kyis grub pa'i gzhal bya la tshad mar song bar mi 'dod pa'i phyir /
der thal /
des kun btags rang gi mtshan nyid kyis grub bar mi 'dod pa'i phyir /
gsung 'dis 'khrul gzhi byas nas sems tsam pa'i lugs la kun btags rang gi mtshan nyid kyis grub par bzhed mkhan yang snang ste @# / /
de'i lugs la shin tu mi 'thad do / /
gzhan yang /
de dag gi lugs la rang don skabs kyi rang rgyud kyi rtags gcig 'dod dgos pas de dag gi lugs la yang mtshan nyid de cung zad mi 'thad dam snyam /
da lta ni rang ldog la 'khrispa'i skyon brjod mkhan yong+bar snang ngo / /
rang gis de'i lugs la 'jog pa'i tshe mtshan nyid la rang ngos nas grub pa'i gzhal bya la ma 'khrul pa zhes dang /
mtshon bya la gzhan don skabs kyi rang rgyud kyi gtan tshigs kyi mtshan nyid byas na skyon de rnams chod tsam dang go ba mi chung ba 'dra lags so / /
kha cig /
slob dpon sangs rgyas bskyangs thal 'gyur ba'i thog ma dang /
legs ldan rang rgyud pa'i thog ma yin zer na /
mi 'thad de /
de gnyis kyi snga rol nas thal rang gnyis yod pa'i phyir /
der thal /
ston pa sangs rgyas dang /
lnga sde la sogs pa gzugs sogs rang bzhin med par mngon sum rtogs pa'i 'phags pa rnams de yin pa'i phyir /
der thal /
de rnams kyi rgyud kyi gzugs sogs rang bzhin med par mngon sum du rtogs pa'i lta ba de thal 'gyur gyi lta ba yin pa'i phyir /
der thal /
gzugs sogs rang bzhin med par rtogs pa'i lta ba yin pa'i phyir /
de'i snga rol du rang rgyud pa yod par thal /
gzung don rtog pa spong phyir dang /
zhes sogs kyi bshad bya rtsa ba'i mdo 'dis bstan pa ltar rjes su 'dzin dgos kyi gdul bya cig yod pa gang zhig /
gzung don rtog pa spong phyir dang /
zhes sogs kyis de'i don ji lta ba bzhin bshad pa'i phyir /
de la brten nas /
de rang rgyud pa'i mdo yin zer na /
de'i ched du bya ba'i gdul bya de rang rgyud par thal /
dam bca' 'thad pa'i phyir /
'dod mi nus te /
de rang gi ched du bya ba'i gdul bya dbu ma pa'i rigs can dbang po shin tu rnon po la dgongs nas gsungs pa'i mdo yin pa'i phyir /
de lta ma yin na skabs gsum pa'i bshad bya rtsa ba'i mdo thams cad kyang rang rgyud pa'i mdor thal /
'dod na /
ha cang thal lo /
zhi 'tsho yab sras rnal 'byor spyod pa'i dbu ma pa'i thog ma yin zer na /
mi 'thad par thal /
legs ldan gyi dus nas de yod pa'i phyir /
shes rab sgron mer /
dang po nas cig car sgom pa la ser sna bya mi dgos so / /
zhes sogs kyi phyogs snga smra ba po cig yod /
de sems tsam pa ma yin pa'i phyir /
der thal /
des sems tsam gyi lta ba ngo bo nyid med par smra ba'i lta ba'i rgyud smin byed du mi 'dod pa'i phyir /
slob dpon sangs rgyas bskyangs dang /
legs ldan gnyis thal rang gi shing rta'i srol 'byed kyi thog ma dang /
zhi 'tsho rnal 'byor spyod pa ba'i dbu ma ba'i srol 'byed du 'dod pa la /
kha cig /
'o na legs ldan gyi sngon du rang rgyud kyi lugs gtan la 'bebs pa'i gzhung rtsom pa'i paN+Di ta ma byung bar thal /
dam bca' 'thad pa'i phyir /
zer na /
ma khyab bo / /
'dod na /
mi 'thad par thal /
legs ldan de bshrama'i rnam bshad dkar po rnam par 'char ba'i rjes su 'brang bar slob dpon gyis spyan ras gzigs brtul bzhugs su bzhed par gsungs pa'i phyir dang /
de bzhin du zhi 'tsho'i sngon du rnal 'byor spyod pa'i dbu ma ba'i gzhung rtsom nas 'dzin pa'i paN chen ma byung bar thal ba la yang ma khyab bo / /
'dod mi rigs pa gong du bshad zin / /
kha cig /
dngos smra ba rnams kyis mngon sum tshad ma la dngos po rang mtshan pa'i yul can yin pas khyab par 'dod pa yin zer na /
'o na /
dngos smra ba yin na de ltar 'dod pas khyab par thal /
dam bca' 'thad pa'i phyir /
'dod na /
sems tsam pa chos can /
der thal /
de'i phyir /
'dod mi nus te /
des theg chen gyi mthong lam bar chad med lam gyi dngos po rang mtshan pa dngos su rtogs par mi bzhed pa'i phyir te /
des chos can gzhan dbang dngos su rtogs par bzhed pa la snying bo rgyan du dgag pa mtha' yas pa cig mdzad pa'i phyir /
yang dngos smra ba rnams kyi dngos po rang mtshan dngos yul du byed pa'i mngon sum tshad ma rnams kyis gzhal bya de rang gi mtshan nyid kyis grub pa la tshad mar song bar 'dod pa yin zer na /
mi rigs te /
sems tsam kyang de mi 'dod /
nyan thos sde gnyis kyang de mi 'dod pa'i phyir /
dang po der thal /
dbang po'i mngon sum rnams kyis rang gi gzhal bya kun btags dngos su mi rtogs par 'dod pa'i phyir /
der thal /
dbang po'i sems ni nges phyir dang /
zhes gsungs pa'i phyir /
phyi ma der thal /
mdo sde'i @# / /
skabs su /
rnal 'byor rnams kyi bla mas bstan / /
ma 'dres pa yi don tsam mthong / /
zhes gsungs pa'i phyir /
kha cig /
sems tsam pas grangs can gyi ngor sgra mi rtag par sgrub pa de la byas pa rtags su bkod pa'i tshe 'byung 'gyur gyi sgra la yang tshad mar ma song /
nam mkha'i yon tan du gyur ba'i sgra la yang tshad mar ma song zhing sgra tsam la tshad mar song ba'i tshad ma'i rnyed don gyi sgra tsam po ba de chos can du 'dzin pas chos can mthun snang grub pa yin zer na /
de mi 'thad de /
de gnyis gang rung ma yin pa'i sgra gzhi ma grub pa'i phyir /
der thal /
sgra yin na 'byung 'gyur gyi sgra yin dgos pa'i phyir /
dbu ma bas dngos smra ba'i ngor myu gu bden med gtan la 'bebs pa'i tshe bden med dang /
bden grub gang gi yang khyad bar du ma byas par myu gu tsam chos can du mi 'dzin pas don mthun snang ba med pa yin zer na /
de yang mi /
'thad par thal /
de'i tshe dbu ma pas myu gu tsam de chos can du bzung nas de'i steng du bden grub 'gog bden med du sgrub pa'i phyir /
der thal /
de khyad gzhir gzung nas de 'dra'i dgag sgrub byed pa'i phyir /
! /
gnyis pa rang rgyud kyi gtan tshigs mi bzhed pa'i rgyu mtshan dngos la /
! /
dbu ma pas dngos smra'i ngor dngos po rang bzhin gyis med par sgrub pa dang /
grangs can gyi ngor bdag skye med par sgrub pa'i tshe rang rgyud kyi gtan tshigs khas len mi rigs pa'i rgyu mtshan yod de /
dbu ma pas de bsgrub kyi gtan tshigs gang bkod kyang gzhal bya rang ngos nas ma grub pa la ma 'khrul pa'i tshad ma'i rnyed don du gyur pa'i shes 'dod chos can gcig gi steng du bkod pa'i gtan tshigs su khas len dgos /
dngos smra ba de dag gis rang gi gzhal bya rang ngos nas grub pa la ma 'khrul pa'i tshad ma'i rnyed don du gyur pa'i shes 'dod chos can gyi steng du bkod pa'i gtan tshigs su khas len pa'i phyir /
dang po la de dgos par thal /
dbu ma pas chos can 'jal byed kyi tshad ma de chos can rang ngos nas grub pa la 'khrul par khas len dgos pa'i phyir /
der thal /
de rang ngos nas ma grub par khas len dgos pa'i phyir /
des de bden par ma grub par khas blangs pa'i phyir /
bsdu na dbu ma pas rang rgyud kyi gtan tshigs khas len mi rigs te /
rang ngos nas grub pa'i gtan tshigs khas len mi rigs pa'i phyir /
'o na /
gzhan grags kyi rtags yang dag gi mtshan gzhi dang de'i tshul gsum sgrub pa'i tshul ji lta bu zhe na /
mtshan gzhi /
rang la mi lta ba'i rtags kyis mig gzhan gzugs la mi blta bar sgrub pa skabs su bab pa'i phyir rgol gyi ngor /
mig chos can /
gzhan gzugs la rang bzhin gyis mi blta ste /
rang la mi blta ba'i phyir /
zhes bkod pa'i tshe rang la mi blta ba lta bu yin /
rang la grags kyi gtan tshigs dang gzhan la grags kyi gtan tshigs don gcig cing /
de'i tshe rang la mi blta ba de la rang la grags kyi gtan tshigs zhes brjod pa'i rgyu mtshan yod de /
phyir rgol rang nyid la grags zhing grub pa'i gtan tshigs yin pa'i phyir /
gzhan la grags kyi gtan tshigs zhes 'chad pa'i rgyu mtshan yod de /
sngar rgol las gzhan phyir rgol la grags shing grub pa'i gtan tshigs yin pa'i rgyu mtshan gyis de ltar bshad pa'i phyir /
tshul gsum sgrub tshul la gtan tshigs dang chos can phyir rgol gyi ngor grags shing grub pas sgrub mi dgos shing /
khyab 'brel sgrub tshul yod de /
tha snyad du rang la mi lta na gzhan gzugs la mi blta bas ma khyab kyang /
rang la mi ltang+zugs la rang bzhin gyis mi blta bas khyab ste /
rang bzhin gyis lta na rkyen la mi ltos bas rang dang gzhan gzugs la blta mi blta mgo mtshungs pa'i phyir /
rtags dang chos can phyir rgol kyis khas blangs pa tsam ma yin par rgol ba gnyis kas tshad mas grub pa dgos te /
sngar rgol gyis tshad mas grub par ma zad sngar rgol gyis tshad mas grub pa las gzhan phyir rgol gyis kyang tshad mas grub pas gzhan la grags zhes pa'i phyir dang /
rtags dang dgag bya mthar thug tha snyad du med snyam du song na rtags des chos can gyi steng du dgag bya 'gog pa dang sgrub bya sgrub mi nus pa'i phyir /
de nyid tshig gsal dang sbyar nas bshad pa la /
legs ldan khyod kyis sangs rgyas bskyangs la skyon brjod rnams mi 'jug pa ni sngar bshad pa ltar yin cing /
khyed rang gis tshad ma bar mig la sogs pa ni bdag las skye ba med de yod pa'i phyir /
dper na shes @# / /
pa yod pa nyid bzhin zhes dang /
dngos smra ba'i ngor dngos po bden pa'i sgrub skye med pa'i gtan tshigs thams cad la chos can dang gtan tshigs gzhi ma grub pa'i rtags skyon phyogs skyon 'jug ste /
khyod kyis de lta bu'i rtags yang dag du 'gyur ba la chos can dang gtan tshigs rgol phyir rgol gnyis ka la tshad mas grub tshul mthun pa gcig med na de gnyis gzhi ma grub pa'i rtags skyon phyogs skyon du 'gyur bar khas blangs pa gang zhig /
khyed kyis de ltar 'god pa de'i tshe /
de gnyis rgol ba gnyis ka'i lugs la tshad mas grub tshul mthun snang ba mi srid pa'i phyir /
nyes pa de spong ba'i lan la legs ldan na re /
skyon med de /
de ltar sgrub pa'i tshe rgol ba gnyis kyis 'dod pas dmigs pa'i bden rdzun gang gi yang khyad par du ma byas par mig sogs ci tsam pa cig chos can du 'dzin pa'i phyir /
dper na /
sangs rgyas pas bye brag pa'i ngor sgra mi rtag par sgrub pa'i tshe sangs rgyas pas 'dod pa ltar gyi 'byung 'gyur gyi sgra dang /
bye brag pas 'dod pa ltar gyi nam mkha'i yon tan du gyur pa'i sgra dang /
yang bye brag pas gsal byed pa'i ngor sgra mi rtag par sgrub pa'i tshe bye brag bas 'dod pa ltar gyi rgyu mtshan gyi gsar skyed kyi sgra dang /
gsal byed pas 'dod pa ltar rgyu dus skyes zin rkyen gyis gsal bar byas pa'i sgra sogs mi 'dzin par sgra tsam zhig chos can du 'dzin pa dang /
sangs rgyas pas phyir rgol ba de gnyis kyi ngor sgra mi rtag par sgrub pa'i tshe /
rang nyid 'dod pa ltar gyi 'jig rgyu don gzhan la ltos med kyi mi rtag pa dang /
de gnyis 'dod pa ltar gyi 'jig rgyu don gzhan la ltos bcas kyi mi rtag pa sgrub chos su mi 'dzin par mi rtag pa spyi tsam zhig sgrub chos su 'dzin pa bzhin yin pa'i phyir /
zer na /
de la don mi 'thad pa /
dpe mi mtshungs pa gnyis las /
dang po la mdor bstan rgyas bshad gnyis /
don bsdu gsum las /
dbu ma pas dngos smra ba'i ngor dngos po bden pa'i skye med du sgrub pa'i tshe /
chos can dngos po tshad mas grub tshul mthun snang ba med de /
de'i tshe dbu ma pas chos can 'jal ba'i tshad ma dngos po la 'khrul tshad du 'dod dgos /
dngos smra bas ma 'khrul ba'i tshad mar 'dod pa'i phyir /
khyab te /
'khrul pa'i tshad ma'i rnyed don dang ma 'khrul ba'i tshad ma'i rnyed don gnyis phan tshun spangs 'gal gyi dngos 'gal yin pa'i phyir /
dbu ma pas de ltar 'dod dgos par thal /
dbu ma pas dngos po rang gi mtshan nyid kyis ma grub par 'dod dgos pa'i phyir /
der thal /
des dngos po bden med du khas blangs pa'i phyir te /
des dngos po de kho nar skye ba med par sgrub pa'i rnyed don du khas blangs pa'i phyir /
zhes pa'o / /
gnyis pa rgyas bshad kyi don la /
de ltar sgrub pa'i tshe /
rang gi mtshan nyid kyis grub pa'i chos can kun rdzob pa yod pa ma yin par thal /
de'i tshe chos can 'jal ba'i 'khrul tshad kyi rnyed don du yang de med /
gnas lugs mngon sum du rtogs pa'i slob pa'i ma 'khrul pa'i tshad ma'i rnyed don du yang de med pa'i phyir /
rtags der thal /
'khrul pa'i tshad ma la de rang gi mtshan nyid kyis grub nas der snang ba yin /
ma 'khrul ba'i tshad ma la de snang ba tsam yang med pa'i phyir /
dper na /
rab rib can la bse ru'i nang du skra shad 'dzag par snang /
rab rib med pa la de ltar mi snang ba gnyis ka'i tshe bse ru'i nang du skra shad med pa lta bu yin pa'i phyir /
rtsa ba'i thal 'gyur la khyab pa yod de /
'khrul ba'i tshad ma dang ma 'khrul ba'i tshad ma gang rung gi rnyed don ma yin na chos can gzhi ma grub dgos pa'i phyir te /
de gnyis kyi rnyed don phan tshun spangs 'gal gyi dngos 'gal yin pa'i phyir /
zhes pa'i don bstan /
de'i tshe rgol ba gnyis ka la chos can tshad mas grub tshul mthun snang ba med par thal /
de yod na gnas lugs mngon sum du rtogs pa'i slob pa 'phags pa'i mnyam gzhag gi ngo na de yod dgos pa la der de med pa'i phyir te /
'khrul ma 'khrul gnyis kyi tshad ma'i rnyed don phan tshun spangs 'gal yin pa'i phyir /
rtags dang po der thal /
rang gi mtshan nyid kyis grub na de'i gzigs ngor grub dgos pa'i phyir te /
de yin na bden grub yin dgos pa'i phyir /
zhes pa'o / /
dpe mi mtshungs pa la /
de gnyis dpe don mi mtshungs par thal /
sems tsam pa man chad kyi sangs rgyas pas bye brag pa sogs dang /
bye brag bas gsal byed pa'i ngor sgra mi rtag par sgrub pa'i tshe chos can rgol ba gnyis ka'i lugs la rang gi mtshan nyid kyis grub pa'i gzhal bya la ma 'khrul pa'i tshad ma'i rnyed don du 'dod cing rang rang gi 'dod pa de rnams kyi khyad par du ma byas par sgra tsam dang /
mi rtag pa tsam zhig chos dang chos can du 'dzin par mthun gyis grub /
dbu ma pas dngos smra ba'i der dngos po bden med sgrub pa'i tshe chos can tshad mas grub mthun snang ba med par gong du bsgrubs zin pa'i phyir /
gzhan yang /
de'i tshe gtan tshigs ma grub pa'i @# / /
skyon yang yod par thal /
chos can ma grub pa'i rigs pa de nyid mtshungs pa'i phyir /
skyon brjod tshul 'di legs ldan rang nyid kyis khas blangs pa yin te /
bye brag smra bas nang gi dngos po rnams skyed par byed pa'i rgyu la sogs pa yod pa kho na yin te /
de ltar de bzhin gshegs pas gsungs pa'i phyir /
zhes sogs smras pa la /
legs ldan gyis de bzhin gshegs pas gsungs pa'i phyir /
zhes pa'i rtags su song tshod po de don dam du yod pa'i dbang du byed dam /
kun rdzob tu yod pa'i dbang du byed /
dang po ltar na /
ded dbu ma pa'i ngor ma grub /
gnyis pa ltar na khyod rang gi lugs la ma grub pa zhes skyon brjod mdzad pa ji lta ba bzhin mtshungs pa'i phyir /
zhes 'gog tshul 'di rnams ni dngos po bden med du khas len pa dang rang bzhin gyis grub par 'dod pa la nang 'gal ba bstan nas 'gog pa 'o / /
! /
gsum pa rtsod pa spong ba la /
kho na re /
dbu ma pas dngos smra'i ngor myu gu bden med du sgrub pa'i chos can tshad mas grub tshul mthun snang ba yod par thal /
de'i tshe rgol ba gnyis ka'i lugs la myu gu rang bzhin gyi grub pa'i cha la yang tshad mar ma song /
myu gu rang bzhin gyis ma grub pa'i cha la yang tshad mar ma song zhing myu gu tsam la tshad mar song ba'i tshad ma'i rnyed don du gyur pa'i chos can myu gu gnyis ka'i lugs la yod pa'i phyir /
zer na /
yang kho na re /
gzhan grags kyi gtan tshigs yang dag tu 'gyur ba la chos can dang rtags rgol ba gnyis kyi tshad mas grub pa mi dgos par thal /
phyir rgol gyi ngor grags shing grub pa tsam gyi gtan tshigs yin pa'i rgyu mtshan gyis gzhan grags kyi gtan tshigs su 'jog pa'i phyir /
zer na ma khyab ste /
tsam sgra nges tshad mas grub pa gcod pa min gyis tshad mas grub tshul mthun snang ba gcod pa'i phyir /
rang rgyud kyi gtan tshigs yod par thal /
rang gzhan gnyis su phye ba'i rang rgyud kyi gtan tshigs yod pa'i phyir /
zer na ma khyab /
slob dpon legs ldan 'byed kyi rang rgyud kyi gtan tshigs khas len rigs par thal /
des bden med sgrub byed kyi gtan tshigs 'jal byed kyi tshad ma de rang ngos nas grub pa la ma 'khrul bar khas len rigs pa'i phyir /
der thal /
des gtan tshigs rang ngos nas grub par khas blangs pa'i phyir /
zer na ma khyab /
kho na re /
khyab par thal /
dngos smra bas dngos po bden grub du khas blangs nas de 'jal byed kyi tshad ma de bden par grub pa la ma 'khrul bar khas blangs pa la 'gal 'du med pa'i phyir /
zer na yang ma grub /
rang dbang du grub pa'i gtan tshigs yang dag yod par thal /
rang rgyud kyi gtan tshigs yang dag yod pa'i phyir /
khyab te /
tshig gsal las /
rang dbang du byas nas sam sun 'byin pa'i dbang du byed /
zhes gsungs pa'i phyir /
'dod na /
ltos med du grub pa'i rtags yang dag yod par thal lo / /
'dod mi nus so / /
! / /
gzhan la brten nas gal te /
zhes sogs kyi skabs su /
rnam pa gsum las /
dang po la kha cig /
sel byed me lce dmar 'bar ba las brasla bye mun pa 'thug po 'byung ba yin te /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan 'byung ba'i phyir /
zer na /
'o na /
gzhan la brten nas zhes sogs kyi gzhung 'di rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan 'byung ba de /
sel byed me lce dmar 'bar ba las bsal bya'i mun pa 'thug po 'byung bar sgrub pa'i sgrub byed du bkod pa'i gzhung yin par thal /
khyod kyi sbyor ba de 'thad pa'i phyir /
'dod na /
de ma yin par thal /
gzhung 'di gzhan skye khas len pa la ha cang thal ba'i gnod byed ston pa'i gzhung yin pa'i phyir /
yang kho na re /
sel byed me lce dmar 'bar pa las bsal bya'i mun pa'i thug po 'byung bar thal /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan 'byung ba'i phyir /
rtags song /
zer na /
'o na /
thal 'gyur de sgrub byed 'phen pa'i thal 'gyur yang dag yin par thal /
thal 'gyur de gzhung 'di'i ngag don rnam dag yin pa'i phyir /
'dod na /
thal 'gyur de chos can /
khyed kyis bsal ba la tshad mas @# / /
bsal ba zhugs par thal /
khyod sgrub byed 'phen pa'i thal 'gyur yang dag yin pa'i phyir /
'dod na /
sel byed me lce dmar 'bar ba las bsal bya'i mun pa 'thug po mi 'byung bar thal /
'dod pa'i phyir /
'dod na /
de 'byung bar thal /
snang ba las mun pa 'byung ba'i phyir /
der thal /
nyin mo las mtshan mo 'byung ba'i phyir /
kho na re /
myu gu rang dang ngo bo tha dad pa'i sa bon las skye ba gzhan las skye ba'i don yin no / /
zer na /
'o na /
gzhan skye yod par thal /
myu gu rang dang ngo bo tha dad pa'i sa bon las skye ba yod pa'i phyir /
der thal /
myu gu sa bon las skye ba yod pa gang zhig /
sa myug gnyis ngo bo tha dad yin pa'i phyir /
'dod na /
de med par thal /
gzhan las skye ba 'jig rten las kyang med /
zhes gsungs pa'i phyir /
kho na re /
gzhan skye med pa don dam bden pa yin zer na /
'o na /
myu gu gzhan las skye ba med pa don dam bden pa yin par thal /
dam bca' de'i phyir /
'dod na /
de myu gu'i gnas lugs yin par thal /
'dod pa'i phyir /
'dod na /
myu gu gzhan las mi skye bar tshad mas nges pa'i gang zag yin na /
myu gu rang bzhin gyi skye med tshad mas nges pa'i gang zag yin dgos par thal /
'dod pa'i phyir /
'dod na bzhi gang rung las mi skye ba'i rtags kyi myu gu rang bzhin gyis skye med du sgrub pa skabs su bab pa'i phyir rgol yang dag chos can /
der thal /
de'i phyir /
ma grub na /
der thal /
mtha' bzhi gang rung las mi skye ba'i rtags kyis dngos po rang bzhin gyis skye med du sgrub pa'i phyogs chos tshad mas nges pa'i rgol ba yin pa'i phyir /
der thal /
chos can de'i phyir /
'dod na /
ma yin par thal /
chos can de'i phyir /
gzhan yang /
myu gu bden med du sgrub pa'i rtags yang dag yin na /
tha snyad 'ba' zhig sgrub kyi rtags yang dag yin dgos par thal /
mtha' bzhi gang rung las mi skye ba de yang de ltar du sgrub pa'i tha snyad 'ba' zhig sgrub kyi rtags yang dag yin pa gang zhig /
bden grug kyi gcig dang bden grub kyi du ma gang rung du ma grub pa de yang de ltar du sgrub pa'i tha snyad 'ba' zhig sgrub kyi rtags yang dag yin pa'i phyir /
dang po ma grub na song /
der thal /
myu gu gzhan las mi skye ba de myu gu'i gnas lugs yin pa'i phyir /
rtags khas /
phyi ma ma grub na /
der thal /
myu gu bden grub kyi gcig tu med pa de myu gu'i gnas lugs yin pa'i phyir /
rtsa bar 'dod na /
de ltar sgrub pa'i don sgrub kyi rtags yang dag med par thal /
'dod pa'i phyir /
'dod na /
rten 'brel de myu gu bden med du sgrub pa'i don sgrub kyi rtags yang dag ma yin par thal /
'dod pa'i phyir /
'dod na /
de de ltar sgrub pa'i rtags yang dag ma yin par thal lo / /
! / /
gzhan dag las ltag la zhig /
zhes pa'i skabs su /
gzhan skye dgag pa la /
kho na re /
rang nyid rang las skye ba mi 'thad pas bdag skye med cing de med pas gnyis ka la skye ba med pas /
rgyu med las skye ba ni shin tu tha chad pas ma rigs kyang /
gzhan dag las lta ga la zhig /
zhes gzhan skye bkag pa mi rigs te /
bcom ldan 'das kyi mdo las rang gi mtshan nyid kyis grub pa'i rkyen bzhin gzhan du 'gyur ba la brten nas 'bras bu rnams skye bar gsungs pa'i phyir /
zer na /
'o na /
gzhan skye yod na 'bras bu rnams skye ba la 'gal rkyen gyi zin bzhin du skye ba dang /
mtshun+r+k+yen ma tshang bzhin du skye bar 'gal ba'i gnod byed ston par byed pa la gzung 'di byung /
ngag don ni /
shes bya chos can /
sel byad me lce dmar 'bar ba las de'i bsal byar gyur pa'i mun pa 'thug po 'byang+bar thal /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan 'byung ba'i phyir /
de ltar thal ba las /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan mi 'byung ste /
sel byed me lce dmar 'bar ba las de'i bsal byar gyur pa'i mun pa 'thug po mi 'byung ba'i phyir /
de ltar bkod pa'i tshe na /
sel byed me lce dmar 'bar ba las de'i bsal byar gyur pa'i mun pa 'thug po mi 'byung ba de /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan mi 'byung bar sgrub pa'i rgyu tshan yang dag yin no / /
yang /
rgyu yin min thams cad las 'bras bu yin @# / /
min thams cad skye bar thal /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan 'byung ba'i phyir /
de ltar thal ba las /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan mi 'byung ste /
rgyu yin min thams cad las 'bras bu yin min thams cad mi skye ba'i phyir /
de ltar bkod bde'i tshe na rgyu yin min thams cad las 'bras bu yin min thams cad mi skye ba de /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan mi 'byung bar sgrub pa'i rtags yang dag yin no / /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan skye ba cig byung na gzhan skye ba'i don yin no / /
gzhan skye med pa don dam bden pa min kyang /
myu gu rang bzhin gyi skye ba med pa don dam bden pa yin no / /
ha cang thal ba gnyis 'jug pa'i rgyu mtshan yod de /
gzhan tsam la dus mnyam yin mi dgos kyang rang gi mtshan nyid kyis grub pa'i gzhan yin na dus mnyam yin dgos pas de khas len dgos pa dang /
ngo bo tha dad tsam la 'brel med don gzhan yin mi dgos kyang /
rang gi mtshan nyid kyis grub pa'i gzhan la 'brel med don gzhan yin dgos pas /
'brel med don gzhan la rgyu 'bras 'jog na ha cang thal ba de dag 'jug pa'i phyir /
rtsod spong gi skabs su /
sngar bshad pa'i thal 'gyur gnyis po de sgrub byed yang dag 'phen pa'i thal 'gyur yang dag tu byed pa mi 'thad par thal /
lugs 'dir sgrub byed 'phen pa'i thal 'gyur yang dag khas mi len pa'i phyir te /
thal bar 'gyur ba bzlog pa'i don dang yang /
zhes sogs gsungs pa dang 'gal pa'i phyir /
zer na /
skyon med do / /
thal 'gyur mtha' dag la min gyi /
bdag skye 'gog pa'i thal 'gyur gnyis la yin pa'i phyir /
de'i tshul yod de /
sangs rgyas bskyangs kyi 'grel bas 'phangs pa'i thal 'gyur gnyis kyi bzlog don khas blangs pa'i sgo nas rang gi grub mtha' dang 'gal ba'i skyon med do / /
de gnyis kyi bzlog don pha rol po grangs can gyi khas blangs dgos kyi rang gi khas blang mi dgos pa'i phyir /
zhes pa thal bar 'gyur ba zhes sogs 'grel pa dang po'i don /
bzlog don khas len 'dod nas 'phangs pa min zhing /
len 'dod med kyang 'phangs pa tsam gyi khas len mi dgos pa'i rgyu mtshan dngos po rang bzhin med par smra bas /
zhes sogs 'grel ba gnyis pa'i don dang /
bzlog don khas mi len kyang dgos med min te /
grangs can gyi bdag skye khas blangs pa 'gog pa'i dgos pa can yin pa'i phyir /
zhes pa /
thal bsgrub pa ni /
zhes sogs 'grel pa gsum pa'i don yin pa'i phyir /
kho na re /
gzhan skye med pa don dam bden pa yin par thal /
rang gi mtshan nyid kyis grub pa'i sa bon gzhan las rang gi mtshan nyid kyis grub pa'i myu gu mi skye ba don dam bden pa yin pa'i phyir /
der thal /
sa myug gnyis rang gi mtshan nyid kyis ma grub pa don dam bden pa yin pa'i phyir /
zer na /
ma khyab bo / /
! / /
dngos kun yang dag rdzun+pa mthong ba yi / /
zhes sogs kyi skabs su /
rnam pa gsum las /
dang po la /
kha cig /
bden pa bden gnyis kyi dbye gzhi yin zer na /
'o na /
kun rdzob bden pa bden pa yin par thal /
dam bca' de'i phyir /
'dod na /
de chos can /
bden pa ma yin par thal /
rdzun+pa yin pa'i phyir /
chos can de yin pa'i phyir /
kha cig /
don dam bden pa shes bya ma yin pas shes bya bden gnyis kyi dbye gzhir mi rung bas snang ba tsam bden gnyis kyi dbye gzhir byed pa yin no / /
zer na /
'gal te /
don dam bden pa chos can /
shes bya yin par thal /
blo'i yul du byar rung yin pa'i phyir te /
de'i yul yin pa'i phyir te /
de la snang ba'i phyir /
snang ba yin pa'i phyir /
shes bya bden gnyis kyi dbye gzhi dang /
de bzhin gshegs pas bden pa gnyis thugs su chud pa ma yin par thal /
don dam bden pa shes bya ma yin pa'i phyir /
'dod mi nus te /
yab sras mjal ba'i mdo las /
de bzhin gshegs pas kun rdzob dang don dam pa'i bden pa thugs su chud de /
shes par bya ba yang kun rdzob dang don dam pa'i bden pa 'dir zad zhes gsungs pa'i phyir /
gzhan yang /
ston pa bden gnyis @# / /
ston pa la smra ba bla na med pa ma yin par thal /
des de gnyis rang gi mkhyen nas gdul bya la bstan pa ma yin pa'i phyir /
'dod mi nus te /
ston pas gzhi dngos po'i gnas tshul /
lam bgrod tshul /
'bras bu mngon du byed tshul ston pa la smra ba bla na med pa yin pa'i phyir /
gzhan yang /
gzugs sogs la gnas lugs gtan nas med pa'am /
yang gzugs sogs de nyid gzugs sogs kyi gnas lugs yin pa sogs gang yin /
dang po ltar na /
mi rigs te /
phyi nang gi dngos po rnams kyi kun rdzob dang don dam gyis ngo bo gnyis gnyis 'dzin pa'i phyir /
der thal /
dngos kun yang dag rdzun+pa mthong ba yi / /
dngos rnyed ngo bo gnyis ni 'dzin par 'gyur / /
zhes gsungs pa'i phyir /
gnyis pa ltar na /
sems can thams cad kyi thog ma med pa nas gzugs sogs kyi gnas lugs mngon sum du rtogs par thal /
dam bca' 'thad pa gang zhig /
sems can thams cad kyi thog med nas gzugs sogs mngon sum du rtogs pa'i phyir /
'dod na /
'gro ba thams cad 'bad med du grol zin par thal lo / /
kho na re /
don dam bden pa shes bya ma yin par thal /
spyod 'jug las /
don dam blo yi spyod yul min / /
blo ni kun rdzob yin par 'dod / /
zhes gsungs pa'i phyir /
zer na /
de'i don ni /
don dam bden pa blo kun rdzob pa'i spyod yul ma yin te /
blo kun rdzob pa de kun rdzob spyod yul du byed pa'i blo yin pa'i phyir /
zhes pa'i don no / /
de yin te /
des /
yab sras mjal ba'i mdo las /
kun rdzob ni 'jig rten gyi spyod par de bzhin gshegs pas gzigs so / /
don dam pa'i bden pa gang yin pa de ni shes par bya ba ma yin /
rnam par shes par bya ba ma yin /
ma bstan pa zhes pa de'i don bsdus pa gang zhig /
des kun rdzob bden pa de 'jin+r+ten tha snyad pa'i tshad ma'i rnyed don dang /
don dam bden pa de 'jig rten tha snyad pa'i shes pas shes par bya ba ma yin pa sogs su gsungs pa'i phyir /
kho na re /
don dam bden pa shes bya ma yin par thal /
de yin na blo'i yul du grub dgos /
de ltar na don dam par grub pa dang /
mthar thug dpyod pa'i rigs shes kyi dpyid bzod du grub dgos pa'i phyir /
zer na| mi 'thad de /
de tsam gyis don dam par grub pa dang /
mthar thug dpyod pa'i rigs shes kyi dpyod bzod du mi 'gyur ba'i phyir /
kha cig /
mthar thug dpyod pa'i rigs shes tshad ma'i rnyed don /
don dam pa'i mtshan nyid tha snyad dpyod pa'i tshad ma'i rnyed don /
kun rdzob bden pa'i mtshan nyid /
zer na /
myu gu mtha' bzhi las mi skye ba chos can /
mtshon bya dang po der thal /
mtshan nyid de'i phyir /
ma grub na /
der thal /
myu gu skye zhes pa tsam gyis mtshim+par /
bdag las skye ba'am /
gzhan las skye ba'am /
gnyis ka las skye'am /
rgyu med las skye snyam du dpyod gnas myu gu'i mthar thug gi don la dpyod par song ba'i phyir /
kho na re /
ma khyab ste /
de tsam nas mthar thug gi don la dpyod pa yin kyang /
myu gu'i gnas lugs ma rtogs pas de myu gu'i mthar thug dpyod byed du mi 'gyur ba'i phyir /
zer na /
mi rigs te / /
! / /
rjes don dam bden pa'i mtshan nyid kyi zur du mthar thug dpyod pa'i rigs shes su song bar smos dgos par gsungs pa 'di lta bu la dgongs pa'i phyir /
smos dgos par gsungs te /
lam rim chung ba las /
don dam bden pa'i mtshan nyid la zhib cha 'don par bya'o / /
zhes gsungs pa'i phyir /
'dod mi nus te /
myu gu gzhan las mi skye ba myu gu'i gnas lugs kyi don yin min la dpyad gzhi yod kyang gzhan gsum gnas lugs ma yin pa rtsod med yin pa'i phyir /
des na mtshan nyid phyi ma la yang /
de rang chos can /
mtshan nyid der thal /
mtshon bya de'i phyir /
khyod kyi lugs la 'dod mi nus te /
tshad ma gnyis kyi rnyed don 'gal bar khas len dgos pa'i phyir /
der thal /
de gnyis bden gnyis so so'i mtshan nyid du khas blangs pa'i phyir /
de'i steng du mthar thug dpyod pa'i rigs shes tshad ma khyod la ltos te mthar thug dpyod pa'i rigs shes tshad mar song ba dang /
cig shos la tha snyad dpyod byed kyi tshad ma khyod la ltos pa so sor bsnan+pa yin zer na /
sngar las legs kyang /
tshig la cung zad 'khrin /
mtshan nyid snga ma chos can /
chos de khyod yin na chos de don dam @# / /
bden pa yin dgos par thal /
khyod kyi mtshan nyid 'thad pa'i phyir /
'dod na /
don dam bden pa chos can /
myu gu mtha' bzhi las mi skye ba don dam bden pa yin par thal /
de mthar thug dpyod pa'i rigs shes tshad ma'i rnyed don gang zhig /
mthar thug dpyod pa'i rigs shes tshad ma khyod la ltos te /
mthar thug dpyod pa'i rigs shes tshad mar song ba'i phyir /
rtags dang po bsgrubs zin /
phyi ma 'grub shing /
byas nas ? kho rang la zur 'gog steng du 'khor gsum yod de /
tha snyad dpyod pa'i rnam mkhyen gyi rnyed don la tha snyad dpyod pa'i tshad ma'i rnyed don gyi khyab pa khas blangs /
mtshan nyid phyi ma zhib cha bsnan nas 'jog na /
sngar bzhin chos de ma la bskor nas /
'o na /
bum pa chos can du bum pa'i gnas lugs kun rdzob bden par thal /
bum pa'i gnas lugs tha snyad dpyod byed kyi tshad ma'i rnyed don gang zhig /
tha snyad dpyod byed kyi tshad ma khyod la ltos te tha snyad dpyod byed kyi tshad mar song ba'i phyir /
zur dang dpe kho rang gi tha snyad rnam mkhyen gyi rnyed don la de'i khyab pa khas blangs pa'i steng du gtong /
mtshon bya la khyod chad pa la ni yod khyab /
med khyab kyi khyab pa'i steng du gtong 'di dag ni las dang po ba la 'kho? ba tsam mo / /
mtshan nyid dang po gnyis kyi skabs su brgal lan byed tshul cung zad brjod na /
don dam bden pa'i mtshan nyid la kha cig /
bden 'dzin log shes yin pa chos can /
mtshon bya der thal /
mtshan nyid de'i phyir /
der thal /
bden 'dzin log shes su rtogs pa'i rigs shes rjes dpag gi rnyed don yin pa'i phyir /
khyab te /
de mthar thug dpyod pa'i rigs shes yin pa'i phyir /
der thal /
des stong nyid rtogs pa'i phyir /
des bden 'dzin gyi zhen yul med par rtogs pa'i phyir /
der thal /
chos can de yin pa'i phyir /
zer na /
ma khyab /
bum pa chos can /
mtshon bya der thal /
mtshan nyid de'i phyir /
der thal /
mthar thug dpyod pa'i rnam mkhyen gyi rnyed don yin pa'i phyir /
ma khyab /
zer na /
khyab par thal /
TIk chen las /
de'i phyir /
sangs rgyas kyi mkhyen tshul bsdus pa'i dbang du byed na ni /
yang dag mthong ba'i rigs shes tshad mas rnyed pa dang /
yul de la rigs shes tshad ma yin pa ni don dam bden pa'i mtshan nyid la /
des kun rdzob bden pa'i mtshan nyid kyang shes par bya'o / /
zhes gsungs pa'i phyir /
de la gzhan dag na re /
chos nyid chos can /
'khrul pa'i tshad ma'i rnyed don du thal /
mthar thug dpyod pa'i rigs shes rjes dpag gi rnyed don yin pa'i phyir /
khyab te /
de 'khrul shes yin pa'i phyir /
khyab pa khas /
'dod na /
ma yin par thal /
ma 'khrul pa'i tshad ma'i rnyed don yin pa'i phyir /
khyab te /
tshig gsal las /
phyin ci log pa dang phyin ci ma log pa dag ni tha dad pa kho na'o / /
zhes gsungs pa'i phyir /
rtags der thal /
ji lta ba rtogs pa'i rnam mkhyen gyi rnyed don yin pa'i phyir /
khyab pa khas /
gzhan yang /
lugs dang po la /
chos nyid chos can /
chos gzhan dngos su 'phen pa'i ma yin dgag yin par thal /
rang nyid nges pa'i rtog pas rang gi dgag bya bkag shul du chos gzhan bden 'dzin log shes yin pa dngos su 'phangs nas rtogs par bya ba'i dgag pa yin pa'i phyir /
der thal /
bden 'dzin log shes su rtogs pa'i rigs shes rjes dpag gis de ltar rtogs pa'i phyir /
'dod mi nus te /
med dgag yin pa'i phyir /
sgra chos can /
mig shes kyi gzung bya yin par thal /
sangs 'phags kyi mig shes kyi gzung bya yin pa'i phyir /
khyab pa khas /
rtags gsal sla /
kha cig /
mthar thug dpyod pa'i rigs shes tshad ma'i dngos kyi rnyed don /
don dam bden pa'i mtshan nyid /
tha snyad dpyod byed kyi rigs shes tshad ma'i dngos kyi rnyed don /
kun rdzob bden pa'i mtshan nyid zer na /
myu gu bden med kyi don spyi chos can /
mtshon bya der thal /
mtshan nyid de'i phyir /
der thal /
myu gu bden med rtogs pa'i rigs shes rjes dpag gi dngos gzhal yin pa'i phyir /
der thal /
des de nges pa'i nges shes tshad ma gzhan la ltos med du rang stobs kyis 'dren pa'i phyir /
der thal /
de rang gi snang ba la tshad ma yin pa'i phyir /
@# / /
rtsa bar 'dod na sla /
kha cig /
rang mngon sum du rtogs pa'i mngon sum tshad mas gnyis snang nub pa'i sgo nas rtogs bya gang zhig /
sgrub pa'i rnam par rtogs bya ma yin pa /
don dam bden pa'i mtshan nyid /
rang mngon sum du rtogs pa'i mngon sum tshad mas gnyis snang dang bcas pa'i tshul gyis rtogs par bya ba'i rigs su gnas par bya ba /
kun rdzob bden pa'i mtshan nyid zer ba dang /
'phags pa yin na stong nyid mngon sum du rtogs pas khyab zer na /
'o na /
stong nyid mngon sum du rtogs pa'i ye shes yin na /
stong nyid la gnyis snang nub pas khyab par thal /
khyod kyi mtshan nyid 'thad pa'i phyir /
'dod na /
rjes thob ye shes la gnas pa'i slob pa 'phags pa'i stong nyid mngon sum du rtogs pa'i ye shes chos can /
der thal /
de'i phyir /
rtags khas /
'dod na /
stong nyid la mnyam par bzhag pa'i mkhyen pa yin par thal /
'dod pa'i phyir /
ma khyab na /
stong nyid rtogs pa'i mkhyen pa yin na de la gnyis snang ma nub par bud /
'dod na /
rjes thob ye shes la gnas pa'i slob pa 'phags pa de mnyam rjes gnyis ka la gnas pa'i gang zag yin par thal /
'dod pa de'i phyir /
'dod na de chos can /
khyod kyis stong nyid la mnyam par bzhag bzhin du rjes thob kyi bya ba byed mi nus par thal /
khyod sems can yin pa'i phyir /
dbye ba'i skabs su /
kha cig /
yang dag kun rdzob yod zer na /
de med par thal /
yang dag yin na kun rdzob ma yin dgos /
kun rdzob yin na yang dag ma yin dgos pa'i phyir /
rtags gnyis bud do / /
gzhan yang /
kun rdzob la de gnyis kyi dbye ba mi 'thad par thal /
sems can gyi rgyud kyi kun rdzob dngos yul du byed pa'i blo la 'khrul ma 'khrul gnyis kyi dbye ba mi 'thad pa'i phyir /
der thal /
de yin na 'khrul shes yin dgos pa'i phyir /
rtags 'bud /
de la kho na re /
kun rdzob bden pa med par thal /
kun rdzob yin na bden pa ma yin dgos /
bden pa yin na yang kun rdzob ma yin dgos pa'i phyir /
khyab pa khas /
zer na /
'o na /
blo kun rdzob pa bden 'dzin gyi ngor bden pa yang yin /
kun rdzob yang yin pa'i gzhi mthun med par thal /
yang dag yang yin log pa yin pa'i gzhi mthun med pa'i phyir /
stobs mtshungs 'khor gsum /
mtshan gzhi la ka bum sogs kyi gnas lugs dang /
de dag gi chos nyid sogs 'dzin na mtshan mtshon nges dka' sla'i skyon 'gro nges pas 'dzin pa 'gog /
rgyal tshab rjes kun rdzob la yang log gnyis kyis dbye ba mdzad kyang /
lugs 'di la gzhung dang rje'i dgongs pa gang dang yang mi mthun pas mi 'thad /
dang po ni /
'jug pa las /
'jig rten nyid la bden yin lhag ma ni /
'jig rten nyid la log pa rnam par bzhag /
zhes nyid sgra smos pa la rnam bcad yongs bcodkyis dgos pa med par thal /
thal 'gyur ba rang lugs la yang dag kun rdzob khas len pa'i phyir /
'dod mi nus /
rang lugs la kun rdzob yin na snang ba ltar ma grub pas khyab /
de yin na rdzun+pa yin bas khyab /
de yin na slu ba yin pas khyab /
de yin na log pa yin pas khyab /
byas pa la /
kho na re /
las 'bras chos can /
rdzun+pa yin par thal /
kun rdzob yin pa'i phyir /
'dod na /
ma yin par thal /
bden pa yin pa'i phyir /
der thal /
bden pa'i phyir /
zer na /
ma khyab /
'o na /
ma 'ongs pa chos can /
ma 'ongs pa ma yin par thal /
'ongs pa yin pa'i phyir /
der thal /
'ongs pa'i phyir /
khyab pa khas /
gzhan yang /
rnam mkhyen la snang ba chos can /
snang ba ltar ma grub par thal /
kun rdzob yin pa'i phyir /
'dod na /
shes bya chos can /
rnam mkhyen la snang ba ltar ma grub par thal /
de rnam mkhyen la snang ba ltar du grub pa'i phyir /
zer na /
ma khyab /
las 'bras kyi 'brel ba phra mo chos can /
lkog gyur ma yin par thal /
rnam mkhyen la lkog gyur ma yin pa'i phyir /
khyab pa khas /
gzhan yang /
bden na bden pa yin dgos par thal /
mi bslu na mi bslu ba yin dgos pa'i phyir /
'dod na /
@# / /
rgyu dge ba las rnam smin yid 'ong 'byung ba chos can /
bden pa yin par thal /
bden pa'i phyir /
khyab pa khas /
'dod na /
ma yin par thal /
rdzun pa yin pa'i phyir /
'dus byas yin pa'i phyir /
kho na re /
tshad ma chos can /
mi bslu ba yin par thal /
gsar du mi bslu ba yin pa'i phyir /
zer na /
theg chen mthong lam bar chad med lam chos can /
don dam bden pa yin par thal /
yul can don dam pa yin pa'i phyir /
khyab pa khas /
de bzhin gshegs pa'i thugs kyis gsang ba phra mo chos can /
snang tshul dang gnas tshul mi mthun pa ma yin par thal /
snang tshul dang gnas tshul mthun par yin pa'i phyir /
rang snang yul du byed pa'i blo la snang ba snang ba ltar grub pa'i phyir /
der thal /
sangs rgyas nang phan tshun kho na'i mngon sum gyi spyod yul yin pa'i phyir /
zer na| yang ma khyab /
'o na /
de chos can /
rang snang yul du byed pa'i blo la snang ba snang ba ltar ma grub par thal /
rang snang yul du byed pIrtog pa la snang ba snang ba ltar ma grub pa'i phyir /
der thal /
de dngos su rtogs pa'i rtog pa yod pa'i phyir /
der thal /
de dngos su rtogs pa'i yid shes rjes dpag yod pa'i phyir /
gzhan yang /
Tik chen sogs las /
kun rdzob bden par grub pa la gzhi de rdzun par grub dgos shing /
zhes bshad pa mi 'thad par thal /
kun rdzob bden pa yin na rdzun pa yin pas ma khyab pa'i phyir /
rtags khas /
kha cig /
kun rdzob bden pa yin na log pa'i kun rdzob yin dgos par thal /
de yin na log pa yin dgos pa'i phyir /
zer na stong thun lhar na /
re zhig ma khyab /
log pa dang kun rdzob kyi gzhi mthun yin na /
log pa'i kun rdzob yin dgos par thal /
kun rdzob bden pa yin na /
log pa'i kun rdzob yin dgos pa'i phyir /
'dod na /
log pa dang shes pa'i gzhi mthun yin na /
log shes yin dgos par thal /
'dod pa de'i phyir /
'dod na /
rnam mkhyen chos can /
log shes su thal /
dam bca' de yin pa'i phyir /
rtags gsal sla /
me long nang gi byad bzhin gyi gzugs brnyan de log pa'i kun rdzob yin par thal /
de yod pa'i phyir /
'dod na /
de chos can /
khyod stong nyid rtogs ma myong ba'i gang zag gis log pa dang /
rdzun par rtogs nus par thal /
khyod log pa'i kun rdzob yin pa'i phyir /
zer na /
ma khyab /
'dod na /
de 'jig rten na grags pa'i rdzun par rtogs na rdzun par rtogs pas khyab par thal lo / /
'dod mi nus /
zer na /
stong thun chen mo'i gsungs rigs ltar na /
log pa'i kun rdzob mi bzhed pa 'dra ba cig snang yang rigs pa 'di tsam gtogs bzang ba rang ma mthong zhing /
Tik chen gyis shugs kyis thon pa snang bas /
log pa'i kun rdzob yod par 'dod par bya'o / /
kha cig /
de med pa Tik chen gyis gal te yang dag pa'i kun rdzob mi bzhed pas /
zhes sogs kyi don yin zer na /
de ma yin te 'og tu 'chad par 'gyur ba'i phyir /
de lta ma yin na ma rig pa'i bag chags kyis bslad pa'i shes pa yin na stong nyid rtogs ma myong ba'i tha snyad pa'i tshad mas 'khrul shes su mi rtogs pas khyab par thal /
TIk chen gyis lung des log pa'i kun rdzob bkag pa'i phyir /
'dod na /
me long nang gi byad bzhin gyi gzugs brnyan 'dzin pa'i sems can gyi mig shes chos can /
der thal /
de'i phyin /
rtags gsal sla /
kha cig /
'jig rten gyi shes ngo la ltos te /
log pa'i kun rdzob la yang dag kun rdzob dang /
log pa'i kun rdzob gnyis su 'byed pa yin zer na /
'o na /
gzugs 'jig rten gyi shes ngo la ltos te yang dag pa'i kun rdzob yin par thal /
dam bca' 'thad pa'i phyir /
'dod na /
de 'jig rten gyi shes ngo la ltos te yang dag pa ma yin par thal /
de la ltos te yang dag pa'i kun rdzob yin pa'i phyir /
rtags khas /
'dod na /
ma yin par thal /
daila ltos te log pa'i kun rdzob yin pa'i phyir /
der thal /
daila ltos te kun rdzob yin pa'i phyir /
gzhan yang /
dam bca' mi 'thad par thal /
'jig rten gyi shes ngo la ltos pa'i yang dag pa'i kun rdzob med pa'i phyir te /
de la ltos pa'i yang dag yin na de la ltos pa'i kun rdzob ma yin dgos /
de la ltos pa'i kun rdzob yin na de la ltos pa'i yang dag ma yin @# / /
dgos pa'i phyir /
rtags 'bud /
kho na re /
'jig rten shes ngo la ltos te kun rdzob bden pa med par thal /
de la ltos te yang dag kun rdzob med pa'i phyir /
rtags khas /
'dod na /
tha snyad pa'i tshad ma la ltos te kun rdzob bden pa med par thal 'dod pa de'i phyir /
zer na /
ma khyab /
'dod na /
de'i shes ngor kun rdzob bden pa med par thal /
'dod pa'i phyir /
'dod na /
de med par thal lo / /
ma khyab 'tshams la /
kho na re /
tha snyad dpyod byed kyi shes ngo la ltos te kun rdzob bden pa yin na /
de la ltos te bden pa yin dgos par thal /
'jig rten shes ngo la ltos te yang dag kun rdzob yin na /
de la ltos te yang dag yin dgos pa'i phyir /
zer na /
yang ma khyab /
kha cig /
'jig rten gyi shes ngo la ltos te byad bzhin yang dag dang /
byad bzhin gyi gzuD brnyan log par 'jog pa'i 'jig rten shes pa de tha snyad pa'i tshad ma la byed zer na /
byad bzhin yang dag yin par thal /
de yang dag tu tha snyad pa'i tshad mas 'jog pa'i phyir /
der thal /
de tha snyad pa'i tshad ma'i ngor yang dag tu song ba'i phyir te /
dam bca' 'thad pa'i phyir /
rtsa bar 'dod na /
byad bzhin chos can /
yang dag ma yin par thal /
log pa yin pa'i phyir /
yang de 'dra'i blo de tha snyad pa'i tshad ma dang /
log shes gang rung ma yin pa'i blo lhan skyes rang ga ba cig la byed pa yin zer na /
de mi 'thad par thal /
byad bzhin blo gang gi ngor yang dag par song ba'i blo yin na log shes yin pas khyab /
byang bzhin gyi gzuD brnyan blo gang gi ngor log par song ba'i blo yin na blo don mthun yin pas khyab /
de 'dra ba'i mi bslu ba'i blo yin na tha snyad dpyod byed kyi tshad ma yin pas khyab pa'i phyir /
rtags rnams rim pa bzhin 'bud /
gzhan yang /
'jig rten pa'i blo lhan skyes rang ga bas spyi gtso bo log par rtog nus par thal /
dam bca' 'thad pa'i phyir /
'dod mi nus te /
blo ltan+s+k+yes rang ga bas spyi'i gtso bo med par 'jog mi nus pa'i phyir /
der thal /
de la grub mthas blo 'gyur ba'i tha snyad pa'i tshad ma cig dgos pa'i phyir /
rang gi ngor chos nyid yang dag tu song ba'i blo yin na blo don mthun yin pas khyab zer na /
chos nyid bden par 'dzin pa'i bden 'dzin chos can /
der thal /
de'i phyir /
der thal /
rang gi ngor chos nyid yang dag tu grub pa'i blo yin pa'i phyir /
chos can de yin pa'i phyir /
kha cig /
'phral gyi 'phrul rgyus slad pa'i phyin ci log gi yul yul can gang rung yin na /
'jig rten rang ga ba'i ngor yang dag pa ma yin pas khyab zer na /
dngos smra ba'i grub mthas slad pa'i dbang gi myu gu bden par 'dzin pa'i bden 'dzin chos can /
der thal /
de'i phyer /
der thal /
dngos smra ba'i grub mtha' ngan pas slad pa'i shes pa yin pa'i phyir /
chos can de yin pa'i phyir /
rtsa bar 'dod mi nus te /
'jig rten rang ga bas de zhen yul la ma 'khrul ba'i log shes su rtogs mi nus pa'i phyir /
kha cig /
kun rdzob bden pa gzhi ma grub ste /
de bden 'dzin gyis zhag+pa'i phyir /
rang 'grel las /
re shig srid pa'i yan lag gis bsdus pa'i nyon mongs pa can gyi ma rig pa'i dbang gis kun rdzob bden pa rnam par bzhag go /
zhes gsungs pa'i phyir /
dgra bcom pa gnyis dang /
dag sa la gnas pa'i byang sems rnam gyi ? gzugs sogs kun rdzob tsam du 'jog pa yin te /
de nyid las /
nyan thos dang rang sangs rgyas dang byang chub sems dpa' nyon mongs pa can gyi ma rig pa spangs pa 'du byed gzugs brnyan dang 'dra ba'i yod pa nyid du gzigs pa rnams la bcos ma'i rang bzhin yin gyi bden pa ni ma yin te bden par mngon par rlom pa med pa'i phyir ro / /
zhes gsungs pa'i phyir /
sangs rgyas kyis na ni kun rdzob tsam 'jog byed kyi blo yang med de /
de nyid las /
snang ba med pa'i spyod yul mnga' ba rnams la ni ma yin no / /
zhes gsungs pa'i phyir /
de lta ma yin na /
sa dang po'i mnyam gzhag nas sa bcu'i mnyam gzhag gi bar du kun rdzob kyi snang ba je gsal je gsal du 'gro bar thal sangs rgyas kyi sa na kun rdzob kyi snang ba yod pa'i phyir /
gzhan yang /
lam @# / /
'bras bu dang bcas pa rjes su mthun pa ma yin par thal /
sngags lam gyi dkyil 'khor re re'i skabs su yang kun rdzob kyi snang ba nan tan dang bcas te 'gog dgos pa gang zhig /
'bras bu sangs rgyas kyi sar kun rdzob kyi snang ba yod pa'i phyir gzhan yang /
ma dag pa'i snod kyi 'jig rten de 'khrul rgyu las nyon gyi dbang gis snang ba ma yin par thal /
de sangs rgyas kyi ye shes la snang ba'i phyir /
rtags khas /
'dod na /
de 'khrul rgyu las nyon gyis bskyed pa ma yin par thal /
'dod pa'i phyir /
gzhan yang /
'byung lus bem ? chos dang brelba'i sangs rgyas kyi sku 'grub pa'i phyir du sgyu lus kyi lam sgom pa sogs la dgos pa med par thal /
sangs rgyas kyis bem ? chos thams cad 'jal ba'i phyir /
rtags khas /
gzhan yang /
mes btsosreg gi bya ba byed pa la sogs pa tshad grub mi 'thad par thal /
tshad grub kyi don slu med dang /
slu med kyi don tshugs thub las ma 'das pa'i phyir /
zhes zer ro / /
thal 'gyur dang po la /
kun rdzob bden pa chos can /
gzhi grub par thal /
bden 'dzin gyi rtoD pa'i phyir /
der thal /
des gzhag pa'i phyir /
rtags khas /
'dod na /
dngos 'gal lo /
sa dang po'i mnyaM bzhag nas sa bcu'i bar gyi mnyaM gzhag gi bar du kun rdzob kyi snang ba shas je chung je chung du 'gyur bar thal /
sangs rgyas kyi sa na kun rdzob kyi snang ba med pa'i phyir /
rtaD khas /
'dod mi nus te /
mnyaM gzhag de rnaMs la kun rdzob mi snang ba'i phyir /
rtags khas /
gzhan yang /
lam 'bras bu dang bcas pa rjes su mi mthun par thal /
bskyed rim gyi la sgoM pa'i snga rol du kun rdzob kyi lha'i snang ba nan gyi sgoM dgos pa gang zhig /
'bras du su kun rdzob kyi snang ba med pa'i phyir /
don daM bden pa chos can /
tshuD thub du grub par thal /
slu med yin pa'i phyir /
'khor gsuM rim par song sangs 'phaD kyi rgyud la ji snyed pa mkhyen pa'i ye shes med par thal /
de'i rgyud la kun rdzob bden pa mkhyen pa'i ye shes med pa'i phyir rtaD khas /
'dod na /
de'i rgyud la gnas dang gnas ma yin pa mkhyen pa'i stobs med par thal /
'dod pa'i phyir /
'dod na /
de'i stobs bcu med par thal lo /
gzhan yang /
de'i rgyud la thugs rje chen po med par thal /
de'i rgyud la kun rdzob 'jal ba'i blo med pa'i phyir /
'dod mi nus te /
brtse ba snying rje chen po de rgyal ba'i lo thog phun tshogs bskyed pa la thog mtha' bar gsum du gal che ba'i yon tan dang ldan pa'i phyir /
kho na re /
gzugs 'dzin mig shes gzugs la tshad ma yin par thal /
kun rdzob bden pa tshad mas grub pa'i phyir /
'dod mi nus te /
bzhi brgya pa'i 'grel pa las /
gang yang 'di dbang po'i mngon sum nyid du sgro btags nas gzhal bya la tshad mar rtog pa de yang ches shin tu ma 'brel ba nyid de /
zhes gsungs pa'i phyir /
gzhan yang /
gzugs 'dzin mig shes gzugs la tshad ma ma yin par thal /
de gzugs la 'khrul pa'i phyir /
khyab ste /
de nyid las /
rnam pa gzhan du gnas pa'i dngos po rnams la gzhan du snang ba'i phyir /
de ltar grub pa yang tshad ma gzhan nyid du tha snyad btags pa rigs pa ma yin te /
rnam pa thams cad tshad mar thal bar 'gyur ba'i phyir /
zhes gsungs pa'i phyir /
zer na /
skyon med de /
lung dang po'i don /
gzugs 'dzin dbang po'i mngon sum gzugs la rang ngos nas grub pa'i tshad ma ma yin zhes pa'i don yin pa'i phyir /
lung gnyis pa'i don /
gzugs 'dzin dbang po'i mngon sum gzugs la rang ngos nas grub pa'i tshad ma ma yin te /
de gzugs la 'khrul shes yin pa'i phyir /
zhes pa'i don yin pa'i phyir /
'o na Tik chen las /
gal te yang dag pa'i kun rdzob mi 'dod pas yang log gnyis su mi byed kyang /
ma rig pas bslad pa'i yul dang yul can rnams leg+pa'i kun rdzob du ci'i phyir mi 'jog ce na /
kun rdzob ni tha snyad pa'i tshad mas 'jog dgos ba'i phyir /
log pa'i kun rdzob 'jog na yang de la ltos nas 'jog dgos na ma rig pa'i bag chags kyis slad pa'i shes pa ni 'khrul par tha snyad pa'i tshad mas mi 'grub pa'i phyir /
zhes pa'i don gang zhe na /
kha cig /
bden 'dzin chos can /
log pa'i kun rdzob ma yin te /
de yin na tha snyad pa'i tshad mas log par rtogs dgos pa la des log par ma rtoD pa'i phyir @# / /
zhes pa /
kun rdzob ni zhes pa man chad kyi don yin zer na /
'o na /
de kun rdzob bden pa ma yin par thal /
de kun rdzob bden pa yin na tha snyad pa'i tshad mas kun rdzob du rtogs dgos pa la des kun rdzob du ma rtogs pa'i phyir /
dang po der thal /
de kun rdzob du tha snyad pa'i tshad mas rtogs pa'i phyir /
phyi ma ma grub na /
des de kun rdzob du rtogs na des de log par ma rtogs pa 'bud /
gzhan yang /
de mi 'thad par thal /
lan de /
gal te yang dag pa'i kun rdzob mi 'dod pas /
ces sogs kyi dngos lan du 'brel ba shin tu chung ba'i phyir /
'o na /
rang lugs gang zhe na /
shin tu brling pa cig snang bas dka' na'ang /
blo la shar tshod bshad na /
kho na re /
yang dag kun rdzob mi 'dod pas kun rdzob la yang log gnyis kyi dbye ba mi byed pa bden mod /
ma rig pa bden 'dzin gyis bslad pa'i so skye'i rgyud kyi gzugs 'dzin mig shes la sogs pa'i yul yul can rnams ci'i phyir log pa'i kun rdzob tu mi 'jog ce na /
de'i rgyu mtshan yod de /
kun rdzob kyi rnam gzhag rnams de kho na nyid rtogs pa la mi ltos par tha snyad pa'i tshad mas 'jog dgos pa gang zhig /
sngar gyi yul yul can de dag kyang log pa'i kun rdzob du 'jog na yang de kho na nyid rtogs pa la mi ltos par byad bzhin gyi gzugs brnyan mthong ba'i yul yul can log pa dang /
byad bzhin mthong ba'i yul yul can don 'thun+du 'jig rten rang ga bas kyang 'jog pa bzhin /
bden 'dzin gyis bslad pa'i tshur mthong gi rgyud kyi sngar gyi yul yul can de dag log par 'jog na yang /
de kho na nyid rtogs pa la ma ltos par yul yul can de log par tha snyad pa'i tshad mas rtogs mi nus pa'i phyir /
der thal /
ma rig pa'i bag chags kyis slad nas gzugs rang gi mtshan nyid kyis grub par snang ba 'khrul snang du tha snyad pa'i tshad ma tsam gyis nges mi nus pa'i phyir /
zur dang po kun rdzob kyi rnam gzhag rnams stong nyid rtogs pa la ma ltos par tha snyad pa'i tshad mas 'jog pa yin te /
sangs rgyas kyis kyang kun rdzob kyi rnam gzhag 'jig rten dang mthun par mdzad pa'i phyir /
kha cig /
lung des log pa'i kun rdzob bkag pa yin zer na /
mi 'thad de /
des shugs la de yod par bstan pa'i phyir /
ji ltar na /
der thal /
des bden 'dzin gyis slad pa'i yul dang yul can rnams stong nyid rtogs pa la ma ltos par rang gi mtshan nyid kyis grub par snang ba la 'khrul par rtogs mi nus pa'i rgyu mtshan gyi de 'dra'i yul yul can 'jig rten shes ngo tsam du yang log pa'i kun rdzob ma yin par bshad pa'i shugs kyis stang+nyid rtogs pa la ma ltos par 'khrul bar rtogs nus pa'i yul yul can rnams log pa'i kun rdzob du grub par mdzad pa'i phyir /
kha cig /
'dir bshad pa'i 'jig rten pa dang so so skye bo don gcig /
'dir bshad pa'i 'phags pa 'am 'jig rten las 'das pa dang 'phags pa don gcig zer na /
dman lam sngon ma song gi theg chen gyi sbyor lam thob ma thag pa'i sems dpa' chos can /
khyod kyi ngor gzugs yang dag pa yin par thal /
khyod skabs 'dir bstan pa'i 'jig rten pa yin pa'i phyir /
der thal /
so so skye bo yin pa'i phyir /
khyab pa khas /
rtags sla /
'dod mi nus te /
stong pa nyid la rtse gcig tu mnyam par bzhag pa'i gang zag yin pa'i phyir /
gzhan yang /
de chos can /
'phags pa yin par thal /
'dir bshad pa'i 'phags pa yin pa'i phyir /
khyab pa khas /
der thal /
stong nyid rtogs pa'i gang zag yin pa'i phyir /
'dod mi nus /
yang de gnyis kyis khyad par stong nyid rtogs ma rtogs kyi gang zag la byed zer na /
dman lam sngon ma song gi stong nyid rtogs pa'i sbyor lam pa mnyam gzhag las langs ma thag gi rjes thob la gnas pa'i sems dpa' de'i ngor gzugs sogs yang dag pa yin par thal /
de stong nyid ma rtogs pa'i so so ? skye bo gang zhig /
dam bca' 'thad pa'i phyir /
khyab pa khas /
'dod mi nus te /
des gzugs sogs yang dag par mi zhen pa'i phyir /
chos can de'i phyir /
gzhan yang /
des stong nyid rtogs par thal @# / /
de 'dir bstan pa'i 'jig rten las 'das pa gang zhig /
dam bca' 'thad pa'i phyir /
rtags dang po der thal /
stong nyid rtogs myong gi gang zag yin pa'i phyir /
'dod na /
stong nyid rtogs myong la de rtogs pas khyab pa ha cang thal lo /
yang kha cig /
'dir bshad pa'i 'jig rten las 'das ma 'das kyi gang zag /
grub mthas blo sgyur ma sgyur gyi gang zag la byed zer na /
sems tsam pa chos can /
'dir bshad pa'i 'jig rten las 'das pa yin par thal /
grub mthas blo sgyur ba'i gang zag yin pa'i phyir /
rtags khas /
der thal /
chos can de'i phyir /
'dod na /
stong nyid rtogs myong gi gang zag du thal lo / /
de chos can /
grub mthas blo ma sgyur bar thal /
'dir bshad pa'i 'jig rten pa yin pa'i phyir /
khyab pa khas /
rtags gsal sla / /
gzhan yang /
grub mthas blo ? bsgyur pa'i byis pa chung ngu'i ngor byad bzhin yang dag dang /
de'i ngor gzugs brnyan log pa yin par thal /
khyod kyi dam bca' 'thad pa'i phyir /
'dod mi nus te /
byad bzhin gyi gzugs brnyan de'i ngor log pa ma yin pa'i phyir te /
des de byad bzhin ma yin bzhin du der snang ba yin par mi shes pa'i phyir /
der thal /
de brda la ma byang ba'i phyir /
kha cig /
'jig rten nyid la ltos pa'i yul can yang dag yin na / /
'khrul rgyus ma slad pa'i yul can yin pas khyab zer na /
stong nyid rtogs ma myong ba'i brda byang gi skyes bu'i rgyud kyi byad bzhin 'dzin pa'i dbang po'i mngon sum tshad ma chos can /
der thal /
de'i phyir /
rtags chos can gyis sgrub /
'dod mi nus te /
bden 'dzin lhan skyes kyi 'khrul rgyus slad pa'i phyir te /
chos can de'i phyir /
kha cig /
'jig rten nyid la ltos pa'i yul can yang dag dang log pa gang rung la yod pas ma khyab zer na /
de la yod pas khyab par thal /
'phral gyi 'khrul rgyus bslad pa'i yul can yod pas khyab pa'i phyir /
rtags 'bud /
de yang dag la yod pas khyab par thal /
'phral gyi 'khrul rgyus ma slad pa'i yul can yin na yod dgos pa'i phyir /
rtags 'bud /
'jig rten nyid la ltos pa'i yul yang ? log gang rung la yod pas khyab zer na /
myu gu bden grub chos can /
der thal /
de'i phyir /
der thal /
de myu gu bden med du rtogs ma myong ba'i gang zag gi ngor yang dag yin pa'i phyir te /
de'i ngor myu gu bden par grub pa'i phyir /
de'i ngor yod pa'i phyir /
rtsa bar 'dod mi nus so / /
sgra rtag pa dang /
spyi gtso bo chos can /
yod par thal /
'jig rten nyid la ltos pa'i yul log pa yin pa'i phyir /
der thal /
stong nyid rtogs ma myong ba'i so skyes kyang de log par rtogs nus shing de rnams 'dzin pa'i blo log shes su rtogs nus pa'i phyir /
sgra rtag pa dang /
spyi gtso bo med par rtogs pa'i stong nyid ma rtogs pa'i gang zag yod pa'i phyir /
rtsa bar 'dod na sla /
yang de gnyis gang rung la med pas khyab zer na /
byad bzhin chos can /
der thal /
de'i phyir /
der thal /
stong nyid rtogs ma myong gi gang zag gi ngor de yang dag yin pa'i phyir /
der thal /
de'i ngor de bden grub yin pa'i phyir /
der thal /
de de la snang ba'i phyir /
phyi ma la byad bzhin gyi gzugs brnyan chos can /
der thal /
de'i phyir /
der thal /
stong nyid rtogs ma myong ba'i rgan po brngabyang gi ngor de log pa yin pa'i phyir /
der thal /
des de byad bzhin ma yin par rtogs pa'i phyir /
kha cig /
'jig rten pa'i shes ngo na yang log gnyis kyi dbye ba yod ces pa /
'jig rten pa'i blo lhan skyes rang ga bas yang log gnyis kyi dbye ba byed pa'i don yin gyis /
'jig rten pa'i tha snyad pa'i tshad mas yang log gnyis su byed pa gtan ma yin te /
tshad mas grub pa'i don du khas blangs nas rang lugs la khas mi len no zhes smra ba ni rigs pa smra ba'i tshul las 'das par go bar byed do / /
zhes sogs gsung na /
de'i don de yang log gnyis kyi dbye ba byed pa'i blo lhan skyes rang ga ba de blo don 'thunyin nam /
phyin ci log gi blo dag las gang yin / /
blo don 'thunyin na /
byad bzhin de yang dag @# / /
dang /
byang bzhin gyi gzugs brnyan de log pa yin par thal /
de gnyis kyi dbye ba byed pa'i blo lhan skyes rang ga ba de blo don 'thunyin pa'i phyir /
'dod mi nus /
phyi ma ltar na /
byad bzhin kyi gzugs brnyan de log pa ma yin par thal /
de blo phyin ci log gis log par bzung ba'i don yin pa'i phyir /
'dod na sla /
! / /
rang lugs la /
shes bya bden gnyis kyi dbye gzhi dang /
de la bden pa gnyis su dbye ba dang /
bden pa gnyis kyi bar du gnyis yin dang gnyis ma yin gyi phung gsum med pas shes bya la bden pa gnyis su grangs des pa dang /
bden gnyis so so'i ngo bo dang dbye ba dang gcig tha dad gang yin dpyad pa /
sgra don dang bcas pa yang cung zad bshad na /
shes bya bden gnyis kyi dbye gzhi yin te /
shes bya yin na rang bzhin gyis med pa dang /
tha snyad tsam du yod pa'i ngo bo gnyis gnyis 'dzin pas khyab pa'i phyir /
shes bya la bden pa gnyis su grangs nges te /
gzhi shes bya gang zhig /
kun rdzob kyi bden par blos tshur yongs su bcad pa na /
gzhi shes bya de don dam pa'i bden pa yin pa rnam bcad la khegs /
gzhi shes bya gang zhig don dam pa'i bden pa yin pa blos yongs dpyod du grub pa na kun rdzob kyi bden pa yin pa rnam bcad la khegs pa'i phyir / /
so so'i ngo bo la /
khyod gang gis rnyed pa'i tshad ma de khyod la ltos te tha snyad pa'i tshad mar song ba /
khyod kun rdzob bden pa yin pa'i mtshan nyid /
khyod gang gis rnyed pa'i tshad ma de khyod la ltos te mthar thug dpyod byed kyi rigs shes tshad mar song ba /
khyod don dam bden pa yin pa'i mtshan nyid /
kun rdzob bden pa la snang ba ltar du grub ma grub dang /
bden rdzun gnyis kyi dbye ba mi 'thad pas /
rang lugs la kun rdzob la yang log gnyis kyi dbye ba mi byed cing /
'jig rten shes ngo la ltos te yang log gnyis kyi dbye ba ni byed de /
'phral gyi 'khrul rgyus ma slad pa'i yul yul can rnams 'jig rten rang ga ba la ltos pa'i yang dag dang /
'phral gyi 'khrul rgyus bslad pa'i yul yul can rnams 'jig rten rang ga ba la ltos nas log par 'jog pa'i phyir te /
ltos sa'i 'jig rten pa'i blo lhan skyes rang ga ba de yang /
byad bzhin dang byad bzhin gyi gzugs brnyan gnyis la mtshon na byad bzhin de byad bzhin du snang ba ltar byad bzhin du grub snyaM pa'i blo lhan skyes dang /
byad bzhin gyi gzugs brnyan de byad bzhin du snang yang byad bzhin du ma grub snyam pa'i blo lhan skyes gnyis yin cing /
blo de gnyis kyi bsam don gnyis ma log kyang /
de gnyis blo phugs su byas nas byad bzhin yang dag tu 'dzin pa'i blo dang /
des kun nas bslangs nas byad bzhin yang dag yin zhes pa'i tha snyad gnyis log pa yin te /
blo phyin ci log gi bden 'dzin yin pa dang /
tha snyad de yang tha snyad phyin ci log yin pa'i phyir /
bsam don phyi ma la bsams nas 'jig rten rang ga ba'i rgan po brda byang gi byad bzhin gyi gzugs brnyan log par 'dzin pa de yang /
log par 'dzin tshul rags pa yin te /
des snang tshul dang gnas tshul mi mthun par 'dzin pa de /
snang tshul dang gnas tshul mi mthun par 'dzin tshul rags pa yin pa'i phyir /
der thal /
des de rang ngos nas ma grub par ma rtogs pa'i phyir /
don dam bden pa la stong gzhi chos can gyi sgo nas dbye na /
stong nyid bcu drug /
de bsdu na /
rang gi bo po snyong+pa nyid /
gzhan gyi ngo bo stong pa nyid /
dngos po stong pa nyid /
dngos po med pa'i stong pa nyid dang bzhir 'du /
de yang bsdu na gang zag gi bdag med phra mo dang chos kyi bdag med phra mo gnyis su 'du /
sgras brjod rigs kyi sgo nas dbye na /
yul can don dam pa dang /
yul don dam pa gnyis su yod /
de re re la yang dngos dang rjes mthun pa gnyis gnyis yod /
yul can don dam pa dngos ni nyan thos mthong lam bar chad med lam lta bu yin /
de rjes mthun pa ni myu gu bden med rtogs pa'i rigs shes rjes dpag lta bu yin /
yul don dam pa dngos ni myu gu rang bzhin gyis grub pas stong ba lta bu yin /
rjes mthun pa ni myu gu dang bden stong gi tshogs don lta bu yin /
gcig dang tha dad gang yin dpyad pa la /
bden pa gnyis po de ngo bo gcig la ldog pa tha dad pa @# / /
yin te /
byas pa dang mi rtag pa lta bu yin pa'i phyir /
ngo bo gcig yin te /
myu gu dang myu gu rang bzhin gyis grub pas stong pa ngo bo tha dad yin na /
myu gu rang bzhin gyis grub par 'gyur ba sogs dgongs 'grel nas bshad pa'i rigs pa bzhis gnod pa'i phyir /
tha dad gtan med kyi gcig ma yin te /
myu gu dang myu gu rang bzhin gyis grub pas stong pa gnyis tha dad gtan med kyi gcig yin na /
so so skye bos kyang myu gu mngon sum du rtogs pa de bzhin du myu gu rang bzhin gyis grub pas stong pa mngon sum du rtogs pa sogs dgongs 'grel nas bshad pa'i rigs pa bzhis gnod pa'i phyir /
sgra don la /
kha cig /
kun rdzob bden pa'i sgra bshad gzhi yin na /
de'i sgra 'jug gzhi yin pas ma khyab zer na /
de khyab par thal /
kun rdzob bden pa'i sgra bshad gzhi yin na bden 'dzin yin pas khyab /
bden 'dzin yin na kun rdzob bden pa'i sgra 'jug gzhi yin pas khyab pa'i phyir /
der thal /
de yin na rang nyid la kun rdzob bden pa'i sgra 'jug pas khyab pa'i phyir /
sgra 'jug gzhi la bshad gzhisma khyab te /
gnas lugs mngon sum du rtogs pa'i ye shes de de'i sgra 'jug gzhi yin kyang bshad gzhi ma yin pa'i phyir /
bshad gzhi ma yin te /
de bden 'dzin ma yin pa'i phyir /
kun rdzob bden pa'i sgra bshad du yod na sgra 'jug pas kyang ma khyab te /
myu gu bden stong pa kun rdzob bden pa'i sgra bshad du yod kyang de'i sgra 'jug du med pa'i phyir /
sgra bshad du yod de /
rang nyid bden par 'dzin pa'i bden 'dzin gyi ngor bden par grub kyang /
don la bden par ma grub pa'i phyir /
kha cig /
don dam bden pa'i sgra bshad gzhi yin na 'jug gzhi yin pas khyab zer na /
theg chen gyi mthong lam bar chad med lam chos can /
der thal /
de'i phyir /
ma grub na /
der thal /
myu gu bden stong de blo don dam pa theg chen mthong lam bar chad med lam lta bu'i gzigs ngor snang tshul dang gnas tshul mthun par grub pas don dam pa'i bden pa zhes bshad pa'i phyir /
'dod mi mi nus te /
kun rdzob bden pa yin pa'i phyir /
yang de'i sgra bshad gzhi yin na /
de'i sgra 'jug gzhi ma yin pas khyab zer na /
myu gu bden stong chos can /
der thal /
de'i phyir /
der thal /
myu gu bden stong de ye shes de'i rnyed don yin zhing don de nyid gnas lugs dam pa dang /
snang tshul dang gnas tshul mthun pa'i bden pa yin pa'i rgyu mtshan gyis don dam pa'i bden pa zhes bshad pa'i phyir /
der thal /
tshig gsal las /
don yang de yin la dam pa yang de yin pas na don dam pa'o / /
de nyid bden pa yang yin pas na /
don dam pa'i bden pa'o / /
zhes gsungs pa'i phyir /
rtsa bar 'dod mi nus te /
de la don dam pa'i sgra 'jug pa'i phyir /
der thal /
chos can de yin pa'i phyir / /
gsum pa rtsod pa spong ba la /
kho na re /
myu gu gzhan las mi skye bar rtogs pa'i tshad ma de mthar thug dpyod pa'i rigs shes ma yin par thal /
de mthar thug gi don ma dpyad pa'i phyir /
kha cig ma khyab zer /
khyab ste /
tha snyad dpyod byed kyi tshad ma yin na tha snyad kyi don cig dpyad dgos pa'i phyir /
zer na ma khyab /
kho na re /
des don dam bden pa rtog par thal /
de de la ltos te mthar thug dpyod pa'i rigs shes su song ba'i phyir /
zer na /
ma khyab /
'o na /
de gnas lugs 'chol ba la zhugs pa tsam gyi mthar thug dpyod byed du song bar thal /
ma khyab pa de'i phyir /
'dod na /
gnas lugs gtan la 'bebs pa la zhugs pa'i mdo yin na /
de gtan la 'bebs pa'i mdo yin dgos par thal /
'dod pa de'i phyir /
zer na /
ma khyab /
'dod na /
phyi rol don du med pa'i gzugs bden grub du ston pa'i sems tsam pa'i mdo chos can /
der thal /
de'i phyir /
'dod mi nus te /
chos can de yin pa'i phyir /
lam 'tshol bar zhugs pa'i gang zag yin na lam zhugs kyi gang zag yin dgos par thal /
'dod pa'i phyir /
zer na /
ma khyab /
'dod na /
phyi rol pa chos can /
der thal /
de'i phyir /
rtags der thal /
lam 'tshol lam @# / /
zhugs lam chen zhugs /
zhes gsungs pa'i phyir /
kha cig /
rnam mkhyen don dam bden pa la gnyis snang nub bam ma nub /
dang po ltar na /
de gnyis snang ma nub bar thal /
rnam mkhyen gyis don dam bden pa kun rdzob kyi gnyis dang bcas pa'i sgo nas rtogs pa'i phyir /
der thal /
kun rdzob kyi rnam pa shar ba'i sgo nas don dam bden pa rtogs pa'i phyir /
phyi ma ltar na /
des de gnyis snang nub pa'i sgo nas rtogs pa'i phyir /
des don dam bden pa gzigs pa'i gzigs ngor gnyis snang nub nas de gzigs pa'i phyir /
der thal /
des de gzigs pa'i gzigs ngor kun rdzob kyi gnyis snang phra mo yang med pa'i phyir /
rang 'grel las /
dngos po byas pa can la ma reg par rang bzhin 'ba' zhig mngon sum du mdzad pas de nyid thugs su chud pa'i phyir /
sangs rgyas zhes brjod do / /
zhes gsungs pa'i phyir /
gzhan yang /
rnam mkhyen gnyis snang bcas nub gnyis ka'i blo yin par thal /
de don dam bden pa la gnyis snang nub kun rdzob bden pa la gnyis snang dang bcas te bden gnyis rtogs pa'i phyir /
'dod na /
de chos can /
gnyis snang med pa'i blo ma yin par thal /
gnyis snang yod pa'i blo yin pa'i phyir /
khyab ste /
gnyis snang nub pa gnyis snang med pa'i don yin pa gang zhig /
spyir gnyis snang yod pa de de med pa dang dngos 'gal yin pa'i phyir /
'di'i lhag ma don dam bden pa'i ngo bo'i skabs su 'chad /
kha cig /
bden 'dzin lhan skyes chos can /
log pa'i kun rdzob yin par thal /
log par gyur pa'i kun rdzob yin pa'i phyir /
der thal /
log pa gang zhig /
kun rdzob yin pa'i phyir /
rtags dang po der thal /
bslu ba yin pa'i phyir /
rtsa bar 'dod na /
Tikachen gyi gsung rigs dang 'gal /
gzhan yang /
de log pa'i kun rdzob yin par thal /
de snang tshul dang gnas tshul mi mthun pa'i kun rdzob yin pa'i phyir /
khyab ste /
de log pa yin pa'i don snang tshul dang gnas tshul mi mthun pa la byed pa'i phyir na yang ma khyab /
kha cig /
yang dag kun rdzob yod par thal /
'jig rten gyi rgan po brda byang gi lugs la de yod pa gang zhig /
'di pa'i lugs la tha snyad kyi rnam bzhag 'jig rten dang mthun par mdzad pa'i phyir /
zer na /
ma khyab ste /
'jog tshul de dang 'di don mi mtshungs pa'i phyir te /
'jig rten la grags pa'i song zhig 'dug shig sogs 'jog pa dang /
yang dag kun rdzob 'dod pa gnyis la gnod byed yod med mi mtshungs pa'i phyir /
kho na re /
'jig rten rang ga bas byad bzhin yang dag tu 'dzin pa dang /
de 'dra'i tha snyad byed pa de log pa ma yin par thal /
dang po'i bsam don ma log pa'i phyir /
zer na /
ma khyab /
'o na /
'jig rten rang ga bas chu rgyun ma chad par 'bab pa la bsam nas chu rtag tu yod par 'dzin pa dang /
de rtag tu yod zhes pa'i tha snyad gnyis log pa ma yin par thal /
de gnyis kyi dang po'i bsam don ma log pa'i phyir /
'khor gsum /
gzhan yang /
'jig rten rang ga bas sa dkar po dang /
sa gru gsum sogs su 'dzin pa de 'dra'i tha snyad sogs la yang sbyar ro / /
kho na re /
yang dag kun rdzob yod par thal /
'phral gyi 'khrul rgyus ma bslad pa'i yul yul can drug yang dag kun rdzob yin pa'i phyir /
der thal /
de yang dag kun rdzob tu tha snyad pa'i tshad mas 'jog pa'i phyir /
der thal /
lam rim chung pa las /
thal 'gyur ba'i lugs kyis ni /
'phral gyi 'khrul rgyus ma bslad pa'i shes pa drug dang /
de las zlog pa'i shes pa drug dang /
shes pa snga ma drug gis bzung ba'i yul drug dang /
phyi ma drug gis bzung ba'i yul drug ste /
log pa'i yul yul can drug log pa'i kun rdzob dang /
ma log pa'i yul yul can drug yang dag kun rdzob du 'jog la /
de yang 'jig rten pa 'am tha snyad pa'i tshad ma nyid la ltos nas yang dag dang log pa'i kun rdzob du 'jog gi /
zhes sogs gsungs pa'i phyir /
zer na /
skyon med de /
@# / /
de'i don log pa'i yul yul can drug 'jig rten nyid la ltos pa'i log par gyur pa'i kun rdzob dang /
ma log pa'i yul yul can drug de la ltos te yang dag du gyur pa'i kun rdzob du 'jog cing /
de yang log pa'i yul yul can 'jig rten pa 'am tha snyad pa'i tshad ma nyid de kho nas log par 'jog nus kyi de kho na nyid rtogs pa la mi ltos zhes pa'i don yin pa'i phyir /
de ltar shod na ma log pa'i yul yul can drug tha snyad pa'i tshad mas yang dag kun rdzob du 'jog zhes par go nas /
Tikachen gyi lugs la yang dag kun rdzob med kyang lam rim gyi lugs la yod pas de gnyis dgongs pa mi mthun gsung ba yang khegs so / /
gal te lam rim gyi lugs la de yod na /
lam rim nyid dang 'gal te /
ngos de kho rang gi gong du /
lugs 'di ni ma rig pa dang ldan pa la /
rang gi mtshan nyid kyis grub par gang snang ba thams cad /
shes pa de ma rig pas bslad pa'i snang bar bzhed pas /
kun rdzob pa'i don la yang log gnyis su mi 'byed do / /
zhes gsungs pa'i phyir dang /
sngar drangs ba'i lung de'i 'phro nas /
'phags pa'i gzigs pa'i rjes su 'brang ba'i rigs shes la ltos nas ma yin pas /
dbu ma ba rang gi lugs la ma rig pa dang ldan pa la gzugs brnyan sogs dang sngo sogs snang ba gnyis la snang yul la ltos te 'khrul ma 'khrul gnyis med pa'i phyir /
yang dag dang log pa'i kun rdzob gnyis su mi byed de /
'jug pa las /
gnod pa med pa'i dbang po drug rnams kyi / /
zhes sogs 'dren par mdzad pa'i phyir /
rje'i bzhed pa ma yin te /
dgongs pa rab gsal las 'phral gyi 'khrul rgyus bslad pa'i yul yul can drug ma bslad pa'i yul yul can drug po rnams yang log gnyis su 'jog la 'jig rten pa nyid la ltos nas yin gyi 'phags pa 'am rang lugs ma yin par gsungs pa dang /
byad bzhin gyi gzugs brnyan byad bzhin gyi gzugs brnyan du snang ba'i shes pa dang /
so skye'i rgyud kyi sngon po rang gi mtshan nyid kyis grub par snang ba'i sngon 'dzin shes pa gnyis phra rags kyi khyad par tsam ma gtogs 'khrul shes su mtshangs par gsungs nas de'i phyir shes pa de gnyis la 'khrul ma 'khrul gyi dbye ba yang med do / /
zhes gsungs pa'i phyir /
kho na re /
don dam bden pa la rigs mi 'dra ba'i khyad par yod par thal /
de la stong gzhi chos can mi 'dra ba'i sgo nas bcu drug du 'byed pa'i phyir /
zer na /
ma khyab /
'dod mi nus te /
dgag bya bden grub bkag pa'i med dgag du rigs gcig pa'i phyir /
'dod na /
don dam bden pa la mi 'dra ba'i khyad par med par thal /
de la rigs mi 'dra ba'i khyad par med pa'i phyir /
zer na /
ma khyab ste /
de la mchog dman mi 'dra ba'i khyad par yod pa'i phyir /
rtags sla /
! / /
gti mug rang bzhin sgrib phyir kun rdzob ste / /
zhes sogs kyi skabs su /
rtsa 'grel gyi gzhung don la dpyad pa /
'phros don sgrib gnyis kyi rnam gzhag bshad pa /
dang po la /
kha cig /
bum pa kun rdzob bden pa yin zhes pa'i kun rdzob dang /
bum pa kun rdzob du yod zhes pa'i kun rdzob don gcig zer na /
bum pa rgyu rkyen la ltos pa chos can /
bum pa kun rdzob bden pa yin zhes pa'i skabs nas bstan pa'i kun rdzob du thal /
bum pa kun rdzob du yod zhes pa'i skabs nas bstan pa'i kun rdzob yin pa'i phyir /
der thal /
de bum pa kun rdzob du skyes pa'i don yin pa'i phyir /
der thal /
de bum pa rang gi rgyu rkyen la ltos nas skyes pa'i don yin pa'i phyir /
rtsa bar 'dod na /
ma yin par thal /
bum pa bden par 'dzin pa'i bden 'dzin ma yin pa'i phyir /
shes pa ma yin pa'i phyir /
bum pa bden 'dzin @# / /
gyis bum pa bzhag par thal /
bum pa bden 'dzin de bum pa kun rdzob du yod zhes pa'i skabs nas bstan pa'i kun rdzob gang zhig /
skabs stobs kyi de las ma 'das pa'i phyir /
'dod na /
des 'dzin stangs kyi yul du byas nas bzhag par thal /
'dod pa'i phyir /
'dod mi nus te /
de'i 'dzin stangs kyi yul gzhi ma grub pa'i phyir /
kha cig /
bum pa nyan rang dgra bcom dang dag sa la gnas pa'i sems dpa'i ngor bden par grub zer na /
de gsum gyi rgyud la bum pa bden par 'dzin pa'i bden 'dzin yod par thal /
dam bca' de'i phyir /
'dod mi nus te /
de gsum gyi de spangs pa'i phyir /
der thal /
rang 'grel las /
gang zag de gsum gyi ngor bcos ma'i rang bzhin yin gyi bden pa ni ma yin te /
bden par mngon par rlom pa med pa'i phyir /
zhes gsungs pa'i phyir /
'di la bsams nas /
kha cig /
nyan rang dgra bcom dang dag sa la gnas pa'i sems dpa' gsum gyi nyon sgrib sa bon dang bcas pa spangs pas de gsum gyi ngor gzugs sogs kun rdzob tsam yin gyi kun rdzob bden pa ma yin zer na /
'o na /
blo gang gi ngor gzugs sogs kun rdzob bden par song ba'i blo yin na rang nyid kyi ngor de bden grub yin dgos par thal /
khyod kyi dam bca' de ltar 'thad pa'i phyir /
'dod mi nus te /
blo de'i ngor gzugs sogs kun rdzob bden pa yin na /
de'i ngor bden pa ma yin dgos pa'i phyir te /
de'i ngor rdzun pa yin dgos pa'i phyir te /
de'i ngor kun rdzob yin dgos pa'i phyir /
rtags 'bud /
kha cig /
gzugs sogs kun rdzob bden par med zer na /
gzugs chos can /
med par thal /
khyod kun rdzob bden par med pa gang zhig /
don dam par ma grub pa'i phyir /
dang po khas /
phyi ma der thal /
kun rdzob bden pa yin pa'i phyir /
kho na re /
chos de rten 'brel yin na /
chos de bden par med dgos par thal /
rten 'brel yin na bden med yin dgos pa'i phyir /
'dod na /
gzugs chos can /
kun rdzob bden par med par thal /
kun rdzob rten 'brel yin pa'i phyir /
'khor gsum /
zer na /
kun rdzob bden pa yin na bden pa yin dgos par thal /
kun rdzob bden par grub na bden pa grub dgos pa'i phyir /
rtags khas /
'dod na /
bum pa chos can /
der thal /
de'i phyir /
kho na re /
kun rdzob bden pa yin na kun rdzob du bden pa yin pas khyab zer na /
kun rdzob du bden grub med par rtogs pa'i tshad ma chos can /
der thal /
de'i phyir /
'dod na /
kun rdzob du bden grub med par thal /
kun rdzob bden grub med par rtogs pa'i tshad ma yod pa'i phyir /
'dod mi nus te /
gzugs kun rdzob du bden pa yin pa'i phyir ma grub na /
de chos can /
der thal /
kun rdzob bden pa yin pa'i phyir /
'khor gsum /
kha cig kun rdzob du bden pa yin na kun rdzob bden pa yin pas khyab /
zer na /
chos nyid chos can /
der thal /
de'i phyir /
rtags der thal /
kun rdzob du yod pa'i bden pa yin pa'i phyir /
kho na re /
rang 'grel las /
gang zhig kun rdzob du rdzun pa de dag ni kun rdzob kyi bden pa ma yin no / /
zhes gsungs pa mi 'thad par thal /
kun rdzob bden pa yin na /
kun rdzob du bden pa yin pas ma khyab pa'i phyir /
zer na /
skyon med de /
lung de'i don /
brda byang gi skyes bu'i ngor byad bzhin gyi gzugs brnyan byad bzhin yin pa kun rdzob du yang rdzun pas de'i ngor de kun rdzob du yang bden pa ma yin zhes pa'i don yin pa'i phyir /
des na /
'phags pa gsum po de'i ngor gzugs sogs bden grub ma yin byas pa la /
kho na re /
de gsum gyi ngor gzugs sogs bden grub yin par thal /
de gsum gyi snang ngor bden grub yin pa'i phyir /
zer na /
ma khyab /
ma grub na /
@# / /
der thal /
de gsum la bden snang yod pa'i phyir /
'dod na /
dman lam sngon ma song gi theg chen gyi mthong lam rnam grol lam las langs ma thag gi rjes thob ye shes kyi ngor gzugs bden par grub par thal /
de'i snang ngor gzugs bden par grub pa'i phyir /
'khor gsum /
gzhan yang so skye'i gzugs 'dzin dbang mngon gyi ngor gzugs bden par grub par thal /
de la de bden par snang ba'i phyir /
der thal /
sems can gyi rgyud kyi gzugs snang ba'i shes pa yin pa'i phyir /
rtsa bar 'dod na /
des gzugs bden par 'dzin par thal lo / /
kha cig /
me long nang gi byad bzhin gyi gzugs brnyan de snang ba'i brda byang gi skyes bu'i ngor bden pas kun rdzob bden par 'jog zer na /
de mi 'thad par thal /
de'i ngor mi bden pa'i phyir /
der thal /
des byad bzhin du snang yang snang ba ltar ma grub pa la bsam nas de rdzun par khas len pa'i phyir /
kha cig /
de gang zag de'i shes pa gang gi ngor yang mi bden zer na /
de'i rgyud kyi de bden 'dzin chos can /
khyod kyi ngor de mi bden par thal /
de'i shes pa yin pa'i phyir /
khyab pa khas /
'dod mi nus te /
khyod de bden par 'dzin pa'i bden 'dzin yin pa'i phyir /
kha cig /
bum pa bden stong lta bu'i don dam bden pa rnams ma rig pa bden 'dzin ma spangs pa rnams la mi snang zer na /
de mi 'thad par thal /
nyan rang slob pa 'phags pas de mngon sum du rtogs pa'i phyir /
yang ma rig pa'i bag chags kyis bslad pa'i shes ngor /
don dam bden pa bden pa yin zer na /
bden grub la bden par byas pa la byed dam /
snang tshul dang gnas tshul ma thun pa la der byas pa la byad /
dang po ltar na /
de 'dra'i shes ngor bden pas khyab pa la zer na ni nyan rang dgra bcom gyi rjes thob ye shes kyi ma nges /
bden grub yod pa tsam la byed na bden 'dzin yang ma rig pa'i bag chag kyis bslad bas 'gal ba med do / /
phyi ma ltar na /
mi 'thad de /
de 'dra'i shes ngor don dam bden pa snang tshul dang gnas tshul mi mthun pa'i phyir /
don dam bden pa don spyi'i tshul gyis rtogs pa'i shes pa la ni stong nyid kyi don spyi stong nyid du snang bas snang tshul dang gnas tshul mi mthun /
bden 'dzin la ni de mngon sum mi snang bas snang tshul dang gnas tshul mi mthun pa'i phyir /
'o na /
rang 'grel las /
rten cing 'brel bar 'byung ba gzugs brnyan dang brag cha la sogs pa zhes sogs kyi don gang zhe na /
gzugs sogs rnams kun rdzob kyi bden par 'jog pa ni blo ngo tsam du bden pa'i dbang gi kun rdzob bden pa zhes bzhag /
bum pa bden stong lta bu ni blo don gnyis ka la ltos nas bden par bzhag /
kun rdzob bden pa la 'jig rten nyid la ltos pa'i yang log gnyis las de log pa rnams ni brda byang gi skyes bu'i shes ngo 'ba' zhig tu snang tshul mi mthun par rags pa'i dbang du byas nas rdzun pas de'i ngo la ltos nas bden par mi 'jog kyang /
de bden 'dzin dang ldan pa'i gang zag gi ngo la ltos te kun rdzob bden par 'jog /
kun rdzob phyi ma ni stong nyid rtogs ma myong ba'i shes ngor bden par grub pas kun rdzob kyi bden par 'jog /
chos rnams kyi rang bzhin ma rig pas bslad pa'i shes ngo thams cad du mngon sum du mi snang bas rgyu mtshan de'i phyir /
rang bzhin de ma rig bag chags kyis bslad pa'i shes pa la ltos te /
don dam pa'i bden par mi 'jog /
kun rdzob gnyis po yang blo kun rdzob pa gang gi ngor mi bden pa'i blo de la ltos te kun rdzob bden par mi 'jog ces pa'i don yin no / /
'o na /
sngar bshad pa'i gang zag gsum po de'i ngor gzugs sogs kun rdzob tsam yin na rnam pa thams cad du de gsum gyi ngor kun rdzob yin nam zer na /
ma yin te /
rjes @# / /
thob snang bcas te ma rig pa dang de'i bag chags gang rung gis bslad pa'i rjes thob la gnas pa'i 'phags pa'i shes ngor kun rdzob yin kyang /
mnyam bzhag kun rdzob snang med la gnas pa'i shes ngor kun rdzob tsam yang ma yin pa'i phyir der thal /
slob pa 'phags pa rnams kyi shes sgrib kyi mtshan nyid can gyi ma rig pa ma spangs pa'i phyir /
sangs rgyas rnams la de 'dra'i mnyam rjes res 'jog ma 'byung ste /
rnam rtog gi sems sems byung gi rgyu ba spangs pa'i phyir /
'grel pa gong 'og brling zhing /
rang blo gros kyi 'jug pa rtsings pas sngar bshad pa'i 'phags pa gsum gyi ngor gzugs sogs kun rdzob bden pa ma yin zhes pa dang /
gzugs brnyan sgra don sogs kun rdzob tsam yin gyi kun rdzob bden pa ma yin zhes pa rnams ni shin tu mi 'thad par thal /
dang po la 'phags pa gsum gyi bden 'dzin spangs pa de gsum gyi ngor gzugs sogs kun rdzob bden pa yin pa'i rgyu mtshan shin tu 'brel ba bzlog te smras pa dang /
phyi ma ni shes bya la bden pa gnyis kyi grangs nges mdzad pa'i mdo bstan bcos rnams dang 'gal ba'i skyon yod pa'i phyir /
dang po de ltar yin te /
bum pa lta bu kun rdzob bden par rtogs pa la blo kun rdzob pa bden 'dzin gyi ngo tsam du bden grub yin gyi spyir bden par ma grub par rtogs dgos pa de la bden 'dzin spangs pa ches shin tu 'brel ba la khyod kyi bzlog te smras pa'i phyir /
phyi ma la bden pa gnyis po de phan tshun spangs 'gal gyi dngos 'gal ma yin par thal /
de gnyis kyi bar du gnyis ma yin gyi phung gsum yod pa'i phyir te /
me long nang gi gzugs brnyan de bden gnyis gang rung ma yin pa'i kun rdzob tsam yin pa'i phyir /
rtags khas /
kha cig /
gzugs sogs kun rdzob kyi bden par bden 'dzin gyi dbang gis ma bzhag zer na /
de mi 'thad par thal /
gzugs sogs rnams la kun rdzob bden pa zhes bshad pa'i rgyu mtshan sngar bshad pa'i phyir dang /
rang 'grel las /
re shig srid pa'i yan lag gis bsdus pa'i nyon mongs pa can gyis ma rig pa'i dbang gis kun rdzob kyi bden pa rnam par bzhag gi /
zhes gsungs pa'i phyir /
kho na re /
gzugs sogs kun rdzob pa'i chos rnams bden 'dzin gyis kun rdzob bden par bzhag par thal /
de'i dbang gis kun rdzob bden par bzhag pa'i phyir zer na /
ma khyab /
rtags gsal khas /
kha cig /
so skye'i bum sogs bden grub du bzung ba'i zhen yul de 'phags pa rnams kyi ngor kun rdzob tsam du 'jog zhes pa dang /
yang kha cig /
gzugs sogs rnams so skye'i kun rdzob dang| de nyid 'phags pa'i ngor don dam yin zer na /
dang po la /
so skye'i bden 'dzin gyi zhen yul sangs rgyas 'phags pas kun rdzob du gzigs par thal /
dam bca' dang po 'thad pa'i phyir /
'dod mi nus te /
de gzhi ma grub pa'i phyir /
phyi ma'i don| gzugs sogs kyi chos rnams so skye la snang tshul dang gnas tshul mi mthun pa'i kun rdzob dang /
'phags pa la snang tshul gnas tshul mthun pa'i bden pa la byed dam /
'on te /
so skye'i ngor slu bas kun rdzob /
'phags pa'i ngor mi slu bas don dam du 'jog pa dag las gang yin /
dang po ltar na gtso che chung gi dbang du byed dam /
khyab mtha' 'dzin /
dang po ltar na ches mi rigs te /
so skye phal cher gyi ngor bden grub /
'phags pa'i mnyam bzhag gi ngor snang ba tsam yang med /
rjes thob sgyu ma lta bu'i ngor rdzun pa yin pas gtso che chung gi bzlog rigs pa'i phyir /
khyab mtha' 'dzin na ni /
bar ched med lam la gnas pa'i 'phags pa rnams chos can /
khyod kyi ngor gzugs sogs rnams snang tshul dang gnas tshul mthun par thal /
'phags pa yin pa'i phyir /
rtags gsal sla /
phyi ma la yang de mthun gyi skyon gtong /
so skye'i ngor bden par grub pa la bsam na ni @# / /
phyin ci log yin te /
blo gang gi ngor gzugs sogs kun rdzob yin na de'i ngor bden grub ma yin dgos pa'i phyir /
mdor na /
gzhi gcig nyid so skye la kun rdzob dang 'phags pa la don dam du 'dod pa mi rigs par thal /
de ltar 'dod pa 'grel ba dang dngos su 'gal ba'i phyir te /
khyod 'dod pa'i go rims las bzlog cing /
chos rnams kyi gnas lugs stong nyid de 'phags pa rnams kyis don dam par gsungs pa'i phyir /
kha cig /
gzugs chos can /
mi slu ba yin par thal /
gzugs 'dzin dbang po'i mngon sum /
rang nyid la mi slu ba'i shes pa yin pa'i phyir /
khyab ste /
de rang nyid la mngon sum yin na rang nyid mngon sum yin dgos pa'i phyir /
zer na /
ma khyab /
rtags 'bud rang lugs /
gzhung dang po'i don ni /
gzugs sogs kun rdzob pa'i chos rnams chos can /
khyod la kun rdzob kyi bden pa zhes 'chad pa'i rgyu mtshan yod de /
blo kun rdzob pa gti mug bden 'dzin gyi ngo tsam du bden par grub kyang don la bden par ma grub pa'i rgyu mtshan gyis de ltar bshad pa'i phyir /
'grel pa gnyis pa'i don /
gzugs sogs rnams stong nyid rtogs ma myong ba'i so skye'i ngor bden par grub nas so skye rnams slu bar byed kyang 'phags pa rnams kyi rjes thob kyi sgyu ma lta bu'i ye shes kyi ngor bden par grub pa ma yin te /
ye shes de'i ngor kun rdzob tsam yin pa'i phyir /
de yang dus thams cad du ni ma yin te /
sngar bshad pa'i rjes thob snang bcas kyi skabs su kun rdzob dang /
mnyam gzhag snang med kyi skabs su kun rdzob tsam du yang mi snang ba'i phyir /
'grel ba gsum pa'i don ni /
so skye'i ngor bden par grub kyang 'phags pa'i rjes thob kyi ngor kun rdzob tsam du grub ba rnams gzugs sogs de dag gi kun rdzob bden pa dang /
de dag gi rang bzhin bden stong de de dag gi don dam pa'i bden par 'jog cing /
'phags pa slob pa'i ye shes kyi rnyed don gyi don dam ni gtan du ba'i rnyed don gyi don dam ma yin yang sangs rgyas kyi rnyed don gyi don dam ni sangs rgyas kyi gtan du ba'i rnyed don gyi don dam yin te /
de dus rtag tu de bzhin nyid la mnyam par bzhag pa'i gang zag yin pa'i phyir /
zhes pa'o / /
! / /
gnyis bsgribg+nyis kyi rnam gzhag thun mong ma yin pa bshad pa la /
rnam pa gsum las /
dang po la /
kha cig /
spang bya la sgrib pas khyab zer na /
ngan 'gro'i phung khams skye mched rnams chos can /
der thal /
de'i phyir /
der thal /
mthong spangs yin pa'i phyir /
'dod mi nus te /
rnam smin gyi sgrib pa la sgrib pas ma khyab pa'i phyir /
kha cig /
gang zag rang rkya thub pa'i rdzas yod du 'dzin pa'i rtog pa tsam gyis drangs nas skyes pa'i chags sogs nyon mongs rnams 'og ma rnams dang thun mong ba'i nyon mongs /
chos dang gang zag rang ngos nas grub par 'dzin pa'i rtog pas drangs pa'i nyon mongs rnams thun mongs ma yin pa'i nyon mongs su 'jog zer na /
dang po mi 'thad de /
de 'dra ba med pa'i phyir /
der thal /
gang zag rang rkya thub pa'i rdzas yod du 'dzin pa'i rtog pas drangs pa'i nyon mongs yin na /
rang rgyu chos dang gang zag rang ngos nas grub par 'dzin pa'i rtog pas drangs pa'i nyon mongs yin dgos pa'i phyir /
gzhan yang khyod rang gi thun mong ba'i nyon mongs su bzung ba'i nyon mongs rnams chos can /
thun mong ma yin pa'i nyon mongs su thal /
rang rgyu chos dang gang zag rang ngos nas grub par 'dzin pa'i rtog pas drangs pa'i nyon mongs yin pa'i phyir /
rtags bsgrubs zin /
gsal ba khas /
kha cig /
gang zag rang rkya thub pa'i rdzas yod du 'dzin pa'i rtog pa la rtog pa kun brtags kyis khyab zer na /
sa bzhi pa'i ngos skal gyi spang byar gyur pa'i gang zag rang rkya thub pa'i rdzas yod du 'dzin pa'i rtog pa chos can /
der thal /
de'i phyir /
der thal /
de yod pa'i phyir /
rang du lta ba rang ngos nas grub par 'dzin pa'i rtog pa dang de dang 'brel ba'i nga rang rkya thub pa'i rdzas yod du 'dzin pa'i rtog pa de'i ngos skal gyi spang byar gyur ba cig yod pa'i phyir te /
rang du lta ba dang 'brel yongs su zad /
zhes gsungs pa'i phyir /
rtsa bar 'dod mi nus te /
sa bzhi pa'i ye shes kyis mthong spang ma lus par spangs zin pa'i phyir /
de gzhin+du gang zag rtag gcig rang dbang can du 'dzin pa'i don dang gang zag rang rkya thub pa'i rdzas yod du 'dzin pa'i don gnyis gcig tu byed pa la yang mi rigs te /
gang zag rtag gcig rang dbang can du 'dzin pa'i rtog pa la rtog pa kun brtags kyi khyab cing /
gang zag rang rkya thub pa'i rdzas yod du 'dzin pa'i @# / /
rtog pa lhan skyes la de 'dra'i 'dzin stangs med par nges nus pa'i phyir /
kha cig /
thar pa thob pa la gegs byed kyi sgrib pa nyon sgrib kyi mtshan nyid /
thams cad mkhyen pa thob pa la gegs byed gyi sgrib pa shes sgrib gyi mtshan nyid /
zer na /
dang po la /
gnyis snang 'khrul pa'i bag chags chos can /
mtshon bya der thal /
mtshan nyid de'i phyir /
der thal /
mi gnas pa'i myang 'das thob pa la gegs byed kyi sgrib pa yin pa'i phyir /
der thal /
shes sgrib phra zhing phra ba yin pa'i phyir /
phyi ma la /
gzugs bden par 'dzin pa'i bden 'dzin chos can /
mtshon bya der thal /
mtshan nyid de'i phyir /
der thal /
des brgyud nas thams cad mkhyen pa thob pa la gegs byed byed pa'i phyir te /
des gnyis snang 'khrul pa'i bag chags 'jog bag chags de thams cad mkhyen pa thob pa la gegs byed kyi gtso bo yin pa'i phyir /
thal ba snga phyi gnyis ka 'dod na sla /
yang thar pa thob pa'i gegs byed kyi gtso bo nyon sgrib kyi mtshan nyid /
thams cad mkhyen pa thob pa'i gegs byed kyi gtso bo shes sgrib kyi mtshan nyid /
zer na /
bden 'dzin gyi bag chags phra mo chos can /
mtshon bya dang po der thal /
mtshan nyid dang po de'i phyir /
der thal /
de sgrib pa thams cad kyi gtso bo yin pa'i phyir /
de ma spangs bar du thams cad mkhyen pa thob mi nus pa'i phyir /
'dod na sla /
kha cig /
bden 'dzin kun brtags la bden 'dzin yin pas khyab /
zer na /
phyi rol pa'i rgyud kyi spyi gtso bo bden 'dzin chos can /
der thal /
de'i phyir /
'dod mi nus te /
de'i zhen yul gyis stong ba don dam bden pa ma yin pa'i phyir /
der thal /
spyi gtso bo med par rtogs pa'i blo tsam la brten nas kyang de'i zhen yul med par nges nus pa'i phyir /
yang kha cig /
de la bden 'dzin ma yin pas khyab zer na /
grub mthas bslad pa'i dbang gis 'jug shes drug la yul rang gi mtshan nyid kyis grub par snang ba 'di snang ba la ma 'khrul bar 'thad snyam du 'dzin pa'i rtog pa chos can /
der thal /
de'i phyir /
der thal /
grub mthas bslad pa'i dbang gis phyin ci log tu 'dzin pa'i rtog pa yin pa'i phyir te /
chos can de'i phyir /
rtsa bar 'dod mi nus te /
de bden 'dzin yin pa'i phyir /
der thal /
de'i zhen yul gyi stong ba don dam bden pa yin pa'i phyir /
der thal /
'jug shes drug la yul rang gi mtshan nyid kyis grub par snang ba ltar du ma grub pa don dam bden pa yin pa'i phyir /
gzhan yang /
bden 'dzin mtshan nyid pa dang bden 'dzin kun brtags kyi gzhi mthun yod par thal /
lam rim chung ba las /
'phral gyi 'khrul rgyus bslad pa'i shes pa rnams 'khrul par tha snyad pa'i tshad ma rang ga bas rtogs nus pa spyir btang /
bden 'dzin kun brtags kyi zhen yul med par rtogs mi nus pa dmigs bsal du gsungs pa'i phyir /
kha cig /
gang zag rang rkya thub pa'i rdzas yod du 'dzin pa'i rtog pa rang rgyud pa man chad dang thun mong du khas len pa'i ngar 'dzin pa'i 'jig lta /
mig rna sogs nga yi ba rnams rang rkya thub pa'i nga de'i dbang bsgyur byar 'dzin pa 'og ma rnams dang thun mong du khas len pa'i nga yi bar 'dzin pa'i 'jig lta yin zer na /
dang po de chos can /
khyod gang zag gi bdag 'dzin yin par thal /
'jig lta lhan skyes yin pa'i phyir /
'dod na /
khyod kyi zhen yul gyi stong ba gang zag gi bdag med phra mo yin par thal /
'dod pa'i phyir /
'dod mi nus te /
de rags pa'i bdag med yin pa'i phyir /
phyi ma la des 'gre /
kha cig /
rang rgyud pa man chad bden 'dzin chags sogs nyon mongs thams cad kyi rtsa bar mi 'dod zer na /
de 'dod par thal /
de 'khor ba'i gzhi rtsa mthar thug du 'dod pa'i phyir dang /
rnam bshad snying po rgyan las /
chags sogs nyon mongs thams cad kyi rtsa ba bden 'dzin thag khral+s+p+rul 'dzin gyi rtog pa ltar rtsa ba mi brtan par mthong nas /
zhes gsungs pa'i phyir /
gang zag gi bdag 'dzin la 'jig ltas khyab zer na /
lhas sbyin gyi rgyud kyi mchod sbyin rang ngos nas grub par 'dzin pa'i rtog pa chos can /
der thal /
de'i phyir /
'dod mi nus te /
lhas byin gyi rgyud la mchod sbyin la dmigs nas nga'o snyam pa'i blo mi skye ba'i phyir /
kha cig /
'jig lta yin na rang rgyud kyi nga la dmigs pas khyab zer na /
tshig skyon cung zad chags so / /
kha cig /
'jig lta la shes rab kyi khyab zer na /
'o na /
log pa'i shes rab yin na shes rab yin pas khyab par thal /
dam bca' de'i phyir /
'dod na /
log pa'i brtson 'grus la @# / /
brtson 'grus yin pas khyab par thal /
'dod pa de'i phyir /
'dod na /
srog gcod la rang stobs kyis spro ba'i brtson 'grus chos can /
der thal /
de'i phyir /
'dod na /
dge ba'i dmigs pa la spro ba'i sems par thal /
brtson 'grus yin pa'i phyir /
khyab ste /
brtson gang dge la spro ba'o / /
zhes dang /
brtson 'grus yang dag dge la 'jug /
zhes gsungs pa'i phyir /
'dod na /
srog gcod pa dge ba'i dmigs pa dang /
srog gcod kyi las dge las su thal /
'dod pa'i phyir /
'dod na /
mi dge bcu dge las su thal /
mi dge bcu'i dang po srog gcod kyi las dge las yin pa'i phyir /
kho na re /
'jig lta la shes rab kyis khyab par thal /
rang 'grel las /
nga dang nga yi snyam pa de lta bu'i rnam par zhugs pa'i shes rab nyon mongs pa can no / /
zhe na /
don la khyab pa 'gal khyab bo / /
de lta ma yin na snyoms 'jug nyon mongs can yin na /
snyoms 'jug yin dgos par thal /
shes rab nyon mongs can no / /
zhes gsungs na /
'jig lta la shes rab kyis khyab pa yod pa'i phyir /
'dod na /
bsam gtan dang po'i snyoms 'jug nyon mongs can chos can /
der thal /
de'i phyir /
'dod na /
dge ba yin par thal /
snyoms 'jug yin pa'i phyir /
'dod mi nus te /
chos can de yin pa'i phyir /
'o na /
nga dang nga yi ba 'dzin pa'i 'jig lta gnyis kyi khyad par ji lta bu zhe na /
'di la yab sras kyi gsung rigs la gzhan gyi rtsod pa byung tshul /
de sel byed kyi lan dang gnyis /
dang po la /
gang la rtsod pa'i yul /
gang gis rtsod pa'i gang zag /
ji ltar rtsod pa'i tshul lo / /
dang po ni /
yab sras kyi yig cha las /
ngar 'dzin pa'i 'jig ltas dmigs pa nga la dmigs nas rnam pa nga rang gi mtshan nyid kyis grub par 'dzin /
nga yi bar 'dzin pa'i 'jig ltas dmigs pa nga yi ba la dmigs nas rnam pa nga yi ba rang gi mtshan nyid kyis grub par 'dzin pa'i gsung rigs dang /
bdag med gnyis dang /
bdag 'dzin gnyis 'jog tshul pa /
'jug par /
bdag med 'di ni 'gro ba rnam dgrol phyir / /
chos dang gang zag dbye bas rnam gnyis gsungs / /
zhes dang /
bzhi brgya ba'i 'grel pa las /
de la bdag ces bya ba ni gang zhig dngos po rnams kyi gzhan la rag ma las pa'i ngo bo'i rang bzhin te de med pa ni bdag med pa'o / /
de yang chos dang gang zag gi dbye bas gnyis su rtogs te zhes pa la brten nas /
'og ma rnams kyis bdag 'dzin gnyis dgag bya phra rags kyi sgo nas 'jog pa dang /
nga dang nga yi bar 'dzin pa'i 'jig lta gnyis kyi khyad par /
nga rang rkya thub pa'i rdzas yod du 'dzin pa'i shes rab nyon mongs can /
ngar 'dzin pa'i 'jig lta dang /
phung sogs rnams rang rkya thub pa'i nga de'i dbang bsgyur byar 'dzin pa'i shes rab nyon mongs can /
nga yi bar 'dzin pa'i 'jig ltar byed pa 'jig lta rags par mdzad nas /
bdag med gnyis dgag bya phra rags kyi sgo nas 'jog bar dgag bzhi'i sgo nas 'jog pa'i lugs la rtsod do / /
gnyis pa gang zag gang gis rtsod pa ni /
thal rang gnyis la dgag bya la phra rags kyi khyad par med cing /
'jig lta gnyis kyi 'jog tshul yang thun mong ba ltar byed pa'i go sha ka gnyis la sogs pas rtsod do / /
gsum pa ji ltar rtsod tshul la /
khyed rang rnams lugs 'dir nga yi bar 'dzin pa'i 'jig ltar 'dod pa de chos can /
gang zag gi bdag 'dzin ma yin par thal /
chos kyi bdag 'dzin yin pa'i phyir /
khyab bsal khas /
rtags der thal /
des nga yi ba rang gi mtshan nyid kyis grub par bzung ba gang zhig /
nga yi ba chos dang gang zag gnyis su phye ba'i chos yin pa'i phyir /
'khor gsum /
rtsa bar 'dod na /
gang zag gi bdag 'dzin yin par thal /
'jig lta yin pa'i phyir /
'khor gsum /
zhes rtsod do / /
gnyis pa de sel byed kyi lan la /
gzhan gyi lan dang /
rang lugs kyi lan gnyis /
dang po la /
kha cig /
nga yi ba gang zag yin pas /
nga yi ba 'dzin pa'i 'jig lta gang zag gi bdag 'dzin ma yin pa'i skyon med /
zer na /
'o na /
nga yi ba chos can /
khyod kyi mtshan gzhir gyur pa'i mig rna sogs med par thal /
khyod gang zag yin pa'i phyir /
ma khyab na /
gang zag tha snyad btags pa'i btags don btsal ba'i tshe ma rnyed par bud cing /
khyed rang rnam pa gdags gzhi btags chos 'gal bar 'dod pa dang 'gal lo / /
yang nga yi ba spyir chos yin yang /
chos dang gang zag gnyis su phye ba'i gang zag yin pas de chos kyi bdag 'dzin du 'gal ba'i skyon med zer na yang /
de gnyis su phye ba'i gang zag la gang zag gi khyab pas sngar gyi skyon so na gnas @# / /
kho na re /
de gnyis su phye ba'i gang zag la gang zag gis ma khyab zer na /
nang 'gal zhing /
de la des khyab par thal /
yul yul can gnyis su phye ba'i yul can yin na yul can yin pas khyab pa'i phyir /
ma khyab na 'bud do / /
yang /
nga yi ba chos dang gang zag gnyis su phye ba'i chos kyang ma yin /
gang zag yang ma yin zhe na /
'o na /
bdag med phra mo de la bsdu na gnyis su mi 'du bar thal /
dgag bzhi chos can rnams chos dang gang zag gnyis su mi 'du ba gang zhig /
'dir bdag med gnyis dgag bzhi'i sgo nas 'byed pa'i phyir /
'dod na /
zla ba'i gzhung dang 'gal /
gzhan yang /
chos dang gang zag gnyis su phye ba'i de gnyis gang rung ma yin pa'i chos med par thal /
gzung 'dzin gnyis su phye ba'i de gnyis gang rung ma yin pa'i chos dang /
yul yul can gnyis su phye ba'i de gnyis gang rung ma yin pa'i chos kyang med pa'i phyir /
yang /
nga yi ba chos dang gang zag gnyis su phye ba'i chos yin kyang /
'jug pa dang /
bzhi brgya ba'i 'grel ba'i don gang zag gi bdag 'dzin yin na rang gi dmigs yul du gyur ba'i gang zag yod pas khyab pa dang /
chos kyi bdag 'dzin yin na rang gi dmigs yul du gyur ba'i chos dang gang zag gnyis su phye ba'i chos yod pas khyab pa'i don yin pas 'gal ba med do / /
zhe na /
'o na /
rang gi dmigs yul du gyur pa'i chos dang gang zag gnyis su phye ba'i chos yod pa'i bdag 'dzin phra mo la chos kyi bdag 'dzin gyis khyab par thal /
rang gi dmigs yul du gyur pa'i chos dang gang zag gnyis su phye ba'i gang zag yod pa'i bdag 'dzin phra mo yin na /
gang zag gi bdag 'dzin yin dgos pa'i phyir /
khyab pa don gyi zhal gyis bzhes / /
'dod na /
nga yi bar 'dzin pa'i 'jig lta chos can /
chos kyi bdag 'dzin du thal /
rang gi dmigs yul du gyur ba'i chos dang gang zag gnyis su phye ba'i chos yod pa'i bdag 'dzin phra mo yin pa'i phyir /
'khor gsum /
gzhan yang /
nga yi ba la dmigs nas nga'o snyam pa'i blo ngang gi skye bar thal /
de 'jig lta lhan skyes kyi dmigs pa'i gtso bo yin pa'i phyir /
khyab ste /
Tik chen las /
'jig lta lhan skyes kyi dmigs pa la nga'o snyam pa'i blo ngang gi skye ba dgos pas /
zhes gsungs pa gang zhig /
khyod rang gi 'di'i skabs kyi gsungs ris rnams sgra sor bzhag tu zhal gyis bzhes pa'i phyir /
rtsa bar 'dod na /
nga'i longs spyad bya la yang nga'o snyam pa'i blo ngang gi skye bar thal /
'dod pa de'i phyir /
'dod na /
nga'i zas gos sogs la yang nga'o snyam pa'i blo ngang gi skye bar thal lo / /
! / /
rang lugs ni /
'di'i thad kyi Tik chen gyi dgongs pa cung zad blangs nas bdag 'dzin gnyis kyi 'jog tshul sor bzhag nas sngar gyi rtsod pa de dag mi 'jug pa'i lan kyang 'debs par byed pa yin no / /
de'i tshul yang /
'jig lta gnyis po de dmigs pa tsam gyis 'byed pa ma yin te /
dmigs pa'i gtso bo dmigs par 'jog tshul gyi sgo nas 'byed pa yin pa'i phyir /
der thal /
nga tsam gnyis ka'i dmigs pa'i gtso bor mtshungs pa la ngar 'dzin pa'i 'jig ltas nga la dmigs nas ngar rang gi mtshan nyid kyis grub par 'dzin /
nga yi bar 'dzin pa'i 'jig ltas nga la dmigs nas de mig rna sogs la longs spyod pa por rang gi mtshan nyid kyis grub par 'dzin pa'i phyir te /
rang 'grel las /
de la 'jig tshogs la lta ba ni nga dang nga yir snyam ba de lta bu'i rnam par zhugs pa'i shes rab nyon mongs pa can no / /
zhes gsungs pa'i phyir /
der ltar byas na /
phyi ma'i dmigs pa la gtso phal gnyis 'byed dgos te /
longs spyad bya 'am bdag gir 'dzin rgyu'i mig rna sogs la yang dmigs dgos pa'i phyir / /
de thal /
rtsa bar /
bdag gi 'di zhes dngos la chags skyed pa'i / /
zhes dang /
de'i 'grel pa las /
'di ni bdag gi'o snyam du ngar 'dzin pa'i yul las gzhan pa'i dngos po'i rnam par lus pa la dmigs nas mngon par zhen pa yin no / /
zhes gsungs pa'i phyir /
kho na re /
'grel ba'i don mig sogs bdag gi bar snang nas bdag gi ba la dmigs pa'i don yin zer na /
'o na /
gsung rigs rang la 'phron /
des rang gi mig sogs la dmigs par thal /
des nga yi ba la dmigs pa gang zhig /
de dang mig sogs gnyis ka chos dang gang zag gnyis su phye ba'i chos yin par mtshungs pa'i phyir /
der thal /
lhas sbyin lta bu'i bdag gi ba dbye bzhir byas nas /
de la de'i mig rna zas gos sogs su dbye rigs pa'i phyir /
rtsa bar 'dod mi rigs te /
TIk chen gyi gsungs rab dang @# / /
'gal zhing khyed rang gi lugs la sgra sor bzhag de gnyis ka mdzad rigs pa'i phyir /
gsung rigs dang 'gal te /
Tik chen las /
rang gi mig sogs dmigs par mi gzung /
zhes gsungs pa'i phyir /
gzhan yang /
'dir bdag gir 'dzin pa'i don longs spyod pa por 'dzin pa la byed rigs par thal /
de tsam la mi byed na bdag gir 'dzin pa rtsod gzhi so na gnas shing /
de las gzhan pa'i dgongs pa len pa yang dka' pa'i phyir dang /
de gnyis la nga dang nga yir 'dzin pa zhes pas kyang thon pa'i phyir /
gang zag gi bdag 'dzin la longs spyod pa bor 'dzin pa'i bdag 'dzin gyi tha snyad mi byed zer na /
mi 'thad de /
mngon rtogs rgyan du /
gzung bar rtog pa rnam pa gnyis / /
zhes dang /
'grel par /
'dzin par rtog pa zhes ba tsam las ma byung /
de'i don longs spyad bya spyod byed la byed pa legs ldan 'byed du mdzad cing /
'dzin rtog gong 'og gnyis ka'i skabs su de'i dmigs yul gang zag gsungs pa'i phyir /
kho na re /
khyod kyi 'chad tshul de dag mi rigs par thal /
rje'i dbu ma'i yig cha phal cher las /
'jig lta phyi mas nga yi ba la dmigs pa'i gsung rigs dang 'gal ba'i phyir /
zer na /
de lta bu ni las dang po ba'i spyod lugs yin te /
gsung rigs de nyid la gzhan gyi rtsod ba byung zhing /
rang gi yang dgongs pa brtag dgos pa byung ba yin pa'i phyir /
yang kha cig /
gang zag gi bdag 'dzin gyi dmigs yul du gyur pa'i chos dang gang zag gnyis su phye ba'i chos yod par thal /
gang zag gi skye ba gang zag ma yin pa gang zhig /
gang zag gi skye ba rang gi mtshan nyid kyis grub par 'dzin pa gang zag gi bdag 'dzin yin pa'i phyir /
der thal /
gang zag gi skye ba rang gi mtshan nyid kyis ma grub pa gang zag gi bdag med phra mo yin pa'i phyir /
der thal /
de gang zag gi gnas lugs yin pa'i phyir /
der thal /
myu gu'i skye ba rang gi mtshan nyid kyis ma grub pa myu gu'i gnas lugs yin pa'i phyir /
zer ba la kha cig ma khyab /
zer yang rigs pa mtshungs /
ma grub na /
rtags der thal /
rtsa she Tik chen las /
myu gu'i skye ba don dam par ma grub pa myu gu'i chos nyid yin kyang /
skye ba don dam du ma grub pa de nyid kyi chos nyid ma yin te /
rang nyid rang gi chos nyid yin pa 'gal ba'i phyir /
zhes gsungs pa'i phyir /
zer na /
skyon med de /
de ni khyad gzhi rten 'brel gyi steng du khyad chos 'gag sogs brgyad tha snyad du 'thad /
don dam par mi 'thad par 'chad pa'i skabs yin pas /
myu gu'i khyad chos su gyur ba'i myu gu'i skye ba'i chos nyid yin zhes pa'i don yin pa'i phyir / /
! yab rje rgyal ba gnyis pa'i rdo rje'i gsung / /
shin tu dbye dka' gzhan gyi phrag dog gis / /
rtsod ngan rgyud mar 'byung ba dar dus 'dir / /
zab mo'i legs bshad dar phyir mkhas rnams kyis / /
dgongs don phra mo gang gnas legs brtag nas / /
rtsod ngan sel zhing legs bshad spel bar rigs ces bya ba ni bar skabs kyi tshigs su bcad pa'o / /
kha cig /
chos dang gang zag rang ngos nas grub bar 'dzin pa'i blo de yan lag bcu gnyis kyi thog mar gyur pa'i ma rig pa yin zer na /
de gnyis chos can /
khyod rang gi kun nas bslangs byar gyur pa'i yan lag gnyis pa 'du byed kyi las gsar du kun nas slong byed yin par thal /
dam bca' de'i phyir /
'dod na /
khyod rgyud la ldan pa'i 'phags pa med par thal /
'dod ba de'i phyir /
'dod na /
de yod par thal /
nyan thos 'phags pa'i rgyud kyi phung po bden 'dzin lhan skyes yod pa'i phyir /
gzhan yang /
de gnyis dang mtshungs ldan gyi gtso bo'i sems kyang skyon du gtong /
ma rig pa ma yin pa sgrub /
kha cig /
nyon mongs can gyi shes pa yin na nyon mongs yin pas khyab zer na /
'dod chags dang mtshungs ldan gyi gtso sems chos can /
der thal /
de'i phyir /
'dod na /
sems byung yin par thal /
'dod pa'i phyir /
kha cig /
chags pa'i shes pa la 'dod chags kyi khyab zer na /
'dod chags dang mtshungs ldan gyi gtso sems chos can /
der thal /
de'i phyir /
rtags chos can gyis sgrub /
'dod na /
sems byung yin par thal /
'dod pa'i phyir /
des sdadpa dang zhe sdang sogs la sbyar /
kha cig /
bden 'dzin gyi dngos su kun nas bslangs pa'i chags sdang gnyis po des bden 'dzin gyi zhen yul la dmigs nas 'bral 'dod dang /
mi 'bral bar 'dod pa'i rnam pa can du skye ba yin zer na /
'o na /
kun nas slong byed kyi bden 'dzin de'i dmigs yul gzhi ma grub par thal /
dam bca' 'thad pa gang zhig /
de gnyis @# / /
dmigs yul mtshungs pa'i phyir /
'dod mi nus te /
de bden 'dzin yin pa'i phyir /
yang gsum po de mtshungs ldan du skye ba yin zer na /
gsum po rdzas mtshungs par thal /
dam bca' de'i phyir /
'dod mi nus te /
des kun nas bslangs pa'i chags sdang gnyis po de slong byed kyi bden 'dzin dang rdzas tha dad yin pa'i phyir /
de gsum rgyu 'bras yin pa'i phyir /
kha cig /
gang zag rang rkya thub pa'i rdzas yod du snang ba'i rtog pa dang gang zag rang gi mtshan nyid kyis grub par snang ba'i rtog pa'i gzhi mthun med zer na /
de yod par thal /
gang zag bden 'dzin gyis dngos su drangs nas skyes pa'i gang zag rang rkya thub pa'i rdzas yod du 'dzin pa'i rtog pa de de'i dra'igzhi mthun yin pa'i phyir /
der thal /
'dod chags la sogs pa dag kyang gti mug gis kun tu btags pa'i dngos po'i rang bzhin kho na la thug pa dang mi thug pa'i khyad par sgro btags par rab tu 'jug pa'i phyir /
zhes gsungs pa'i phyir /
cig shos chos can gyis sgrub /
gzhi gcig la ltos pa'i yid du 'ong mi 'ong gnyis ka'i rnam ldan gyi blo med kyang so so la ltos pa'i de lta bu'i gzhi mthun gyi blo dang /
rang ngos nas grub pa'i de gnyis ka'i rnam ldan gyi blo yang yod par 'dod dgos so / /
kha cig /
de mthong spangs la sgrib pa kun brtags kyis khyab zer na /
grub mthas blo ma sgyur ba'i gang zag gi rgyud kyi mthong spangs rtog pa'i sa bon chos can /
der thal /
de'i phyir /
'dod na /
grub mthas blo sgyur ba'i gang zag gi rgyud kyi sgrib par thal /
'dod pa'i phyir /
'dod mi nus so / /
kha cig /
bden 'dzin gyi bag chags la shes sgrib kyis khyab zer na /
de'i bag chags su gyur pa'i bden 'dzin gyi sa bon chos can /
der thal /
de'i phyir /
der thal /
chos can de yin pa'i phyir /
de yod pa'i phyir /
der thal /
bden 'dzin lhan skyes de rang gi goms pa rgyu mthun las skyes pa'i phyir /
ma grub na /
bden 'dzin lhan skyes chos can /
khyod rang gi goms pa rgyu mthun las skyes par thal /
khyod bden 'dzin lhan skyes yin pa'i phyir /
'dod mi nus te /
nyon sgrib yin pa'i phyir /
der thal /
chos can de'i phyir /
yang /
de la nyon sgrib kyis khyab zer na /
nyan thos dgra bcom pa'i rgyud kyi bden 'dzin bag chags chos can /
der thal /
de'i phyir /
der thal /
nyan thos dgra bcom gyi shes sgrib ma spangs pa'i phyir /
gzhan yang /
bden 'dzin gyi bag chags la nyon sgrib dang shes sgrib kyi cha gnyis yod par thal /
Tik chen las /
nyon mongs kyi sa bon la bag chags su bzhag pa gcig dang /
nyon mongs kyi sa bon ma yin pa'i bag chags gnyis las shes sgrib du 'jog pa ni phyi ma ste /
nyon mongs kyi sa bon thams cad zad pas bden 'dzin mi skye yang bag chags kyis slad bas snang yul la 'khrul pa'i blo skye ba'o / /
zhes gsungs pa'i phyir /
gsung 'di la brten nas thal rang gang gi skabs su'ang bag la nyal gyi nyon sgrib shes sgrib du khas ma len zhig /
kha cig /
lugs 'dir shes sgrib la gnyis snang 'khrul pa'i bag chags kyis khyab zer na /
'jug shes drug la yul rang ngos nas grub par snang ba'i gnyis snang 'khrul pa'i cha chos can /
der thal /
de'i phyir /
rtags der thal /
Tik chen las shes sgrib 'chad pa'i skabs su /
gnyis snang 'khrul ba'i cha rnams kyang der bsdu /
zhes gsungs pa'i phyir /
kha cig /
ma khyab ste /
de shes sgrib kyis bsdus kyang shes sgrib du khas mi len zer na /
de mi 'thad par thal /
des de sdusna yin bsdus las gzhan pa'i bsdus tshul gang yang mi 'thad pa'i phyir /
'dod mi nus te /
gnyis snang 'khrul pa'i cha yin pa'i phyir /
kha cig /
shes sgrib dang shes pa'i gzhi mthun med zer na /
gong du bkag zin kyang /
re shig nyan thos dgra bcom pa'i rgyud kyi las 'bras kyi 'brel ba phra zhing phra ba la rang stobs kyis rmongs pa'i sems byung chos can /
shes pa ma yin par thal /
shes sgrib yin pa'i phyir /
de ra thal /
sgrib pa gang zhig /
gzhan gnyis gang rung ma yin pa'i phyir /
phyi ma gnyis bsgrubs zin /
dang po ma grub na /
der thal /
de yod pa gang zhig /
nyan thos dgra bcom gyi rgyud kyi las 'bras kyi 'brel ba phra zhing phra ba la rmongs pa'i sgrib pa yin pa'i phyir te /
nyon mongs can ma yin pa'i shes sgrib yin pa'i phyir /
de yod pa ma grub na /
yod bar thal /
de la rmongs pa'i shes ba yod pa'i phyir /
der thal /
nyan thos dgra bcom pa'i rgyud la @# / /
de 'dra'i shes pa yod pa'i phyir /
der thal /
dgra bcom pa mo'ugal gyis rang gi ma byang phyogs 'od zer can gyi dmyal bar skyes pa mngon shes kyi yun ring du brtags kyang ma shes par mdo las gsungs pa'i phyir /
rtsa bar 'dod mi nus te /
sems byung yin pa'i phyir /
kho na re /
de 'dra'i sems byung yod kyang sgrib pa ma yin zer na /
'o na /
don dam gyi gnas tshul phra mo la rang stobs kyis rmongs pa'i sems byung sgrib pa ma yin par thal /
kun rdzob kyi gnas tshul phra mo la rang stobs kyis rmongs pa'i sems byung sgrib pa ma yin pa'i phyir /
der thal /
dgra bcom pa'i rgyud kyi las 'bras kyi 'brel ba phra zhing phra ba la rang stobs kyis rmongs pa'i sems byung de sgrib pa ma yin pa'i phyir /
rtags khas /
rtsa bar 'dod na /
stong nyid phra mo la rang stobs kyis rmongs pa'i sems byung sgrib pa ma yin par thal /
'dod pa'i phyir /
'dod na /
bden 'dzin sgrib pa ma yin par thal lo / /
kha cig /
bden gnyis gzhi gcig gi steng du 'durmi rung du 'dzin pa'i rtog pa dang /
'jug shes drug la yul rang ngos nas grub par snang ba 'di snang ba la ma 'khrul bar 'thad snyam du 'dzin pa'i sems byung gnyis sogs shes sgrib dang shes pa'i gzhi mthun du 'dod pa ni mi 'thad de /
rtog pa de dag nyon sgrib yin pa'i phyir /
der thal /
bden 'dzin nyon sgrib yin pa'i phyir /
kha cig /
grub mthas bslad pa'i dbang gis 'jug shes drug la yul rang ngos nas grub par snang ba 'di snang ba la ma 'khrul ba 'thad snyam pa'i sems pa 'di shes sgrib kun brtags yin pa'i phyir /
zer na /
de chos can /
de ma yin par thal /
nyon sgrib kun brtags yin pa'i phyir /
der thal /
bden 'dzin kun brtags yin pa'i phyir /
der thal /
chos can de'i phyir /
kha cig /
rang gi dmigs rnam mi 'dzin yang rang 'bras nyon sgrib kun brtags skyed pa'i nyer len gyi nus pa'i ngo bor gyur pa /
nyon sgrib kun brtags kyi sa bon gyi mtshan nyid zer na /
de'i rgyud pa'i nyer len du gyur pa'i nyon mongs lhan skyes kyi sa bon chos can /
mtshon bya der thal /
mtshan nyid de'i phyir /
rtags chos can gyis sgrub /
'dod na /
nyon sgrib kun brtags yin par thal /
nyon sgrib kun brtags kyi sa bon gyi cha yin pa'i phyir /
'dod mi nus te /
nyon sgrib lhan skyes yin pa'i phyir /
kha cig /
grub mthas bslad pa la ma ltos par thog ma med pa nas rgyud de 'ongs pa'i bag chags tsam las skyes pa'i nyon mongs pa mtshungs ldan rags ba'am /
de skyed pa'i sa bon gang rung /
nyon sgrib lhan skyes kyi mtshan nyid zer na /
rgyu 'bras kyi skyon yang 'gro zhing bden 'dzin lhan skyes chos can /
mtshan nyid der thal /
mtshon bya de'i phyir /
'dod na /
thog ma med pa nas rgyud de 'ongs pa'i bag chags tsam las skyes par thal /
'dod pa'i phyir /
'dod mi nus te /
rang gi nyer len du gyur pa'i bden 'dzin lhan skyes las kyang skyes pa'i phyir /
der thal /
chos can de'i phyir / /
! / /
rang lugs la /
sgrib gnyis so so'i mtshan nyid dbye ba dang bcas pa bshad pa /
sgrib gnyis lam gang gi gnas skabs su tshul ji ltar spong tshul gnyis /
dang po la /
gtso bor thar pa tsam thob pa la gegs byed kyi sgrib pa'i rigs su gnas pa /
nyon sgrib kyi mtshan nyid /
de la dbye na /
kun brtags dang /
lhan skyes gnyis /
gtso bor grub mthas bslad pa'i dbang gis byung ba'i nyon sgrib /
dang po'i mtshan nyid /
grub mthas bslad pa la ma ltos par gtso bor thog ma med pa nas rang gi bag chags rgyud de 'ongs pa'i nyon sgrib /
gnyis pa'i mtshan nyid /
dang po la /
mngon gyur ba dang /
de'i sa bon gyi cha gnyis /
nyon sgrib kun brtags gang zhig dmigs rnam 'dzin pa'i blo /
dang po'i mtshan nyid /
mtshan gzhi /
phung po bden 'dzin kun brtags dang /
de dang mtshungs ldan gyi sems lta bu /
rang gi dmigs rnam mi 'dzin kyang rang gi nye 'bras su gyur ba'i nyon sgrib kun brtags kyi gtso bor nyer len du gnas pa /
gnyis pa'i mtshan nyid /
mtshan gzhi myu gu bden 'dzin kun brtags skyed nus gyi de'i bag chags lta bu /
gnyis pa la yang /
mngon gyur pa dang de'i sa bon gyi cha gnyis /
dang po'i mtshan nyid /
nyon sgrib lhan skyes gang zhig dmigs rnam 'dzin pa'i blo /
gnyis pa'i mtshan nyid /
rang gi dmigs rnam mi 'dzin yang rang gi 'bras bur gyur pa'i nyon sgrib lhan skyes bskyed pa'i nyer len gyi ngo bor gnas pa'o / /
blo gcig @# / /
gis bden gnyis dus cig car du mngon sum du rtogs pa la gtso bor gegs byed kyi sgrib pa'i rigs su gnas pa /
shes sgrib kyi mtshan nyid /
de la mngon gyur pa dang /
de'i bag chags kyi cha gnyis /
shes sgrib gang zhig gnyis snang 'khrul ba'i cha dang nyon sgrib ma lus par spangs pa'i rgyud la yang 'byung ba'i rigs gnas kyi rmongs pa gang rung gi bsdus pa /
dang po'i mtshan nyid /
de gang zhig rang 'bras gnyis snang 'khrul pa'i cha bskyed pa'i nyer len gyi ngo bor gnas pa /
gnyis pa'i mtshan nyid /
dang po'i mtshan gzhi ni /
'jug shes drug la yul rang ngos nas grub par snang ba lta bu /
gnyis pa'i mtshan gzhi /
'jug shes drug la yul rang ngos nas grub par snang ba'i gnyis snang 'khrul pa'i cha tsam bskyed pa'i bden 'dzin gyi bag chags lta bu / /
! / /
gnyis pa sgrib gnyis lam gang du tshul ji ltar spong ba ni /
'dod chags zhe sdang yongs su zad bar 'gyur zhes dang /
rang du lta ba dang 'brel yongs su zad / /
zhes pa de dag gi don las brtsams te gong du bshad zin pa las shes par bya'o / /
gsum pa rtsod spangs la /
kha cig /
gang zag rang rkya thub pa'i rdzas yod du 'dzin pa'i rtog pa chos can /
gang zag gi bdag 'dzin yin par thal /
mngon pa gong 'og nas bshad pa'i gang zag gi bdag 'dzin yin pa'i phyir /
zer na /
ma khyab /
kho na re /
khyab ste /
mngon pa las bshad pa'i 'khor ba'i rtsa ba la /
'khor ba'i rtsa bas khyab pa'i phyir /
der thal /
de nas bshad pa'i 'khor ba 'khor ba yin pa'i phyir /
zer na /
ma khyab /
der thal /
so skye'i rgyud kyi gang zag rang rkya thub pa'i rdzas yod du 'dzin pa'i rtog pa de nyon mongs ba'i kun 'byung mtshan nyid pa dang /
des kun nas bslangs pa'i yan lag gnyis pa 'du byed kyi las de 'du byed kyi las mtshan nyid pa yin pa'i phyir te /
rags pa'i sdug kun gnyis sdug kun mtshan nyid pa yin pa'i phyir /
rtsa bar 'dod na /
gang zag rang rkya thub pa'i rdzas yod du 'dzin pa'i rtog pa chos can /
gang zag gi bdag med pa'i de kho na nyid la rmongs pa'i ma rig pa yin par thal /
gang zag gi bdag 'dzin yin pa'i phyir /
'dod na /
gang zag rang rkya thub pa'i rdzas yod kyis stong pa'i stong nyid de gang zag gi bdag med phra mor thal lo / /
kho na re /
de chos can /
gang zag gi bdag 'dzin yin par thal /
'jig lta yin pa'i phyir /
der thal /
gang zag rang rkya thub pa'i rdzas yod du 'dzin pa'i 'jig lta yin pa'i phyir /
zer na /
gang zag rang rkya thub pa'i rdzas yod kyi stong pa chos can /
stong nyid yin par thal /
gang zag rang rkya thub pa'i rdzas yod kyis stong pa'i stong nyid yin pa'i phyir /
'khor gsum /
rtags der thal /
de 'dra ba'i stong nyid yod pa'i phyir /
kha cig /
gang zag rang rkya thub pa'i rdzas yod du 'dzin pa'i rtog pa la kun brtags kyis khyab par thal /
gang zag rtag gcig rang dbang can du 'dzin pa'i rtog pa la kun brtags kyis khyab pa'i phyir /
zer na /
ma khyab /
de khyab par thal /
drang nges rnam 'byed las de gnyis khyad med du gsungs pa'i phyir /
zer na /
ma khyab /
sgrib pa kun brtags dang /
sgrib pa mthong spangs gnyis la khyad par 'byed pa de mi 'thad par thal /
stong mthun chen mo las de gnyis khyad med du mdzad pa'i phyir /
zer na /
ma khyab /
yang nga yi bar 'dzin pa'i 'jig ltas mig sogs nga yi bar snang nas nga rang ngos nas grub par 'dzin na /
des mig sogs la dmigs pas khyab par thal /
des mig sogs nga yi ba la dmigs pa'i phyir /
'dod na /
ngar 'dzin pa'i 'jig ltas kyang phung po la dmigs par thal /
des nga la dmigs pa gang zhig /
gdags gzhi'i phung po ma dmigs par btags chos nga dmigs mi nus pa'i phyir /
'dod na /
'jig lta gnyis kyi dmigs pa la khyad par med par thal /
dmigs pa phal pa phung sogs la yang dmigs par mtshungs /
dmigs pa'i gtso bo nga la yang dmigs par mtshungs pa'i phyir /
'dod na /
de gnyis la khyad par med par thal /
de gnyis kyi dmigs pa la khyad par med pa'i phyir /
zer na /
skyon med de /
de gnyis kyi dmigs yul gyi gtso bo dmigs par 'jog tshul gyi sgo nas 'jog par gong du sgrubs+zin pa'i phyir /
khyed 'jig lta phyi ma phung sogs la dmigs par khas blangs pa thugs shin tu mi bde ba gcig 'dug pa /
'di la gzhan yang lan gcig dgos te skyes bu dbyug pa can du rang ngos @# / /
nas grub par 'dzin pa'i rtog pas dbyug pa la dmigs par thal /
dam bca' 'thad pa'i phyir /
'dod na /
des de la dmigs par thal /
skyes bu 'di ni dbyug pa can no snyam pa'i blo des dbyug pa la dmigs pa gang zhig /
de dang de la skyes bu dbyug pa can rang ngos nas grub par snang nas snang ba ltar du grub par 'dzin pa'i rtog pa gnyis dmigs pa mtshungs pa'i phyir /
rtags dang po der thal /
khyad par ma bzung bar khyad par can gyi blo mi skye'o / /
zhes gsungs pa'i phyir /
gzhan yang /
mig rna sogs la longs spyod pa por bden 'dzin gyi 'jig lta yod par thal /
de 'dra ba'i gang zag gi bdag 'dzin yod pa'i phyir /
der thal /
dman pa'i gnas nas 'pho ba po'i gang zag gi bdag 'dzin dang /
nyon mongs 'dul ba po'i gang zag gi bdag 'dzin dang /
gzugs mthong ba po'i dang /
tshor ba myong ba po'i gang zag gi bdag 'dzin yod pa'i phyir /
der thal /
de dag gi gang zag gi bdag med yod pa'i phyir /
der thal /
gzhi shes kyi rnam pa nyer bdun sogs yod pa'i phyir /
kho na re /
bden 'dzin gyi bag chags chos can /
shes sgrib yin par thal /
mtshan nyid de'i phyir /
der thal /
nyan thos dgra bcom pa'i rgyud la yang 'byung ba'i rigs gnas kyi sgrib pa gang zhig /
khyod ma spangs par blo gcig gis bden gnyis dus gcig car du mngon sum du rtogs mi nus pa'i phyir /
'dod mi nus te /
der gyur pa'i nyon sgrib yod pa'i phyir /
zer na /
ma khyab /
kha cig na re /
grub mthas bslad pa'i dbang gis 'jug shes drug la yul rang gi mtshan nyid kyis grub par snang ba 'di snang ba lam 'khrul bar 'thad snyam du 'dzin pa'i rtog pa 'di shes sgrib yin par thal /
sems can gyi rgyud kyi 'jug shes drug la yul rang gi mtshan nyid kyis grub par snang ba la 'khrul pa'i cha shes sgrib yin pa'i phyir /
zer na /
ma khyab /
gsal ba khas /
kho na re /
bden snang shes sgrib du byed pa de mi 'thad par thal /
bum 'dzin rtog pa la bum pa bden grub du snang ba yang shes sgrib ma yin /
bum 'dzin dbang po'i mngon sum la bum pa bden grub du snang ba yang de ma yin pa'i phyir /
dang po der thal /
de bum pa bden grub kyi don spyi yin pa'i phyir te /
bum 'dzin rtog pa la bum par snang ba de bum pa'i don spyi yin pa'i phyir /
zer na /
re zhig ma khyab /
rtags der thal /
de'i mtshan gzhi gcig yod pa'i phyir /
gnyis pa der thal /
bum 'dzin mngon sum la bum pa bum par snang ba shes sgrib ma yin pa gang zhig /
sems can rgyud kyi bum 'dzin dbang mngon la bum pa snang tsam nyid nas rang nas grub par snang ba'i phyir /
zhes gsungs /
'o na /
khyed rang gi shes sgrib kyi bsdus par 'dod pa'i gnyis snang 'khrul pa'i cha de'i mtshan gzhi yod dam med / /
yod na gang /
'jug shes drug la yul rang ngos nas grub par snang ba de yin zer na /
mi 'thad par thal /
dbang shes la de ltar snang ba yang de ma yin /
yid shes la de ltar snang ba yang ma yin pa'i phyir /
dang po ma grub na /
bum 'dzin dbang shes la bum pa bden grub du snang ba shes sgrib kyis ma bsdus par thal /
de la bum par snang ba shes sgrib kyis ma bsdus pa gang zhig /
de la bum pa snang tsam nyid nas rang ngos nas grub par snang pa'i phyir /
'khor gsum /
yid shes la de ltar snang ba shes sgrib kyis ma bsdus par thal /
ye shes rtog pa la de ltar snang ba yang des ma bsdus /
yid shes mngon sum la de ltar snang ba yang des ma bsdus pa'i phyir /
dang po ma grub na /
des de ma bsdus par thal /
de bum pa bden grub kyi don spyi yin pa'i phyir /
ma khyab na /
bum pa bden grub chos can /
khyod kyi don spyi shes sgrib kyis ma bsdus par thal /
bdag med yin pa'i phyir /
de'i mtshan gzhi med zer na /
mi 'thad par thal /
de yin pa med pa dang gtan nas med pa gang yang mi 'thad pa'i phyir /
gzhan yang /
gnyen po bdag med rtogs pa'i shes rab kyi stobs kyis sa bcu pa'i rjes thob kyi skabs su bden snang shas je chung dang /
bden med kyi snang ba shas jecher 'gyur ba mi 'thad par thal /
bden snang spang bya ma yin pa'i phyir te /
de spang bya yin na sgrib pa yin dgos pa las de sgrib pa ma yin pa'i phyir /
rtags 'bud /
de sgrib pa ma yin par thal /
sgrib pa gsum po gang rung ma yin pa'i phyir /
rtsa bar 'dod na /
sangs rgyas kyi sa na bden snang yod par thal /
'dod pa'i phyir /
'dod na /
med par thal /
@# / /
sangs rgyas kyi sar 'khrul snang med pa'i phyir /
don spyi dang sgra spyi 'di gnyis la don spyi gzhan zhig 'char ba gnang ste /
spyi dang mi mthun pa cig yod pa snang bas gzhag go /
kha cig /
shes sgrib de thar pa thob pa la gegs byed kyi sgrib pa ma yin par thal /
des de thob pa la gegs byed mi nus pa'i phyir /
der thal /
de ma spangs kyang thar pa thob pa'i gang zag yod pa'i phyir /
zer na /
ma khyab bo / /
! / /
rab rib mthu yi skra shad la sogs pa'i / /
zhes sogs kyi skabs su phyi nang gi dngos po rnams kyi don dam pa'i ngo bo yod de /
ma rigs bag chags kyis ma bslad pa'i slob pa 'phags pa'i mnyam gzhag ye shes kyis gzigs ngor phyi nang gi dngos po rnams med pa dang /
ma rig pa bag chags dang bcas pa spangs pa'i sangs rgyas kyi ye shes kyis ji lta ba gzigs pa'i gzigs ngor de dag med pa de dag gi don dam pa'i ngo bo yin pa'i phyir /
'di'i skabs su rnam pa gsum las /
dang po la /
kha cig /
ji lta ba gzigs pa'i rnam mkhyen gyi gnyis snang nub pa'i sgo nas rtogs par bya ba /
don dam bden pa'i mtshan nyid /
zer na /
stong mthun chen mo ltar na /
ji lta ba rtogs pa'i rnam mkhyen rang 'gre /
kha cig /
don dam bden pa'i sgra bshad gzhi la don dam bden pas khyab zer na /
theg chen gyi mthong lam bar chad med lam chos can /
de der thal /
rtags lugs 'di'i tshad ldan gyi gzhung las don dam bden pa'i sgra bshad gzhir mdzad pa snang zhing /
gzhung 'di'i ngo bo ngos 'dzin gyis kyang thon par snang ba'i phyir /
'dod mi nus te /
kho na re /
don dam bden pa'i sgra bshad gzhi la de'i sgra 'jug gzhis+kh+yab ? par thal /
tshig gsal las /
don yang de yin pa dam pa yang yin pas don dam pa'o /
de nyid bden pa yang yin pas na don dam pa'i bden pa'o / /
zhes gsungs pa'i phyir /
zer na /
skyon med de /
'dir sgra yangs pa'i dbang du byas nas gnyis ka'i dbang du byas nas bshad du rung ba'i phyir /
'di'i 'tshams sbyar du don dam bden pa shes brjod kyi yul las 'das bar bshad pa'i don la kha cig /
don dam bden pa sgra gang gi yang brjod du mi rung zhing /
blo gang gi yang shes mi nus pa'i don yin zer na /
nges don gyi mdo gzhi ma grub par thal /
don dam bden pa brjod nus kyi mdo gzhi ma grub pa'i phyir /
ma grub na /
de sgra gang gi yang brjod mi nus pa yin par 'bud /
de rnam mkhyen gyi yang shes mi nus par thal /
dam bca' 'thad pa'i phyir /
'dod na /
don dam bden pa mi mkhyen na kun rdzob bden pa la yang mtshungs pas shes bya cung zad kyang mi mkhyen pa'i kun mkhyen khas len na shin tu tha chad pa'o / /
yang kha cig /
don dam bden pa brjod byed kyi sgras brjod tshul rdzogs pa'i sgo nas brjod mi nus /
de'i rjes su 'brang ba'i rtog pas rtogs tshul rdzogs pa'i sgo nas rtogs mi nus pa'i don yin zer na /
sangs rgyas 'phags pas stong nyid rdzogs par ston mi nus par thal /
de des brjod tshul rdzogs pa'i sgo nas brjod mi nus pa'i phyir /
dam bca' 'thad pa'i phyir /
'dod na /
rdzogs pa'i byang chub sems dpa' rnams la'ang gus par byed /
zhes pa'i gzhung don ma grub par thal /
sangs rgyas 'phags pas stong nyid rdzogs par ston mi nus pa'i phyir /
phyi ma yang mi 'thad par thal /
nges don gyi gsung rab kyi rjes su 'brang ba'i stong nyid rtogs tshul rdzogs pa'i rjes dpag yod pa'i phyir te /
thos byung gi shes rab kyis stong nyid tshul bzhin du go nas /
de rjes bsam byung gi shes rab kyis sgro 'dogs chod ba'i rjes dpag yod pa'i phyir /
kha cig /
ji lta ba rtogs pa'i rnam mkhyen gyis ji snyed pa ma rtogs pa rtsa she Tik chen gyi dgongs pa yin zer na /
'o na /
ji snyed pa mkhyen pa'i rnam mkhyen gyis ji lta ba mi mkhyen par thal /
dam bca' de 'thad pa'i phyir /
'dod na /
kun mkhyen ye shes gzhi ma grub par thal /
rnam mkhyen la de gnyis su nges /
'dod pa de'i phyir /
kho na re /
Tik chen gyi dgongs pa yin kyang khas mi len zer na /
mi 'thad de /
Tikachen gyi dgongs pa yin na khas len dgos kyang gsung ris de 'dra ba cig snang ba de ji lta ba gzigs pa'i gzigs ngo la dgongs pa'i phyir /
yang kha cig /
rnam mkhyen gyis ji lta ba gzigs pa'i gzigs ngor yang ji snyed pa gzigs zer na /
'o na /
rang 'grel las /
dngos po byas pa can ma reg par rang bzhin 'ba' zhig @# / /
mngon sum du mdzad pas de nyid thugs su chud pa'i phyir sangs rgyas zhes brjod do / /
zhes gsungs pa mi 'thad par thal /
rnam mkhyen gyis ji snyed pa la ma reg pa'i tshul gyis ji lta ba gzigs pa ma yin pa'i phyir /
de ji lta ba gzigs pa'i gzigs par ji snyed pa yod pa'i phyir /
rtags khas /
kha cig /
skra bshad mthong ba'i rab rib dang bral ba'i mig shes med zer na /
de yod par thal /
sangs rgyas 'phags pa'i mig shes kyis skra bshad mthong ba'i phyir /
der thal /
skra bshad gzhi grub pa'i phyir /
der thal /
skra'iphyi ma yod pa'i phyir /
der thal /
skra yod pa'i phyir /
kha cig /
rab rib dang bral ba'i mig gi skra bshad ma mthong ba skra bshad kyi gnas lugs yin zer na /
mi 'thad de /
rab rib dang bral bas skra bshad ma mthong ba kun rdzob bden pa yin pa'i phyir /
der thal /
skra bshad med pa kun rdzob bden pa yin pa'i phyir /
kha cig /
bse ru gtsang ma'i nang du rab rib dang bral ba'i gang zag gis skra bshad ma mthong ba bse ru gtsang ma'i nang gi skra bshad kyi gnas tshul yin zer na /
de mi 'thad par thal /
de de'i kun rdzob dang don dam gang gi yang gnas tshul ma yin pa'i phyir /
bse ru gtsang ma'i nang du skra bshad med pa'i phyir /
kha cig /
mthong ba med pa mthong ba dam par gsungs pa dang /
ma rnyed pa rnyed pa'i mchog tu gsungs pa'i don gang yang ma mthong ba gnas lugs kyi don mthong ba'i don yin zer na /
'o na /
gnas lugs kyi don yang ma mthong bar thal /
dam bca' 'thad pa'i phyir /
'dod na /
gnas lugs kyi don gzhi ma grub par thal /
'dod pa'i phyir /
'dod na /
gong du bkag zin /
gzhan yang /
gnas lugs kyi don ma rtogs pa de rtogs pa yin par thal /
gnas lugs kyi don ma mthong ba gnas lugs kyi don mthong ba yin pa'i phyir /
'dod na /
gnas lugs ma rtogs pa'i gang zag med par thal /
gnas lugs kyi don ma rtogs pa'i gang zag gis gnas lugs kyi don rtogs pa'i phyir /
gzhan yang /
mdo sdud pa las bus pa thogs bcas kyi reg bya ma mthong ba de nyid nam mkha' mthong ba yin pa de bzhin du /
dgag bya gzugs rang ngos nas grub par ma mthong ba gzugs kyi gnas lugs mthong ba dpe don sbyor rigs kyi /
dpe don gzhan gyi sgo nas sbyor mi rigs par gsungs pa mi rigs par thal /
khyod kyi dam bca' de dag 'thad pa'i phyir /
de ltar dpe don sbyar ba yin te /
mdo sdud pa las /
gzugs rnams mi mthong tshor ba dag kyang mi mthong la / /
zhes sogs bshad pa'i 'og tu /
nam mkha' mthong zhes sems can tshig tu rab brjod pa /
nam mkha' ji ltar mthong ste des 'dir brtag par gyis / /
de ltar chos mthong ba yang de bzhin gshegs pas bstan / /
mthong ba dpe gzhan gyis ni bsnyad par nus ma yin / /
zhes gsungs pa'i phyir /
kha cig /
mdo'i gsung ris tsam la brten nas /
gzugs tshor ma mthong ba de dag gi gnas lugs mthong ba yin zer na /
'o na /
gzugs tshor mngon sum du ma mthong ba gzugs tshor gyi gnas lugs mngon sum du mthong ba yin par thal /
dam bca' 'thad pa'i phyir /
'dod na /
mig long ba gzugs kyi gnas lugs mngon sum du rtogs pa'i thabs dam pa yin par thal /
'dod pa'i phyir / /
! / /
gnyis pa rang lugs la /
don dam bden pa'i ngo bo ngos 'dzin pa sbyor ba'i skabs kyis shes shing /
dpe don sbyor tshul ni /
dper na /
bse ru gtsang ma'i nang du rab rib can la skra bshad 'dzag par snang ba'i tshe des yod pa'i rgyu mtshan smras pa na /
rab rib dang bral ba'i gang zag gis ji tsam brtags kyang ma mthong nas med pa'i rgyu mtshan smras kyang /
bse ru'i nang gi skra bshad la skur ba btab par mi 'gyur te /
rab rib can la snang tshul de bse ru'i nang gi skra bshad kyi yin tshul ma yin /
rab rib dang bral ba'i gang zag la snang tshul de bse ru'i nang gi skra bshad kyi yin tshul yin pa'i phyir /
de nyid don la sbyor tshul yod de /
mi rig pa'i bag chags kyis bslad pa'i mig shes la gzugs sogs rang gi mtshan nyid kyis grub par snang ba na /
rab rib can gyi mig shes kyi snang tshul dang chos mtshungs /
gnas lugs mngon sum du rtogs pa'i slob pa 'phags pa'i mnyam gzhag gi ngor gzugs sogs mi snang zhing gzugs sogs bden med 'ba' zhig snang ba ni rab rib dang bral ba'i mig shes la rab rib can gyi mig @# / /
shes la bse ru gtsang ma'i nang du skra bshad 'jig par snang ba'i snang ba tsam yang ma mthong bar bse ru gtsang ma'i nang du skra bshad med par mthong ba dang chos mtshungs pa'i phyir /
mdo phyi ma'i don mthong ba med pa mthong ba dam pa /
ma rnyed pa rnyed pa dam pa gsungs pa'i dpe ni /
nam mkha' mthong bar 'jog pa'i tshe /
thogs bcas kyi reg pa yod na dmigs su rung ba las ma dmigs par mthong ba na nam mkha' mthong bar 'jog pa bzhin du /
don la yang gzugs sogs bden par yod na bar chad med lam lta bus dmigs su rung ba las ma mthong ba ni des gzugs kyi gnas lugs dam pa mthong ba dang sbyor ro / /
spyir shes pa des gzugs ma mthong ba dang de bden grub ma mthong ba la khyad par che yang theg chen gyi mthong lam bar chad med lam lta bu'i do la ltos nas ni de gnyis don 'dra ste /
gzugs de'i mthar thug dpyod pa'i rigs shes kyis dpyad par ma rnyed pa dang gzugs bden grub ma rnyed pa don 'dra ba'i phyir / /
! / /
gsum pa rtsod spong la /
kha cig /
sangs rgyas kyis ma rig pa'i bag chags kyis bslad pa'i mig shes la snang ba'i gzugs sogs ma gzigs par thal /
rab rib dang bral ba'i mig shes kyis rab rib can gyi mig shes la snang ba'i skra bshad kyi snang ba tsam yang med par bse ru gtsang ma'i nang du skra bshad med par mthong ba dang /
sangs rgyas kyis ma rig pas bslad pa'i shes pa la snang ba'i gzugs sogs ma gzigs pa'i tshul gyis gzugs sogs kyi gnas lugs gzigs pa dpe don du sbyar ba gang zhig /
rab rib dang bral ba'i mig shes kyis rab rib can gyi mig shes la snang ba'i skra bshad kyi snang ba tsam yang ma mthong ba'i phyir /
'dod na /
ma rig pa'i bag chags kyis bslad pa'i shes pa la snang ba'i gzugs sogs gzhi ma grub par thal /
de sangs rgyas kyis ma gzigs pa'i phyir /
'dod na /
sangs rgyas gzhi ma grub par thal /
de thob phyir du bsam pa dam bca'i thog ma'i sems can med pa'i phyir /
der thal /
de 'dra ba'i sems can de ma rig pa'i bag chags kyis bslad pa'i mig sogs can gyi gang zag gang zhig /
ma rig pa'i bag chags gyis bslad pa'i shes pa'i yul gzugs sogs gzhi ma grub pa'i phyir /
thal pa gsum pa la 'dod mi nus te /
chad pa'i mthar 'dzin can du 'gyur ba'i phyir /
zer na /
rtsa ba la ma khyab bo / /
dpe de dang don sangs rgyas kyis ji lta ba gzigs pa'i gzigs ngor ma rig pa'i bag chags kyis bslad pa'i mig shes la snang ba'i gzugs sogs med pa dpe don du sbyor ba'i phyir /
kho na re /
sangs rgyas la ma rig pa'i bag chags kyis bslad pa yod par thal /
des ma rig pa'i bag chags kyis bslad pa'i gzugs sogs rtogs pa'i phyir /
zer na /
ma khyab ste /
sangs rgyas la 'phral gyi 'khrul rgyus bslad pa'i shes pa med kyang 'phral gyi 'khrul rgyus bslad pa'i shes pa la snang ba'i gzugs sogs snang ba yin pa'i phyir /
ma grub na /
gzugs brnyan sa ? brnyan sogs med par thal lo / /
ma khyab na /
'khor gsum yod /
de la kho na re /
'o na /
sangs rgyas kyis don dam pa ma gzigs par thal /
des gzigs na rang nyid gzigs pa'i gzigs ngor rig bya rig byed la sogs pa'i gnyis snang thams cad nub nas gzigs dgos pa gang zhig /
gzigs ngo der rig bya rig byed kyi snang ba yod pa'i phyir /
der thal /
de gnyis rig bya rig byed yin pa'i phyir /
zer na /
ma khyab /
lan la /
sangs rgyas kyis don dam gzigs pa'i ngor gzigs snang thams cad nub pas gzigs ngo der rig bya rig byed la sogs pa la gnyis snang dang bcas pa'i tshul gyis ma gzigs pa bden mod kyang /
gnas lugs don dam ma gzigs pa'i skyon med par thal /
gzugs sogs kun rdzob kyi chos rnams ma gzigs pa'i tshul gyis don dam gzigs pa'i phyir /
'di rtsod pa de'i lan du 'gro tshul yod de /
sangs rgyas kyis don dam bden pa gzigs pa'i phyir dang /
sangs rgyas kyis don dam gzigs pa'i gzigs do der gzugs sogs kyi dngos po med pa de dag gi de kho na nyid yin pa'i phyir dang /
des gzugs sogs ma gzigs pa'i tshul gyis don dam bden pa gzigs pa'i phyir /
rtags dang po bsgrubs zin /
gnyis pa /
gzugs rnams mi mthong /
zhes sogs kyi lung rigs kyis grub /
gsum pa der thal /
dngos po byas pa can la ma reg par @# / /
zhes sogs gsungs pa'i phyir /
sangs rgyas kyis ye shes dang don dam bden pa rig bya rig byed yin kyang de'i gzigs ngor rig bya rig byed kyi gnyis snang med pa mi 'gal te /
dper na /
myu gu bden med rtogs pa'i rig shes rjes dpag dang /
de'i gzhal bya don dam bden pa gnyis rig bya rig byed yin kyang gzigs ngo der rig bya rig byed ma yin pa lta bu yin pa'i phyir /
gzhan yang /
sangs rgyas kyis gzugs sogs kun rdzob kyi chos ma gzigs pa'i tshul gyis don dam gzigs pa bden pa gnyis la 'jug pa'i mdo las kyang gsungs pa yin te /
sangs rgyas kyis don dam gzigs pa'i ngor phung sogs ma gzigs pa'i tshul gyis don dam gzigs pa ma yin pa'i phyir /
phung sogs lus ngag yid gsum gyi yul du 'gyur ba ltar gzigs ngo der phung sogs gzigs na yul don dam bden pa de don dam bden par mi 'gyur gyi kun rdzob kyi spros par 'gyur bar gsungs pa'i phyir /
der ma zad don dam bden pa de /
'di ni don dam pa'i bden pa'o zhes brjod pa na sgra de'i rjes su 'brang ba'i rtog ngo yul yul can gnyis su snang ba ltar gnyis su snang ba'i sgo nas gzigs ngo der med pas thams cad mkhyen pa'i yul las 'das pa yin te /
gnyis snang gi chos thams cad rdzun pa slu ba'i chos can yin pas /
gzigs ngo der mi slu ba 'ba' zhig gzigs pa mi 'thad par yang bstan pa'i phyir /
mtshams sbyar du don dam bden pa shes brjod kyi yul las 'das par gsungs pa'i don ni /
ji ltar nam mkha' bya rjes mkhas rnams kyi / /
zhes sogs gsungs pa ltar /
don dam bden pa de rtogs pa pos ji ltar rtogs pa ltar sgras brjod du med pa dang /
sgra de'i rjes su 'brang ba'i rtog pas ji ltar rtogs pa ltar rtogs mi nus pa'i don yin gyi /
shes brjod kyi yul ma yin pa'i don ma yin par gong du bshad zin no / /
gzhung 'di'i don rtogs dka' zhing gal che bar snang bas cung zad rgyas par bshad pa yin no / /
de ltar na shod na /
kun mkhyen ye shes chos kun mjal ba dang / /
shes bya'i phyed la tshang ma min pa 'gal / /
zhes pa'i skyon brjod rnams las kyang grol lo / /
'di'i lhag ma 'bras bu'i sa'i skabs su 'chad / /
! / /
gal te 'jig rten tshad ma yin na ni / /
zhes sogs kyi skabs su /
rnam pa gsum las /
dang po la kha cig /
de kho na nyid rtogs pa'i phyir 'phags lam 'tshol ba don med par thal /
de kho na nyid gtan la 'bebs pa la 'jig rten gyi mthong ba tshad ma yin pa'i phyir /
zer na /
de kho na nyid rtogs pa'i gang zag yin na 'phags pa yin dgos par thal /
khyod kyi thal 'gyur la khyab 'brel yod pa'i phyir /
'dod mi nus te /
de kho na nyid rtogs pa'i so skye yod pa'i phyir /
yang kha cig /
de kho na nyid mngon sum du rtogs pa'i phyir 'phags lam bskyed pa don med par thal /
'phags pa'i ye shes kyis gzigs pa gtan la 'bebs pa la /
'jig rten gyi mthong ba tshad ma yin pa'i phyir /
zer na /
de kho na nyid mngon sum gyi rtogs pa'i gang zag yin na 'phags pa yin dgos par thal /
khyod kyi thal 'gyur 'phen tshul de 'thad pa'i phyir /
'dod mi nus te /
so skye'i rgyud kyi stong nyid nges pa'i nges shes des stong nyid mngon sum gyi rtogs pa yin pa'i phyir /
der thal /
gzugs 'dzin dbang mngon gyis drangs nas skyes pa'i gzugs nges pa'i nges shes de yid mngon yin pa'i phyir /
de dang rtog pa'i gzhi mthun yod pa'i phyir /
gzhan yang /
'phags pa'i ye shes kyi gzigs pa gtan la 'bebs ba la 'jig rten gyis mthong ba tshad mar rnam pa thams cad du mi mtshungs par thal /
thal 'gyur de'i rtags pha rol po la song ba ma yin par khas mi len pa gzhir bcas nas 'phangs pa yin pa'i phyir /
'dod mi rigs te /
de 'jig rten gyi tha snyad tshad mas grub pa'i phyir /
kha cig /
de kho na nyid gtan la 'bebs pa'i skabs su @# / /
yul gang gtan la 'bebs pa la yang 'jig rten gyis mthong ba tshad mar mi rung zhe na /
'o na /
de'i skabs su de kho na nyid gtan la 'bebs byed kyi phyogs chos rten 'brel gtan la 'bebs pa la yang 'jig rten gyis mthong ba tshad mar mi rung bar thal /
dam bca' 'thad pa'i phyir /
'dod mi nus /
rang lugs la /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan skye ba bkag pa la /
kho na re /
de 'dra'i gzhan skye med pa lung rigs kyis sgrub mi nus te /
de ltar mngon sum du mthong ba'i 'jig rten gyi mngon sum yod pa gang zhig /
'jig rten gyi mngon sum du mthong ba stobs dang ldan pa'i phyir /
zer na /
des lan don mthun mi thebs te /
'dir tha snyad du gzhan skye 'gog par ma zad /
gnas lugs mngon sum du rtogs pa'i 'phags pa'i mnyam gzhag gi yul du ma grub pas don dam pa grub pa yang 'gog pas 'phags pa'i ye shes kyi gzigs pa gtan la 'bebs pa dang /
gnas lugs rtogs pa'i 'phags pa'i gzhal bya gtan la 'bebs pa la 'jig rten gyi mngon sum du mthong ba tshad ma yin na /
thog ma med pa nas des de kho na nyid mngon sum du mngong+bas 'phags lam skyed pa don med du 'gyur zhes pa gzhung don no /
gsum pa la /
kho na re /
don dam par gzhan skye med pa don dam bden pa yin par thal /
don dam par gzhan skye bkag pa la /
'jig rten rang ga ba'i mngon sum tshad mas gnod na de kho na nyid gtan la 'bebs pa la 'jig rten rang ga bas mthong ba tshad ma yin dgos pa'i phyir /
'dod na /
gzhan skye don dam bar med pa don dam bden pa yin par thal /
'dod pa de'i phyir /
'dod na /
de gzhan skye ba'i gnas lugs yin par thal /
'dod pa'i phyir /
'dod na /
gzhan skye yod par thal lo / /
'dod na / /
gzhung 'og mas gnod /
'o na /
don dam par gzhan skye med pa don dam bden pa yin par thal /
gzhan skye don dam gyi dbang du byas nas bkag pa'i phyir /
mtha' bzhi'i skye ba bden pa gnyis cig car du bkag pa'i phyir /
kho na re /
gzhan skye med pa don dam bden pa yin par thal /
rang gi mtshan nyid kyis grub pa'i sa bon gzhan las rang gi mtshan nyid kyis grub pa'i myu gu gzhan skye ba med pa don dam bden pa yin pa'i phyir /
sa bon gzhan las myu gu gzhan rang gi mtshan nyid kyis skye ba med pa don dam pa yin pa'i phyir /
zer na /
ma khyab /
ma grub na /
der thal /
sa myug rang bzhin gyis ma grub pa don dam bden pa yin pa'i phyir / /
! / /
'jig rten don ni 'jig rten grags nyid kyi / /
zhes sogs kyi don la /
kha cig /
bum pa nor rdzas su khas blangs pa la 'jig rten gyi grags pas gnod zer na /
'o na bum pa nor ma yin par thal /
dam bca' 'thad pa'i phyir /
'dod na /
nor rdzas gzhi ma grub par thal /
bum pa yod pa gang zhig 'dod pa de'i phyir /
kha cig /
bum pa nor yin kyang rdzas ma yin zer na /
'o na /
bum pa rdzas su khas blangs pa la bum pa rdzas ma yin te /
gzhal bya yin pa'i phyir /
dper na /
rmi lam gyi bum pa zhes pa 'gog na 'jig rten gyi gnod par gsungs pa mi 'thad par thal /
bum pa rdzas ma yin pa'i phyir /
dper na /
ri bong r+wa bzhin /
kha cig /
bum pa nor rdzas ma yin par dam bca' ba'i dam bca' la /
'jig rten gyi tshad mas gnod zer na /
de 'jig rten gyi tshad mas khegs par thal /
dam bca' 'thad pa'i phyir /
'dod na /
dam bca' ltar snang med par thal /
'dod pa'i phyir /
gzhan yang /
dam bca' de'i bzhed don la tshad ma des gnod na dam bca' de la tshad mas gnod pas khyab par @# / /
thal /
dam bca' 'thad pa'i phyir /
'dod na /
sgra mi rtag par rtogs pa'i rjes dpag chos can /
sgra rtag par dam bca' ba'i dam bca' la gnod par thal /
de 'dra ba'i bzhed don la gnod pa'i phyir /
der thal /
de'i bzhed don med par rtogs pa'i tshad ma yin pa'i phyir /
kha cig /
rang gi bzhed don tshad mas grub pa'i dam bca' yin na /
dam bca' yang dag yin pas khyab zer na /
sgra mi rtag par tshad mas ma nges pa'i gang zag gis sgra mi rtag par dam bca' ba'i dam bca' chos can /
der thal /
de'i phyir /
'dod na /
ma yin par thal /
rang gi bzhed don rang smra ba po'i gang zag gis tshad mas ma grub pa'i phyir /
kha cig /
bum pa rdzas su ma grub par khas blangs pa la 'jig rten gyi grags pas gnod de /
bum pa rdzas su grub par 'jig rten na grags shing grub pa'i phyir /
zhes pa gzhung gi don sbyor rnam dag yin zer na /
bum pa rdzas su grub par thal /
bum pa rdzas su ma grub par dam bcas pa'i dam bca'i don la 'jig rten gyi grags pas gnod pa'i phyir /
'dod na /
bum pa chos can /
rdzas su ma grub ste /
rdzas grub kyi gcig dang du ma gang rung du ma grub pa'i phyir /
rtags khyab ste /
rdzas su grub pa don dam la dpyod pa'i rtags yang dag gi dgag chos mthar thug yin pa'i phyir /
rang lugs la /
gzhan skye bkag pa la /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan skye bar mthong ba'i mngon sum gyis mi gnod na /
'jig rten gyi grags pas gnod tshul ji lta bu zhe na /
de'i gnod tshul 'chad pa la gzhung 'di byung /
bum pa rdzas su khas blangs pa la /
bum pa ni rdzas ma yin te /
gzhal bya yin pa'i phyir /
dper na /
rmi lam gyi bum pa bzhin zhes dang /
myu gu skye bar khas blangs pa la /
de chos can mi skye ste /
gzhal bya yin pa'i phyir /
dper na /
rmi lam na bum pa bzhin zhes 'gog ? na 'jig rten gyi grags pas gnod do / /
! / /
gsum pa rtsod pa spong ba la /
kho na re /
bum pa chos can /
gcig dang du ma gang rung du thal /
rdzas yin pa'i phyir /
khyab ste /
yod na gcig dang du ma gang rung du yod dgos pa'i phyir /
'dod mi nus te /
bum pa chos can /
rdzas su ma grub ste /
rdzas gcig dang rdzas tha dad gang rung du ma grub pa'i phyir /
zhes pa'i sbyor ba 'di don dam la dpyod pa'i rtags yang dag gi rtags sbyor yin pa'i phyir /
der thal /
de chos can /
rdzas su ma grub ste /
rdzas grub kyi gcig dang rdzas grub kyi du ma gang rung du ma grub pa'i phyir /
zhes pa'i sbyor ba 'di de ltar yin pa'i phyir zer na /
ma khyab /
'o na /
bum pa'i chos nyid chos can /
bden par ma grub ste /
bden pa'i gcig dang du ma gang rung du ma grub pa'i phyir /
zhes pa'i rtags sbyor 'di don dam la dpyod pa'i rtags yang dag gi rtags sbyor yin par thal /
de chos can /
bden par ma grub ste /
bden grub kyi gcig dang bden grub kyi du ma gang rung du ma grub pa'i phyir /
zhes pa'i sbyor ba 'di de ltar yin pa'i phyir /
khyab pa khas /
'dod mi nus te /
bum pa'i chos nyid de gang rung du ma grub pa'i phyir / /
der thal /
de bden pa'i gcig tu grub pa'i phyir /
der thal /
de bden pa'i gcig yin pa gang zhig /
don dam bden pa'i gcig yin pa'i phyir /
kho na re /
bum pa chos can /
rdzas su grub par thal /
rdzas yin pa'i phyir /
zer na /
chos nyid chos can /
bden par grub par thal /
bden pa yin pa'i phyir /
'khor gsum yang kho na re /
bum pa yod pa'i gang zag yin na rdzas yod kyi gang zag yin dgos par thal /
bum pa rdzas yod yin pa'i phyir /
zer na /
khyod rang thal 'gyur gnyis kyi steng du sgrigs+nas 'khor gsum mo / /
kha cig /
bum pa nor rdzas ma yin par dam bcas pa'i dam bca' la 'jig rten gyi mngon sum tshad mas gnod par thal /
bum pa nor rdzas ma yin par 'jig rten pa'i rtog pa la bum pa nor rdzas su 'dzin pa'i 'jig rten gyi mngon sum tshad mas gnod pa'i phyir /
zer na /
ma khyab /
ma grub na /
der thal /
de gnyis dmigs pa @# / /
gcig la dmigs nas rnam pa 'dzin stangs dngos 'gal du zhugs pa'i blo yin pa'i phyir /
gsal ba khas /
kha cig /
rmi lam gyi bum pa mi skye bar thal /
rmi lam du bum pa mi skye ba'i phyir /
rtags khas /
zer na /
ma khyab /
'dod mi nus te /
de chos kyi skye mched kyi gzugs yin pa'i phyir / /
! / /
gal te rang gi mtshan nyid brten gyur na / /
zhes sogs kyi skabs su /
gsum las /
dang po la /
kha cig /
gzhung 'di'i phyogs snga smra ba po sems tsam pa yin zer na /
'o na /
sems tsam pas dngos po tha snyad du gzhan las skye yang don dam par gzhan las mi skye bar 'dod par thal /
dam bca' 'thad pa'i phyir /
khyab ste /
gzhung gsum po 'di'i phyogs snga smra ba po gcig yod pa gang zhig /
gzhung 'og ma'i mtshams sbyar du /
don dam par skye ba med pas bdag dang gzhan las skye ba dgag la rag mod zhes sogs 'og nas 'chad pa'i lung gis grub pa'i phyir /
'dod na /
sems tsam pas dngos po don dam par mi skye bar 'dod par thal /
'dod pa de'i phyir /
'dod mi nus te /
des dngos po rnams don dam par gzhan las skye bar 'dod pa'i phyir /
des thal /
des dngos po don dam par yod par 'dod pa'i phyir /
kha cig /
gzhung 'dis dngos po rang gi mtshan nyid kyis grub na stong nyid mngon sum du rtogs pa'i 'phags pa'i mnyam gzhag ye shes kyis gzigs dgos pa la ma gzigs pa'i rgyu mtshan gyis ye shes des dngos po'i gnas lugs la skur ba btab pa'i tshul gyis stong nyid rtogs pa dang /
stong nyid dngos po'i 'jig rgyur thal ba 'phul ba yin zer na /
'o na /
gnas lugs mngon sum du rtogs pa'i 'phags pa'i mnyam gzhag ye shes kyis dngos po ma gzigs par thal / /
dam bca' 'thad pa'i phyir /
'dod na /
des gzigs par thal /
gnas lugs mngon sum du rtogs pa'i rnam mkhyen gyis dngos po mngon sum du rtogs pa'i phyir /
kha cig /
dngos po rang gi mtshan nyid kyis grub na stong nyid mngon sum du rtogs pa'i slob pa 'phags pa'i mnyam gzhag gis dngos po la skur ba btab pa'i tshul gyis stong nyid rtogs par 'phul ba yin gyi /
dngos po'i gnas lugs la skur ba btab pa'i tshul gyis de'i gnas lugs rtogs par 'phul ba ma yin zer na /
dngos po'i gnas lugs la skur 'debs kyi tshul gyis de rtogs par 'phul ba yin par thal /
phyogs snga mas dngos po rang bzhin gyis med na med dgos par khas blangs /
gnas lugs mngon sum du rtogs pa'i slob pa 'phags pa'i mnyam gzhag gis dngos po rang bzhin med par mngon sum du rtogs par khas len dgos /
de lta na dngos po rang bzhin gyis med pa de med pa'i don du khyod kyis khas blangs dgos pas dngos po'i gnas lugs chad mthar khas blangs pas de la skur ba btab mnyam bzhag gi stobs kyis dngos po gtan med du song bas rigs pa gnyis ka 'jug pa'i phyir /
kha cig /
dngos po rang bzhin gyis grub na /
dngos po rang bzhin gyis med par mngon sum du rtogs pa'i slob pa 'phags pa'i mnyam gzhag gis dngos po'i gnas lugs la skur ba btab pa'i tshul gyis dngos po'i gnas lugs rtogs pa dang /
mnyam bzhag de dngos po'i 'jig rgyur khas blangs dgos te dngos po rang bzhin gyis grub na mnyam gzhag des dmigs dgos pa la des ma dmigs pa'i phyir zer na /
'o na /
rang rgyud pas dngos po'i gnas lugs mngon sum du rtogs pa'i slob pa 'phags pa'i mnyam bzhag gis dngos po rang bzhin gyis med par mngon sum du rtogs par 'dod par @# / /
thal /
dam bca' 'thad pa gang zhig /
gzhung 'di'i phyogs snga smra ba por rang rgyud pa yin pa'i phyir /
der thal /
de rang stong khas len ba'i rgol ba zhig yin pa gang zhig /
sems tsam pa man chad kyi rang stong khas mi len pa'i phyir /
rtags dang po der thal /
'di'i skabs su rang 'grel du mdo drangs pa las /
'od srungs gzhan dbu ma pa'i laM gyi chos rnaMs la so sor ? rtog pa na stong pa nyid kyi chos rnaMs stong par mi byed /
chos rnaMs nyid kyang stong pa nyid dang zhes drangs nas rang stong gsal bar bstan pa'i phyir /
rtsa bar 'dod mi rigs te /
des dngos po rang gi mtshan nyid kyis grub par 'dod pa'i phyir /
kha cig /
rang rgyud pas dngos po rang gi mtshan nyid kyis grub par 'dod kyang /
log pa'i kun rdzob gang yin rang gi mtshan nyid kyis ma grub par 'dod ce na /
'o na legs ldan yab sras kyis smig rgyu'i chu dngos por 'dod dam dngos med du 'dod /
dang po ltar na /
dngos po rang gi mtshan nyid kyis grub par khas blangs pa dang 'gal /
gnyis pa ltar na mi rigs te /
de gnyis kyis smig rgyu'i chu gzugs brnyan du 'dod pa'i phyir /
khyab ste /
de dag gi lugs la yang gzugs brnyan dang sgra brnyan la rgyu rkyen gyis skyed pas khyab par 'dod pa'i phyir /
gzhan yang /
legs ldan yab sras kyis me long nang gi byad bzhin gyi gzugs brnyan rnam grangs pa'i kun btags su 'dod par thal /
de dag gis de dngos med kyi yod par 'dod pa'i phyir /
'dod na /
mi 'thad par thal /
legs ldan 'byed kyis sems tsam pas kun btags rang gis mtshan nyid kyis ma grub par khas blangs pa la dgag pa rgyas par mdzad pa'i phyir /
kha cig /
me long nang gi gzugs brnyan dngos med du 'dod pa mi rigs te /
'di pa'i lugs la rab rib can gyi mig shes la snang ba'i skra shad gzugs kyi skye mched du 'dod pa dang /
keng rus gsal snang gi ting nge 'dzin la snang ba'i keng rus chos kyi skye mched pa'i gzugs su bzhed pa dang 'gal /
rang rgyud pa man chad 'jig rten rang ga ba brda' byang yan chad kyi me long g.ya' dag pa dang byad bzhin tshogs pa'i rkyen gyis byad bzhin gyi gzugs brnyan dang des de byad bzhin du snang ba'i mig shes la 'khrul ba skyed pa mngon sum du mthong mngon sum du mthong ba la da dag gis mi gnod pa'i phyir dang /
dngos po stong pa zhes sogs gsungs pa'i phyir /
ma long nang gi byad bzhin gyi gzugs brnyan gzhi ma grub gsungs pa yang de dag gis khegs so / /
kha cig /
rang stong gi don bum pa bum pas stong ba'i stong ba lta bu la byed zer na /
bum pa shes bya la khegs par thal /
bum pa bum pa la med pa gang zhig /
de las gzhan la yang bum pa bzhag tu mi rung ba'i phyir /
'dod na /
gzugs nas rnam mkhyen gyi bar la mtshungs pas shes bya thams cad la skur 'debs so / / / /
gnyis pa rang lugs la /
gzhung gsum po 'di'i phyogs snga smra ba po ni dbu ma rang rgyud par byas nas gzhan skye spyir 'gog tshul gyi skabs su ma bshad pa'i thun mong ma yin pa'i rigs pa gsum ston pa dang /
rigs pa dang po stong nyid mngon sum du rtogs pa'i slob pa 'phags pa'i mnyam gzhag gis dngos po'i gnas lugs la skur ba btab pa'i sgo nas de'i gnas luD rtogs pa dang dngos po la skur 'debs su 'gro ba'i rgyu mtshan yod de /
mnyam gzhag de rnaMs kyi dngos po rang bzhin med par rtogs ni dgos /
dngos po rang bzhin gyis grub na chos can de gnyis la skur 'debs su 'gyur ba'i phyir /
rtags dang po der thal /
dngos po rang bzhin gyis grub pa rigs pa yang dag gis mi khegs na dngos po bden grub mi kheD pa'i phyir /
rang stong gi don gzugs sogs @# / /
kyi chos rnams bden par med pa dang /
gzhan stong 'dod pa rnams kyis gzugs sogs phyi rol gyi don gyis stong yang bden grub du 'dod pas /
gzhan stong gi tha snyad mdzad do / /
de lta na /
dbu ma pa la rang stong pas khyab /
sems tsam pa la gzhan stong pas khyab /
stong tshul gnyis kyi nang nas dang po'i stong tshul stong tshul mthar thug pa yin te /
stong tshul dang po tshad mas nges shing byed pa ma nyams kyi bar la gzugs sogs bden 'dzin dang des drangs pa'i chags sogs nyon mongs skye mi srid /
rdul phran cha med bsags pa'i rags pa phyi rol don gyis stong pa tshad mas nges shing byed pa ma nyams kyi ring la yang bden 'dzin dang des drangs pa'i nyon mongs skye bar 'gyur ba'i phyir / /
! gsum pa rtsod spong la /
kho na re /
rang rgyud pas gzugs sogs rang ngos nas grub pas stong par khas len par thal /
des gzugs sogs rang stong du khas len /
rang stong gi don gzugs sogs rang ngos nas ma grub pa la byed rigs pa'i phyir /
zer na /
ma khyab /
rtags der thal /
gzugs sogs bden par ma grub pa'i don rang ngos nas ma grub pa la byed dgos pa'i phyir /
kha cig /
gzhan stong gi don gzhi ma grub par thal /
gzugs phyi rol don gyis stong zhing de dag bden par grub pa gzhan stong gi don gang zhig /
de gzhi ma grub pa'i phyir /
der thal /
khyod kyi gzhan stong khas len tshul 'thad pa'i phyir /
zer na /
ma khyab /
rtsa bar 'dod na mi 'thad par thal /
Tik chen las gzhan stong tshad mas nges zin byed pa ma nyams kyang bden 'dzin dang chags sogs nyon mongs 'jug par gsungs pa'i phyir /
dngos po'i gnas lugs mngon sum du rtogs pa'i slob pa 'phags pa'i mnyam gzhag ye shes de dngos po'i 'jig rgyur thal /
mnyam gzhag de'i snga rol tu gzugs sogs grub kyang gzigs ngo der ma grub pa'i phyir /
zer na /
ma khyab /
gzigs ngo der ma grub kyang de'i dus su gzugs sogs grub pa'i phyir /
der thal /
de'i dus su des gzugs sogs kyi chos nyid rtogs pa'i phyir /
kho na re gzugs de de'i mthar thug dpyod pa'i rigs shes kyi dpyad mthar grub par thal /
de'i gnas lugs rtogs pa'i slob pa 'phags pa'i mnyam gzhag de gzugs kyi mthar thug dpyod pa'i rigs shes gang zhig /
de'i dus su gzugs sogs yod pa'i phyir /
zer na /
ma khyab /
kha cig rang rgyud pa rnams gyi lugs la me long nang gi gzugs brnyan rang gi mtshan nyid kyis ma grub par thal /
de'i lugs la de log pa'i kun rdzob gang zhig /
rang gi mtshan nyid kyis grub pa'i don byed nus pa la yang dag kun rdzob kyis khyab par 'dod pa'i phyir /
der thal /
bden gnyis las /
snang du 'di yang don byed dag /
nus pa'i phyir dang mi nus phyir / /
yang dag yang dag ma yin pa'i / /
kun rdzob kyi ni dbye ba bshad / /
zhes gsungs pa'i phyir dang /
de dag gi shes pa yin na rang gi mtshan nyid kyis grub pa'i myong ba gsal rig du rang gtso bor 'grub byed kyi tshad mas grub pas khyab pa'i rgyu mtshan gyis de la yang dag kun rdzob kyi khyab pa khas len pa'i phyir /
zer na /
rang rgyud pas rang gi mtshan nyid kyis ma grub pa la rgyu 'bras mtshan nyid pa 'jog thub par thal /
byad bzhin gyi gzugs brnyan dngos por gong du bsgrubs zin pa gang zhig /
de dag gi byad bzhin gyi gzugs brnyan rang gi mtshan nyid kyis ma grub par 'dod pa'i phyir /
'dod na /
sems tsam pas bden par ma grub pa la rgyu 'bras mtshan nyid pa 'jog thub par thal /
'dod pa de'i phyir /
'dod na /
dbu sems gnyis kyi rtsod gzhi'i gtso bo gzhi ma grub par thal /
bden par ma grub pa la rgyu 'bras mtshan nyid pa 'jog thub pa dbu sems gnyis kyi rtsod gzhi'i gtso bo ma yin pa'i phyir /
der thal /
gnyis kas de 'dod pa'i phyir / /
! gang phyir dngos po 'di dag rnam dpyad na / /
zhes sogs kyi skabs su /
rnam pa gsum las /
dang po la /
kha cig /
myang 'das bden par grub zer na /
de mi 'thad par thal /
myang 'das stong nyid yin pa gang zhig /
stong nyid bden grub du lta ba gsormi rung gi lta bar gsungs pa'i phyir te /
rtsa she las @# / /
gang dag stong pa nyid lta ba / /
de dag sgrub du med par gsungs /
zhes gsungs pa'i phyir /
gzhan yang /
stong nyid bden par grub par thal /
dam bca' 'thad pa'i phyir /
'dod na /
stong nyid stong pa nyid gzhi ma grub par thal /
'dod pa de'i phyir /
'dod mi nus te /
stong nyid bco brgyad yod pa'i phyir /
gzhan yang /
myang 'das chos can /
bden par ma grub par thal /
sgyur ma lta bur grub pa'i phyir /
de der thal /
yum gyi mdo las /
mya ngan las 'das pa yang sgyu ma lta bu rmi lam lta bu'o / /
'phags pa rab 'byor mya ngan las 'das pa yang rmi lam lta bu zhes smra 'am /
kho bo ni mya ngan las 'das pa las khyad par du 'phags pa'i chos gzhan zhig yod na de yang sgyu ma lta bu rmi lam lta bu'o zhes smra'o / /
zhes gsungs pa'i phyir /
kha cig /
mi slu ba la bden par byas pa'i bden pa myang 'das gcig pur nges pa yin zer na /
khyi rgan rgya bo'i rgyud kyi rang bzhin gnas rigs chos can /
myang 'das yin par thal /
mi slu ba la bden par byas pa'i bden pa yin pa'i phyir /
der thal /
don dam bden pa yin pa'i phyir /
'dod mi nus te /
nyon sgrib ma spangs pa'i chos yin pa'i phyir / /
! gnyis pa rang lugs la /
gong du rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan skye bkag pa la rang rgyud pa na re /
shes bya la don dam pa'i bden pa gcig pur nges par thal /
kun rdzob bden pa gzhi ma grub pa'i phyir /
der thal /
yang dag pa'i kun rdzob gzhi ma grub pa'i phyir te /
rang gi mtshan nyid kyis grub pa'i rgyu gzhan las skyes pa'i kun rdzob gzhi ma grub pa'i phyir /
zhes zer ba yin te /
'tshams sbyar du / /
rang 'grel las /
'dir smras pa /
don dam par skye ba med pas bdag dang gzhan las skye ba dgag la rag mod /
gzugs dang tshor ba la sogs pa tshad ma gnyis kyi dmigs pa de dag rang bzhin gyis gdon mi za bar gzhan la skye bar 'gyur ro / /
ci ste de lta mi 'dod na ni bden pa gnyis su ci ste brjod de bden pa gcig kho nar 'gyur ro / /
zhes gsungs pa'i phyir /
lan la dngos lan dang /
don 'thob kyi lan gnyis las /
dang po la blo don dam pa'i ngor snang tshul dang gnas tshul mthun pa'i don dam pa la bden pa gcig kho nar nges pa ni bden mod /
'on kyang /
shes bya la don dam bden pa'i bden pa gcig tu nges par thal /
yang dag kun rdzob gzhi ma grub pa'i phyir /
zer na /
khyab pa ma nges shing khyod rang nyid la skyon du 'gyur te /
yang dag pa'i kun rdzob yin na yang dag yin dgos /
yang dag yin na don dam bden pa yin dgos pas shes bya la bden pa gcig kho nar 'gyur ba'i phyir /
gnyis pa la /
khyod kyi lugs la tha snyad bden pa mthar thug dpyod pa'i rigs pas dpyad bzod yin par thal /
dngos po rang mtshan gyis grub pa'i rgyu gzhan las skye ba gang zhig /
de 'dra'i skye ba dngos po rnams skye zhes pa'i tha snyad tsam gyi 'jog mi nus pa'i phyir /
'dod na /
kun rdzob bden pa bden par thal /
'dod pa de'i phyir /
des na tha snyad bden pa mthar thug dpyod pa'i rigs pas dpyad nas 'jog mi rigs /
mthar thug dpyod pa'i rigs pas dpyad na bden par ma grub pa las gzhan bden par grub pa mi rnyed pa'i phyir / /
! gsum pa rtsod pa spong ba la /
kho na re /
sems tsam pa'i lta ba de dbu ma'i lta ba'i rgyud smin byed kyi lta ba ma yin par thal /
de'i rgyud kyi stong nyid bden grub du lta ba'i lta ba de gsormi rung gi lta ba yin pa'i phyir /
zer na /
skyon med de /
phugs su dbu ma'i lta ba'i rgyud smin byed du 'gyur yang 'phral du de ma btang gi bar du dbu ma'i lta ba rnam dag skye mi nus pas gso mi rung du gsungs pa'i phyir /
kha cig /
myang 'das bden par grub par thal /
de don dam bden par grub pa'i phyir /
zer na /
ma khyab /
yang kha cig /
de bden par grub par thal /
don dam bden pa bden par grub pa'i phyir /
der thal /
de rang gi mthar thug dpyod pa'i rigs pas dpyad mthar brnyedpa'i phyir /
der thal /
don dam bden pa bden med du rtogs pa'i slob pa 'phags pa'i mnyam gzhag ye shes kyis don dam @# / /
bden pa rnyed pa'i phyir /
zer na /
ma khyab /
thal 'gyur dang po'i rtsa ba la ma khyab pa'i rgyu mtshan yod de /
dgongs pa rab gsal las /
rigs pa drug cu pa'i 'grel par myang 'das kun rdzob bden par gsungs pa ni /
myang 'das don dam pa'i bden par yod pa kun rdzob pa'i ngor 'jog pa'i don yin gyi tha snyad du bden par bzhed pa'i don ma yin no / /
zhes gsungs pa'i phyir dang /
drang nges rnam 'byed las /
des na rang gi mtshan nyid kyis grub pa'i rang bzhin du don dam dang kun rdzob pa'i chos gang yang ma grub kyang chos nyid la rang bzhin du gzhag pa der ni kun rdzob pa'i chos ma grub kyang don dam bden pa grub pa yin pas rang bzhin yod med rnams zhib tu rtogs par bya'o / /
zhes gsungs pa'i phyir /
thal 'gyur gnyis pa'i ma khyab mtshams rtsa she Tik chen gyi gsungs rigs la brten nas don dam bden pa bden par grub ma grub btsal ba'i dpyad mthar ma rnyed /
don dam bden pa bden par grub ma grub btsal ba'i dpyad mthar don dam bden pa rnyed par khas len pa'o / /
phyi ma de ltar khas blangs dgos te /
slob pa'i rgyud kyi stong pa nyid stong pa nyid mngon sum du rtogs pa'i ye shes des stong nyid mngon sum du rtogs par khas blangs dgos pa'i phyir /
kho na re /
myu gu gzhan las skye ba med pa de myu gu rang bzhin gyis skye med kyi don mthar thug yin par thal /
myu gu gzhan las skye ba rnyed rgyu cig byung na /
myu gu'i mthar thug dpyod pa'i rigs pa'i dpyad bzod kyi skye bar 'gyur ba'i phyir /
zer na /
yang ma khyab /
kho na re /
myang 'das sgyu ma lta bu dang rmi lam lta bu yin par thal /
de sgyu ma lta bu dang rmi lam lta bur grub pa'i phyir /
zer na /
ma khyab /
'o na /
myang 'das kun rdzob bden pa yin par thal /
myang 'das yod pa kun rdzob bden pa yin pa'i phyir /
khyab pa khas /
ma grub na /
myang 'das chos can /
khyod yod pa kun rdzob bden pa yin par thal /
khyod gzhi grub pa'i phyir /
rigs pa gsum pa ni /
rang rgyu pa'i khyod kyi gzhan skye don dam du med kyang tha snyad du yod par 'dod pa mi rigs te /
de kho na nyid la dpyod pa'i skabs su mtha' bzhi'i skye ba 'gog byed kyi rigs pa des tha snyad du yang mtha' bzhi'i skye ba khegs pa'i phyir /
gzhan skye 'dod pa rnams kyi ltar rang gi mtshan nyid kyis grub pa'i rgyu gzhan las rang gi mtshan gyis grub pa'i 'bras bu gzhan skye ba med kyang /
rgyu 'bras mtshan nyid pa gzhag du rung ba'i dpe yang yod de /
dper na /
yul rung bar byad bzhin dang me long g.ya' dag pa tshogs pa la brten nas byad bzhin gyi gzugs brnyan skye /
des kyang de byad bzhin du snang ba'i shes pa 'khrul pa skye ba bzhin du /
rang gi mtshan nyid kyis grub pa'i rgyu gzhan las rang gi mtshan nyid kyis grub pa'i 'bras bu gzhan skye bar snang ba'i mig shes 'khrul pa la snang ba ltar ma grub kyang rgyu 'bras mtshan nyid pa gzhag tu rung ba'i phyir /
de yang so sor sbyor tshul yod de /
bshad zin gyi dpe gnyis dang dngos po rang gi rgyu rkyen tshogs pa las skyes shing 'bras bu skyes pa dpe don du sbyor /
byad bzhin gyi gzugs brnyan byad bzhin gyi gzugs yin pa dang /
dngos po rnams rang gi mtshan nyid kyis grub pa'i rgyu gzhan las skye ba sbyor /
byad bzhin gyi gzugs brnyan byad bzhin du snang ba dang /
dngos po rnams rang gi mtshan nyid kyis grub pa'i rgyu gzhan las skye bar snang ba sbyor /
byad bzhin gyi gzugs brnyan shes pa las ngo bo tha dad pa yin pas phyi rol gyi don yin pa dang /
gzugs sgra sogs phyi rol gyi don yin pa sbyor /
byad bzhin gyi gzugs brnyan gzugs kyi skye mched yin pa dang /
gzugs gzugs kyi skye mched yin pa sbyor ba'i phyir /
des na gzugs kyi steng du mtha' gnyis spong tshul yod de /
gzugs brnyan gyi steng du sgro skur spong tshul de nyid la brten nas shes par bya ba yin pa'i phyir / /
! /
bden pa gnyis char du yang rang bzhin med pas rtag pa dang chad par lta ba rgyang ring du spangs pa 'ba' zhig tu ma zad kyi las 'gags nas yun ring du lon kyang las rnams kyi 'bras bu dang 'brel ba ni kun gzhi'i rnam @# / /
par shes pa dang rgyu gzhan dang thob pa la sogs pa yongs su rtogs pa med pa yang 'thad pa yin no / /
zhes pa'i skabs su /
rnam pa gsum las /
dang po la /
kha cig /
dpal ldan zla ba yang kun gzhi drang don tsam du bzhed kyi gtan nas mi bzhed pa ma yin no / /
zer na /
'o na kun gzhi yod cing gang zag nyid yod la / /
zhes sogs kyi gzhung 'di zla ba'i rang gzhung ma yin par thal /
'dis gang zag dang phung po bden grub tu ston pa'i mdo dang /
kun gzhi ston pa'i mdo rnams gdul bya zab mo'i don ston du mi rung ba'i ngor gsungs pa'i drang don dgongs pa can yin pa dpe dang bcas te gsungs pa gang zhig /
khyed kyi dam bca' 'thad pa'i phyir /
'dod mi nus te /
'di las rang bzhin gyis mi 'gag pas las 'bras kyi rten kun gzhi sogs khas len mi dgos pa 'gal spong du gsungs pa'i phyir /
gzhan yang /
dbang phyug 'gro ba'i bde sdug gi byed pa po yin par thal /
kun gzhi kun byang gi byed pa po yin pa gang zhig /
kun gzhi khas len pa dang dbang phyug 'gro ba'i byed pa por khas len pa gnyis rtag par 'dod mi 'dod kyi khyad par ma gtogs pa mtshungs par gsungs pa'i phyir /
kho na re /
skyon med de /
de gnyis 'dod pa po gnyis kyis de gnyis rtag par 'dod mi 'dod kyi khyad par ma gtogs de gnyis kun gyi byed pa por 'dod par mtshungs zhes pa'i don yin pa'i phyir /
de lta ma yin na mdo don 'gog dgos te /
rgyan stug po bkod pa las /
ji ltar zla ba skar tshogs dang / /
mkha' la lhan cig rgyu ba ltar / /
de bzhin kun gzhi'i rnam shes kyang / /
rnam shes bdun dang lhan cig gnas / /
zhes gsungs pa'i phyir dang /
gser 'od dam pa las rnam shes tshogs brgyad kyi gnas gyur gsungs pa'i phyir /
zer na /
'o na /
khyed kyis kun gzhi yod par gsungs pa drang don tsam yin zer ba'i don de /
kun gzhi yod par ston pa'i mdo sgra ji bzhin pa ma yin pa'i drang don yin zer ba'i don yin nam /
kun gzhi de kun rdzob bden bden pa la drang don du gsungs pa'i don dag las gang yin /
skabs stobs kyi de gnyis gang rung las ma 'das so / /
gal te dang po ltar na /
kun gzhi med par thal /
de yod par ston pa'i mdo sgra ji bzhin pa ma yin pa'i dgongs pa can yin pa'i phyir /
rtags khas /
gnyis pa ltar na /
dpal ldan zla bas kun gzhi yod par ston pa'i mdo des /
dgongs gzhi chos nyid la dgongs nas /
dgos pa mu stegs can gyi lta ngan gyi bag chags can rjes su bzung ba'i ched dang /
dngos la gnod byed kun gzhi khas len pa dang /
dbang phyug 'gro ba'i byed pa por khas len pa mtshungs par gsungs pa mi 'thad pa'am /
yang na dgongs gzhi chos nyid kun gzhi yin pa gang rung du thal /
dam bca' phyi ma 'thad pa'i phyir /
de la 'dod na /
dang po ltar 'dod dam /
phyi ma ltar 'dod /
dang po ltar na zla ba'i lugs khas len pa dang 'gal te /
rang 'grel las /
dngos po thams cad kyi rang bzhin rjes su zhugs pa'i phyir stong pa nyid kho na la kun gzhi'i rnam par shes pa'i sgras bstan pa yin par rig par bya'o / /
zhes gsungs pa'i phyir /
phyi ma ltar na /
de'i dgongs gzhi chos nyid chos can /
kun rdzob bden pa ma yin par thal /
chos nyid yin pa'i phyir /
ma khyab na /
nges don drang don du 'dod pa khyod ni sngon med pa'i shing rta chen po'o / /
gzhan yang /
drang don gyi mdo gcig gis sgras zin gyi don bkag na /
mdo don bkag pas khyab par thal /
de bzhin kun gzhi'i rnam shes kyang / /
rnam shes bdun dang lhan cig gnas / /
zhes pa'i mdo'i sgras zin gyi don bkag na mdo don bkag pas khyab pa'i phyir /
'dod na /
rang cag thams cad kyis mdo don bkag par thal /
dgongs 'grel las gzhan dbang bden grub du gsungs pa'i sgras zin gyi don bkag pa'i phyir te /
gzhan dbang bden med du lung rigs kyis rgyas par gtan la 'bebs pa'i phyir /
mdor na /
dpal ldan zla ba'i lugs la kun gzhi 'dod pa mi 'thad @# / /
par thal /
bshad ma thag pa'i 'tshams sbyar gyi gzhung dang 'gal ba'i phyir /
gal te kun gzhi khas len na /
mdo sde dgongs 'grel /
theg bsdus /
gtan la dbab pa bsdu ba /
dbus mtha' rtsa 'grel /
sum cu pa rtsa 'grel rnams las ji ltar bshad pa ltar du 'dir yang khas len rigs par thal /
'dir kun gzhi khas len rigs pa ni gang zhig /
kun gzhi ston pa la mdo bstan bcos de dag las tshad mar gyur pa gzhan ni med /
khas len na /
de ston pa'i mdo bstan bcos cig la brten nas khas len dgos pa'i phyir /
'dod na /
snod bcud rnams kun gzhi'i steng gi bag chags bzhag pa smin pa'i snang ba tsam ma gtogs /
phyi rol don du grub pa cung zad tsam yang med par thal /
sum cu pa las /
de ni len pa dag dang gnas / /
snang ba'i rnam par rig pa ni /
skye'o zhes gsungs pa gang zhig /
'dod pa de'i phyir /
'dod mi nus te /
don shes yod med mtshungs pa 'og tu sgrub pa'i phyir /
gzhan yang /
kun gzhi tha snyad btags pa'i btags don btsal ba'i tshe rnyed par thal /
de yod pa gang zhig /
de khas len pa rnams kyis lhas byin gyi nga de tha snyad btags pa'i btags don btsal ba'i tshe /
de'i tshogs drug las ngo bo tha dad pa'i dge mi dge'i las kyi bag chags bgo gzhi mthar thug nyon yid kyis nga'o snyam du dmigs pa'i rnam shes zhig rnyed par 'dod pa'i phyir /
gong du bshad pa'i mdo bstan bcos de rnams kyis de ltar du bshad pa'i phyir /
gzhan yang /
de gang zag dang /
nyon yid dang /
'jig lta'i dmigs pa'i gtso bo yin par thal /
de'i ngo bo dmigs rnam mtshungs ldan sogs gong du bshad pa'i mdo bstan bcos de rnams las bshad pa ltar khas len rigs pa'i phyir te /
de khas len rigs pa'i phyir /
rtsa bar 'dod na /
mi 'thad par thal /
rtsa bar phung po 'jig lta'i dmigs pa'i gtso bo yin pa bkag /
'grel par /
? phung po la brten nas btags pa'i nga tsam zhig dmigs pa'i gtso bor gsungs pa'i phyir dang /
der ma zad /
gang zag phung po'i gseb nas btsal nas 'jog pas de tha snyad btags pa'i btags don btsal nas bzhag pa dang /
yum rgyas pa sogs las /
rnam shes kyi 'dres rkang ma tshang ba sogs nyes pa du mar 'gyur pa'i phyir /
kho na re /
gang phyir rang bzhin gyis de mi 'gag pa / /
zhes sogs kyis kun gzhi don dam du med par bstan gyi med par ma bstan zhe na /
'o na /
dge mi dge'i las 'gags nas yun ring du lon kyang /
de gnyis las 'bras bu bde sdug don dam par 'byung ba 'thad ces bstan par thal /
khyod kyis lung gi dgongs pa len tshul de 'thad pa'i phyir /
'dod mi nus so / /
gzhan yang /
rang bzhin gyis grub pa'i chos yod par thal /
mthar thug dpyod pa'i rigs pas dpyad bzod kyi chos yod pa'i phyir te /
kun gzhi de yin pa'i phyir te /
kun gzhi zhes pa'i ming dang brda tsam gyis ma tshim par btsal ba'i tshe /
sngar bshad pa'i khyad chos can du rnyed par 'dod pa'i phyir /
rtags khas /
! gnyis pa rang lugs la /
kun gzhi 'dod pa rnams kyis de'i ngo bo dang dmigs rnam mtshungs ldan sogs ji ltar 'dod tshul rnams spyi don du bshad pa las shes par bya zhing /
de lugs 'dir mi bzhed pa'i rgyu mtshan gyis gong du brgal lan byas pa rnams kyis phal cher shes so / /
gtso bo ni kun gzhi khas ma blangs kyang las 'bras kyi 'brel pa ches 'thad tshul dang /
phyi rol gyi don bzhed pa dang /
las 'bras kyi rten du gyur pa'i bdag tha snyad btags pa'i btags don ma btsal bar 'jog cing /
de yang nga tsam zhig las 'bras kyi rten du 'jog pas mi bzhed par grub bo / /
gsum pa rtsod spong la /
kho na re /
kun gzhi yod par thal /
dge mi dge'i las kyi bag chags bgo gzhir gyur pa'i rnam shes yod pa'i phyir /
zer na ma khyab /
rtags der thal /
rang 'grel las /
gang gi sems kyi rgyud slags+par byed cing bgo bar byed la /
zhes sogs gsungs pa'i phyir dang /
rgyu dus kyi rnam shes kyi rten 'brel kyang yod pa'i phyir /
gzhan yang /
gang zag dang phung po yang med par thal /
kun gzhi yod cing gang zag nyid yod la / /
zhes sogs gsungs pa gang zhig /
de ltar @# / /
gsungs na kun gzhi med pas khyab pa'i phyir /
zer na /
de ltar smra ba tshig 'ba' zhig la 'chal ba yin te /
gang zag dang phung po med par bstan dgos kyi phyi nang gi grub mtha' smra ba dang /
grub mthas blo ma bsgyur ba su yang med pa'i phyir /
kho na re /
kun gzhi yod par ston pa'i mdos de don dam du yod par bstan pa'i cha nas drang don du 'grel ba yin zer na /
'o na /
khyod kyis gang zag dang phung po yang med par thal /
zer ba de /
med tsam du thal /
zer ram /
don dam par med par thal /
zer ram /
dang po ltar na /
thal ba de shin tu 'brel med yin te /
gang zag dang phung po med par thal /
kun gzhi dang phung po dang gang zag rnams don dam du med par ston pa'i mdo sgra ji bzhin pa ma yin pa'i drang don yin pa'i phyir /
zhes par 'gyur ba'i phyir /
phyi ma ltar na /
mi rigs te /
'dod lan brgya stong gi bar du thebs pas rang gzhan su la yang gnod byed du mi 'gyur ba'i phyir /
kho na re /
kun gzhi yod par thal /
de yod par klu sgrub bzhed pa'i phyir te /
byang chub sems 'grel las /
ji ltar rgya mtsho la ni shing / /
sems ni med kyang g.yo ba ltar / /
de bzhin kun gzhi'i rnam shes kyang / /
lus la brten nas g.yo ba yin / /
zhes gsungs pa'i phyir /
zer na /
skyon med de /
de ni sems kyi dag pa'am gnas lugs bden grub bkag pa na sems tsam pa rnams na re /
'o na /
sems kyang bden par med par thal /
de'i gnas lugs bden par med pa'i phyir /
'dod na /
skye ba snga ma nas 'di dang /
'di nas phyi mar sems nyid mtshams sbyor ba mi 'thad par thal lo / /
zer na /
skyon med de /
dper na /
shing la sems med kyang g.yo ba dang bcas pa bzhin du /
sems bden par med kyang skye ba snga ma nas 'di dang 'di nas phyi mar skye ba'i g.yo ba 'thad zhes pa'i don yin pa'i phyir /
de lta ma yin na /
mgon po klu sgrub kyi don mi bzhed par thal /
gzugs sogs rnams kun gzhi'i steng gi phyi rol don snang gi bag chags bzhag pa smin pa'i snang ba tsam du bzhed pa'i phyir te /
de kun gzhi bzhed pa'i phyir /
'dod mi nus te /
des don shes yod med mtshungs par bzhed pa'i phyir /
byang chub sems 'grel las /
shes pas shes bya rtogs pa de / /
shes bya med na shes pa med / /
de lta na ni rig bya dang / /
rig byed med ces cis mi 'thad / /
zhes gsungs pa'i phyir / /
! gang phyir rang bzhin gyis te mi 'gag pa /
zhes pa'i skabs su /
rnam pa gsum las /
dang po la /
kha cig /
dngos po yin na rang gi skye 'jig gnas gsum dus mnyam pas khyab zer na /
myu gu chos can /
der thal /
de'i phyir /
'dod na /
myu gu skye ba'i dus yin na myu gu gnas pa'i dus yin pas khyab par thal /
dam bca' 'thad pa'i phyir /
'dod na /
myu gu'i dngos rgyu nus pa thogs med kyi dus chos can /
der thal /
de'i phyir /
der thal /
de rang dus su skye ba'i phyir /
der thal /
de skye ba'i dus yod pa gang zhig /
de rang dus su mi skye ba'i phyir /
dang po ma grub na /
de chos can /
khyod skye ba'i dus yod par thal /
khyod 'dus byas yin pa'i phyir /
gnyis pa der thal /
de rang dus su skyes zin pa'i phyir /
der thal /
'dus byas yin pa'i phyir /
gzhan yang /
de'i dus su de'i rgyu yod par thal /
de rang dus su rang rgyu las skye ba'i phyir /
der thal /
de rang dus su skye ba'i phyir /
rtags khas /
'dod na /
myu gu chos can /
khyod kyi rang dus su khyod kyi rgyu med par thal /
khyod bdag med yin pa'i phyir /
kha cig /
dngos po yin na rang grub dus kyi skad cig gnyis pa'i dus su 'jig pas khyab zer na /
bum pa chos can /
der thal de'i phyir /
'dod na /
bum pa rang grub dus kyi skad cig gnyis pa'i dus su yod par thal /
de de'i dus su 'jig pa'i phyir /
khyab ste /
'dus byas rnams 'jig dus de nyid la gnas par yang 'jog pa'i phyir /
'dod na /
de chos can /
khyod rang grub dus kyi skad cig gnyis pa'i dus su med par thal /
khyod 'dus byas yin pa'i phyir /
yang /
dngos po yin na rang skad cig gnyis pa'i dus su mi gnas pas khyab zer na /
rgyun ldan gyi dngos po rnams chos can /
der thal /
de'i phyir /
rtags sla /
'dod na /
gnas par thal /
chos can @# / /
de yin pa'i phyir /
yang dngos po yin na /
rang skad cig gnyis pa'i dus su gnas pas khyab zer na /
dus kyi thung ngu'i skad cig ma chos can /
der thal /
de'i phyir /
rtags sla /
'dod mi nus te /
chos can de'i phyir /
kha cig /
skye bzhin pa'i dngos po med zer na /
de yod par thal /
'jug pa'i rnam bshad chen mo las /
skye bzhin pa skye ba'i bya ba'i byed pa po myu gu chos can /
zhes myu gu de myu gu skye ba'i bya ba'i byed pa por gsungs pa'i phyir /
yang /
skye bzhin pa'i dngos po yod zer na /
'o na /
skye bzhin pa'i dngos po kho kho rang yin par thal /
dam bca' 'thad pa'i phyir /
'dod na /
de chos can /
skye ba la mngon du phyogs par thal /
skye bzhin pa yin pa'i phyir /
'dod na /
skyes ma zin par thal /
'dod pa de'i phyir /
thal ba snga phyi gnyis ka'i khyab pa grub ste /
skye bzhin pa ni skye la phyogs pas yod min zhing / /
'gag bzhin pa ni yod kyang 'jig la phyogs par 'dod gyur pa / /
zhes gsungs pa'i phyir /
kha cig /
skyes la ma 'gags pa da ltar ba'i mtshan nyid /
skyes zin 'gags pa /
'das pa'i mtshan nyid /
skye ba'i rgyu yod la ma skyes pa ma 'ongs pa'i mtshan nyid zer na /
'das pa chos can /
skyes par thal /
byas pa'i phyir /
dngos po yin pa'i phyir /
ma 'gag par thal /
dngos po yin pa'i phyir /
'dod na /
da ltar ba yin par thal /
mtshan nyid de'i phyir /
'dod mi nus te /
chos can de yin pa'i phyir /
bum pa'i 'das pa chos can /
'gag par thal /
'das pa yin pa'i phyir /
khyab pa khas /
'dod na /
ma 'gag par thal /
gnas pa'i phyir /
'dus byas yin pa'i phyir /
bum pa'i ma 'ongs pa chos can /
ma skyes par thal /
ma 'ongs pa yin pa'i phyir /
khyab pa khas /
'dod na /
skyes par thal /
dngos po yin pa'i phyir /
kha cig /
thal zin pa /
'das pa'i mtshan nyid dang /
ma sleb pa /
ma 'ongs pa'i mtshan nyid du 'dod pa mi 'thad de /
de ltar 'dod pa /
chos mngon pa las /
ma 'ongs pa ni skye ba'i rgyu yod la ma skyes pa'o / /
zhes dang /
bzhi brgya pa'i 'grel pa las /
da ltar ba ni da ltar dmigs pa'i phyir gtso bo yin gyi ma 'ongs pa dang rgal ba dag gi 'das pa dang ma 'ongs pa dag gi dus gnyis rnam par 'jog pa ni gtso bo ma yin no / /
zhes pa'i rgyu yod la /
zhes dang /
gtso bo yin gyi zhes pa'i rnam bshad gtan mgo ba'i skyon yin pa'i phyir /
kha cig /
bum pa'i zhig pa bum pa'i zhig pa yin kyang de'i zhig pa sogs skad cig ji snyed cig byung ba thams cad snga ma snga ma'i zhig pa yin gyi bum pa'i zhig pa ma yin zer na /
'o na /
rnam smin gyi 'bras bu dang rang gi bar du bskal pa brgya stong chod pa'i las de yis rnam smin gyi 'bras bu dngos su 'byin pa'i dus med par thal /
de dang de'i zhig pa gang rung gis de dngos su 'byin pa'i dus med pa'i phyir te /
de'i zhig pa'i zhig pa sogs de'i zhig pa ma yin /
'bras bu de skyed byed kyi thob pa dang chud mi za sogs khas mi len te /
rtsa ba'i las des ni de dngos su mi 'byin pa'i phyir /
rtags sla /
'dod mi nus te /
lus can rnams kyi las rnams ni / /
zhes sogs dang 'gal ba'i phyir /
gzhan yang /
bum pa'i zhig pa'i zhig pa chos can /
khyod zhig par 'jog pa'i khyod kyi da ltar ba cig yod par thal /
khyod 'das pa yin pa'i phyir /
'dod na /
bum pa dang de'i zhig pa gang rung de yin par thal /
'dod pa'i phyir /
'dod na /
bum pa de yin par thal /
'dod pa gang zhig /
de'i zhig pa de ma yin pa'i phyir /
'dod na /
bum pa'i zhig pa'i zhig pa bum pa'i zhig par thal /
'dod pa de'i phyir /
phyi ma ma grub na /
bum pa'i zhig pa chos can /
da ltar ba yin par thal /
bum pa'i zhig pa'i zhig pa zhig par 'jog pa'i da ltar ba yin pa'i phyir /
khyab ste /
gzhi gcig la ltos pa'i da ltar ba yin na da ltar ba yin dgos pa'i phyir /
'dod mi nus te /
'das pa yin pa'i phyir /
chos can de yin pa'i phyir /
gzhan yang /
de bum pa'i 'das pa yin par thal /
de'i spyi 'char ba la /
bum pa da ltar ba'i spyi 'char ba la ltos pa'i phyir /
der thal /
de'i spyi 'char ba la bum pa'i zhig pa'i spyi 'char dgos /
de la bum pa'i spyi 'char dgos pa'i @# / /
phyir| kha cig /
bum pa'i zhig pa kho rang gi da ltar ba dang /
bum pa'i 'das pa'i zhig pa dang /
de'i zhig pa'i zhig pa de'i zhig par 'jog pa yang gong du bshad pa dag gis khegs /
kha cig /
las kyi zhig pas las kyi 'bras bu 'byin pa yin zer na /
ma yin par thal /
las kyi zhig pa las kyi 'bras bu dang ngo bo gcig yin pa'i phyir /
las kyi zhig pa las kyi 'bras bu'i cha shas yin pa'i phyir /
de'i dngos 'bras de'i 'bras bu'i cha shas yin pa'i phyir /
kha cig /
'das ma 'ongs da ltar gsum yin khyab mnyam yin no / /
zer na /
de la kha cig /
de ring gi bum pa de de ring gi dus yin par thal /
de dus yin pa'i phyir der thal /
de da ltar ba'i dus yin pa'i phyir /
ma grub na /
de chos can /
der thal /
da ltar ba yin pa'i phyir /
'dod na /
bskal ba'i bum pa bskal ba yin par thal /
'dod pa'i phyir /
'dod na /
de chos can /
bskal ba ma yin par thal /
bum pa yin pa'i phyir /
zhes zer /
lugs phyi ma mi 'thad de /
de ring gi bum pa dus yin pa'i phyir /
der thal /
bum pa dang dus kyi gzhi mthun yod pa'i phyir /
der thal /
dus mtha'i skad cig mar gyur pa'i bum pa dus yin pa'i phyir /
de chos can /
dus yin par thal /
dus mtha'i skad cig ma yin pa'i phyir /
der thal /
de 'dra yod pa'i phyir /
lugs phyi ma mi 'thad de /
kha sang gi du ba chos can /
'das pa yin par thal /
'das pa'i dus yin pa'i phyir /
der thal /
kha sang gi bum pa de 'das pa'i bum pa yin pa'i phyir /
der thal /
bskal pa dang po'i sangs rgyas de 'das pa'i sangs rgyas yin pa'i phyir /
rtsa bar 'dod mi nus te /
da ltar ba yin pa'i phyir /
kha cig /
shi ba'i gang zag yod par thal /
'das pa'i bum pa yod pa'i phyir /
zer na /
'dir ma khyab /
'dod na /
shi ba'i gang zag de kho kho rang du thal /
'dod pa'i phyir /
'dod na /
srog dbang 'gag pa'i gang zag yod par thal /
'dod pa'i phyir /
'dod na /
srog dbang rgyud la mi ldan pa'i gang zag du thal /
'dod pa'i phyir /
'dod mi nus te /
de rgyud la ldan pa'i gang zag yin pa'i phyir /
der thal /
yid dbang rgyud la ldan pa'i gang zag yin pa'i phyir /
der thal /
gang zag yin pa'i phyir /
rtags khas /
gzhan yang /
shi pa'i gang zag gi lus yod par thal /
shi ba'i gang zag yod pa'i phyir /
'dod na /
de kho kho rang du thal /
'dod pa'i phyir /
'dod na /
de shi lus su thal /
'dod pa'i phyir /
'dod mi nus te /
srog ldan gyi lus spyi yin pa'i phyir te /
gang zag gi lus yin pa'i phyir /
gzhan yang /
shi ba yin pa yod par thal /
'das pa yin pa yod pa'i phyir /
'dod na /
shi ba yang yin gang zag yang yin pa'i gzhi mthun yod par thal /
'dod pa'i phyir /
zer na ma khyab /
'dod mi nus te /
gang zag yin na shi ba ma yin dgos pa'i phyir /
zer na /
shi ba yin pa yod par thal /
tha mal pa'i phung po rigs mthun dor ba shi ba'i mtshan nyid yin pa'i phyir /
der thal /
de na tshod gzhan du dor ba rgas pa'i mtshan nyid yin pa'i phyir /
tshig gsal las /
zhig ba dngos por sgrub pa'i rigs pa gsungs pa'i don la kha cig /
zhig pa dngos po yin te /
rang grub dus kyi skad cig gnyis par zhig pa dngos po yin pa'i phyir /
der thal /
rang grub dus kyi skad cig gnyis par 'jig pa dngos po yin pa'i phyir /
'jig pa dngos po yin pa'i phyir /
zhes zer /
rang grub dus kyi skad cig gnyis par 'jig par thal /
de dngos po yin pa'i phyir /
'dod na /
bum pa rang grub dus kyi skad cig gnyis par 'jig pa yin par thal /
'dod pa'i phyir /
'dod na /
bum pa chos can /
khyod rang grub dus kyi skad cig gnyis par yod par thal /
rang grub dus kyi skad cig gnyis par mi rtag pa yin pa'i phyir /
rtags khas /
rang lugs kyi zhig pa dngos po yin te /
de 'dus byas yin pa'i phyir /
dngos dang dngos med 'dus byas yin /
zhes gsungs pa'i phyir /
gzhan yang /
zhig pa dngos po yin te /
zhig pa la mngon du phyogs pa dngos po yin pa'i phyir /
'jig pa dngos po yin pa'i phyir /
byas pa la kho na re /
zhig pa chos can /
mi rtag pa yin par thal /
dngos po yin pa'i phyir /
'dod na /
de chos can /
'jig par thal /
'dod pa'i phyir /
'dod na /
zhig zin slar yang 'jig pa yod par thal /
de zhig zin pa gang zhig 'jig pa'i phyir /
'dod na /
skyes @# / /
zin slar yang skye ba yod par thal /
'dod pa'i phyir /
kho na re / /
rang gi lugs la /
rtsa she'i lung des zhig pa 'dus byas su bstan gyi /
dngos por ma bstan zhing dngos med du tshig zin la bstan pa yin no / /
zhe na /
lta ba bka' rtags kyi phyag rgya ba zhi khas len mi rigs par thal /
'dus byas thams cad mi rtag par rtogs pa'i lta ba lta ba rnam dag ma yin pa'i phyir /
ma grub na /
'dus byas yin na mi rtag pa yin pas khyab par thal /
ma grub pa de'i phyir /
'dod na /
zhig pa chos can /
der thal /
de'i phyir /
'khor gsum /
kha cig bum pa rang grub dus kyi skad cig gnyis par ma bsdad pa dngos po yin par thal /
bum pa rang grub dus kyi skad cig gnyis par zhig pa dngos po yin pa'i phyir /
rtags khas /
'dod na /
de bum pa'i 'bras bu yin par thal /
'dod pa'i phyir /
'dod na /
de chos can /
bum pa med na khyod med dgos par thal /
khyod bum pa'i 'bras bu yin pa'i phyir /
'dod na /
bum pas dag pa'i sa phyogs kyis ma nges so / /
gzhan yang /
bud shing zhig pa du ba'i rgyu yin par thal /
de dngos po yin pa'i phyir /
'dod na /
bud shing zhig pa'i dus su du ba med par thal /
'dod pa'i phyir /
'dod na| du ba'i dus su bud shing zhig pa yod par thal /
du ba'i dus su bud shing zhig pa yin pa'i phyir /
zhes zer /
lan sngar btab pa las shes par bya /
kha cig /
las kyi zhing pa las kyi rnam smin gyi rgyu yin par thal /
de dngos po yin pa'i phyir /
'dod na /
dge ba'i las kyi zhig pa dge ba'i las kyi rnam smin gyi rgyu yin par thal /
'dod pa'i phyir /
'dod na /
dge ba'i las kyi zhig pa de rang 'bras rnam smin bde ba 'byin byed yin par thal /
'dod pa'i phyir /
'dod na /
de chos can /
dge bar thal /
'dod pa'i phyir /
'dod na /
da ltar ba yin par thal lo / /
gzhan yang /
mi dge ba'i las kyi zhig pa mi dge ba'i las kyi rnam smin gyi rgyu yin par thal /
las kyi zhig pa las kyi rnam smin gyi rgyu yin pa'i phyir /
rtags khas /
'dod na /
de rang 'bras sdug bsngal gyi rnam smin 'byin byed yin bar thal /
'dod pa'i phyir /
'dod na /
de mi dge ba yin par thal /
'dod pa'i phyir /
'dod na /
da ltar ba yin par thal lo / /
zer na /
thal 'gyur gnyis kyi lan 'dir ma khyab /
kha cig /
dogs pa 'di ltar gsungs te /
sangs rgyas 'phags pa'i rgyud la mi dge ba'i las kyi zhig pa med par thal /
de mi dge ba yin pa'i phyir /
'dod mi nus te /
de'i rgyud la mi dge ba zhig pa'i phyir na /
ma khyab /
der thal /
de'i rgyud la de 'gag pa'i phyir /
gzhan yang /
dge rtsa chad pa'i gang zag gi rgyud la dge ba yod par thal /
dge ba'i las kyi zhig pa dge ba yin pa'i phyir /
'dod mi nus te /
de'i rgyud la dge ba'i las zhig pa'i phyir /
der thal /
de'i rgyud la dge ba'i las 'gags pa'i phyir /
zer na /
thal 'gyur dang po'i skyon med de /
sangs rgyas 'phags pa'i rgyud la mi dge ba'i las 'gags kyang de'i rgyud la mi dge ba'i las kyi zhig pa med par khas len pa'i phyir /
thal 'gyur gnyis pa'i lan ni /
dge rtsa rgyud la mi ldan pa'i gang zag yod par thal khyod kyi thal 'gyur la khyab 'brel yod pa'i phyir /
'dod na /
zag med ye shes kyi sa bon rgyud la mi ldan pa'i gang zag yod par thal /
'dod pa'i phyir /
'dod na /
rgyas 'gyur gyi rigs rgyud la mi ldan pa'i sems can yod par thal lo / /
kha cig /
myu gu ma 'ongs pa'i dus na myu gu skye ba'i bya ba med zer na /
de yod par thal /
myu gu skye bzhin pa'i dus na myu gu skye ba'i bya ba yod pa gang zhig /
myu gu skye bzhin pa'i dus de sa bon 'gag bzhin pa'i dus yin pa'i phyir /
der thal /
de myu gu skye bzhin pa'i dus gang zhig /
myu gu skye bzhin pa dang sa bon 'gag bzhin pa dus mnyam pa'i phyir /
kho na re /
de ring gi dus su myu gu'i rgyu med par thal /
de ring gi dus su myu gu yod pa'i phyir /
ma khyab na /
myu gu'i rgyu'i dus su myu gu yod par thal /
de ring gi dus su ma grub pa yang yod /
myu gu'i rgyu yang yod pa'i phyir /
khyab ste /
myu gu skye bzhin pa'i dus su myu gu ma 'ongs pa yang yod /
myu gu skye ba'i bya ba yang yod na /
myu gu ma 'ongs pa'i dus su myu gu skye ba'i bya ba yod dgos pa'i phyir /
rtags khas /
zhes @# / /
zer /
gzhan yang /
myu gu ma 'ongs pa'i dus su myu gu skye ba'i bya ba med par thal /
rkyen ma tshang ba'i dbang gis myu gu re zhig ma skyes ba de myu gu ma 'ongs pa yin pa'i phyir /
zhes zer /
kha cig /
rgyal po nga la nu rgyal ba shAkya thub pa'i dus su shAkya thub pa ma yin te /
yin na rgyal po nga la nu rgyal ba shAkya thub pa'i dus su yod par thal /
de'i dus su yod pa'i rgyal ba shAkya thub pa yin pa'i phyir /
der thal /
de'i dus su yod pa'i rgyal ba shAkya thub pa dang /
de'i dus su med pa'i rgyal ba shAkya thub pa gang rung gang zhig /
de'i dus su med pa'i de ma yin pa'i phyir /
dang po der thal /
de'i dus su rgyal ba shAkya thub pa yin pa'i phyir /
gnyis pa der thal /
de'i dus su rgyal ba shAkya thub pa yod pa'i phyir /
gzhan yang /
rgyal po nga la nu chos can /
shAkya thub pa'i dus su yod par thal /
de'i dus su de'i rgyud la yod pa'i phyir /
der thal /
de'i dus su de yin pa'i phyir /
gzhan yang /
de chos can /
shAkya thub pa'i dus su yod par thal /
de'i dus su da lta ba yin pa'i phyir /
der thal /
de'i dus su da lta'i shAkya thub pa yin pa'i phyir /
der thal /
de'i dus su shAkya yin pa'i phyir /
khyab ste rgyal ba shAkya thub pa da lta ba yin pa'i phyir /
gzhan yang /
de chos can /
shAkya thub pa'i dus su shAkya thub pa dang gcig tu yod par thal /
de'i dus su de dang gcig tu yod pa dang /
de'i dus su de dang tha dad du yod pa gang rung gang zhig /
de'i dus su de dang tha dad du med pa'i phyir /
phyi ma ma grub na /
de'i dus su yod par thal /
de'i dus su de dang tha dad du yod pa'i phyir /
rtsa bar 'dod na /
rgyal po nga la nu de rgyal ba shAkya thub pa'i dus su rgyal ba shAkya thub pa yin par thal /
de de'i dus su sangs rgyas 'phags pa yin pa'i phyir /
der thal /
de sangs rgyas 'phags par gyur pa'i dus yod pa'i phyir /
de chos can /
der thal /
khyod gzugs skur gyur pa'i dus yod pa'i phyir /
der thal /
khyod gzugs skur 'gyur rung gi rgyas 'gyur gyi rigs yin pa'i phyir /
der thal /
sems can yin pa'i phyir /
de la kho na re /
'dod lha las tshe 'bosnas tshe 'di'i mir skyes pa'i gang zag de tshe 'di'i mi yin par thal /
rgyal po nga la nu de sangs rgyas pa'i tshe rgyal ba shAkya thub pa yin pa'i phyir /
der thal /
de rgyal ba shAkya thub pa'i dus su rgyal ba shAkya thub pa yin pa'i phyir /
rtsa bar 'dod na /
de lha shi ba ma yin par mi shi ba yin par thal lo / /
gzhan yang /
'dod lha nas shi 'phos nas tshe 'di'i mir skyes pa'i tshe 'di'i mi de tshe snga ma 'dod lhar skyes par thal /
rgyal ba shAkya thub pa rgyal po nga la nu'idus su rgyal po nga la nu yin pa'i phyir /
rtags khas /
'dod na /
tshe snga mar yod par thal lo / /
zer na /
rtsa bar mi mtshungs so / /
'o na /
byang sems rgyun mtha' ba chos can /
byang sems rgyun mtha' ba sangs rgyas pa'i sangs rgyas 'phags pa'i dus su yod par thal /
de'i dus su yod pa'i sangs rgyas 'phags pa yin pa'i phyir /
der thal /
de'i dus su yod pa'i sangs rgyas 'phags pa dang /
de'i dus su med pa'i sangs rgyas 'phags pa gang rung gang zhig /
de'i dus su med pa'i sangs rgyas 'phags pa ma yin pa'i phyir /
dang po der thal /
de'udus su sangs rgyas 'phags pa yin pa'i phyir /
gnyis pa der thal /
de'i dus su sangs rgyas 'phags pa yod pa'i phyir /
khyab pa khas /
gzhan yang byang sems rgyun mtha' ba chos can /
byang sems rgyun mtha' ba sangs rgyas pa'i sangs rgyas 'phags pa'i dus su yod par thal /
de'i dus su de'i rgyud la yod pa'i phyir /
der thal /
de'udus su sangs rgyas 'phags pa yin pa'i phyir /
'khor gsum /
gal te gsal ba snga phyi gnyis la 'dod na /
byang sems rgyun mtha' ba chos can /
byang sems rgyun mtha' ba sangs rgyas pa'i sangs rgyas 'phags pa'i dus su med par thal /
khyod de 'dra ba'i sangs rgyas 'phags pa dang rgyud gcig tu gyur pa'i sems can yin pa'i phyir /
kha cig /
myu gu de rang dus su skye ba yin par thal /
myu gu'i dus su myu gu'i skye ba yod pa'i phyir /
der thal /
myu gu'i skye ba dang myu gu grub bde dbyer med kyi chos yin pa'i phyir /
ma grub na /
myu gu chos can /
der thal /
dngos po yin pa'i phyir /
zhes zer /
shes bya chos can /
myu gu skye ba dang myu gu dus mnyam pa @# / /
yin par thal /
myu gu'i dus su myu gu skye ba yin pa'i phyir /
rtags khas /
'dod na /
sa bon gyi dus su myu gu skye ba ma yin par thal /
'dod pa'i phyir /
'dod na /
yin par thal /
de'i dus su myu gu skye bzhin pa yin pa'i phyir /
der thal /
de'i dus su sa bon 'gag bzhin pa yin pa'i phyir /
gzhan yang /
myu gu'i dus su myu gu skye ba'i bya ba yod par thal /
myu gu de rang dus su skye ba yin pa'i phyir /
rtags khas /
'dod na /
myu gu'i dus su sa bon 'gag pa'i bya ba yod par thal /
'dod pa gang zhig /
myu gu skye ba'i bya ba dang sa bon 'gag pa'i bya ba dus mnyam pa'i phyir /
der thal /
Tikachen las /
'grel par cig car du brten nas 'byung ba mi rtag par sgrub pa sgyu ma lta bu gsal bar bya ba'i phyir du gsungs par bshad pa de dag cig car du brten nas 'byung zhes pa ni /
bya ba gnyis cig car du yod pa la bya dgos so / /
zhes gsungs pa'i phyir /
gzhan yang /
myu gu chos can /
rang dus su skye bzhin pa yin par thal /
rang dus su skye ba'i phyir /
'dod na /
ma yin par thal /
rang dus su 'gag bzhin pa yin pa'i phyir /
khyab ste /
rtsa she'i Tikachen las /
skye bzhin pa dang 'gag bzhin pa dus gcig la ltos nas 'gal ba yin no / /
zhes gsungs pa'i phyir /
gzhan dag na re /
dus der skye ba yin na dus der med dgos par thal /
myu gu rang dus su skye ba ma yin pa'i phyir /
rtags khas /
'dod na /
skye ba chos can /
skye ba'i dus su med par thal /
de'i dus su skye ba yin pa'i phyir /
khyab pa khas /
ma grub na /
de chos can /
rang dus su khyod khyod rang yin par thal /
dngos po gang zhig /
khyod khyod rang yin pa'i phyir /
zer na ma khyab /
kha cig /
bud shing gi dus su du bskyeba yin zer na /
bud shing gi dus su du bskye bzhin par thal /
dam bca' de'i phyir /
'dod na /
de'i dus su me 'gag bzhin par thal /
'dod pa gang zhig /
du bskyebzhin pa dang me 'gag bzhin pa dus mnyam pa'i phyir /
! rang lugs la /
dus gsum gyi rnam gzhag spyir bshad pa /
'das ma 'ongs dngos po yin pa'i sgrub byed bye brag tu bshad pa'o / /
dang po ni /
bzhi brgya pa'i 'grel par /
de la ma 'ongs pa ni /
zhes sogs dang /
rtsa she'i Tikachen las /
gang du ma 'ongs shing gang las 'das pa'i ma 'ongs pa dang 'das pa 'jog pa'i da ltar te /
zhes gsungs pa'i don ni /
'das pa'i mtshan nyid /
khyod dus gang du 'jog sa dngos po gang gi rang dus la ltos nas bzhag dgos pa'i ltos sar gyur pa'i dngos po de rang dus su thal zin pa'o / /
ma 'ongs pa'i mtshan nyid /
gzhan snga ma dang 'dra ba la /
rang dus su ma sleb+pa'i chos /
da ltar ba'i mtshan nyid /
skyes la ma 'gags pa gang zhig /
rang nyid kyi spyi 'char ba la 'das pa dang ma 'ongs pa'i chos gzhan gyi spyi 'char ba la ma ltos pa'i chos /
dang po'i mtshan gzhi ni /
myu gu rang gi skad cig gnyis pa'i dus su zhig pa'i cha lta bu /
gnyis pa'i mtshan gzhi /
skye ba'i rgyu yod kyang rkyen ma tshangs pa'i stobs kyis myu gu de dag gi ma skyes pa'i cha lta bu /
gsum pa'i mtshan gzhi /
myu gu lta bu'o / /
gnyis pa ni /
tshig gsal las 'das ma 'ongs dngos po yin pa'i sgrub byed lung rigs gnyis gsungs pa'i /
dang po ni /
zhig pa dngos po yin te /
shi ba dngos po yin pa'i phyir /
sa bcu pa'i mdo las /
skye ba'i rkyen gyis rga shi /
zhes gsungs pa /
shi ba ni gang shi ba'i sems can de zhig pa yin zhing /
de nyid skye ba'i rkyen gyis skye bar gsungs pa'i phyir dang /
dngos dang dngos med 'dus byas yin / /
zhes bum pa'i dngos po de zhig nas med pas bum pa'i zhig pa gnyis ka 'dus byas su gsungs pa'i phyir dang /
rigs pa drug cu pa las /
rgyu zad pa la zhi ba ni / /
zad ces bya bar dmigs pa ste / /
zhes sdong bu snum ldan zad pa mar me shi ba'i rgyur gsungs pa'i phyir /
gnyis pa rigs pa ni /
tshig gsal las 'jig pa rgyu med du khas blangs nas 'dus byas skad cig mar smra ba ltar na /
rgyu med pas 'jig pa med pa'i phyir /
dngos po skad cig ma dang 'jig pa dang bral ba rnams 'dus byas su ji ltar 'grub @# / /
de'i phyir de dag thams cad ni mi 'grig par 'gyur ro / /
zhes gsungs pa'i don ni /
'das ba dngos po yin pa'i phyir /
der thal /
bum pa'i 'das pa dngos po yin pa'i phyir /
der thal /
bum pa rang grub dus kyi skad cig gnyis pa'i dus su zhig pa dngos po yin pa'i phyir /
der thal /
bum pa'i zhig 'jig gnyis rgyus skyed mi skyed rnam pa kun tu mtshungs pa'i phyir /
der thal /
bum pa rang grub dus kyi skad cig gnyis pa'i dus su zhig pa de bum pa rang dus su 'jig pa'i dbang gi byung ba gang zhig /
bum pa rang dus su 'jig pa phyis 'byung gi rgyu la ma ltos par bum pa'i rgyu de'i dbang gis 'jig pas bum pa'i zhig pa bum pa'i rgyu las skyes pa'i phyir /
bum pa'i 'jig pa bum pa'i rgyu las ma skyes zer na /
'o na /
bum pa skad cig ma ma yin par thal /
bum pa de 'jig rgyu don gzhan la mi ltos par rang gi rgyu de nyid kyi dbang gyis 'jig pa ma yin pa'i phyir /
mdor na /
bum pa rgyu la ma ltos par zhig pa yod dam med /
yod na bum pa rgyu la ma ltos par 'jig pa yod par thal /
de rgyu la ma ltos par zhig pa yod pa'i phyir /
med na /
bum pa'i zhig ba rgyu las skyes par thal /
de rgyu la ma ltos par zhig pa med pa'i phyir /
gzhan yang /
bum pa zhig ba rgyus skyed par thal /
bum pa zhig pa de bum pa 'jig pa la mngon du phyogs pa la 'jog pa gang zhig /
zhig pa la mngon du phyogs pa rgyus skyed pa'i phyir /
gang zhig der thal /
bum pa 'jig pa de bum pa zhig bzhin pa yin pa'i phyir /
phyi ma ma grub na /
bum pa skye ba la sngon du phyogs pa dang /
bum pa skyes pa gnyis rgyus skyed mi skyed kyi khyed par yod par thal /
bum pa zhig ba la sngon du phyogs pa dang /
bum pa zhig pa gnyis rgyus skyed mi skyed kyi khyad par yod pa'i phyir /
'dod mi nus te /
skye ba'i rkyen gyis rga shi zhes 'byung ba'i rigs pa la brten nas zhig pa dngos por khas blangs pas las 'bras chud mi za ba'i yon tan du ma zad 'dus byas rnams skad cig mar 'grub sla ba'i yon tan yod de /
bum pa'i zhig 'jig gnyis ka 'jig rgyu don gzhan la mi ltos pa'i phyir /
bum pa'i rgyu de nyid kyis dbang gis zhig 'jig byed par khas blangs pas chog /
de las 'dus byas 'jig rgyu don gzhan la mi ltos pa'i skad cig mar 'grub par 'gyur ba'i phyir /
gzhan yang /
bum pa'i zhig pa dngos po yin par thal /
rtag pa la zhig 'jig med pa gang zhig /
bum pa'i rgyu dus su bum pa'i ngo bo ma grub /
bum pa'i dus su grub pas bum pa'i skye ba dngos por grub pa bzhin du /
bum pa zhig pa yang bum pa'i dus su ma grub /
bum pa gnas pa'i rkyen zad pa'i dbang gis bum pa grub dus kyi skad cig gnyis pa'i dus su byung ba'i phyir dang /
rgyu sdong bu snum ldan zad pas 'bras bu mar me shi ba bskyed pa'i phyir /
ma 'ongs pa dngos po yin par thal /
myu gu'i ma 'ongs pa dngos po yin pa'i phyir /
der thal /
spyir myu gu skye ba'i rgyu yod kyang re zhig rkyen ma tshang bas dgun dus kyi zhing la myu gu ma skyes pa rkyon+ma tshang bas bskyed pa'i phyir /
drod gsher la sogs pa'i rkyen tshang na dgun dus kyi zhing la yang myu gu skye ba'i phyir /
gzhan yang /
myu gu'i ma 'ongs pa dngos po yin par thal /
de'i ma 'ongs pa 'ongs pa 'am skyes pa la sngon du phyogs pa la byed pa gang zhig /
de 'ongs pa la sngon du phyogs pa dang /
skyes pa la sngon du phyogs pa rgyus skyes pa'i phyir /
der thal /
de 'ongs pa dang skyed pa rgyus bskyed pa'i phyir /
'das ma 'ongs kyi 'jog tshul 'di skye 'jig gnas gsum tha snyad btags pa'i btags don btsal nas rnyed pa'i lugs su byas nas 'jog pa'i lugs la mi 'thad kyang /
skye 'jig gnas gsum btags don ma btsal bar ming tsam brda tsam brda tsam gyis sgo nas 'jog pa'i lugs la ches 'thad de mar me shi ma shi'i dbang gis mun pa skyes ma skyes /
myu gu'i rkyen tshang ma tshang gis myu gu skyes ma skyes rnams /
rgyu rkyen las skyes ma skyes rnam pa kun tu mtshungs pa'i phyir dang /
skye 'jig gnas gsum sogs 'jig rten gyi tha snyad kyi dbang gis 'jog /
'jig rten na zas med pas bu shi ba dang /
chu med pas 'bras ma skyes par khas len pas /
zas yod na bu 'tsho ba dang /
@# / /
chu yod na 'bras skye ba rgyus skyes pa khas len pa bzhin du /
zas med pa'i bu shi ba dang /
chu med pas 'bras ma skyes pa yang rim pa bzhin zas med pa dang /
chu med pas skyed par khas len dgos pa'i phyir /
'di'i thad du stong mthun chen mor zhig pa zhig pa dang /
dngos med du gsungs pa 'dra ba cig snang ba la zhen par mi bya'o / /
rtsod pa spong ba ni /
kha cig /
rnam par shes pa'i rkyen gyis ming gzugs 'byung bar thal /
rnam par shes pa'i rkyen gyis ming dang gzugs /
zhes bshad pa'i phyir /
khyab pa khas /
'dod na /
rnam par shes pa'i rkyen gyis rnam shes kyi phung po 'byung bar thal /
'dod pa gang zhig /
ming gzugs zhes pa'i ming de phung bo phyi ma bzhi la byed rigs pa'i phyir /
gzhan yang /
sdong bu snum ldan zad pa mar me shi ba'i dngos rgyu yin par thal /
de mar me shi ba'i rgyu yin pa'i phyir /
'dod na /
mar me de mang me shi ba'i dngos rgyu yin par thal /
'dod pa'i phyir /
'dod na /
ma yin par thal /
mar me de mar me skad cig gnyis pa'i dngos rgyu yin pa'i phyir /
der thal /
mar me skad cig gnyis pa mar me shi ba'i rgyu yin pa'i phyir /
gzhan yang /
bum pa rang grub dus kyi skad cig gnyis par ma sdadpa bum pa'i 'bras bu yin par thal /
de dngos po yin pa'i phyir /
rtags khas /
'dod na /
bum pa rang grub dus kyi skad cig gnyis par ma sdadpa chos can /
bum pa med na khyod med dgos par thal /
khyod bum pa'i 'bras bu yin pa'i phyir /
'dod na /
bum bas dag pa'i sa phyogs chos can /
der thal /
de'i phyir /
'dod na /
de yod par thal /
bum pa rang grub dus kyi skad cig gnyis par med pa yod pa'i phyir /
sdong bu snum ldan dang mar me dngos su phrad pa srid dam mi srid kha cig /
phrad pa srid zer /
'o na /
gal te khyod kyis rgyu'i phrad nas 'bras bu skyed par byed na de'i tshe /
de dag nus pa gcig pas skyed byed 'bras bu tha dad mi 'gyur zhing /
ces pa'i rigs pa dang po la dgag bya'i khyad par ma sbyar /
rigs pa gnyis pa la dgag bya'i khyad par sbyar nas bshad pa mi 'thad par thal /
'dod pa de'i phyir /
gzhan yang /
sa myug lhan cig tu phrad par thal /
de gnyis dngos su phrad pa'i phyir /
rtags khas /
'dod na /
de gnyis lhan cig tu grub par thal /
'dod pa'i phyir /
'dod na /
de gnyis dus mnyam par thal lo / /
kho na re /
bum pa chos can /
rang gi nang gi chu dang ma phrad par thal /
rang gi nang gi chu'i rgyu yin pa'i phyir /
khyab pa khas /
'dod na /
rang nang gi chu'i lhan cig byed rkyen mi byed par thal /
'dod pa'i phyir /
gzhan dag na re /
me dang bud shing phrad par thal /
mes bud shing bsregs pa'i phyir /
ma khyab na /
'jig rten gyi khams 'di na gnas pa'i mes 'jig rten gyi khams kyi bud shing thams cad bsregs par thal /
me dang bud shing phrad pa med par yang mes bud shing bsregs pa'i phyir /
khyab ste /
mar me phrad pa med par yang / /
gal te mun pa sel byed na / /
'jig rten kun na gnas pa'i mun / /
'di na gnas pa des sel 'gyur / /
zhes gsungs pa'i phyir zer na /
tsha grang lhan cig tu grub par thal /
tsha grang lhan cig tu phrad pa'i phyir /
khyab pa khas /
der thal /
de gnyis phrad par chos mchog gi 'grel pa las bshad pa'i phyir /
'dod mi nus te /
de gnyis lhan cig mi gnas 'gal yin pa'i phyir /
kha cig /
'das pa'i 'bras bu chos can /
khyod kyi dus na 'das pa yod par thal /
khyod dngos po yin pa'i phyir /
rtags khas /
'dod mi nus te /
'das ba'i 'bras bu yin pa'i phyir /
zer na /
skyes pa'i 'bras bu chos can /
khyod kyi dus na skyes pa yod par thal /
khyod dngos po yin pa'i phyir /
'dod mi nus te /
skyes pa'i 'bras bu yin pa'i phyir /
'khor gsum /
me du ba'i dus na 'das pa ma yin zer na /
de chos can /
der thal /
de'i dus na thal zin pa'i phyir /
de'i rgyu yin pa'i phyir /
me du ba'i dus su 'das pa yin par thal /
me 'das par song ba'i dus yod pa'i phyir /
der thal /
me dngos po yin pa'i phyir /
dus der 'das @# / /
na dus der 'das pa yin dgos par thal /
me du ba'i dus su 'das pa yin pa'i phyir /
'dod na /
dus des 'das pa yin na dus der 'das dgos bar thal /
'dod pa'i phyir /
zer na /
ma khyab na /
'o na /
myu gu zhig pa chos can yang dus der thal /
de'i phyir /
me chos can /
du ba'i dus su dus gsum gang rung du thal /
de'i dus su 'das pa yin pa'i phyir /
'dod na /
de'i dus su yod par thal /
zer na /
ma khyab /
kho na re /
dge ba ldan min 'du byed pa med par thal /
dge ba gzugs can med pa'i phyir /
der thal /
dbyig+g+nyen gyis /
dge ba gzugs can 'dod pa shAkya'i sras ma yin /
zhes gsungs ba'i phyir /
ma khyab ste /
dge ba gzugs can yod pa'i phyir /
der thal /
lus ngag gi dge ba gzugs can yod pa'i phyir /
der thal /
rtsa she Tikachen las /
lus ngag gi las gzugs gsungs pa gang zhig /
lus ngag gi dge mi dge gnyis ka'i las yod pa'i phyir /
gzhan yang /
de yod par thal /
gsum lam bdun ni las kyang yin /
zhes pa'i lung khungs su byas nas lam rim du lus ngag gi las bdun po las kyang yin /
sems pa 'jug pa'i gzhi yin pas las kyi lam yang yin par gsung zhing /
bdun po de gzugs can ma yin na de 'dra ba'i gzhi mthun du mi rigs pa'i phyir /
kha cig /
las zhig pa'i tshe las ma zhig par thal /
de'i tshe las zhig pa zhig pa yin pa'i phyir /
rtags khas /
khyab pa dgag pa gnyis kyi rnal ma go ba'i steng du song zer na /
bum pa'i zhig pa dang /
bum pa'i ma zhig pa gnyis kyi bar du gnyis ma yin gyi phung sum med par thal /
dgag pa gnyis kyi rnal mgo tshul de 'thad pa'i phyir /
'dod mi nus te /
ka ba de 'dra ba'i phung sum yin pa'i phyir /
des ma 'ongs pa srogsyang na ? tshon no / /
! rab rib dang ldan dbang po can mtshungs pa / /
chu 'babs+r+lung la yi dwags rnag blo yang / /
zhes pa'i skabs su /
rnam pa gsum las /
dang po la| kha cig /
rlan zhing gsher ba phor pa gang la lha mi yi dwags gsum gyis cig car du bltas pa'i tshe lha mi yi dwags gsum la chu bdud rtsi rnag khrag gsum gyi snang tshul gsum 'byung ba'i rgyu mtshan gyis chos rnams la 'di yin 'di min gang du yang bzung du med pa yin zer na /
phyi rol pas gang zag rtag cig rang dbang can du 'dod pa dang /
nang pas gang zag rtag cig rang dbang can du ma grub par 'dod pa'i grub mtha' gnyis la mchog dman gyi khyad par med par thal /
dam bca' 'thad pa'i phyir /
'dod na /
nang pa'i ston pa dang phyi rol pa'i ston pa la mchog dman mi 'dra ba'i khyad par med par thal /
'dod pa'i phyir /
'dod na /
khyad par shes pa /
gzhan du mi smra ba sogs kyi sgo nas skyabs su 'gro ba dang /
de'i bslab bya la tshul bzhin du slob pa'i rnam bzhag kyang mi 'thad par thal /
'dod ba de'i phyir /
yang kha cig /
de ltar snang ba'i tshe 'gro ba gsum po de'i thad ka thad kar bden pas 'gro ba gsum la ji ltar snang ba ltar bden zer na /
'o na /
de'i tshe /
de ltar snang ba'i 'gro ba gsum gyi mig shes gsum ka tshad ma yin nam /
'ga' zhig yin pa dag las gang yin /
dang po ltar na /
rlan zhing gsher ba phor ba gang po dngos po gsum po de'i gzhi mthun pa yin par thal /
phor gang po de lha'i mig shes tshad mas bdud rtsir grub pa sogs yin pa'i phyir /
'dod na /
dngos po gsum po de mi 'gal bar thal lo / /
gzhan yang /
phor gang po de bdud rtsi yin min gnyis kar grub par thal /
de rnag khrag tu grub bdud rtsir yang grub pa'i phyir /
'dod mi nus te /
bdud rtsi yin pa de ma yin pa dang dngos 'gal yin pa'i phyir /
gnyis pa ltar yin na /
gang tshad ma yin la /
gang tshad ma min pa yin /
mi'i mig shes tshad ma yin gyi 'gro ba gzhan gnyis kyi mig shes tshad ma ma yin te /
de gnyis la bdud rtsi dang rnag khrag du snang ba de de gnyis las bzang ngan gyi dbang gis snang ba'i 'khrul snang yin pa'i phyir /
zer na /
'o na /
chur snang ba'i mi'i mig shes kyang tshad ma ma yin par thal /
de yang mi'i las 'bring po'i dbang gis snang @# / /
ba'i 'khrul snang yin pa'i phyir /
mi la dngos po gzhan gnyis mi snang ba gang zhig de la chu snang ba 'khrul snang yin pa'i phyir /
phyi ma der thal /
kun rdzob bden pa yin pa'i phyir /
kha cig /
gsum po de'i blta byar gyur ba'i rlan zhing gsher ba song gang pa grub tsam nyid nas cha shas gsum ldan du grub cing /
mthar ma 'gags bar du cha shas gsum ldan du grub zer na /
de ltar bltas pa'i tshe snang ba de gsum 'byung ba 'gro ba gsum po de'i rang rang gi las la ltos mi dgos par thal /
dam bca' 'thad pa'i phyir /
'dod mi nus te /
las kyi rnam par smin pa'i dbang gis de dag gis de mthong ngo / /
zhes gsungs pa'i phyir /
gzhan yang /
'gro ba gsum po des phor gang po la longs spyod pa de'i tshe re res kyang dngos po gsum ka la longs spyod par thal /
dam bca' 'thad pa'i phyir /
'dod na /
las ma byas pa dang phrad pa dang byas pa chud za ba'i skyon du 'gyur ro / /
kha cig /
mi yul nas blangs pa'i rlan zhing gsher ba yin na chu dang+s+zhing bsil ba yin pas khyab zer na /
mi yul nas blangs pa'i gnyog chu sogs ma nges so / /
yang rlan zhing gsher ba phor gang la 'gro ba gsum po des ltas pa'i tshe /
phor gang po de'i cha shas kyi nyer len dang /
lha'i las kyis bdag rkyen la brten nas lha'i longs spyad byar gyur pa'i bdud rtsi'i cha shas gcig skye /
de bzhin du rnag khrag dang chu gnyis la yang sbyor zer na /
'o na phor gang po de'i cha shas de /
de'i cha shas su gyur pa'i bdud rtsi'i nyer len yin par thal /
dam bca' 'thad pa'i phyir /
'dod na /
de gnyis ngo bo tha dad du thal /
'dod pa'i phyir /
'dod mi nus te /
de gnyis ngo bo gcig yin pa'i phyir /
bdud rtsi de cha shas de'i bye brag yin pa'i phyir /
des gzhan gnyis la yang mtshon no / /
kha cig /
de ltar ltas pa de'i tshe yi dwags la rnag khrag dang /
lha la bdud rtsi dang /
mi la chu dangs shing bsil ba snang bas khyab zer na /
mi 'thad par thal /
yi dwags phyi'i sgrib pa can /
nang gi sgrib pa can /
zas skom nyid la yod pa'i sgrib pa can gsum las phyi ma 'ga' zhig la 'byung ba yin gyi /
mtha' dag la 'byung ba ma yin pa'i phyir /
der thal /
de la zas skom nyid la yod pa'i sgrib pa can gyis ma khyab pa'i phyir /
der thal /
bskal ba'i bar du zas skom dman pa tsam yang mi mthong ba'i yi dwags yod pa'i phyir /
phyi ma gnyis la yang ma nges par thal /
lha la yang de ltar ltas pa'i tshe na yan lag brgyad ldan gyi khrus kyi rdzing bu sogs dang /
dpag bsam gyi shing sna tshogs snang ba yod pa dang /
mi la yang ltas kyang chung zad tsam yang ma mthong ba yod pa mgon po klu sgrub kyi gtam rgyud dang /
dge slong gi chos gos btsospa ba glang gi shar song ba'i gtam rgyud kyis kyang grub pa'i phyir /
kha cig /
de ltar bltas pa'i tshe dngos po gsum po mthong ba'i las nus pa smin pa la dngos po gsum po tshad mtshungs su snang dgos pa yin zer na /
de yang mi 'thad par 'thal /
lha la bdud rtsi'i rdzing bu dang /
yi dwags la rnag khrag gi rgya mtsho sogs dang /
mi la yang phor gang las tshad ches chung sogs su 'gyur ba du ma yod pa'i phyir /
der thal /
mdo las /
las kyi rnam par smin pa bsam gyi mi khyab po / /
zhes gsungs pa'i phyir /
kha cig /
de ltar ltas pa de'i tshe dngos po gsum po tshad mtshungs su grub pa med zer na /
yod par thal /
'gro ba gsum po de'i las kyi nus pas thun mong ma yin pa'i longs spyad bya'i dngos po skye ba de bzhin du dngos po gsum dang /
de'i snod kyang che chung du skye nus pa'i phyir /
kha cig /
las can gyi 'gro ba de gsum gyis rlan zhing gsher ba phor gang la ltas pa'i tshe grub pa'i dngos po gsum po de /
phan tshun go sa 'gog nus kyi gzugs can yin zer na /
ma yin par thal /
de'i tshe tshad mtshungs skye ba yod par gong du sgrub zin pa gang zhig /
go sa 'gog nus kyi gzugs can yin na chu phor gang gi go sar tshad mnyam gyi phor gang ba gzhan gnyis mi shong+ba'i phyir /
gzhan yang /
de'i tshe gsum @# / /
po go sa 'gog nus ma yin par thal /
ri rab gcig la dus 'khor gyi ched du bya ba'i gdul bya dang /
mngon pa'i ched du bya ba'i gdul bya gnyis kyis ltas pa'i tshe /
ri rab gcig po de'i go sar ri rab zlum po dang /
gru bzhi gnyis ka grub pa yod pa'i phyir /
kha cig /
gzugs can gzhan gyis gzugs gzhan gyi go sa 'gog mi nus par thal /
bum pa'i gzugs kyi go sar bum pa'i mchu zhabs kyi gzugs yod pa'i phyir /
zer ba ni /
khyab pa 'khrul te bum pa'i mchu zhabs kyi gzugs gnyis po de bum pa'i gzugs las gzhan yin par thal /
khyed kyi thal 'gyur de la khyab 'brel yod pa'i phyir /
'dod na /
ma yin par thal /
de gnyis bum pa'i gzugs kyi cha shas yin pa'i phyir /
der thal /
bum pa'i gzugs de mchu zhabs la sogs pa'i cha du ma dang bcas pa'i gzugs can yin pa'i phyir /
kho na re /
de ltar ltas pa'i tshe dngos po tshad grub gsum med par thal /
yod na mis kyang dngos po de gnyis mthong dgos pa la mthong ba ma yin pa'i phyir /
yod na mthong dgos par thal /
las gzugs kyis ni ma sgribs /
dngos po gzhan gnyis tha mal pa'i mngon sum gyi spyod yul yin pa'i phyir /
zer na /
ma khyab /
'o na /
rnag khrag la longs spyod dgos pa'i las stobs can bsags pa'i yi dwags rnag khrag la longs spyod pa med par thal /
rlan zhing gsher ba phor gang la 'gro ba gsum po des ltas pa'i tshe dngos po tshad grub gsum mi srid pa'i phyir /
'dod na /
'tshams med byas pa'i gang zag gis mnar med kyi lcags sregs kyis gzhir 'grem+s+pa sogs kyi sdug bsngal myong ba med par thal /
mi dge ba mthu chung ngur spyad pa'i dud 'gros gcig la gcig za ba'i sdug bsngal dang /
bkol+s+p+yod kyi sdug bsngal myong ba med par thal /
'dod pa de'i phyir /
'dod na /
skyes bu dam pas dge bcu tshul bzhin spyad pa dang /
dman pas mi dge bcu 'jol+nyogdu spyad pa la khyad par cung zad kyang med par thal /
snga mas de ltar spyad pa de'i 'bras bu mngon mtho'i bde ba myong ba yang med /
phyi mas de ltar spyad pas de'i 'bras bu ngan song gi sdug bsngal myong ba yang med pa'i phyir /
gzhan yang /
rab rib can gyi mig shes la skra shad 'dzag par snang ba tsam ma gtogs snang gzhi bse ru'i nang du skra shad med pa bzhin du /
'gro ba mi las gzhan gnyis kyi mig shes la rnag khrag dang /
bdud rtsi snang ba tsam ma gtogs snang gzhi gnyis med par thal /
dam bca' 'thad pa'i phyir /
'dod na /
mi las gzhan pa'i 'gro ba'i rgyud la tshad ma med par thal /
'gro ba de gnyis kyi rgyud kyi rang gi longs spyod bya'i rnag khrag dang /
bdud rtsi la tshad mar song ba'i tshad ma med pa'i phyir /
'dod na /
mi las gzhan gyi 'gro bas phan tshun gcig gi gcig ngo shes pa dang /
nges shes 'drong+s+pa tsam yang med par thal /
'dod pa'i phyir /
'dod mi nus te /
nyan thos chen po gnyis kyis dmyal ba rgyu bar song nas dmyal ba'i sems can gyi 'phrin sbring+ba sogs kyi lung nas bshad pa thams cad dang 'gal ba'i phyir /
mkhas pa khyed rnams kyi gtam bzang blo la mi shong+ba gcig dang /
gtam ngan blo la mi shong+ba gnyis cig car du smras te /
ngan song gsum dang de'i sdug bsngal myong ba'i sems can med pa'i gtam bzang gcig dang /
las 'bras mi bden pa'i gtam ngan gnyis smras pa'i phyir /
yang kha cig /
'gro ba gsum po des rlan zhing gsher ba phor gang la cig car du bltas pa de'i tshe yi dwags la phor gang po skam+s+par snang ba'i tshe /
rlan zhing gsher ba @# /
|dngos po'i gnas tshod la skams pa yin zer na /
'gro ba gzhan gyi las bzang po'i 'bras bu 'gro ba las ngan pas 'gog nus par thal /
dam bca' de'i phyir /
'dod na /
las ma byas pa dang phrad pa dang byas pa chud za ba yod par thal lo / /
yang de'i tshe yi dwags kyi lta byar gyur pa'i rlan zhing gsher ba skams pa med zer na /
de yod par thal /
de ltar bltas pa'i tshe zas skom nyid la yod pa'i sgrib pa can 'ga' zhig gi las kyi rnam gzhag dang /
phyi mi dmiD ba sogs gsar du bskyed nus pa yod pa gang zhig /
zas skom dman pa tsam la yang longs spyod rgyu mi 'byung ba'i las bsags pa'i yi dwags yod pa'i phyir /
de lta bu'i las gzhan gyi 'gro ba gsum gyi rlan zhing gsher ba phor gang la ltas pa'i che dngos po gsum tshad mtshungs grub pa med pa stong mthun chen mo'i dgongs pa yin zer na /
mi 'thad de /
tshad mtshungs su grub dgos pa bkag nas /
gal te tshad mtshungs grub dgos na'ang de la skyon med de /
dngos po gang yin la tshad mar song yang de'i tshad la tshad mar song mi dgos pa'i phyir /
zhes pa'i shugs kyis de srid pa bstan pa'i phyir /
gzhan yang de grub pa srid par thal /
tshad mtshungs dgos pa 'gog pa'i skabs su lha ma yin la mtshon cha yang phor gang snang bar 'gyur zhes pas go khrab sogs grub pa thon pas phor gang gi tshad las lhag pa'i dngos po gsum skye ba yod pa'i phyir /
kha cig /
chu klung rnag khrag du snang ba'i yi dwags kyi mig shes tshad ma yod zer na /
zla gcig zla gnyis su snang ba'i mig shes tshad ma yod par thal /
dam bca' 'thad pa'i phyir /
'dod na /
log shes gzhi ma grub pa'am yang na tshad ma dang log shes kyi gzhi mthun yod pa gang rung du thal /
'dod pa de'i phyir /
'dod mi nus te /
Tik chen dang stong mthun gnyis ka dang 'gal ba'i phyir /
gzhan yang /
bse ru'i nang du skra shad 'dzag snang gi rab rib can gyi mig shes kyang tshad ma yin par thal /
rab rib dang ldan dbang po can mtshungs pa / /
chu 'bab klung la yi dwags rnag blo yang / /
zhes gsungs pa gang zhig /
dam bca' 'thad pa'i phyir /
'dod na /
sems tsam pas phyi rol med pa'i shes pa rang bzhin gyis grub pa'i dper bkod pa'i rmi lam gyi shes pa sogs de tshad ma yin par thal /
'dod pa de'i phyir /
'dod na /
shes pa yin na /
tshad ma yin dgos par thal /
gzhan yang /
chu bo gang+ga la /
dngos po gsum po de snang ba'i las stobs ldan bsags pa'i 'gro ba gsum gyis cig car du bltas pa'i tshe /
gang+ga chur snang ba'i mig shes dang /
de rnag khrag tu snang ba'i yi dwags kyi mig shes dang /
de bdud rtsir snang ba'i lha'i mig shes gsum ka tshad ma yin bar thal /
chu klung rnag khrag du snang ba'i yi dwags kyi mig shes tshad ma yod pa'i phyir /
rtags khas /
'dod na /
'gro ba gsum po de la de ltar snang ba'i tshe mig shes gsum po gang+ga rim pa bzhin chu yin pa dang /
rnag khrag yin pa dang /
bdud rtsi yin pa rnams la tshad ma yin bar thal /
'gro ba gsum gyis gang+ga la bltas pa tsam gyis gang+ga'i steng du dngos po gsum skye ba ma yin pa gang zhig /
gang ga rnag khrag du snang ba'i yi dwags kyi mig shes tshad ma yod pa'i phyir /
der thal /
chu klung rnag khrag du snang ba'i yi dwags kyi mig shes tshad ma yod pa'i phyir /
rtags khas /
gang zhig ma grub na /
gang+ga dngos po gsum du snang ba'i las bsags /
dngos po tshad grub pa gsum la longs spyod pa'i las ma bsags pa'i gang zag gsum gzhi grub bar thal /
@# / /
ma grub pa de'i phyir /
'dod na /
de gsum grub par thal /
gang+garnag khrag tu snang yang rnag khrag tsam la yang longs spyod mi nus pa'i yi dwags yod pa'i phyir /
rtsa bar ma khyab na /
khyab par thal /
gang+garnag khrag tu snang ba'i yi dwags kyi mig shes tshad ma gang zhig /
'gro ba gzhan gnyis po de yang chu dang /
bdud rtsi snang ba'i las stobs dang ldan pa'i gang zag yin pa'i phyir /
khyab pa khas /
dang po der thal /
gang+garnag khrag tu snang ba'i yi dwags kyi mig shes tshad ma yod pa'i phyir /
der thal /
chu klung rnag khrag tu snang ba'i yi dwags kyi mig shes tshad ma yod pa'i phyir /
kho na re /
chu klung rnag khrag tu snang ba'i yi dwags kyi mig shes tshad ma yod par thal /
yi dwags kyis chu klung la bltas pa'i tshe /
rnag khrag snang ba'i yi dwags kyi mig shes tshad ma skye ba yod pa'i phyir /
zer na /
ma khyab /
kho na re /
de 'dra ba'i tshad ma yod par thal /
snang yul dang zhen yul gnyis ka la 'khrul pa'i tshad ma yod pa'i phyir /
zer na /
ma khyab /
rtags der thal /
tshur mthong gi rgyud kyi sngon 'dzin mig shes tshad ma de sngon po la yang 'khrul /
de rang gi mtshan nyid kyis grub par snang ba la yang 'khrul zhing de gnyis la yang tshad ma yin pa'i phyir /
rtags 'og tu sgrub /
! rang lugs la /
dpyad pa 'di rnams ni /
chu 'bab klung la yi dwags rnag blo yang / /
zhes pa'i skabs su /
rab rib can gyi mig shes dang mtshungs par chu klung rnag khrag tu snang ba'i yi dwags kyi mig shes kyang /
yul yul can tha snyad du yod mtshungs dang /
rang bzhin gyis med mtshungs su bstan pa la /
'o na /
rnag khrag dngos gnas pa la tshad mar song ba yod dam med ce na /
yi dwags kyi yang las 'bras mi bslu bas dngos gnas pa la tshad mar song ba yod zhes rgal lan gyi sgo nas gtan la 'bebs pa yin no / /
de yang mi yul nas blangs pa'i chu dang sa shing dri ma med pa phor gang dngos po gsum po de la longs spyod pa'i las bsags pa'i nus pa smin pa'i 'gro ba gsum gyis cig car du bltas pa'i tshe /
chu phor gang po de'i cha shas snga ma cig gis nyer len dang yi dwags kyi las des lhan cig byed rkyen byas pa la brten nas de'i cha shas phyi ma cig rnag khrag du skye ba /
de bzhin du de'i cha shas snga ma cig gis nyer len dang lha'i las des lhan cig byed rkyen byas pa la brten nas de'i rigs 'dra'i cha shas phyi ma cig bdud rtsir skyes /
de'i cha shas snga ma cig gis nyer len dang mi'i las des lhan cig byed rkyen byas te rigs 'dra phyi ma chu rang du skyes te /
rlan zhing gsher ba phor gang po cha shas gsum ldan dang /
'gro ba gsum gyi lta bya thun mong bar 'gyur zhing /
'gro ba gsum po gang yang rung ba zhig gi lag tu blangs nas longs spyod par brtsams pa na dngos po gzhan gyi cha shas gnyis 'gags nas rang rang gi thun mong ma yin pa'i longs spyod pa'i dngos por 'gyur ba yin / /
'gro ba gsum gyis ma bltas pa'i snga rol dang /
gang yang rung ba cig gzhan du song ba'i tshe cha shas gsum ldan du mi 'byung ba'i rgyu mtshan yod de /
las gsum gyi lhan cig byed rkyen ma tshang ba'i phyir /
tshul 'di'i dpe yang yod de /
lcags gong dmar 'bar ba la rig sngags kyis btab pa'i chus bkrus pa'i lag pas reg na mi 'tshig pa'i reg bya tsha ba ma yin pa cig skye /
dgun dus su nyi ma'i 'od zer cig gis nyer len dang yi dwags kyi las gyis lhan cig byed rkyen las yi dwags kyi myong byar gyur pa'i grang reg dang /
dpyid dus su zla ba'i reg bya'i cha shas cig gis nyer len dang yi dwags kyi las kyis lhan cig byed rkyen la brten nas de'i lus shes kyi myong byar gyur pa'i tsha reg skye ba'i dpe soD dpe dang lung riD du mas 'grub pa'i phyir /
de skad du @# / /
yang| bshes sbring+las /
yi dwags rnams la so kha'i dus su ni /
zla ba'ang tsha la dgun ni nyi ma'ang grang /
zhes gsungs pa'i phyir /
spyir dngos po gsum phan tshun gos 'gog nus dang /
thun mong du bltas pa'i yul dus khyad par can gyi tshe go sa 'gog nus ma yin pa dang /
yul dus khyad par can gyi tshe ma gtogs spyir nyi ma'i steng na grang reg med pa dang /
zla ba'i steng du tsha reg med pa sogs khas len dgos so / /
yang ri rab gcig gi go sar de zlum po dang gru bzhi gnyis ka yod pa dang /
de gnyis phan tshun go sa 'gog nus dang /
dus 'khor dang mngon pa'i ched du bya ba'i gdul bya gnyis kyis cig car du bltas pa'i tshe de ltar ma yin no / /
! / /
gsum pa rtsod spong la /
kho na re /
theg sduslas /
dngos gcig yid ni tha dad phyir / /
zhes gsungs pa mi 'thad par thal /
khyed ltar na dngos po drug la mthong tshul drug byung ba yin pa'i phyir /
zer na /
'o na /
skyes bu gcig gi yan lag mi 'dra ba lngas bya ba mi 'dra ba lnga byas pa'i tshe /
skyes bu gcig gis bya ba mi 'dra ba lnga byas pa ma yin par thal /
yan lag mi 'dra ba lngas bya ba mi 'dra ba lnga byas pa yin pa'i phyir /
'khor gsum /
kho na re /
lnga po de skyes bu de'i cha shas yin pas skyes bu gcig gis bya ba lnga ma byas pa'i skyon med zer na /
'o na /
dngos po drug po de yang cha shas drug ldan gyi cha can de'i cha shas yin pas dngos po gcig la cha shas kyi mthong tshul mi 'dra ba drug 'byung ba yang mi 'gal ba rnam pa kun du mtshungs so / /
kho na re /
nyi shu pa'i 'grel pa las /
de la rnag khrag gi thigs pa 'ga' yang med na rnag khrag gis gang ba'i klung lta ga la yod /
'on kyang las kyi rnam par smin pa'i dbang gis de dag gis de mthong ngo / /
zhes gsungs pa mi 'thad par thal /
yi dwags kyi chu klung la ltas pa de'i tshe rnag khrag dngos gnas pa rtogs pa'i yi dwags kyi mig shes tshad ma skye ba yod pa'i phyir /
zer na /
skyon med de /
de'i don phyi rol don gyi rnag khrag thigs pa 'ga' yang med zhes pa'i don yin pa'i phyir /
der thal /
'di phyi don med pa'i shes pa rang bzhin gyis grub pa'i dpe 'chad pa'i skabs yin pa'i phyir /
der thal /
'di sems tsam pa'i thun mong ma yin pa'i gzhung yin pa'i phyir /
lcags gong dmar 'bar ba la reg kyang mi 'tshig pa'i rigs sngags can gzhi ma grub par thal /
de 'dra ba'i rig sngags dang ldan pa'i lag pas lcags gong dmar 'bar ba la reg pa'i tshe tsha reg ma yin pa'i reg bya lcags gong dmar 'bar ba'i steng du skye ba med pa'i phyir /
der thal /
rnag khrag la longs spyod dgos pa'i las nus pa smin pa'i yi dwags kyis chu klung la bltas pa de'i tshe rnag khrag gsar du skye ba med pa'i phyir /
der thal /
de'i tshe chu klung gi steng du rnag khrag grub pa med pa'i phyir /
rtags khas /
'dod mi nus te /
rigs sngags khyad par can gzhi grub pa'i phyir /
kho na re /
tsha reg dad mi ldan pa'i nyi ma'i dkyil 'khor yod par thal| yi dwags kho na'i longs spyod bya'i nyi ma'i dkyil 'khor yod pa gang zhig /
dgun dus su nyi ma'i steng du yi dwags kyi lhas shes kyi myong byar gyur pa'i grang reg skye ba yod pa'i phyir /
rtags dang po the tshom za yang re shig ma khyab pa'i lan 'debs na /
'o na /
tsha reg dang mi ldan pa'i lcags gong dmar 'bar ba yod par thal /
tsha reg dang mi ldan pa'i nyi ma'i dkyil 'khor yod pa'i phyir rtags khas /
'dod na /
de med par thal /
lcags gong dmar 'bar ba yin na tsha ba'i gzugs yin dgos pa'i phyir /
rtags 'bud do / /
yi dwags kho na'i las dbang gis grub pa'i stong gsum gyi 'jig rten yod par thal /
yi dwags kho na'i las dbang gis grub pa'i nyi ma'i dkyil 'khor yod pa'i phyir /
'dod mi nus te /
stong gsum po 'dir skyes pa'i sems can gyi spyi mthun gyi las kyis grub pa'i phyir /
gzugs can gyi dngos po gzhan gyis gzugs can gyi dngos po gzhan gyi go mi 'gog par thal /
brlan zhing gsher ba phor ba gang la lha mi yi dwags gsum gyis cig car bltas pa'i tshe brlan zhing gsher ba phor gang gi steng du dngos po gsum po tshad @# / /
grub yod pa srid pa'i phyir /
zer na /
gsal ba khyod rang gi der thal /
ri rab la mngon pa'i ched du bya ba'i gdul bya dang /
dus 'khor gyi ched du bya ba'i gdul bya gnyis kyis cig car du ltas pa'i tshe ri rab kyi go sar /
? de gru bzhi gcig dang de zlum po gnyis yod pa srid pa'i phyir /
der thal /
gdul bya de gnyis 'dod pa'i ri rab gru bzhi dang /
zlum po gnyis yod pa'i phyir /
der thal /
mngon pas rang gi ched du bya ba'i gdul bya la ri rab gru bzhi pa'i rnam gzhag gsungs /
dus 'khor gyi rgyud kyis rang gi ched du bya ba'i gdul bya la ri rab zlum po'i rnam gzhag gsungs pa'i phyir /
gzhan yang /
gsal ba khyod rang gi der thal /
byang chub sems dpa'i ting nge 'dzin khyad par can gyi mthus phug pa khru gang ba gru bzhi pa gcig gi nang du yan lag bzhi ba'i dpung tshogs shong+ba yod pa'i phyir /
gzhan yang /
gzuD gcig gi go sar gzugs can gzhan 'byung ba'i go mi 'gegs par thal /
chu rnag khrag bdud rtsi chang dang bcas pa'i dngos po bsres pa'i brlan zhing gsher ba phor gang gi steng du dngos po bzhi po de tshad grub pa yod pa'i phyir /
der thal /
de 'dra ba'i brlan zhing gsher ba phor gang yod pa'i phyir /
yang gsal ba sngar ltar la /
las can gyi 'gro ba gsum gyis brlan zhing gsher ba phor gang la cig car du bltas pa'i tshe dngos po gsum po de phor gang po gsum grub pa srid pa'i phyir /
zer na /
yang ma khyab bo / /
dgun dus su nyi ma'i 'od zer dang yi dags kyi lus shes phrad pa'i tshe grang reg gsar du skye ba yod par thal /
rtsa ba'i dam bca' 'thad pa'i phyir /
'dod na /
me stobs can pa las grang reg skye ba yod par thal /
'dod pa'i phyir /
'dod na /
me lce las mun pa 'thug po skye ba yod par thal /
'dod pa'i phyir /
'dod na /
'o na me lce las kyang mun pa 'thug po 'byung 'gyur zhing /
zhes tshad bsal du byed mi rigs par thal lo / /
zer na /
me lce las mun pa 'thug po 'byung ba yod par thal /
nyi ma'i 'od zer dang 'ug pa'i mig shes phrad pa na mun pa skye ba yod pa'i phyir /
der thal /
'ug pa nyin mo mun pa dang mtshan mo snang bar zhugs pa'i 'gro ba yin pa'i phyir /
mkhas pa gungru ba'i gsung na re /
las stobs can bsags pa'i yi dwags kyis chu bo gang+gala bltas pa'i tshe /
gang+gama mthong ba de'i tshe de 'dra ba'i yi dwags kyi mig shes chu bo gang+gaskam pa ? la tshad mar song bar thal /
rnag khrag mthong ba'i las stobs chen bsags pa'i yi dwags kyis gang+gala bltas pa'i tshe rnag khrag la tshad mar song ba yod pa'i phyir /
'dod na /
de'i tshe gang+gadngos gnas la skam+s+par thal /
'dod pa'i phyir /
'dod na /
de'i tshe gang+ga ma skam+s+par thal /
de'i tshe mi'i mig shes tshad mas gang+gartogs pa'i phyir /
der thal /
rtsa ba'i dam bca' 'thad pa'i phyir /
zer na /
rtsa bar ma khyab ste /
de'i tshe yi dwags kyi mig shes kyi gang+gama mthong bas /
'og gzhi bram zegs+la sgrib byed med /
de'i dbang gis 'og gzhi bram zegs+la tshang mar song ba'i lan 'debs pa'i phyir /
yi dwags zas skom gyi sgrib pa can 'ga' zhig gis zas la longs spyod pa'i tshe rigs 'dra phyi ma me mar mur du song nas kha dang /
mgrin pa sogs sreg pa med par thal /
des chu klung la bltas pa'i tshe rnag khrag gsar skye med pa'i phyir /
rtags khas /
'dod na /
lcags sregs kyi sa gzhis+d+m+yal ba pa'i lus sregs pa med par thal lo / /
reg bya 'dzin pa'i tshur mthong gi mig shes yod par thal /
chu 'dzin pa'i mi'i mig shes tshad ma yod pa gang zhig chu yin na reg bya yin d+phospa'i phyir /
zer na /
ma grub ste /
de dang gzugs kyi gzhi mthun yod pa'i phyir /
der thal /
me dang gzugs kyi gzhi mthun yod pa'i phyir /
der thal /
don la me yin zhing me yin min the tshom za dus kyi rgyang ring po'i kha dog dmar 'bar ba yod pa'i phyir kho na re /
lcaD sregs kyi sa gzhis /
dmyal ba pa'i lus sregs pa sogs med par thal /
de sems can dmyal ba pa'i 'khrul snang tsam ma gtogs de la byed po su yang med pa'i phyir /
der thal /
lcags sregs sa gzhi su yi byas /
zhes sogs gsungs pa'i phyir /
zer na /
sgrub tshul de ni nga'i @# / /
ma mo shamyin no zhes pa dang mtshungs te /
'jug tu /
de 'dra de dag thams cad ni / /
sdig sems yin par thub pas gsungs / /
zhes gsungs pa gang zhig /
de rnams sdig sems kyis byas na byed pa po yod dgos pa'i phyir dang /
'khrul snang yin pas med dgos na /
kun rdzob thams cad med par thal lo / /
lung de'i don yang yod de /
dmyal ba'i lus sregs kyis gzhi sogs dbang phyug sogs kyi blo'i g.yo ba sngon du btang nas byas pa ma yin gyi 'gro ba de dag gi sdig sems kyi dbang gis byung bar bstan pa'i phyir /
kho na re /
tsha grang gi reg bya gnyis po de rgyun gnod byed du 'grogs su mi rung ba'i chos ma yin par thal /
dgun dus su nyi ma'i 'od zer gyis nyer len dang /
yi dwags kyi las kyis lhan cig byed rkyen byas pa la brten nas /
nyi ma'i steng du grang reg grub pa yod pa'i phyir /
zer na /
ma khyab ste /
nyi ma gcig gi steng du tsha reg grang reg gnyis ka yod kyang /
grang reg gi steng du tsha reg dang /
tsha reg gi steng du grang reg yod par khas mi len pa'i phyir /
'gro ba'i las kyi rkyen la brten nas skyes pa'i tsha ba'i steng gi grang reg de tsha ba'i reg bya min yang tsha reg ma yin par 'dod dgos te /
tsha reg grang reg 'gal ba'i phyir ro / /
! / /
gal te bzung med 'dzin pa nyid bral zhing / /
zhes sogs kyi skabs su /
rang rig 'dod pa'i phyogs snga ma brjod pa /
de dgag pa /
rang lugs la rang rig med kyang dran pa skye tshul /
dang po la /
kha cig /
shes pa yin na rang gi ngo bo la rang rig mngon sum yin pas khyab zer na /
sgra rtag 'dzin rtog pa chos can /
der thal /
de'i phyir /
'dod na /
mngon sum yin par thal /
'dod pa'i phyir /
'dod na /
ma yin par thal /
rtog pa yin pa'i phyir /
yang kha cig /
gnas lugs mngon sum du rtogs pa'i ye shes la des khyab par 'dod pa yin zer na /
de 'dod pa'i lugs yang mi 'thad pa sla /
kha cig /
rang rig mngon sum yin na gnyis snang thams cad dang bral ba'i mngon sum yin pas khyab zer na /
mi 'thad de /
de la kun rdzob kyi gnyis snang dang bcas pas khyab pa'i phyir /
der thal /
rang gi snang yul shes pa cig snang bas khyab pa'i phyir /
kha cig /
de la mngon sum tshad ma yin pas khyab zer na /
tshur mthong gi rgyud kyi dus kyi thung mtha'i rang rig mngon sum gyi ma nges /
kha cig /
rang rig la rang las tha dad pa'i chos gang gi yang snang ba mi 'char bas khyab zer na /
rnam mkhyen myong ba'i rang rig chos can /
der thal /
de'i phyir /
'dod mi nus te /
des shes bya thams cad mngon sum du rtogs pa'i phyir /
der thal /
sangs rgyas pa'i shes pa yin pa'i phyir /
kha cig /
sems can gyi rgyud kyi shes pa yin na rang las tha dad pa'i yul gyi snang ba mi 'char bas khyab zer na /
tshur mthong gi rgyud kyi sngon 'dzin gyi shes pa nyams myong gi rang rig chos can /
der thal /
de'i phyir /
de la rang las tha dad pa'i yul gyi snang ba shar bar thal /
de la tshur mthong gi rgyud kyi sngon 'dzin gyi shes pa'i snang ba shar ba gang zhig /
de gnyis tha dad yin pa'i phyir /
kha cig /
de la sems sems byung gnyis ka yod zer na /
der gyur pa'i gtso sems chos can /
khyod kyi 'khor kun 'gro lnga yod par thal /
khyod gtso sems yin pa'i phyir /
sems byung du gyur pa'i de yang chos can /
khyod 'khor du song ba'i gtso sems yod par thal /
khyod sems byung yin pa'i phyir /
thal ba gnyis ka la 'dod mi nus te /
rang rig mngon sum de yan gar ba yin pa'i phyir /
spyir mdo sems gnyis kas rang rig 'dod kyang skabs 'dir sems tsam pa'i lugs gtso bor byed pas /
sems tsam pa khyod kyi lugs la gnyis snang gi shes pa bden par grub na tshad mas ma grub par yod pa mi 'thad pas /
tshad ma gang gis grub byas pa la kha nang lta la /
? yul yul can 'brel med rgyangs chad dang /
rang la rig byed dang /
myong bya'i shes pa la rig byar byas pa'i yul yul can tha dad kyi snang ba nub pa'i 'dzin rnam yan gar bzhig+gis grub pa yin la /
de skye tshul yang sngon 'dzin myong byed kyi rang rig lta bu la mtshon na /
shel @# / /
gong dkar po dri ma med pa gcig ras sngon po'i steng du bzhag pa'i tshe /
rang gi ngo bo dwangs ba'i cha gcig dang /
sngon pos kha sgyur ba'i dwangs cha gnyis skye ba bzhin du /
sngon 'dzin gyi shes pa skye ba'i tshe yang /
sngon po'i rnam pa shar ba'i gzung ba'i rnam pa gcig dang /
sngon po'i rnam pa ma shar ba'i rang nyid dang sngon 'dzin gnyis kyi rnam pa shar ba'i rang rig gam 'dzin rnams ? kyi cha gnyis ldan du skye zhing snga ma phyi mas myong ba dang rtogs pa dang rang nyid kyang myong ba dang rtogs par 'dod pa yin zer na /
de yang ldan pa ma yin pa'i 'du byed du 'dod do / /
'o na /
de yod par gang gis shes byas pa la kho na re /
de yod par dran pa'i rtags las 'grub ste /
sngon 'dzin gyi rjes su ngas sngar yang sngon po 'di mthong snyam pa'i yul can gyi dran pa'i rtag las sngar gyi sngon 'dzin la myong bar yod par grub /
myong ba la rang myong dang gzhan myong gnyis su kha tshon chod /
myong byed don gzhan gyis myong na de yang don gzhan pa cig gis myong dgos pas myong byed thug med du 'gyur /
sngon 'dzin phyi mas snga ma myong na phyi ma de yul sngon po la mi 'jug par 'gyur te /
nang gi gzung don nye ba por nas ring ba sngon po la 'jug pa mi 'thad pa'i phyir /
sngon 'dzin la rang myong grub na rang gis rang gnyis snang bcas te grub pa mi srid pas rang rig grub pa dang /
rgol ba gnyis la thun mong ba'i dpe mi rnyed par bsam nas rang rig yod de zhes dngos su mi sgrub pa yin zhing /
dpe ni sngar sngon po myong ba la brten nas phyis sngon po dran pa'i dran shes skye ba lta bu zhes 'god /
de ltar 'dod pa yin te /
rtog ge 'bar bar /
sems tsam pa'i 'dod pa brjod pa na /
sems tsam pas rnam par shes pa ni gnyis su snang ste /
rang snang ba dang yul snang ba'o / /
yul du snang ba'i rnam par shes pa ni phyi rol yul gyi rnam par gyur nas rang snang ba'i rnam shes kyi yul du 'gyur ro zhes dang /
rnam 'grel las kyang /
rtag tu bdag la nang mngon phyogs / /
rig bya rig byed rnam pa med /
zhes gsungs /
de dgag pa la sgrub byed dgag pa /
sgrub bya dgag pa gnyis /
dang po la khyod kyis dran pa'i rtags la brten nas rang rig sgrub pa de dran pa rang gi mtshan nyid kyis grub pa rtags su 'god dam /
dran pa tha snyad pa rtags su 'god /
dang po ltar na /
nged dbus pa la sgrub byed sgrub bya dang mtshungs gnyis pa ltar na /
rang rig sgrub pa'i khyab pa 'khrul te /
me tsam gyi rtags la brten nas nor bu me shel dang /
chu tsam gyi rtags la brten nas nor bu chu shel sgrub pa lta bu yin pa'i phyir /
yul can gyi dran pa'i rtags la brten nas sngon 'dzin la myong ba yod par grub du cug+k+yang rang rig yod par mi 'grub ste /
myong ba la khyod 'dod pa ltar rang myong dang gzhan myong gnyis su kha tshon mchod pa'i phyir /
dper na mar me rang nyid kyis rang nyid gsal bar mi byed /
don gzhan gyis kyang gsal bar mi byed kyang mar me gsal ba'i ngo bor skyes pa lta bu yin pa'i phyir /
mar me rang nyid kyis rang nyid gsal bar byed do / /
zer na /
'o na /
mun pa rang nyid kyis rang nyid sgrib par thal /
mar me rang nyid kyis rang nyid gsal ba'i phyir /
'dod na /
mun khung gi bum gzugs gsal bar mthong ba la gegs cung zad kyang med par thal /
mun pas mun pa sgrib pa'i phyir /
'dod mi nus so / /
phyis kyi dran pa'i rtags las /
sngar kyi sngon 'dzin la rang rig yod pa mi 'grub par thal /
sngar gyi sngon 'dzin dang phyis kyi dran pa la bdag gcig dang /
de byung gi 'brel pa gang yang ma grub pa'i phyir /
der thal /
rang gi mtshan nyid kyis grub pa'i tha dad yin pa'i phyir /
rtags khas /
gnyis pa dam bca' dgag pa la /
tshad mas 'grub pa gzhal bya la mi ltos par thal /
sngon 'dzin myong byed kyi rang rig de la rig byed dang rig bya'i rnam pa ma shar bar rang nyid kyis rang nyid rtogs pa'i phyir /
rtags khas /
'dod na /
gzhal bya 'grub pa tshad ma la mi ltos par thal /
'dod pa de'i phyir /
'dod mi nus /
gzhan yang /
sngon 'dzin nyams myong gi rang rig de rang nyid kyi rig bya rig byed gnyis kar byed pa mi 'thad par thal /
de la yid @# / /
ji tsam gtad kyang de de nyid kyi rig bya rig byed kyi rnam pa 'char rgyu cung zad kyang med pa'i phyir /
ma khyab na /
sa bon sa bon kyis bskyed bya bskyed byed gnyis ka yin par thal /
ma khyab pa de'i phyir /
mar me rang nyid kyis rang nyid sregs pa dang /
sor mo rang nyid kyis rang gi rtse la reg pa dang /
ral gri rang gis rang gcod nus par thal /
sems can gyi rgyud kyi 'dzin rnam rang nyid kyis rang myong ba'i phyir /
khyab ste /
lang gshegs las /
ji ltar ral gris rang gi so / /
gcod par mi byed sor mos ni /
rang la reg par mi byed ltar / /
rang rig sems kyang de bzhin no / /
zhes gsungs pa'i phyir /
sngon 'dzin dang de myong byed gnyis kyang tha dad gtan med kyi gcig tu thal /
de gnyis rang bzhin gyis grub pa'i ngo bo gcig yin pa'i phyir /
'dod na /
las bya byed gcig par thal /
'dod pa'i phyir /
gsum pa rang lugs la rang rig med kyang dran pa skye tshul la /
dngos dang 'phros don lugs 'di'i tshad ma'i rnam gzhag bshad pa gnyis /
dang po la gzhung 'di nas bshad tshul /
spyod 'jug gi bshad tshul gnyis las /
sngon 'dzin gyi dus su sngon 'dzin rang nyid kyis rang nyid ma myong yang ngas sngon po 'di mthong snyam pa'i yul can gyi dran pa skye ba 'thad de /
sngar gyi sngon 'dzin dang phyis kyi dran shes gnyis kas yul sngon po cig la 'jug /
sngar gyi sngon 'dzin dang phyis kyi dran shes rang gi mtshan nyid kyis grub pa'i tha dad ma yin /
sngon po mthong ba'i mig shes nga ma yin kyang de mthong ba po'i nga'i cha shas yin pas de 'dra ba'i dran pa skye ba 'thad pa'i phyir dang /
myong dran skye tshul de dag kyang tha snyad btags pa'i btags don ma btsal bar 'jig rten gyi tha snyad tsam gyis sgo nas 'jog pa'i phyir /
gnyis pa la /
spyod 'jug las /
gal te rang rig yod min na / /
rnam shes dran pa ji ltar 'gyur / /
zhes /
sngar yul can la rang rig med na phyis dran pa skye ba mi 'thad pa'i rtsod pa bkod nas /
de'i lan du /
gzhan myong ba dang 'brel pa las /
dran 'gyur byi ba'i dug bzhin no / /
zhes gsungs /
lan 'debs tshul la /
sngar gyi sngon 'dzin lta bu la rang rig med kyang phyis dran pa skye ba mi 'gal te /
sngar gyi sngon po dang sngon 'dzin gnyis rdzun pa'i yul yul can yin pas sngon 'dzin de la myong byed rang rig med kyang phyis yul can ma spangs par yul dran pa'i stobs kyis yul can yang dran par 'gyur ba yin pa'i phyir /
dper na /
dgun dus su byi ba dug can gyis dmugs /
de'i tshe des dmugs pa myong zhing dug zhugs pa ma myong yang /
dpyid 'brug sgra thos nas dug langs pa'i tshe dug zhugs pa ma spangs par byi bas dmugs pa dran pa lta bu yin pa'i phyir /
khyod kyi phyogs snga ma'i lugs brjod pa na 'dzin rnam la ldan min 'du byed kyis khyab pa'i lugs su byed pa mi 'thad par thal /
de la rnam shes kyis khyab pa'i phyir /
rang snang ba'i rnam par shes pa'i yul du 'gyur ro / /
zhes gsungs pa'i phyir /
zer na /
gzung rnam la yang rnam shes kyi khyab par thal yul du snang ba'i rnam par shes pa ni /
zhes gsungs pa'i phyir /
'khor gsum / /
'dod mi nus te /
sems byung du gyur pa'i gzung rnam yod pa'i phyir /
yang gnas lugs mngon sum du rtogs pa'i ye shes la rang rig gis khyab par thal /
de la so so rang gi rig pa yin pas khyab pa'i phyir /
zer na /
ma khyab ste /
rang rig zhes pa'i tshig tsam yod par mthun kyang don mi mthun pa'i phyir /
dpal ldan zla ba rang rig rang gi mtshan nyid kyis grub pa mi bzhed kyang 'jig rten gyi tha snyad tsam du rang rig bzhed par thal /
de 'jig rten grags sde dpyod pa'i dbu ma pa gang zhig /
'jig rten na rang rig pa dang /
gzhan rig pa sogs kyi tha snyad byed pa'i phyir /
zer na /
ma khyab /
zla bas 'jig rten tha snyad tsam du grub pa'i rang rig mi bzhed par thal /
tshig gsal las /
rdzas rang gi mtshan nyid kyis grub pa'i rang rig bkag pa'i rjes su /
'on te 'jig rten tha snyad kyi dbang du byas pa yin na de lta yang rang rig pa'i rgyu can gyi dran pa mi srid pa nyid do / /
ces dang /
rang rig pa med par yang dran pa ji ltar 'byung ba de ltar ston par 'gyur ro / /
zhes gsungs pa'i phyir /
gnyis pa 'phros don tshad ma'i @# / /
rnam gzhag la /
rnam pa gsum las /
kha cig /
rang yul gyi gtso bo la mi slu ba'i rig pa /
tshad ma'i mtshan nyid /
dbye na mngon sum gyi tshad ma dang /
rjes dpag gnyis /
dang po'i mtshan nyid /
rang la mngon sum du gyur ba'i rang yul gyi gtso bo mngon 'gyur ba la mi slu ba'i rig pa /
dbye na /
dbang po'i mngon sum /
yid kyi mngon sum /
rnal 'byor mngon sum /
dang po'i mtshan nyid /
rang gi bdag rkyen dbang po gzugs can pa la brten nas rang gi snang yul rtogs pa'i gsal snang can gyi rig pa /
gnyis pa'i mtshan nyid /
tha snyad dpyod pa'i tshad ma'i nang tshan gang zhig /
khyod yin pa'am khyod dang ngo bo gcig tu gyur pa'i dbang mngon dang /
rnal 'byor mngon sum mi srid pa /
gsum pa'i mtshan nyid /
bsam gtan gyi dngos gzhi'i sems la brten nas /
rang yul la goms stobs kyis 'jug pa'i rnal 'byor pa'i shes pa /
sa mtshams /
stong nyid la dmigs pa'i sgom byung gi ye shes thob pa nas /
sangs rgyas kyi sa'i bar na yod /
rjes dpag gi mtshan nyid /
rang la lkog tu gyur ba'i yul gyi gtso bo la mi slu ba'i rig pa /
dbye na /
tshul gsum pa'i rtags la brten pa'i rjes dpag /
dpe nyer 'jal gyi tshad ma /
lung la brten nas gzhal bya shin tu lkog gyur rtogs pa'i rjes dpag go /
rtog med kyi shes pa yin na mngon sum tshad ma yin pas khyab cing /
rtog pa yin na rjes dpag tshad ma yin pas ma khyab ste /
sgra rtag 'dzin rtog pa tshad ma ma yin pa'i phyir te /
zla ba gnyis snang gi dbang shes dang sgra rtag 'dzin rtog pa gnyis tshad ma yin min mi mtshungs te /
rtog med kyi shes pa'i yul gyi gtso bo snang yul yin rtog pa'i yul gyi gtso bo zhen yul la byed rigs pa gang zhig /
zla ba gnyis snang gi dbang shes yul gyi gtso bo rang gi snang yul la tshad ma yin /
sgra rtag 'dzin rtog pa de rang gi zhen yul la tshad ma ma yin pa'i phyir /
zer na /
tshur mthong gi rgyud kyi stong nyid dran pa'i dran pa chos can /
rang la mngon du gyur pa'i yul gyi gtso bo mngon 'gyur la mi slu ba'i rig pa yin par thal /
mngon sum gyi tshad ma yin pa'i phyir te /
de tshad ma gang zhig rjes dpag tshad ma ma yin pa'i phyir /
dang po grub te /
rang yul gyi gtso bo la mi slu ba'i rig pa yin pa'i phyir /
der thal /
stong nyid la mi slu ba'i rig pa yin pa'i phyir /
chos can de'i phyir /
rtags phyi ma ma grub na /
byang sems sbyor lam pa'i rgyud kyi stong nyid dran pa'i dran shes rjes dpag yin par thal lo / /
'dod na /
dman lam sngon du ma song ba'i sbyor lam chos mchog chen po'i ye shes de rtog pa yin par thal lo / /
'dod na /
bsam byung gi blo yin par thal /
'dod pa'i phyir /
'dod na /
mi 'thad de /
sgom byung gi blo yin pa'i phyir /
rtsa bar 'dod na /
de la stong nyid mngon sum du snang bar thal /
de rang la mngon du gyur pa'i yul gyi gtso bo mngon 'gyur la mi slu ba'i rig pa gang zhig /
de la stong nyid snang ba de'i yul gyi gtso bo ma yin te /
de'i zhen yul de'i yul gyi gtso bo yin pa'i phyir /
rtog pa yin pa'i phyir /
gzhan yang /
tshur mthong lha'i mig gi mngon shes chos can /
dbang mngon du thal /
mtshan nyid de'i phyir /
chos can de'i phyir /
'dod na /
ma yin te /
yid mngon yin pa'i phyir /
lha'i mig gi mngon shes yin pa'i phyir /
gzhan yang /
gzhan sems shes pa'i mngon shes chos can /
khyod yin pa'am khyod dang ngo bo gcig tu gyur pa'i rnal 'byor mngon sum mi srid par thal /
yid mngon yin pa'i phyir /
rtags sla /
'dod mi nus te /
sangs rgyas 'phags pa'i rgyud kyi gzhan sems shes pa'i mngon shes de rnal 'byor mngon sum yin pa'i phyir /
des stong nyid mngon sum du mkhyen pa yin pa'i phyir /
gzhan yang rgyun zhugs kyi rgyud kyi mthong lam rnam grol lam chos can /
bsam gtan gyi dngos gzhi'i sems la brten par thal /
rnal 'byor mngon sum yin pa'i phyir /
'dod na /
rgyun zhugs kyis bsam gtan gyi dngos gzhi thob par thal lo / /
gzhan yang /
myu gu bden med du rtogs pa'i rjes dpag gis drangs nas skyes pa'i myu gu bden med du nges pa'i nges shes chos can /
rjes dpag yin par thal /
mtshan nyid de'i phyir /
@# / /
myu gu bden med de'i yul gyi gtso bo gang zhig /
de la mi slu ba'i rig pa yin pa'i phyir /
dang po grub ste /
myu gu bden med de myu gu bden med du rtogs pa'i rjes dpag gi yul gyi gtso bo yin pa'i phyir /
gnyis pa grub ste /
de dran pa'i dran shes yin pa'i phyir /
'dod na /
de chos can /
rang gi rten du gyur pa'i rtags yang dag la brten nas dngos su skyes par thal /
rjes dpag yin pa'i phyir /
'dod mi nus te /
myu gu bden med du rtogs pa'i rjes dpag de rang gi rten du gyur pa'i rtags yang dag la brten nas dngos su skyes pa'i phyir /
gzhan yang /
zla ba gnyis snang gi dbang shes chos can /
rang gi snang yul gyi gtso bo la mi slu ba'i rig pa yin par thal /
khyod rang gi yul gyi gtso bo la mi slu ba'i rig pa yin pa'i phyir /
khyod kyi yul gyi gtso bo khyod kyi snang yul la byed rigs pa'i phyir /
rtags gnyis khas /
'dod na /
de'i snang yul gyi gtso bo yod par thal /
'dod pa'i phyir /
'dod na /
zla gcig zla gnyis yin pa yod par thal lo / /
gzhan yang /
zla ba gnyis snang gi dbang shes chos can /
mi slu ba'i rig par thal /
tshad ma yin pa'i phyir /
rtags khas /
'dod mi nus te /
log shes yin pa'i phyir /
byas pa la kho na re /
zla ba gnyis snang gi dbang shes tshad ma yin par thal /
chu klung rnag khrag du snang ba'i yi dwags kyi mig shes tshad ma yin pa'i phyir /
der thal /
rang gi snang yul gyi gtso bo la tshad ma yin pa'i phyir /
der thal /
chu klung gi steng gi rnag khrag de'i yul gyi gtso bo gang zhig /
de de la tshad ma yin pa'i phyir /
zer na /
rtags gsum ka ma grub bo /
kha cig /
rang gi gzhal bya la mi slu ba'i rig pa /
tshad ma'i mtshan nyid /
rtags yang dag la ma brten par rang la mngon du gyur pa'i rang gi gzhal bya la mi slu ba'i rig pa /
mngon sum gyi tshad ma'i mtshan nyid /
rang gi rten dbang po gzugs can pa la brten nas rang la mngon du gyur pa'i gzhal bya la mi slu ba'i rig pa /
dbang mngon gyi mtshan nyid /
rang gi thun mong ma yin pa'i bdag rkyen yid dbang la brten /
rang gi thun mong ma yin pa'i bdag rkyen ting nge 'dzin la ma brten par rang la mngon du gyur ba'i gzhal bya la mi slu ba'i rig pa /
yid mngon gyi mtshan nyid /
rang gi bdag rkyen zhi lhag zur 'brel gyi ting nge 'dzin las skyes shing /
rang yul du gyur ba'i bden pa'i rnam pa la mi slu ba'i rig pa /
rnal 'byor mngon sum gyi mtshan nyid /
zer na /
sgra rtag 'dzin rtog pa chos can /
tshad ma yin par thal /
mtshan nyid de'i phyir /
der thal /
rang gi gzhal bya la tshad ma yin pa'i phyir / /
der thal /
rang gi snang ba la tshad ma yin pa'i phyir /
der thal /
gnyis snang can gyi shes pa yin pa'i phyir /
'dod mi nus te /
log shes yin pa'i phyir /
gzhan yang /
de chos can /
mngon sum gyi tshad ma yin par thal /
rtags yang dag la ma brten par rang la mngon du gyur pa'i rang gi gzhal bya la mi slu ba'i rig pa yin pa'i phyir te /
khyod la gang snang ba de khyod la mngon gyur yin pa gang zhig /
de la mi slu ba'i rig pa yin pa'i phyir /
dang po grub ste /
de de la mngon gyur yin pa'i phyir /
der thal /
de tshur mthong la mngon gyur yin pa'i phyir /
der thal /
de rtags la ma ltos par tshur mthong gi myong stobs kyis rtogs par bya ba yin pa'i phyir /
gnyis pa grub ste /
rang gi snang ba la tshad ma yin pa'i phyir /
gnyis snang can gyi shes pa gang zhig /
khyod de la mi slu ba'i rig pa yin pa'i phyir /
rtags gong bzhin /
gzhan yang /
gzhan sems shes pa'i mngon shes chos can /
rang gi thun mong ma yin pa'i bdag rkyen ting nge 'dzin la ma brten par thal /
yid mngon yin pa'i phyir /
der thal /
de mngon shes yin pa'i phyir /
'dod na /
de la brten par thal /
mngon shes yin pa'i phyir /
khyab ste /
phyi rol pa'am nyan thos sam byang chub sems dpa' yang rung ste /
zhes sogs gsungs pa'i phyir /
kha cig /
mngon shes la yid mngon gyis khyab zer na /
rnam mkhyen gyis ma nges te /
rnal 'byor mngon @# / /
sum yin pa'i phyir /
! /
rang lugs la /
mi slu ba'i rig pa /
tshad ma'i mtshan nyid /
dbye na mngon sum gyi tshad ma dang /
rjes dpag tshad ma gnyis /
dang po la /
rang gi rten rtags yang dag la dngos su ma brten par rang gi gzhal bya'i gtso bo mngon sum pa la mi slu ba'i rig pa /
mngon sum tshad ma'i mtshan nyid /
de la dbye na /
dbang po'i mngon sum tshad ma /
yid kyi mngon sum tshad ma /
rnal 'byor mngon sum tshad ma dang gsum /
rang gi thun mong ma yin pa'i bdag rkyen dbang po gzugs can pa la brten nas rang gi gzhal bya'i gtso bo mngon sum pa la mi slu ba'i rig pa /
dbang po'i mngon sum gyi tshad ma'i mtshan nyid /
mngon sum tshad ma gang zhig rang gi thun mong ma yin pa'i bdag rkyen yid dbang la brten nas dngos su skyes pa'i rang yul bden pa'i rnam pa dang bdag med phra rags gang rung mngon sum du rtogs pa'i rtog bral rang gi yul gyi gtso bo mngon sum pa zhig la mi slu ba'i rig pa /
yid kyi mngon sum gyi tshad ma'i mtshan nyid /
rang gi thun mong ma yin pa'i bdag rkyen zhi lhag zung 'brel gyi ting nge 'dzin la brten nas dngos su skyes pa'i rang yul bden pa'i rnam pa'am bdag med phra rags gang rung mngon sum du rtogs pa'i rtog bral gyi mi slu ba'i rig pa /
rnal 'byor mngon sum gyi tshad ma'i mtshan nyid /
dang po'i mtshan gzhi dbye ba dang bcas pa sla /
gnyis pa'i mtshan gzhi /
gzugs 'dzin dbang po'i mngon sum gyis drangs nas skyes pa'i gzugs don 'thun+du nges pa'i nges shes lta bu /
gsum pa'i mtshan gzhi /
so skye'i rgyud kyi gang zag rang rkya thub pa'i rdzas yod 'dzin pa'i rtog pa'i zhen yul med par mngon sum du rtogs pa'i ye shes lta bu /
rang gi dngos kyi brten rtags yang dag la brten nas rang gi gzhal bya'i gtso bo lkog gyur la mi bslu ba'i rig pa /
rjes dpag tshad ma'i mtshan nyid /
dbye na /
dngos stobs rjes dpag /
yid ches rjes dpag /
dpe nyer 'jal gyi rjes dpag dang gsum /
dang po ni /
byas rtags las sgra mi rtag pa la mi bslu ba'i rig pa lta bu /
gnyis pa dpyad gsum gyis dag pa'i lung gi rtags las /
sbyin pas longs spyod khrims kyis bde /
zhes pa'i lung rang gi bstan bya'i don la mi bslu bar rtogs pa'i rig pa lta bu /
gsum pa ni /
r+wa dang rmig pa sogs ba glang dang 'dra ba'i rtags las ba min ba glang dang 'dra bar rtogs pa'i mi bslu ba'i rig pa lta bu /
dpyad shes la tshad mas khyab cing /
mngon sum tshad ma la rang yul mngon sum du rtogs pas ma khyab bo / /
mngon sum dang /
mngon gyur yin khyab mnyam /
gzhi grub na mngon lkog gnyis ka yin pas khyab ste /
gzhi grub na rang nyid mngon du gyur pa dang /
mngon sum du rtogs pa'i rig pa gnyis yod pas khyab /
rang nyid lkog tu gyur ba'i blo yang yod pas khyab pa'i phyir /
dper na /
la phar rgyab kyi me de tshur rgyab kyi me du ba'i 'brel pa tshad mas nges pa'i gang zag gis du ba'i rtags las la rgyab kyi me rtogs pa'i rjes dpag skye /
phar rgyab kyi gnag rdzi mos kyang de mngon sum du rtogs pa'i phyir /
de ltar byas na rtags stobs kyi rtogs bya dang myong stobs kyi rtogs bya gnyis kyang mi 'gal lo / /
'on kyang /
yul so so la ltos nas mngon sum dngos btags su bgyur+tshul yod de /
sngon po de sngon 'dzin dbang po'i mngon sum lta bu la ltos te mngon sum mtshan nyid pa mngon sum tshad ma btags pa ba| sngon 'dzin dbang mngon tshad ma de sngon po la ltos te mngon sum tshad ma mtshan nyid pa /
de la ltos te mngon sum btags pa bar 'jog pa'i phyir /
de lta na sngon 'dzin dbang mngon la sngon 'dzin zhes 'chad pa'i rgyu mtshan yod de /
sngon po mngon sum du rtogs pa'i rgyu mtshan gyis de ltar bshad pa'i phyir /
dper na /
rtswa las byung ba'i me la rtswa'i me zhes brjod pa lta bu yin pa'i phyir /
shes pa yin na rang gi snang ba la tshad ma yin pas khyab ste /
sgra rtag 'dzin rtog pa dang /
bdag 'dzin dang /
zla gcig zla gnyis su snang ba'i dbang shes rnams kyang rang @# / /
rang snang ba'i sgra rtag par snang ba'i cha sogs la tshad ma yin pa'i phyir /
der thal /
de rnams nges pa'i nges shes tshad ma gzhan la ltos med du 'dren pa'i phyir /
'o na /
dbang yid kyi shes pa rnams 'grub byed kyi rang rig med kyang /
tshad mas grub dgos pas tshad ma gang gis tshul ji ltar 'grub ce na /
'di la sras kyi thu bo gnyis kyi bzhed pa so sor bkod pa dang /
de gnyis rje rgyal ba'i dgongs par gang song dpyad pa gnyis las /
rgyal tshab rje ni tshur mthong gi sngon 'dzin mngon sum lta bus grub pa dang 'grub pa don gcig cing de yang sngon 'dzin mngon sum du de nyid kyi shugs la grub pa yin te /
des ma rtogs na ngas sngon po 'di mthong snyam pa'i nges shes skye ba mi 'thad par gyur pa'i phyir te /
des dngos shugs gang du yang ma rtogs /
rang rig khas mi len pa'i phyir /
des na rang rgyud pa man chad kyi lugs la yul can la nges pa 'dren byed rang rig yod par thal /
mngon sum la shugs rtogs mi 'jog lugs 'dir 'jog dgos zhes khyad chos brgyad kyi brjed byang /
gzhi lam 'bras gsum gyi rnam gzhag las kyang /
spyod 'jug Tik chen du yang mngon sum la shugs rtogs rtsal du ston nas sgrub par mdzad do / /
mkhas grub rin po che ni sngon 'dzin lta bus kho rang grub pa dang 'grub pa don mi gcig ste /
sngon 'dzin mngon sum gyis sngon po gzhal stobs kyis tshad ma gzhan la ltos med du rang nyid kyis sngon po gzhal ba nges pa'i nges shes rang stobs kyis 'dren des yul sngon po dang yul can sngon 'dzin gnyis med par 'dzin pa'i sgro 'dogs bcad nas blo kha phyogs pa tsam gyis de gnyis yod par nges pa'i nges shes rang stobs kyis 'dren nus pa'i phyir /
de bzhin du theg pa gsum gyi bar chad med lam rnams kyis kyang chos nyid gzhal stobs kyis rang rang 'grub cing ma grub par bzhed do / /
gnyis pa rje rgyal ba'i dgongs par gang song dpyad pa la /
de gnyis kyi nang nas rgyal tshab rje'i bzhed pa de cung zad rje'i dgongs par ma song bar mngon te| skal bzang mig 'byed kyi Tik chen gnyis ka'i gsung dang sbyar nas dgag pa mdzad pa rnams 'jug pa'i phyir dang /
dgongs pa rab gsal las /
spyod 'jug gi lugs 'chad pa'i skabs su /
de'i tshe yul can rang gis rang ma myong ba ni /
rmugs pa'i tshe dug ma myong ba dang 'dra'o /
phyis rmugs pa dran pa ni yul myong ba dran pa dang 'dra'o / /
yul myong ba dran pa nyid kyi sngar gyi yul can kho rang gis kho rang ma myong yang dran pa ni rmugs pa dran pa dran pa nyid gyi mthus sngar zhugs pa'i dug ma myong ba dran pa dang 'dra'o / /
'di ni rang rig med par dran pa skye ba'i rigs pa mkhas pa'i dbang pos mdzad pa phul du byung ba cig snang ste /
spyod 'jug gi bshad pa byed pa rnams kyis ji lta ba bzhin mthon pa 'dra'o / /
zhes yul can kho rang gis kho rang ma myong bar gsungs pa la bsngags pa dang bcas te gsungs pa dang 'gal ba'i phyir /
'o na /
stong thun chen mo las dgag ba ji ltar mdzad ce na /
sngon 'dzin mngon sum gyis rang nyid rtogs pa mi 'thad par thal /
rang nyid rang nyid dang rig bya rig byed kyi rnam pa ma shar bar rtogs na rang rig bkag pa dang 'gal /
shar na shugs la rtogs par khas blangs pa dang 'gal ba'i phyir /
gzhan yang /
des de rtogs na dngos shugs gang du rtogs shugs la rtogs zer na /
theg chen mthong lam bar chad med lam des chos nyid dngos su rtogs pa'i shugs la rang nyid rtogs par thal /
dam bca' 'thad pa'i phyir /
'dod na /
de'i dngos yul du gyur pa'i don dam bden pa la chos gzhan shugs la 'phen pa'i ma yin dgag yin par thal /
rang dngos su rtogs pa'i theg chen mthong lam bar chad med lam des rang gi dgag bya bden grub bkag shul du bkag tsam las gzhan pa'i theg chen mthong lam bar chad med lam 'phangs te rtogs pa'i dgag pa yin pa'i phyir /
'dod mi nus te /
med dgag yin pa'i phyir /
myu gu rang bzhin med zhes pa'i tshig gis dgag bya myu gu rang bzhin gyis grub pa bkag shul du chos can myu gu 'phangs te bstan par thal /
sgra de'i rjes su 'brang ba'i myu gu bden med rtogs pa'i shes rab gyis @# / /
dgag bya myu gu bden grub bkag shul du shes rab rang nyid 'phangs te rtogs pa'i phyir /
'dod na /
de chos can /
ma yin dgag tu thal /
rang brjod pa'i sgras rang gi dgag bya bkag shul du chos can myu gu 'phangs pa'i dgag pa yin pa'i phyir /
gzhan yang sgra des myu gu rang bzhin med pa yod pa shugs la 'phangs par thal /
sgra de'i rjes su 'brang ba'i blos yul can rang nyid yod pa shugs la rtogs pa'i phyir /
'dod na /
myu gu rang bzhin med pa med dgag ma yin pa dang /
myu gu rang bzhin med pa yod pa mthar thug dpyod pa'i rigs shes kyi rnyed don dang /
theg chen mthong lam bar chad med lam gyis myu gu rang bzhin med pa rtogs par 'dod dgos te /
rtsa she'i rnam bshad chen mo las /
'o na rang bzhin med pa yod pa ni shugs kyis rtogs la de yang rigs shes kyis grub par bya dgos so snyam na de lta na myu gu rang bzhin med do zhes pa'i sgras kyang rang bzhin med pa yod pa shugs la bstan dgos te /
sgra de'i rjes su 'brang ba'i blo de yod par shugs la rtogs pa'i phyir /
de'i phyir chos gzhan shugs la 'phen pa'i ma yin dgag yin pas med dgag yin pa nyams so / /
zhes gsungs pa'i phyir /
des de dngos su rtogs zer na /
theg chen mthong lam bar chad med lam gyis rang nyid dngos su rtogs par thal /
dam bca' 'thad pa'i phyir /
'dod na /
des rang nyid gnyis snang dang bcas pa'i tshul gyis mngon sum du rtogs par thal /
des de dngos su rtogs pa gang zhig de rnal 'byor mngon sum yin pa'i phyir /
rtags khas /
'dod na /
slob lam na blo gcig gis bden gnyis dus cig car du mngon sum du rtogs pa yod pa dang /
de'i gzhal bya stong nyid chos gzhan dngos su 'phen pa'i ma yin dgag du thal ba dang /
blo gcig gis bden pa gnyis gnyis snang bcas nub gnyis kyi sgo nas mngon sum du rtogs pa sangs rgyas kho na'i khyad chos ma yin par thal /
rim pa bzhin du 'dod pa de'i phyir /
rnam bshad gnyis dgongs pa gcig tu yod de /
dgongs pa rab gsal las /
tshad ma grub pa la gzhal bya grub pa tsam gyis mi chog par tshad ma rang las tshad ma 'grub pa gzhan dag 'dod pa ltar yin na gzhal bya la ma ltos par tshad mas 'grub par 'gyur ro / /
zhes sogs gsungs pa thams cad dang 'gal ba'i phyir /
rang lugs tshad ma la ltos nas gzhal bya grub pa dang /
gzhal bya la ltos nas tshad ma grub pa'i don /
sngon 'dzin gyis sngon po rtogs pas sngon po grub pa dang /
sngon pos sngon 'dzin la rang 'dra ba'i rnam pa gtad pas sngon 'dzin 'grub pa rnams yin te /
sngon 'dzin gyis sngon 'dzin ma grub kyang des sngon po gzhal stobs kyis sngon 'dzin yod par grub /
theg chen mthong lam bar chad med lam gyis stong nyid gzhal stobs kyis theg chen mthong lam bar chad med lam 'grub pa sogs yin pa'i phyir te /
rtsa she'i Tik chen las /
de lta na'ang bar du tshad ma gzhan brgyud pa la mi ltos par rigs shes kyi stobs la brten nas rang bzhin med pa med par 'dzin pa'i sgro 'dogs dang 'dzin stangs dngos su 'gal ba'i blo bskyed nus shing de nyid kyis de gcod pas rigs shes la brten nas sgro 'dogs gcod mod kyang rigs shes kyis sgro 'dogs gcod pa ma yin no / /
zhes gsungs pa'i phyir /
dgongs pa rab gsal las /
sngon po grub pa nyid kyis sngon 'dzin 'grub ste /
dper na yul dran pa nyid kyis yul can dran pa yin gyi sngar yul can kho rang gis kho rang gzhan dag 'dod pa ltar myong ba'i dbang gis dran pa de 'byung ba ma yin pa dang 'dra'o / /
zhes yul can gyi shes pa rnams kyi kho rang gis kho rang ma grub kyang 'grub par gsal bar gsungs pa'i phyir / /
! / /
gsum pa rtsod pa stong ba la /
kha cig /
'du byed thams cad bslu ba'i chos / /
zhes gsungs pa mi 'thad par thal /
mi bslu ba'i 'dus byas yod pa'i phyir /
mi rigs pa yod pa'i phyir /
zer na /
don mi 'dra bas ma khyab /
rang gi bdag rkyen dbang po gzugs can pa la brten nas skyes pa'i mngon sum la dbang mngon gyis khyab par thal /
dbang mngon gyi mtshan nyid @# / /
'thad pa'i phyir /
zer na ma khyab /
'dod na /
lha'i mig gi mngon shes chos can /
der thal /
de'i phyir /
'dod mi nus te /
khyod rang gis mngon shes drug ka yid shes su khas blangs pa dang 'gal ba'i phyir /
yid mngon yin na rang gi thun mong ma yin pa'i bdag rkyen yid dbang tsam las skyes pas khyab par thal /
rtsa she Tik chen las yid mngon gyi skabs su /
yid kyi dbang po tsam la brten pa /
zhes gsungs pa'i phyir /
'dod na /
dman lam sngon ma song gi theg chen gyi sbyor lam thob ma thag pa'i lhag mthong chos can| der thal /
de'i phyir /
'dod na /
ma yin par thal /
rang gi thun mong ma yin pa'i bdag rkyen stong nyid rtogs pa'i ting nge 'dzin la brten nas skyes pa'i phyir /
zer na /
rtsa bar ma khyab /
yid mngon yin na rang yul mngon sum du rtogs pas khyab par thal /
de yin na rang yul mngon du gyur pas khyab pa'i phyir /
zer na /
ma khyab /
ma grub na /
der thal /
de yin na rang gi snang ba mngon du gyur pas khyab pa'i phyir /
sgra mi rtag par rtogs pa'i rjes dpag gis drangs nas skyes pa'i sgra mi rtag pa dran pa'i dran shes 'dis rang la sgra mi rtag pa snang ba mngon sum du rtogs ma rtogs dpyad gzhir snang bas mngon sum du rtogs na yid mngon la yang rang yul mngon sum du rtogs pas khyab par khas len dgos pa'i phyir /
kha cig /
tshig gsal las /
zla ba gnyis la sogs pa dag ni rab rib can ma yin pa'i shes pa la ltos nas ni mngon sum nyid ma yin la /
rab rib can la ltos nas ni mngon sum kho na'o / /
zhes pa la brten nas /
zla gnyis zla ba gnyis snang gi dbang shes la mngon sum du snang yang mngon sum ma yin zhes gsungs pa snad+s+te /
de lta na zla gnyis chos can /
khyod mngon sum yin par thal /
rnam mkhyen la mngon sum yin pa'i phyir /
der thal /
rnam mkhyen gyi de mngon sum du rtogs pa'i phyir /
der thal /
de gzhi grub pa'i phyir /
der thal /
nyi zla bye ba phrag brgya bzhi grub pa'i phyir /
kho na re /
zor+yang byas kyi zla gcig zla gnyis yin pa la byed zer na /
'o na /
zla gcig zla gnyis yin bde /
zla gcig zla gnyis su snang ba'i dbang shes snang ba la tshad mar song ba'i snang ba yin par thal /
dam bca' 'thad pa'i phyir /
'dod na /
gzhi grub par thal lo / /
de zla gcig zla gnyis su snang ba la byed zer na /
de mngon sum du phyogs gnyis kas khas len pas mi 'thad do / /
kha cig /
mngon lkog 'gal bar thal /
mngon sum gyi sgra ni lkog tu ma gyur ba'i don gyi brjod par bya ba yin pa'i phyir /
zhes gsungs pa'i phyir /
zer na /
skyon med de /
de shes pa cig la ltos nas 'gal ba'i don pa'i phyir /
de lta ma yin na khyed rang mngon gyur ma yin par 'dod pa'i las 'bras kyi 'brel pa phra zhing phra ba chos can /
mngon gyur yin par thal /
mngon sum yin pa'i phyir /
ma khyab na Tik chen dang 'gal /
ma grub na /
de yin par thal /
rnam mkhyen gyis mngon sum du rtogs pa'i phyir /
ma khyab zer na /
rnam mkhyen dang yid shes rjes dpag gnyis kyi nang nas yid shes rjes dpag de brling pa'i tshad ma yin par thal /
las 'bras kyi 'brel ba phra zhing phra ba de rnam mkhyen la mngon sum dang mngon gyur yin pas de gnyis yin mi dgos /
yid shes rjes dpag gis de lkog du gyur pa'i tshul gyis rtogs pas de lkog gyur du 'jog pa yin pa'i phyir /
rtags khas /
'dod na /
sangs rgyas dang sems can gnyis sems can yul 'jal ba brling bar thal lo / /
kha cig /
sems can gyi rgyud kyi sngon 'dzin gyis sngon 'dzin grub par thag dgongs pa rab gsal las /
de lta na sngon 'dzin ni gzhan lugs ltar rang rig gis 'grub cing sngon 'dzin mngon sum gyis grub par bstan te /
zhes gsungs pa'i phyir /
zer na /
skyon med de gong du 'grub par gsungs pa bzhin yin pa'i phyir /
de lta ma yin na rang 'grel dang /
Tik chen gnyis las mar me rang nyid kyis rang mi gsal zhing gzhan gyis kyang mi gsal yang gsal ba'i ngo bor skyes pa bzhin du /
sngon 'dzin rang @# / /
nyid kyis rang nyid ma myong gzhan gyis kyang ma myong yang /
myong ba'i ngo bor skyes par gsungs pa de mi 'thad par thal /
sngon 'dzin rang nyid kyis rang nyid ma myong ba'i phyir /
'dod mi nus /
kha cig /
rang blo chos can /
lkog gyur yin par thal /
gzhi grub pa'i phyir /
zer na /
gzhi la ltos pa'i chos can skyon can no / /
'dod na /
rang blo rang la lkog gyur du song ba'i gang zag yod par thal /
'dod pa'i phyir /
'dod mi nus zer ro / /
mngon shes yin na yid mngon yin pas khyab zer ba dang /
rjes dpag la thos byung gi blo yin pas khyab zer ba dag las /
dang po la /
rnam mkhyen skad cig dang po chos can /
yid mngon yin par thal /
mngon shes yin pa'i phyir /
der thal /
zag zad kyi mngon shes yin pa'i phyir /
der thal /
rang gi sems rten bsam gtan gyi dngos gzhi la brten nas sgrib gnyis spangs pa'i spangs pa mngon sum du rtogs pa'i ye shes yin pa'i phyir /
der thal /
chos can de yin pa'i phyir /
rtsa bar 'dod na /
ma yin par thal /
rnal 'byor mngon sum yin pa'i phyir /
dam bca' phyi ma ni phyin ci log yin te /
de yin na thos byung gi blo ma yin dgos pa'i phyir /
der thal /
de yin na bsam byung gi rig pa yin dgos pa'i phyir /
rtags 'bud cing /
ji ltar thos pa'i don la rigs pa bzhis / /
nyin dang mtshan du tshul bzhin rab btags nas / /
bsam bya'i gnas la bsam las byung ba yin / /
zhes dang /
bsam byung blo yi nges shes rnyed par shog /
zhes pas kyang grub pa'i phyir /
kha cig /
myong rtogs gnyis don gcig zer na /
dbye dka' ba snang na yang /
re shig /
dmyal ba'i tsha grang gi sdug bsngal chos can /
sangs 'phags kyi lus shes kyis khyod myong bar thal /
des khyod rtogs pa'i phyir /
khyab pa khas /
'dod na /
dmyal ba'i sdug bsngal lus shes kyis myong ba'i sangs 'phags yod par thal /
'dod pa'i phyir /
'dod na /
grags pa dang 'gal lam /
kha cig /
myu gu rang bzhin med par rtogs pa'i rjes dpag gi gzhal byar gyur pa'i stong nyid chos can /
ma yin dgag yin par thal /
rang nyid rtogs pa'i rtog pas rang gi dgag bya bkag shul du bkag tsam las gzhan pa'i myu gu bden med kyi don spyi dang /
rjes dpag de la myu gu rang bzhin med pa snang ba 'phangs nas rtogs par bya ba'i dgag pa yin pa'i phyir /
der thal /
de 'dra'i rjes dpag gis myu gu rang bzhin gyis grub pa blo ngor bkag nas de gnyis rtogs pa'i phyir zer na re zhig ma khyab /
theg chen mthong lam bar chad med lam la chos nyid snang ba de'i snang bar khas len pa la yang /
de la chos nyid snang ba chos can de'i snang ba ma yin par thal /
de la mi snang ba'i phyir /
ma khyab na /
de'i dmigs pa yin na de'i snang ba yin dgos par thal /
ma khyab pa de'i phyir /
'dod mi nus so / /
kho na re| rten 'brel gyi rtags kyis myu gu bden med du rtogs pa'i rjes dpag gis drangs nas skyes pa'i myu gu rang bzhin med par nges pa'i nges shes chos can /
rjes dpag yin par thal /
rang gi rten rtags yang dag la brten nas rang gi gzhal bya lkog gyur la mi slu ba'i rig pa yin pa'i phyir /
zer na /
ma khyab /
rtags grub ste /
rang gi rtags yang dag la brten pa gang zhig /
mi slu ba'i rig pa yin pa'i phyir /
dang po der thal /
de la rgyud nas brten pa'i phyir /
gnyis pa der thal /
dpyad shes yin pa'i phyir /
'dod na /
de ma yin par thal| chos can de yin pa'i phyir /
kha cig /
tshor ba bde sdug btang snyoms gsum po gang rung la rang yul rim pa bzhin bde ba dang sdug bsngal dang /
btang snyoms gsum po nyams su myong ba'i sgo nas mngon sum du rtogs pa'i yid mngon yin pas khyab pa yin te /
tshor ba ltar nyams su myong ba'i rnam pa yang ma yin /
zhes gsungs pa'i phyir /
zer na /
tshur mthong gi rgyud kyi sngon 'dzin mig gi rnam shes kyi 'khor du gyur pa'i tshor ba bde ba chos can /
yid mngon yin par thal /
tshor ba bde ba yin pa'i phyir /
khyab pa khas @# / /
'dod na /
yid mngon ma yin par thal /
dbang mngon yin pa'i phyir te /
rang gi thun mong ma yin pa'i bdag rkyen mig dbang las skyes pa'i sgo nas rang yul mngon gyur la mi slu ba'i rig pa yin pa'i phyir te /
chos can de yin pa'i phyir /
gzhan yang /
de chos can /
rang yul du gyur pa'i bde ba nyams su myong ba'i sgo nas mngon sum du rtogs par thal /
tshor ba bde ba yin pa'i phyir /
'dod mi nus te /
de'i mngon sum gyi rtogs bya yin na sngon po yin dgos pa'i phyir te /
gcig gi gnyis shes ma yin te / /
dbang po'i sems ni nges phyir dang / /
zhes gsungs pa'i phyir /
kho na re /
yid shes su gyur pa'i tshor ba bde ba la de ltar dgos pa yin zer na /
theg chen mthong lam bar chad med lam pa'i rgyud kyi don dam sems bskyed kyi 'khor du gyur pa'i tshor ba bde ba chos can /
rang yul bde ba nyams su myong ba'i sgo nas mngon sum du rtogs par thal /
yid shes su gyur pa'i tshor ba bde ba yin pa'i phyir /
der thal /
chos can de yin pa'i phyir /
'dod na /
rang gi gzhal byar gyur pa'i bde ba mngon sum du ma rtogs par thal /
stong nyid mngon sum du rtogs pa'i slob pa'i ye shes yin pa'i phyir /
der thal /
chos can de yin pa'i phyir / /
! rang lugs la /
tshor ba ltar nyams su myong ba'i zhes pas bdag med phra rags gang yang ma rtogs pa'i yid kyi rnam shes kyi 'khor du gyur pa'i tshor ba gsum po lta bu la dgongs shing yid mngon la yang rang gi gzhal bya mngon sum du rtogs pas ma khyab po / /
rang res sngon 'dzin dbang mngon gyis sngon po rtogs pa yul myong gi don yin byas pas /
blo des sngon po rtogs na blo des sngon po myong bas khyab par thal /
dam bca' 'thad pa'i phyir /
'dod na /
sngon 'dzin mngon sum gyis drangs nas skyes pa'i sngon po nges pa'i nges shes chos can /
sngon po myong bar thal /
sngon po rtogs pa'i phyir te /
sngon po dran pa'i phyir te /
gzhan myong ba zhes gsungs pa'i phyir /
rtsa bar 'dod na /
sngon po la gzhan myong yod par thal /
dran shes des sngon po myong ba gang zhig /
sngon po dang dran shes de gnyis gzhan yin pa'i phyir /
zer na /
'o na /
myong byed don gzhan yod par thal /
lce shes kyis ro myong ba gang zhig /
lce shes dang ro gnyis don gzhan yin pa'i phyir /
des de myong bar thal /
lce shes kyis ro myong ba 'jig rten na grags pa'i phyir /
gzhan yang /
gzhan skye yod par thal /
myu gu sa bon las gzhan gang zhig /
myu gu sa bon las skye ba'i phyir /
'khor gsum / /
! rang lugs la /
sngon 'dzin dbang mngon gyis sngon po myong bar thal /
des drangs ba'i sngon po dran pa'i dran shes kyis sngon 'dzin ma spangs par sngon 'dzin gyi sngon po myong ba dran pa'i stobs kyis sngon 'dzin yang dran par gsungs pa'i phyir /
spyod 'jug las /
gzhan myong ba dang 'brel ba las /
dran 'gyur byi ba'i dug bzhin no / /
zhes gsungs pa'i phyir /
sngon 'dzin dang sngon po gzhan yin zhing /
des sngon po myong yang /
sngon 'dzin dang sngon po la gzhan myong dang /
rang myong gi tha snyad mi byed de /
drang nges rnam 'byed las /
myong ba la rang myong gzhan myong gnyis su kha tshon chod ma chod gsal bar ma gsungs kyang /
mchod pa yin no / /
zhes gsungs pa'i phyir /
kho na re /
sngon 'dzin dbang mngon gyi dus su de la rang myong yod par thal /
sngon 'dzin mngon sum rang nyid kyis rang nyid myong ba'i phyir /
der thal /
rang nyid kyis rang nyid rtogs pa'i phyir /
der thal /
de'i dus su de rtogs tshad ma yod pa'i phyir zer na ma khyab /
der thal /
tshad mas de'i dus su de rtogs pa'i phyir /
der thal /
de rang dus su yod pa'i phyir /
kho na re /
rtsa ba'i dam bca' 'thad par thal /
sngon 'dzin dbang mngon gyis drangs nas skyes pa'i sngon 'dzin dran pa'i dran shes des sngon 'dzin rtogs pa gang zhig /
de rang gi gzhal bya rtogs zin rtogs pa'i rig pa yin pa'i phyir /
der thal /
dpyad shes yin zer na /
ma khyab /
rtags dang po yang grub ste /
des de dran pa'i phyir /
shes pa yin na rang nyid kyis rang nyid rtogs pas khyab par thal /
sngon @# / /
'dzin mngon sum rang nyid kyis rang nyid rtogs pa'i phyir /
'dod na /
bden 'dzin log shes yin pa chos can /
der thal /
de'i phyir /
'dod na /
de chos can /
shes pa don mthun yin par thal /
bden 'dzin log shes yin pa log shes su rtogs pa'i rig pa yin pa'i phyir /
'dod na /
ma yin par thal /
log shes yin pa'i phyir /
der thal /
khyod rang gis khyod rang log shes su rtogs pa'i phyir /
gzhan yang /
sngon 'dzin dbang po'i mngon sum tshad mar sgrub pa skabs su babs pa'i gang zag gi rgyud kyi sngon 'dzin dbang po'i mngon sum tshad ma yin pa chos can /
rang nyid kyis rang nyid rtogs par thal /
shes pa yin pa'i phyir /
'dod na /
rgol ba de'i ngor de tshad mar sgrub mi dgos par thal /
rgol ba des de tshad mar tshad mas nges zin pa'i phyir te /
gong du 'dod pa de'i phyir /
gzhan yang /
tshur mthong gi rgyud kyi sngo snang dbang shes chos can /
khyod kyis khyod rang rig bya rig byed kyi rnam pa ma shar bzhin du rig par thal /
khyod kyis khyod rig pa gang zhig /
chos can de dang gcig yin pa'i phyir /
kha cig /
mngon sum tshad ma yin na rang gi gzhal byar gyur pa'i mngon gyur yod pas khyab /
rjes dpag yin na rang gi gzhal byar gyur pa'i lkog gyur yod pas khyab zer zhing /
mngon lkog 'gal zer na /
sgra mi rtag pa mngon sum du rtogs pa'i mngon sum tshad ma chos can /
rang gi gzhal byar gyur pa'i mngon sum yod par thal /
mngon sum tshad ma yin pa'i phyir /
'dod na /
sgra mi rtag pa de mngon gyur yin par thal /
'dod pa'i phyir /
'dod na /
de chos can /
mngon gyur ma yin par thal /
lkog gyur yin pa'i phyir /
khyab pa khas /
der thal /
sgra mi rtag pa rtogs pa'i rigs shes rjes dpag tshad mar song ba'i gzhal bya gang zhig /
de'i gzhal byar gyur pa'i lkog gyur yod pa'i phyir /
dang po sla phyi ma ma grub na /
de chos can /
khyod kyi gzhal byar gyur pa'i lkog gyur yod par thal /
khyod rjes dpag yin pa'i phyir /
'khor gsum /
kha cig /
rtog pa yin na rang nyid mngon sum du rtogs pa'i chos med dgos par thal /
sngon 'dzin dbang po'i mngon sum gyis drangs nas skyes pa'i sngon po dran pa'i dran shes kyis sngon po mngon sum du ma rtogs pa la rgyu mtshan yang dag yod pa'i phyir /
'dod na /
sgra rtag 'dzin rtog pa chos can /
der thal /
de'i phyir /
'dod na /
de yod par thal /
rang nyid la sgra rtag par snang ba mngon sum du rtogs pa'i phyir te /
de la de mngon sum du snang /
des de nges pa'i nges shes tshad ma gzhan la ltos med du 'dren nus pa'i phyir /
zer na /
ma khyab /
gzhan yang /
sgra rtag 'dzin rtog pas rang la sgra rtag par snang ba mngon sum du rtogs par thal /
de de'i mngon sum gyi yul yin pa'i phyir /
zer na yang ma khyab /
der thal /
de la de mngon sum du snang ba'i phyir /
gzugs don mthun du dran pa'i shes pa yin na gzugs mngon sum du rtogs pa'i shes pa yin dgos par thal /
gzugs 'dzin dbang po'i mngon sum gyis drangs nas skyes pa'i gzugs nges pa'i nges shes kyis gzugs mngon sum du rtogs pa'i phyir /
'dod na /
long ba'i rgyud kyi gzugs don mthun du dran pa'i dran shes chos can /
der thal /
de'i phyir te /
chos can de'i phyir /
'dod na /
gzugs mngon sum du rtogs pa'i long ba med par thal /
bdag med yin pa'i phyir /
gzugs 'dzin dbang mngon gyi gzugs yod par nges pa'i nges shes tshad ma gzhan la ltos med du 'dren par gsungs pas /
gzugs yod par sgrub pa'i rtags yang dag lugs 'dir ma bzhed pa 'dra'o / /
rang res shes pa yin na rang gi snang ba la tshad ma yin pas khyab byas pa la /
kho na re /
theg chen mthong lam bar chad med lam chos can /
der thal /
de'i phyir /
'dod na /
de la stong nyid snang ba chos can /
khyod don dam bden pa yin par thal /
de khyod la tshad mar song ba'i gzhal bya yin pa'i phyir /
der thal /
khyod de'i snang ba yin pa'i phyir /
ma grub na /
theg chen mthong lam bar chad med lam chos can /
khyod la chos nyid snang ba khyod kyi snang ba yin par thal /
khyod la @# / /
chos nyid snang ba'i phyir /
zer na /
ma khyab /
'o na /
de la gnyis snang yod par thal /
kun rdzob kyi snang ba yod pa'i phyir /
der thal /
de la chos nyid snang ba de la snang ba gang zhig /
de kun rdzob bden pa yin pa'i phyir /
der thal /
des chos nyid rtogs pa kun rdzob bden pa yin pa'i phyir /
gnyis snang can gyi shes pa la rang gi snang ba la tshad ma yin pas khyab byas pa la /
kho na re /
so skye'i rgyud kyi dus kyi thung mthar gyur pa'i shes pa chos can /
der thal /
de'i phyir /
'dod na /
de chos can /
khyod kyi gzhal bya med par thal /
khyod so skye'i rgyud kyi dus mtha'i skad cig ma yin pa'i phyir /
zer na /
'o na /
phra ba'i skad cig ma mngon sum du rtogs pa'i so skye med par thal /
so skye'i rgyud kyi dus mtha'i skad cig ma yin na rang gi gzhal bya med pas khyab pa'i phyir /
'dod mi nus te /
de'i rgyud la rnal 'byor mngon sum yod pa'i phyir /
gzhan yang /
de chos can /
dus mtha'i skad cig ma ma yin par thal /
bya rdzogs kyi skad cig ma yin pa'i phyir /
der thal /
khyod kyi rang gi snang ba rtogs pa'i bya ba rdzogs pa'i phyir /
zer na /
dpyad do / /
des na rtog pa dang /
rtog med gang rung gis tshad mas drangs pa'i nges shes la mngon sum tshad mas khyab ste /
rtsa she'i Tika chen las /
mngon sum tshad ma rtog byed kyi drangs pa'i dpyad shes rnams mngon sum tshad mar bzhed par mngon no / /
zhes gsungs pa'i phyir dang /
sgra mi rtag pa rtogs pa'i rjes dpag gis drangs pa'i sgra mi rtag pa nges pa'i nges shes de yang rang gi gzhal bya'i gtso bo la /
mi slu ba'i rig pa yin pa gang zhig /
rang gi rten rtags la dngos sum brten pa'i phyir /
kho na re /
mngon sum la gsum du brang+s+ma nges par thal /
gzugs mngon sum yin pa'i phyir /
zer na /
'dod do / /
mngon sum gyi tshad ma la gsum du ma nges par thal /
gzugs mngon sum yin pa'i phyir /
zer na /
ma khyab bo / /
! mngon gyur mngon phyogs byang chub sems dpa' yis / /
zhes sogs kyi skabs su /
rnam pa gsum las /
dang po la kha cig /
sems tsam pas gzugs sgra dri ro reg bya sogs mi 'dod zer na /
das phung po lnga mi 'dod par thal /
dam bca' de'i phyir /
'dod na /
phung po lnga'i rab byed sems tsam pa'i rang gzhung ma yin par thal /
sems tsam pas phung po lnga khas mi len pa'i phyir /
'dod na /
nyi shu pa /
sum cu pa gnyis kyang sems tsam pa'i rang gzhung ma yin par thal /
'dod pa de'i phyir /
'dod na /
de'i bstan bcos tshad ldan gzhi ma grub par thal lo / /
gzhan yang /
de'i lugs la gzugs sgra gzhi grub par thal /
de dag rang 'dzin shes pa'i bdag nyid du 'dod pa'i phyir /
ma khyab na 'bud /
ma grub na der thal /
shes pa'i bdag nyid du gyur pa'i gzugs sogs gzhal byar byas pa'i tshad 'bras kyi rnam gzhag yod pa'i phyir /
der thal /
'bras rtogs gnyis pa'i gzhung gi de 'dra ba'i tshad 'bras kyi rnam gzhag bstan par 'dod pa'i phyir /
gzhan yang /
des gzugs khas len par thal /
gzugs khams khas len pa'i phyir /
der thal /
khams gsum sems tsam kyi bdag nyid du khas len pa'i phyir /
sa bcu pa las srid pa khams gsum po 'di sems tsam mo zhes pa'i mdo 'dis de ltar bstan par khas len pa'i phyir /
des gzugs khas len par thal /
sngon po khas len pa'i phyir /
der thal /
sngon po dang sngon 'dzin tshad ma rdzas cig tu khas len pa'i phyir /
der thal /
de gnyis lhan cig dmigs nges su 'dod pa'i phyir /
kha cig /
sems tsam pas sngon po shes par 'dod zer na /
sngon po sngon 'dzin shes par 'dod par thal /
dam bca' de'i phyir /
'dod na /
de'i lugs gzhir gzhog /
sngon 'dzin mig gi rnam shes kyi bdag nyid yin na /
sngon ? 'dzin mig gi rnam shes yin dgos par thal /
sngon po sngon 'dzin shes pa yin pa'i phyir /
'dod na /
sngon 'dzin rnam par shes pa'i bdag nyid du gyur ba'i sngon po chos can /
der thal /
de'i phyir /
khyab pa khas /
'dod na /
ma yin par thal /
de'i 'khor du gyur pa'i chod ? @# / /
pa yin pa'i phyir /
der thal /
de'i bdag nyid yin pa'i phyir /
khyab pa khas /
der thal /
de'i rdzas yin pa'i phyir te /
sngon 'dzin rnam shes kyi rdzas gang zhig /
gtso bor de gnyis rdzas mtshungs pa'i phyir /
ma grub na /
de'i lugs las phyi rol lo / /
gzhan yang /
lha mchod gnyis kyi sngon 'dzin mig shes kyi gzhi mthun yod par thal /
de gnyis kyi sngon po la cig car du ltas pa de'i tshe sngon po gnyis ka'i sngon 'dzin mig shes yin pa'i phyir /
rtags gong gis shes so / /
gzhan yang /
gzhan sems shes pa'i mngon shes gsar du sgrub mi dgos pa sogs nyes pa du ma'i 'byung khungs su rtogs so / /
der ma zad kha dog dang dbyibs su grub pa'i shes bya med pa 'am yod na shes pa la de dag yod par 'dod dgos pa sogs kyi skyon yang yod do / /
kha cig /
sems tsam pas phyi don bden grub mi 'dod pa yin gyi /
tha snyad tsam du grub pa'i phyi don khas len zer na /
'jug par don shes yod med mtshungs pa'i rigs pa ji snyed gsungs pa rnams phyogs snga ma khas len mkhan med par thal /
khyod kyi dam bca' 'thad pa'i phyir /
'dod na /
dpal ldan zla ba phyogs snga ma smra ba po med pa'i lugs mang du bkod nas brgal lan mdzad pa mdzad pas 'phongs par zad do / /
yang thal 'gyur ba yang phyir don mi bzhed par 'dod ba ches mi 'thad de /
don shes yod med mtshungs ba'i rigs pa 'di rnams su zhig gi yang lugs ma yin par 'dod dgos pa'i skyon du 'gyur ba'i phyir /
! /
gnyis pa rang lugs la /
phyir don bzhed pa'i rgyu mtshan /
phyi don med par gsungs pa'i mdo'i dgongs pa 'grel tshul lo / /
'o na /
lugs 'dir phyi don khas len pa'i rgyu mtshan gang zhe na /
gzugs sgra sogs mig shes dang /
nyan shes la phyi rol rgyangs chad lta bur snang ba'i cha 'di de ltar snang ba ltar grub ste /
de ltar tha snyad tsam du yang ma grub na de tha snyad pa'i tshad mas mi khregs /
don dam dpyod byed kyi tshad mas dpyad na phyi don du ma zad nang gi shes pa yang mi rnyed pa'i phyir /
phyi don tha snyad pa'i tshad mas mi khegs te /
de 'gog byed kyi tha snyad pa'i tshad ma gzhi ma grub pa'i phyir dang /
de tha snyad pa'i tshad mas khegs par sems tsam pa yang mi 'dod pa'i phyir te /
lhan cig dmigs nges sogs mthar thug dpyod pa'i rigs pa dang /
mthar thug dpyod pa'i rigs shes kyis khegs par 'dod pa'i phyir /
der thal /
gzugs phyi rol don du ma grub pa mthar thug dpyod pa'i rigs shes kyi rnyed don du 'dod pa'i phyir /
gzhan yang /
gzugs sogs phyi rol don du grub ste /
de ltar ma grub na gzugs sogs shes pa'i ngo bor grub dgos /
de grub nam brtags ma dpyad par 'jug pa'i tha snyad pa'i tshad ma rang ga bas mi 'grub pas gzugs zhes pa'i ming dang brdas btags pa tsam gyis mi tshim par bem po'i rang bzhin du grub bam /
shes pa'i rang bzhin du grub snyam du btsal ba na shes pa'i rang bzhin du rnyed dgos /
de ltar na tha snyad btags pa'i btags don btsal ba'i tshe rnyed par song bas rang ngos nas grub par 'gyur ba'i phyir /
gzugs sgra rnams phyi rol don du grub ste /
'jig rten pa'i tha snyad skyon med la yang phyi'i gzugs sgra dang nang gi shes pa zhes pa'i tha snyad byed /
de la tshad ma gang gi yang mi gnod pa'i phyir dang /
de tsam gyi tha snyad du grub par mi 'jog na rang bzhin gyis grub pa cig gi steng nas tha snyad grub pa 'jog dgos pas lugs 'di'i rnam gzhag skyon med rnams rtsa ba nas 'jig pa'i phyir /
gnyis pa la /
'o na /
sems tsam pa rnams kyis phyi don med pa'i khungs su drangs pa'i /
mdo sde sa bcu pa las /
'di lta ste srid pa khams gsum po 'di ni sems tsam mo / /
lang gshegs las /
phyi rol snang ba yod min de /
sems ni sna tshogs rnams su snang / /
lus dang longs spyod gnas 'dra ba / /
sems tsam du yang ngas bshad do / /
zhes gsungs pa rnams ji ltar drang zhe na /
mdo dang po des phyi don bkag pa ma yin te /
srid pa khams gsum @# / /
po dbang phyug rtag pa sogs kyi blo'i g.yo ba sngon du btang nas byas pa ma yin par sems nyon mongs kyi dbang du song /
des sems pa dang /
bsam pa'i las bsags /
las de'i dbang gis srid pa khams gsum grub pas gzugs sems gnyis kyi nang nas sems byed pa por bstan pa'i phyir /
de lta ma yin par phyi rol med pa'i sems bden par grub na de nyid las ma rig pa'i rkyen kyis 'du byed zhes sogs gsungs pa mi rigs te /
'dengrub la rgyu 'bras kyi bya byed mi 'thad pa'i phyir /
mdo phyi mas phyi don bkag kyang mi legs te /
de dgongs gzhi dgos pa dngos la gnod byed gsum gyi sgo nas drang don du 'grel ba'i phyir te /
de'i dgongs gzhi chos nyid la dgongs /
dgos pa mu stegs byed kyi lta ngan la goms pa'i bag chags can rjes su gzung ba'i ched dang /
dngos la gnod byed phyi don sgrub pa'i lung rigs rnams kyis gnod pa'i phyir /
rigs pa don shes yod med mtshungs pa'i rigs pa rnams dang /
lung /
lang gshegs las /
ji ltar nad pa na pal? / /
sman pa sman rnams gtong pa ltar /
sangs rgyas de bzhin sems can la / /
sems tsam du yang rab tu bstan / /
zhes pas bstan pa'i phyir /
mdo dang po'i don 'grel tshul /
legs ldan dang thal 'gyur ba gnyis 'dra yang gnyis pa'i don 'grel tshul gnyis po mi 'dra ste /
legs ldan des lus dbang po longs spyod gzugs sogs gyi shes pa la rang 'dra'i rnam pa gtad nas sna tshogs pa'i rnam bcas kyi rnam par shes pa skye bar bstan pa bzhed /
thal 'gyur bas phyi don bkag kyang sngar ltar drang don du 'grel bar bzhed pa'i phyir /
! gsum pa rtsod spong la /
kho na re /
sems tsam pas gzugs sgra sogs mi 'dod par thal /
'jug pa las sems tsam pa 'gog pa'i skang+s+su /
gzugs med na ni sems yod ma 'dzin cig /
zhes gsungs pa'i phyir /
zer na /
skyon med de /
phyi rol don gyi gzugs med na nang gi sems yod par ma 'dzin zhes pa'i don yin pa'i phyir /
de lta ma yin par tshig tsam la rang zhen na /
sems tsam pas shes bya yod par mi 'dod par thal /
gal te shes bya med par blo yod na zhes gsungs pa'i phyir /
'khor gsum /
kho na re /
sems tsam pas gzugs sogs shes par 'dod par thal /
gzugs sogs shes pa'i bdag nyid du 'dod pa'i phyir /
zer na /
des longs sku ye shes chos skur 'dod par thal /
longs sku ye shes chos sku'i bdag nyid du 'dod pa'i phyir /
rtags khyab khas /
'dod na /
longs sku chos can /
khyod mngon sum du rtogs pa'i sems can med par thal /
khyod ye shes chos sku yin pa'i phyir /
'dod mi nus /
kho na re /
sems tsam pas gzugs sogs shes par 'dod par thal /
de la rnam par shes par smra ba zhes 'dod pa'i phyir /
zer na /
'o na /
dbu ma pas /
gzugs sgra ming dang rtog par 'dod par thal /
gzugs sgra ming tsam brda tsam du 'dod pa'i phyir /
'khor gsum /
kho na re /
sems tsam pa phyi rol gyi don 'dod par thal /
des gzugs sogs phyi rol gyi chos su 'dod pa'i phyir /
zer na /
ma khyab /
rtags der thal /
des gzugs chos bdag du ma grub pa phyi stong pa nyid du 'dod pa'i phyir /
der thal /
des phyi stong pa nyid khas len pa'i phyir /
kho na re /
thal 'gyur bas phyi don khas mi len par thal /
thal 'gyur ba dang sems tsam pa gnyis kas drug gi cig car sbyar ba las / /
zhes sogs kyis bstan pa'i rigs pas don smra gnyis 'dod pa ltar gyi phyi don khegs par 'dod pa'i phyir /
zer na yang /
ma khyab ste /
don smra gnyis kyi rdul phran phyogs kyi cha med bsags pa'i rags pa phyi rol don du 'dod /
'di pas de bkag nas ming gis bzhag tsam gyi phyi rol gyi don tsam zhig 'dod pas btags don btsal nas 'jog mi 'jog gi khyad par yod pas ming tsam mthun yang don mi mthun pa'i phyir /
kho na re /
sems tsam pa des mdo sde ba las dman par thal /
phyi don yod par 'dod pa las med par 'dod pa @# / /
dman pa gang zhig /
sems tsam pas phyi don med par 'dod na / /
mdo sde pas de yod par 'dod pa'i phyir /
zer na /
'o na /
sems tsam pa nyan thos sde gnyis las dman par thal /
sems tsam pas dge ba gzugs can med par 'dod /
nyan thos sde gnyis kyi dge ba gzugs can yod par 'dod /
de med pa las yod pa bzang ba'i phyir /
'khor gsum /
lugs 'dir dge ba gzugs can med snyam na /
de yod de /
lus ngag gi las gzugs can pa 'dod pa'i phyir /
kha cig /
sems can gyi mig shes la phyi rol don gyi gzugs snang ba snang ba ltar du grub par thal /
de la gzugs rgyangs chad lta bur snang ba'i cha snang ba ltar grub pa'i phyir /
zer na ma khyab /
'dod na /
phyi rol don gyi gzugs chos can /
khyod yang dag pa'i kun rdzob yin par thal /
khyod snang ba snang ba ltar grub pa'i kun rdzob yin pa'i phyir /
rtags khas /
'dod mi nus te /
rang gi mtshan nyid kyis grub pa'i kun rdzob med pa'i phyir /
sangs rgyas kyi sa na phyi don med par thal /
sangs rgyas kyi sa'i yon tan thams cad ye shes chos sku'i bdag nyid yin pa'i phyir /
der thal /
chos sku'i bdag nyid yin pa'i phyir /
'dod na /
sangs rgyas kyi sar de yod par thal /
de yang gzugs sogs phyi'i chos dang /
mig sogs nang gi chos kyi tha snyad 'thad cing phyi don 'jig rten gyi rjes su 'brangs nas 'jog pa yin pa'i phyir /
zer na /
re zhig /
ma khyab / /
! rnam pa de lta'i mdo sde gzhan yang ni /
zhes sogs kyi skabs su /
dgag gzhag spangs gsum las /
dang po kha cig /
de bzhin gshegs pa'i snying po'i mdo de /
de bzhin du bcom ldan 'das kyi mdo brjod pa las zhes pa'i skabs nas bstan pa'i bde bar gshegs pa'i snying po bden grub ston pa'i mdo yin zer na /
de bzhin gshegs pa'i snying po'i mdo chos can /
khyod bde gshegs snying po bden grub du ston pa'i mdo ma yin par thal /
de bden med du ston pa'i mdo yin pa'i phyir /
der thal /
dri ma dang bcas pa'i sems rang bzhin med pa bde gshegs snying po dang /
de nyid glo bur gyi dri ma ma spangs bar du stobs sogs kyi yon tan mngon du mi 'gyur /
spangs ba na mngon du 'gyur ba dpe dgu don dgu'i sgo nas theg pa chen po rgyud bla mas gtan la 'bebs pa'i rgyud bla ma'i bshad bya rtsa ba'i mdo yin pas nges don gyi mdo yin /
'dir drang don gyi mdor 'grel rgyu'i snying po bden grub ston pa'i mdo de mtshan dpes sbras? pa'i bde gshegs snying po bden grub rtag dngos sems can gyi rgyud la rang chas su yod par bstan pas brjod bya ston tshul 'gal ba'i phyir /
mdo dang pos dri ma dang bcas pa'i sems rang bzhin med par bstan pas de bzhin gshegs pa'i snying po rang bzhin gyis ma grub par bstan par yang grub ste /
rtsa she las /
'dus byas rab tu ma grub pas / /
'dus ma byas ni ji ltar 'grub / /
zhes gsungs pa'i phyir /
kha cig /
snying po bden grub ston pa'i mdo de rnam pa de lta bu'i med sde zhes pa'i skabs nas bstan pa'i med de yin zer na /
de chos can /
sems tsam pas nges don gyi mdor khas len par thal /
dam bca' 'thad pa'i phyir /
'dod na /
des sgra ji bzhin du 'dod par thal /
'dod pa'i phyir /
'dod na /
des sems can gyi rgyud la stobs sogs kyi sangs rgyas kyi yon tan rang bcas su 'dod par thal /
'dod pa de'i phyir /
'dod na /
des sems can thams cad sangs rgyas zin par 'dod par thal /
gzhan yang /
des byas pa sgra mi rtag par sgrub pa'i rtags yang dag du mi 'dod par thal /
byas pa de sgrub kyi mi mthun phyogs la yod par 'dod pa'i phyir /
der thal /
des bde gshegs snyeng+po rtag dngos su 'dod pa'i phyir /
khyab ste /
de lta na byas pa dang rtag pa'i gzhi mthun khas len dgos pa'i phyir /
rnam pa de lta bu'i mdo sde zhes pa'i skabs nas bstan pa'i mdo sde yin na /
sems tsam pas sgra ji bzhin du khas len pas khyab ste /
rang 'grel las /
rnam bde lta bu'i mdesde sems tsam pas des pa'i don du 'dod pa de dag drang ba'i don yin par lung @# / /
'dis gsal bar byas nas /
zhes gsungs pa'i phyir /
kha cig /
rnam pa de lta bu'i mdo sde sems tsam pas nges don gyi mdor khas len pa de yin na dgongs 'grel las gsungs pa'i mdo tshig yin pas khyab zer na /
ji ltar zla ba skar tshogs dang / /
mkha' la lhan cig rgyu ba ltar / /
de bzhin kun gzhi'i rnam shes kyang / /
rnam shes bdun dang lhan cig gnas / /
zhes pa'i mdo sde chos can /
der thal /
de'i phyir /
der thal /
de sems tsam pas sgra ji bzhin du khas len pa gang zhig /
'dir dgongs 'grel las gsungs pa bzhi dang mtshungs par drang don du 'grel dgos pa'i mdo yin pa'i phyir /
kho na re /
de la dgongs 'grel las gsungs pa'i mdo tshig yin pas khyab par thal /
rang 'grel las /
rnam bde lta bu'i mdo sde gang zhe na /
ji skad du dgongs pa nges par 'grel ba'i mdo las btags pa dang gzhan gyi dbang dang yongs su grub pa zhes bya ba'i mtshan nyid gsum bstan pa las /
zhes gsungs pa'i phyir /
zer na /
skyon med de /
de mtshan gzhi gzung btsamyin pa'i phyir /
kha cig lung 'dis gsal bar byas /
zhes pa'i nye tshig smos pa'i mdo /
ji ltar nad ba na ba la / /
sman ba sman rnams gtod pa ltar / /
zhes sogs kyi mdo gcig pur nges zer na /
'o na 'dir drang don du 'grel dgos kyi mdo yin na phyi don med par ston pa'i mdo yin pas khyab par thal /
dam bca' 'thad pa'i phyir /
'dod mi nus so / /
gzhan yang /
dam bca' mi 'thad par thal /
kun gzhi yod par ston pa /
gzhan dbang dang yongs grub bden grub du ston pa mthar thug theg pa gsum du grub par ston pa'i mdo rnams drang don du 'grel ba'i mdo rnams kyang /
nye tshig gis smos pa'i mdo yin pa'i phyir te /
mthar thug theg pa gsum du grub par ston pa'i mdo ma gtogs pa'i mdo gzhan gnyis dang /
phyi don med par ston pa'i mdo drang don du ston pa'i mdo rnams rang 'grel du drangs pa'i phyir /
nye tshig smos pa'i mdo /
ji ltar nad pan+ba la / /
zhes pa'i mdo la mi byed zer na /
de la yang byed rigs bar thal /
sems tsam du yang rab tu bstan /
zhes pa'i yang sgras /
mdo gzhan gsum yang drang don du 'grel par bstan pa'i phyir /
de bzhin du zhes pa'i don la kha cig /
bde gshegs snying po rtag dngos su ston pa'i mdo drang don dgongs pa can yin pa de bzhin du /
kun gzhi ston pa'i mdo drang don du 'grel ba'i don yin zer na /
de mi 'thad par thal /
de gnyis drang don du 'grel ba'i mdo so sor byed mi rigs pa'i phyir /
der thal /
bde gshegs snying po rtag dngos ston pa'i mdo drang don du 'grel ba'i mdo de nyid kyis kun gzhi ston pa'i mdo drang don du 'grel ba'i phyir /
'grel nus te de gnyis dgongs gzhi dgos pa dngos la gnod byed gsum du mtshungs pa'i phyir te /
dgongs gzhi chos nyid la dgongs /
dgos pa mu stegs byed kyi lta ngan la goms pa'i bag chags can rjes su gzung ba'i ched dang /
dngos la gnod byed de gnyis khas len pa dang mu stegs byed kyis btags pa ltar gyi bdag khas len pa mtshungs pa'i sgo nas 'grel ba'i phyir /
de bzhin du zhes pa'i rang lugs kyis snyag+'+tshams yod de /
phyi don med par ston pa sgra ji bzhin pa ma yin pa'i drang don yin pa de bzhin du /
snying po rtag dngos dang /
kun gzhi yod par ston pa'i mdo yang drang don du 'grel zhes pa'i don yin pa'i phyir / /
! / /
rang lugs la /
rtsa 'grel 'di gnyis kyi /
drang don du 'grel dgos pa'i mdo de la du ma yod de /
phyi don med par ston pa'i mdo mtha' dag dang /
bde gshegs snying po bden grub rtag dngos ston pa /
kun gzhi ston pa'i mdo mtha' dag gzhan dbang dang yongs grub bden grub du ston pa'i mdo mtha' dag /
mthar thug theg pa gsum du ston pa'i mdo mtha' dag rnams yin pa'i phyir /
phyi don med par ston pa'i mdo'i mtshan gzhi sla /
bde gshegs snying po bden grub ston pa'i mdo ni /
ma dag pa'i khams bden @# / /
grub ston pa'i stong gsum dar yug+chen po'i mdo yin /
dgongs 'grel las bshad pa bzhi'i mtshan gzhi ni /
dgongs 'grel las /
btags pa dang /
gzhan gyi dbang dang /
yongs su ? grub pa zhes bya'i mtshan nyid gsum bstan pa las btags pa med pa nyid dang /
gzhan gyi dbang yod pa nyid dang zhes dang /
len pa'i rnam par shes pa zab cing phra /
zhes sogs kun gzhi ston pa /
byams pa ting nge 'dzin gyi spyod yul gyi gzugs brnyan ni seMs las tha dad pa zhes bgyi'aM /
tha dad pa ma laD zhes bgyi /
bcoM ldan 'das tha dad pa ma lags zhes bgyi'o / /
zhes phyi don med par ston pa dang /
nyan thos kyi rigs kyi gang zag zhi ba sgrodpa gcig pu ba rnams ni byang chub kyi snying po la bzhag ste bla na med pa yang dag par rdzogs pa'i byang chub tu sems bskyed pa'i mthu med do / /
zhes sogs mthar thug theg pa gsum du grub par ston pa'i mdo rnams so / /
mdo de rnams drang don du 'grel byed dngos su drangs pa gsum yod de /
ji ltar nad pa na ba la /
zhes sogs phyi don med par ston pa drang don du 'grel byed dang /
yang lang gshegs las /
de bzhin gshegs pa'i snying po gsungs pa de zhes sogs kyis /
bde gshegs snying po bden grub du gsungs pa dang /
kun gzhi yod par gsungs pa gong du bshad pa ltar thun mong du drang don du 'grel par byed pa dang /
yang de nyid las /
blo gros chen po stong pa nyid dang /
mi skye ba dang /
mi gnyis pa dang /
rang bzhin med pa'i mtshan nyid sangs rgyas thams cad kyi mdo sde'i nang du chud pa 'di /
zhes sogs gzhan dbang dang yongs grub rang gi mtshan nyid gyis grub par ston pa drang don du 'grel byed rnams su yod pa'i phyir /
'dis gzhan dbang dang yongs grub rang gi mtshan nyid kyis grub par bstan pa drang don du 'grel tshul yod de /
chos thams cad rang bzhin gyis stong pa nyid dang /
'dus byas kyi chos rnams rang bzhin gyis skye ba med pa sogs mdo sde thams cad kyis dngos sam rgyud pa'i sgo nas gtan la 'bebs par bshad pas /
gzhan dbang dang yongs grub bden grub du gsungs pa drang don gyi mdor grub par 'gyur ba'i phyir /
de yin te /
de nyid las /
'di ni mdo sde gang du'ang rung de nyid du don 'di khong du chud par bya'o / /
zhes gsungs pa'i phyir /
mthar thug theg pa gsum du grub par ston pa'i mdo sgra ji bzhin pa ma yin par sgrub pa'i lung 'dir mi 'dren pa'i rgyu mtshan yod de /
'phags pas mdo kun las btus par drangs nas bshad pas rtogs nus pa la dgongs nas ma drangs pa'i phyir / /
! gsum pa rtsod pa spong ba la /
kha cig /
de bzhin du zhes pa snying po rtag dngos drang don yin pa de bzhin du /
phyi don med par ston pa drang don yin zhes 'chad rigs par thal /
'grel bshad las /
de ltar bshad pa'i phyir /
'dod na mi rigs te /
khyod kyis go ? bzlog te smras pa'i phyir /
zer na /
rtsa bar ma khyab ste /
'grel bshad las de ltar bshad pa phyin ci log yin pa'i phyir te /
de bzhin du bcom ldan 'das kyi mdo brjod pa las de bzhin gshegs pa'i snying po gsungs pa de bcom ldan 'das kyi rang bzhin gyi 'od gsal ba zhes sogs gsungs pa'i phyir /
khyab ste /
de snying po rtag dngos ston pa drang don du ston pa'i mdo yin pa'i phyir /
lung 'dis zhes pa'i nye tshig smos pa'i mtshan gzhir /
mthar thug theg pa gsum du grub par ston pa'i mdo drang don du 'grel ba'i mdo 'dzin pa mi rigs par thal /
de rang 'grel du ma drangs pa'i phyir /
zer na /
ma khyab /
mthar thug theg pa gsum dang gcig tu grub ma grub kyi khyad par dri ma dang bcas pa'i sems bden par grub pa 'dod mi 'dod la thug pas /
gzhan dbang bden grub du ston pa'i mdo drang don du 'grel ba'i mdos kyang drang don du don gyis bkral bar 'gyur te /
dri ma dang bcas pa'i sems bden grub du sgrub pa'i rigs pas 'grub pa'i phyir ro / /
'grel bshad las /
lung 'dis zhes pa sa bcu pa'i @# / /
rten 'brel la rtog pa'i skabs su byed pa po gzhan 'gog pa'i mdo la byed zer ba yang dgongs pa ma yin te /
mdo des ni sa bcu pa las /
khams gsum sems tsam du gsungs pa des byed pa po gzhan bkag pa 'grel gyi /
phyi rol bkag pa drang don du mi 'grel ba'i phyir /
lugs 'dir mtshan nyid gsum la bden par grub ma grub kyi khyab par mi 'dod pa sogs de ltar yin na /
lugs 'di'i mtshan nyid gsum gyi rnam gzhag ji lta bu zhe na /
spyir gzugs nas rnam mkhyen gyi bar gyi chos thams cad rang rang gi gnas lugs gtan la 'bebs pa'i dbang du byas pa'i gzhi'i gzhan dbang /
de rnams kyi steng du rang gi mtshan nyid kyi grub par sgro btags pa dang btags pa ltar du grub pa kun btags /
btags pa ltar du grub pas stong pa yongs grub du bzhed do / /
rang 'grel las /
rang bzhin gcig nyid gzhi so so la ltos nas kun btags dang yongs grub du 'gyur tshul gsungs pa'i dpe ni /
sbrul gcig nyid gzhi so so la ltos nas kun btags dang yongs grub du 'gyur tshul yod de /
thag bsdogs+pa'i rten 'grel gyi steng du kun btags dang /
sbrul gyi steng du yongs su grub pa yin pa'i phyir /
dang po der thal /
thag pa sbrul du rang 'dzin rtog pas btags pa tsam ma gtogs sbrul ma yin pa'i phyir /
gnyis pa der thal /
sbrul sbrul du yongs su grub pa'i phyir /
don la sbyar na /
rang bzhin gcig nyid gzhi so so la ltos nas kun btags dang yongs grub tu 'gyur tshul yod de /
rang bzhin de nyid mig dbang sogs kyi gzung bzhin pa'i rten 'brel 'dus byas kyi steng du kun btags /
rnam mkhyen gyis ji lta ba gzigs pa'i gzigs ngor yongs grub yin pa'i phyir /
rtags dang po der thal /
rang bzhin yin na ngo bo rgyu rkyen gyis ma skyed pa /
gnas skabs gzhan du mi 'gyur ba /
'jog byed gzhan la rag ma las pa yin dgos pa gang zhig /
'dus byas rnams de dag las zlog pa yin pa'i phyir /
gang zhig der thal /
rang bzhin dag ni bcos min dang / /
zhes sogs gsungs pa'i phyir /
rtsa rtags phyi ma der thal /
rnam mkhyen gyis ji lta ba gzigs pa'i gzigs ngor snang tshul dang gnas tshul mthun par grub pa'i phyir /
des ji lta ba gzigs pa'i gzigs ngor gzhan dbang ma gzigs kyang des de mngon sum du gzigs te /
gzigs ngo der ma gzigs pa'i tshul gyis de mngon sum du gzigs pas thams cad mkhyen pa zhes smos pa'i phyir /
rnam mkhyen gyis ji lta ba gzigs pa'i ngor gzhan dbang ma gzigs pa'i rgyu mtshan yod de /
des ji lta ba gzigs pa ltar du ma gzigs pa'i phyir /
kha cig /
nyi khri'i byams zhus kyi le'us mtshan nyid gsum gyi rnam gzhag sems tsam pa dang mthun par mdzad de nyi khri'i dgongs pa mthar thug sems tsam du bkral ba yin zer na /
mi 'thad par thal /
byams zhus kyi le'us kyang dbu ma pa 'dod pa ltar gyi mtshan nyid gsum gyi rnam gzhag bstan pa'i phyir /
der thal /
rang 'grel gyis blo gros chen po stong pa nyid mi skye ba dang mi gnyis pa dang zhes sogs drangs nas dgongs 'grel las /
bshad pa'i mtshan nyid gus+m+g+yi rnam gzhag bkag nas /
de'i phyir de ltar btags pa dang /
gzhan gyi dbang dang /
yongs su grub pa zhes bya ba'i mtshan nyid gsum rnam par gzhag pa rtogs par byas nas mdo'i dgongs pa rnam par bshad par bya'o / /
zhes gsungs pa'i phyir /
kho na re /
byams zhus le'us sems tsam pas 'dod pa ltar gyi mtshan nyid gsum gyi rnam gzhag bstan par thal /
de las kun btags rdzas su med pa /
gzhan dbang rdzas su yod /
yongs grub rdzas su yod pa yang ma yin /
med pa yang ma yin par bshad pa'i phyir /
zer na /
skyon med de /
de'i don /
gzugs bden grub lta bu'i mtshan nyid yongs chad kyi kun btags yod pa ma yin /
gzugs lta bu gzhan dbang med pa ma yin /
de'i yongs grub dgag bya'i ngor yod pa ma yin /
med pa yang ma yin par bstan pa'i phyir /
gzugs kyi mtshan nyid gsum la kun btags kyi gzugs dang /
rnam btags kyi gzugs dang /
chos nyid kyi gzugs zhes pa'i tha snyad rnam @# / /
mkhyen gyi bar la sbyar ba yang byams zhus kyi le'u las gsungs so / /
drang nges kyi mdo'i mtshan nyid sogs ni gzhan du bshad pa las shes par bya'o / /
! / /
nyon mongs skyon rnams ma lus 'jig tshogs las / /
zhes sogs kyi skabs su /
rnam pa gsum las /
dang po la /
kha cig /
'khor ba'i rtsa ba ma rig pa la dbye na /
las 'bras kyi 'brel pa la rmongs pa'i mjig+pa dang /
de kho na nyid la rmongs pa'i ma rig pa gnyis /
dang po ni /
sbyin pa btang ba las longs spyod 'byung ba dang /
las rgyu 'bras med par mdzin+pa'i blo lta bu /
gnyis pa ni rig pa ye shes kyi 'gal zla mi mthun phyogs 'dzin pa'i blo lta bu /
de la dbye na gang zag gi bdag 'dzin dang /
chos kyi bdag 'dzin gnyis /
dang po la kun btags dang /
lhan skyes gnyis /
dang po ni rang rgyud pa man chad 'dod pa'i gang zag gi bdag 'dzin la byed /
gnyis pa ni /
gang zag rang gi mtshan nyid kyis grub par 'dzin pa'i blo lta bu /
chos kyi bdag 'dzin la yang kun btags dang /
lhan skyes gnyis /
dang po ni /
sems tsam pas 'dod pa'i chos kyi bdag 'dzin la byed gnyis pa ni gzugs sogs rang gi mtshan nyid kyi grub par 'dzin pa'i blo lta bu /
des na 'jig lta yin la gang zag gi bdag 'dzin ma yin pa'i mu /
gang zag gi bdag 'dzin yin la 'jig lta ma yin pa'i mu /
gnyis ka yin pa'i mu /
de gnyis ka ma yin pa'i mu /
dang po ni /
nga yi bar 'dzin pa'i 'jig lta lta bu /
gnyis pa ni /
lhas sbyin gyi rgyud kyi mchod sbyin rang gi mtshan nyid kyis grub par 'dzin pa'i blo lta bu /
gsum pa ni rang gi nga rang gi mtshan nyid kyis grub par 'dzin pa'i blo lta bu /
bzhi pa ni chos kyi bdag 'dzin lta bu'o zer na /
las rgyu 'bras med par 'dzin pa'i blo chos can /
lung ma bstan du thal /
'khor ba'i rtsa bar gyur pa'i ma rig pa yin pa'i phyir /
'dod na /
ma yin par thal /
mi dge ba yin pa'i phyir /
chos can de yin pa'i phyir /
gzhan yang /
de chos can ma rig pa yin par thal /
'khor pa'i rtsa bar gyur pa'i ma rig pa yin pa'i phyir /
'dod na /
rig pa bden med rtogs pa'i ye shes kyi 'gal zla mi mthun phyogs su gyur pa'i sems byung yin par thal /
'dod pa'i phyir 'dod na /
bdag 'dzin yin par thal /
'dod pa'i phyir /
'dod mi nus te /
de'i zhen yul med pa bdag med phra mo ma yin pa'i phyir /
gzhan yang /
gang zag rang rkya thub pa'i rdzas yod du 'dzin pa'i blo lhan skyes med par thal /
de 'khor ba'i rtsa bar gyur pa'i ma rig pa kun btags yin pa'i phyir /
rtags khas /
'dod na /
de yod par thal /
Tik chen las /
gang zag rang rkya thub pa'i rdzas yod du 'dzin pa ni grub mthas blo ma bsgyur ba'i gang zag gi rgyud la yod la /
gang zag phung po dang mtshan nyid mi mthun pa'i gzhan du 'dzin pa ni grub mthas blo kha ma bsgyur ba'i gang zag gi rgyud la med la /
zhes gsungs pa'i phyir /
gzhan yang /
de lhan skyes yod par thal /
sa bzhi pa'i do skal gyi spang byar gyur pa'i de yod pa gong du sgrub zin pa'i phyir /
gzhan yang /
de chos can /
khyod gang zag gi bdag 'dzin yin par thal /
de kun btags yin pa'i phyir /
khyab pa khas /
'dod na /
de'i zhen yul med pa gang zag gi bdag med phra mo yin par thal lo / /
gzhan yang /
mu bzhi rtsi tshul de mi 'thad par thal /
de ltar na nga yi bar 'dzin pa'i 'jig lta bden 'dzin phung gsum par khas len dgos pa'i phyir /
ji ltar na /
shes bya chos can de bdag 'dzin phung gsum pa yin par thal /
bdag 'dzin gang zhig gang zag gi bdag 'dzin yang ma yin /
chos kyi bdag 'dzin yang ma yin pa'i phyir /
'dod na /
bdag 'dzin la chos dang /
gang zag gi bdag 'dzin gnyis su grangs ma nges par thal /
'dod pa'i phyir /
'dod na /
bdag med phra mo la chos dang /
gang zag gi bdag med phra mo gnyis su grangs ma nges par thal /
'dod pa'i phyir /
gzhan yang /
de gang zag gi bdag 'dzin ma yin par 'dod pa mi rigs par thal /
rje'i gsungs las nga yi bar 'dzin pa'i 'jig @# / /
lta gang zag gi bdag 'dzin gyi dbye bar dngos su mdzad pa dang 'gal ba'i phyir /
kho na re /
rang gi dmigs yul du gyur pa'i gang zag la dmigs nas rang gi mtshan nyid kyis grub par 'dzin pa'i blo yin na gang zag gi bdag 'dzin yin dgos par thal /
nga yi bar 'dzin pa'i 'jig lta yin na gang zag gi bdag 'dzin yin dgos pa'i phyir /
rtags khas /
'dod na /
nga yi mig sna sogs la dmigs nas rang gi mtshan nyid kyis grub par 'dzin pa'i blo chos can /
der thal /
de'i phyir /
der thal /
gang zag la dmigs pa'i phyir /
zer na /
ma khyab /
der thal /
des nga la dmigs pa'i phyir /
de der thal /
nga yi bar 'dzin pa'i 'jig ltas nga la dmigs pa'i phyir /
zer na /
nga yi bar 'dzin pa'i 'jig lta de gang zag gi bdag 'dzin yin par thal /
de'i dmigs yul gyi gtso bor gyur pa'i gang zag yod /
de'i dmigs yul gyi gtso bor gyur pa'i chos dang gang zag gnyis su phye ba'i chos med pa'i phyir /
rtags dang po der thal /
des nga de mig sna sogs la longs spyod pa por rang gi mtshan nyid kyis grub par 'dzin pa'i phyir /
bdag gi 'di zhes dngos la chags skyed pa /
zhes dang de'i 'grel par /
ngar 'dzin pa'i yul las gzhan pa'i dngos po'i rnam pa ma lus pa la dmigs nas mngon par zhen par byed do / /
zhes gsungs pa'i phyir /
rtag gnyis pa der thal /
des mig sogs nga yi bar snang nas nga de la longs spyod pa por bden par 'dzin pa yin gyi nga yi bar rang gi mtshan nyid kyis grub par 'dzin pa ma yin pa'i phyir /
kho na re /
ngar 'dzin pa'i 'jig lta dang /
nga yi bar 'dzin pa'i 'jig lta gnyis mi 'gal bar thal /
de gnyis gang rung yin na rang gi dmigs yul nga la dmigs pas khyab bo /
? gang zag la dmigs pas kyang khyab pa'i phyir /
zer na /
ma khyab /
kho na re /
nga yi bar 'dzin pa'i 'jig lta lhan skyes yin na /
ngar 'dzin pa'i 'jig lta yin pas khyab par thal /
de yin na rang gi rgyud kyi nga la dmigs pas khyab pa'i phyir /
zer na /
tshig skyon cung zad chags te ma khyab /
'o na /
gang zag gi bdag 'dzin yin na chos kyi bdag 'dzin yin dgos par thal /
de yin na rang gi dmigs yul du gyur pa'i chos la dmigs pas khyab pa'i phyir /
khyab pa khas /
rtags 'bud /
nga yin na 'jig lta lhan skyes kyi dmigs yul gyi gtso bo yin pas khyab zer na /
sangs 'phags chos can /
der thal /
de'i phyir /
'dod na /
de'i rgyud la 'jig lta yod par thal /
'dod pa'i phyir /
khyab ste /
'jig lta yin na rang rgyud ldan gyi nga la dmigs dgos pa'i phyir /
rtags 'bud /
kha cig /
ngar 'dzin gyi blo lhan skyes yin na /
'jig lta yin pas khyab zer na /
ngar 'dzin pa'i 'jig lta dang mtshungs ldan gyi gtso sems chos can /
der thal /
de'i phyir /
rtags chos can gyis sgrub /
'dod na /
sems byung yin par thal /
shes rab nyon mongs can yin pa'i phyir /
der thal /
'jig lta yin pa'i phyir /
khyab ste /
rang 'grel las /
de la 'jig tshogs la lta ba ni nga dang nga yi snyam pa de lta bu'i rnam par zhugs pa'i shes rab nyon mongs pa can no / /
zhes gsungs pa'i phyir /
kha cig /
gang zag rtag cig rang dbang can du 'dzin pa'i blo gang zag gi bdag 'dzin kun btags yin zer na /
de grub mtha' ngan pas bslad nas gang zag rang gi mtshan nyid kyis grub par 'dzin pa'i rtog par thal /
dam bca' de'i phyir /
'dod na /
gang zag rang rkya thub pa'i rdzas yod du 'dzin pa'i blo lhan skyes grub mthas bslad pa la ma ltos par gang zag rang gi mtshan nyid kyis grub par 'dzin pa'i blo yin par thal /
'dod pa'i phyir /
'dod na /
de bden 'dzin lhan skyes su thal lo /
kha cig /
nga'o snyam pa'i blo lhan skyes ngar 'dzin lhan skyes yin zer na /
de chos can /
gang zag gi bdag 'dzin lhan skyes yin par thal /
ngar 'dzin lhan skyes yin pa'i phyir /
'dod na /
sangs 'phags kyi rgyud la khyod med par thal /
'dod pa'i phyir /
gzhan yang /
sangs rgyas mya ngan las ma 'das pa'i dus su sangs rgyas kyi chos gos brkus pas bcas ldan dge slong la pham pa 'byung /
mya ngan las 'das rjes su brkus pas sbom+po tsam las mi 'byung bar bshad pa mi 'thad par thal /
sangs @# / /
'phags kyi rgyud la nga'i chos gos so snyam pa'i blo lhan skyes med pa'i phyir /
der thal /
de'i rgyud la nga'o snyam pa'i blo lhan skyes med pa'i phyir /
rtags khas /
'dod mi nus te /
de ltar Tik las gsal bar gsungs pa dang 'gal ba'i phyir /
kho na re /
rtsa ba'i dam bca' 'thad par thal /
de ngar 'dzin lhan skyes kyi 'dzin stangs kyi yul yin pa'i phyir /
der thal /
de nga'o snyam pa'i rtog pa'i 'dzin stangs kyi yul yin pa'i phyir /
zer na /
ma khyab /
kha cig /
gang zag rang rkya thub pa'i rdzas yod du 'dzin pa'i 'jig lta 'jig lta yin par thal /
de 'dra ba'i 'jig lta yod pa'i phyir /
zer na /
'o na /
gang zag rang rkya thub pa'i rdzas yod kyis stong nyid stong nyid yin par thal /
de 'dra'i stong nyid yod pa'i phyir /
'khor gsum /
rang res /
so skye tha mal ba'i rgyud kyi gang zag dang phung po rang ngos nas grub par 'dzin pa'i rtog pa de gnyis 'dzin stangs rigs mthun pas 'khor ba'i rtsa ba 'dzin stangs rigs mi mthun pa gnyis yod pa'i skyon du mi 'gyur byas pa la kho na re /
ka ba yod par 'dzin pa'i rtog pa dang /
bum pa yod par 'dzin pa'i rtog pa gnyis 'dzin stangs rigs mthun par thal /
dam bca' 'thad pa'i phyir /
'dod na /
rtog pa de gnyis riD mthun par thal /
'dod pa'i phyir /
zer na /
ma khyab /
'di la brten nas bum 'dzin rtog pa la dmigs nas longs spyod byed du bden par 'dzin pa'i bden 'dzin dang /
bum pa la dmigs nas longs spyad byar bden par 'dzin pa'i bden 'dzin /
bum pa rang bzhin gyis skye bar 'dzin pa'i rtog pa thams cad 'dzin stangs rigs mthun zer dgos sam dpyad par bya'o / /
rang rgyud pa'i lugs la chos dang /
gang zag gang gi steng du yang bden 'dzin dang bdag 'dzin gyi khyad par 'byed dgos shing /
slob lam du bdag med phra mo gnyis rtogs pa'i ye shes gnyis 'gal ba dang /
theg chen mthong lam bar chad med lam gyis bdag med mngon sum du ma rtogs par 'dod kyang 'dod /
'dod dgos kyang dgos pa yin yang /
lugs 'dir ni de lta ma yin te /
bdag 'dzin phra mo dang /
bden 'dzin phra mo yin khyab mnyaM dang /
bdag med phra mo dang bden med phra mo gnyis mngon sum du rtogs pa'i ye shes gnyis kyang yin khyab mnyam du 'dod par bya'o / /
rang lugs la /
rig pa bdag med rtogs pa'i ye shes kyi 'gal zla mi mthun phyogs su gyur pa'i sems byung rmongs pa /
ma rig pa'i mtshan nyid /
de la dbye na /
gang zag gi bdag 'dzin dang /
chos kyi bdag 'dzin gnyis yod /
dang po la sgras brjod rigs kyi sog nas dbye na /
de kun lhan gnyis /
dang po la /
phra rags gnyis las /
dang po ni /
grub mtha' ngan pas bslad nas gang zag rang gi mtshan nyid kyis grub par 'dzin pa'i rtog pa lta bu /
gnyis pa ni /
gang zag rtag cig rang dbang can du 'dzin pa'i rtog pa lta bu /
lhan skyes ni rgyu mtshan bsam pa la mi ltos par thog med kyi bag chags kyi dbang gis rang gi ngang gis skye ba'i gang zag rang gi mtshan nyid kyis grub par 'dzin pa'i bden 'dzin lta bu /
chos kyi bdag 'dzin la /
sgras brjod rigs kyi sgo nas dbye na kun lhan gnyis /
dang po la yang phra rags gnyis las /
dang po ni /
gzung 'dzin rdzas tha dad du 'dzin pa'i rtog pa lta bu /
gnyis pa ni /
grub mtha' ngan pas bslad pa'i dbang gis gzugs rang gi mtshan nyid kyis grub par 'dzin pa'i bden 'dzin lta bu /
lhan skyes ni rgyu mtshan bsam pa la mi ltos par thog med kyi bag chags kyi dbang gis gzugs rang gi mtshan nyid kyis grub par 'dzin pa'i rtog pa lta bu /
de ltar byas na rang gi dmigs yul gyi gtso bo gang zag rang gi mtshan nyid kyis grub par 'dzin pa'i bden 'dzin gang zag gi bdag 'dzin gyi mtshan nyid /
rang gi dmigs yul gyi gtso bo chos dang gang zag gnyis su phye ba'i chos rang gi mtshan nyid kyis grub par 'dzin pa'i bden 'dzin chos kyi bdag 'dzin du grub bo / /
'khor ba'i rtsa bar gyur pa'i gang zag dang /
phung po bden 'dzin gnyis gcig gnyis po'i rgyur 'gyur /
'khor ba'i rtsa ba rigs mthun pa gnyis kyis kyi rgyu 'bras yin pa ni /
'khor ba'i rtsa bar gyur pa'i gang zag gi bdag 'dzin snga phyi rgyu 'bras lta bu yin pa dang /
gang zag dang chos kyi bdag @# / /
'dzin gnyis chags sogs nyon mongs gzhan rnams kyi rtsa ba dang /
de gnyis kyi dbang gis las bsags las kyi dbang gis 'khor tshul sogs ni spyi don du rgyas par bshad pa las shes par bya'o / /
gsum pa la kho na re /
gang zag dang phung po gnyis ka rang gi mtshan nyid kyis grub par 'dzin pa'i rtog pa chos can /
gang zag gi bdag 'dzin du thal /
rang gi dmigs yul gyi gtso bo gang zag rang gi mtshan nyid kyis grub par 'dzin pa'i bden 'dzin yin pa'i phyir /
der thal /
rang gi dmigs yul gyi gtso bo de gnyis ka rang gi mtshan nyi kyis grub par 'dzin pa'i bden 'dzin yin pa'i phyir /
rtsa bar 'dod na /
de ma yin par thal /
chos kyi bdag 'dzin yin pa'i phyir /
sgrub tshul rigs 'gre /
zer na /
ma khyab /
'o na ka bum gnyis ka 'dzin pa'i rtog pa chos can /
ka 'dzin rtog par thal /
de gnyis ka 'dzin pa'i rtog pa yin pa'i phyir /
khyab pa khas /
'dod mi nus te /
bum 'dzin rtog pa yin pa'i phyir /
der thal /
de gnyis ka 'dzin pa'i rtog pa yin pa'i phyir /
'khor gsum /
kho na re /
gang zag bdag 'dzin dang /
phung po bden 'dzin gnyis rtog pa rigs mthun yin par thal /
de gnyis 'dzin stangs rigs mthun yin pa'i phyir /
zer na /
ma khyab /
'dod na /
ka 'dzin rtog pa dang /
bum 'dzin rtog pa rigs mthun par thal lo / /
! / /
gal te phung po bdag na de phyir de /
zhes sogs kyi skabs su /
rnam pa gsum las /
dang po la kha cig /
gal te phung po bdag na de phyir de| |zhes sogs kyi phyogs snga smra ba po de rnams kyis phung po lnga dang /
phung po re re ba dang /
tshogs pa sogs rang gi mtshan nyid kyis grub pa'i bdag gi gdags gzhir khas len gyi bdag tu mi 'dod zer na /
slob dpon legs ldan 'byed kyis kyang lhas sbyin gyi yid kyi rnam par shes pa bdag gi gdags gzhi tsam ma gtogs tha snyad du bdag tu mi 'dod par thal /
dam bca' 'thad pa'i phyir /
'dod mi nus te /
rtog ge 'bar ba las /
kho bo cag kyang tha snyad du rnam par shes pa la bdag gi sgra dngos su 'dogs te rnam par shes pa yang skye ba len pa'i phyir /
zhes gsungs pa'i phyir /
gzhan yang /
legs ldan la sogs pa gong 'og rnams kyis mang bskur bas phung po lnga bdag tu khas blangs pa mi 'gog par bdag gi gdags gzhir khas blangs pa 'gog par thal /
dam bca' 'thad pa'i phyir /
'dod mi nus te /
gong ma rnams kyis kyang gang zag gi phung po lnga gang zag gi gdags gzhir 'dod dgos pa'i phyir te /
lus dang dbang po'i tshogs dag la yang nye bar 'dogs so / /
zhes gsungs pa'i phyir /
de bzhin du kun gzhi 'dod pa'i dbu sems kyi grub mtha' smra ba rnams kyis kyang kun gzhi bdag du 'dod pa yin te /
dgongs 'grel las /
len pa'i rnam par shes ba zab cing phra / /
sa bon rnams ni chu bo'i rgyun bzhin 'bab / /
bdag du rtog bar gyur na mi rung zhes / /
byis pa rnams la ngas ni de ma bstan / /
zhes pa sgra sor bzhag tu khas len pa'i phyir /
kha cig /
slob dpon a b+h+yAkun gzhi bzhed pa'i dbu ma pa yin zer na /
ma yin par thal /
Tik chen las /
slob dpon zhi ba mtsho kun gzhi ma bzhed par gsal la /
a b+h+yAkar yang de dang 'dra'o / /
zhes gsungs pa'i phyir /
kha cig /
kun gzhi bzhed pa'i dbu ma rang rgyud pa med zer na /
de yod par thal /
tsaN+Dago mi /
lwa ba pa /
slag+pa'i rdo rje la sogs pa rnams yin pa'i phyir te /
rang rang gi gzhung las gsal ba'i phyir /
yid kyi rnam shes dang /
kun gzhi gang zag du khas len pa rnams kyi de dag gang zag du khas len tshul yod de /
yid kyi rnam shes dang nga spyi tsam pa 'di'i mtshan gzhi dang /
de lhas sbyin mchod sbyin sogs mtshan gzhir 'dod pa'i phyir /
der thal /
lam rim las /
de dag gi lugs la yang lam sgom pa po dang /
'khor bar 'khor mkhan sogs gang zag gi tha snyad 'jug gzhing+tsam dang /
nga de'i mtshan gzhi kun gzhi sogs 'jog pa'i tshul gnyis shes par bya dgos so / /
'o na kun gzhi 'dod pa de dag gi lugs bzhir gzhog /
kun gzhi chos can /
khyod la dmigs pa'i gang zag gi bdag 'dzin lhan skyes des khyod rang rkya thub pa'i rdzas yod du bzung bar thal /
khyod nga'am gang zag yin pa'i phyir /
'dod na /
de 'dra'i blo de blo don mthun yin par thal /
khyod rang rkya thub pa'i rdzas yod yin pa'i phyir /
zer na /
@# / /
'o na /
bdag chos can /
khyod la dmigs pa'i bden 'dzin de blo don mthun yin par thal /
de khyod la dmigs pa'i bdag 'dzin yin pa gang zhig /
khyod bdag yin pa'i phyir /
'khor gsum /
yang kho na re /
gang zag gi bdag yod par thal /
gang zag rang rkya thub pa'i rdzas yod pa'i phyir /
der thal /
rang rkya thub pa'i rdzas yod kyi gang zag yod pa'i phyir /
zer na /
rnam pa gcig tu na ma khyab /
kun gzhi de rang rkya thub pa'i rdzas yod kyi gang zag yin par thal /
rang rkya thub pa'i rdzas yod kyi gang zag yin pa'i phyir /
rang rkya thub pa'i rdzas yod gang zhig /
gang zag yin pa'i phyir /
rtags dang po der thal /
chos can de yin pa'i phyir /
gnyis pa khas /
zer na /
'o na /
gang zag gi bdag yod par thal /
gang zag de gang zag gi bdag yin pa'i phyir /
der thal /
de gang zag gang zhig /
bdag yin pa'i phyir /
'khor gsum /
'og ma de dag gi lugs la gong du bshad pa de dag 'thad de /
de dag gi lugs 'chad pa'i skabs kyi Tik chen las /
gang zag rang rkya thub pa'i rdzas su med par smra ba ni gang zag rang gi ldog pa nas 'dod pa yin gyi /
gang zag gi mtshan gzhi rnam shes la de ltar 'dod pa ma yin no / /
zhes gsungs pa'i phyir / /
! / /
gang phyir nam mkha' dri ma med la zla snang gsal bar ster ba yi /
zhes sogs kyi skabs su /
rnam pa gsum las /
dang po la kha cig /
byang sems rgyun mtha' ba des /
shes sgrib spangs pa /
yang dag mtha' mngon du byas pa /
stong nyid la mnyam par gzhag bzhin du ji snyed pa'i chos thams cad mngon sum du rtogs pa /
mtshan dpes spras pa'i de'i lus longs skur gnas gyur ba dus mnyam pa'i sgo nas chos sku mngon du byed pa yin zer na /
byang sems rgyun mtha' ba'i lus longs skur 'gyur bar thal /
dam bca' 'thad pa'i phyir /
'dod na /
de'i lus chos can /
khyod longs skur mi 'gyur bar thal /
khyod gzugs yin pa'i phyir /
der thal /
mtshan dpes spras pa'i lus yin pa'i phyir /
'bras bu 'grub pa'i rim pa la kha cig /
dang por ye shes chos sku /
des bdag rkyen byas nas longs sku /
des bdag rkyen byas nas mchog gi sprul sku thob pa yin zer na /
shes bya chos can /
ye shes kyi tshogs mthar phyin zhing /
bsod nams kyi tshogs mthar ma phyin pa'i gang zag cig yod par thal /
ye shes chos sku thob /
gzugs sku ma thob pa'i gang zag cig yod pa'i phyir /
der thal /
rnam mkhyen skad cig dang po thob ma thag pa'i gang zag des ye shes chos sku thob /
gzugs sku ma thob pa'i phyir /
der thal /
khyod kyi sku gsum thob pa'i rim pa de 'thad pa'i phyir /
'o na /
chos sku thob zin nas /
gzugs sku'i rgyu bsod nams kyi tshogs la slob dgos cig yod par thal /
'dod pa'i phyir /
gzhan yang /
rang bzhin gnas rigs ngo bo nyid skur gnas gyur zin kyang rgyas 'gyur gyi rigs kyi nus pa yongs su ma rdzogs pa'i gang zag cig yod par thal /
dam bca' 'thad pa'i phyir /
'dod na /
rgyas 'gyur gyi rigs rgyud la ldan pa'i sangs 'phags yod par thal lo / /
gzhan yang /
byang sems rgyun mtha' ba sangs rgyas ma thag pa'i tshe de sangs rgyas ma yin par thal /
de'i tshe sku gsum gang rung ma yin pa'i phyir /
rtags sla /
kho na re /
'grel pa don gsal las /
rnal 'byor pas kun rdzob du gzugs kyi sku'i snang ba bskyed pa'i sgo nas zhes bshad pa mi 'thad par thal /
ye shes chos skus gzugs sku gnyis kyi snang ba mi bskyed pa'i phyir /
der thal /
des longs sku'i snang ba mi bskyed pa'i phyir /
der thal /
des longs sku mi bskyed pa'i phyir /
rtags khas /
gzhan yang /
ye shes chos skus longs sku skyed par thal /
de ye shes chos sku'i bdag rkyen las grub pa'i phyir /
der thal /
de ye shes chos sku'i 'phrin las yin pa'i phyir /
gdul bya'i skye bo'i snang ba la brten pa'i las de'i bdag po la brten nas byung ba rnams ni chos kyi sku yin no / /
zhes gsungs pa'i phyir /
zer na /
thal 'gyur snga ma la /
longs sku chos can /
khyod longs sku skyed byed yin par thal /
longs sku'i snang ba skyed byed yin pa'i phyir /
khyab pa khas /
rtags der thal /
gdul bya'i mig shes la longs skur snang ba skyed byed yin pa'i phyir /
der thal /
longs sku 'dzin pa'i gdul bya'i @# / /
mig shes skyed pa'i phyir /
lung gnyis pa dang 'gal ba'i skyon med /
de'i don /
longs sku rang gi bdag rkyen du gyur ba'i ye shes chos sku'i bdag rkyen las grub pa'i don yin pa'i phyir /
ye shes chos skus gzugs sku gnyis kyi snang ba bskyed pa'i don ye shes chos sku de nyid gzugs sku gnyis su snang ba'i don yin zer na /
'o na /
longs sku dang /
de'i sku dngos kyi gdul bya gnyis kas longs sku la bltas pa de'i tshe gnyis ka'i mig shes la /
de'i rgyud kyi ye shes chos sku longs skur snang ngam /
longs sku la mi snang zhing /
gdul bya la snang ba tsam yin /
dang po ltar na /
longs sku la de ma yin la der snang gi 'khrul snang yod par thal /
de la rang rgyud kyi ye shes longs sku ma yin bzhin du snang ba'i snang ba yod pa'i phyir /
der thal /
dam bca' 'thad pa'i phyir /
'dod na /
mi 'thad par thal /
longs sku 'khrul pa spangs pa'i gang zag yin pa'i phyir /
gnyis pa ni /
gzugs sku gdul bya'i gzhan snang tsam yin par thal /
dam bca' gnyis pa 'thad pa'i phyir /
'dod mi nus te /
las ma byas pa dang phrad pa dang /
byas pa chud zos pa sogs nyes pa ? du ma'i gnas su 'gyur ba'i phyir / /
! rang lugs la /
chos gzugs kyi sku gnyis kyi go 'phang cig car du mngon du byed pa dang /
ye shes chos skus gzugs sku'i snang ba skyed pa'i don /
des bdag rkyen byas pa la brten nas gdul bya rang rang gi skal ba dang 'tshams par gdul bya'i mig shes la gzugs sku'i snang ba bskyed pa'i don yin pa'i phyir / /
! / /
gsum pa rtsod pa spong ba la /
kho na re /
sangs rgyas kyi sar bem pos bsdus pa'i rdul yod par thal /
sangs rgyas kyi sar ye shes chos sku'i bdag nyid ma yin pa'i gzugs yod pa'i phyir /
zer na /
ma khyab /
der thal /
sangs rgyas kyi sar ye shes chos skus bdag rkyen byas pa'i gzugs yod pa'i phyir /
der thal /
des gdul bya'i mig shes la snang ba bskyed pa'i snang rgyu'i sangs rgyas kyi sa'i gzugs yod pa'i phyir /
kho na re /
sangs rgyas kyi sar bem pos bsdus pa'i gzugs yod par thal /
sangs rgyas kyi sar phyi rol gyi don yod pa'i phyir /
der thal /
spyir phyi rol gyi don yod pa gang zhig /
sangs rgyas kyi sar phyi rol gyi gzugs dang nang gi shes pa yod pa'i phyir /
zer na /
ma khyab /
rtags der thal /
der phyi stong ba nyid sogs yod pa'i phyir / /
! / /
ji ltar snod kyi dbye bas mkha' la dbye ba med de ltar / /
zhes sogs kyi skabs su /
rnam pa gsum las /
dang po la /
kha cig /
rnam mkhyen gyi dus gsum cig car du mngon sum du rtogs te /
des da lta'i dus su 'das pa 'das pa'i dus ji ltar 'byung ba bzhin dang /
ma 'das pa ma 'ongs pa'i dus ji ltar 'byung ba'i tshul rnams ji lta ba bzhin rtogs pa'i phyir /
des na rnam mkhyen gyi dus gsum cig car du rtogs na dus gsum cig car du grub mi dgos te /
mkhyen dus dang grub dus mi gcig pa'i phyir te /
gzhi gcig tu shes bya thams cad mkhyen na gzhi der shes bya thams cad yod mi dgos pa'i phyir /
der thal /
mkhyen pa der mkhyen rgyu'i chos de der yod mi dgos pa'i phyir /
zhes gsungs de la kha cig /
rnam mkhyen gyis sa myug gnyis cig car du rtogs par thal /
dam bca' 'thad pa'i phyir /
'dod na /
sa myug cig car du grub par thal lo / /
zhes gsung yang skyon ma song ngo / /
kho rang gi lugs 'jog pa na /
rnam mkhyen gyi ji lta ba rtogs pa'i dus shes bya thams cad mngon sum du mkhyen yang rnam mkhyen gyi shes bya thams cad gcig tu mi mkhyen no / /
zhes gsung /
dam bca' dang po la skyon 'phen pa kha cig /
dus gsum cig car du rnam mkhyen gyis rtogs par thal /
rnam mkhyen gyis dus gsum cig car du rtogs pa'i phyir /
zer na /
ma khyab /
rtags khas /
dus gsum cig car du tshad mas rtogs par thal /
'dod pa'i phyir /
'dod na /
dus gsum cig car du tshad mas grub par thal /
'dod pa'i phyir /
'dod na /
dus gsum cig car du grub par thal lo / /
des skyon brjod tshul de yang dam bca' dang po la ma song zhing /
lugs gnyis pa la yang /
rnam mkhyen gyis dus gsum cig car du rtogs par thal /
rnam mkhyen gyis da ltar brtogs+pa'i dus su 'das pa yang mngon sum du rtogs /
ma 'ongs pa yang mngon sum du rtogs pa'i phyir dang /
ma khyab na dus gsum cig car du rtogs pa'i ming brdas bzhag pa tsam yin pa'i phyir /
lugs dang po mtshungs @# / /
med chos rje'i bzhed pa yin zhing dus gsum mkhyen tshul skyon med do / /
de ltar byas na /
rnam mkhyen gyis de ring gi dus su kha sang+phan chad kyi dngos po dang sang+phan chad kyi dngos po mkhyen no byas pa la /
kha cig /
rnam mkhyen gyis kha sang+gi bum pa de ring gi dus su rtogs par thal /
rnam mkhyen gyis de ring gi dus su kha sang+gi bum pa rtogs pa'i phyir /
'dod na /
kha sang+gi bum pa de ring gi dus su grub par thal lo / /
zer na /
mkhyen dus dang /
grub dus mi gcig pa'i sgo nas lan btab zin no / /
rnam mkhyen gyis dus gsum mkhyen tshul de tsam gyis go nus so / /
des bden gnyis mkhyen tshul la ji lta ba rtogs pa'i rnam mkhyen gyis ji snyed pa mi mkhyen /
ji snyed pa mkhyen pa'i rnam mkhyen gyis ji lta ba mi mkhyen zer na /
bden gnyis las /
mkhyen pa'i skad cig gcig gis ni / /
shes bya'i dkyil 'khor kun khyab can / /
zhes gsungs pa mi 'thad par thal /
dam bca' 'thad pa'i phyir /
'dod mi nus /
de la kho na re /
ji lta brtogs+pa'i rnam mkhyen chos can /
khyod gnyis snang nub pa'i mkhyen par thal /
ji lta ba la gnyis snang nub pa yin pa'i phyir /
'dod na /
ma yin par thal /
gnyis snang dang bcas pa'i mkhyen pa yin pa'i phyir /
zer na /
ma khyab /
rtags der thal /
ji snyed pa la gnyis snang dang bcas pa'i mkhyen pa yin pa'i phyir /
rnam mkhyen chos can du bzung nas /
rang yul la gnyis snang bcas nub la yang lan 'debs tshul 'dis shes so / /
kha cig /
rnam mkhyen gyis rnam mkhyen dngos su ma rtogs zer na /
rnam mkhyen chos can /
khyod rnam mkhyen gyis dngos su rtogs par thal /
des khyod khyod kyi rnam pa shar nas rtogs pa'i phyir /
ma grub na /
des khyod shugs la rtogs par thal /
khyod des rtogs pa gang zhig /
de la khyod kyi rnam pa ma shar ba'i phyir /
dang po ma grub na /
de chos can /
khyod gzhi ma grub par thal /
khyod thams cad mkhyen pa'i ye shes kyi gzigs pa las log pa'i phyir te /
rnam mkhyen thams cad mkhyen pa'i ye shes gang zhig /
des khyod ma gzigs pa'i phyir /
dang po sla /
phyi ma khas /
shugs la rtogs pa 'dod zer na /
de mi 'thad par thal /
Tik chen las /
mi snang yang /
rtogs pa'i shugs rtogs sangs rgyas la bzhag tu mi rung ba'i phyir /
zhes gsungs pa'i phyir /
kho na re /
rnam mkhyen chos can /
khyod rnam mkhyen la mi snang bar thal /
khyod rnam mkhyen la gnyis snang dang bcas nub gang rung gi sgo nas mi snang ba'i phyir /
gnyis snang dang bcas pa'i sgo nas mi snang ba ma grub byas pa la /
kho na re /
rnam mkhyen chos can /
khyod rnam mkhyen dang gnyis yin par thal /
khyod rnam mkhyen gyis gnyis snang dang bcas te rtogs pa'i phyir /
zer na /
ma khyab /
'o na /
ji lta ba rtogs pa'i rnam mkhyen chos can /
khyod stong nyid dang gnyis ma yin par thal /
khyod stong nyid la gnyis snang nub nas rtogs pa'i phyir /
rtags gnyis pa ma grub na /
rnam mkhyen chos can /
khyod rang rig du thal /
rang yul du gyur pa'i kun rdzob bden pa la gnyis snang nub pa'i blo yin pa'i phyir /
der thal /
rnam mkhyen la gnyis snang nus pa'i blo yin pa'i phyir /
kha cig /
rnam mkhyen gyis rnam mkhyen gnyis snang nub pa'i sgo nas rtogs par thal /
rnam mkhyen gyis rnam mkhyen rang nyid las tha dad ma yin par rtogs pa'i phyir te /
rang nyid dang gcig tu rtogs pa'i phyir /
zer na /
rnam mkhyen chos can /
khyod don dam bden pa yin par thal /
khyod la gnyis snang nub pa'i blo yod pa'i phyir /
spyod 'jug dang Tik las shugs rtogs kyi ming 'dogs mi 'dogs gang yin kyang rnam mkhyen gyis rnam mkhyen gyi rnam pa ma shar bar rtogs gsungs pa la /
cung zad 'bul na /
sangs rgyas kyi ye shes chos can /
khyod sangs rgyas kyi ji snyed pa mkhyen pa'i ye shes kyis mngon sum du rtogs par thal /
khyod de dang tha dad gang zhig /
khyod dang grub sde dbyer med kyi chos yin pa'i phyir /
'dod na /
sangs rgyas kyi ye shes chos can /
khyod sangs rgyas kyi ye shes kyis mngon sum du rtogs par thal /
khyod sangs rgyas kyi ji snyed pa mkhyen pa'i ye shes kyis mngon sum du rtogs pa'i phyir /
rtags khas /
ma khyab /
kun rdzob bden pa sangs rgyas kyi ye shes kyis mngon sum du rtogs pa'i sgrub byed med par thal /
ma khyab pa de'i phyir /
'dod na /
sangs rgyas kyi ye @# / /
shes la sangs rgyas kyi ye shes snang bar thal /
des de mngon sum du rtogs pa'i phyir /
'dod na /
de la de'i rnam pa shar bar thal /
'dod pa'i phyir /
des na rnam mkhyen gyis rnam mkhyen shugs la rtogs pa Tik chen gyi gsung pa dang 'gal ba gong du bsgrubs zin /
rnam mkhyen la rnam mkhyen gyi rnam pa ma shar bar 'dod pa yang mi 'thad par thal /
Tik chen las /
rnam pa ma shar par rtogs pa 'di pa'i lugs ma yin pa ni rigs pa drug cu pa'i 'grel bar gsal bar bshad do / /
zhes gsungs pa'i phyir /
gzhan yang /
rnam mkhyen chos can /
khyod la rnam mkhyen gyi rnam pa shar bar thal /
khyod la de mi rtag pa'i rnam ba shar ba gang zhig /
rnam mkhyen dang de'i mi rtag pa gnyis yul dus gang la ltos te yang grub sde dbyer med yin pa'i phyir /
dang po ma grub na /
rnam mkhyen chos can /
rnam mkhyen la khyod mi rtag pa'i rnam pa shar bar thal /
khyod 'dus byas yin pa'i phyir /
rnam mkhyen dang tha dad pa'i rgyu mtshan gyis kyang sgrub bo / /
gzhan yang /
rnam mkhyen la rnam mkhyen gyi rnam pa shar bar thal /
rnam mkhyen du gyur pa'i rnam par shes pa la kho rang gi rnam pa shar ba'i phyir /
ma grub na der thal /
de'i 'khor du gyur ba'i 'du shes la rnam mkhyen gyi rnam pa shar ba'i phyir /
khyab ste /
de gnyis mtshungs ldan rnam pa lnga mtshungs yin pa'i phyir /
rtags der thal /
rnam mkhyen dang tha dad pa'i sangs 'phags kyi rgyud kyi mkhyen pa yin pa'i phyir /
des na rgyal tshab rjes shugs la mngon sum du rtogs pa'i gsung rigs byung ba la dpags na /
rnam mkhyen gyis rnam mkhyen dngos su ma rtogs kyang mngon sum du rtogs par bzhed pa dang / /
mkhas grub rin po ches rnam mkhyen gyis rnam mkhyen gnyis snang nub pa'i sgo nas dngos su rtogs par bzhed /
rnam pa gnyis khas des de gnyis snang dang bcas pa'i tshul gyis rtogs na kho rang kho rang dang tha dad du 'gal ba 'phen pa 'dra zhing /
rgyal tshab rjes rnam mkhyen gyis rnam mkhyen gnyis snang nub pa'i sgo nas rtogs na don dam bden par thal ba ldog du med /
zhes gsungs pa la /
stong thun las rnam mkhyen gyis rnam mkhyen gnyis snang nub pa'i sgo nas rtogs na rnam mkhyen don dam bden pa min dgos par thal /
des de ltar rtogs na des rang nyid rang nyid dang tha mi dad du rtogs dgos /
de ltar na des rang nyid rang nyid dang gcig tu rtogs dgos /
des rnam mkhyen dang gcig tu rtogs na kun rdzob bden par rtogs dgos par gsung zhing rnam pa gnyis kas gnyis snang bcas nub kyi don tha dad kyi snang ba bcas nub kyi don la mdzad pa 'di la dpyad na /
rnam mkhyen gyis don dam bden pa gnyis snang dang bcas pa'i sgo nas rtogs par thal /
des de tha dad kyi snang ba dang bcas pa'i sgo nas rtogs pa'i phyir te /
des don dam bden par rang las tha dad par rtogs pa'i phyir /
rtsa bar 'dod mi nus par grags /
gzhan yang /
rnam mkhyen gyis bden gnyis gzigs tshul la khyad par med par thal /
des don dam bden pa dang rnam mkhyen gzigs tshul gnyis la khyad par med pa'i phyir /
der thal /
gnyis ka gnyis snang nub pa'i sgo nas gzigs pa'i phyir /
'dod mi nus te /
mkhyen pa gcig nyid kyi yul bden pa gnyis la ltos te gzigs tshul mi 'dra ba gnyis kyi sgo nas gzigs pa sangs rgyas kho na'i khyad chos su gsungs pa dang 'gal ba'i phyir /
gzhan yang /
de rtogs tshul mtshungs pa mi rigs par thal /
ji lta ba gzigs pa'i ngor ji snyed pa ma gzigs /
ji snyed pa gzigs pa'i gzigs ngor ji lta ba ma gzigs pa dang /
rang 'grel las /
dngos po byas pa can la ma reg par rang bzhin 'ba' zhig mngon gyur mdzad pas de nyid thugs su chud pa'i sangs rgyas zhes brjod do / /
zhes gsungs pa'i phyir /
gzhan yang /
gang zag rang rkya thub pa'i rdzadyod kyis stong ba'i stong nyid mngon sum du rtogs pa'i nyan thos kyi mthong las /
gang zag rang rkya thub pa'i rdzas yod kyi stong pa'i stong nyid la gnyis snang nub pa dang /
dman lam sngon ma song gi theg chen sbyor lam chos mchog stong nyid la gnyis snang nub par thal /
rim pa bzhin du /
yul gnyis rang nyid las tha dad par snang ba'i tshul gyis rtogs pa'i phyir /
phyi ma 'dod mi nu @# / /
sa las /
gnyis snang nub pa ltar snang gi nub pa ni ma yin no / /
zhes gsungs pa'i phyir /
kha cig /
mkhas grub rjes rnam mkhyen gyis rnam mkhyen dngos su rtogs kyang de la de'i rnam pa ma shar ba dang mi snang bar bzhed pa yin zer na /
de mi 'thad de /
de ltar bzhed pa gsung las mi gsal zhing /
mi snang yang rtogs pa'i shugs rtogs sangs rgyas la bzhag tu med pa'i phyir /
zhes pa'i gsung 'di sgra sor bzhag du mdzad par snang ba'i phyir / /
! rang lugs la /
rnam mkhyen gyis rnam mkhyen gnyis snang dang bcas pa'i sgo nas gzigs pa dang /
gnyis snang bcas nub kyi don kun rdzob kyi snang ba dang bcas nub la byed pa dang /
ji lta ba gzigs pa'i rnam mkhyen gyi ji lta ba gnyis snang nub pa'i sgo nas gzigs /
ji snyed pa gnyis snang dang bcas pa'i sgo nas gzigs dgos pas /
ji lta ba gzigs pa'i ngor ji snyed pa med pa sogs yin yang /
rnam mkhyen gyis bum pa'i chos nyid gzigs pa'i ngor ka ba'i chos nyid gzigs pa dang /
ka ba gzigs pa'i ngor bum pa gzigs pa sogs khas blangs dgos te /
de rnams ji lta ba dang /
ji snyed par rigs mthun pa'i phyir /
'dir ma bshad pa ni gong du don dam bden pa'i ngo bo ngos 'dzin gyi skabs las shes par bya'o / /
rnam mkhyen gyi dus gsum cig car du mkhyen pa 'di dang /
gnyis snang bcas nub kyi snang ba kun rdzob kyi snang ba bcas nub la byed pa dang /
sangs rgyas kyi ye shes la ni ji lta ba gzigs pa'i gzigs ngor kun rdzob kyi snang ba nub pa la byed pa rje'i dgongs par 'gro ba yod pas yid ches kyi gnas su mdzod cig /
! / /
gsum pa rtsod pa spong ba la /
kho na re /
bum pa med pa chos can /
khyod don dam bden pa yin par thal /
bum pa bden med du mngon sum du rtogs pa'i theg chen mthong lam bar chad med lam gyi ngor khyod don dam bden pa yin pa'i phyir /
zer na /
ma khyab /
rtags gsal sla /
'o na /
bum pa med pa chos can /
khyod don dam bden pa yin par thal /
bum pa bden par grub ma grub dpyad pa'i dpyad mthar khyod don dam bden pa yin pa'i phyir /
rtags gsal sla /
gzhan yang /
yod pa chos can /
khyod don dam bden pa yin par thal /
rgyun mtha'i bar chad med lam gyi ngo bor khyod don dam bden pa yin pa'i phyir /
zhes zer ba la /
kho na re /
khyod gzhi grub na /
khyod don dam bden par grub ma grub dpyad mthar khyod med pas khyab par thal /
buM pa bden par grub ma grub dpyad mthar bum pa med pa'i phyir /
zer na /
ma khyab /
'dod na /
bden med chos can /
der thal /
de'i phyir /
'dod na /
bden med bden par grub ma grub dpyad mthar bden med yod par thal /
de ltar dpyad pa'i mthar bden par grub pa rdul tsam yang med pa'i phyir /
kho na re /
rnam mkhyen gyis ji lta ba gzigs pa'i gzigs ngor ji snyed pa yod par thal /
de sruji lta ba la rtse gcig tu mnyam par bzhag pa'i ngor ji snyed pa yod pa'i phyir /
zer na /
ma khyab /
ma grub na der thal /
des ji lta ba la mnyam par bzhag bzhin pa'i ngang nas gdul bya'i bsam pa dang khams dang /
bag nyal thams cad mngon sum du rtogs nas gzhan don phrin las rgyun mi 'chad du mdzad pa'i phyir / /
! / /
smras pa /
zab mo'i gnas 'di shin tu rtogs par dka' / /
bdag blo byis pa ngas ? kyang byis pa'i blos / /
khyad par 'byung bzhi rgas pa'i grib sos non / /
nor 'khrul mchis na mkhas rnams bzod pa bzhes / /
'dis mtshon dus gsum bsags pa'i dge ba rnams / /
ma gyur 'gro ba kun gyi dge rtsa dang / /
gcig tu bsdus nas byang chub chen por bsngo /
bslu med rten 'brel zab mos 'grub gyur cig /
deng nas bzung ste tshe rabs thams cad du / /
dal 'byor rten la rab tu 'byung 'gyur zhing / /
theg chen dge ba'i bshes kyis rjes bzung nas / /
lam mchog sgrub pa'i rten rnams tshang bar shog /
thub pa'i dbang po'i drang nges mdo sde'i don / /
shing rta chen pos ji ltar bkral ba ltar / /
dri med gsal mdzad blo bzang grags pa'i lugs / /
myur du rtogs nas 'gro la 'doms par shog /
ces pa 'di ni don gnyer can 'ga' zhig gis mtha' chod pa'i rgal brtag cig gyis zhes nan gyis bskul ba'i ngor dge slong dge 'dun bstan pa dar @# / /
rgyas kyi byang rtse'i gtsug lag khang du sbyar ba 'dis zab mo'i bstan pa phyogs dus gnas skabs thams cad du dar zhing rgyas la yun ring du gnas par gyur cig /
! / /
oM swa sti /
nyi ma'i gnyen gyi gsung gi 'od zer gyis / /
mchog dman byang chub bsgrod+lam gsal mdzad de / /
der 'jug bgrang yas rgyun mi chad bzhin du / /
theg chen gru gzing+s+d+man mtshor bying zhes zer / /
de tshe dpal ldan klu yi dbang po yi / /
blo gros 'phrul gyi 'khor los nyer drangs nas / /
dbu ma'i lta ba rin chen dbyignor gyis / /
'dzam gling khyab par mdzad de e ma mtshar / /
ma rtogs log rtog tsha bas gdungs sel du / /
zla ba'i legs bshad ga bur bdud rtsi'i chab / /
mchog tu mkhyen pa'i gter gyis bsngags pa ltar / /
ma nor gsal gzigs 'jam mgon bla mar 'dud / /
mgon de'i ring lugs 'dzin la mkhas grub zhes / /
snyan pa phyoD khyab dge 'dun bstan dar ba'i / /
rtsa 'jug rnam bshad gnyis kyi dgongs pa'i don / /
ji bzhin gsal byed dbu ma'i mtha' dpyod 'di / /
dang ba'i sems ldan dge sbyong byams pa nas / /
bar bzhengs 'di 'brel bsod nams gang thob des / /
rgyal ba'i bstan dang khyad par zab mo'i lam / /
bshad dang sgrub pa'i sgo nas rgyas gyur cig /
lha mi'i 'dren mchog rgyal dbang yab sras sogs / /
bstan 'dzin dam pa sku tshe mdzad 'phrin rgyas / /
khrims ldan sde rnams mkhas grub tshogs kyis 'gengs / /
bstan pa'i rgyal mtshan phyogs brgyar 'dzugs+g+yur cig /
gang dag rgya chen thos pa'i rgya mtsho cher / /
rnam dag bsam sgom brtan po'i gru bcas nas / /
don gnyis nor bu'i gling du son pa las / /
kun gyi re skong grangs yas dar rgyas shog /
mthar 'dzin mun par 'phyin? pa'i nyaMs thag rnams / /
spros bral ye shes snang ba'i bdag po dang / /
phrad de yang dag dbu ma'i lam du 'dzud / /
srid zhi'i mtha' las myur du brgal gyur cig /
rgyal dang de sras dam chos bden mthu dang / /
bstan bsrung dam can rgya mtsho'i mthu stobs kyis / /
'di skad smon pa 'grub la bgegs+kun zhi / /
mthun rkyen kun tshang dge mtshan rab rgyas shog / /
dge legs 'phel / / / /
b
