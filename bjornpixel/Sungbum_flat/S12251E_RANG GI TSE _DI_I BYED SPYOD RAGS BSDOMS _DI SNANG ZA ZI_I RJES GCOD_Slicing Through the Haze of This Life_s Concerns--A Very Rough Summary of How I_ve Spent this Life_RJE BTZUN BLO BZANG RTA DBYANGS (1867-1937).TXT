@# / /
rang gi tshe 'di'i byed spyod rags bsdoms 'di snang za zi'i rjes gcod ces bya ba bzhugs so / /
@## / /
don dam tha snyad skyabs gnas dkon mchog gsum / /
bdag cag nyon mongs 'gro la thugs rjes gzigs / /
don gyi snying bos dben pa'i byung rgyal gtam / /
cal col smra la dgongs tshoms mi mdzad gsol / /
thog med dus nas ngan song 'khor bar 'khyams / /
da res stes dbang dal 'byor rten rnyed kyang / /
lha chos ma byas lang tsho yol zin pa / /
bdag 'dra'i gtam rgyud mkhas blun bzhad gang yul / /
de ltan yang 'brel ldan bcol chung 'gas / /
bla rkan khyod kyi tshe 'di'i kun spyod kyi / /
lo rgyus rags rim ci 'dra smros shig ces / /
kha lce 'then pa'i lan du 'di skad lo / /
'dzam gling byang phyogs khal kha'i dbus ru smad / /
g+ho bi us dzing gung gi sa @# / /
cha'i mthil / /
dar lcog can ri'i mdun shod brag dkar de / /
kho bo a ma las thon sa cha yin / /
rigs rus ya rabs tshe nor chos ldan yang / /
pha ma mi gzhi legs shing shes rig gsal / /
skyes khyim mtha' gnyis bral zhing dge mtshan ldan / /
spun zla ming sring bcu yi bzhi bar skyes / /
mir chags skabs su a ma'i rmi lam du| |bla ma zil che rtse zhwa chos gos can / /
gsung rab po ti mang bo bsnams kyin phebs / /
byin rlabs zhus par chos des mgo nas gnon / /
de la sogs pa'i mchin ltas bzang po dang / /
skyes pa'i gza' skar dus sbyor brtags dpyad kyis / /
bu 'di chos ldan zhig tu los 'gyur zhes / /
phyi nang rtog ldan mi rnams mthun par gleng / /
zhag gsum lon cing btsas ston byung ba'i skabs / /
slob dpon rje dang a khu bla ma yis / /
chos brgyad gsung sgrog bsangs dang khrus chog gis / /
gtsang bar bsgrubs shing bka' bsko byin rlabs gnang / /
de dus khyim mtshes a ne rgan mo zhig /
bu 'di rgyun par nam mkhar blta sogs kyis / /
mchog gi bsod nams can du nges so zhes / /
mchod me li ting can zhig skyes su ster / /
nam yang du skad mi 'don nyin dus su / /
gnyid log mi spro rgya mthongs nam mkhar ram / /
lha rten phyogs la cer rer blta ba'i rgyus / /
a mas lkugs pa min nam ha las zer / /
ring min mes mo a nes mthong nas slar / /
bany+tsa rak+Sha'i glegs bam bsnams yong ste / /
nged la bu tsha mang rung bu 'di la / /
pha mes rten 'di gtad ces ster nas song / /
bar bar sna cham thebs 'drar a khu nas / /
mnol bsangs btang bas bsal zhing mi gsos na'ang / /
slob dpon pak+shis sho mo rgyab nas ni / /
ya mtshan gsung zhing ske la gzan phran dkris / /
a mar cho ga rjes bzlos dge bsnyen gyi / /
sdom pa 'bogs tshul byas pas yang yang gsos / /
lo gnyis yan gyi bya spyod dran rgyu med / /
gsum thog dbyar thar ral ba breg tshul dang / /
ston dgun ming srid rtsed mo rtses pa dang / /
khyim mtshes sa cha'i rnam pa deng yang gsal / /
kho bos ho sho'u chos sde'i sa ru phyin / /
khri blar sdod cing dril TAm 'khrol ba las / /
kha btags mang bo bsnams yong khyed tsho li / /
ster ces a ma nyid la yang yang lab / /
lo de'i dgun kha sring mo zhig bcas pas / /
btsog go zer@# / /
zhing a ma las bros nas / /
a khu bla ma'i sku drung nyin mtshan du / /
bcar bzhugs song zhes nang mi kun gyis zer / /
na tshod bzhi thog yig klog slob phrug zhig /
mthong nas a khu nyid la u tshugs kyis| |mgo yig brir bcug slob dpon pak+shi nas / /
dbu tshugs nyi ma gsum ring byang bar slob / /
de nas gang blo skyabs 'gro dga' lha bcas / /
a khur yig klog zhus pas blor 'dzin cing / /
de phyin phal cher rang nyid yig klog dang| |a khus klog mtshams 'jog ngos chos spyod dang / /
bskang gso bcu skor kun rig bde gsang sogs / /
hu re'i 'don cha yongs rdzogs blor chud byas / /
de yi zhor la gzab gshar yig 'dri dang / /
rtsis skor chang chung chos skad bsgyur ba sogs / /
bslab cing gang mthong lha sku'i ngos 'dzin la / /
chung nas bzang bas mi rnams ngo mtshar 'dzin / /
lo bzhi lnga'i thog rim bzhin beg ge dang / /
'brum las dkon mchog thugs rjes bde bar thar / /
lo drug lon che bro 'tshal zhig byung bas / /
zhwa gos lham gsar gri dang sked rgyan sogs / /
rim gro'i rdzongs char bzhag dus a ma la / /
kho bos tshogs la 'gro tshe gzan dgos pas / /
de yi rgyu ras ma btang zhig zer bas / /
thams cad dga' zhing la las du ba'ang byung / /
gsos te byams pa gling bskor la phyin pas / /
dka' bcu rnam gnyis tshogs gleng byed pa mthong / /
shin tu ngo mtshar skye zhing de phyin chad / /
rkang lag brdeb nyid 'khor gsum bskor ba sogs / /
de yi lad mos spun zla rnams dang rtsed / /
kho bos da lta hu re chen mor phyin / /
dge bshes dka' bcu 'gyur zhes lab brdol smra / /
a phas bu 'di hu re'i dge bshes gcig /
chos mtshams ring la thon nas yong 'dra bas / /
chos mtshams bla mar 'bod ces ku re byed / /
rtsed mo'i sar yang lha khang rten bzhengs dang / /
khri 'don mchod ston lta bu byed do skad / /
lo bdun lon tshe gzhis dgon tshogs su zhugs / /
de tshe mi phrug mang pos kho bo la / /
dung khu chos rjes mnyam zhugs gcig shos la / /
du ha sman rams pa zhes ming 'dogs te / /
rjes su gnyis ka'ang don mthun lta bur song / /
der yang 'du khang byi bdar sku brnyan rnams / /
dgram dang mchod gtor bsham sogs byung res kyis / /
dge g.yog dgon gnyer rnams la grogs dan dang / /
tshogs gral nang du'ang bla ma dbu mdzad sogs| |gang yang las rogs sgrub la go chod ces / /
mchog dman bar ma yongs kyis skyabs 'jug bzang / /
phyugs skyong las la ha cang me spro bas / /
pha mas bsgo yang rang gi spun rnams la / /
gla rngan ci bder bstabs shing 'byol thabs 'tshol / /
khyim mtshes bzang ngan gang du phyin na yang / /
lha rten chos gsum gang yod 'dri rmed cing / /
nga la blta ru bgyi zhes slong ba na / /
tshang mas bstan cing nyams sad ya mtshan byed / /
gnas bskor pa 'dra 'ongs tshe 'gro 'ong gi |gnas dang rten sogs zhib par 'dri rmed dang / /
mgul rten mchan dpe yan chad slong dkrugs byed / /
khong tshos kun bstan bsngags brjod byas nas song / /
rjes su res 'ga' a mas rtsig rtsig btang / /
de tshe lha ldan se 'bras dge sogs kyi / /
gtam rgyud thos tshe tshogs chos rnams 'dra / /
snying la 'char zhing mig nas mchi ma ba rnang / /
'on kyang las smon shugs ni zhan pa'i rgyus / /
gnas mjal rgyu rkyen ma 'dzom na tshod rgas / /
bcu gsum lon te hu rer phyin byas kyang / /
a khu bla mas brtse gdung che ba'i stabs / /
ha cang chung zer lo 'ga' 'gror ma bcug /
de bar slob dpon dka' bcu pa yi drung / /
rnam thar blo sbyong thor bu mang bo gsan / /
ho shUr l-I tho gza' lnga'i rgyugs @# / /
sprod song / /
byis pa'i dus su bsam med du g.yengs pa'i byed spyod dran pa'i yul du gyur pa rnams so /
! /
de tshe ho sho'u spyi so'i chos grwa ru / /
bla dpon rnam pas dbang med 'bed byung ste / /
re zhig der phyin mkhan chen dam pa yi / /
zhal mjal gsung gi bdung rtsi mang du nod / /
der ni tho yon dka' bcu lags mjal zhing / /
rting bskul dgongs zhus len rogs gnang ba'i rgyus / /
hu re chen mor phyin pa'i go skabs rnyed / /
'phral du gdan sar 'byor te las smon gyi / /
shugs kyis blo gling chos grwar bzhugs par gyur / /
smra dbang 'jigs byed mtshan can gus pas bsten / /
kha dog sgrub byed dang po brtsi gi nang tshe / /
gzhan rnams rang gis rig pa bsgre byas nas / /
brtsis thub phyung bas bla ma'ang thugs mnyes shing / /
bsdus tshan phyi ma phyi ma brtsi gnang bas / /
chos thog gsum ring 'dzin grwa gsum par son / /
de tshe la ba rje skyabs mgon mchog dang mjal / /
chos 'brel zhus pas sham+b+ha lar 'khrid gsung / /
de skabs grwa tshang chos spyod skor rnams dang / /
rgyan 'jug sdud gsum blor 'dzin rgyugs sprod byas / /
brtsi? bzhig skyor skabs shog ring tshar gsum tsam / /
bklags te blor 'dzin thub pas mngon rloms kyang / /
rjes su bsams na spobs pa myur ba dang / /
mang ba'i bdud las de nas 'jug pa 'dra / /
gzhan yang dge rgan blo bzang bkra shis dang / /
dpal ldan rdo rje las kyang sbyor brtsi sgos / /
sa grwa'i slob gnyer song zhing blo rtags yang / /
bshes gnyen ngag dbang rin chen zhabs la gtugs / /
dpe khring rtags gsal zhib smin lhug par stsal / /
bla ma rnams kyi zhabs tog gang babs dang / /
sgos su drin can 'jigs byed mtshan can gye / /
phyag g.yog chang chung lo lnga'i bar du bsgrubs / /
khong las 'jigs byed dpa' gcig dbang chen dang / /
chos rgyal rnam gsum rjes gnang bka' drin nos / /
gzhung gsar dgun kha legs bshad snying po yi / /
sems tsam skor ni sku drung mdzub khrid dang / /
sbrags te blor 'dzin byas pas thugs dgyes mdzad / /
gzhung gong dpyid ka dbu ma'i drang nges kyi / /
zhib bshad stsal nas dbyar rar sku gshegs pas / /
mya ngan khang bur bzhugs shing 'das mchod bsgrubs / /
de nas dge rgan lhag ma rnams gsum dang / /
khyad par skyor dpon rje yi bka' drin gyis| |gzhung gsar lo gnyis rtsod grwar blo gzhol rgyus / /
nyen kor 'dzin grwar ang dang thon no lo / /
gzhung gong nas bzung lo ni bzhi lnga'i ring / /
bka' 'gyur mdo phyogs 'dul ba ma gtogs dang / /
byams pa dang 'brel chos skor nyi shu sogs / /
rtsa 'grel sbyar te klog pa'i dal ba'ang bsten / /
sgos su nyi khri dag gtugs nyi snang dang / /
gser 'phreng rnam bshad gung bsgrigs blta rtog gis / /
mdo rgyan rtsa 'grel yin tshul rags rim go /
grwa tshang bdun gyi phar phyin che khag bklags / /
de dag bar du'ang pha chos bu chos dang / /
bstan rim cha chung lam rim che chung sogs / /
bka' gdams gsar rnying lam rim blo sbyong skor / /
dpe cha gang zhig 'byor tshad blta rtog song / /
yul du gcig thon mkhan po rje dang mjal / /
dpa' gcig dbang chen mgon chen bcu gsum dang / /
chos skyong dgu skor rjes gnang sogs bcas nod / /
yos lo'i sos ka a khu bka' drin can / /
sku gshegs skad cha glo bur byung ba las / /
sems ngal cher skyes dge rtsa rgyun ring bsgrubs / /
lo der phar phyin ston mor tshogs bzhin pas / /
dpe cha'i 'gro gleng 'dzin mtshams go bsdur la / /
nan tan byas stabs dgun gyi grwa bskor la / /
mkhas mang khrod du phar bsdus dam bca' ni / /
thogs med 'jog @# / /
pas kun kyang ngo mtshar skyes / /
dbu ma'i lo gnyis chos grwa 'grims pa'i mur / /
dpe khrid bgro gleng hor khongs med khul dang / /
'phags pa yab sras drug gi gzhung rnams dang / /
'jam mgon yab sras gsum gyi legs bshad rnams / /
so sor sbyar te blta rtog ci lcogs dang / /
tshad ma'i skor la'ang blta rtog dang bcas pas / /
yig cha spyi dang kun mkhyen bla ma yi / /
dbu ma'i skor ni rgyun du klog pa'i rgyus / /
de skabs rtog ge'i gral da 'tshangs na yang / /
rung tsam yod kyang tshogs bsags sgrib sbyangs gyi / /
rgyab brten zhan pas yin nam da lta ni / /
sems drug nang nas ming gi sems tsam lus / /
rtsa shis TIka chen mdzub khrid zhu rtsis kyis / /
bshes gnyen sa mu dra ya zhabs la gtugs / /
dbu tshugs gnang nas khyod rang blta rtog byed / /
gsung ste bzhag pas rtsi shes sbyor TIka dang / /
sbyar te lo phyed blta rtog byed khul byas / /
dbu ma'i sa lam blo rig sogs kyang bris / /
gzhon dus slob dpon sangs rgyas mtshan can drung / /
lo bdun bco lngar rim bzhin dge bsnyen dang / /
rab byung bsgrub cing dbu ma rnying pa'i lor / /
sa ga zla ba'i yar ngo'i tshes brgyad nyin / /
khu re mkhan chen dgon gsar sku zhabs las / /
dge bsnyen rab byung bskyar thog dge tshul dang / /
bsnyen rdzogs sdom pa dkyus gcig gsar du nos / /
so mar shel dang rnyings tshe rje'i dper song / /
'on kyang bslab gzhi lnga po bsrung khul steng / /
dus dran bshags bsdams brlabs sogs b+kh+yid lor gnas / /
dge sbyor rim pa'ang da lta'i tshul bsams tshe / /
na tshod phra dus dga' mor yod snyam sems / /
gang de'i drung nas gsang bde 'jigs gsum sogs / /
lha srung mang bo'i dbang rjes snga phyir nos / /
shri thu bla mar grub rgyal tshe dbang dang / /
snyan brgyud 'pho khrid zab mo'i chos 'brel thob / /
lha rams bla mar dus 'khor dbang chen dang / /
bka' bod lnga sogs chos bka' mang bo nos / /
'dul bar son phyin mdo rtsa rtsod grwa yi / /
thad so bzhin dang sdoms tshig gces gces rnams / /
blor 'dzin byed ngos mtsho TIka 'dul TIka dang / /
yig cha gsum ni dge rgan re re'i drung / /
mdzub khrid zhus shing rgya cher TIk+ka dang / /
gleng 'bum chen mo la sogs rgya bod kyi / /
'dul ba'i gzhung chen khag ni blta rtog byed / /
lo ni gnyis par mdzod rtsa gung thang sdoms / /
'dzin bcas mchims TIka thar lam gsal byed kyi / /
mdzub khrid dang 'brel mu bzhi'i 'gro lugs sbyangs / /
rang 'grel 'grel bshad rnam pa gnyis bcas dang / /
yig cha so so'i mdzod rnams blta rtog byas / /
gzhon nu'i dus su slob gnyer gyis g.yengs pa'i byed spyod dran pa'i yul du gyur pa rnams so /
! /
'dzin grwa dang por 'dres phyin lo brgyad ring / /
bka' rams dka' bcu'i dam bcar gtong rgyu yi / /
rig lung skabs thog blta rtog tsam gyi mur / /
dge phrug rnams la rtags gsal brtsi ba dang / /
dpe cha 'khrid pa'i las khur dang blangs rgyus / /
mdzod 'dul sbyangs long ma byung bar der ni / /
'dul ba lung sde bzhi po so so yi / /
rgya 'grel re dang sbyar te zhib mor bklags / /
de skabs dka' chen bla mas hu rer phebs / /
rigs tshogs spyod 'jug bka' gdams glegs bam sogs / /
zab rgyas dam chos mang bo zhus yod thog /
glo bur bod gyi phyogs su bgrod rkyen byung / /
a lag sha yi dgon pa nub mar phyin / /
'jam dbyangs bzhad sprul mchog de mar phebs dang / /
phyogs gnyis nas 'dzoms 'dus tshogs byings dang lhan / /
mjal zhus dam chos bdud rtsi'i bgo skal thob / /
yA man du yang 'dod chos gang stsal nos / /
mi @# / /
ring yar bgrod sku 'bum chos sder 'byor / /
gser sdong gtso byas 'gangs chen rten rnams la / /
phyag mchod bskor sogs bsags sbyangs cha tsam sgrubs / /
'jam mgon bla ma zhwa dmar rje dang mjal / /
thun drug rnal 'byor dga' ldan lha brgya ma'i / /
nyams khrid la sogs zhal gyi bdud rtsis tshims / /
tshe rabs rjes 'dzin skyabs 'jug zhal bzhes gnang / /
gro tshang zhal snga las kyang chos 'brel thob / /
thugs brtags mang zhus dgyes gzigs dpe med stsal / /
rgya yag sprul sku'i drung du dbyangs can mdo'i / /
mchims sbyor lnga pa sa ris dang bcas slob / /
zi ling dgon lung brgyud nas chu bzang du / /
lcang skya yongs 'dzin mchog gi zhal dkyil mjal / /
sum rtags skor dang snyan ngag rtsi 'grel gyi / /
mdzub khrid rtsom rgyugs mtshon tsam re bcas zhus / /
de nas sku 'bum nyid du slar phyin nas / /
gser tog rdo rje 'chang las gsang 'dus rgyud / /
'grel pa bzhi sbrags bshad lung yongs rdzogs nos / /
mi ring gro tshang rje yi brtags lan bzhin / /
mar babs slob dpon brag phug zer ba dang / /
rang yul brgyud kyin gdan sa chen mor 'ongs / /
'gro 'ong lam du 'jigs snang ci byung yang / /
bla ma dkon mchog gsum la gsol btab tshe / /
rang sar zhi bas gzhan dag ngo mtshar zhing / /
rang yang gang gi thugs rjer cung yid rton / /
de tshe bshes gnyen dge phrug chos grogs tshos / /
dgyes tshor dpe med byung zhing chos 'grims dang / /
dpe khrid la sogs kun spyod 'phro mthud kyin / /
yod thog paN+Di ta zhabs phebs dang mjal / /
zur rgyan brgya rtsa sogs kyi bka' drin nos / /
sos ka mkhas dbang bstan dar mtshan can phebs / /
grub mtha' chen mo rtsa 'grel mchan gsum ka /
sbrags pa'i zhib bshad zla gcig nye bar mnyan / /
dbyar kha yul du thon nas pha ma dang / /
mjal zhing mkhan po bk+shir gtugs pa'i phyir / /
chos grwa'i sar phyin kun rig dbang sogs nod / /
gzhis su pha ma'i sgrib sbyong byed mus su / /
gnas te zla gcig bskor bar khong gnyis kyis / /
bu khyod da lta hu rE nyid du song / /
dkon mchog thugs rjer nye ring mi mnga' bas / /
khyod rang slob gnyer byed bzhin der bsdad na / /
nga tsho'i dge rtsi de kas los chog ces / /
kha chems gnang tshul da lta bsam na yang / /
snying rlung ldang zhing mig nas mchim brnang / /
'on kyang dgun kha slar ni 'khor rtsis kyis / /
grwa sar 'ongs te ston gzhug 'khor ba dang / /
dgun thog tre bo bla ma rin po che / /
bur+yAd phyogs nas gdan 'dren byas te byung / /
nga tshos spyan drangs phar phyin spyi don dang / /
legs bshad snying po'i bshad lung sogs kyis gtsos / /
rgya bod mdo sngags gzhung mang bshad khrid rnams / /
zla gcig ring du nod cing dga' mgu rangs / /
nyin gcig glo bur a ma gshegs song ba'i / /
skad cha 'ong bas mya ngan gyis gzir bzhin / /
bdun tshigs dge rtsa ci nus sgrub kha zhugs / /
de nas dpyid ka dro dus byung ba dang / /
yul du thon rtsis yod thog a pha yang / /
gshegs pa'i gtam yong sngar bzhin bdun tshigs kyi / /
bsngo smon rim pa rang 'khos dang bstun bsgrubs / /
dbyar kha yul du thon nas gzhis dgon gyi| |rten rnying rnams la nyams gsos sri zhu sogs / /
legs par bsgrubs nas slar ni yong ba dang / /
dar ba paN+Di ta nas bos byung ste / /
khong gi hu rer phyin nas sku zhabs kyi / /
chos grogs bgyid mus grwa pa rnams la ni / /
'dul ba'i dpe khrid byed khul dgun bzhugs byas / /
de tshe mcha ni mo mar me'i 'od la brten / /
'dul ba bsdoms kyi mchan 'grel rdzogs par bris / /
dpyid ka grwa pa rnams la bka' pod lnga / /
'grel pa don gsal bcas kyi lung phul nas / /
'grul pa tsho dang lhan @# / /
du 'khor dgos byung / /
'gro 'ong gnyis kar sngags rams zhabs dang mjal / /
re zhig rtsir bzhugs bsams kyang stabs ma 'grigs / /
grwa sar 'byor nas chos grwa 'grims yod thog /
'bras spungs bde yangs 'bul sdud dge bshes gcig /
rten rnying mang bo bsnams kyin yong ba las / /
yab rje'i sku brnyan 'bum ther mas gtsos pa'i / /
sku 'dra che chung grags can mang bo zhig /
nor rdzas lag tu gang yod bzlums pa'i rin / /
dngul srang brgya phrag phul te gdan 'dren 'gyid / /
rang gi bla ma blo bzang bkra shis la / /
mi la'i rnam mgur sogs kyi ljags lung zhus / /
stag lor dpyid ka dka' chen chos rje las / /
rjes gnang zur bka' brgya rtsa'i bka' drin nos / /
sos ka gser tog rje nyid hu rer byon / /
zhal mjal gsung gi bdud rtsi cha tsam nod / /
dbyar kha su nyid rdo rams gnas brtan mtshan / /
hu rer phebs byung dka' bcu ye grags dang / /
bsdongs te gdan 'dren zla ba gnyis lhag ring / /
zhabs tog bsgrub cing mdo sngags gzhung mang bo'i / /
bshad bka' 'khrid bka' zab gsang sna tshogs zhus / /
ston gzhug khams gseng phyir du dar paN dang / /
lhan du her len klung brgal hu thog tho'i / /
dgon par phyin nas tshur la yong ba'i tshe / /
rgyal po ri la zhag bcu skor bsdad cing / /
rtser bgrod bsang gsol btang nas grwa sar 'byor| |chos grwa 'grims bzhin gnas thog chu yos lo'i / /
sos ka dka' bcu'i dam bca'i lo nges babs / /
de nas rang yul chos grwa'i sar thon nas / /
mkhan chen rje dang lhan du dbyar gnas la / /
bsdad ngos 'jam mgon bla ma yab sras kyi / /
gsung 'bum ljags lung rgyun bzhugs rdzogs par nos / /
grwa sar log dus bla ma mchog nyid nas / /
lar ni khyod 'drar dgos pa'i bgyi sgo ni / /
mang zhig 'byung phyir dka' bcu'i grwa bskor ni / /
'phar te btang na legs pa 'dra zhes gsung / /
ston gzhug 'ongs nas tshogs la bgrod mus su / /
yod thog glo bur shing sbrul cho 'phrul zlar / /
dam bca' btang ba'i stabs rang 'grigs byung ste / /
rtags rigs bris bzhin yod pa'ang 'phror bzhag nas / /
lo bskor pa yi chos khral 'khor dgos byung / /
de tshe mdzod 'dul lo mang sbyangs song ba'i / /
dge bshes rnam pa'i do zlar ma chod nas / /
rang nyid skyengs shing grogs 'gas gnong tshig smra / /
dgun chos tshar nas mdzod la zla phyed du / /
lta rtog 'dzin skyor rtsal du bton byas te / /
cho 'phrul dam bcar 'grims pas gzhan tsho dang / /
mdzod kyi skor la a na ma nar song / /
dpyid tha'i dam bca' grol rjes zla gcig ring / /
'dul bar lta rtog 'dzin skyor rtsal bton byas / /
sos ka gzhan tsho'i do zla chod thub nas / /
rang yang spro brtas gzhan tsho'ang ya mtshan skyes / /
dbyar ston lo bskor ba rnams dpe cha yi / /
go bsdur brgal brtags 'dzin mtshams bgro ba na / /
phran la gros thag gcod pa'i khur yang 'gel / /
dgun kha skyabs mgon tA las bla ma nyid / /
hu rer byon pas rgya bong hor gsum gyi / /
legs so cog ni grwa sar 'tshogs 'dra byung / /
skyabs mgon mchog las dpe 'khrid bgro gleng dang / /
sems bskyed dbang rjes lung rnams ci dgar nos / /
de tshe nye ring yul phyogs so so nas / /
ja dngul mar sogs tshegs med 'dzoms byung ste / /
smon lam chen mor dka' bcu'i grwa bskor ni / /
mchog gsum mthur bsten chos srid gnyis char yang / /
nyes med phun tshogs grub ces ris bral gyi / /
rtog ldan rnams kyis bstod bsngags ca ca? sgrags / /
las smon dge 'bras dus su smin par khums / /
lang tsho'i dus su dpe khrid kyis g.yengs pa'i byed spyod dran pa'i yul du gyur pa rnams so /
! /
de nas 'jam dbyangs bla ma bstan dar gyi / /
gsung bzhin rdo rams 'od zer mtshan can? la / /
gtugs te dbyangs can sgra mdo'i @# / /
dpe 'khrid ni / /
sa ris dang bcas zla ba gsum ring zhus / /
sos ka rgya ser shra wAs+khi dang mjal / /
phyi nang chos tshul mol bas dga' bzhin song / /
dbyar kha yul du thon nas gzhis dgon du / /
mkhan chen rje dang mjal zhing bde mchog gi /
dbang dang lha mo bka' chen nyer gcig gi /
rjes gnang nos so ston gzhug bla ma nyid / /
grwa sar phebs drung bka' gdams gzhung drug gi /
bshad lung dge bshes mang dang lhan du zhus / /
rgyal dbang mchog gis hor sho ching lpang? gi /
hu rer byon tshe yi dam dpa' gcig gi /
nag thang sngar phul song la rab gnas dang / /
phyag spar stsal te khong la sprod cig ces / /
mi nyag dge rgan nyid la gnang ba'ang 'byor / /
de dgun gsang sngags gzhung gi bgro gleng la / /
sbyangs te dpyid ka rgyud grwa'i dam bcar bgrod| |dbyar kha skyabs mgon tA las bla ma la / /
mjal zhur sa 'in dpon gyi hu rer phyin / /
zhal dkyil mjal zhing gsung gi bdud rtsi nod / /
gso spyong mgon du phebs tshe zhabs gras su / /
chud ngos chos bsgrags so thar mdo gnyis gsan / /
thon phyag zhu dus thugs dgongs dgyes nyams kyis / /
phyag gnyis mgor nyil legs so zhes gsung zhing / /
'jam mgon bla ma'i sku brnyan byin chen stsal / /
de dag bsam tshe shes pa snying nas 'phyo / /
sngon nas grwa bskor song tshe bod yul du / /
gnas mjal ched du bgrod rtsir yod pa bzhin / /
lha dang bla mar thugs brtags zhus na yang / /
phyin na legs kyang sleb par dka'o zhes / /
bkag cha byung bas don de bshol du btang / /
snga phyir lha ldan jo bo rnam gnyis dang / /
'phags pa rnam gnyis dga' ldan gser gdung la / /
snyan shal mchod mi khrus gsol 'bul du bcug /
blo gling chos grwar grwa ja skyabs 'jug zhus / /
ston ka grwa sar sdod mus phying gur dang / /
bca' lag rnams btsongs rang yul la brgyud de / /
'jam dpal zhing mchog ri bo rtse lnga yi / /
lam du phyin pas lnga mchod sngon tsam slebs / /
'jam dbyangs chos 'khor gling du babs dgos byung / /
gzhung sa gnas chen lnga yi mchod mjal la / /
'grim pas 'jam dbyangs rtsam zhal mthong ma thag /
snang ba bsgyur zhing mig chu babs pa las / /
bstod pa rnam gsum 'don ring gcod ma thub / /
lnga mchod nub mo grwa rnying rnams dang lhan / /
khang steng 'dzeg nas 'od sgron mang bo mthong / /
sprul ba'i 'od snang yin zhes khong tshos smra / /
rim gyis nye ring gnas gzhan dag kyang 'grim / /
sngon chad 'jam dbyangs dbu skra'i mchod rten ni / /
mngon chung song ba btsal gyin nges rnyed nas / /
skya ser dad ldan yongs la dril bsgrags byas / /
sher phyin lha khang spugs nas 'phrul yig gis / /
bzhengs pa'i mchod rten ngo mtshar can gnyis bton / /
rkyen nges nyams rgud song ba'i gnas rnying der / /
dngul srang khri phrag zla ba gcig nang 'byor / /
paN+Di ta mchog shrI a shra ka'i / /
dmar gdung sngon chad sus kyang ma rnyed par / /
phran gyis lan kan nang gi sa stug po / /
brus nas zhal byang rdo leb dkar bo la / /
skad bzhi shan sbyar brkos pa zhig bton pas / /
der gnas rgya bod hor kun ngo mtshar ba'i / /
ltad mor lab pa'i 'ur sgras sa kun khyab / /
mchod rten de yang 'phrin las dar ro skad / /
su nyid rdo rams pak+shi bzhugs dang mjal / /
gnas 'dir sngon byon rgya gar paN chen rnams| |phal chen klog srol yod stabs khyod rang gis / /
dang bor phal chen klogs shig gnas 'di la / /
rtsa rgyud nyid las grub pa'i zhing mchog sogs / /
lung bstan phyir na bsnyen sgrub byed dgos zhes / /
bka' slob gnang bzhin mdo sde phal po che / /
snying rje pad dkar dang bcas klogs tshar nas / /
'jam dpal zhi khro'i bsnyen pa tshe sgrub bcas / /
byed mur nyer gcig zhag sdod sbyin sreg 'bul / /
de 'phror rten gtso mchod rten dkar po la / /
mu ne bzla bzhin bskor bas zhag nyer gcig /
@# / /
khongs su sngags grangs 'bum dang bskor grangs 'grigs / /
bsnyen pa'i sgang la thun thog nyi grib dang / /
bskor ba'i sgang la zla grib 'grigs byung ste / /
mchod rten nyid la mtshan ril bskor ba'ang grub / /
dgu gtor nyin gung mchod rten dkar po la / /
'od dkar 'ja' 'dras zlum por bskor ba ni / /
bod sog? mang bos mthong ste ya mtshan gyur / /
de tshe gnas bstod zhig kyang brtsams song lags / /
phu sa ting du cho 'phrul smon lam skabs / /
dam bca' tshugs par langs te sher phyin mdo'i / /
don las brtsams pa'i rigs lung gtong ba'i rjes / /
byams smon 'don cing mtshams sbyor smon lam 'debs / /
de nas rgyal khab pai kying phyogs su bskyod / /
teng ju mkhar nas me yi shing rtar sdod / /
'phral du slebs nas yung he gung du babs / /
dgon gnas rnams su myul ba'i lam zhor la / /
pho brang phyi nang bkod pa ngo mtshar mthong / /
mchod rtan dkar por bgrod pa'i lam bar du / /
grong tshoms dbus su kong je zi zhes pa'i / /
lha khang shin tu bgres song zhig 'byor bar / /
hwa shang gtsang ma dge phrug bdun brgyad bcas / /
bsus byung rten rnying mang bor mjal du bcug /
kha btags phul la ma bkag dong tse la / /
mi rung gnas 'dir bdag po med do zer / /
gna' dus gnas brtan bcu drug 'dir byon nas / /
gcig gis byang chub shing gi yal ga zhig /
sa la btsugs nas gshegs pa 'di yin zhes / /
'dab ma bdun pa'i shing ston yal 'dab ster / /
phyis su pai kying mkhar du dbyar ston ring / /
sdod mkhan dag la yal 'dab ljang ba dag /
bcol tshul ji bzhin khong tshos rtsar gcod kyang / /
phyogs der lha khang de 'dra gtan med ces / /
mkhar gyi rgya sog smra zer ma rnyed 'ongs / /
'ga' zhig sprul pa'i lha khang e yin zer / /
yung he gung gi thub dbang tshul khrims ma'i / /
mdun sar dus 'brel gso sbyong nyams su myong / /
zung cu zi nas dpe cha mang bo zhig /
gdan 'dren byas nas ri bo rtse lngar 'ongs / /
gnas der lo gcig bskor ba'i rtsis yin kyang / /
rkyen dbang gcig gis phyir 'khor dgos byung stabs / /
dbus ri'i rtse bskor ched du bgrod pa las / /
chid lyang? khyo'u zhes par nyin gcig 'gor / /
rtser phyin ring bsrel mchod rten mang du bskor / /
'jam dbyangs rigs lnga'i phyag mchod gsol 'debs 'don / /
thAs bskor lan gsum byed bzhin mar babs yongs / /
rdo rams rje la lung khrid ci rigs zhus / /
tshur thon la mdun ring bsrel mchod rten sogs / /
mjal bskor byed ngos rim gyis mkhar sngon dang / /
rang yul brgyud bzhin sos ka grwa sar 'byor / /
dpe 'khrid sbyor ba brtsi ba'i las mthar zhugs / /
sa sprel dpyid ka hal ha g.yas rur phyin / /
no mong han gyi dgon par paN+Di ta / /
sku zhabs dang mjal chos bka' ci rigs dang / /
i la gwog san bla ma nyid la yang / /
lam rim blo sbyong mang bo'i ljags lung zhus / /
dbyar kha grwa sar 'ongs nas zla gsum bsdad / /
ston ka slar yang hal ha g.yas rur phyin / /
sku zhabs paN+Di ta yi zhabs drung nas / /
dbang chen zur bka' brgya rtsa yongs rdzogs nos / /
yil gwog san las khrid brgya la sogs zhus / /
de skabs phran kyang chos bka' ci rigs spel / /
dgun kha grwa sar log yongs gsang sngags kyi / /
gzhung la lta rtog 'dzin skyor byed mur bzhugs / /
sa bya'i 'go nas mang thos sngags rams rje'i / /
drung nas spas don kun gsal bshad lung dang / /
gsang bde 'jigs gsum rim gnyis dmar khrid dang / /
smad rgyud khrid brgyad rdo lag brgyud ma gsum / /
srad rgyud khrid drug la sogs sngags phyogs kyi / /
khrid bshad rnams dang sgrub thabs rin 'byung nos / /
dge rgan dpal ldan rdo rje nyid la yang / /
lam rim mchan bzhi bla khrid chen mo sogs / /
lam blo du ma'i bshad lung snga phyir zhus / /
@# / /
dbyar kha thU la'i gung gi hu rer brgyud / /
yul du thon nas ston kha grwa sar 'byor / /
dgun kha sngags rams rje las dpal mgon zhal / /
rnam 'gyur bcu bdun dug ri nag po yi / /
rjes gnang sogs dang chos rgyal chos skor nos lcags khyi'i dpyid ka sngags rams rje nyid las / /
r+wa pod dpal pod mgon po'i be bum dang / /
mgon chen bcu gsum lho brag snyan brgyud dang / /
stag phu'i gsang chos sogs kyi dbang rjes nos / /
dbyar kha dge slong zla ba phu nu yis / /
gser zangs byams pa gtso 'khor gsum gyi sku / /
bzhengs pa'i bdag byed phyi lor gzungs 'bul bsgrubs / /
ston kha thU la'i gung gi hu rer yongs / /
sngags rams rje las dus 'khor bsdus rgyud dang / /
'grel chen dri med 'od gnyis mtshan bcas kyi / /
bshad lung bu ston bsdus don ji bzhin nos / /
de nas grwa sar 'ongs te dgun bzhugs byas / /
lcags phag dpyid ka brag ri bla ma yi / /
dgon par phyin nas gnas brtan rje dang mjal / /
lam rim blo sbyong du ma'i nyams khrid zhus / /
thugs sras mi 'gyur mtshan can nyid la yang / /
bka' brgyad stong ba'i bshad lung gis gtsos pa'i / /
chos bka' mang bo zla gcig nye bar nos / /
dbyar kha rang yul gzhis dgon nyid kyi sar / /
'jam mgon bla ma'i gser sku bzhengs pa yi / /
gzungs 'bul rab gnas bsgrubs nas grwa sar 'ongs / /
dgun gzhug paN+Di ta zhabs hu rer phebs / /
'jigs mdzad man ngag gsum gyi zab khrid gnang / /
chu byi'i dpyid ka paN+Di ta rje las / /
'jam dbyangs chos skor gser chos bcu gsum dang / /
mgon chen bcu gsum sogs kyi rjes gnang dang / /
'jam dpal zhi khro bka' sdod bcas pa dang / /
dpal mgon zhal bzhi'i be bum lung sogs nos / /
'bras sngags chos mdzad bla ma phebs dang mjal / /
dmigs brtse ma yi chos skor kha skod bcas / /
smad rgyud rgyud TIka dmar po skor gsum dang / /
rnam sras lcam srid dur bdag dam can gyi / /
be bum rnams dang bka' 'bum rnam bzhi dang / /
'brong rtse na bza' sgyu ma'i be bum dang / /
man ngag bka' rgya sogs kyi ljags lung dang / /
'jigs byed bskyed rim chen mo'i bshad lung zhus / /
dbyar kha gnas brtan rje nyid hu rer phebs / /
'brug lugs tshe dpag med mgon zhi khro yi / /
dbang dang tshe dbang rnam bzhi mang bor bskur / /
sngon chad ljongs 'dir zab chos de yi rgyun / /
nub la khad kyang 'di ltar rgyun 'thud pa'i / /
thabs ni kho bo nyid kyis bsgrub pa'i rgyus| |bla ma yab sras gsum ka'i bka' babs te / /
cho ga nag 'gros bzhi yang gsar bsgrigs song / /
ston kha thU la'i gung gi hu rer phyin / /
dpe khrid spyor ba brtsi sogs chang chung bgyid / /
dgun kha grwa sar chos mdzad bla ma las / /
gsung 'bum che chung mang po'i lung nos shing / /
chu glang dpyid ka bstan 'gyur lung sogs zhus / /
sos ka phran gyis chos mdzad bla ma dang / /
sbyin gling sprul skus gtsos pa'i grwa mangs la / /
rjes gnang zur rgyan brgya rtsa la sogs phul / /
sngags rams rje las grub brgya'i rjes gnang dang| |'jigs byed dug dbang rnam sras bka' bco lnga / /
la sogs dbang rjes lung khrid par bar nos / /
dbyar kha thU la'i gung gi hu rer phyin / /
mdo sngags 'chad nyan grogs dan ci rigs bsgrubs / /
ston kha grwa sar sbyin gling sprul sku la / /
man ngag be bum sogs kyi lung 'bogs shing / /
co ni stag tshang dpon slob sku zhabs la / /
tshe lha zhi khro'i dbang rjes lung rnams phul / /
dgun kha rdo rams skal ldan mtshan can phebs / /
sngags rim chen mo rim lnga gsal sgron dang / /
bskyed rim chen mo sogs kyi bshad lung zhus / /
gsang 'dus bsnyen pa btang ste dbang bskur byas / /
shing stag dpyid ka sngags rams rje nyid las / /
kham rim chung du sde khri'i mchan sbrags dang / /
lam rim bde lam myur lam gser zhun dang / /
'jam dpal zhal lung rnams @# / /
kyi khrid bshad nos / /
sos ka slar yang lam rim chung du nyid / /
the bo'i zin bris bcas kyi bshad lung nod / /
de rjes rjes gnang spyi bka' rnam gsum zhus / /
lcags khyi nas bzung lo 'gar dbyar gnas skabs / /
dge slong khri phrag 'dus byung dang 'brel bar / /
yongs 'dzin rje las bstan 'gyur kha skor dang / /
rdo rams rje las rta mgrin chos skor dang / /
dus 'khor bskyed rdzogs khrid sogs chos bka' dod / /
phran kyang bka' gdams gzhung drug mdo rtsa dang / /
sdud pa 'grel pa don gsal sbyar ba dang / /
phar phyin spyi don 'grel chen dri med 'od / /
sogs kyi bshad lung bshes gnyen mang por spel / /
stag lo'i ston kha gung gi hu rer thon / /
er te na jo bo chen por mjal du phyin / /
dka' bcu'i dam bcar tshogs nas slar 'khor yongs / /
grwa sar nyan bshad dkyus mas dgun bzhugs byas / /
yos lo'i dpyid ka rdo rams pak+shi las / /
bstod pa don ldan rtsa 'grel phar phyin mtshan / /
drang nges mchan dang kye rdor bskyed rdzogs dang / /
dbyangs can sgra TIka sogs kyi bshad lung dang / /
kun mkhyen bla ma'i gsung 'bum lung sogs nos / /
so so ka lha bcu ni sku zhabs phebs dang mjal / /
tha 'og be bum zhus par dgyes bzhin gnang / /
dbyar kha yul du thon nas byams sku dang / /
rnam rgyal mchod rten gzungs 'bul rab gnas byed / /
gsang 'dus dbang sogs chos bka' ci rigs btang / /
dgun kha grwa sar bde mchog yab yum ni / /
lus dkyil bcas pa'i bsnyen pa byed khul dang / /
lha bcu ni rje la bzhed chos phul bzhin bzhugs / /
lo gnyis mtshams su sngags rams rje'i gsung bzhin / /
dbu ma'i spyi don mchan 'grel 'bad pas bris / /
me 'brug dpyid ka lha bcu ni sku zhabs la / /
rjes gnang zur rgyan brgya rtsis thog drangs pa'i / /
dbang rjes mang du phul nas hwa cir tha'i / /
chu tshan la brgyud skyabs mgon sku gong ma'i / /
sgrub khang e waM dga' 'khyil gnas mjal byed / /
grwa sar log yongs bshes gnyen ris bral la / /
sngags rim chen mo'i bshad lung btang khul byas / /
dbyar kha dgon gsar mkhan chen bla brang du / /
bse khrab sku brten bstan rgyas gling pa sogs / /
bod sog rnams la gser chos bcu gsuM dang| |mgon chen bcu gsum stag phu'i chos skor sogs / /
dbang rjes ci rigs btang nas yul du thon / /
no yon gzhis kar ma Ni'i 'khor lo bzhengs / /
ston ka zhi ne zha wi'i? spyi so'i sar / /
ta la'i chos rje bla ma nyid dang 'dzoms / /
khro phu brgya rtsi yang gsang chos skor dang / /
grub brgya'i thun mong min pa'i rjes gnang sogs / /
chos bka' mang po zhus shing phar la yang / /
tshe lha zhi khro'i tshe dbang skor sogs phul / /
ston gzhug grwa sar yongs nas smad rgyud kyi / /
lha rams dge 'dun chos dar la sogs par / /
sngags rim chen mo rim lnga gsal sgron dang / /
bskyed rim chen mo dag gi bshad lung bklags / /
dgun kha 'chad nyan char chung ma chad dos / /
chos grwar 'jam dbyangs sku chen 'byor thabs sgrub / /
me sbrul dpyid 'gor sngags rams ye grags la / /
rjes gnang zur rgyan brgya rtsa bskur yod thog /
'bras blo ldan ma dge bshes chen po phibs / /
khong gi sku don sgrub rogs dang 'brel bar / /
lam rim be bum sngon po rtsi 'grel dang / /
spyod 'jug sher le rtsa 'grel bshad lung nos / /
tsan+d+ra sgra mdo'i dpe khrid sa ris bcas / /
zhu mur yod thog sku bsnyung song bas bzhag /
sos ka kho bos snying gi ze 'bru gcig /
'brum la bshor te mya ngan gyis gzir cing / /
phying gur bca' lag phal cher dge rtsar phul / /
dbyar kha yul du thon nas kun rig gi /
bsnyen par bsdad ngos rtsa rig 'buM phrag bzlas / /
phyag rdor 'chi bdag 'joms pa'i bsnyen pa'ang btang / /
ho rin spyi sor tshangs pa'i rten mdos bzhengs / /
dpon slob tshang mjal chos skyong bka' lung ster / /
ston gzhug grwa sar log dus rgyal ri'i rtsar / /
tha 'og sku brten hu rer yong dang @# / /
mjal| |gdan sar babs rjes thugs brtags ci rigs zhus / /
dgun kha 'chad nyan dkyus ma byed bzhin gnas / /
sa rta'i dpyid ka ldan ma dge rgan las / /
rdor phreng dbang bskur nos te yul du thon / /
dar yol ba'i dus su bka' chos kyis g.yengs pa'i byed spyod dran pa'i yul du gyur pa rnams so /
! /
chos grwa gnas spor byung ba'i bkod khyab bgyid / /
dpal ri dge rgyas zhes pa'i zhol du btab / /
sa brtag sbyang bslang lto 'phye'i thig bcas dang / /
dge 'dun 'du ba'i 'khor lo sgrub sogs byas / /
grwa sar phyir log lha sku'i nang gzhug skor / /
gsog nas thon byung tshogs grwa khams tshan gyi / /
'du khang rten gsum rnams la rab gnas byas / /
'jam dbyangs dge 'dun 'phel gyi sku brnyan ni / /
gzungs 'bul rab gnas sogs bcas legs par bzhengs / /
gzhi gsum las dang 'brel bar phar phyin gyi / /
grwa bskor 'dzugs par dge 'dun mang 'dus shing / /
sher mdo'i tshig don bgro gleng skor ba las / /
gnas gzhi snod bcud yongs la byin phob mdzad / /
ston kha ho rin spyi sor sku skye yi / /
khri 'don la phyin dpon slob tshang dang mjal / /
de nas cheg thi'i bka' 'gyur spyi sor phyin / /
sngags rim chen mo'i bshad lung btang nas slar / /
chos grwa brgyud de grwa sar phyin pa na / /
sngags rams rje yis seng gdong gtso 'khor gsum / /
gsar du bzhengs nas chos grwar gnang ba byung / /
tsan dan jo bo'i sku brnyan ngo mtshar ba'i / /
gzungs 'bul byas nas spyan dgye rab gnas rnams / /
lha babs dus chen dang bstun legs par bsgrubs / /
dgun 'gor hal ha g.yas ru stod phyogs su bskyod par brtsams thog no yon slebs byung ste / /
chos grwa nyid ni mkhan pos bor sod bas / /
khyod rang mi phyir ka med gyur 'dug zer / /
bya thabs zad nas bla ma tshor zhus pas / /
chos grwa'i don du cis kyang song zhig gsung / /
las dbang yin snyam gangs grang brgal bzhin yongs / /
chos sde gzhi nas gsar 'dzrags las phu ba'i / /
dka' las lo mang sgrub tshul zur du gsol / /
sa lug dpyid gzhug grwa sar khog song ste / /
sngags rams rje la mi tra brgya rtsi zhus / /
de nas slar yongs chos grwar dbyar gnas byed / /
tshogs chen chos grwa'i 'du khang gtsang khang dang / /
rten gsum kun r+wa khri dang mchod rdzas rnams / /
cha ri du dngar zhing dang ba 'dren par bsgrubs / /
ston ka tha bin spyi so'i sar phyin te / /
lam rim chen mo'i bshad lung btang ma thag /
hu re'i sa nas bos pa bzhin phyin pas / /
hor yul rtogs brjod bris pa'i bka' babs byung / /
de tshe sngags? ? thams rje nyid sku gshegs song / /
lha btsun sku zhabs rgya yul chibs bsgyur mdzad / /
phran gyis dgun kha chos grwar log yongs nas / /
dge phrug rnams la yig cha'i dpe khrid dang / /
sbyor ba brtsi bzhin gnas pa'i nar byung du / /
shA stra'i stod dang bsdus grwa'i rtsa tshig bris / /
lcags sprel sos ka grwa sar phyin pa dang / /
lha btsun rje yang rgya yul nas yong zhing / /
bka' brgyad stong pa'i glegs bam chen po byung / /
khong gis phran las lam rim chen mo yi / /
bshad lung sems bskyed cho ga dang bcas bzhes / /
de tshe ngo mtshar ltas zhig byung ba ni / /
chos dang skyes mchog khong gi byin mthur khums / /
sngags rams rje yi zhal chems gnang tshul bzhin / /
be bum bsgrigs phyir smyung gnas sprul sku las / /
rgyal chen rdo rje shugs kyi sgrub skor nos / /
dbyar kha slar yongs 'jam dbyangs lha khang ni / /
dngul srang stong rtsis bzhengs ba'i rgyu rkyen bsgrubs / /
dung phyur ma Ni'i ril sgrub srol yang 'byed / /
ston kha chig thi'i bka' 'gyur spyi so'i sar / /
lam rim chen mo'i bshad lung bton nas slar / /
grwa sar phyin nas dgun bar sdod snyam kyang / /
rgya sog nang 'khrugs langs dogs rang gshag gi /
nang rten rnams slangs rtab bor thon te yong / /
dus gzir thog tu pA thar wang gi rtsar / /
@# / /
dzas sang dka' bcu mngags te kha btags phul / /
nag can gnyis dang rgya mi sum stong gi /
srog slong byas pas kun kyang 'chi las thar / /
dgun dpyid gnyis kar mchog gsum thugs rjer brten / /
chos sde ltos bcas nye 'o med par lus / /
dbyid ka lam rim chen mo'i bshad lung bklags / /
bla brang dge bshes chos grwar lan gnyis 'angs / /
sos ka ta la'i chos rje pak+shi la / /
mjal du phyin skabs bla brang dge bshes la / /
rang sar char song bshad lung chang chung 'thud / /
dbyar kha dran dbang de nyid slebs byung bar / /
gang bzhed dbang rjes lung khrid 'bogs song nas / /
grwa ?sar phyin kyang mi ring 'khyor yong zhing / /
dung phyur ma Ni'i rig sgrub gnyis bstud byung / /
de skabs reb skor lha bzo chos grags kyis / /
byabs sku mchog zung chos skyong rnam gnyis bzhengs / /
tA la'i lha bzo 'chi med rdo rje yis / /
chos grwa'i dbus stod ga ba rnam gnyis su / /
byams pa 'jam dbyangs sras zung re bcas bzhengs / /
ston ka grwa sar phyin nas rang gshag tu / /
dpe cha bzhugs so cog ni 'khyer nas yong / /
dgun kha dkyus ma'i 'chad nyan spor mus nas / /
rgyal ba rgya mtsho nyi sbas sgrol ma dang / /
thig le bcu drug rnams kyi bsnyen par bsdad / /
dgun kha rtag tu du dang nor bzang gi /
sku bsnyan bzhengs te gzungs 'bul rab gnas byas / /
chu khyi dpyid bar dus 'khor bsnyen pa btang / /
bshol zla'i 'go nas rgyud grwa gsar du gcugs / /
dpyid ka rgyud khang brtsig pa'i las mtha' sgrub / /
sos ka grwa sar phyin tshe skyor dpon rjes / /
gsang 'dus sku thang dkyil thang dril TA ma bcas / /
gtad nas legs so ster zhing thugs mnyes mdzad / /
rgyal ba sing ge nga ro'i zhing bkod bzhengs / /
mchod chas nyer spyad sna tshogs blangs nas yong / /
de tshe lha ldan sprul skur sar thU la'i / /
sa nas rgyal chen rdo rje shugs ldan gyi / /
sku thang dbu gtums ngo ma bcas bskur zhing / /
sbyin gling sprul skus u cum chen shog nas / /
rgya spar gnas brtan bgres po bcu drug dang / /
dgra bcom lnga brgya'i snang brnyan rgyud khang gi /
gany+dzir rgyal mtshan 'khor lo ri dwags dang / /
rnam dbang sogs bcas bskur ba'ang mnyam du 'dzoms / /
spyi so'i mdzod gur bca' lag dkor nor dang / /
su reg rkang 'gros rigs bzhi mang po rnams / /
yul phyogs nye ring kun nas ngang gis 'dus / /
ston kha rgyud khang bzhengs tshar rten gsum bkram / /
mchod rdzas tshar du dngar zhing khri stan bsham / /
grwa mangs tshogs shing rab gnas dga' ston mdzad / /
de kun rgyu rin sug gla khyon bsdoms na / /
dngul srang stong phrag brgal zhing phran gyis gzhal / /
ston kha rdzing bu sngon po'i spyi so'i sar / /
lam rim chen mo'i bshad lung btang nas 'ongs / /
dgun kha kho bos rgyud grwa'i dge bshes tshor / /
'dus pa'i sa lam bskyed rdzogs rgyud TIka gi /
dpe khrid dang 'brel sngags kyi bgro gleng gi /
srol ka 'byed tshul bsgrigs yig nang na gsal / /
gsang 'dus rtsa ba'i rgyud kyi mchar 'grel dang| /
bsdus don zur bkod sogs kyang rim par bris / /
chu phag dpyid ka rtsis grwar zla re bzhin / /
bco lnga'i bsdus rgyud snying po tshogs srol tshugs / /
de nas mi shig gung gi hu rer phyin / /
dus 'khor rdul tshon dkyil 'khor bzhengs pa yi| |las khur nag zla'i nya dang sgo bstun nas / /
dus 'khor dbang chen skya ser stong phrag la / /
bskur bar byas nas 'phral du log yong zhing / /
sa ga'i yar ngo 'jam dbyangs lha khang du / /
nyin ltar chu mchod stong phrag 'bul srol 'byed / /
grwa sa'i sdod gnas khang pa rib mar bcas / /
rin du sprad nas bod spar gsung 'bum skor / /
glegs bam brgya phrag gdan 'dren bgyi sgo bsgrubs / /
dbyar kha grwa sar cung zad bsdad nas slar / /
'ongs tshe dung phyur ma Ni'i ril sgrub byung / /
rgyud khang phyi nang tshon rtsis @# / /
mdzes par byas / /
ston kha rdzing bu sngon po'i spyi sor phyin / /
dri med rnam gnyis mchod rten bzhengs chog dang / /
'brel bar spyod rgyud phyag rdor bsnyen pa btang / /
rab gnas grub rjes dbang+kh+rid ci rigs 'don / /
de nas brag chu'i spyi so'i sar phyin cing / /
mi tra brgya rtsa'i dbang bskur byas nas 'ongs / /
dgun kha nar ma'i bgyi sgo sgrub kyin bzhugs / /
shing byi dpyid ka chos sde 'di nang du / /
bka' 'gyur lung gi brgyud pa rma med zhig /
rgyun 'dzugs bya phyir bla brang dge bshes la / /
bka' 'gyur ljags lung klogs pa'i rgyu rkyen sgrub / /
sos ka thU la'i gung gi hu re la / /
brgyud de grwa sar phyin nas dbyar kha yong / /
ston kha slar yang gung gi hu re la / /
brgyud de thU la'i shar nub 'grims 'grims 'ongs / /
shing glang dpyid ka rgyud grwar sngags rams pa'i / /
grwa bskor tshugs shing bshol zlar khams tshan lngar / /
bsdus grwa'i dam bca' lo ltar bsdad srol 'byed / /
spyi so lnga kar cha rkyen thebs 'jog song / /
sos ka rgyud grwa'i dge bshes rnam pa tshor / /
gsang 'dus 'grel pa bzhi sbrags bshad lung bklags / /
de nas has ra han gyi spyi sor phyin / /
lam rim chen mo'i bshad lung bton bar byas / /
dbyar kha grwa sar phyin nas rje bla ma / /
yab sras gsum gyi bka' 'bum gdan 'dren yong / /
ston kha gung gi hu rer dam bca' la / /
'tshogs nas thU la'i nub ngos wang gi sar / /
lam rim chen mo'i bshad lung btang ste 'ongs / /
dgun kha 'chad nyan dkyus ma gyis yod thog /
rgyal zlar mkhan po'i las ka 'khur dgos byung / /
me stag nas brtsams cho 'phrul smon lam la / /
skyes rabs so bzhi'i bshad pa btang srol 'dzugs / /
dpyid ka ri khrod bka' gdams chos sdings btab / /
dbyar ka grwa sar bshes gnyer du ma la / /
'grel pa bzhi sbrags bshad lung bklags nas yong / /
ston kha thU la'i gung gi hu rer phyin / /
sman chu bsten cing bde mchog dbang sogs 'don / /
tsha khir lam rim bzhis brgyud wang gi sar / /
kun rig dbang sogs bton nas tshur 'khor yong / /
ston kha grwa sar slar phyin rjes gnang dang / /
bshad lung ci rigs bton te dgon sder 'ongs / /
dgun kha yab sras gsum gyi gsung 'bum zhig /
dngul srang brgya phrag yon gyis gdan 'dren byung / /
me yos dpyid kha rgyud grwar bde mchog gi /
phyi nang dkyil 'khor dbang bskur lus dkyil tshugs / /
bka' 'gyur spyi sor dar han bla ma la / /
bsnyen rdzogs 'bogs nas sos ka grwa sar phyin / /
pur yAd ljongs nas brgyad stong mchan 'grel byung / /
gsang 'dus rgyud kyi mchan gyi bshad lung sogs / /
bton nas tshur thon chos grwar 'byor ma thag /
brgyad stong pa yi bshad lung klog dgos byung| |de skabs thog li chu srin gdong can rnyed / /
ngo mtshar rten 'brel 'grig ces mi rnams gleng / /
ston kha ta las e ci'i spyi so'i sar / /
lam rim chen mo'i bshad lung kun rig gi /
dbang bcas bton nas 'ongs te rgyud grwa ru / /
gsang 'dus 'jigs byed gnyis kyi dbang bskur byas / /
rtsis grwar dpal ldan 'bras spungs mchod rten bzhengs / /
dgun kha sman rams blo bzang shes rab 'ongs / /
sman gzhung 'chad nyan bgro gleng sbor du bcug /
ded kyis sgo mang chos grwa gsar du tshugs / /
rten gsum nyer spyad nor phyugs mang po phul / /
sa r+'+b+rug dpyid ka g.yu thog snying thig gi /
dbang khung btang zhing bdud rtsi sman sgrub dang / /
sman rams pa yi grwa bskor btang srol 'byed / /
sos ka dri med rnam gnyis mchod rten gtsos| |mchod rten brgyad dang lam rim 'du khang sogs| /
brtsig pa'i las mtha' sgrub nas grwa sar phyin / /
rgya ser thu lwE s+khi zhes mjal du 'ongs / /
tshad chen rigs thigs sogs kyi rgya dpe ster / /
hor yul rtogs brjod 'phro rdzogs @# / /
gyis shig zer / /
mchod rten nang gzhug rigs rnams blangs nas yong / /
lha bzo dka' bcu lag gi bla ru bsgos / /
dbyar thog mtshan phud lam rim dam bca' tshugs / /
ston kha mchod rten rab gnas sogs byas nas / /
gwa chen spyi sor phyin te kun rig dang / /
dus 'khor spyi bka'i dbang bskur sngags rim dang / /
'grel chen dri med 'od kyi bshad lung sogs / /
sems bskyed cho ga bcas par bton nas yong / /
dgun kha phar phyin sa lam zhig bris shing / /
don bdun cu yi mtha' dpyod 'phro rdzogs byas / /
sa sbrul smon lam chen mor nyin gcig gi /
mang ja tshab ra 'gyed thug sogs sbyor ba'i / /
srol ka 'byed par dngul srang sum brgya song / /
ri khrod thog tu bka' 'gyur rgyun klog dang / /
nya stong brgyad kyi smyur gnas nyin ltar gyi / /
maNi khri phrag rnams ni rgyun 'dzugs byas / /
de skabs skyor dpon rje nyid sku gshegs rgyus / /
bla ma spyi 'gro'i 'das mchod rgyun 'dzugs song / /
sos ka ri khrod bka' 'gyur lha khang bzhengs / /
dbyar kha mi shig gung gi hu rer phyin / /
tshwa chu bsten cing 'jigs byed dbang bskur byas / /
dpe cha rgyur dkon mang po bsnams kyin yong / /
tshogs chen mgon khang dngul Tam lnga brgyas bskrun / /
jo bo byams ba dngul Tam stong rtsas bzhengs / /
gzungs 'bul rab gnas dge sbyong chas phul byas / /
ston kha e ci gnyis kyi spyi sor 'grim / /
chos ldan bya ba ci rigs sgrub nas yong / /
dgun ring mtshams su bsdad ngos 'khor chen sogs / /
'dod lha ci rigs bsnyen sgrub byed khul byas / /
lcags rta'i tshes gcig smon lam dung 'bud mnyam / /
rje 'bum ther ma snar thang bka' 'gyur bcas / /
ngang gis byon par ser sbrengs khrus gsol byed / /
bka' 'gyur gsar rnying gnyis kar sri zhu sgrub / /
sos ka dben gnas gsar rnying bsre dgos byung / /
ji ltar 'dres pa'i yi ge zur du bris / /
de tshe lam rim chen mo'i bshad lung btang / /
dbyar kha ri khrod bstan 'gyur lha khang bzhengs / /
dgon rnying rten gsum nyams gsos sri zhu sgrub / /
ston kha ri khrod dbu ma'i dam bca' dang / /
dgon rnying srung ma'i bskang 'phrin tshogs srol 'byed / /
rtsis grwa bsdus rgyud snying bor rgyud 'grel gyi / /
don las brtsams pa'i tshogs gleng byed srol tshugs / /
dgun kha lnga mchod ston mor rgyu sbyor zhing / /
lo ltar lnga mchod nub mo mar me stong / /
sbar te yab rje'i phyag mchod tshogs srol 'byed / /
de rjes dus 'khor sa lam rnam gzhag dang / /
bsdus rgyud khams le'i mchan 'grel gsar du brtsams / /
lcags lug dbyed rar dpag bsam 'khri shing gi /
bklag lung steng nas skyes rabs bshad pa btang / /
dpyid ka co ni bstan 'gyur gdan drangs shing / /
hor yul rtogs brjod 'phro ni rdzogs par byas / /
dbyar kha er ten jo bor mjal ba'i zhor / /
mi shig gung gi tshwa chur khums nas yong / /
las sna'i gos gtsos bca' lag ring thang can / /
phal mo che ni tshogs grwa khams tshan gyi / /
rgyun tshogs thebs su sor bgos nas phul / /
gling kha ston mo ma Ni'i ril sgrub bcas / /
chad rgyur song stabs snga phyir cha rkyen sbyor / /
ston kha thU la'i gung gi hu re ru / /
bskyod par brtsams kyang rmi ltas kyis bshol bar / /
chos grwa'i nyen kor 'go ba'i nad ngan byung / /
nyin mtshan rim gro gnad smin sgrub rogs byed / /
dkon mchog thugs rjes 'gal rkyen rang sar zhi / /
dgun kha nye ring sa nas 'ga' zhig gis| |yig 'jog dgos zhes kha btags ster ba yi / /
bu lon bsal thabs chang chung bgyid mur bzhugs / /
dngul Tam nyis brgyas spar khang zur du bskrun / /
rtsis pa grwa tshang nyid du dus 'khor gyi / /
grwa bskor srol 'byed gros mthun @# / /
mdzad du bcug /
dgun tha nyer lnga'i mdo sngags tshogs gleng tshugs / /
chu sprel smon lam tshan mO gsung chos su / /
bka' gdams gzhung drug bshad sbyar lung 'bogs shing / /
dpyid ka phying gur yags po btsongs pa'i rin / /
shog Tam lnga brgya rgyun 'dzugs mar me lngar / /
brgya brgyar phul zhing lus gso'i dgongs pa blangs / /
lung stongs shong bur spyil bu 'bubs nas sdod / /
ma Ni bgrang bzhin 'chi ba bsgug dgos byung / /
snga sor grwa sa'i ming btags pa yongs la / /
kha btags lan gnyis 'gyod cing grwa tshang du / /
khre yi gsol phogs phul zhing skyabs 'jug zhus / /
khams tshan tshogs su shog Tam brgya cu 'phul / /
rang yul chos grwar sman yon sgrub tshul ni / /
'byung khungs bca' bsgrigs bris song rnams su gsal / /
sku gsung thugs rten gsar du bzhengs pa dang / /
rten rnying gdan 'dren dkar chag logs su bzhugs / /
rga ba'i dus su dgon skyong gis g.yengs pa'i byed spyod dran pa'i yul du gyur ba rnams so /
! /
spyir dmigs sgrol ma btson 'don bsnyen pa btang / /
dbyar kha sman chu bsten rtsis rlung phyogs bskyod / /
rgyal khams bskor bzhin bsdus rgyud nang le yi / /
mchan 'grel bris la ston kha chos grwar yongs / /
rtsis grwar dus rtsis rams pa'i grwa bskor tshugs / /
'grel chen dri med 'od kyi bshad lung 'don / /
de rjes bsdus rgyud dbang le'i mchan 'grel bris / /
dgun kha gsang 'dus dus 'khor rig byed ma'i / /
spyi zur dbang rjes kha shas bskur khul byas / /
de phyin chos bka' spel ba'i khur 'gel ba'i / /
yon du kha btags Tam sogs byung ngo cog /
chos spar brko ba'i rgyu ru gtso cher ster / /
bya lo'i dpyid ka ngag rtsom skor gyis gtsos / /
lung bshad dbang rjes spel zhing dbyar kha ru / /
gung gi hu rE brgyud de grwa sar phyin / /
grwa slob ris bral mang bor 'khrid bshad rigs / /
sna tshogs spel dgos byung zhing rnyed dga' ba'i / /
rten gsum mang 'byor mi ring slar 'khor yongs / /
rtsis grwar glo bur dam bca' sdod thabs bsgrubs / /
ston kha spyi so 'gar 'grim dbang rdzas bskur / /
gtsug lag khang ched dngul Tam stong lhag phul / /
dgun kha rang spyi la brag ser khrod du rgyag /
g.yas ru chos grwa'i tshogs bla 'ongs pa la / /
bskyed rim chen mo rim lnga gsal sgron gyi| |bshad lung klog cing sgrub le'i mchan 'grel bris / /
khams tshan lnga ru shog Tam brgya phul te / /
nyer lnga bcu bzhir sku rim 'tshogs srol 'byed / /
gtugs srol 'byed rgyur shog Tam sum brgya phul / /
rgyal dbang mchog sogs bla ma so gnyis kyi / /
'das mchod dgongs rdzogs tshogs su mgo byas bsgrubs / /
khyi lor cho 'phrul zla ba'i tshes brgyad nas / /
ye le'i mchan 'grel dab tshugs na rang gi /
spyi sor phyin nas lam rim chen mo yi / /
bshad lung bde mchog lha lnga'i dbang bcas bton / /
slar yongs mchan 'grel 'bri la 'jug mus nas / /
er ten jo bor mchod pa khri phrag 'bul / /
gdan sa chen mo'i bde chen ka lA par / /
nag zla'i nya yi dus 'khor sgrub mchod zhus / /
rgyud mchan la sogs par brgo'i zhal 'debs bcas / /
shog Tam stong lhag rnga mo gnyis bcas rdzongs /
skyor dpon pak+shi'i nye gnas tshos bzhengs pa'i / /
rnam rgyal mchod nyen zhal chems stsal bzhin byung / / /
de nas sa ga zla ba'i tshes gcag la / /
bsdus rgyud mchan 'grel mjug ni grub par byas / /
dka' bcu yon tan sogs kyis grwa slob tshor / /
zla ba gnyis su phyag srol slob bcug nas / /
phar phyin 'dzin grwa gtugs par bgyid pa na / /
gnad smin byung stabs kun kyang ngo mtshar skyes / /
ri khrod lam grwar lam rim chung ngu yi / /
rgyugs sprod tshugs nyin mgon po'i thugs rten yongs / /
nged kyis dka' bcu yon tan dpon slob tshor / /
mgon chen bcu gsum chos rgyal gsum bcas kyi / /
rjes gnang @# / /
la sogs bton pa'ang sbrel mar byung / /
ho rin spyi sor sems bskyed cho ga btang / /
chos grwa rnying pa'i gzhung gi 'dzin grwa tshor / /
spyir btang dus tshigs dbu ma'i srod chos tshugs / /
gsar rtsom bsdus rgyud mchan 'grel bshad lung spel / /
phyogs phyogs nas 'ongs bshes gnyen rnam pa tshor / /
'jigs byed dus 'khor bskyed rdzogs bshad khrid dang / /
lam rim bla mchod 'khrid bka' dag kyang spel / /
chos spar brko rgyur shog Tam lnga brgya ster / /
chos sde'i rten tshor mchod pa khri lhag 'bul / /
sgrub khang ma Ni brag rdzong brtsig tu bcug /
rang spyil rten gsum nyer spyad rnams der 'jog /
'di phyir chos spyod mtshams sbyor rten 'brel dang / /
sgrub brgyud bstan pa'i zhabs 'degs nyid du smon / /
nang 'jug mkhan la ma Ni bzlar bcug pas / /
chos sder dung phyur ma Ni zhu ba po / /
mang bstud byung ste kun gyis ngo mtshar skye / /
rgyud mchan spar thebs grwa tshang lo rgyus dang / /
bzang mo'i rtogs brjod 'dir bcug yon dang bcas / /
shog Tam stong dang lnga brgya rim par song / /
dgun kha hu re'i nang rten byams chen la / /
mchod me stong phrag 'bul zhing 'dod don gsol / /
rab rgyal me yos rtsis gzhung la sogs bris / /
spyi so gnyis la sdig 'brel gcod yig springs / /
phag lor cho 'phrul tshes lnga'i smon lam la / /
mang ja thug pa 'gyed phul skyabs 'jug zhus / /
dpyid ka go b+hi'i zhu rten nub mar phyin / /
lam rim chen mo'i bshad lung kun rig dang / /
dus 'khor spyi bka'i dbang bskur dri med 'od / /
bu'i mchan bcas kyi bshad lung sogs 'don zhing / /
rten la stong mchod tshogs su mang 'gyed dang / /
spyi so dag la thebs 'jog ci 'byor btang / /
ur ge ul ge'i rten gtso so so la / /
khrus gsol mchod me stong phul skyabs smon zhus / /
tshur yong lam du khwo thu le'i dgon par / /
gsang 'dus dbang bskur yul mi'i 'dod mos bzhin / /
blo gling yig cha'i chos grwa gsar du 'dzugs / /
skyabs rim sgrub pa'i cha rkyen nged nas gtong / /
rten gsum nyer spyad nor phyugs gang 'byor phul / /
bsdus phar bka' rams 'dzin grwa gsum bsgrigs nas / /
rtsi bzhag btang zhing rtsod pa spor du bcug /
gang cing rten 'brel ma 'grig rang 'grigs byung /
rab skyes 'byor phyin gzugs po me bder gyur / / /
rtsis grwar gnas brtan cho ga'i mchod rdzas su / /
rgyu bzang chos gos gsum dang gding ba phul / /
chos sder byams pa gling bskor srol 'dzugs ched / /
dngul Tam stong rtsas mchod rdzas bzos su bcug /
rtsom ngag bod bcu'i lung ni tshar gnyis bton / /
legs bshad rin chen li thang paN+Di ta'i / /
brgyad stong mchan 'grel dngul srang stong phrag gis / /
spang du bskrun pa'i las khur dang du blangs / /
chos sde'i rgyab tu 'bum khang brtsig tu bcug /
nang gzhug sa ts+tsha'i sku brnyan 'bum phrag bzhengs / /
ston tha chos sder byams pa gling bskor gyi / /
srol 'byed tshogs kyi cha rkyen sbyor par byed / /
rang gzhan byams mgon zhal mthong bsngo smon zhus / /
dgun kha tshogs su nyin rangs bzang spyod zhus / /
ja thug sbyor zhing bsod btags re'i 'gyed btang / /
bla ma'i phyag srol 'dir 'jog dgos dbang gis / /
bla mchod mkha' 'gro brtan bzhugs blang khul byas / /
byi lo'i cho 'phrul gsung chos dang 'brel bar / /
ma gcig gzhung dang rim gro'i skor sogs dang / /
bsdus rgyud mchan 'gril bshad lung ngal gyin 'don / /
tAs phu'i sman dpyad zla gnyis nye bar bsten / /
grwa pa'i ming btags pa tshor kha btags dang / /
tshogs gos bzang 'dams tshogs grwa khams tshan du / /
phul te smon lam ma Ni bstan 'bar ma / /
zhus thog grwa mngas phogs yangs skyabs 'jug zhus / /
bca' lag lhag rnams chos spar bzhengs rgyur phul /
rang rjes dmigs brtse ma dang 'jigs byed kyi / /
bsnyen sgrub lo gsum gsum gyi kha chems bcas / /
sdod gur skor ni lo mtshams pa la bsngos / /
@# / /
tshe gzhug gi dus su nges med kyi bgyi sgos g.yengs pa'i byed spyod dran gsor bkod pa rnams so /
! /
de ltar na tshod bdun phrag bcur sleb ring / /
sgo gsum 'du byed dge snyam mtha' klas kyang / /
'brir mi langs shing mang zhig brjed de thal / /
gcig tu dkar bar gyur pa'ang ngos 'dzin min / /
'on kyang srin bu dag gis zos pa'i rjes / /
ye ger byung yang yig mkhan min tshul ltar / /
mi phal byed spyod a long sgor mo ni / /
lag rjes dkar rung dam pa'i rnam thar min / /
zhing gi mthur brten thar pa cha mthun gyi / /
dge rtsar 'gro 'ga' mchis na skal ba bzang / /
shog ris 'di ru dgos gtam 'ga' byung na / /
blor nges byas nas me lhar phul na 'gab / /
shAkya'i bstan pa lnga brgya'i tha mar skyes / /
chung nas dge sbyong rtags 'chang dgon gnas 'grims / /
nyan bshad rten gsum bgyi sgos mi tshe bskyal / /
byed spyor mthun snang 'di tsam su la mkho / /
rnam shes skyes bus phyi mar 'gro ba'i tshe / /
mi dge 'khrul snang 'jigs skrag dang bral nas / /
ma pham thugs rje'i pho nyas lam bstan te / /
thogs med dga' ldan gnas su skye bar shog / / /
