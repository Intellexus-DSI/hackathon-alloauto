! gsang 'dus 'jam dpal rdo rje'i dbang gi zin bris bzhugs so / /
! gsang 'dus 'jam dpal rdo rje'i sgrub bzhag skabs 'dir /
phur lcog ngag dbang byams pa'i gsung dang /
rgyal tshab rje'i gsung dkyil chog dngos grub snye ma'i steng nas sta gon skabs sa bzung ba man chad rgyas par mdzad /
wa na par /
maM buM /
zhes pa ma dag cing /
'di b+h+rUM yin zhes dang /
mig gnyis su yi ge saM zhes pa ma dag praM yin pa dang /
rigs lnga'i phyag mtshan skabs /
padma'i /
zhes mtshams gcod dgos pa dang /
! 'di'i shog grangs pa ma tshang gshis /
de sngon sku mdun la phul skabs /
gzhan zhig nas kha bskang ba yin snyam du dran gsungs /
'di brtag skabs 'phags lugs mi bskyod pa nas kha skong mdzad snang /
! ba dkon mchog gsum gnod /
ces pa don la cung mi bde ba /
rgyal tshab gsung dngos grub snye mar blta dgos zhes stsal ba ltar bltas pas /
dkon mchog snod gzhom bud med kun / /
mchog kyang log pa'i dag ma yin / /
zhes snang /
! gsang 'dus 'jam dpal rdo rje'i dbang chen skabs /
bgegs gtor rjes /
bum chus bsangs nas dri ma khrus pa'i dmigs pa mdzad /
slob dpon sangs rgyas ye shes kyis sgrub thabs kun bzang las /
dal 'byor 'di ni shin tu g.yo ba dang / /
'jig rten skye bo dam @# / /
pa 'phrad rnyed dka' / /
de bas shes rab thabs la gzhol ba yis / /
yid la byed pa'i mchog de bsgrub par bya / /
zhes gsungs pa ltar /
sangs rgyas ye shes kyi rnam thar sogs /
bskyed rim dang /
lam rim skabs ltar stsal /
slob dpon 'jam dpal bshes gnyen de /
'jam dbyangs kyi sprul pa lta bu zhig yin tshul /
yang dag pa yi x rgyud smad pas /
tshang ma'i mjug tu dril bu bsil /
rgyu stod pas /
tshigs bcad re'i mjug tu dril bu bsil /
bkra shis 'khyil 'jam dbyangs bzhad pas /
tshigs rkang gnyis re'i skabs dril bu bsil /
dpal mang sku bgres nas bzhugs khrir bzhugs bzhin du thal sbyar gyis gsol 'debs mdzad /
'bul sdud rdo rje 'chang nas /
lan dang por rgyud smad /
gnyis par rgyud stod /
gsum par 'jam bzhad lugs su mdzad song /
zhes bka' stsal /
! bla mas slob ma rnams drangs pa'i tshe /
phreng ba 'dren pa ltar bsam /
nang dbang skabs kyi mchod pa dang gsol 'debs 'di la /
bla mas gtso bo nam mkha'i rgyal bar phul bar mos pa /
rang dang bla gtso gnyis kas phul bar mos pa /
rang nyid kyis bla gtso dang /
nam mkha'i rgyal ba gnyis kar phul bar mos pa bcas gsum /
dril bu'i dbang la /
sor mo gsum gyis bzung ba 'di /
snang mched thob gsum 'od gsal du dag pa mtshon /
rdor dril lag tu slebs pa dang /
mkhyud rgya byed pa rgyud grwa'i phyag len ltar bya ba 'di dam tshig gsum bzung ba yin /
slob ma'i mchod pa la /
rgyud smad pas dril bu mi bkrol ba 'bul yul rang yin pa'i dbang gis dang /
rgyud stod pas bkrol ba de /
gtso bos lha mo spros nas 'bul ba'i dbang du bya /
! bum pa'i kha rgyan la shing gnyis re byed pa thabs shes gnyis kyi rten 'brel /
! slob dpon gyi dbang gi skabs rdor dril sogs gtso bos gnang bar mos /
rig pa lnga'i dbang rnams las kyi rdo rjes byed par mos /
sngags kyi rjes zlos skabs /
gtso bo sems dpa' gsum brtsegs bskyed dgos pa ma zad /
slob ma yang sems dpa' gsum brtsegs bskyed dgos pa /
'dir dngos su gsal ba ltar bde gsang gzhan la mi gsal yang /
nges par dgos pa phyag bzhes yin /
! mig gnyis la yi ge praM bskyed pa shes rab kyi skad dod prany+dzA'i ming yig dang por thig le byin pa yin gsungs /
@# / /
'on kyang /
'jam bzhad yin snyam pas /
praM ma yin paM sdig pa'i skad dod pa paM gyi ming yig dang po yin tshul gsungs /
gser gyi mig thur gyis mig 'byed /
gsang dbang skabs /
longs sku 'di gsung la bya dgos shing /
dus rgyun gyi longs sku de /
sprul sku'i khongs su bsdu /
dus rgyun gyi longs sku dang /
'di gnyis bya byed mi 'dra ba'i cha nas bzhag pa ste /
theg chen gyi chos la rdzogs par longs spyod pa po yin pa dang /
spyod pa'i bya ba de gsung gi bya ba yin pa'i cha nas /
rgyud kyi po ti /
so so'i rgyud ma rnyed na /
'jam dpal mtshan brjod kyis 'grig rigs lnga'i mtshan ma sbyin skabs /
lha de dang de'i nga rgyal bzung ba las rnam pa mi bsgyur /
rlung sems gnyis ngo bo dbyer med pa yul la 'jug pa'i cha nas rlung dang /
yul nyams su myong ba'i cha nas shes par btags pa tsam yin /
grub bo / / / /
