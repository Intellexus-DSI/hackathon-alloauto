@# / /
gzungs gzhug dang gnod sbyin 'khor lo sogs rab gnas bya tshul phun tshogs char 'bebs zhes bya ba bzhugs so / /
@# / /
skal bzang rnam 'dren mchog gyur shAkya'i tog /
rgyal kun mkhyen rab gcig bsdus 'jam pa'i dbyangs / /
thub bstan snying po gsal mdzad tsong kha pa / /
dbyer med zhabs kyi pad mor gus phyag 'tshal / /
bsod nams zhing mchog bde gshegs sras bcas kyi| /
sku brnyan mchod rten gzungs sngags mo byad gzhan / /
gnod sbyin tshogs bdag 'khor lo bum gter sogs / /
rab gnas bya tshul lag tu blang bder dgod / /
de yang gza' skar tshes grangs dge bar gzungs gzhug 'bul yul gyi sku 'dra dang mchod rten gyi phyi dbyebs grub zin pa dang /
nang du 'bul rgyu'i sku 'dra dang mchod rten gzungs sngags dril ba dang /
de las gzhan pa'i nang gzhug gi yo byad /
srog shing /
byin rten /
rin po che dang /
sman dang /
dri bzang gi thum bu rnams stegs ji ltar rigs pa'i steng du legs par bsgrig /
de rnams kyi mdun gyi char stegs ji ltar 'os pa la gos dar sogs kyi kheb ser pos g.yogs pa'i steng du gser dngul sogs rin po che'i gzhor pa'am /
ra gan nam /
zangs sam /
dkar yol lam /
shing gi snod bzang po gas chag sogs kyi skyon dang bral ba 'bras dkar sogs 'brug tsang mas bkang ba'i steng du rin po che dang sman bzang po ji ltar 'dzom pa bkram pa'i steng du 'khor lo rnams bzhag /
de dag gi mdun phyogs su bum gter dang /
g.yas g.yon sogs ji ltar 'os par bad mdzod kyi rdzas rnams bsgrigs /
mdun ngos su chu gnyis nyer spyod tshar lnga las mi nyung ba dang gnod sbyin dang tshogs bdag la 'bul rgyu'i gtor ma rnams bshams /
sgrub pa bo'i mdun du khrus bum dang bsang chu'i bum pa so so pa gnyis sam bsdu na gcig gis kyang rung bas /
gang 'byor bum rdzas dang dri bzang gi chus bkang ba dang /
khrus long /
khrus gzhong /
bgegs la sbyin rgyu'i gtor cig gsum /
ting lo gsum /
chad bu gsum dang bcas pa /
gu gul spos phor /
'thor 'bru /
rdor dril /
nang mchod /
rol mo sogs mkho ba'i yo byad thams cad ji ltar 'os par bsgrigs /
sgrub pa po sgrub grogs dang bcas bgos gtsang ma bgo zhing kha zas sha chad sgog btsong tham khi sogs ma rungs pas ma spags par byas te gral la bsgrigs /
skyabs sems sngon du 'gro bas yi dam rdo rje 'jigs byed kyi bdag skyed rgyas bsdus skabs sbyar gzhung bzhin btang| khrus bum dang bsang chu sgrub tshul ni /
hrIH Sh+T+rIH bsang /
swa b+ha was sbyang /
stong pa'i ngang las baM las byung ba'i rin po che'i bum pa dkar po lto ba tsha ba /
mgrin pa ring ba /
mchu 'phyang ba la sogs pa mtshan nyid thams cad yongs su rdzogs pa /
lha rdzas kyi gos kyis mgul ba dkris shing /
dpag bsam shing gis kha brgyan pa bcud kyis gang ba'i nang du zla ba'i dkyil 'khor gyi steng du hUM yig gi mthar bzlas bya'i sngags kyis bskor ba las 'od zer 'phros /
rgyal ba sras bcas rnams kyi byin rlabs dang snod bcud kyi yon tan thams cad bkug nas bum pa'i chul thim par gyur par bsam la /
oM AH hUM /
brgya rtsa dang /
rten 'brel snying po / /
rnam rgyal ma'i gzungs ring thung ci rigs hrIH Sh+TIH rnams nyer gcig yan chad skabs sbyar bzlas pa'i mthar yi ge @# / /
brgya pa brjod de /
bum pa'i nang gi sngags 'phreng gdan dang bcas pa 'od du zhu nas bum pa'i chu dang ro gcig tu gyur par bsam /
de nas thog mar sbyang pa gsum gyis bgegs sbyang pa la /
hUM ye shes skal pa me ltar 'bar ba'i 'od /
ces pa nas /
bgegs kyi dgra la phyag 'tshal lo / /
zhes pa'i bar gyis bgegs skrod pa'i rgyab dpung du khro bo spyan drangs te mchod bstod bya /
a ka ro lan gsum gyis bgegs gtor byin gyis brlab /
rang gi thugs kha'i hUM las 'od zer 'phros /
rten la gzungs gzhug 'bul ba la bar du gcod par rtsom pa dang rdzas la gnas pa'i bgegs rnams bkug par gyur /
mchod g.yog pas gtor cig re lag pa g.yas su bzung nas rten dang rdzas rnams la g.yas su lan gsum bskor ba dang /
oM sarba bi g+h+na na sogs tshar re ste de lta bu lan gsum gyis bgegs la gtor ma byin te rdzas sngags gnyis ka zhi bas sbyang ba /
ting lo'i mar mo re chang bu re dang bcas brten sogs la g.yon du lan gsum bskor ba dang /
sum b+ha tshar /
re ste de lta bu lan gsum gyis bgegs la rdzas zhi ba ting lo dang chang bu sbyin pa dang sngags drag po sum b+ha brjod pas zhi drag phyed mas sbyang ba /
hUM dkyil 'khor chen po'i sa gzhi la gnas pa'i /
zhes pa nas /
da ni gnas 'di rten la gzungs gzhug 'bul /
zhes pa nas /
bgegs rnams brlag par 'gyur ba gdon mi za / /
na mo rje btsun rtsa ba dang rgyud par bcas pa'i dpal ldan bla ma dam pa rnams gyi bka' bden pa dang /
sangs rgyas kyi bden pa dang /
chos kyi bden pa dang /
dge 'dun gyi bden pa dang /
de bzhin gshegs pa dang /
rdo rje dang /
rin po che dang /
pad ma dang /
las kyi rigs su zhugs pa thams cad dang /
snying po dang /
phyag rgya dang /
gsang sngags dang /
rigs sngags kyi lha'i khyad par thams cad kyi bden pa dang /
khyad par du yang dpal rdo rje 'jigs byed chen po'i bden pa dang /
dpal mgon dam pa chos skyong ba'i srung ma rnams kyi bden pa dang /
chos dbyings rnam par dag cing rten 'brel bslu ba med pa'i bden pa chen po'i byin gyi rlabs kyis rten la gzungs gzhug 'bul ba la bar du gcod par rtsom zhing rdzas la gnas pa'i bgegs kyi tshogs gang yin pa thams cad mchod  @# / /
sku brnyan stong pa nyid du gyur /
stong pa'i ngang las sna tshogs padma dang nyi ma'i gdan gyi steng du hUM las rdo rje hUM gis mtshan pa yongs su gyur pa las dpal rdo rje 'jigs byed zhal gcig phyag gnyis gri gug dang thod pa 'dzin pa yum dang bcas pa'i skur bzhengs pa'i spyi bor oM / /
mgrin par AH thugs kar hUM gis mtshan par gyur /
thugs ka'i hUM las 'od zer 'phros| bsgom pa dang 'dra ba'i ye shes pa dbang lha dang bcas pa spyan drangs /
dzaH hUM baM hoH ye shes pa dang gnyis su med par gyur /
dbang lhas dbang bskur /
mi skyod pas dbu brgyan par gyur /
mchod pa tshar dang po 'jigs byed kyi mchod pa byin rlabs ltar byin gyis rlab /
spro na /
rgyal ba rnams ni gtsang gyur cing /
zhes sogs mchod 'bul gyi tshigs bcad dang /
oM ya mAn+ta ka ar+g+haM pra ti ts+tsha hUM swA hA /
zhes sogs kyis chu gnyis nyer spyod rol mo dang bcas pas mchod /
bsdu na sngags rkyang pas dbul /
oM ya mAn+ta ka oM AH hUM gis nang mchod phul /
gzugs mchog mchog tu drag po che / /
zhes sogs sho lo ka gcig gis bstod /
dpal rdo rje 'jigs byed kyi thugs kar nyi ma'i gdan gyi steng du hUM yig gi mthar bzlas bya'i sngags kyis bskor ba las 'od zer 'phros rgyal ba sras bcas kyi byin rlabs dang nus mthu thams cad 'od zer gyi rnam par spyan drangs /
sngags 'phreng sa bon dang bcas pa la thim par gyur| oM ya mA n+ta ka hUM phaT /
ces pa ci 'grub bzlas pa'i mthar yi ge brgyab brjod /
bcom ldan 'das dpal rdo rje 'jigs byed sgrub gzhi 'di la brtan par bzhugs nas sbyin bdag dang bdag sogs sems can thams cad la mchog dang thun mong gi dngos grub ma lus pa bstsal du gsol /
ces 'dod don la gsol ba gdab /
dpal rdo rje 'jigs byed 'od du zhu nas sku brnyan gyi rnam par gyur /
ces 'od bzhu bya /
gzungs rnams las sngags dang bsang chus bsang /
swa b+ha wa sa sbyang /
gzungs sngags kyi yi ge rnams stong pa nyid du gyur /
stong pa'i ngang las padma dang zla ba'i gdan gyi steng du hriH las padma hriH sa mtshan pa yongs su gyur pa las 'od dpag med dmar po zhal gcig phyag gnyis kyi padma dang dril bu 'dzin pa rang 'dra'i yum gos dkar mo la 'khyud pa /
mtshan dpes spros pa /
rin po che'i rgyan dang dar gyi na bza' can /
zhabs rdo rje skyil krung gis bzhugs pa'i spyi bor oM /
mgrin par AH thugs kar hUM gis mtshan par gyur /
thugs ka'i hUM las 'od zer 'phros /
bsgom pa dang 'dra ba'i ye shes pa dbang lha dang bcas pa spyan drangs /
dza hUM baM hoH ye shes pa dang gnyis su med par gyur| dbang lhas dbang bskur /
mi bskyong bas dbu brgyan par gyur /
mchod pa tshar gnyis pa /
sngar ltar byin gyis brlabs /
oM A ro li ka ar+g+haM pra ti ts+tsha hUM swA hA /
zhes sogs kyis chu gnyis nyer spyod rol mo dang bcas pas mchod /
oM A ro li ka oM AH hUM /
gis nang mchod dbul /
rdo rje dpag med rgyal po che / /
mi rtog nam mkha' rdo rje 'dzin / /
'dod chags pha rol phyin pa brnyes / /
rdo rje gsung la phyag 'tshal lo / /
zhes pas bstod /
'od dpag med kyi thugs kar hrIH yig gi mthar bzlas bya'i sngags kyis bskor ba'i 'od zer gyis /
@# / /
rgyal ba sras bcas rnams kyi byin rlabs thams cad spyan drangs te sngags 'phrengs bon dang bcas pa la thim par gyur /
oM A ro li ka hUM phaT /
ces pa ci 'grub bzla /
mthar yi ge brgya ba brjod /
bcom ldan 'das 'od dpag med yab yum sgrub gzhi 'di la brtan par bzhugs nas sbyin bdag dang bdag sogs sems can thams cad la mchog dang thun mong gi dngos grub ma lus pa bstsal du gsol /
zhes 'dod don la gsol ba gdab /
'od dpag med yab yum 'od du zhu nas gzungs sngags kyi yig 'bru'i rnam par gyur /
ces 'od bzhu bya /
bzungs las gzhan pa'i yo byad mchod rten dang sa tshatsha dang srog shing sogs bsang sbyang /
gzungs dang sku brnyan las gzhan pa'i yo byad rnams stong bar gyur /
stong pa'i ngang las padma dang zla ba'i gdan gyi steng du b+h+ruM las 'khor lo b+h+ruM gyis mtshan pa /
yongs su gyur pa las rnam snang dkar po zhal gcig phyag gnyis 'khor lo dang dril bu 'dzin pa rang 'dra'i yum spyan ma la 'khyud pa /
mtshan dpes spras pa /
zhes pa nas /
mi bskyod pas dbu brgyan par gyur /
ces pa'i bar snga ma bzhin brjod /
mchod pa tshar gsum pa sngar ltar byin gyis brlab /
oM dzi na dzi ka ar+g+haM pra ti ts+tsha hUM swA hA /
zhes sogs kyis mchod /
oM dzi na dzi ka oM AH hUM /
gis nang mchod dbul /
rnam par snang mdzad dag pa che / /
rdo rje zhi ba dga' ba che / /
rang bzhin 'od gsal mchog gi mchog /
ston pa rdo rje la phyag 'tshal / /
zhes pas bstod /
rnam par snang mdzad kyi thugs kar b+h+ruM yig gi mthar bzlas bya'i sngags kyis bskor ba las 'od zer 'phros| zhes pa nas /
thim par gyur /
oM dzi na dzi ka hUM phaT /
ci 'grub bzla /
yig brgya brjod /
bcom ldan 'das rnam par snang mdzad yab yum sgrub gzhi 'di la brtan par bzhugs nas /
zhes pa nas /
bstsal du gsol /
gyi bar snga ma ltar gyis 'dod don la gsol ba gdab /
rnam par snang mdzad yab yum 'od du zhu nas gzungs dang sku brnyan las gzhan pa'i srog shing sogs rten gyi nang du gzhug rgyu'i yo byad so so'i rnam par gyur /
ces 'od bzhu bya /
gnod sbyin 'khor lo bsang sbyang /
gnod sbyin 'khor lo stong pa nyid du gyur /
stong pa'i ngang las rdo rje'i sa gzhir gur bla re me ri dang bcas pa'i dbus su sna tshogs padma 'dab ma brgyad pa'i lte ba dang 'dab ma rnams kyi steng du baM dang dzaM yongs su gyur pa las nor rgyun ma dang dzaM b+ha la gtso 'khor rnams kyi sku yongs su rdzogs par gyur pa ni /
gtso 'khor thams cad sku mdog gser bcom ltar 'bar ba /
zhal gcig phyag gnyis pa /
phyag g.yas pa thams cad kyis bi dza pu ra 'dzin cing /
yum rnams kyi g.yon pas 'bras kyi snye ma dang /
yab rnams kyi g.yon pas ne'u le 'dzin pa /
rin po che'i rgyan sna tshogs pas brgyan cing| dar gyi stod g.yogs dang sham thabs mdzes par gsol ba /
zhabs skyil krung phyed pas bzhugs pa'i zhabs 'og na padma'i gdong gi gter mnan pa /
lha mo rnams bud med sgyu ma'i nga rgyal gyis 'gying bar gyur pa'i gtso 'khor thams cad kyi spyi bor oM /
zhes pa nas /
dbang lhas dbang bskur /
rin chen 'byung ldan gyis dbu brgyan par gyur /
@# / /
mchod pa tshar bzhi ba bsang sbyang /
stong pa'i ngang las oM las rin po che'i snod yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
me tog |bdug spos /
mar me /
dri chab /
zhal zas /
rol mo rnams dangs shing thogs pa med pa nam mkha' dang mnyam par gyur /
oM ar+g+haM AH hUM /
zhes pa nas| oM shap+ta AH hUM /
gis byin gis ma ba /
oM ba su d+ha ri ni sa pA ri wa ra argaM pra ti ts+tsha hUM swA hA /
zhes sogs kyis mchod /
'gro kun dbul 'phongs sdug bsngal mun pa'i rum /
thugs rje nyi ma'i 'od kyis sel mdzad pa /
nor rgyun b+ha mo A r+ya dzam b+ha la /
'khor dang bcas la gus pas phyag 'tshal bstod /
yum rnams kyi thugs kar zla gdan la baM yig dang /
yab rnams kyi thugs kar zla gdan la dzam yig gi mthar rang rang gi sngags 'phreng gis bskor ba las 'od zer 'phros /
srid zhi'i dpal 'byor phun sum tshogs pa'i yon tan thams cad spyan drangs te 'od du zhu nas sbyin pa'i bdag po dang bdag sogs sems can thams cad la thim pas dbul 'phongs kyi sdug bsngal thams cad zhi zhing bde 'byor phun sum tshogs par gyur /
oM ba su d+ha ri ni swA hA /
oM tsan+d+ra kAn+t+yai swA hA /
oM dan+t+ya ye sA hA /
oM su dan ta ye swA hA /
oM Ar+ya ye swA hA /
oM su b+ha dra ye swA hA /
oM gup+tA ye swA hA /
oM de byai swAhA /
oM swa ra swa tyai swA hA /
oM dzam b+ha la dza len+d+rA ya swA hA /
oM ma ni b+ha drA ya swA hA /
oM purna b+ha drA ya swA hA /
oM d+ha na dA ya swA hA /
oM bai shra ma NA ya swA hA /
oM ki li ma li ne swA hA /
oM tsi pi kuN+Ta li ni swA hA /
oM mu khen+d+rA ya swA hA /
oM tsa rin+dA ya s+w+'+hA /
zhes pa rnams ci 'grub bzla /
yig brgya brjod /
gnod sbyin gyi gtor ma bsang sbyang /
stong pa'i ngang las oM las rin po che'i snod yangs shing rgya che ba'i nang du oM 'od du zhu ba las lha rdzas las grub pa'i gtor ma dangs shing thogs pa med pa zag pa med pa'i ye shes kyi bdud rtsi'i rgya mtsho chen por gyur /
oM AH hUM /
lan gsum gyis byin gyis brlab /
gnod sbyin yab yum rnams kyis gtor ma'i bcud thams cad drangs te gsol bar gyur /
oM ba su d+ha ri ni sa pA ri wa ra i dam pa liM ta kha kha khA hi khA hi /
ges pa lan gsum gyis 'bul /
sngar ltar mchod cing bstod /
nor rgyun ma yab yum gtso 'khor rnams sgrub gzhi 'di la brtan par bzhugs nas rten la mchod pa dang /
sbyin bdag dang bdag sogs sems can thams cad la dpal 'byor rgya chen po rgyun mi chad du 'byung bar mdzad du gsol /
zhes 'dod don la gsol ba gdab /
nor rgyun ma yab yum g+r+tso 'khor rnams 'od du zhu nas bris pa'i 'khor lo'i rnam par gyur /
ces 'od bzhu bya /
tshogs bdag 'khor lo bsang sbyang /
tshogs bdag 'khor lo stong pa nyid du gyur /
stong pa'i ngang las bai Tu r+ya'i brag ri brtsegs pa'i steng du sna tshogs padma dang nyi ma'i gdan la byi ba sngon po mgo g.yas su bstan pa'i steng du /
gaH yongs su gyur pa las tshogs kyi bdag po sku mdog dmar po glang po che'i gdong pa can ral ba'i thor cog la rin po che dang me tog gis brgyan pa rten 'brel gyi phyag g.yas pa rnams na /
dgra sta /
mda' chen /
lcags @# / /
kyu| rdo rje /
ral gri /
'phang mdung rnams dang /
g.yon pa rnams na /
gtun shing /
gzhu /
kha TaM ga /
khrag gis gang ba'i thod pa sha chen gyis gang ba'i thod pa /
phub dang ba dan brten nas 'dzin pa /
dar gyi sham thabs dang rin po che'i 'phreng ba can /
zhabs g.yas bskum zhing /
g.yon brkyang bas bzhugs pa /
de'i spyi bor oM / /
mgrin par AH thugs kar hUM gis mtshan par gyur /
thugs ka'i hUM las 'od zer 'phros /
rang bzhin gyi gnas nas thugs rje chen po tshogs kyi bdag po 'khor dang bcas pa spyan drangs /
hUM rang bzhin dag pa byang shar phyogs 'tshams nas /
thugs rje chen po tshogs bdag skur sprul ba / /
mchod cing sgrub pa'i gnas 'dir spyan 'dren na / /
thogs pa med par myur du gshegs su gsol / /
badzra sa ma ya dza dzaH dzaH hUM baM hoH gnyis su med par gyur /
slar yang thugs ka'i hUM las 'od zer 'phros /
dbang gi lha rnams spyan drangs /
dbang lhas dbang bskur /
'od dpag med kyis dbu brgyan par gyur /
mchod pa tshar lnga pa bsang sbyang byin rlabs snga ma ltar bya /
oM ga na ba ti ar+g+haM bra ti ts+tsha hUM swA hA /
zhes sogs kyis mchod /
spyan ras gzigs dbang thugs rje'i bdag nyid khyod / /
'gro rnams dbul 'phongs sel phyir nor lhar sprul / /
dgos 'dod rtsol phyir gser gyi khri la bzhugs / /
nor gyi 'byung gnas khyod la bdag bstod do / /
tshogs bdag gi thugs kar nyi ma'i gdan la gaH yig gi mthar sngags 'phreng gis bskor ba las 'od zer 'phros /
'jig rten khams kyi dpal 'byor bkrag ma dang sa gzi brjid thams cad 'od zer gyi rnam par spyan drangs /
sbyin bdag dang bdag sogs sems can thams cad la thim pas dpal 'byor bkrag ma dang sa gzi brjid phun sum tshogs par gyur /
oM AH ga ni hUM swA hA /
zhes dang /
oM gu ga na pa ta yi dA na pa ti sa pA ri wA ra pu Sh+TiM ku ru oM / /
oM badzra a du sha ma dza ta ga ta pe ta A kar+sha ya da na ba su a yuH buNyai phuSh+TiM ku ru swA hA /
ga ga ga ga ga /
zhes ci 'grub bzla /
yi ge brgya pa brjod| tshogs bdag gi gtor ma bsang sbyang /
stong pa'i ngang las oM las zhes sogs snga ma ltar byin gyis brlabs /
tshogs kyi bdag pos gtor ma'i bcud thams cad drangs te gsol bar gyur /
oM ga na pa ti i dam ba liM ta kha kha khA hi khA hi /
gsum gyis dbul /
gong bzhin mchod bstod bya /
tshogs kyi bdag po sgrub gzhi 'di la brtan par bzhugs nas rten la mchod pa dang /
sbyin bdag dang bdag sogs sems can thams cad la dpal 'byor phun sum tshogs pa rgyun mi chad du 'byung bar mdzad du gsol / /
zhes 'dod don la gsol ba gdab /
tshogs kyi bdag po 'od du zhu nas bris pa'i 'khor lo'i rnam par gyur /
ces 'od bzhu bya /
bum gter sogs byin gyis brlabs pa ni /
las sngags dang bsang chus bsang /
gter bum dang bang mdzod kyi rdzas rnams stong pa nyid du gyur /
stong pa'i ngang las bam las byung ba'i rin po che'i bum pa mtshan nyid thams cad dang ldan pa bcud bzang pos gang zhing ci 'dod 'byung ba'i gter @# / /
chen po'i bum par gyur /
bum rdzas nyer lnga 'am sum cu byin gyis brlabs sngags /
sman lnga la /
oM bany+tsa be Sha dzye AH hUM /
rin chen lnga la /
oM bany+tsa rat+na AH hUM| dri lnga la /
oM bany+tsa gan+d+he AH hUM /
'bru lnga la /
oM pany+tsa be ga AH hUM /
snying po lnga la /
oM bany+tsa gar+b+ha AH hUM /
bdud rtsi lnga pa /
oM pany+tsa A mr-i ta AH hUM| zhes pa rnams ci rigs bzla /
bang mdzod kyi rdzas rnams rang rang gi ming yig dang po thig les brgyan pa yongs su gyur pa las gzugs sgra dri ro reg bya phun sum tshogs pa dang ldan pa'i lha rdzas phun sum tshogs pa /
rten la mchod pa dang /
sbyin pa'i bdag po dang bdag sogs sems can thams cad la 'dod dgu'i yo byad thams cad zad mi shes pa rgyun mi chad du 'byung ba'i gter chen por gyur /
nam mkha' mdzod kyi phyag rgya byas la /
oM sarba bid bU ra sogs dang /
sngags drug dang phyag rgya drug gis byin gyis brlab /
bdag gi bsam pa'i stobs dag ni /
zhes sogs bden stobs brjod /
rten 'brel snying po ci 'grub bzlas te /
shis pa brjod cing me tog gi char dbab par bya'o / /
'dir sku 'dra 'am mchod rten dang der 'bul rgyu'i gzungs gzhug sogs thams cad dkyus gcig la rab gnas bya tshul brjod mod kyi /
de dag las re re 'am 'ga' zhig rab gnas byed na'ang cho ga 'di nang bzhin byas bas chog go /
de yang gzungs 'bul 'khrul spong nyin byed du gzungs ma dril ba dang dril ba gnyis ka la bgegs bskrad dang rab gnas bya bar bshad pas de gnyis ka la bgegs bskrad rab gnas byed pa dang /
yang de nyid las /
gnod sbyin 'khor lo kham sbyor gong du sbyang gsum sngon du 'gro bas 'khor lo'i skyed chog byas nas sgrub pa zhag bdun sogs ci 'grub bya bar bshad cing kha sbyar nas skyed chog bya bar dngos su ma gsungs kyang don la gnas shing phyag len la'ang mdzad pas kha ma sbyar ba dang /
sbyar ba gnyis ka la bgegs bskrad rab gnas bya tshul 'di nang bzhin byas bas chog la 'khor lo'i sgrub ba zhag bdun sogs byed tshe /
'khor lo'i steng du bla re dang logs su yol ba sogs gos dar ser po sogs kyis legs par brgyan cing 'khor lo la gzungs thag btags te thun gsum mam drug tu skyed chog dang| sgrub grogs re mos kyis sngags rgyun mi 'chad par bzlas te bsgrub bo / /
'khrul spong nyin byed du gzungs gzhug 'bul yul gyi sku 'dra dang mchod rten la bgegs bsgrad dang rab gnas bya bar dngos su ma gsungs shing /
gzungs gzhugs sogs grub rjes bgegs bskrad dang rab gnas byas na de gas 'thus pas gzungs ma phul gong du bgegs bskrad dang rab gnas mi dgos sam snyam pa'i dogs pa mi bya ste /
'jim sku chen po dang sa 'bum chen po lta bu la srog shing la gzungs gzhug sogs bsdams nas srog shing bcug ste phyi dbyibs bzo dgos pas gzungs gzhug ma phul gong du rab gnas bya ba'i gzhi med kyang phyi dbyibs bzos nas gzungs gzhug 'bul dgos tshor /
nang gzhug la bgegs bskrad rab gnas dgos pas phyi rten la'ang de dgos pa 'grub cing /
thams cad rdzogs par grub nas bgegs bskrad rab gnas byed kyang rten rab gnas can la'ang snyigs ma'i dus su rab gnas yang yang bskyar dgos par lho brag grub chen sogs kyis @# / /
gsungs pas skyon du mi 'gyur bar ma zad phun sum tshogs par 'gyur bas so / /
ces gzungs gzhug dang gnod sbyin 'khor lo sogs rab gnas bya tshul phun tshogs char 'bebs zhes bya ba 'di ni /
bshad sgrub bstan pa'i gsal byed mkhas dang grub pa'i dbang phyug pha bong kha pa 'jam dbyangs grags pa sogs kyis mdzad pa'i yig cha 'ga' zhig snang yar go sla bar dgongs nas phyag len dang cho ga'i yan lag 'ga' zhig gsal bar ma mdzad 'dug pas /
thams cad tshang zhing go sla la 'khyer bde ba cig gyis zhes rgyal khab chen po pe'i cing gi khrims ldan 'dus pa'i tshogs la lugs gnyis kyi bslab bya legs par slob pa'i phro brang shar gyi ja sag bla ma phun tshogs rgya mtsho dang /
rab 'byams smra ba tshul khrims bzang po sogs don gnyer can 'ga' zhig gis bskul ba'i ngor /
yul byang phyogs kyi mthar skyes ba'i gyi na pa ngag dbang blo bzang chos ldan gyis /
dam pa gong ma'i yig cha dang phyag len mthong brgyud ltar /
'phags pa 'jam dpal gyi gnas mchog ri bo rtse lngar bkod pa'i yi ge pa ni dge tshul smon lam rin chen no / /
'dis kyang rgyal ba blo bzang grags pa'i bstan pa phyogs dus thams cad du dar zhing rgyas la yun ring du gnas par gyur cig / /

