@# / /
chab shog dang dris lan gyi rim pa rnams phyogs gcig tu bsdebs pa bzhugs so / /
@## / /
ring nas dad dam btso ma'i gser gyi lhun po'i rang bzhin ltar brtan cing /
lugs zung mkhyen pa'i spyan yangs par zhi rje drung steng zhal lhan rgyas kyi sku drung du /
zhu gsol /
deng sngon goms legs smon 'bum phrag gis bskrun pa'i mtshan dkyil ston zla gzhon nu'i dpal ltar gsal zhing /
'di snang srid bde 'ba' zhig snying por rloms pa'i skye bo phal gyi ngang tshul las ldog ste don ldan rnam dkar gyi nyams bzhes gong skyong ring nas /
'dir yang bla slob dam tshig gi mdud rgya thugs la brnag ste ring 'tsho'i gzhen bskul gsung bris dang /
@# / /
hin sgor 'khod pa'i dngul 'dzin nas gsung bris gnang rten hin sgor dang /
de 'phros ngo 'khor rnams la bza' btung gya nom pa'i ston mo gtong dgos phebs pa thag ring yul gyis bskal yang thugs brtse'i rang gzugs lhag par gsal ba rgan po mngon dga' zad mi shes pa'i dpyid du smin pa thugs rje chai /
phran yang lo na'i babs kyis lus stobs phran bu nyams gud tsam las /
dmigs bsal nad gcong sogs gsar 'tshe'i rigs med dang /
snga lo dgun thog lho phyogs mon gor dga' 'bras gtso gyur thog /
se ra dang rgyud smad sogs kyi dge 'dun phyogs 'dus bcas drug brgya skor la bde mchog dril bu lugs phyi dkyil lha lnga dang /
dril bu lus dkyil gyi dbang chen /
lus dkyil bskyed rdzogs zab khrid /
blo sbyong mtshon cha 'khor lo'i bshad khrid sogs nyin grangs bco brgyad skor 'chad spel dang /
'di lo cho 'phrul dus chen skabs dga' ldan tshogs chen gyi 'du khang du dga' 'bras gnyis kyi dge 'dun rnams smon lam lhan tshogs kyi gsung chos smon lam sogs khri tshab kyi bgyi 'os rnams zin mjug hun sur rgyud smad dang /
ma'i sor se @# / /
ra'i chos sgar /
bkras lhun dgon sogs su rim bskyod dbang lung chos bka' ci rigs 'chad spel zin rjes bod zla tshes /
phyi zla tshes nyin d+ha sar bde 'byor deng skabs lhod bsdad kyi mur mchis /
de nas stsal ba'i phyag bris phran d+ha sar 'byor skabs cho 'phrul dus chen yol zin stabs sa zla'i tshes la stabs bstun gyis tshogs 'khor ston mo bya rtsis /
slad mar yang rnyed dka'i rten bzang la 'gal spong 'phrod bzhes mi lhod cing /
tshangs pa bye ba'i bsod nams kyis kyang thob par dka' ba'i mdo sngags zung 'brel gyi bstan pa'i snying po yid bzhin nor 'dra lan cig mjal ba 'di nyid snying po med pa'i 'di snang 'khrul ba gya gyu'i lam du gyi nar chud mi 'dza' bar phyag las kyi seng dbar nam byung la blo sbyong sogs la yang yang gzigs rtogs kyis blo rtse nang du gtad de sgo gsum la bya ra yengs med dang /
gsar mtha'i myur lam yi dam rdo rje rnal 'byor ma'i rnal 'byor bcu gcig gi nyams bzhes sogs la thugs brtson mdzad de gtan 'dun snying po lon pa'i thabs tshul lhur bzhes yod pa dang /
'di nas kyang bla slob dam tshig gi ri mo snying la bkod de 'phral yun bzhed don 'grub pa'i mchog @# / /
gsum gsol 'debs rgyun bsrings zhus chog pa dang /
gang nyid nas gzhen bskul gnang don ltar /
phran rang skye 'chir rang dbang thob pa'i gdengs spobs ma mchis kyang ring 'tsho'i re smon nges zhu chog pa bcas dgongs mtshor rol ba mkhyain /
mkhyen gzigs rten 'dra dpar smon tshig can bcas yongs 'dzin khri byang sprul ming pas /
zla tshes la phul / / / /
! mkha' khyab bstan 'gro'i mgon po \u0f38rgyal dbang karma pa chen po'i \u0f38zhabs zung seng khri mngon mtho'i drung du /
sgo gsum dad gdung shugs drag gis phyag bcas zhu gsol /
nye char a lo chos mdzad nas 'di gar tar 'phrin 'byor gsal du \u0f38skyabs rje mchog sku khams phran bu gas tshul bzhes te ldi lir sman khang du zhabs 'khod mdzad song bar zhabs brtan bsgrub dgos zhes hin sgor lnga brgya mo ni o Dar thog btang yod tshul gsal ba ha cang blo ngal ci ches de 'phral 'di ga shag tu dge 'dun gdan zhus kyis gnas brtan phyag mchod dang /
tshe gzungs /
rnam rgyal gzungs ring grangs gsog zhus shing /
gus rang nas kyang sku'i tshe sgrub zhu mus lags rung gtso cher mgon po gang nyid 'pho bral ye shes rdo rje'i sku brnyes te gshegs bzhugs la rang dbang 'byor ba'i bdag nyid chen por lung rigs kyi lam nas mngon sum tshad mas grub pa de ltar lags na /
deng skabs rgyal ba'i bstan pa rin po cher phyi nang gang sa nas dgra ldang dang ldang bzhin pa'i gnas skabs ji 'dra zhig la gyur yod med dgongs par mnga' gsal stabs /
ji skad du zhi ba lhas /
la la rang gi khrag mthong na / /
dpa' brtan lhag par skye 'gyur yod / /
ces gsungs pa ltar thugs bskyed kyi go cha lhag par du bzhes te tshul bstan snyun bzhes myur drangs kyis zhabs zung rdo rje'i khams su brtan cing /
thub bstan rin po che nags phyogs kyi dpung las rgyal ba'i ru mtshon bla mthor 'degs pa'i thugs bskyed nam yang mi 'dor ba mkhyain /
mkhyain zhes ring nas dad dam rtse gcig pa'i bla gzugs rgan po yongs 'dzin khri byang skye ming pas /
phyi zla tshes @# / /
bzang por phyag bcas phul / / / /
! gzhung brgya'i mkha' la rnam dpyod kyi gshog rlabs 'dod rgur bsgyur ba sku zhabs yon tan rgya mtsho mchog gi sku drung du /
ched 'bul /
gang nyid sku 'tsho bzang bzhugs ngos nas nye char gsung bris dang /
rgol ngan glang po stong gi klad bum cig car 'gems pa'i 'phrog byed dar ma'i gad rgyangs lhang lhang du bsgrags pa'i legs bshad rmad du byung ba'i dpe deb bskur gnang ba zhib mjal tshig don gang ci 'jam mgon bstan pa bstan 'dzin brgyud par bcas pa'i mtshan lar sman nges 'gran zla bral ba byung 'dug par snying thag pa nas rjes su yi rang gi spro bas drangs te legs so'i bsngags brjod kyi me tog lan brgyar 'thor rgyu dang /
dpar 'grems bya rgyu'i thad sog blar bka' mol zhus te lag len 'khel ba zhu rtsis /
sangs rdor ba'i rgol gtam phran tshegs 'ga' zhig pa zhib lan ma byung bas rang phyogs nas 'di la bsnyad nas lan 'debs mkhan gzhan dag byung na shin tu legs tshul gsungs 'dug kyang /
'di phyogs su dgag bya che stabs lan 'debs byed nus mi yong bzo ma dod /
phran lo na mtho rkyen gang nyid thugs g.yeng shin tu chen pos ring 'tsho'i gzhen bskul mtha' nan gnang ba ltar /
phran rang yang na tshod kyis gtugs te 'chad spel sogs bstan par zhabs 'degs rgya che 'grub rngo thogs dka' yang /
dge ldan ring lugs pa'i bstan lar bsams te rgyag par mi phan yang /
'phyar bar phan res sems shugs bskyed de ring 'tsho'i 'dun pa nges par zhus chog pa /
slar mar yang /
rin bral mchog skur 'phrod gzab dang /
'chad rtsod rtsom gsum gyi sgo nas 'jam mgon bstan pa'i ru mtshon mkha' dbyings su bsgrengs pa'i dam bca' btsan po sngar bzhin 'dor med yod pa dang /
'di nas kyang sku mdzad legs lam du son pa'i mchog gsum bden gsol zhus chog pa mkhyain /
mkhyen zhes khri byang skye ming pas /
phyi zla tshes la phul / / / /
! rgya chen skye ming pas /
phyi zla tshes la phul / / / /
! rgyal chen dgon bsam gtan chos gling dang /
rdor @# / /
gling slob dge dge bshes rta mgrin rgya mtsho /
lha mkhar rin po che /
chos grags rin po che /
bod dge sku zhabs ngag dbang sbyin pa /
bod dge rje drung bstan 'dzin /
li thang blo che /
cha phreng bstan 'dzin tshul khrims /
lha mkhar yongs 'dzin dge bshes bstan pa rgyal mtshan /
rtsa gnyer nyi ma dbang rgyal /
bstan 'dzin dge legs lags bcas lhan rgyas pa'i sku drung du /
'bul 'bras /
khyed cag lhan thog nas phyi zla tshes nyin gnang ba'i gsung bris dang /
gnang rten lha reg a she /
hin sgor brgya dang lnga bcu bcas ri 'byar tshang brgyud phyi tshes nyin lag son byung gsal /
bya bral sangs rdor gyis rang re'i dge ldan bka' srol dri med 'di nyid dar rgyas 'gyur dwogs blo phug tu bcangs te phrag dog dug chus myos pa'i brdzun gtam ca co'i phreng ba khyab spel bgyis pa 'dis rkyen phran gyi 'char sgo ji 'gyur thugs g.yeng dang bcas khyed cag rnams glo bur lhan tshogs kyis kho pa'i 'chal gtam ngan brjod la tshig lan tshig 'debs tsam ma yin par bden pa dag bskyel dbyis phyin pa gnang rtsis dang /
phran la ring 'tshe'i gzhin bskul gnang ba bcas gzhi rkang khyed rnam pa'i lhag bsam dad zhen gyi cha nas spyir dge ldan bstan pa'i lar rgya dang /
yang sgos rang re bla slob dam gtsang gi brtse zhen 'gyur ba med pa'i ngang tshul gsal bar mngon pa bsngags kyi gnas su che ba de lta na'ang /
pha rol po'i brjod bya'i tshig don la bltas tshe mkhas pa'i rnam dpyod kyi rtsal las thon pa'i legs bshad kyi brjod byas rab tu phongs te bud med 'chal mo'i kha rtsod lta bu'i sgro skur khungs med kyi tshig ngan 'di tsam zhig brjod pa la skal mnyam rmongs pa phrag dog can dag gi blo dor ? 'thad na las /
mkhas pa su zhig gis yid rton rung ba ga la srid /
phran gyi blo la mi bde ba'i rigs gang yang ma byung zhing /
snyigs lnga'i skye bo ma rungs pa'i spyod du song gshis /
kho bo ni smyon pa dang lhan cig mi rtsod do / /
zhes pa ltar lags shing /
kha sngon mon go Da sogs lho phyogs su yod pa'i bla sprul dge bshes sogs 'ga' zhig gis rtsod @# / /
lan 'debs rgyu'i gleng bgros yong gi 'dug rung /
rtsod lan thengs gcig gis chu brgya zam 'og tu 'dus pa lta bu yong dka' zhing /
da dung rtsod pa'i lo ma je 'phel gyis phan tshun ngan mtshang 'don res lta bu 'di ni don dam bstan don la phan gnod ji 'gyur cha ma 'tshal gshis de bas dge sbyong gi chos bzhi dang du blangs te rang babs su bzhag na babs 'brel che lugs mol rgyu byung bas /
des na khyed cag rnams kyis kyang de don thugs dbus su bcangs te dgag lan brtsams spel la sogs pa'i thabs tshul phyir bshol gnang legs ma zad /
lhag par bden pa dag bskyel dpyis phyin pa gnang rtsis gsal ba khrims gtugs lta bu gnang na las /
de min rgyu mtshan brjod res byas te dag bskyel gnang thabs med pas cam 'jog gnang legs dang /
blo sbyong du /
bdag la gzhan gyis phrag dog gis / /
gshe skur la sogs mi rigs pa'i / /
gyong kha rang gis len pa dang / /
rgyal kha gzhan la 'bul bar shog /
ces pa ltar las phran gyi 'char sgor 'gyur ldog sgyid lug blo sna bstungs te ring 'tsho'i 'phen pa lhod pa sogs gang yang med par sngar ltar lags pas thugs g.yeng gtan nas mi gnang ba zhu rgyu bcas de don tshang ma'i zab dgongs su 'jags pa mkhyain /
mkhyen /
phran khri byang skye ming pas zla tshes la phul / / / /
! gzhung lugs rgya mtsho'i mthar son legs bshad mi zad pa'i 'byung gnas brtse zhen mtshungs zla ma mchis pa mkhas dbang yon tan rgya mtsho'i sku drung du /
nang lugs stabs bde'i tshul du 'bul 'bras /
gang nyid sku dkyil mchog tu gsal zhing /
brjod du med pa'i yon tan gyi rtsal rab tu dar bas /
phyogs gang la'ang 'jigs pa med pas kun tu spu mi g.yo zhing /
rnam par rgol ba'i wa skyes kyi dpung tshogs 'joms pa la gcig tu dpa' ba'i g.yul ngor zhugs te dge ldan bstan pa'i ru mtshon phyogs brgyar bsgreng bzhin bzhugs ring nas /
brtan mkhas yon tan gnyis ldan gyi dge ba'i bshes gnyen chen po mkhan zur ngag dbang nyi ma'i phyag brgyud dpal ldan la gnang ba'i gsung bris dang /
@# / /
bsnyel byang shog lhe /
paN chen bsod nams grags pa'i rnam thar bcas 'dren byed kyi lam du son pa na /
gang nyid dngos su mjal ba dang mtshungs pa'i dga' spro'i rnam pa ches cher bzhad cing /
ji ltar gsungs pa'i don bzhin rje yab sras gsum gyi gsung 'bum cha tshang myur du de phyogs 'khyol thabs dpar khang la bskul ma bgyis bcug par da phan pod grangs bcu bzhi mtsho sbrag thog btang zin 'dug pas sbrag gla ji thob rim sprod bya mus dang /
lar nas rje yab sras gsuM gyi gsung 'bum cha tshang gcig sku nyid la legs skyes su phran gyis 'jungs pa med pa'i dang ba'i sems kyis bcad de blu rin cha tshang sngon sprad zin pas sku nyid kyi phyag nas tshab bskyin zhu rgyu min stabs mkhan zur rin po che'i phyag nas ljags rtsis zhus med pas de'i skor dgongs bzhes gnang dgos med lags /
gang nyid phran dang ngos 'phrad slad 'di phyogs phebs 'dun che yang /
mthun rkyen sogs la bstun dgos stabs kyis phebs gra ma 'grigs par thugs khag med mod /
ring por ma song bar dgyes zhal ngos mjal yong shag /
bod gzhung bka' shag nas rgya mi'i 'dod tshul gyi deb la lan zhig 'bri gnang dgos rgyu'i bskul ma gnang ba dgongs gzhi dgos pa rgyu mtshan ji ltar rung /
lan zhig ma gnang na mi 'grigs par dgongs nas rtsom bsgrigs gnang mus de dag 'char lo zla ba gnyis pa tsam la mjug bsgril gyis sku sger dang /
bka' shag tu 'bul rtsis yod pa de yang dgag bya las dgos pa lhag par che bar mthong bas rang gzhan gyi rgol ba nam mkha' dang mnyam pa'i dbus su nyi ma dang /
zla ba ltar phyogs thams cad las rnam par rgyal ba'i gzi byin thob pa gdon mi za /
de bzhin dge lugs pa'i chos 'byung zhig gam /
bla brang bkra shis 'khyil gyi lo rgyus sam /
chos 'byung zer pa zhig 'bri rtsom gnang bzhed yod pa 'di dag kyang /
bkra shis 'khyil gyi lo rgyus dang /
chos 'byung lta bu gnang tshe dgon gnas phyogs re ba zhig la song stabs spyi khyab yongs grags kyi mthong 'jog don gnyer che ba 'byung dka' bas /
dge lugs pa spyi khyab kyi chos 'byung @# / /
zhig phyogs bsgrigs mdzad thub tshe dge ldan lugs bzang 'dzin pa'i khyad chos mngon par gsal ba'i mdzad rjes dge mtshan chen po zhig 'byung nges pas cis kyang phyag bzhes don 'khel yong ba'i re bskul zhu rgyu dang /
tshul de dag phyogs bsgrigs mdzad phyogs nyid nas mi dgongs pa med gshis 'di nas lam ston gsal 'debs zhu 'os cang ma mchis kyang /
bkras lhun gu ge yongs 'dzin gyi gsung 'bum nang bkras lhun rgyud pa grwa tshang gi rdo rje slob dpon rnams kyi rtogs brjod ces pa dang /
kun mkhyen 'jam dbyangs bzhad pa'i gsung 'bum ca par 'jigs byed kyi chos 'byung /
dkon mchog 'jigs med dbang po'i gsung sku 'bum byams pa gling gi gdan rabs /
dge ldan chos 'byung nor bu'i phreng ba /
co ne'i bstan 'gyur dkar chag sogs dang /
sum b+ha mkhan po'i chos 'byung /
sog po cha har dge bshes blo bzang tshul khrims dang /
sog po ngag dbang mkhas grub /
blo bzang rta dbyangs sogs kyi gsung 'bum khrod du'ang chos 'byung lo rgyus 'ga' re mchis pas de dag la gzigs rtogs gnang na de dag nas legs cha len rgyu yod 'gro snyam lags /
sku nyid kyi nang tshang la lam 'gro yong phyir rim gro ji dgos mo brtag zhus par /
sgrol ma maN+Dal bzhi chog dang 'brel bar sgrol bstod 'gro che gsog sgrub gnang na dge mtshan 'byung ngo shar /
gang nyid nas lan cig min par brtse zhen chen pos phran la ring 'tsho'i re bskul gnang ba /
rang nyid la skye 'chir rang dbang gi gdengs spobs gang yang ma mchis khar /
lo na'i babs dang /
shes yon gang ci nas tho yor mi gzugs ltar rgyal bstan slar gso'i zhabs 'degs rngo thogs dka' yang /
gangs ljongs rgyal bstan spyi dang /
dge ldan ring lugs nyams nyes su gyur pa'i ngang tshul snying gi zug rngur lci zhing /
dad dam ldan pa'i slob bu'i tshogs spyi nas rgyal bstan thugs la bcangs pa'i gsung nan ji phebs ltar 'tsho khams ring du brtan pa'i 'phrod bsten dang /
bslu med mchog gsum rgya mtshor bden gsol dang 'brel ring 'tsho'i 'phen 'dun lhod med zhu bzhin lags pa @# / /
bcas zab dgongs rgya mtsho'i klong du rol ba mkhyain /
mkhyen /
dam tshig gi rten du nye dus btab pa'i 'dra dpar gcig bcas khri byang skye ming 'dzin pas /
zla tshes bzang por phul / / / /
! yongs kyi dge ba'i bshes gnyen chen po bka' 'gyur ba blo bzang thub bstan rin po che'i drung du /
ched 'bul /
nye char de nas chos spyod yan lag bdun pa'i tshigs bcad sngon du 'gro ba'i gsung bris gnang son nang gsal /
gang nyid mtshan dkyil gsal zhing /
lhag pa'i lha mchog rje btsun mkha' spyod dbang mo'i zab lam rdo rje'i rnal 'byor la rtse gcig tu gzhol zhing /
thun mtshams su rang re'i grwa tshang gi blo gsal don gnyer can rnams la snga lo tshad ma rnam 'grel dang /
'di lo phar phyin skabs bzhi pa /
dbu ma bdag 'gog /
mdzod gnas dang po rdzogs pa'i bar bcas dpe khrid zin pa 'di dag mang thos mkhas pa'i lag rjes /
bstan pa'i zhabs 'degs rmad du byung bar kho bo snying nas dga' zhing thugs rje che zhes lan brgya stong du zhu rgyu /
gsung bris nang gsal dri ba /
? bla ma sangs rgyas su snang ba la ting nge 'dzin thob dgos min /
lan /
bla ma'i tha mal pa'i sku'i snang ba 'gag nas sangs rgyas kyi snang ba de ting 'dzin brtan po zhig ma thob par 'ong mi thub /
tha mal du snang yang der ma 'dzin par /
sku mthong tsam nyid nas sangs rgyas kyi 'du shes skyes thub pa byung na des 'grigs /
dper na shog lor shog bur snang yang mthong tsam nyid nas dngul gyi 'du shes skyes te gtsigs cher bzung bas khe bzang thob pa dang 'dra /
? sems dmigs par rtse gcig gnas thabs la /
lha'i rnal 'byor 'di'i khongs nas thog mar dmigs rten gang bzung na legs /
lan /
rnal 'byor ma rang gi khrid yig rnams su sku'i rnam pa la bslab pa dang /
nga rgyal la bslab pa gnyis /
rnam pa la yang /
spyi dang bye brag /
rgyan med pa /
rgyan can sogs rim gyis dmigs rten byas nas skyong tshul gsungs pa ltar byed dam /
yang na /
de ltar cha phyes nas bsgom na yun @# / /
ring 'gor bas /
rgyan sogs zhib cha ma byung yang sku'i don spyi cha lam lta bu yam me ba zhig shar mtshams spros pa mang po mi byed par dmigs rten de tsam la chog shes byas /
dran dang shes bzhin gyis skyong tshul lam rim nas 'byung ba ltar byas na rang rer 'di legs /
? dge sbyong rnams ni zhing gi mthu la brten pa 'ga' re ma gtogs kun 'byung rang ga bar 'gro gsungs pa'i zhing de bla ma sangs rgyas su lta ba de la byed dam gzhan zhig lags /
lan /
dge sbyong rnams ni zhes bris gnang 'dug pa yi ge nor ba min nam /
khyim pa las kyang dge sbyong rnams kun 'byung rang ga bar 'gro dgos pa'i skal ba dmigs bsal lhag po zhig ci la 'ong /
nges 'byung byang sems gang rung gis ma zin pa'i dge sbyor gang byas kyang kun 'byung rang ga bar 'gro zhing /
zhing sangs rgyas la dad pas mchod 'bul sogs dge ba'i bya ba gang byas kun slong bzang ngan gang gis zin kyang /
zhing sangs rgyas kyi mthu la brten nas rdzogs byang gi rgyur 'gro ba /
snying rje pad dkar gyi mdo'i lung dang bcas te lam rim rnam grol lag bcangs su gsal yod /
gong gi de bla ma sangs rgyas su blta ba de tsam la byed rgyu min pa 'dra /
? nges 'byung byang sems lta ba gsum rim bzhin chags sdang rmongs gsum so so'i gnyen por gyur snyam par yin nam min lags /
lan /
nges 'byung gis tshe 'di pa dang /
mngon mtho'i bde bar chags pa ldog cing /
byang sems kyis byams pa dang /
snying rje'i mi mthun phyogs zhe sdang ldog /
yang dag pa'i lta bas 'khor rtsa ma rig pa ldog par byed pa'i cha nas gnyen po'i phyogs su 'gro yang /
gnyen po dngos yin byas nas cung e 'grigs snyam /
? sngon ltung ba'i sgo bzhis bcas mtshams las 'das pa'i sdig ltung lci yang rnams slad sbyangs te rnam dag yong thabs rlabs myur zab cher ji ltar brtson lags /
lan /
sdig ltung sbyong slad gnyen po sku gzugs la brten pa dang /
mtshan /
mdo sde /
gzugs sngags la bsten pa sogs ji ltar byas kyang chog cing /
de yang mi 'khrugs pa'i gzungs dang /
@# / /
nam mkha'i snying po'i gzungs /
yig brgya rnams rim bzhin so thar /
byang sems /
gsang sngags kyi nyes ltung sbyong bar bsngags /
der ma zad /
kun rig /
rnam rgyal ma sogs ngan song sbyong ba'i gzungs chen sde lnga yod pa yang zab /
de dag gang byas kyang gcig las gcig zab lta bu mchis mod /
gtso cher stobs bzhi ma tshang na tshig tsam las go chod dka' snyam /
? rnal 'byor ma'i gsol 'debs skabs su lhan skyes ye shes stsol zhes pa'i dod du tshe gcig zung 'jug stsol zer rung min /
lan /
kun rtog gi bzhon pa'i rlung ma lus pa d+hU tir zhugs gnas thim gsum byas pa la brten nas byung ba'i bde chen lhan skyes ye shes rgyud la skyes na tshe de la zung 'jug thob pas khyab gshis /
tshig de gnyis gang byas kyang don gcig tu 'bab pa 'dod mos byas chog /
? snod min la gsang rdzas ston dang /
zhes pa'i snod min gyis gsang rdzas bris sku dang /
glegs bam sogs ji yin ma shes kyang mthong ba tsam la byed dam gzhan zhig la byed lags /
lan /
spyir na gsang sngags kyi bris sku /
rdor dril sogs snod min gyis ji yin mi shes kyang mthong tsam yang mi chog mod /
de 'dra deng sang shin tu dka' bas /
rang gi dam tshig gi rten du bzung ba'i bris sku sogs snod min gyis ji yin ma shes kyang mig la ston mi rung /
rnal 'byor ma'i bsnyen sgrub sbrags ma'i bcu cha'i spyin sreg rgyas bsdus gang 'gab gsungs par /
gzhi bsnyen chen mo'i sngags grangs kyi bcu cha 'bum bcu 'bul thub na gang legs kyang /
sngags kyi yig 'bru mang ba'i thog /
de phyogs dus bzhi'i gnam gshis sogs gang ci nas sbyin sreg yun ring bya rgyu stabs 'grigs dka' bas /
bsnyen sgrub sbrags ma'i sngags grangs bcu cha khri bzhi byas na 'jug pa bde snyam /
bdag bskyed kyi sngon 'gro'i skabs sdug bden gyi nyes dmigs bsams nas nges 'byung /
sems bskyed skabs byang sems /
chos sku'i lam 'khyer skabs /
khyad chos gsum @# / /
ldan gyi gdags gzhir nga rgyal bzung ste lta thog tu dpyad 'jog zung 'brel skyong mus yod pa mang thos dge bshes kyi khyad chos la yi rangs /
slad mar sku 'tshor mthun spel 'brel /
bshad sgrub zung 'brel gyi legs mdzad sngar bzhin gong skyong zhu zhing /
'di nas kyang chos ldan thugs bzhed lhun 'grub kyi gsol 'debs nges zhu chog pa bcas dgongs 'jags mkhyen /
zhes khri byang pas /
bod zla tshes la phul / / / /
! rta dbang dgon gyi mkhan po ldan ma rgyal sras rin po ches dwogs 'dri zhu gnang gi dri ba /
? bde mchog dang /
rnal 'byor ma'i bsnyen mtshams skabs nyin ltar tshogs 'khor 'bul ched gtor sgam du tshogs rdzas rnams bzhag 'thus gsung ba ltar byed skabs /
nyin re bzhin tshogs phud 'bul ba dang /
tshogs rang gis longs spyad pa dang /
tshogs lhag gtong ba rnams mi dgos par bzhag na 'grigs sam ji ltar byed /
lan /
bde mchog dang rnal 'byor ma'i bsnyen mtshams skabs nyin ltar tshogs 'khor 'bul tshe tshogs gtor zhig gtor sgam du bzhag /
tshogs rdzas sha chang cung zad phyir bsgrigs te tshogs 'khor spyi 'gre ltar 'bul /
rol /
lhag gtor bcas byed thub na legs shing /
de yang ma 'grigs na tshogs phud 'bul ba dang /
rol /
lhag gtor rnams dor te tshogs 'khor rkyang pa phul yang 'grigs /
lar nas rang rkyang pas tshogs 'bul skabs tshogs phud 'degs tshig mi dgos /
? rdo rje slob dpon gyi dbang med na /
rigs lnga'i sdom gzung dang /
rigs lnga'i dbang yod kyang /
sngags sdom thob pa dang /
gso ba'i bdag 'jug gi go mi chod tshul gsung bshad 'dug na /
rnal 'byor ma'i bdag 'jug dang /
tsit+ta ma Ni'i bdag 'jug gnyis kyis sngags sdom gsar du thob pa dang gso ba mi nus yin nam /
rdo rje slob dpon gyi dbang gi dod lta bu man ngag gi gsung bshad cig med snyam pa ji ltar yin /
lan /
rnal 'byor ma'i bdag 'jug gi sngags sdom bzung skabs dmigs pa brtan po byung na rtsa ltung byung ba slar gsos te sdom pa thob ces dngul chu d+harma b+ha dra'i gsung rgyun du mchis kyang /
@# / /
spyir btang rje yab sras sogs gong ma phal cher gyis sngags sdom gsar du thob pa la bde gsang lta bu'i rgyud sde chen po'i dkyil 'khor gang rung zhig dang ma 'brel na sngags sdom gsar thob mi 'byung zhing /
rnal 'byor ma'i bdag 'jug lta bu dbang bzhi byin rlabs tsam du bzhed cing /
der brten de'i sngon la bla med kyi rgyud sde'i dbang chen thob dgos pa yin / /
tsit+ta ma Ni yang de dang rigs 'gre /
? grong chog sogs su zhog pa 'jigs byed bdag bskyed btang /
nyer bsdu ma byas pa'i bar seng du bdag bskyed gzhan pa gtong dgos khel bas /
de skabs snga ma'i bdag bskyed nyer bsdu byed na /
dgon mo cho ga lhag ma gtang skabs thun mtshams kyi lha lta bur gsal rgyu yin nam /
nyer bsdu mi byed par rjes gnang sogs kyi skabs gnang ba ltar lha gnas 'gyur ba mos na e 'grigs /
yang na nyer bsdu byas nas chog lhag ma 'don skabs glo bur du zhog pa bdag bskyed gtang ba ltar rten dang brten pa skad cig gis gsal bar mos na e 'grigs /
yang na bdag bskyed lha gcig gi thugs kar lha gzhan zhig gi bdag bskyed lta bur phyi nang mos pa byas na e 'grigs sogs bka' slob skyabs 'jug /
lan /
zhog pa 'jigs byed bdag bskyed btang ste nyer bsdu ma byas pa'i bar gseng du lha gzhan gyi bdag bskyed 'don dgos byung tshe /
rang nyid lhar gsal mi dmigs pa / /
spros bral stong pa'i ngang du thim / /
slar yang zhal gcig phyag gnyis pa / /
chu la nya ldang lta bur gyur / /
ces nyer bsdu mdor bsdus shig byas /
dgong dro slar yang thun mtshams kyi lha sku lta bu de ga'i ngang nas gtor 'bul sogs btang ste cho ga bsdu /
yang na zhal gcig phyag gnyis pa de ga'i ngang nas slar yang rten brten pa yongs rdzogs su ldang ste mjug chog spyi ltar byas kyang legs pa'i rang bzhin /
rjes gnang sogs kyi skabs ltar lha gnas 'gyur bya rgyu mi 'grigs /
bdag bskyed lha gcig gi thugs kar lha gzhan zhig gi bdag bskyed lta bu phyi nang byed rgyu rtog bzor 'gro bas mi rung /
? yang /
dbang dang bdag 'jug len sa'i @# / /
ras bris dkyil 'khor la lha'i mtshan ma tsam las /
lha sku bris pa yod na e 'grigs /
lan /
bdag 'jug len sa'i ras dkyil la lha sku bris pa yod kyang 'grigs /
dkyil 'khor la rgyu dang phyag mtshan /
sa bon ji ltar bkod yod kyang rung /
? rnal 'byor ma'i dbang gzhan la bskur skabs /
rang nyid mdun bskyed kyi lhar bsres nas dbang bskur /
dgong mor rang nyid thun mtshams kyi lha lta bur mdun bskyed las logs su bye bar mos nas gtang rag brtan bzhugs sogs byed rgyu yin nam ji ltar yin /
lan /
rnal 'byor ma'i mdun bskyed skabs bdag mdun ngo bo tha dad du mos kyang /
gzhan la dbang bskur skabs rang nyid mdun bskyed dang dbyer med kyi nga rgyal bzung ste dbang bskur ba yin /
mjug tu rang nyid gtso mo las logs su bye ste gtang rag sogs byed /
? rnal 'byor ma'i 'khrid nyin bdun re gnang rgyu phyag bzhes ltar yin /
gal te yul dus dang bla slob gnyis brel sogs kyis nyin grangs de las nyung na rung min /
rung na ji 'dra byed dgos bcas la bka' slob skyabs 'jug zhu /
lan /
rnal 'byor ma'i khrid nyin grangs bdun re nyung mthar mdzad pa phyag bzhes yin kyang /
deng dus bla slob gnyis brel skabs la nyin lnga tsam la nad pa'i rim gro klog pa lta bu byas kyang 'grigs pa ma byas ka med red /
de rtsis kyis sa bcad cha bgos gnang dgos /
spyan ras gzigs kyi las rung gnang tshul gsal ba rtsa sngags dang /
snying po /
nye snying /
yig drug gsum nas gang gnang yod kyang /
bya rgyud legs grub nas bshad pa ltar sngags grangs gsog gnang yod / / /
! gsang chen snga 'gyur bstan pa'i snang byed mtshungs zla bral zhing /
ring nas dgyes brtse'i 'od dkar 'gog med du grol ba \u0f38skyabs rje mkhyen brtse rin po che'i zhabs drung du /
gus pas ched gsol /
rgya chen tshogs gnyis kyi dpal las bltams pa'i mchog sku yongs 'du'i ljon bzang dar la drag cing /
gzhan phan 'phrin las kyi yal 'dab yangs por grol ba'i ring nas nang ma'i gsung bris zla tshes nyin stsal ba 'dir bod @# / /
zla tshes nyin phebs son gser zhal dngos mjal ltar gus spro'i gsos su smin /
phran rgan bu'ang lo na'i babs kyi lus po rgas rgud che tsam las khams bder mchis lags /
ji ltar phebs gsal /
phran gyi rang mtshang gsal bkod kyi dpe cha pod gcig 'bul rgyu'i khas len zhus don ltar snga lo ldi li nas sog po bla mar mngags cha zhus te 'bul rgyu byas yod kyang phyag 'byor byung med tshe brtsad dpyad kyis rjes 'bul zhus chog pa /
bka' gdams pa la gzhung pa dang /
gdams ngag pa /
man ngag pa bcas gsum du bshad pa de gsum gyi rgya gzhung dang /
mkhas grub gong ma rnams kyi yig rnying bod du ji byung dang /
rgya gar du ji phebs kyi tho 'bul dgos phebs zad /
jo bo yab sras nas dge bshes po to ba /
sha ra ba sogs nas brgyud pa la bka' gdams gzhung pa bar grags /
de'i rgyu mtshan /
mdo sde rgyan dang /
byang sa /
skyes rabs dang tshom /
bslab btus dang spyod 'jug bcas gzhung drug gtso cher gzhir bzung thog /
rin chen phreng ba /
slob spring /
bshes springs /
ka ma la shI la'i sgom rim sogs gzhung rgya chen po dang sbyar te 'chad nas gdul bkri bas yin /
'brom rin po che nas dpal ldan dgon pa ba dang /
sne'u zur ba sogs nas brgyud pa de la bka' gdams gdams ngag pa'am lam rim pa zer /
de'i rgyu mtshan gzhung rgya chen po'i spros bshad ma mdzad par /
lam sgron gzhir bzung lam rim dang /
bstan rim sogs dang sbyar te 'chad cing /
de yang slob ma rnams thog mar rigs dang /
rten 'brel bcu gnyis kyi 'khor tshul sogs 'khor ba 'jug ldog gi tshul nas khrid pa de yin /
'brom nas dge bshes spyan snga ba dang /
bya yul ba sogs nas brgyud pa de la man ngag pa zhes zer /
de'i rgyu mtshan slob ma rnams la /
chos rnams thams cad rgyu las byung / /
zhes sogs rten 'brel snying po'i mdo don sbyar te bden bzhi'i tshul nas rim gyis khrid cing /
de yang bla ma'i snyan brgyud man ngag gtso bor byas nas 'chad pa de la man ngag par grags /
de dag gi rgya gzhung gang yin phebs pa /
gong smros rgya gzhung de dag dang /
@# / /
gzhan yang sher phyin gyi mdo dang 'grel ba sogs mang po la khungs bcol nas rgyas bsdus kyis 'chad pa las /
gzhung chen bcu gsum gyi bshad khrid ltar gzhung gcig gi 'go nas mjug par mthar chags su khrid pa zhig min /
mkhas grub gong ma'i yig rnying bod du byung ba dpe chos rin chen spungs pa sogs spungs pa rnam gsum dang /
sha ra ba'i be bum sngon po rtsa 'grel /
glang thar pa'i be bum khra bo /
sne'u zur ba'i lam rim /
bya yul ba'i bstan rim /
rngog blo ldan shes rab kyi bstan rim /
gro lung pa'i bstan rim /
mchims nam mkha' grags kyi bstan rim /
dwags po'i lam rim thar rgyan sogs shin tu mang yang /
rgya gar du byon pa phran nas mjal ba spungs pa rnam gsum /
be'u bu sngon po rtsa 'grel /
gro lung bstan rim /
dwags po'i thar rgyan tsam las ma mjal /
sgang tog dang /
pa Ta Na dpe mdzod sogs su ji 'dra yod med ma shes lags /
slad mar /
mchog sku zhabs zung yun du brling zhing /
'gro sgrol 'phrin las kyi 'jug pa bla na mthor skyong ba nas /
mnyes gshin gyi nang ma'i bka' glegs kyang lhug por 'jo ba mkhyain /
mkhyen zhes khri byang sprul ming pas /
zla tshes la phul / / / /
! mkhyen dpyod mchog tu yangs pa dpe mdzod dbu 'dzin sku zhabs rgya mtsho tshe ring mchog gi sku drung du /
nang lugs stabs bder 'bul snying /
nye sngon phyi zla tshes nyin stsal ba'i phyag bris dang /
bod kyi bud med mkhas grub snyan grags can gyi lo rgyus phyag zin bcas gnang 'byor la bar skabs brel g.yeng rim bstud kyis lan gsal 'phral 'bul ma thub par dgongs 'gal mi bzhes pa zhu rgyu dang /
bsam sding rdo rje phag mo'i skor ni thog mar bo dong phyogs las rnam rgyal gyi gsang yum shel dkar o rgyan mtsho mo'am /
rdo rje mtsho mo'i skye srid yin pa'i skor rgyal mchog lnga pas bsam par stsal ba'i gtan tshigs bam du gsal zhing /
bo dong phyogs las rnam rgyal gyi rnam thar mjug tu yang zur tsam gsal 'dug snyam /
se ra mkha' 'gro bde skyong dbang mo zhu ba de bzhin @# / /
phran rang chung ngu'i skabs se ra'i nye 'dab chu bzang ri khrod du sdod dus ri khrod kyi phu'i grog rong brag zhig nang rje btsun ma bgres mo yongs grags su chu bzang rje btsun ma zhes zhu ba mi mang pos mjal bcar dad 'dun zhu zhing /
phran dang de mo rin po gnyis la'ang byams gzigs chen po gnang mkhan zhig yod pa phal cher de rang yin tshod /
rdza rong phu'i rin po che'i rnam thar du yang gsal gyi 'dug snyam /
deb ther sngon po le tshan nga? par gsang sngags gsar ma lam 'bras rjes 'brangs dang bcas pa'i skabs kyi shog grangs 7ba7 nas rgya gar gyi slob dpon a b+h+ya ka ras /
rma lo tsA bar khyed bod du song la 'phags ma sgrol ma'i sprul pa 'di lta bu zhig yod pa phyag rgyar bsten la nyams len gyis shig ces lung bstan pa /
ma gcig zha ma rdo rje rgyal mtshan zhes pa de bzhin stod pha drug ces pa'i yul du 'khrungs /
sku lus la spyir padma can gyi mtshan rnams dang /
lte bar padma dmar po rtse gsum pa'i ri mos mtshan pa sogs byung ba dgung lo bcu bdun nas bla ma rma'i phyag rgyar mdzad cing /
rjes su pha dam pa sangs rgyas dang mjal te grub pa thob tshul sogs rnam thar lo rgyus shog grangs 20ba5 par zhib rgyas gsal /
yang deb sngon le tshan na? zhi byed brgyud pa'i skabs kyi shog grangs 23na2 nas pha dam pa sangs rgyas kyi slob ma byang chub sems dpa' kun dga'i zhal ma jo nyi rtsa bzhi'i lo rgyus su jo mo sangs rgyas dang /
gser btsun ma sogs bod kyi grub thob jo mo lo rgyus yod /
ma gcig lab sgron skor lab sgron rang gi rnam thar dang /
deb sngon gyi gcod yul skor du gsal bas de dag la zhib gzigs mdzad na 'thus rgyu /
de min phyag zin la yod pa rnams la bzo bcos dang /
gsar du bsnon rgyu gang yang zhu rgyu ma rnyed pa bcas dgongs rol mkhyain /
mkhyen yongs 'dzin khri byang sprul ming pas /
zla tshes la phul / / / /
! dpe mdzod dbu 'dzin nas bkra shis rtags brgyad kyi mtshon don rgyu mtshan ji yin bka' 'dri zhus pa'i bka' lan la /
bkra rtags brgyad kyi gzugs brnyan @# / /
bris 'bur sna tshogs lha khang dang /
yul grong /
khang khyim sogs su bkod pa'i dgos pa dang rgyu mtshan ni /
rin chen gdugs kyis ni /
tshe 'di'i nad rims gdon bgegs sogs bar chad mi mthun 'gal rkyen dang /
phyi ma ngan song gsum dang /
lha mi'i sdug bsngal sogs 'phral dang yun gyi sdug bsngal gyi tsha gdung mtha' dag las skyobs shing /
phan bde'i grib bsil gyi dga' ston yangs por 'bebs pa'i rten 'brel /
gser nyas ni /
nya rnams chu mtshor 'jigs med ci dgar 'phyo zhing rgyu ba ltar rang gzhan rnams sdug bsngal gyi rgya mtshor bying ba'i 'jigs pa med cing /
bde nas bde bar thogs med du rang dbang gis rgyu zhing rtsen pa'i rten 'brel /
gter chen bum pas ni /
tshe dpal longs spyod sogs khams gsum gyi srid dang zhi ba'i phywa g.yang gi 'dod rgu mtha' dag zad mi shes pa 'jo ba'i rten 'brel /
padmas ni /
lus ngag yid gsum gyi mi dge'i nyes skyon gyi dri ma mtha' dag dang bral zhing /
rnam dkar dge ba'i 'dab rgya lhug par bzhad de gtan bde nges legs sbrang rtsi'i bcud bzang lhug par 'jo ba'i rten 'brel /
dung dkar g.yas 'khyil gyis ni /
gdul bya'i khams dbang mos pa dang 'tshams pa'i zab rgyas chos kyi sgra dbyangs snyan por sgrog pas /
'gro ba rnams ma rig pa'i rmongs gnyid las slong zhing /
rang gzhan gyi phan bde sgrub pa'i bya bar bskul ba /
dpal be'us ni /
chos dang srid gnyis gcig grogs su gcig 'khyer te phan tshun lu gu rgyud du sbrel ba dang /
de bzhin du lam gyi dus su thabs dang shes rab zung sbrel /
stong pa dang rten 'byung 'gal med zung du 'brel ba /
'bras bu sangs rgyas kyi dus su mkhyen dang brtse ba zung 'jug bcas kyi rten 'brel /
rgyal mtshan gyis ni /
rang gzhan kun gyi sgo gsum bya ba dang bcas pa bar chad mi mthun pa'i rkyen gyis brdzi ba med par rgyal ba dang /
sangs rgyas kyi bstan pa rin po che nag phyogs bdud rigs kyi g.yul las rnam par rgyal ba'i rten 'brel /
gser gyi 'khor los ni /
rgyal ba'i lung dang rtogs pa'i dam chos kyi 'khor lo rin po che 'jig rten gyi khams @# / /
thams cad du rgyun mi chad par 'khor zhing /
de la brten nas skye rgu rnams rnam grol dge ba'i dpal yon la sbyor ba'i rten 'brel bcas rtags brgyad kyi gzugs brnyan gang du mchis pa der bkra shis kyi dge mtshan 'phel ba'i rten 'brel mchis pa lags so / / / /
! pha ran si nas shar rtse dge bshes lung rigs rnam rgyal gyis dri ba zhus gsal /
don tshan /
? sham b+ha la'i zhing de 'dzam gling shar nub kyi cha shas gang du yod 'gro /
der phyi mi tshos rdzas 'phrul la brten nas btsal na rnyed thub kyi yod dam /
zhing de sdug bden gyis dag pa'i dag zhing lta bu zhig yin nam /
'khor ba'i gnas mtshan nyid pa zhig yin 'gro /
don tshan /
? tshes dang /
tshes /
tshes /
gsum po de dag tshes bzang dus chen du rtsis tshul gang lags /
don tshan /
? ma 'ongs lung bstan zhes pa de /
ma 'ongs mngon gzigs kyis 'khrul pa med pa zhig la bya dgos sam /
mo pa dang /
rtsis pa sogs kyis gang brtags nas shod tshad kyang de'i gral du bzhag chog gi yod 'gro lags /
\u0f38sham b+ha la'i skor /
paN chen dpal ldan ye shes kyi gsung /
sham b+ha la'i lam yig sogs su 'dzam gling sa steng 'dir yod pa dang /
der mi yis rkang pas bgrod cing /
lam 'jigs can dag la lha dang gnod sbyin sogs kyi rigs sngags kyi mthu la brten nas rim gyis bgrod de dngos su slebs rgyu yod pa zhig gsungs shing /
de mtshungs man lung gu rus kyang sham b+ha lar bgrod pa'i lo rgyus sogs yod pas ma dag pa'i zhing du ngos 'dzin dgos kyang /
deng skabs yongs grags 'dzam gling hril mo'i sa khra'i steng du sham b+ha la tsam ma zad /
lho nub srin yul zangs mdog dpal ri padma 'od sogs kyang 'di red mdzub mo 'dzugs sa zhig rnyed dka' /
sham b+ha la tsam ma zad /
gling bzhi ri rab kyi bkod pa sogs kyang mdo phal chen du /
zhing rnams rgya mtsho la la dri med 'od ces nam mkha'i dbyings la gnas / /
snang ba'i snying po 'od can nor bu'i rgya mtsho dag la legs par gnas / /
@# / /
zhes sogs ltar mngon pa gong 'og /
'jig rten gdags pa /
dran pa nyer bzhag /
rgyud mkha' 'gro rgya mtsho /
dus 'khor sogs med dang bstan bcos mang por 'jig rten gyi khams snrel zhi phred ? la /
dang /
spyi tshugs thur rnal ma thad ka sogs sna tshogs yod par gsungs pas 'dzam gling hril mo 'di'i steng 'og g.yas g.yon du gling rnams gyen mthur phred du gnas pa zur tsam bstan yod pa red /
des na rang res dbu ma'i chu 'bab kyi skor rtsod skabs bshad srol ltar gdul bya'i mos ngor snang tshul dang gnas tshul mi 'dra ba yod tshul bshad de 'dzin mtshams byas na ma gtogs thag bcad de shod rgyu dka' /
phran sar ri gling skor phyi mis dri mkhan byung dus dngos po'i gnas tshod la 'dzam gling gi chags tshul deng dus kyi lugs ltar bcom ldan 'das kyis mkhyen cing gzigs kyang sangs rgyas byon pa'i dus skabs der sngon gyi drang srong dang /
rig byed kyi gzhung nas gling bzhi /
ri rab /
nyi zla'i bgrod tshul sogs bshad pa 'phags yul gyi skye bo kun la yongs grags su khen mus stabs /
de las gzhan pa'i 'dzam gling hril mo yin tshul sogs sangs rgyas kyis gsar bshad cig gsung na mi thams cad kyi blor mi shong zhing /
chos 'khor gyi 'gal rkyen du 'gro bar dgongs te skabs de'i gdul bya'i blo ngo dang bstun nas gang 'dul thabs mkhas kyis gsungs pa red ces brjod kyi yod /
! tshes ( ) gsum la dus chen brtsi lugs de /
byams pa lung bstan pa'i mdo las /
shAkya seng+ge'i bstan pa la / /
bslab gzhi yang dag blangs nas ni / /
ji ltar gsung bzhin rab bsgrubs na / /
nga yi bstan la lhags pa yin / /
dge 'dun la yang lhung bzed dang / /
zhal zas gsod pa phul ba dang / /
bsnyun gsos sna tshogs sbyin pa rnams / /
nga yi bstan la lhags pa yin / /
de bzhin zla phyed tshes brgyad dang / /
cho 'phrul gyi ni zla ba la / /
bsnyen gnas yan lag brgyad srung zhing / /
mchod dang gso sbyong legs byas na / /
nga yi bstan la lhags pa yin / /
zhes sogs dang gzhan yang @# / /
sangs rgyas lhums su zhugs pa dang /
mngon par rdzogs par sangs rgyas pa dang /
myang 'das sogs kyi dus chen la mchod pa phul na phan yon che ba mdo sde gzhan nas kyang gsungs yod /
! ma 'ongs lung bstan skor /
zag bcas zag med kyi mngon shes kyis rigs nas lung bstan pa dang /
mo rtsis sogs kyi lung bstan pa gnyis ma 'ongs lung bstan yin par ngos 'dzin chog kyang /
mchog dman lung bstan pa po la ltos te mchog dang /
tsam po ba'i khyad par 'byed dgos / / / /
! rgyal bstan phyogs brgyar spel ba la zla med pa'i khyu mchog chen po A tsrya tshul khrims skal bzang mchog gi sku drung du /
'bul 'bras /
deng sku 'tsho'i ljon bzang brtan cing /
legs mdzad kyi 'bras bzang mchog tu dar bzhin 'tsho gzhes yod pa nas gsung bris gnang 'byor nang gsal rgya bod bka' bstan khag la gsan bzhes mu 'byams thog /
mngon pa mdzod kyi slob khrid spel gnang mdzad bzhin yod pa ni rjes su yi rang gi sgo nas legs so'i bsngags brjod zhu rgyu dang /
lam rim bde lam nyi hong gi skad du phab bsgyur grub pa 'jam mgon bla ma'i bstan srol yun gnas kyi dge mtshan rmad du byung bar thugs rje che zhes zhu rgyu ma zad /
re'u mig nang gsal bka' chen ye shes rgyal mtshan man chad kyi bla brgyud rnams kyi dus rabs dang /
rlabs chen spyod brgyud kyi bla ma 'jam dpal dbyangs ma the ba'i bdun yod pa ji yin gsal ston dgos rgyu zhes dang /
bka' chen gyis mdzad pa'i lam rim bla brgyud kha skong brtsams bsgrigs dgos phebs thad /
bka' chen gsung blo sbyong bdud rtsi snying po'i dbu'i tshogs zhing gsol 'debs nang 'jam dpal dbyangs dang rgyal sras zhi ba lha / /
e la d+ha ri dpa' bo rdo rje dang / /
rgyal sras rin chen dpal dang gser gling pa / /
zhes pa ltar dang /
de nas jo bo rje dang 'brom ston pa bcas yin /
jo bo rje dang 'brom ston pa yin pa ni /
rgya chen spyod brgyud dang /
zab mo lta brgyud kyi bla ma'i mtshan rim du jo 'brom gnyis gsal ba ltar /
rlabs chen spyod brgyud la'ang de mtshungs @# / /
red /
thub dbang gi sku rgyab khri chung la 'jam dbyangs la rgyal sras zhi ba lha nas 'brom rin po che'i bar rlabs chen spyod brgyud kyi bla ma bdun gyis bskor ba zhes /
dge ba'i bshes gnyen ke tshang dge legs rgya mtshos mdzad pa'i sbyor chos zin bris su'ang gsal /
bka' chen ye shes rgyal mtshan gyis mdzad ba'i lam rim bla brgyud du mi gsal ba phur lcog ngag dbang byams pa'i rjes la khri chen blo bzang snyan grags dang /
brag ri rin po che sku phreng dang po rgya mtsho mtha' yas /
r+wa sgreng khri chen bstan pa rab rgyas /
se ra ke tshang grub dbang blo bzang rnam grol /
dwags grwa'i mkhan zur blo bzang sbyin pa /
dwags po skal bzang bstan 'dzin /
skal bzang mkhas grub bcas kyi rnam thar lo rgyus khungs ma rnyed cing /
da dung rnam thar lo rgyus khag la 'tshol zhib kyis gsal kha che ba gang rnyed sku nyid la gnas tshul phul chog pa dang /
bla brgyud rnam thar rtsom bsgrigs bya rgyu /
da cha phran rang lo na'i babs kyis dbang po nyams gud che khar /
lhag par mig chab mi gsal bas lag len 'khel thabs ma mchis pa bcas dgongs 'jags dang /
slad mar yang /
mchog skur 'phrod gzab dang /
rgyal ba'i bstan pa rin po che spyi dang bye brag mi nyams dar spel gyi lhag bsam bzod stobs kyi khur chen sngar lhag tu 'degs bzhes yod pa dang /
phran nas kyang sku mdzad legs lam du son phyir mchog gsum smon gsol zhus chog pa mkhyen /
mkhyen zhes yongs 'dzin khri byang sprul ming pas /
zla tshes la phul / / / /
! bstan pa'i snang byed chen po ldan ma rgyal sras rin po che'i zhabs drung du /
ched 'bul /
nye sngon de nas phyi zla tshes nyin stsal bris rten bcas gnang son thugs rje che /
phebs gsal mchog nyid nas don gnyer ba rnams la de ga'i dgon du lam rim rnam grol lag bcangs nyin bdun ring bshes gnyen bsten tshul bar bshad khrid dang /
thugs rje chen po'i dbang chen bcas stsal ba bstan 'gro'i gsos su sman pa'i legs mdzad la rjes su yi rang zhu /
rnal 'byor ma'i dbang khrid bskyar ma gnang rtsis yod pa dang /
'di lo @# / /
gsar zhu rnams la sngon du bde mchog lha lnga'i dbang chen gnang rtsis yod pa gang legs /
rnal 'byor ma'i dbang khrid zhu mi'i rigs la nyams len chag med dgos pa'i bka' slob gnang legs /
'jigs byed dpa' gcig gi dbang dang /
chos skyong srog gtad don gnyer ba tsho'i gnas tshul la babs gzigs gnang dgos /
dri ba gnang gsal chos rgyal bsnyen pa'i kha skong spyin sreg /
chos rgyal phyi nang gnyis yum bcas sngags gsum bsgril spyin sreg phul ba de gas go chod /
lcang skya'i gsung phreng kri'i dkyil 'khor zhe lnga'i dbang chog nang gsal sta gon cho ga bya tshul des /
bde 'jigs sogs la kha bsgyur gnang rgyu 'grigs min dpe cha 'di gar med pas zhu ma shes /
dbang bshad sogs rigs 'gro chog /
de bas 'jigs byed kyi dbang gi sta gon dang dbang bcas rje'i gsung 'bum tha? nang bcu gsum ma gsum gyi dkyil chog rin chen phreng ba dang /
bde mchog gi sta gon dang dbang skor mkhas grub rje'i gsung dkyil chog bde chen rol mtshor gzigs te rang rang gi gzhung ltar gnang legs las /
'jam rdor gyi sta gon kha bsgyur sogs sku ngal gnang dgos ma mchis /
dpa' gcig dbang gi sta gon bya tshul rgyal ba bskal bzang gsung ltar nged rang gi brjed tho lag bstar ma shog lhe zhig zur phul de ltar mdzad na 'grigs /
'jigs byed bdag bskyed skabs kyi khro bcu dang /
rdor sems /
rnam snang bcas kyi phyag dang po gnyis thugs kar bsnol ba tsam las /
phyag mtshan med /
drug cu ma'i skabs nang mgron bdun ma bskyed par 'bul tshul med /
rgyal chen dang lha mo sogs kyi bskang gso'i yig brgya bzla skabs gshin rje rigs lngar brten pa'i grib sel gyi dmigs pa bya rung /
gshin rje gshed kyi yig brgya dang /
'char can yig brgya gnyis gang mos gnang na 'grigs snyam /
spyan ras gzigs kyi dbang sta gon dang sbrags skabs bum pa sta gon grub mtshams sta gon gyi dkyil @# / /
'khor nam mkhar btegs /
dbang dngos gzhi'i mdun bskyed kyi dkyil 'khor sgrub /
de dus sta gon dkyil 'khor yang bsre nas dbang bskur rgyas btab sogs dkyus ltar bya ba yin nam /
bdag bskyed kyi bum pa sta gon gyi bum sgrub gcig gis 'thus sam snyam pas de ltar yin min dang /
'di'i bdag mdun 'jug pa tha dad /
ngo bo gcig yin nam /
des na gtor ma 'bul skabs 'jigs byed ltar gtor mgron logs su bskyed dgos sam ji ltar yin zhes gsungs par /
spyir sta gon la cho ga rgyas pa byed skabs sa bzung man chad cha tshang byed pa gcig /
yang sa bzung ba dang /
bsrung zhing byin gyis brlabs pa rnams byas te sa lha sta gon dang /
lha sta gon bzhag /
bum pa sta gon dang /
slob ma sta gon byed pa'i lugs gcig de 'dra mi dgos par /
bum pa sta gon dang /
slob ma sta gon gnyis rkyang pa byed pa'i lugs gcig bcas phyag len rgyas bsdus yod pas gang byas kyang chog pas /
dbang sta nyin gcig la sbrel skabs sa lha sta gon dang /
lha sta gon bzhag /
bdag bskyed /
bum sgrub /
mdun bskyed /
bdag 'jug bcas grub rjes slob ma sta gon dang dbang gnang na 'grigs /
spyan ras gzigs kyi dbang chen skabs bdag mdun 'jug pa tha dad /
ngo bo gcig yin /
gtor 'bul skabs rang gtso bo las logs su bye nas dkyil 'khor gyi lha la gtor ma phul ba ma gtogs /
'das lha'i gtor mgron logs su bskyed mi dgos /
phran ring 'tsho'i bskul ma gnang ba skye 'chir rang dbang gi gdengs spobs ma mchis kyang re smon zhu bzhin lags /
gang nyid nas phyogs der blo bzang bstan pa'i 'od snang spro ba'i legs mdzad sngar bzhin skyong ba dang /
bstan la log par 'khu mi rigs kyi zas dang /
ngan sngags kyi sbyor ba 'ong srid pas khro bcu'i bsrung bzlog dang /
bza' btung gi rigs la gzab 'tshal / / / /
@# / /
! bslab gsum nor bu'i rgyan ldan dad dam mtshungs pa med pa'i slob bu dge bshes ye shes dbang phyug dang /
dge tshul khrims mthar phyin rnam gnyis kyi drung du /
'bul 'bras /
khyed rnam gnyis sku 'tsho bzang mus nas /
nye char blta bskor tshogs pa gsum pa'i tshogs mi dge slong bstan 'dzin lags gdong 'di ga ser smad dge slong bsam grub brgyud gnas tshul gsung bris dang /
sman rtsis khang gi rat+na bsam 'phel ril bu bcu /
rin chen grang sbyor ril bu gnyis /
rgya sgor lnga bcu tham pa bcas gnang 'byor dad rdzas rten 'brel gyi snying por smin pa yid spro mchog tu 'phel /
phran bla ming pa'ang na tshod la gzhigs pa'i 'tsho khams skyon med tsam du mchis shing /
ring min lho phyogs gdan sa gsum gyi chos sgar khag la bskyod de chos 'brel /
ser smad grwa tshang gi 'du khang gsar bzhengs la rab gnas sogs bgyis te dgun thog ring dga' ldan dgon pa'i nye 'dab rang shag tu sdod rtsis yin /
khyed gnyis nas snying thag pas ji ltar gzhen bskul gnang ba bzhin 'tsho khams la gces spras thog ring 'tsho'i 'phen 'dun lhod med kyis rang re bla slob dngos mjal thub pa'i re smon nges par zhus chog pa dang /
dri ba gnang gsal /
don /
bde mchog lus dkyil dang /
rdo rje rnal 'byor ma /
gsang 'dus /
'jigs byed dpa' gcig bcas kyi las rung bsnyen pa btang zin kyang /
rim gnyis zab khrid thob ma myong bas bdag 'jug blang rung min thad /
khrid ma thob kyang las rung btang zin stabs bskyed rdzogs dang /
dbang chog gi dmigs rim rnams dpe klog gis bdag 'jug blangs na 'grigs /
don dri lan sna tshogs su sngags sdom gsos na sdom pa gzhan gnyis gso bar gsungs pa dang /
mkhas grub sangs rgyas ye shes kyi gsung nang dbang chen skabs sngags sdom len pa'i tshe theg pa chen po so thar gyi sdom par gsungs pa rnams sgra ji bzhin par yin nam min zhes par /
dbang dang bdag 'jug sogs kyi skabs /
byang @# / /
sdom len pa sngon du 'gro ba'i sgo nas sngags sdom nod dgos pas sdom pa gong ma gnyis nyams pa gso thub kyang /
so thar gyi sdom pa rigs brgyad gang yin yang gsar du thob pa la so so'i cho ga ltar ma blangs na mi thob /
mkhas grub sangs ye dbang chen skabs so thar gyi sdom pa thob par gsungs pa yang /
de dang 'dra /
lar nas so thar gyi bcas rang gi nyes ltung byung ba rnams la bshags sdom byas na sdig pa dag thub cing /
ltung ba phyir bcos 'dul ba nas bshad pa ltar bya dgos /
sdig pa dag la ltung ba ma dag pa dang /
ltung ba dag kyang sdig pa ma dag pa sogs kyi mu bzhi yod pas zhib cha shes mdzod /
dri ba gsum pa /
bar do ba'i sems can gyi tshe tshad zhag bdun zer ba de /
'di dang phyi ma'i tshe tshad gang la byed ces pa /
phyi ma gang du skye 'gyur gyi 'gro ba de'i tshe tshad la byed dgos pa gsung rgyun du mchis /
slar mar yang dal rten ring 'tsho'i thabs tshul lhod med thog /
gzhung lugs mang du thos pa'i snying po thos don rgyud thog tu bkal te dal 'byor thob pa don ldan du bya phyir nyin re bzhin yang bsam sgom gang nus dang /
skye bo gzhan la yang dbang po dang 'tshams pa'i dam chos kyi snang ba 'byed gang thub kyis dge ba'i lam bzang la bkri ba'i thabs tshul gnang gal /
phran nas kyang bla slob dad dam gtsang ma'i dam tshig gi ri mo snying la bkod de gtan 'dun dge ba'i gsol 'debs nges par zhus 'thus bcas dgongs 'jags 'tshal /
smras pa /
ka yeX sems kyi glang smyon 'dul dka' ba / /
shesX bzhin lcags kyu rnon pos rab btul te / /
dbangX rnon theg mchog bgrod pa'i lam bzang der / /
btsud nas spangs rtogs nor gyis phyugX par mdzod / /
bag med 'tshal tshulX spangs pa'i bslab khrimsX deX / /
tshe mtharX ma son bar du legs bsrungs nas / /
sher phyinX mdo sde'i zab don lam rim la / /
blo nus bstun pa'i thos bsam gyis shig bu / /
zhes khri byang skye ming pas dam rten 'dra dpar bcas /
zla tshes la phul / / / /
@# / /
! yongs kyi dge ba'i bshes gnyen bka' 'gyur ba blo bzang thub bstan gang gi sku drung du /
ched 'bul /
nye char de nas gsung bris gnang rten hin sgor nyi shus brgyan pa gnang 'byor yid spro che /
gang nyid de gar sku 'tsho bzang zhing /
bsnyen sgrub sbrags ma'i bzlas grangs phyed tsam zin nas bod zla tshes la mtshan thog thag tu bzlas pa dang /
tshes la sbyin sreg mtshan 'bud /
tshes nas bcu cha chen mo'i sbyin sreg 'go 'dzugs gnang rtsis yod tshul gsal ba legs tshogs che /
dogs 'dri'i shog lhe zur gsal nang /
de sngon rmi lam du g.yang 'dzoms las spa se len dgos zer ba de gar pra 'bebs mkhan zhig la pra 'bebs byas par g.yang 'dzoms zhes pa lha mo red /
de gsol dgos zer ba bsnyen las rdzogs par grub mtshams gong gsal gsol ba stabs cig lha mo'i rno mthong zhig kyang sgrub 'dod byung bas sgrub tshul gyi man ngag ji yin gsung ba /
lha mo'i sgo nas pra 'bebs byed tshe mthe bong pra 'bebs zhes pa zhig sgrub rgyu yod kyang 'di phyogs dpe cha mi 'dug /
de min rno mthong zhig sgrub dgos na lha mo'i mo dper gsal ba'i sgrub tshul spyir btang dang /
rgyas par 'dod na sho rde dkar nag gi mo dpe mkha' spyod bde ldan dbang mos mdzad pa de ltar sgrub na 'grigs /
lar nas nyid kyis phyag bris kyi mjug der gus chung pa sgrub pa snying por byas te grub 'bras kyi nyams myong khyad par can myur du rgyud la skye ba'i skyabs 'jug dgos tshul gsung 'dug pa de dang /
rno mthong sgrub nas mo ma mngon shes mkhan bya 'dod gnyis ka ji 'dra yin nam snyam /
dri ba gnyis pa /
sin+d+hu ra'i sgrub pa'i skabs mdun bskyed dkyil 'khor yan lag bzhi rdzogs su sgrub gsungs pa'i yan lag bzhi dang /
de sgrub tshul ji 'dra yin gsung bar /
bsnyen sgrub yan lag bzhi zhes pa ni /
bsnyen pa /
nye bsnyen /
sgrub pa /
sgrub pa chen po ste bzhi la @# / /
zer /
de'i dang po ni bdag mdun gang yin yang thog mar gdan steng sa bon sngags phreng dang bcas pa bkod cing /
de las 'od 'phros don gnyis byas pa /
gnyis pa de las lha sku rdzogs par bskyed pa /
gsum pa ye shes pa spyan drangs te bstims pa /
bzhi pa dbang bskur rgyas 'debs byed pa rnams yin /
yang brtsi lugs gcig la /
sa bon bkod de don gnyis byas pa /
de las lha skur bskyed pa /
gnas gsum du 'bru gsum bkod pa /
ye shes pa spyan drangs te bstims pa de bzhi la ngos 'dzin pa'ang yod /
gang ltar cho ga nang gsal ltar gyi de las logs su yan lag bzhi rdzogs kyi bskyed tshul zur du med /
dri ba gsum pa /
me lha'i spyin sreg phul zin nas bsnyen sgrub sbrags ma'i dbang gi bcu cha'i sbyin sreg dang /
mjug tu rgyas pa'i sbyin sreg 'bul skabs su sngon gyi me lha'i thab de /
las thams cad pa'i thab yin pas sbyin sreg phyi ma gnyis la sngon ma'i thab steng du thab thig gsar pa dgos min gsal ba /
dbang dang rgyas pa'i thab thig so sor byas na phyag len dngos gtsang yong rgyu /
nye sngon nyid kyi dge phrug gcig 'di phyogs sman bcos su 'byor skabs ngag lan gyi dri ba 'ga' zhig 'dug kyang /
khong rang gis lan brda 'phrod po bshad rgyu mi 'dug pas gya tshom du lan 'debs ma shes pa bcas dgongs 'jags zhu /
zhes khri byang skye ming pas /
zla tshes la phul / / / /
! mdo stod tre hor dge a chung gis zhu yig phul lan gyi mjug sdom bka' slob la /
gang nyid nas theg mchog lam gyi gzhung shing byang chub kyi sems rin po cher blo sbyong gi nyams len lo 'ga'i snga rol nas 'bad kyang /
sems rnal du mi gnas par nyams myong gi rtogs pa tshad ldan zhig skye dka' tshul gsung ba 'di thad /
rang re phal che ba sems 'phro rgod lang shor 'dis rkyen yin gshis zhi gnas kyi nyes pa lnga dang /
gnyen po 'du byed brgyad @# / /
bsten tshul rnams cung zad lag len du bstar te sems gnas dgu'i glan 'jog dang /
nye bar 'jog pa'i tsam bar zhig e 'ong bltas te de dang sbrags nas byang chub sems sbyong gi dmigs pa bskyangs na phan khyad phran bu yong re /
lar nas sems bskyed dngos gzhi tshad ldan zhig skye ba la bsags sbyangs gnad smin gyi rgyab skyor zhig ma byung na dka' tsam yong rgyur /
jo bo rjes kyang /
bla ma d+harma rak+Shi ta sogs kyi drung nas sems bskyed kyi gdams pa nod kyang /
des thugs ma tshims par gser gling pa lo bcu gnyis ring bsten par mdzad pa lags /
zhes stsal /
zla tshes la / / / /
! mkhyen rlabs nam mkha'i pha mthar grol ba rak ra rin po che mchog gi zhabs drung du /
'bul 'bras /
nye lam phyi zla tshes nyin stsal bris phebs gsal /
lhan sku gsal zhing /
spyi sman legs mdzad gong rgyas su yod pa blo bde yid spro'i dpal du che /
phran rang yang deng skabs 'tsho khams skyon med khya khyor sngar ltar mchis /
mtshams zhu /
dgun thog bod nas sku mched gcung mo phebs rgyur de bstun 'di phyogs gnyen 'phrad du phebs bzhed yod pa gang legs la dgyes zhal dngos mjal yong re che /
phebs gsal zhal 'don rgyas pa gsung khom med skabs mdor bsdus snying por dril thabs ji dge phebs thad /
rgyun gyi nyams bzhes gang dang gang yin ma shes stabs snying por 'dri la thabs 'di zhes zhu ma 'tshal zhing /
ci ste ha cang bsdus pa zhig mi gnang mthu med kyi gal la thug pa yin na /
gsang 'dus kyi drang nges kyi sngags don skabs 'bru gsum gyi yi ge'i nges don la lha thams cad kyi rigs sngags dang /
gsang chen rgyud sde'i zab don thams cad 'dus tshul gsungs pas nges don dran bzhin pa'i ngang nas 'bru gsum rkyang pa tshar gcig gsungs nas 'thus pa gnang yang chog bzor brten ji dge dgongs bzhes mdzad rgyu las /
phran nas brgyud ldan bla ma'i man ngag med par @# / /
rang gar gya tshom gyi thag gcod zhu ma shes lags /
dga' lha thun mong ma yin pa'i rdor bzlas kyi skabs /
bla ma yab sras kyi thugs ka'i rdo rje 'chang /
rdo rje sems dpar gyur par gsungs pa ltar bla ma yab sras kyi thugs ka'i rdo rje 'chang de yi dam gzhan thams cad la kha bsgyur btang ste bzlas dmigs gnang na phal cher 'grigs kyi yod 'gro /
phran nas rgyal chen dbang mdzad kyi bsnyen sgrub skor dpe cha brtsams rgyu ma byung /
chos skyong tshor bskang gso chad pa las /
gtor ma ma chad pa gtso che ba yin mod kyang /
bskang bshags sa bcad ma sto ngas tsam re gnang na legs sam snyam /
slar mar mchog skur 'phrod bzhes mi g.yel zhing /
rang rigs na gzhon rnams chos srid kyi lam bzang drang por bkri ba'i mdzad khur sngar bzhin yod pa dang /
phran nas kyang sku mdzad legs lam du son pa'i mchog gsum gsol 'debs zhus chog pa mkhyain /
mkhyen khri byang skye ming pas /
phyi lo zla ba tshes bzang por phul / / / /
ma'i sor 'bel kob nas rgyud smad ldan ma tshul khrims don ldan bsnyen chen gtong mus kyi skabs nas dog 'dri zhus gsal /
me lha'i spyin sreg skabs rdzas 'bul byed sngags ma gtogs spel tshig gzhan mi 'dug pas /
de ga byas na 'grigs min /
dbang gi sbyin sreg yongs grags ltar byas na 'grigs min /
bsnyen sgrub sbrags ma'i sbyin sreg la yang gsal kha gang yang mi 'dug pas de la yang spel tshig gang 'dra dgos min dang /
bcu cha chen mo'i sbyin sreg de lo gsar skabs su 'khel mi yong ngam bsam pa 'dug pas /
bod zla dang po'i tshes lnga drug tsam la bla ma rdo rje 'chang gi mjal khar sku bcar zhu rtsis la /
de skabs sbyin sreg bar mtshams bzhag na 'grigs min bcas don tshan gsum la bka' slob yong ba zhu / /
de'i bka' lan la /
me lha'i bsnyen pa'i sngags na mo badzra pra ni s+ya /
oM agniXXX d+hu wa ta ye dzwa li ni swAhA /
de rang dang /
sbyin sreg skabs man+ta sid+d+hi ma mi di hI swAhA /
zhes sbyar ba de rang spel tshig yin pas de ga byas na 'grigs /
dbang gi sbyin sreg yongs grags skabs kyang /
rgyal ba rgyal sras nyan thos rang rgyal X X X 'grub par mdzod cig wa shaM ku ru @# / /
hoH zhes pa de rang ma gtogs spel tshig gzhan mi dgos /
sbyin sreg bar mtshams bzhag nas mon gor pran ngos 'phrad ched phebs gnang na 'grigs kyi ma red /
bsnyen sgrub sbrags ma sbyin sreg dang bcas dkyus cig la bar mi chod pa dgos / /
zhes stsal / / / /
