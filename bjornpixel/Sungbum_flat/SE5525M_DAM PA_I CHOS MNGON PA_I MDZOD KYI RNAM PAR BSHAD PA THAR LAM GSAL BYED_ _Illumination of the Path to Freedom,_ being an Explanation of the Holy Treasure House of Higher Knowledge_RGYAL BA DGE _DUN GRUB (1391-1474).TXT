@# / /
dam pa'i chos mngon pa'i mdzod kyi rnam par bshad pa thar lam gsal byed ces bya ba bzhugs so / /
@# / /
rje btsun dam pa thugs rje chen po dang ldan pa rnams kyi zhabs la gus pas phyag 'tshal lo / /
byi ru'i mdangs dang 'dres pa'i gser bzang mdog /
mdog legs shes bya ma lus lhang nger mkhyen / /
mkhyen rab dbang phyug 'jam dbyangs 'gro ba'i skyabs / /
skyabs mchog khyed kyis rab 'byams shes rab stsol / /
rnam bkra'i gzugs la mig gis lta ba bzhin /
rnam mang rgyal ba'i gsung rab mtha' dag la / /
rnam dag mkhyen pa thogs pa med 'jug pa / /
thogs med sku mched zhabs la phyag 'tshal lo / /
rgyal ba thams cad gcig bsdus rdo rje 'chang / /
gdul bya'i don du bshes gnyen tshul 'dzin pa / /
blo bzang grags pa'i dpal zhes sa gsum gyi / /
skye dgu'i 'dren pa mchog la phyag 'tshal lo / /
legs bshad dar ba'i mkhyen pa mkha' ltar yangs / /
'gro @# / /
la ma ltar brtse ba rgyun du goms / /
thub bstan rin chen rgyas pa'i 'phrin las can / /
rgyal tshab chos rje'i zhabs la phyag 'tshal lo / /
don gnyis sgrub la rab dkar dge tshogs kun / /
rnam dag smon pa'i 'dun pa btang tsam gyis / /
'phrin las lhun gyis grub pa'i dpal mnga' ba'i / /
bdag gi yongs 'dzin de la gus btud nas / /
dam pa de yi zhal gyi bum bzang las / /
legs par 'ongs pa'i legs bshad bdud rtsi'i rgyun / /
rang dang gzhan la phan par bya ba'i phyir / /
sgro skur spangs te zin ris bri bar bya / / / /
de la 'dir brjod bya gzhi lnga rjod byed gnas brgyad kyi sgo nas gtan la 'bebs par byed pa chos mngon pa'i mdzod 'chad pa la /
!mtshan gyi don /
'gyur gyi phyag /
gzhung gi don /
mjug gi don no / /
dang po la gnyis /
mtshan bsgyur ba dang /
mtshan bshad pa'o / /
dang po ni /
rgya gar gyi skad du bstan bcos 'di'i mtshan la /
a b+hi d+harma ko ShA kA ri kA zhes bya la /
de bod skad du chos mngon pa'i mdzod kyi tshig le'ur byas pa zhes pa'o / /
gnyis pa ni /
de yang a b+hi ni mngon pa /
d+harma ni chos /
ko ShA ni mdzod /
kA ri kA ni tshig le'ur byas pa'o / /
bstan bcos kyi mtshan saM skr-i ta'i skad du smos pa la ni gzhung khungs btsun par bstan pa'i dgos pa yod de /
dus gsum gyi sangs rgyas thams cad 'tshang rgya ba'i gnas rdo rje gdan yin pas rgya gar rig pa'i 'byung gnas te rgya skad smos pas /
rgya gar mar 'dug snyam nas dngos po la bstan bcos de tsam las med kyang 'byung khungs bzang bas nyan bshad la 'jug ste /
dper na tshong pa kun klung khams kyi nas yod byas na byung saM bzang bas tshong la 'jug pa dang 'dra'o / /
rgya skad med na dngos po la bstan bcos legs kyang 'od ma'o snyam nas nyan bshad la mi 'jug ste /
dper na /
phu gsum pa'i nas yod byas na dngos po la nas bzang yang ngan no snyam nas tshong la mi 'jug pa bzhin no / /
yang saM skr-i ta'i skad bzang po la bag chags gzhag pa'i dgos pa yod de /
dus gsum gyi sangs rgyas @# / /
thams cad sangs rgyas nas saM skr-i ta'i skad du chos gsungs pas /
da lta 'di tsam la 'dris pas kyang bag chags kyis rang gi ngang gis skad shes nas 'ong ba dang /
yang sgra thad log la mkhas pa'i dgos pa yod pas so / /
'o na mtshan thog mar smos pa'i dgos pa gang zhe na /
glegs bam tshigs chung dus rnyed pa dang /
gang yin rtogs sla ba'i dgos pa yod do / /
rgya skad dang bod skad phan tshun mtshams sbyar te smos pa'i dgos pa ni /
lo tsa ba'i drin shes nas byas pa gzo ba la 'jug pa'i ched yin no / /
mtshan don dngos kyi don 'og tu 'chad do / /
gnyis pa ni /
'jam dpal gzhon nur gyur pa la phyag 'tshal lo / /
zhes so / /
'di yang sngon gyi lo tswa ba rnams kyis bkas bcad dang bstun pa ste /
mdo sde'i thog mar sangs rgyas dang byang sems la phyag 'tshal /
'dul ba'i sde snod kyi thog mar thams cad mkhyen pa la phyag 'tshal /
mngon pa'i sde snod kyi thog mar 'jam dpal la phyag 'tshal zhes bkas bcad pas so / /
gsum pa la gnyis /
bstan bcos rtsom pa la 'jug pa'i yan lag /
brtsam pa'i bstan bcos kyi lus dngos so / /
dang po la gsum /
mchod brjod sngon du 'gro bas rtsom par dam bca' ba dang /
spro ba sngon du 'gro bas mtshan gyi don bshad pa dang /
dgos pa sngon du 'gro bas ston pas gsungs par bsgrub pa'o / /
dang po la gnyis /
mchod brjod dang /
rtsom par dam bca' ba'o / /
dang po ni /
gang zhig ces sogs te /
'di ni dgos don bsdus don tshig don gsum gyis shes par bya ba las /
dang po dgos don la bzhi yod de /
gnas skabs kyi dgos pa ston pa'i che ba shes pa dang /
bsod nams 'phel ba dang /
dam pa'i spyod pa dang mthun pa'o| /
mthar thug gi dgos pa ni thar pa thob pa'o / /
de skad du yang 'grel pa las /
bstan bcos byed par 'dod pas rang gi ston pa'i che ba'i bdag nyid shes par bya ba'i phyir /
de la yon tan rjod pa sngon du 'gro ba'i phyag 'tshal ba brtsam mo / /
zhes pa dang mthun no / /
che ba shes pa la yang dgos pa yod de /
de la gus pa bskyed nas gsung rab nyan pa la 'jug cing /
nyan pas kyang rims kyis thos bsam sgom pa'i shes rab bskyed nas thar pa thob pa'i phyir ro / /
ston pa'i gsung rab la gus pas de'i dgongs 'grel gyi bstan bcos la gus pa yang shugs la 'grub ste /
des de'i tshig don 'chad @# / /
pa'i phyir /
bsdus don ni /
tshigs bcad 'dis ston pa la phun sum tshogs pa gsum mnga' ba'i sgo nas phyag 'tshal ba dang /
bshad par dam bca' bstan pa yin no / /
tshig don la| phyag 'tshal lo / /
gang la na /
phun sum tshogs pa gsum mnga' ba'i ston pa bcom ldan 'das la'o / /
gang gis na /
dbyig gnyen gyis so / /
dus nam gyi tshe na /
bstan bcos rtsom pa'i thog mar ro| /
tshul ji ltar na /
sgo gsum gus pa'i sgo nas so / /
dgos pa ni /
rang nyid dam pa'i spyod pa dang mthun pa dang /
gnas skabs dang mthar thug gi don du ma 'grub pa'i ched du'o / /
'o na /
bcom ldan 'das la phun sum tshogs pa gsum ji ltar mnga' zhe na /
de chos can /
phun sum tshogs pa gsum mnga' ste /
rang don phun tshogs /
gzhan don phun tshogs /
de sgrub pa'i thabs phun sum tshogs pa gsum mnga' ba'i phyir /
bcom ldan 'das gang zhig chos can /
rang don phun tshogs mnga' ste /
kun la mun pa gtan bcom pa'i spangs pa mthar thugs rnyes pa'i phyir /
gal te /
gang zhig ces pa bcom ldan 'das la go ba mi 'thad de /
spyi sgra yin pas so zhe na / /
skyon med de /
de spyi sgra yin yang spyi sgra khyad par la 'jug pa la /
skabs stobs kyis 'jug pa dang /
khyad par gyi tshig dang 'brel bas 'jug pa sogs du ma yod pas /
'dir kun la mun pa gtan bcom zhes pa'i khyad par gyi tshig dang 'brel ba'i dbang gis 'jug pa'i phyir /
khyab ste /
kun la mun pa gtan bcom pa de sangs rgyas ma gtogs pa gzhan la med pa'i phyir /
dper na bram ze dkar sham gos dkar po gyon pa la byin cig ces brjod pa las bram ze lha skyid la go ba bzhin no / /
de yang 'grel pa las /
gang zhig ces bya ba ni sangs rgyas bcom ldan 'das kyi dbang du byas nas smras pa'o / /
zhes so / /
kun la zhes pas ni skye mched bcu gnyis kyi chos rnams bzung ba yin te /
mdo las /
bram ze thams cad ces bya ba ni skye mched bcu gnyis ji snyed pa de snyed do / /
zhes so / / /
mun pa ni bdag tu 'dzin pa'i rtsa ba can gyi phra rgyas bcu 'khor dang bcas pa nyon mongs pa can gyi mi shes pa'i mun pa dang /
mi shes pa'i rgyu bzhi la sogs pa nyon mongs can ma yin pa'i mi shes pa'i mun pa la brjod pa yin te /
'jig rten na grags pa'i mun pas gzugs mthong ba la sgrib pa bzhin du /
mi shes pa gnyis po des kyang gnas lugs mthong ba la sgrib pa'i phyir /
'o na mi shes pa'i rgyu bzhi gang zhe na /
sangs rgyas kyi chos zab cing phra pas mi shes pa ni /
ston pas shA ri'i bu la bka' stsal pa /
shA ri'i bu de de bzhin gshegs pa'i tshul khrims kyi phung po la sogs pa shes sam /
shA ri'i bus gsol pa /
de ni ma 'tshal to zhes pa lta bu'o / /
yul shin tu bskal bas mi shes pa ni /
mo dgal gyi bus rang gi ma byang phyogs 'od zer can gyi 'jig rten du skyes pa ma shes pa lta bu'o / /
dus shin tu bskal bas mi shes pa ni /
shA ri'i bus khyim bdag dpal skyes la thar pa cha mthun gyi dge rtsa yod pa ma shes pas rab tu ma byung ba na /
ston pas /
ngas ni 'di yi thar pa yi / /
sa bon shin tu phra ba dag /
tshon nam rdo yi gseb na gser / /
bag la zha ba'i tshul du gzigs / /
zhes gsungs nas rab byung gnang ba lta bu'o / /
rnam pa'i dbye ba mtha' yas pas mi shes pa ni /
khams dang 'gro ba dang skye gnas dang skye ba @# / /
la sogs pa'i bye brag rtogs dka' ba rnams te de dag mi shes pa ni dper na /
rma bya'i mdongs kyi kha dog sna tshogs pa'i rgyu mi shes pa la sogs pa lta bu ste /
gnas brtan sgra gcan zin gyis /
rma bya'i mdongs ni gcig pu yi / /
rgyu yi dbye ba sna tshogs pa / /
kun mkhyen min pas shes bya min / /
de mkhyen pas na kun mkhyen stobs / /
zhes gsungs pa lta bu'o / /
de nas gzhung 'dis spangs pa phun tshogs dngos su bstan nas rtogs pa phun tshogs shugs la bstan te spangs pa ni ye shes la mi 'khrul ba'i phyir ro / /
sbyor ba la /
bcom ldan 'das chos can /
rang don phun tshogs mnga' ste /
spangs rtogs phun tshogs mnga' ba'i phyir /
'dis ni nyan thos sogs las spangs pa khyad par du bstan te /
de dag la nyon sgrib spangs pa tsam yod kyang nyams pa srid pa dang /
nyon mongs can ma yin pa'i mi shes pa rnam pa thams cad du ma spangs pa'i phyir /
bcom ldan 'das chos can /
gzhan don phun tshogs mnga' ste /
'khor ba'i 'dam las 'gro ba rnams skal pa ji lta ba bzhin du drangs par mdzad pa'i phyir /
nyer len gyi phung po lnga po 'di chos can /
'khor ba zhes bya ste /
skye 'chi gcig nas gcig tu brgyud de 'khor ba'i phyir /
'khor ba la 'dam zhes brjod pa'i rgyu mtshan yod de /
'dam de sba sbur kun 'chags pa'i gnas yin pa dang /
brgal bar dka' ba dang /
gzhan la brten nas brgal dgos pa bzhin du /
'khor ba 'di yang kun 'chags pa'i gnas yin pa dang /
sreng ba'i rlan dang bcas pas brgal bar dka' ba dang /
sangs rgyas la brten nas brgal dgos pa'i phyir /
kho na re /
skal pa ji lta ba bzhin zhes pa gzhung rtsa bar ma byung bas mi 'thad do zhe na /
skyon med de /
'grel par dngos su smos pa dang /
don gyis thob pa'i phyir ro / /
slob dpon gang spel na re /
'gro ba rnams skal pa ji lta ba bzhin du drangs par mdzad na /
bdag cag rnams da dung 'khor bar gnas pa ci zhe na /
skal pa dang ldan pa rnams drangs par mdzad pa yin gyi /
skal pa dang mi ldan pa rnams ma drangs pa'i phyir te /
mdo las /
ji ltar nyi ma shar ba na / /
yongs smin padma kha 'byed ltar / /
de bzhin de bzhin gshegs byung yang / /
bsam pa yongs smin kho na sbyong / /
zhes gsungs pa'i phyir zhes 'chad do / /
thabs gang la brten nas zhe na /
thug brtse bas blang dor gyi gnas phyin ci ma log par ston pa drangs kyi rdzu 'phrul dang dam pa sbyin pa'i mthus ni ma yin no / /
de yang ched du rjod pa'i tshoms las /
srid pa'i zug rdu gcod mdzad pa'i / /
lam ni khyed la ngas bstan bya / /
khyed nyid kyis ni bsgrub bya ste / /
de bzhin gshegs pas ston mdzad yin / /
zhes dang /
de'i 'grel par /
thub rnams sdig pa cu yis 'khru bar mi mdzad la / /
'gro ba'i sdug bsngal phyag gis kyang ni sel mi mdzad / /
nyid kyi rtogs pa gzhan la spo bar mdzad pas min / /
chos nyid zhi ba bstan pas grol bar mdzad pa yin / /
zhes dang /
klu sgrub kyis kyang /
brtse bas ston pa'i phyag brkyangs nas / /
thar pa'i sa bon bskrun pa yi / /
sems can rnams ni ngan 'gro dang / /
srid pa dag las 'dren par mdzad / /
ces gsungs so / /
yang bcom ldan 'das chos can /
gzhan don sgrub pa'i thabs phun tshogs mnga' ste /
nyid kyis gzigs pa'i lam gdul bya la don ji lta ba bzhin du ston par mdzad pa'i phyir /
'o na gdul bya la rdzu 'phrul bstan pa ci yin zhe na /
so so skye bo rnams dang por rdzu 'phrul bstan pas dad pa bskyed pa'i ched yin gyi 'khor ba las grol ba'i thabs dngos ni min no / /
kho na re /
nyan rang dgra bcom pa rnams kyis gong du bshad pa'i @# / /
nyon mongs can ma yin pa'i mi shes pa de rnams spangs sam ma spangs /
spangs na sangs rgyas dang spangs pa khyad med du 'gyur la /
ma spangs na sdug bsngal gyi mthar byed ma yin par thal lo / /
khyab ste /
mdo las /
nga ni chos gcig mngon par ma shes shing yongs su ma shes par sdug bsngal gyi mthar byed par mi smra'o / /
nga ni chos gcig yongs su ma shes shing ma spangs par sdug bsngal gyi mthar byed par mi smra'o / /
zhes gsungs pa'i phyir zhe na /
'di'i lan la 'grel pa las /
rang sangs rgyas dang nyan thos rnams kyang nyon mongs pa can gyi rmongs pa dang bral ba'i phyir kun la mun pa bcom pa ni 'dod mod kyi gtan nas ni ma yin te /
'di ltar de dag la sangs rgyas kyi chos dang yul dang dus shin tu bskal pa dang /
don rab tu dbye ba mtha' yas pa rnams la nyon mongs pa ma yin pa'i mi shes pa yod pa nyid do / /
zhes gsungs so / /
gang spel na re /
sdug bsngal mthar byed ma yin pa'i skyon med de /
nyon mongs pa tsam gyi mi shes pa spangs pa'i phyir /
sangs rgyas dang spangs pa khyad med du mi 'gyur te /
nyon mongs pa can ma yin pa'i mun pa ma spangs pa'i phyir /
zhes 'chad do / /
slob dpon rgyal sras na re /
sdug bsngal mthar byed ma yin pa'i skyon med de /
nyon mongs pa can gyi mi shes pa rnams thob pa chad pa'i tshul gyis spangs /
de min pa'i mi shes pa rnams 'dun pa la 'dod chags dang bral ba'i tshul gyis spangs pa'i phyir /
de ltar yin yang sangs rgyas dang spangs pa khyad med du mi 'gyur te /
nyan rang dgra bcom pa rnams kyis de spangs kyang yang mngon du 'gyur la /
sangs rgyas rnams kyis de rnams slar mi skye ba'i chos can du byas nas spangs pa'i phyir zhes 'chad /
phyi ma 'di legs par bshad pa yin te /
mdor| dge slong dag khyed kyis mig 'dun pa la 'dod chags dang bral ba'i tshul gyis spongs shig dang de ltar na mig yongs su spangs par 'gyur ro zhes gsungs so / /
gnyis pa rtsom par dam bca' ba ni /
phun sum tshogs pa gsum mnga' ba'i ston pa la mchod par brjod nas chos mngon pa'i mdzod kyi bstan bcos rab tu bshad par bya'o / /
bstan bcos rtsom pa'i thog mar rtsom par dam bcas pa chos can /
dgos pa yod de /
gnas skabs rtsom pa mthar phyin pa dang mthar thug myang 'das thob pa'i ched yin pa'i phyir /
gnyis pa spro ba sngon du btang nas mtshan gyi don bshad pa la gnyis /
chos mngon pa bshad pa dang /
mdzod bshad pa'o / /
dang po la gnyis /
dngos dang /
zhar byung rjes 'brang gi don la dpyad pa'o / /
dang po ni /
chos mngon mdzod kyi bstan bcos rab bshad bya /
zhes bshad na /
chos mngon pa de gang zhe na /
'di la gnyis yod pa las zag med kyi mthong sgom mi slob lam gsum po chos can /
don dam pa'i chos mngon pa yin te /
dri ma med pa'i shes rab rjes 'brang dang bcas pa yin pa'i phyir /
gnyis pa la gnyis /
don dam pa'i chos mngon pa'i rjes 'brang dang /
brdar btags pa'i chos mngon pa'i rjes 'brang gi don la dpyad pa'o / /
dang po la gsum /
sa gang la brten pa /
rten brten pa'i don /
'khor dang bcas na phung po du pa yin dpyad pa'o / /
dang po ni /
'o na de gsum sa gang la brtan ce na /
mthong lam ni bsam gtan sa drug gang rung la brten pa yin te /
sbyor lam chos mchog bsam gtan sa drug gang rung la brten pa gang zhig /
mthong lam de chos mchog dang sa gcig pa'i phyir te /
de ni chos mchog dang sa gcig /
ces gsungs so / /
rtag dang po grub ste /
sgom byung mi lcogs med pa dang /
khyad par bsam gtan sa @# / /
pa'o| /
zhes gsungs /
de nyer bsdogs lhag ma rnams la mi brten te /
de zag med yin la nyer bsdogs lhag ma rnams zag bcas zhi rags kyi rnam pa can yin pa'i phyir /
'dod pa la mi brten te /
'di mnyam par bzhag pa'i sa pa yin la /
'dod pa mnyam par ma bzhag pa'i sa pa yin pa'i phyir /
gzugs med dang po gsum la mi brten te /
de gsum gyis 'dod pa la mi dmigs /
mthong lam gyis 'dod pa la dmigs pa'i phyir /
srid rtse la mi brten te /
srid rtse ni 'du shes mi gsal pa'i phyir /
zag med sgom lam dang mi slob lam ni zag med sa dgu gang rung la brten no / /
gnyis pa ni /
brten pa'i don yang lam des de'i ngo bor skyes pa la byed kyi 'khar gzhong la rgya shug brten pa lta bu'i rten brten pa don gzhan ni ma yin no / /
gsum pa ni /
'khor dang bcas na phung po du ba yin zhe na /
zag med kyi shes rab kyi 'khor du zag med kyi sdom pas bsdus pa'i rnam par rig byed ? ma yin pa'i gzugs kyang yod pas phung po lnga pa can yin la /
de yang bsam gtan dang po gnyis la brten nas yin bde dang gsum pa la brten nas sems bde /
btang snyoms kyi sa gzhan gang rung la brten nas tshor ba btang snyoms dang /
yid shes 'khor du byung ba'i 'du shes /
sems byung 'du byed kyi phung po /
ldan min 'du byed ci rigs pa yid kyi rnam shes dang bcas pa rnams yod pa'i phyir /
kho na re /
yid kyi rnam shes zag med kyi shes rab kyi 'khor du smos pa mi 'thad de /
sems byung las sems gtso che ba'i phyir zhe na /
skyon med de /
spyir de ltar yin yang chos rab tu rnam 'byed kyi skabs su shes rab gtso che ba yin pa'i phyir /
dper na /
yid chos pa'i gnas skabs na dad pa gtso che ba bzhin no / /
gzugs med na ni gzugs kyi rjes 'brang med pas phung po bzhi pa can yin no / /
gnyis pa ni /
dam pa'i chos mngon pa de thob par bya ba'i phyir du zhugs pa'i thos bsam sgom gsum gyi shes rab zag bcas gang dang /
skyes thob kyi shes rab gang yin pa dang /
de rnams brjod byar byed pa'i bstan bcos ye shes la 'jug pa la sogs pa ni brngar btags pa'i chos mngon pa yin no / /
de rnams chos can /
khyod la chos mngon pa'i ming gis 'dogs pa'i rgyu mtshan yod de /
khyod don dam pa'i chos mngon pa thob pa'i thabs sam rgyu yin pa'i phyir /
de yang rgyur 'gyur tshul ni skyes thob kyi shes rab la brten nas /
thos byung /
de las bsam byung /
de las sgom byung /
de las zag med kyi shes rab skye ba'i phyir /
btags pa la dgos pa yod de /
don dam pa'i chos mngon pa thob pa la khyod thabs sam rgyur bsten dgos so zhes go ba'i ched yin pa'i phyir /
dngos la gnod byed yod de /
zag bcas yin pa'i phyir /
'o na gsum po sa gang na yod ce na /
skyes thob kyi shes rab ni khams gsum ga na yod /
thos byung ni 'og ma gnyis na yod kyi gzugs med na med de /
de na sgra thos pa med pa'i phyir /
bsam byung 'dod pa na yod kyi gong ma gnyis na med de /
de gnyis na sems par brtsams pa tsam gyis ting nge 'dzin du 'gyur ba'i phyir /
sgom byung ni gong ma gnyis na yod kyi 'dod pa na med de /
'dod pa mnyam par ma bzhag pa'i sa pa yin pa'i phyir /
bstan bcos ni dag sgra rang btsan pa la byed na 'dod pa dang bsam gtan dang po na yod kyi gnyis pa yan chad na med de /
rnam rig dpyod dang bcas dag na / /
zhes gsungs pa'i phyir /
ming tshig yi ge gsum la 'dod pa ltar na khams 'og ma gnyes na yod kyi gzugs med na med de /
'dod dang gzugs gtogs sems can ston / /
zhes gsungs pa'i @# / /
phyir| gzugs kyi sgom byung la bsam gtan gyi sdom ? pas bsdus pa'i rnam par rig byed ma yin pa'i gzugs yod pas phung po lnga pa can yin no / /
ci'i phyir chos mdon pa zhes bya zhe na /
rang gi mtshan nyid 'dzin pas na chos dang /
don dam pa'i chos mya ngan las 'das pa mngon du byed pa'am mngon du phyogs pas na mngon pa zhes bya'o / /
gnyis pa mdzod bshad pa ni /
chos mngon mdzod kyi bstan bcos rab bshad bya / /
zhes bshad na /
chos mngon pa'i mdzod de gang zhe na /
bstan bcos 'di la chos mngon pa'i mdzod ces bya ste /
mngon pa sde bdun po de'i don gces gces rnams bstan bcos 'dir ni de brjod bya'i don du yang dag par chud pa'i phyir /
dper na /
ral gri gang du 'dzud pa'i shubs de la ral gri'i shubs zhes brjod pa dang nor gang du 'dzud pa'i gnas de la nor gyi mdzod ? ces brjod pa bzhin no / /
yang na ni mngon ba sde bdun po de la mngon pa'i mdzod ces bya ste /
de bstan bcos 'di'i 'byung khungs sam gnas yin pa'i phyir /
dper na /
ral gri gang nas phyung ba de la ral gri'i shubs zhes brjod pa bzhin no / /
gsum pa dgos pa sngon du 'gro bas ston pas gsungs par sgrub pa ni /
chos mngon pa bshad pa la dgos pa yod de /
chos rnams rab tu rnam 'byed kyi shes rab med par nyon mongs pa rnams onye bar zhi bar bya ba'i thabs med la /
nyon mongs pas kyang 'jig rten pa rnams srid pa'i rgya mcho 'dir 'khyam ste /
de bas na slob ma'i rgyud la chos rab tu rnam 'byed kyi shes rab bskyed pa'i dgos pa yod pa de'i phyir /
slob dpon chos mngon pa 'chad pa la gus pa'i rgyu mtshan yod de /
slob ma'i rgyud la chos rab tu rnam 'byed kyi shes rab bskyed pa dang /
'di bston pas gsungs pa'i phyir /
de yang mngon pa sde bdun po de dgra bcom pa rnams kyis byas pa min nam ci'i phyir ston pas gsungs zhe na /
gsungs te /
dgra bcom pa chen po rnams kyis kyang sangs rgyas lam brten par thog mar chos kyi mtshan nyid ston pa dang rab tu dbye bar mi nus pas /
de ni ston pas gdul bya'i bsam pa dang dri ba la ltos nas /
lung de dang de las dang po si la bu ra gsungs pa rnams btsun pa ka tya'i bu la sogs pa rnams kyis ye shes la 'jug pa la sogs par phyes bsdus pa yin pa'i phyir te| dper na btsun pa chos skyob kyis /
kye ma 'dus byas rnams mi rtag /
ces pa la sogs pa tshad du rjod pa'i sde ston pas gdul bya'i dbang gis mdo de dang der sil bur gsungs pa rnams sde tshan du byas kyang ston pa'i gsung yin pa bzhin /
des na chos mngon pa ni ston pas gsungs pa kho na yin te /
dgra bcom pa rnams kyis bsdus pa'i phyir /
dper na /
mdo sde dang 'dul ba bzhin no / /
rtags grub ste /
'phags pa 'od srungs kyis bsdus pa'i phyir zhes zer ro / /
lo zhes pa pha rol gyi 'dod pa ston pa ste /
mdo sde pa rnams na re /
'di ni bye brag tu smra ba chos mngon pa ba rnams kyi lugs yin gyi kho bo cag ni mi 'dod de /
'dus ma byas rdzas grub smra ba sogs rigs pa dang 'gal ba du ma snang ba'i phyir /
de yang chos mdon pa byed pa ni gzhan yang mang po zhig grags te /
de dag kyang dgra bcom pas byas pa yin gyi ston pa'i gsung gis bsdus pa min no / /
de yang gang gis gang byas pa ni /
ye shes la 'jug ka tya'i bus / /
rab tu byed pa dbyig bshes kyis / /
rnam shes tshogs ni lha skyid kyis / /
chos kyi phung po shA ri 'i bus / /
gdags pa'i bstan bcos mau dgal bus / /
'gro ba'i rnam grangs gsus po ches / /
khams kyi tshogs ni gang pos byas / /
zhes slob @# / /
dpon rgyal po'i sras kyi gzhung las 'byung ba sdom du bsdus so / /
slob dpon gang spel ni /
'gro ba'i rnam grangs shA ri'i bus byas par 'chad do / /
ci'i phyir mdo sde pa zhes bya zhe na /
mdo tshad mar byed kyi mngon pa sde bdun la sogs pa'i bstan bcos tshad mar khas mi len pas na mdo sde pa zhes bya'o / /
bye brag smra bas /
'o na me do las /
dge slong sde snod gsum pa zhes 'byung ba'i sde snod gsum gzhag tu med par 'gyur te /
'di dag las gzhan pa'i mngon pa'i sde snod mi snang ba'i phyir /
zhes smra ba la /
mdo sde pa na re /
skyon med de /
mdo sde rnams su don dam pa gtan la 'bebs shing chos rnams kyi mtshan nyid brjod byar byed pa de la mngon pa'i sde snod du 'jog go zer ro / /
ci'i phyir bye brag tu smra ba zhes bya zhe na /
bstan bcos bye brag tu bshad pa tsam zhig dpyod pas sam /
yang na bye brag tu bshad pa rig pas na bye brag tu smra ba zhes bya'o / /
de dag la'ang kha che'i yul na gnas pa de dag la ni kha che ba dang /
kha che'i yul gyi nub phyogs na gnas pa de dag la ni nub phyogs pa dang /
rgya gar gyi yul dbus la sogs pa kha che'i yul las gzhan dag na gnas pa rnams la ni nyi 'og pa zhes bya'o / /
de yang chos rnams rab tu rnam 'byed ces sogs 'di rnams kyis mngon pa'i bstan bcos kyi dgos sogs chos bzhi bstan pas /
bstan bcos kyi sngon du dgos 'brel gyi dag bkod pa chos can /
dgos pa yod de /
khyod la brten nas bstan bcos la dgos sogs chos bzhi yod par rtogs nas gdul bya bstan bcos la 'jug pa'i ched yin pa'i phyir /
zag bcas zag med kyi chos rnams bstan bcos kyi brjod bya yin zhing de ni chos rnams zhes pas bstan /
de la brten nas slob ma'i rgyud la chos rab tu rnam 'byed kyi shes rab bskyed pa ni dgos pa yin zhing de ni rab tu rnam 'byed ces pas bstan /
de la brten nas lhag bcas lhag med kyi myang 'das thob pa nyid ? dgos yin zhing de ni /
med par nyon mongs rnams zhes pa nas /
de bas zhes pa'i bar gyis shugs la bstan nying dgos dgos pa /
dgos pa bstan bcos kyi brjod bya la rag las pa ni 'brel pa'o / /
yang na chos rnams brjod bya dang /
bstan bcos 'di rjod byed du 'brel pa ni 'brel pa'o / /
dgos sogs chos bzhi bstan pa'i dgos pa la /
slong dpon chos mchog ni /
bstan bcos 'di la dgos pa yod dam med /
yod kyang sgrub par mi nus sam /
nus kyang 'dod bya ma yin nam /
'dod bya yin yang 'brel pa med dam snyam pa'i dogs pa bzlog pa'i phyir du dgos sogs chos bzhi bstan pa yin zhes 'chad /
slob dpon dul ba lhas ni /
brjod bya med pa nyid dam /
dgos pa med pa nyid dam /
nying dgos gya nom pa med dam /
de dag thabs 'di dang ma 'brel lam snyam pa'i dogs pa bkag nas /
bstan bcos la 'jug pa'i phyir du rnam pa bzhi kho na bstan zhes 'chad kyang 'gal ba med do / /
kho na re /
dgos sogs chos bzhi ston pa'i tshig gis dogs pa de dag sel na /
sgra mi rtag ces pa'i ngag gis kyang sgra rtag 'dzin gyi log rtog sel bar 'gyur la /
de ltar 'dod na /
rtags dang dpe don med par 'gyur la /
'on te mi sel na dgos pa ston pa'i ngag gis kyang mi sel bar 'gyur te /
de gnyis khyad par med pa'i phyir zhe na /
sgra mi rtag ces brjod pas kyang sgra rtag 'dzin gyi log rtog sel kyang /
rtags dpe ston pas the tshom dang ma rtogs pa bsal nas tshad ma'i rtogs pa skyed pa'i phyir 'gal pa med do zhes mkhas pa dag 'chad do / /
'o na chos bzhi po 'di ngo bo gcig dang tha dad gang yin zhe na /
dgos pa dang dgos pa'i dgos pa dang @# / /
'brel pa rnams ni brjod bya dang ngo bo gcig yin te /
chos thams cad 'di'i brjod bya yin pa'i phyir /
dgos pa dang dgos pa'i dgos pa ni ngo bo tha dad yin te /
rgyu 'bras yin pa'i phyir /
'o na chos mngon pa'i nyid ? dgos myang 'das gnyis so so'i ngo bo dang khyad par ci yin zhe na /
nyan thos sde pa'i lugs la /
las nyon gyis bsdus pa'i kun 'byung bden pa spangs pa'i so sor brtags 'gog thob cing mngon du byas la /
sdug bsngal spangs pa'i 'gog pa thob la mngon du ma byas pa ni lhag bcas te /
sdug bsngal gsum ci rigs pa'i lhag ma dang bcas pa'i phyir te /
'dod pa'i rten can la 'phags pa sgur chung thal skyo gsol nas grongs pa dang /
'phags pa 'char ka gzugs 'tshong ma'i gnas su dbu bcad de grongs pa dang /
rang sangs rgyas dug 'das bkrongs pa dang /
sangs rgyas la'ang zhabs la seng ldeng gi tshal pa zug pa dang /
sku ro rgyab bsnyung ba dang /
lhas sbyin gyi 'khrul 'khor gyi sgyogs kyi cha shas phog pas sku mtshal byung ba la sogs pa sdug bsngal gyi sdug bsngal dang bcas par mdo las 'byung ba'i phyir ro / /
dgra bcom pa ni khams gsum gyi rten can yin pas bsam gtan dang po gsum na sdug bsngal dang po med pas sdug bsngal phyi ma gnyis kyi lhag ma dang bcas la /
bsam gtan bzhi pa yan chad na ni 'du byed kyi sdug bsngal kho na'i lhag ma dang bcas pa'o / /
des na zag bcas kyi phung po thams cad 'gags pa'i 'gog pa mngon du byas pa de'i tshe lhag med ces bya'o / /
de ltar yang ched du brjod pa'i tshoms las /
lus zhig tshor ba bsil bar 'gyur / /
'du shes 'gags shing 'du byed zhi / /
rnam par shes pa nub gyur pa / /
'di 'dra 'di ni sdug bsngal mthong / /
zhes gsungs pa'i phyir zhes 'dod la /
theg chen pas ni nyan rang gi thar pa ni mthar phyin pa'i thar pa min la /
ston pa'i zhabs la seng ldeng gi tshal pa zug pa sogs bshad pa ni gdul bya'i don du tshul bstan pa tsam yin gyi sdug bsngal ni gtan nas med de /
srid zhi'i skyon thams cad las grol ba'i phyir zhes bzhed do / /
'o na kyang gzugs sku gnyis la lhag bcas chos sku la lhag med myang 'das su bshad pa ni sku gsum la 'jug pa'i mdo las shes so / /
slob dpon rgyal sras na re /
chos mngon pa bstan pa'i dgos pa ni /
phung sogs la mkhas pa'i ched yin la /
de la mkhas pa la phan yon gnyis 'thob ste /
rang nyid yid la byed pas zhi gnas sogs 'phel ba dang /
gzhan la 'phel gtam brjod pas dri ba thams cad lung ston pa la mi 'jigs pa'i zhes 'chad do / /
!gnyis pa brtsams pa'i bstan bcos kyi lus dngos la gnyis /
brjod bya ngos bzung ba dang /
de rgyas par gtan la phab pa'o / /
dang po ni /
chos rnams rab tu rnam 'byed ces bshad na /
shes rab kyis dbye bar bya ba'i chos de gang zhe na /
chos de ni rnam pa gnyis su 'dus te /
zag bcas dang zag pa med pa gnyis su 'dus pa'i phyir /
kho na re /
shes rab kyis dbye bar bya ba'i chos ni phung po lnga khams bco brgyad skye mched bcu gnyis zhes smos pas chog mod /
zag bcas zag pa med chos rnams / /
zhes smos pas ci bya zhe na /
de'i rgyu mtshan yod de /
slob dpon chos thams cad bsdus nas ston par bzhed cing /
phung po lngas ni chos thams cad ma bsdus pa'i phyir dang| yang kun nas nyon mongs dang rnam byang gi chos rnams bstan pa'i sgo nas de dag la blang ngor byas pa'i stobs kyis nges legs thob par bzhed cing /
khams bco brgyad dang skye mched bcu gnyis kyis kun byang gnyis so sor @# / /
mtshon mi nus pa'i phyir /
kho na re /
zag pa dang mtshungs ldan nam /
zag pa dang lhan cig 'byung ba'am /
zag pa'i brten byed pa'i sgo nas zag bcas su 'jog na /
phyi rol gyi dngos po rnams zag bcas ma yin par 'gyur la /
zag pa dmigs pa'i sgo nas rgyas pa la byed na /
'gog lam gnyis kyang zag bcas su 'gyur ro zhe na /
lam bden ma gtogs pa'i 'dus byas rnams chos can /
zag bcas yin te /
zag pa dmigs pa dang mtshungs ldan gang rung gi sgo nas rgyas par 'gyur ba'i phyir /
'o na dgra bcom pa'i mig gi dbang po de zag bcas ma yin par thal /
zag pa dmigs pa dang mtshungs ldan gang rung gi sgo nas rgyas pa ma yin pa'i phyir te /
dgra bcom pa'i rgyud la zag pa med pa'i phyir zhe na /
skyon med de /
rang rgyud kyi nyon mongs pa mtshungs ldan gyi sgo nas rgyas pa min yang /
gzhan rgyud kyi nyon mongs pa dmigs pa'i sgo nas rgyas par 'gyur ba'i phyir /
'o na /
zag pa chos can /
zag bcas ma yin par thal /
zag pa dmigs pa dang mtshungs ldan gang rung gi sgo nas rgyas pa ma yin pa'i phyir zhe na /
skyor med de /
rang gi nyon mongs pa kun 'gro dang mtshungs ldan yin pa'i phyir /
lam gyi bden pa dang 'dus ma byas gsum po rnams chos can /
zag med yin te /
zag la dmigs pa dang mtshungs ldan gang rung gi sgo nas rgyas par mi 'gyur pa'i chos yin pa'i phyir /
kho na re /
lam bden dang 'dus ma byas rnams zag med ces brjod pas chog mod gsum zhes smos pa mi 'thad do zhe na /
dgra bcom pa yon tan blo gros na re /
skyon med de /
tshor ba bde sdug gang yang ma yin pa yod la bzhin du /
zag bcas zag med gang yang ma yin pa yod par dogs pa bsal ba'i ched yin pa'i phyir zhes dang| dpe ston pa'i sde pa kha cig /
dgra bcom pa'i mig dang phyi rol gyi dngos po rnams kyis zag pa'i rten mi byed pas zag med dang /
zag pa'i gnyin po mi byed pas zag bcas su 'dod pa bsal ba'i ched yin pa'i phyir zhes 'chad do / /
kha cig /
lam la 'jig rten pa dang 'jig rten las 'das pa gnyis yod pas 'jig rtan pa rnams lam bden min par bstan pa dang /
'dus ma byas rnams zag med du 'jig rten na grags na go yang de rnams zag med du 'jig rten na ma grags pa'i phyir zer ro / /
yang kha cig na re /
don gyis go yang gsal po bstan pa'i ched yin pa'i phyir zhes zer ro / /
'dus ma byas la gsum du yod de /
nam mkha' dang ni 'gog pa gnyis yod pa'i phyir /
'o na nam mkha' dang 'gog pa gnyis 'dus ma byas zhes brjod pas chog mod gsum yang zhes smos pas ci zhig bya zhe na /
skyon med de /
bye brag smra bas 'dus ma byas gcig pur smra ba dang /
bye brag pas rdul phra rab sogs kyi 'dus ma byas mang por smra ba dgag pa'i ched yin pa'i phyir /
gnyis pa rgyas par gtan la phab pa la gnyis /
'dus ma byas rgyas par bshad pa /
'dus byas rgyas par bshad pa'o / /
dang po ni /
'dus ma byas gsum po gang zhe na /
'dus ma byas gsum yod pa de la nam mkha' ni /
rtag pa gang zhig mi sgrib pa yin no / /
kho na re /
'gog pa gnyis chos can /
'dus ma byas kyi nam mkhar thal /
rtag pa gang zhig /
mi sgrib pa'i phyir zhe na /
phyi ma ma grub ste /
so sor brtags 'gog des rang gi dgag bya zag bcas dang /
so sor brtags min gyi 'gog pas 'dus byas yin pa'i rang gi dgag bya 'gog pa'i phyir /
'o na rtsig pa la sogs pa'i go sa na nam mkha' yod dam med /
med na res 'ga' bar 'gyur la /
de lta na mi rtag par 'gyur ro / /
@# / /
yod na rtsig pa'i go sar rtsig pa gzhan chud par 'gyur ro zhe na /
rtsig pa'i go sa na nam mkha' yod de /
de na go 'byed byed nam mkha' med na rtsig pa de nyid kyang mi gnas par 'gyur ba'i phyir dang /
mdo las kyang /
bram ze zhig gis bcom ldan 'das la 'go'u tam /
sa ci la brten /
bram ze chu la brten to / /
'go'u ta ma chu ci la brten /
bram ze rlung la brten to / /
'go'u ta ma rlung ci la brten /
bram ze rlung nam mkha' la brten to / /
'go'u tam nam mkha' ci la brten /
bram ze de ni ha cang thal ches te /
nam mkha' la ni rten med pa snang ba med pa dmigs pa med pa'o / /
zhes gsungs pa'i phyir /
'o na kyang rtsig pa'i go sar rtsig pa gzhan chud pa'i nyes pa med de /
de la rtsig pa de nyid kyis gegs byas pa'i phyir /
ci'i phyir nam mkha' zhes bya zhe na /
go 'byed pa'i don gyis nam mkha' zhes bya'o / /
bye brag smra ba'i lugs la 'dus ma byas kyi nam mkha' rdzas su grub ste /
rlung rten pa'i don byed nus pa'i phyir /
so sor brtags pas 'gog pa ni /
'gog pa gang zhig rang gi spang bya zag bcas dang bral ba'o / /
gal te so sor brtags 'gog ni lam gyis mngon par 'dus byas pa min nam /
ci'i phyir 'dus ma byas su brjod ce na /
de ni lam gyis spang bya zag bcas spangs pa la bral ba'i 'bras bu zhes bshad kyi ngo bo gsar du byas pa min te /
bye brag smra bas rtag pa'i rdzas dang /
sde pa gzhan gyis dngos po'i ngo bo nyid med par smra ba'i phyir /
de bzhin nyid kyang 'dus ma byas ma yin nam ci'i phyir 'dus ma byas gsum du nges zhe na /
de bzhin nyid bdag med pa la 'dod na chos kyi bdag med ni 'dir mi 'dod la /
gang zag gi bdag med ni 'dus ma byas dang /
bden bzhi'i mi rtag la sogs pa bcu drug gi rnam pa stong bdag med gnyis ma gtogs pa 'ga' zhig ni 'dus byas yin zhing /
de bzhin nyid ces bya ba'i 'dus ma byas logs pa ni med do / /
'o na so sor brtags 'gog rnams rdzas gcig dang tha dad gang yin zhe na /
spang bya rnams rdzas so so ba yin pa bzhin du de spangs pa'i 'gog pa rnams kyang rdzas so so ba yin te /
de lta min na sdug bsngal mthong spang spangs pa'i 'gog pa mngon du byas pa na /
spang bya lhag ma spangs pa'i 'gog pa mngon du byas par 'gyur la /
de ltar na spang bya lhag ma rnams spong ba'i phyir du lam la 'bad pa don med do / /
'o na chos sbyin ma'i mdo las /
'gog pa ni 'dra ba min no zhes gsungs pa dang 'gal lo zhe na /
mi 'gal te de'i don ni 'gog pa la 'dra ba'i rgyu med cing 'gog pas ches gzhan gyi 'dra ba'i rgyu mi byed pa la dgongs pa yin gyi /
'gog pa nang phan tshun mi 'dra ba la dgongs pa min pa'i phyir /
de yang 'gog pa zhes pas 'gog pa min pa sel /
bral ba zhes pas mi rtag pa'i 'gog pa dang brtags min gyi 'gog pa sel lo / /
ci'i phyir so sor brtags 'gog ces bya zhe na /
bden bzhi la so sor rtog pa'i shes rab kyis thob pa'i 'gog pa yin pas na 'o / /
de lta na yang 'gog pa'i rdzas rnams dus rims kyis rgyud la 'byung bar khas len pa la /
de rnams mi rtag pa dang 'dus byas su thal /
dus dang yul rdzas res 'ga' ba yin pa'i phyir /
myu gu bzhin zhes pa'i klan ka bye brag smra bas spang dgos so / /
bye brag tu smra bas ni /
mdo las /
'gog pa'i bden pa ni bden bzhi'i ya gyal du gsungs pa'i phyir rdzas su yod de /
lam  bden bzhin zhes 'dod do / /
rang gi dgag bya skye ba la gtan du gegs byed cing so sor brtags 'gog las gzhan yin pa ni so sor brtags min gyi 'gog pa yin no / /
skye la gegs byed pa zhes pas gnas pa tsam la gegs byed @# / /
pa'i mi rtag pa'i 'gog pa rnams brtags min gyi 'gog pa yin pa sel /
gtan du gegs byed pa zhes pas sems sems byung res 'ga' skye ba la gegs byed kyi gtan du skye ba la gegs byed pa min pa'i 'du shes med pa'i snyoms 'jug dang 'gog pa'i snyoms 'jug gnyis po'i 'gog pa rnams de yin pa sel lo / /
ci'i phyir so sor brtags min gyi 'gog pa zhes bya zhe na /
so sor rtog pa'i shes rab kyi stobs kyis thob pa min par rkyen ma tshang ba'i dbang gis thob pa'i 'gog pa yin pa'i phyir de skad do / /
bye brag smra ba na re /
'dus ma byas gsum po de rdzas su grub ste /
nam mkha' ni go 'byed par byed pa'i phyir dang /
brtags 'gog gis ni rang gi dgag bya 'gog pa'i phyir dang /
brtags min gyi 'gog pas ni rang gi dgag bya skye ba la gegs byed pa'i phyir /
de lta ma yin par 'dus ma byas med na /
chos gang dag 'dus byas kyang rung 'dus ma byes kyang rung ste /
de thams cad kyi mchog ni mya ngan las 'das pa'o zhes gsungs na /
med pa'i mchog med pa'o zhes pa ni sngon ma byung ba'i tha snyad ngan pa'o zhes zer /
mdo sde pa na re /
'dus ma byas med pa min gyi rdzas su med pa yin te /
nam mkha' ni thogs bcas kyi reg bya dang bral tsam dang /
brtags 'gog ni rang gi dgag bya dang bral tsam yin pa'i phyir dang brtags min gyi 'gog pa ni chos gang zhig rkyen ma tshang ba'i dbang gis ma skyes pa tsam la brjod pa'i phyir /
!gnyis pa 'dus byas rgyas par bshad pa la gnyis /
spyi'i don dang /
gzhung gi don no / /
dang po la gsum /
gnas brgyad kyi rnam par gzhag pa /
brgyad po de dag gi 'brel rnam par gzhag pa /
gnas gang na brjod bya gang ston bstan pa'o / /
dang po ni /
slob dpon gang spel ni /
zag bcas zag pa med chos rnams| /
zhes pa mdor bstan du byas nas de nyid rgyas par 'chad pa la gnas brgyad du mdzad de /
de la zag bcas zag med spyir bstan pa'i phyir gnas dang po gnyis bstan /
zag bcas bye brag tu sten pa'i dbang du byas nas gnas gsum ste /
gang kun nas nyon mongs pa /
gang du kun nas nyon mongs pa /
ji ltar kun nas nyon mongs pa gsum rim pa ltar /
sems can gyi 'jig rten kham gsum 'gro ba lnga dang /
snod kyi 'jig rten dang /
skye gnas bzhi rten 'brel yan lag bcu gnyis ston pa gnas gsum pa dang /
gang gis kun nas nyon mongs par byed pa'i zag bcas kyi las dang nyon mongs pa'i dbang du mdzad nas /
gnas bzhi pa dang lnga pa dang /
zag med bye brag tu ston pa'i dbang du mdzad nas gnas phyi ma gsum ste /
gang rnam par byang ba'i gang zag dang gang du rnam par byang ba'i gnas dang ji ltar rnam par byang ba'i mngon par rtogs pa'i rim pa ston pa b+nas drug pa dang /
mdo las /
nyon mongs pa dag ni ye shes kyis gzhom par bya ba yin no / /
zhes 'byung bas gang gis rnam par byang bar byed pa gnas bdun pa dang /
mdo las /
sems mnyam par bzhag pas ni yang dag pa ji lta ba bzhin du rab tu shes so / /
zhes 'byung bas ye shes rten brten pa'i dbang du mdzad nas gnas brgyad pa snyoms 'jug bstan pa bshad do zhes 'chad do / /
sngon gyi slob dpon kha cig ni /
dmigs pa dang spyod pa dang 'bras bu ston pa'i dbang du mdzad nas gnas brgyad du bstan te /
dmigs pa la'ang gnyis las ji snyed pa ston pa gnas dang po gnyis /
ji lta ba bden bzhi ston pa gnas gsum pa dang bzhi pa dang lnga pa rnams dang /
ji lta ba spyod pa'i mngon par rtogs pa stan pa gnas @# / /
drug pa dang /
'bras bu ye shes dang des bsdus pa'i yon tan ston pa'i dbang du mdzad nas phyi ma gnyis bstan to zhes 'chad do / /
gnyis pa ni /
chos mngon pa'i brjod bya zag bcas zag med ston pa'i dbang du mdzad nas gnas dang po bshad do / /
der ming tsam smos pa'i dbang po dang 'dus byas kyi skye tshul rgyas par bstan pa'i phyir de'i rjes la gnyis pa dang /
de dag tu khams gsum gyi ming tsam smos pa rgyas par bshad pa'i phyir du de'i rjes la gnas gsum pa dang /
khams gsum bstan pa de'i rgyu dbang phyug la sogs pa yin pa bkag nas dngos su las las byung ngo zhes bstan pa'i phyir de'i rjes la gnas bzhi pa dang /
las de yang kun nas slong ba ni phra rgyas yin no /
zhes bstan pa'i phyir de'i rjes la gnas lnga pa dang /
phra rgyas de dag spong byed ni lam yin no zhes bstan pa'i phyir de'i rjes la gnas drug pa dang /
der smos pa'i shes pa bye brag tu bstan pa'i phyir de'i rjes la gnas bdun pa dang /
de las ni sangs rgyas la thun mong ma yin pa dang thun mong ba'i yon tan gnyis bstan pa las thun mong ba rgyas par bshad pa'i phyir de'i rjes la gnas brgyad pa bstan to / /
gsum pa ni gzhung gi tshig don las shes bar 'gyur ro / /
gnyis pa gzhung gi don la gnas brgyad yod pa las /
dang po khams bstan pa'i gnas la gsum /
'dus byas kyi phyogs /
ming gi rnam grangs /
khung khams skye mched rgyas par bshad pa'o / /
dang po ni /
kho na re /
lam gtogs pa'i 'dus byas rnams / /
zhes bshad na /
'dus byas de gang zhe na /
'dus byas kyi chos rnams de dag ni rgyu rkyen gcig gis bskyed pa ni 'ga' yang med pas /
rgyu rkyen rnams phrad cing 'dus nas byas pa'i 'dus byas de yang rnam pa lnga yod de /
gzugs la sogs pa'i phung po lnga yod pa'i phyir /
gzugs la sogs pa lnga 'am phung po lnga zhes brjod pas chog mod /
gzugs la sogs pa'i phung po lnga zhes brjod pas ci bya zhe na /
skyon med de /
rnam grol gyi phung po lnga gcad pa'i phyir du gzugs la sogs pa lnga zhes smos /
don lnga la go ba gcad pa'i phyir du phung po lnga smos pa'i phyir /
de yang bye brag tu smra bas phung po lnga rdzas tha dad du 'dod la /
mdo sde pas gzugs kyi phung po dang de'i steng gi ldan min 'du byed rdzas gcig dang /
tshor ba dang 'du shes dang mtshungs ldan gyi phung po rnam shes kyi phung po dang /
de dag gi steng gi ldan min 'du byed rnams rdzas gcig yin /
ming bzhi'i phung po dang de dag gi steng gi ldan min 'du byed rnams gzugs dang rdzas tha dad du 'dod /
sems tsam pas rnam shes dang phung po lnga rdzas gcig tu 'dod do / /
'o na ma 'ongs pa mi skye ba'i chos can rnams ji ltar 'dus byas yin zhe na /
skye bar 'gyur ba'i chos can de dang rigs mthun zhing rang gi mtshan nyid 'dra ba'i phyir 'dus byas zhes bya ste /
nu ma las 'byung ba'i zho ma dang rigs mthun pas /
mi 'jo ba zho lus la gnas pa la yang zho ma zhes brjod pa bzhin no / /
kyang zhes pas 'dus ma byas la dbye ba yod par ma zad 'dus byas la yang dbye ba yod ces pa'o / /
gnyis pa la gnyis /
spyir 'dus byas kyi ming gi rnam grangs dang /
bye brag tu zag bcas kyi ming gi rnam grangs so / /
dang po ni /
chos mngon mdzod kyi bstan bcos rab bshad bya / /
zhes bshad na chos mngon pa ba rnams mdo 'chad par spro na /
mdo las /
dus dang /
gtam gyi gzhi dang /
nges par 'byung bcas dang /
gzhi dang bcas pa zhes bshad na de dag gang zhe na /
de dag ni 'dus byas kyi ming gi rnam grangs yin la /
'dus @# / /
byas la de dag tu brjod pa'i rgyu mtshan ni /
'dus byas de dag chos can /
khyod la dus zhes brjod pa'i rgyu mtshan yod de /
khyod sngar song zin pa dang 'gro bzhin pa dang 'gro bar 'gyur ba yin pa'i phyir /
gtam gyi gzhi zhes brjod pa'i rgyu mtshan yod de /
gtam ni lung du ston pa'i sgra yin /
de'i gzhi ni ming yin la ming don dang bcas par ston pa'i phyir /
'dus ma byas ming gi brjod bya yin yang rgyu ma yin pa dang brjod bya nyung bas gtam gyi gzhir ma bstan to / /
de ltar rab tu byed pa las /
gtam gyi gzhi rnams ni khams bco brgyad kyis bsdus so / /
zhes pa dang mthun no / /
yang nges par 'byung bcas yin te /
gdon mi za bar nges par 'byung ba'i phyir /
yang na nges par 'byung ba ni mya ngan las 'das pa yin zhing nges par 'byung ba'i mya ngan ni 'dus byas yin la /
de las 'das pa ni 'dus byas kyi mtha' yin pa'i phyir nges par 'byung bcas so / /
'o na /
lam bden de nges par 'byung bcas ma yin par thal /
de gdon mi za bar nges par 'byung bcas ma yin pa'i phyir zhe na /
rtags ma grub ste /
lhag med du mya ngan las 'das pa'i tshe na nges par dor bya yin pa'i phyir te /
mdo las /
chos kyi phung po gzings lta bur shes pa rnams kyis chos gcig ma shes shing mi shes na chos gzhan rnams lta ci smos /
zhes gsungs pa'i phyir /
gzhi dang bcas pa ni ngo bo dang dmigs pa dang kun sbyor dang rgyu dang yongs su gzung ba rnams la 'jug pa las /
'dir ni 'dus byas de dag chos can /
gzhi dang bcas pa yin te /
rgyu dang bcas pa'i phyir /
gnyis pa ni /
mdo las /
phung po dang /
'thab bcas dang /
sdug bsngal dang /
kun 'byung dang /
'jig rten dang /
lta gnas dang /
srid pa zhes bshad na /
de dag gang zhe na /
de dag ni zag bcas kyi ming gi rnam grangs so / /
de'i rgyu mtshan gang zhe na /
zag bcas kyi phung po chos can /
nye bar len pa zhes brjod pa'i rgyu mtshan yod de /
nye bar len pa ni nyon mongs pa yin la /
de las byung pa'i phung po yin pa'i phyir /
dper na /
rtsa las byung ba'i me la rtswa'i me zhes pa bzhin /
yang na nye bar len pa nyon mongs pa la rag las pa'i phung po yin pa'i phyir /
dper na /
rgyal po la rag las pa'i mi la rgyal po'i mi zhes pa bzhin| yang na khyod las nye bar len pa nyon mongs pa 'byung ba'i phung po yin pa'i phyir /
dper na /
sman dang me tog 'byung ba'i shing la sman dang me tog gi shing zhes pa bzhin no / /
de chos can /
'thab pa dang bcas pa zhes kyang bya ste /
nyon mongs pa ni rang bzhan la gnod pas 'thab pa yin la /
de dmigs pa dang mtshungs ldan gang rung gis rgyas par 'gyur ba'i phyir /
dper na /
zag pa dmigs pa dang mtshungs ldan gang rung gi sgo nas rgyas pa la zag bcas zhes brjod pa bzhin no / /
sdug bsngal yin te /
sdug bsngal gsum gang rung dang 'brel zhing 'phags pa dang mi mthun pa'i phyir /
kun 'byung yin te /
sdug bsngal kun tu 'byung ba'i phyir /
'jig rten yin te /
skad cig gis 'jig cing gnyen pos kyang 'jig pa'i phyir te /
mdo las /
'jig cing rab tu 'jig pas na 'jig rten no / /
zhes so / /
lta gnas yin te /
lta bas dmigs shing rgyas par 'gyur ba'i phyir /
srid pa yin te /
skye 'chi gcig nas gcig tu brgyud de 'khor ba'i phyir /
gsum pa phung khams skye mched rgyas par bshad pa la gsum /
phung khams skye mched kyi rang bzhin /
chos gzhan bsdu ba'i tshul /
khams dang rnam pa'i rab dbye'o / /
dang po la lnga /
dngos dang /
gsum po @# / /
so so'i sgra don dgos pa dang bcas pa /
tshor 'du gnyis phung po logs su 'jog pa'i rgyu mtshan /
phung khams skye mched kyi go rims nges tshul /
skye mched gnyis kyi nges pa'o / /
dang po la bzhi /
gzugs phung gi rnam gzhag /
phung po bar pa gsul gyi rnam gzhag /
rnam shes kyi phung po'i rnam gzhag /
rdzas chos la dogs pa gcad pa'o / /
dang po la gnyis /
dngos dang /
de dag khams dang skye mched du bya ba'o / /
dang po la gnyis /
mdor bstan pa dang /
rgyas par bshad pa'o / /
dang po ni /
gzugs la sogs pa'i phung po lnga zhes bshad na /
gzugs kyi phung po de gang zhe na /
gzugs kyi phung po de la bcu gcig tu yod de /
dbang po lnga dang don lnga dang rnam par rig byed ma yin pa'i gzugs rnams su yod pa'i phyir /
gzugs kyi phung po'i don gang zhe na /
mdo las /
dge slong dag gzugs su yod cing gzugs su rung bas na de'i phyir gzugs nye bar len pa'i phung po zhes bya'o / /
zhes 'byung bas /
gzugs can gyis gnod pa byar rung ba yin la /
de yang gzugs can gyis 'gyur ba bskyed par bya ba de yin no / /
de mi 'thad par thal /
rdul phrar ba dang 'das ma 'ongs kyi gzugs dang rnam par rig byed ma yin pa'i gzugs la ma khyab pa'i phyir zhe na /
skyon med de /
rdul phrar ba ni gcig tu gnas pa min pas /
du ma 'dus pa la gnod pa byar rung ba'i phyir dang /
'das pa'i gzugs ni gzugs su yod zin pa dang /
ma 'ongs pa'i gzugs ni gzugs su 'byung par 'gyur ba dang /
rnam par rig byed ma yin pa'i gzugs kyi rten 'byung ba yin pas de log pa na kho yang ldog pa'i phyir /
gnyis pa la gsum /
dbang po lnga mtshan nyid kyi sgo nas bstan pa /
don lnga mtshan gzhi'i sgo nas bstan pa /
rig byed ma yin pa'i gzugs bshad pa'o / /
dang po ni /
dbang po lnga dang zhes bshad na /
dbang po lnga po de gang zhe na /
gzugs sogs de dag 'dzin pa'i rnam par shes pa'i rten gzugs dang ba gang yin pa de mig la sogs pa'i dbang po lnga yin la /
yang na mig la sogs pa de dag gi rnam par shes pa'i rten gzugs dang ba gang yin pa de mig la sogs pa'i dbang po yin te /
rab tu byed pa las /
mig gi dbang po gang zhe na /
mig gi rnam par shes pa'i rten gzugs dang ba'o / /
zhes gsungs pa'i phyir /
gnyis pa ni /
don lnga zhes bshad na /
de dag gang yin zhe na /
mig gi yul du gyur pa'i gzugs bsdun rnam pa gnyis su 'du ste /
kha dog gi gzugs dang dbyibs kyi gzugs gnyis su 'du ba'i phyir /
rgyas par phye na rnam pa nyi shur yod de /
kha dog gi gzugs bcu gnyis /
dbyibs kyi gzugs brgyad yod pa'i phyir /
dang po grub ste /
rtsa ba'i kha dog sngo ser dkar dmar bzhi dang /
yan lag gi kha dog brgyad yod pa'i phyir te /
grib ma dang nyi ma /
snang ba dang mun pa /
sprin dang du ba brdul dang khug rna rnams su yod pa'i phyir /
kha cig steng na sngon por snang ba'i nam mkha'i kha dog gcig pa dang nyi shu rtsa gcig 'dod do / /
kun las btus las /
rdul phra mo dang /
rags pa dang /
mdon par skabs yod kyi gzugs dang /
rnam par rig byed ces pa'i gzugs te nyi shu rtsa lngar bshad do / /
ser po dang 'dus pa'i sngon po shas che ba ljang khu dang /
dmar po dang 'dus pa'i sngon po shas che ba nag po dang /
dmar po 'dus ba'i ser po shas che ba dur kha dang /
dkar po dang 'dus pa'i ser po shas che ba skyer kha dang /
dkar po dang 'dus pa'i sngon po ni sngo skya @# / /
yin pas de dag tu 'dus so / /
sprin la sogs pa bzhi po de rtsa ba'i kha dog las rdzas gzhan ma yin pa'i phyir te /
de dag gang dung gi bye brag yin pa'i phyir /
de dag las gzhan du bkod pa la dgos pa yod de /
de dag rgyang ring po nas rtsig pa lta bur snang la nye ba nas mi snang bas de dag gzugs ma yin nam snyam pa'i dogs pa dgag pa'i ched yin pa'i phyir /
dbyibs kyi gzugs brgyad yod de /
ring ba dang thung ba /
mtho ba dang dma' ba /
lham pa dang zlum po /
phya le ba dang phya le ba ma yin pa rnams su yod pa'i phyir /
sgra ni rnam pa brgyad yod de /
zin pa'i 'byung ba las gyur pa'i sgra dang /
ma zin pa'i 'byung ba las gyur ba'i sgra gnyis las /
dang po la sems can du ston ba dang mi ston ba gnyis /
sems can du ston pa la snyan pa chos ston pa'i sgra /
mi snyan pa tshig rtsub smra ba'i sga lta bu gnyis /
sems can du mi ston pa la snyan pa pheg rdob pa'i sgra lta bu dang /
mi snyan pa khu tshur rdeg pa'i sgra lta bu gnyis /
ma zin pa'i 'byung ba las gyur pa'i sgra la sems can du ston mi ston gnyis las /
sems can du ston pa la snyan pa sprul pa'i gang zag gis chos ston pa'i sgra lta bu /
mi snyan pa sprul pa'i gang zag gis tshig rtsub smra ba'i sgra lta bu gnyis /
de'i 'dra'i sems can du mi ston pa'i sgra la snyan pa mkhar rnga'i ska lta bu dang /
mi snyan ba brag ral ba'i sgra lta bu gnyis yod pa'i phyir /
ro ni rnam pa drug yod de /
mngar ba dang skyur ba gnyis /
tsha ba dang lan tsha ba gnyis /
skab dang kha ba gnyis rnams su yod pa'i phyir /
dri la rnam pa bzhi yod de /
dri bzhim pa mi zhim ba /
mnyam pa mi mnyam pa rnams su yod pa'i phyir /
rig bya bcu gcig yod de /
rgyu'i reg bya 'byung ba bzhi /
'bras bu'i reg bya 'jam rtsub gnyis /
lci yang gnyis /
grang ba dang bkres skom gnyis rnams su yod pa'i phyir /
de la grang ba ni chu dang rlung shas che ba las gyur pa'i reg bya dro ba 'dod pa dang /
bkres pa ni po ba'i nang du rlung shas che ba las gyur ba'i reg bya zas 'dod pa dang /
skom pa ni mi shes che ba las gyur pa'i reg bya skom 'dod pa ste /
de la 'dod pa zhes smos pa ni rgyu la 'bras bu'i ming gis btags pa'o / /
kho na re /
lus nad reg pa na lus kyi dbang po'ang reg byar thal /
lus kyi dbang po'i spyod yul yin pa'i phyir zhe na /
dbang po ni reg par bya ba min gyi lus nang reg par snang ba ni lus kyi tshogs pa na yod pa'i rgyu'i reg bya dang 'bras bu'i reg bya la dbang bos reg pa la de ltar du 'dogs so / /
yul lnga po 'di dag 'dod pa na thams cad yod la /
gzugs khams na kham zas dang sdug bsngal spangs pas dri ro dang bkres skom rnams med la /
grang pa'i reg ba ni yod de /
gnod par byed pa'i reg bya med kyang phan 'dogs pa yod de zhes bye brag smra ba 'dod do / /
slob dpon rang lugs ni /
de na ting nge 'dzin kho na chags pa yin pas de na grang bas phan btags pas ci bya zhes pa'o / /
gsum pa rnam par rig byed ma yin pa'i gzugs bshad pa ni| rnam rig byed min zhes bshad na /
rnam par rig byed ma yin pa'i gzugs de gang zhe na /
de ni khyad par lnga dang ldan pa yin te /
gnas skabs kyi khyad par sems g.yengs pa dang /
sems med pa'i snyoms 'jug gnyis kyi gnas skabs na yang yod pa dang /
de tsam zhig mig la sogs pa la yang yod pas ngo bo'i khyad par dge ba dang mi dge ba gang rung yin pa / /
de tsam zhig rnam par rig byed la yang yod pas dus kyi khyad par rgyun mchog tu rjes su 'brel ba /
de tsam @# / /
zhig dge mi dge'i thob pa la yang yod pas 'byung ba chen po bzhe rnams rgyar byas pa yin pa'i phyir /
de la kha che 'dun bzang na re /
'di la mtshang bstan bcos 'gal /
nyams dang de min de nyid thal / /
yang sgra lhag brjod khyad par du / /
bya ba khyad par ma byas so / /
zhes mtshan nyid de sun 'byin te /
rnam par rig byed ma yin pa'i gzugs skad cig dang po chos can /
rnam par rig byed ma yin pa'i gzugs min par thal /
rgyun mchog tu rjes su 'brel ba ma tshang pa'i phyir /
de chos can /
rdzas yod min par thal /
rgyun yin pa'i phyir /
'dod na /
bstan bcos las rdzas yod du bshad pa dad 'gal /
yang ting nge 'dzin las skyes pa'i rnam par rig byed ma yin pa'i yi gzugs chos can /
rnam par rig byed ma yin pa'i gzugs yin pa nyams par thal /
g.yengs pa dang sems med pa'i gnas skabs na med pa'i phyir te /
ma g.yengs pa dang sems dang bcas pa'i gnas skabs na yo dang sa so / /
rnams par rig byed min pa'i gzugs de min pa rnam par rig byed kyi gzugs chos can /
rnam par rig byed ma yin pa'i gzugs su thal /
ma g.yengs pa dang sems dang bcas pa'i gnas skabs na yod pa'i phyir /
yang sgra lhag ste| sems g.yengs pa'i gnas skabs na yod par bshad pas sems dang bcas pa'i gnas skabs na yod par go nus pa'i phyir /
bstan du med cing thogs pa med pa'i gzugs zhes pa'i khyad par bya dgos pa ma byas pa'i skyon yang yod ces brjod nas /
'dun bzang rang gi lugs la /
byas pa dang yang mi 'dra ba'i / /
sems pa'ang sems med pa la gang / /
lung bstan thogs pa med pa rig gzugs / /
de ni rnam rig byed min brjod / /
ces de'i mtshan nyid 'jog par byed do / /
lugs gnyis ka ltar na'ang ma g.yengs sems bcas kyi rjes su byed pas der 'dod na /
rig byed kyang der thal ba dang /
sems med kyi rjes su byed pas der 'dod na ting nge 'dzin las skyes pa'i sdom pa gnyis de min par thal ba'i nyes pa son gnas so / /
'byung ba che rnams rgyur byas pa zhes bshad na /
de gang zhe na /
rgyur gyur pa'i 'byung ba dang ni sa'i khams dang chu dang me dang rlung tshogs kyi khams rnams yin te /
de dag las 'bras gzugs rnams 'byung ba'i phyir dang / /
sems can gyi las dbang gis 'khor ba thog med nas nam yang ma byung ma myong ba'i phyir ro / /
chen po ni shas cher rang rang gi bya ba la 'jug pa'o / /
slob dpon blo brtan gyis /
'bras bu'i gzugs thams cad kyi rten yin pas na rten gtos che ba dang /
gzugs la sogs pa 'dus pa thams cad la sra ba la sogs pa yod pas rgya che ba dang /
gnas pa tha gru che bas na chen po zhes bshad do / /
khams ni rang gi mtshan nyid kyi rgyu byas pa'i gzugs 'dzin pa'i phyir dang /
'bras gzugs kyi rgyu yin pa'i phyir /
de rnams byed las dang ldan te /
sas 'thur ru mi ltung bar 'dzin par byed /
chus sdung bar byed /
mes smin par byed /
rlung gis 'phel zhing rgyas par byed pa de dag las su grub pa'i phyir /
ngo bo ni reg bya gang zhig sra gsher dro nyid g.yo ba rnams yin no / /
bye brag smra bas las ngo bo'i khyab byed yin pas las la ngo bos ma khyab pas /
'byung ba gcig gi tshogs pa na bzhig yod de /
sa'i tshogs pa na sdud pa dang smin pa dang bskyod pa'i bya ba yod pa'i phyir /
de bzhin du chu la sogs pa la yang 'dogs pa la sogs pa yod pas sa la sogs pa yod par grub bo / /
mdo sde pa na re /
gang @# / /
snang ba na mngon du gyur pa dang mi snang ba nas bon gyi tshul du yod kyis /
nges par mngon gyur du yod pas ma khyab po zhes 'dod de /
rgyas par 'og nas 'byung ngo / /
yang na gsung rab las /
sa'i khams dang sa zhes gsungs na khyad par ci yod ce na /
'jig rten gyi tha snyad du kha dog dang dbyibs la sa zhes brjod la /
chu me yang 'jig rten na kha dog dang dbyibs la brjod /
rlung gi tshogs ni khams g.yo ba'i reg bya nyid la 'jig rten na rlung yin par brjod de /
lus la rlung reg go zhes bya bar 'jig rten na grags pas so / /
yang na snga ma de dang 'dra bar kha dog dang dbyibs la brjod do / /
gnyis pa de dag khams dang skye mched du bya ba ni /
dbang po lnga dang don lnga po de dag kho na la skye mched gzugs can bcu dang ni khams gzugs can bcur 'dod de /
de dag las gzhan pa'i skye mched gzugs can bcu dang khams gzugs can bcu med pa'i phyir /
gnyis pa phung po bar ba gsum gyi rnam bzhag ni /
tshor ba ni rang stobs kyis yul myong ba yin la /
kha cig ni don du gnyer bya'i myong ba la 'dod de /
dbye na /
bde sdug yid bde yid mi bde btang snyoms dang lnga /
bsdus na bde sdug btang snyoms gsum mo / /
kho na re| sems dang sems byung gzhan la myong ba yod na tshor bar 'gyur la /
med na rig pa tsam du yang mi 'gyur ro zhe na /
rang stobs kyis myong ba'i bdag nyid ma yin yang gzhan stobs kyis myong ba yin pas skyon med do zhes len 'debs so / /
'du shes ni yul la mtshan mar 'dzin pa'i bdag nyid can no / /
dbye na don la mtshan mar 'dzin pa sngon po la sogs par 'dzin pa dang /
tha snyad la mtshan mar 'dzin pa skyes pa dang bud med ces bya bar 'dzin pa gnyis so / /
yang 'du shes tshogs drug go /
yang na 'dod pa'i 'du shes rgya chung du dang /
gzugs kyi 'du shes rgya chen po dang /
gzugs med pa'i 'du shes tshad med pa gsum mo / /
'o na /
'phags pa'i mnyam gzhag gi ye shes la 'du shes yod da ma med /
yod na 'phags pa mtshan 'dzin dang bcas pas mtshan 'dzin las ma grol bar 'gyur la /
med na 'du shes sems kyi kun 'gro ma yin par 'gyur ro zhe na /
'phags pa'i mnyam gzhag ye shes la rang nyid gsal ba dang mi gsal ba dang sim gdung la sogs pa'i khyad par ni yod mod /
mtshan ma las grol bar bshad pa ni bdag gnyis su zhen pa las grol ba yin pas skyon med do / /
'du byed ni gzugs nas rnam par shes pa'i bar gyi phung po bzhi las gzhan pa'i phung po yin no / /
dbye na tshor ba dang 'du shes las gzhan pa'i sems byung rnams ni mtshungs ldan dang /
thob pa la sogs pa rnams ni mi ldan pa'i 'du byed te gnyis so / /
'dir sems sems byung gcig yin nam tha dad yin /
skal ldan khyad par can ni gcig tu 'dod de /
srid pa 'pho ba'i mdo las /
sems nyid gnyis su snang ba ste /
de bzhin chags sogs snang ba'am /
dad la sogs par snang bar 'dod / /
nyon mongs dge chos yod ma yin / /
zhes gsungs pa'i phyir zer /
brtsun pa shrI rA dza na re /
tshor ba dang 'du shes phung po gzhan du gsungs pa'i phyir sems las tha dad kyi /
gzhan ni sems kyi gnas skabs la btags pa yin no zhes zer| btsun pa ku ma rA dza na re /
tshor ba dang 'du shes dang reg pa sems pa bzhi ni tha dad la /
gzhan ni sems kyi gnas skabs la btags pa yin no zer ro / /
'phags pa thogs med kyis bsdu ba las /
dge sbyong dam bram ze la @# / /
la mid las sems tsam zhig rdzas su 'dod la sems las byung ba'i chos rnams ni mi 'dod pa gang dag yod pa de yang mi 'thad de /
de ci'i phyir zhe na /
lnga nyid 'thad pa med phyir dang / /
de yi gnas skabs skyon phyir dang / /
byed rgyu bye brag med phyir dang / /
lung dang 'gal bar 'gyur phyir ro / /
zhes skyon brjod mdzad de /
de'i don yang tshor ba la sogs pa sems las gzhan du ma grub na phung po lngar gsungs pa mi 'thad pa dang sems kyi gnas skabs la tshor ba la sogs pa'i phung por btags par 'dod na /
sems dang tshor ba la sogs pa la mtshan nyid dang byed pa tha dad yod na /
dngos po tha dad du thal ba dang /
tha dad med na gnas skabs dang gnas skabs can gyi dbye ba mi 'thad pa'i phyir dang /
sems byung de dag yul dang dbang po dang yid la byed pa la sogs pa byed rgyu la bye brag med pas 'bras bu la khyad par mi 'thad pa'i phyir dang /
mdo las kyang /
sems dang lhan cig skyes pa'i tshor ba dang 'du shes dang sems pa dang reg pa dang yid la byed pa zhes bya ba la sogs pa dang /
'dod chags kyis kun nas nyon mongs par byas pa'i sems mi grol lo / /
gti mug gis kun nas nyon mongs par byas pa'i rig pa mi mthong ngo / /
zhes ba dang /
sems ni 'dod chags kyis kun nas nyon mongs par byed do / /
dad pas rnam par byang bar byed do zhes sogs kyi lung dang 'gal lo zhes pa'i don no / /
gzhan yang skyon 'di dag yod de /
sems sems byung rdzas gcig tu 'dod na /
mtshungs ldan gyi rgyu mi srid par thal te /
sems dang sems byung rdzas gcig tu bshad pa na gcig tu 'dod pa'i phyir /
gzhan yang sems dad ba la sogs pa'i dge ba dang /
khong khro la sogs pa'i mi dge ba dang gcig yin na /
de'i tshe sems de dag ngo bo nyid kyis dge mi dger 'gyur te /
ngo bo nyid kyis dge sogs de dag gi bdag nyid yin pa'i phyir /
'dod na /
mtshungs ldan gyi dge mi dge mi srid par 'gyur ro / /
gzhan yang tshor ba la sogs pa'i sems las byung ba nyid du'ang mi 'gyur te /
de dang gcig yin pa'i phyir /
tshor ba 'du shes 'du byed de sum dang /
rnam par rig byed ma yin pa'i gzugs dang 'dus ma byas gsum po rnams dang bcas pa ni skye mched bcu gnyis kyi nang nas chos kyi skye mched dang khams bco brgyad kyi nang nas chos kyi khams yin no / /
gsum pa rnam shes kyi phung po'i rnam gzhag ni /
rnam par shes pas don rig pa yin la /
de bzhin du mig gi rnam par shes pas gzugs rig pa nas yid kyis chos rig pas na so sor zhes smos so / /
rnam shes de yid kyi skye mched kyang yin zhing sems kyi khams bdun dag tu'ang 'dod de /
rnam par shes pa drug dang yid kyi khams rnams su 'dod pa'i phyir /
rnam shes las rdzas tha dad pa'i yid kyi khams med de /
rnam shes drug po 'das ma thag pa'i rnam shes gang yin pa de yid yin pa'i phyir /
bzhi pa ni /
khams bco brgyad du grangs ma nges par thal /
yid kyi khams dang rnam shes kyi khams phan tshun gcig gi nang du gcig 'dus pas khams bcu gnyis dang bcu bdun gang rung du 'gyur ba'i phyir zhe na /
skyon med de /
rnam shes dang po lnga la rten dbang po mi 'dra ba re re yod la /
yid shes la de med pas drug pa yid kyi rten rab tu bsgrub pa'i phyir du khams ni bco brgyad dag tu 'dod pa'i phyir /
phung po lngas 'dus byas kyi chos thams cad dang /
skye mched bcu gnyis dang khams bco brgyad kyis chos thams cad bsdus pa ni mang pos @# / /
bsdus pa yin mod /
de bas nyung bas chos thams cad bsdus pa yod dam zhe na /
yod de /
gzugs kyi phung po sa skye mched gzugs can bcu dang khams gzugs can bcu bsdus /
yid kyi skye mched kyis rnam shes kyi phung po dang sems kyi khams bdun bsdus /
chos kyi khams kyis tshor 'du mtshungs lngan 'du byed kyi phung po chos kyi skye mched bsdus te /
de dag las gzhan pa'i chos kyang med pa'i phyir /
chos khams kyis phung po bar pa gsum rang gi ngo bo yin pa'i tshul gyis bsdus te /
bsdus pa gang zhig /
bsdu bya de dag sdud byed de dag gi ngo bo yin pa'i phyir dang /
de las rdzas gzhan gyi dngos po dang mi ldan pa'i phyir /
khams bco brgyad du mnges par thal /
mig sogs gnyis gnyis yod pa'i phyir zhe na /
skyon med do / /
mig la sogs pa gnyis po rnams rnam par shes pa'i rten dang bar rigs gcig pa dang /
gzugs gcig spyod yul du byed par 'dra ba dang /
rang 'bras rnam par shes pa'i rgyu byed par 'dra ba'i phyir /
mig sogs gnyis gnyis byung ba la dgos pa yod de /
rten mdzes par bya ba'i phyir /
gnyis pa gsum po so so'i sgra don dgos pa dang bcas pa ni /
ci'i phyir phung po zhes bya zhe na /
du ma spungs pa'i don gyis ni phung po zhes bya ste| mdo las /
gzugs gang yin ba ci'ang rung ste /
'das pa'am /
ma 'ongs pa 'am /
nga ltar byung ba 'am /
nang gi 'am /
phyi'i 'am /
rags pa 'am /
phra ba'am /
ngan pa 'am /
gya nom pa 'am /
thag ring po na yod pa gang yin pa 'am /
nye ba na yod pa gang yin pa de dag thams cad gcig tu bsdus te gzugs kyi phung po zhes bya ba'i grangs su 'gro'o zhes bya ba nas rnam par shes pa'i phung po'i bar du gsungs pa'i phyir /
de dag gi don bye brag smra bas /
'das pa la sogs pa ni dus thams cad kyis bsdus pa'i gzugs dang /
nang dang phyi ni rang gzhan gyi rgyud kyis bsdus pa 'am /
nang dang phyi'i skye mched kyi gzugs dang /
phra rags ni thogs med dang thogs bcas sam /
bltos nas phra rags su bzhag go /
ngan pa dang gya nom ni nyon mongs can dang de min pa'o / /
nye ring nid ltar byung ba dang 'das ma 'ongs so / /
de bzhin du rnam par shes pa'i bar la shes par bya'o / /
btsun pa ni /
dus gsum gyi gzugs rang ming gis bstan| phra rags ni yid dang dbang shes kyi gzung bya dang /
ngan pa dang gya nom ni yid du mi 'ong ba dang 'ong ba la bya ba dang /
nye ring yul snang ba dang mi snang ba can no zhes 'chad do / /
sems sems byung skye zhing mched pa'i sgo yin pas na skye mched ces bya ste /
mig sogs dbang po rnams kyis rten dang gzugs sogs kyis dmigs rkyen byas pa'i sgo nas sems s+sems byung skye ba'i phyir /
rigs kyi don yin pas na khams zhes bya ste /
dper na /
gser mang po yod pa'i ri la gser gyi khams zhes brjod pa bzhin no / /
de yang nyan rang la sogs pa'i rigs lta bu rgyu'i don dang /
rgyal po dang bram ze'i rigs las sogs pa lta bu rang bzhin gyi don gnyis la 'jug cing /
gnyis ka ltar yang rigs pa yin te /
'dus ma byas yid shes 'byung ba'i rigs dang /
'dus byas rnams rang rang gi skal mnyam gyi rgyu yin pa'i phyir dang /
rang bzhin mi 'dra ba bco brgyad yod pa'i phyir /
yang rigs kyi don ni 'byung khungs yin te /
rang 'bras rigs 'dra phyi ma skyod pa'i skal mnyam gyi rgya yin pa'i phyir /
yang na 'dus ma byas la des ma khyab pas sems sems byung gi 'byung khungs yin pa'i phyir /
yang ci'i phyir bcom ldan 'das @# / /
kyis phung po lnga dang skye mched bcu gnyis dang khams bco brgyad gsungs te /
de dag rdzas tha dad med pas de dag re res kyang 'dus byas dang chos thams cad bsdus pa'i phyir zhe na /
dgos pa'i dbang gis rnam pa gsum bstan to / /
des phung po la sogs pa gsum bstan pa la dgos pa yod de /
sems byung dang gzugs dang gzugs sems gnyis ka la ril po'i bdag tu 'dzin pa'i rmongs pa bzlog pa'i phyir dang /
gdul byi dbang po rnon po mgo smos pas go ba dang /
'bring po cung zad spros pas go ba dang /
tul po rgyas par spros pas go ba rjes su gzung pa'i phyir dang /
gdul bya tshig bsdus pa 'bring po rgyas pa 'dod pa rjes su gzung ba'i ched yin pa'i phyir| gsum pa ni /
yang ci'i phyir phung po lnga nyid du nges zhen /
nges te /
re zhig gzugs dang de ma yin pa gnyis su dngos po la nges pa yin la /
gzugs min pa la sems dang sems min pa gnyis su nges shing /
gzugs dang sems min pa ni tshor ba la sogs pa'i phung po gsum du nges pa'i phyir /
yang ci'i phyir sems byung gzhan rnams 'du byed kyi phung por ba sdus nas /
sems byung rnams las tshor ba dang 'du shes yogs shig tu phung phor bshad pa'i rgyu mtshan gang zhe na /
yod de /
zag bcas kyi tshor 'du gnyis rtsod pa'i rtsa bar gyur pa dang /
'khor pa'i rgyu'i gco bo yin pa'i phyir dang /
phung po lnga'i go rims kyi rgyu mtshan 'og nas ston pa de'i phyir /
mdo las kyang /
'dod pa la chags pa'i rgyus rgyal po la rgyal po dang /
zhing pa la zhing pa dang /
khyim bdag la khyim bdag gis rtsod par gyur to / /
lta ba la chags pa'i rgyus rab tu byung ba dang rab tu byung ba rnams lhan cig rtsod par gyur to / /
zhes ba dang /
rtsod pa mi mnga' bar bstod pa'i mdo las /
'dod pa mi snang 'brel med cing / /
lta ba'i dra ba bcom gyur pa / /
des na rtsod pa mi 'byung ste / /
rtsa ba med par gang las 'byung / /
zhes rjes su 'gro ldog gi tshul gyis khyim pa dang rab tu byung ba'i phyogs gnyis 'dod pa dang lta ba la lhag par zhen pas rim pa ltar /
tshor ba'i ro myong bar 'dod pa dang 'du shes phyin ci log gis rang gzhan gyi grub mtha' bzang ngan gyi mtshan mar 'dzin pas /
chu dang zhing dang 'brog dang bud med dang khang pa dang nor dang /
rang gzhan gyi grub mtha' bsgrub cing sun dbyung ba'i phyir du /
rgyal po dang rgyal po la sogs pa dang /
rab tu byung ba dang rab tu byung ba rnams kyi rtsod pa'i rtsa bar gyur par gsungs pa'i phyir dang| bde pa la sogs pa'i tshor ba la chags pa la sogs pa dang ldan pa rnams las sog cing /
de yang 'du shes phyin ci log gis yin pas de dag 'khor ba'i rgyu'i gtso bo yin pa'i phyir dang /
rags pa la sogs pa 'og nas 'chad pa'i phung po lnga rim pa ltar ston pa'i rgyu mtshan gyi phyir /
sems las byung ba gzhan rnams las tshor ba dang 'du shes ni logs shig tu phung por ston zhes kyang 'god ngo / /
'dus ma byas skye mched dang khams su bshad nas phung por mi 'chad pa'i rgyu mtshan ci yin zhe na /
'dus ma byas phung po dag tu ma bshad pa'i rgyu mtshan yod de /
gzugs phung sogs phung po lnga po gang rung ma yin pa gang zhig /
phung po drug par mi rung pa'i phyir /
phyi ma grub ste /
phung po'i ngon du ma spungs pa der mi rung ba'i phyir /
yang na kun nas nyon mongs dang rnam byang gi gzhi shes pa'i phyir du phung po lnga bstan pa gang zhig /
'dus ma byas kun nas nyon mongs dang rnam byang gi gzhir mi rung @# / /
ba'i phyir /
des na skye mched bcu gnyis su nges te /
gzugs can bcur dngos po la nges la /
gzugs can min pa dag yid dang chos gnyis su nges pa'i phyir /
khams bco brgyad du nges te /
gzugs can la bcu /
gzugs can min pa la chos dang sems gnyis su nges shing /
sems la rnam pa bdun du nges pa'i phyir /
'di dag kyang /
dbang don de dag kho na la zhes par bstan gyi 'dir skye mched dang khams kyi grangs nges ma bstan to| /
des na bdag tu 'dzin pa'i 'khrul gzhi lnga yin no zhes shes par bya ba'i phyir du phung po lnga dang /
rnam shes drug mtshungs ldan dang bcas pa skye ba'i sgo'i dbang du byas nas skye mched bcu gnyis dang /
rgyu 'bras bu dang bcas pa'i dbang du byas nas khams bco brgyad bstan pa yin no zhes shes par bya'o / /
bzhi pa ni /
'o na phung po lnga'i go rims 'di ltar ston pa'i rgyu mtshan ci yin zhe na /
phung po lnga'i go rims ni phra rags kyi sgo nas bstan pa yin te /
gzugs phal che ba thogs bcas yin pas rags /
gzugs can min pa'i nang nas nga'i lag pas tshor rkang pas tshor zhes tshor ba rags pas tshor ba dang /
de nas mtshan mar 'dzin pas 'du shes rags /
de nas bdag bde bar gyur cig sdug bsngal bar ma gyur cig ces 'du byed rags /
rnam par shes pa don gyi ngo bo tsam rig pas phra pa'i phyir /
yang na kun nas nyon mongs skye ba'i rim pa dang mthun par bstan te /
thog ma med pa nas skye bo dag gzugs la dga' bas thog mar gzugs la lta /
gzugs mdzes mi mdzes las tshor ba bde sdug 'byung /
de las 'du shes phyin ci log 'byung /
de las 'du byed chags sdang 'byung /
de las sems kun nas nyon mongs par byed pa'i phyir /
yang na zas la longs spyod pa'i tshe zas kyi snod dang zas dang bya na dang byan po lag bde ba dang za ba po'i rim pa ltar don yang bstan te /
gzugs ni snod lta bu /
tshor ba zas /
'du shes bya na /
'du byed lag bde ba| rnam shes za ba bo lta bu yin pa'i phyir /
yang na khams kyi ri ma pa ji lta ba bzhin du bstan te /
'dod pa khams pa rnams yon tan gzugs kyis rab tu phye ba dang /
bsam gtan pa rnams yon tan tshor ba dang /
gzugs med dang po gsum po rnams 'du shes dang /
srid rtse ba rnams yon tan 'du byed kyis rab tu phye ba yin pa'i phyir dang /
rnam par shes pa thams cad la gnas pa'i phyir /
dbang po drug las mig sogs dbang po lnga dang por stan pa'i rgyu mtshan yod de /
rang yul da ltar ba'i yul can yin pa'i phyir /
yid phyis ston pa'i rgyu mtshan yod de /
dus gsum ga'i yul can yin pa'i phyir dang /
'dus ma byas la dmigs pas rtogs dka' ba'i phyir /
de'i nang nas mig sogs bzhi dang por ston pa'i rgyu mtshan yod de /
'byung ba las gyur pa'i don yul du byed pa'i phyir /
lus phyis ston pa'i rgyu mtshan yod de /
'byung ba dang 'byung gyur gnyis ka yul du byed pa'i phyir /
gzhan bzhi po'i nang nas mig dang rna ba gnyis dang por ston pa'i rgyu mtshan yod de /
de gnyis yul ring ba la 'dug /
sna lce gnyis nye ba la 'jug pa'i phyir /
mig rna gnyis las mig dang por ston pa'i rgyu mtshan yod de /
de yul ches ring ba la 'jug pa'i phyir /
dper na /
rgyang ring po'i chu klung gi gzugs mthong yang sgra ma thos pa bzhin no / /
sna lce gnyis las sna dang por ston pa'i rgyu mtshan yod de /
de yul la myur bar 'jug pa'i phyir /
dper na /
lces ro ma myong ba na snas dri tshor ba bzhin no / /
yang na dbang rten @# / /
ji ltar gnas pa'i rim pa dang mthun par bstan te /
mig dang po na gnas pa nas lus pal che ba 'og na gnas ba'i bar gyi phyir ro / /
de ltar na 'dis ni nang gi skye mched drug gi go rims bshad pa ni phyi'i skye mched kyi go rims kyang shes te /
yul can gyi rim pa ltar bstan pa'i phyir /
des ni khams kyi go rims kyang grub ste /
'bras bu rnam shes kyi khams drug ni rgyu'i go rims ltar bstan pa'i phyir /
des na dbang po drug gi go rims grub pa na yul drug dang rnam shes drug gi go rims kyang grub ste /
dper na /
rgyal po drug gi go rims grub pa na btsun mo drug dang rgyal bu drug gi go rims grub pa bzhin no / /
lnga pa ni /
yang ci'i phyir mig gi yul kho na la gzugs kyi skye mched dang khams zhes brjod pa dang yid kyi yul kho na la chos kyi skyes ched dang khams zhes brjod pa mi 'thad par thal /
mig la sogs pa bcu ga'ang gzugs yin pa'i phyir dang /
skye mchod dang khams thams cad kyang chos yin pa'i phyir zhe na /
bcu po thams cad gzugs yin yang de dag so sor skye mched yin gyi spyir ni ma yin no zhes rtogs pa'i phyir du mig la sogs pa dgu ni rang rang gi ming gis bstan la /
ming gzhan med pa'i phyir mig gi yul de la gzugs zhes pa'i spyi sgras bye brag tu rtogs pa'i don gyi phyir mig gi yul gcig pu ni gzugs kyi skye mched dang khams zhes bya bar brjod de /
rta pa mang po zhes nyid kyis dmag la sogs pa bye brag tu ston pa bzhin no / /
yang na mig gi yul ni bstan yod thogs bcas yin pas gzugs kyi gtso bo yin pa'i phyir yang de'i sgras brjod de /
mi'i mchog gis rgyal po go ba bzhin no / /
yang 'jig rten na de gzugs so zhes grags kyi gzhan la ni min no zhes 'grel pas 'chad do / /
yang na skye mched gzugs can bcug gzugs yin yang gzhan rnams la mig la sogs pa dang mig gi yul gcig pu la gzugs kyi skye mched ces brjod pa'i rgyu mtshan yod de /
de ltar bstan pas skye mched gzugs can bcu po yul yul can du bzhag ba'i sgo nas skye mched bye brag so so'i don rtogs pa'i ched yin pa'i phyir /
mig gi yul gcig pu la gzugs zhes spyi sgras brjod pa'i rgyu mtshan yod de| lag pa'i 'dus te reg pa la sogs pa'i sgo nas gzugs su rung ba dang /
mig shes la bstan du rung ba dang /
'jig rten na yang 'di kho na la gzugs su grags pa'i phyir /
gzhan dag na re /
rnam pa nyi shu rags pa dang /
sha'i spyan dang lha'i spyan dang shes rab kyi mig gsum gyi spyod yul yin pas mig gi yul kho na la gzugs kyi skye mched dang khams su bstan to zhes zer ro / /
yang skye mched dang khams thams cad chos yin pa bden yang yid kyi yul kho na la chos kyi skye mched dang khams kyi sgras brjod pa'i rgyu mtshan yod de /
gzhan dag ni rang rang gi ming gis smos /
la la la ming gzhan med pas yid kyi yul la chos zhes bya ba'i spyi sgras yid kyi yul bye brag tu rtogs pa'i don gyi phyir| ming med ces pa de dag ming du 'gyur ba bzhin no / /
yang na tshor ba la sogs pa bsdu par bya ba'i chos mang ba'i phyir dang /
chos kyi mchog mya ngan las 'das pa'i so sor brtags 'gog kyang der bsdus pa'i phyir /
yid kyi yul gcig pu ni chos kyi skye mched dang khams zhes bya bar brjod do / /
yang na slob dpon gyi dag las skye mched bcu gnyis po chos yin yang mig sogs lnga la mig la sogs pa'i skye mched dang /
chos gzhan bdun la chos kyi skye @# / /
mched ces brjod pa'i rgyu mtshan yod de /
de ltar bstan pas skye mched bcu gnyis yul yul can du rnam par bzhag pa'i sgo nas skye mched bye brag so so'i don shes pa'i ched yin pa'i phyir /
chos bdun po 'di la chos zhes spyi sgras brjod pa'i rgyu mtshan yod de /
'dis chos mang po bsdus pa'i phyir dang /
chos kyi mchog mya ngan las 'das pa yang bsdus pa'i phyir ro / /
gnyis pa chos gzhan bsdu ba'i tshul la gnyis /
chos kyi phung po bsdu ba'i tshul dang /
de gzhan la'ang sbyar ba'o / /
dang po ni /
'o na /
mdo gzhan dag las phung po la sogs pa'i ming can gzhan dag kyang 'byung na /
de dag 'dir smos pa rnams kyis ma bsdus na de dag las gzhan pa'i chos yod pas /
de dag tu grangs ma nges par 'gyur la /
bsdus na ji ltar bsdu zhe na /
de'i lan chos phung bsdu tshul ni /
chos kyi phung po brgyad khri dag gang rnams thub pas gsungs pa de dag mdo sde pas rna ba'i yul du gyur pa'i tshig gam ste tshig gi rang bzhin dang /
bye brag tu smra bas yid kyi yul du gyur pa'i ming gi rang bzhin yin par 'dod pas /
de dag ni rim pa ltar gzugs kyi phung po dang 'du byed kyi phung po dag tu 'dus la /
chos mngon pa ba rnams ni /
ye shes la 'jug pa las /
sangs rgyas kyi gsung gang zhe na /
de bzhin gshegs pa'i bka' dang /
gsung dang /
rjod pa dang /
dbyangs dang /
nges pa'i gsung dang /
gsung gi lam dang /
gsung dbyangs dang /
gsung gi 'phrin las dang /
gsung gi rnam par rig byed yin no / /
zhes pa dang /
sangs rgyas kyi gsung zhes bya ba 'di chos gang zhig yin zhe na /
gang ming gi tshogs dang tshig gi tshogs dang yi ge'i tshogs rnams /
go rims bzhin du bkod pa dang go rims su bzhag pa dang go rims su yang dag bar sbyar ba'o / /
zhes 'byung bas gnyis ka'i rang bzhin yin pas gnyis kar 'dus so zhes 'dod do / /
sde pa gzhan dag ni chos kyi phung po brgyad khri dang bzhi stong du 'dod de /
kun dga' po'i mdo las /
kun dga' bos bdag gis chos kyi phung po brgyad khri lhag gcig ni bcom ldan 'das las mngon sum du bzung ngo / /
gnyis ni dge slong dag las so / /
zhes gsungs pa'i phyir dang /
rnam bshad rig pa las kyang| nyan thos kyi theg pa la yang brgyad khrir ma bsdus te /
kun dga' po'i mdo las /
brgyad khri lhag gcig bcom ldan 'das las bzung zhing gnyis ni dge slong dag las so / /
zhes gsungs pa de dag kyang kun dga' bos lo nyi shu lhag gcig ston pa'i rim gro pa byed pa na thos pa yin gyi rim gro mi byed pa'i gong du gsungs ba rnams ni nges ma bzung bar shes pa /
de'i gang du chos nyung dug gsung bar yang mi 'thad pas dge slong dag las bzung pa de dag kho na sngar gsungs pa rnams yin no zhes bya bar yang mi rigs pa'i phyir ro / /
zhes dang /
kun las btus kyi 'grel pa las kyang /
nyan thos gyi theg pa'i skabs su gnas brtan kun dga' bos chos kyi phung po brgyad khri bzhi stong gang dag bzung ba rnams ni sde snod gsum po 'di dag nyid yin no zhes 'byung pa'i phyir dang /
sde pa gzhan gyi lugs las kyang chos kyi phung po brgyad khri bzhi stong zhes 'byung ba'i phyir ro / /
des na brgyad khrir 'dod pa ni kha che bye brag smra ba kho na 'i lugs su go ba'o / /
'o na chos phung re re'i tshad ji tsam zhe na /
kha cig ni sha' ri'i bus nye bar bsdus pa'i bstan bcos chos kyi phung po'i tshad dang mnyam la de la sh+lau ka drug stong yod ces zer /
de'i ltar na chos kyi phung po brgyad khri la r @# / /
tshig le'ur ? byas pa dung phyur phrag bzhi dang bye ba phrag brgyad du 'gyur ro / /
kun las btus kyi 'grel pa las ni /
chos kyi phung po gcig gi tshad ji tsam zhe na /
grangs brgya phrag bcu ni chos kyi phung po ste grangs stong zhes bya ba'i tha tshig go /
zhes chos phung re re la tshig le'ur byas pa stong stong yod par bshad do / /
de nyid las bgrang ba'i tshul 'dis chos kyi phung po brgyad khri bzhi stong ni tshig le'ur byas pas bye ba phrag brgyad dang 'bum phrag bzhi bcur 'gyur ro zhes bshad do / /
tshig le'ur byas pa'i tshang ni slob dpon chos kyi bshes gnyen gyis /
tshigs su bcad pa re re la yig 'bru sum cu so gnyis nyid do / /
zhes rgya gar gyi yi ge brgyad bzhi sum cu rtsa gnyis la bshad pas /
bod kyi yi ge cheg bar nyi shu rtsa brgyad du 'gyur ro / /
gzhan dag na re /
rjod byed la nges pa med pas brjod bya phung po dang khams dang skye mched dang rten cing 'brel par 'byung ba la sogs pa'i don gyi sde tshan re re ston pa'i gtam rgyud re re rdzogs pa ni chos kyi phung po re re yin gyi tshigs su bcad pa'i grangs nges pa ni med do zhes 'dod do / /
'o na /
de dag ci'i phyir du bstan co na /
sems can gyi nyon mongs pa'i sbyod pa 'dod chags la sogs pa tha dad pa brgyad khri rnams kyi gnyen por ni zhos kyi phyung po'ang de dang mthun par gsungs so / /
ni'i sgras ni sngar bshad pa'i phyogs bsal ba'i phyir ram /
des gzung gi don no zhes slob dpon rgyal sras kyis 'chad do / /
lugs phyi ma ni slob dpon rang gi lugs yin zhes 'ga' zhig 'chad pa mthong ngo / /
bod kyi mkhas pa snga ma kha cig /
'dod chags sogs gsum dang de cha mnyam pas kun nas bs+pangs pa'i spyod pa nyi khri dang stong stong yod bas de'i gnyen por chos kyi chos kyi phung po brgyad khri bzhi stong yin te /
dkon mchog ta la'i gzungs las /
stong phrag brgyad cu rtsa bzhi gang gsungs pas / /
rgyal ba gang dag 'gro ba'i don mdzad pa'i / /
chos kyi bye phrag sgo mo de dag gis / /
bsam pa ji bzhin 'jig rten sems can 'dul / /
zhes gsungs pa'i phyir zhes zer /
de dag ni theg pa thun mong ba'i dbang du byas par gsal gyis /
theg chen thun mong min pa ltar na slob dpon chos kyi bshes ? gnyen gyis /
theg pa bla na med pa'i dbang du byas te lha'i dbang po'i glang po che rab brtan gyis bkur bar 'os pa'i snag tshas chos kyi phung po gcig 'bri bar nus te /
de ltar byas na mdo dag las /
lhas byin gyis glang po che lnga stong gis khur bar bya ba'i glegs bam rnams kha ton du rjod par byed do / /
zhes gsungs pa 'di yang regs par 'gyur ro / /
zhes gsungs pa'i phyir dang /
drin lan bsab pa'i mdo las kyang /
lhas byin gyis mdo sde spos kyi glang po che'i khal drug khri snyed kha ton shes / /
zhes gsungs pa'i phyir /
gal te chos kyi phung po de snyed cig gsungs na de dag da lta gling 'di na mi snang bas gang na bzhugs zhe na /
slob dpon chos kyi bshes gnyen na re /
kha cig 'jig rten gyi khams gzhan na yod cing gzhan phal cher klu rnams kyi yul na yod de /
slob spring las /
bstan pa rin chen mchog ltar bzang la 'phan med pa / /
rnam par dag tshul gang yin klu mgo'i gdengs ka can / /
chen po rnams kyis gtsug gi rgyan bzhin gus ma nos nas / /
sa yi gting na gnas pa'i mun pa rab ri bsel bar mdzad / /
cis bshad pas so zhes 'chad do / /
slob dpon dbyig gnyen gyis rnam bshad rig pa las /
yang dag bsdus pa'i gzhi nyams phyir / /
mtha' dag min ? par rtogs pa @# / /
yin| /
zhes pa dang /
lung zhu ba'i 'grel pa las /
ston pa 'das pa'i 'og tu bram ze rgyal po rgyal byed bshes zhes bya bas mchod rten bshig /
dge slong yang bsad /
bka'i glegs bam dang gtsug lag khang yang bsregs so zhes 'byung bas de dang /
sprang po nyi ma'i dngos grub la sogs pas yang dag bsdus pa'i gzhi nyams par byas pas phal cher nub la /
bzhugs pa rnams la'ang ma tshang pa yod pas mtha' dag mi snang ba yin no zhes bshad do / /
slob dpon rgyal po'i sras kyi TI kA las kyang /
chos kyi phung po de dag ni nub ste 'di gcig pu lus so / /
zhes pa dang /
rgyu drug tshang bar ston pa'i mdo de ni nub ste /
'di gcig las 'phros pa'i lung chos brgya'i bar du ston par 'gyur ba las da lta bcu'i bar ston pa snang ngo zhes bshad do / /
gnyis pa de gzhan la 'ang sbyar ba ni / /
ji ltar chos kyi phung po dag phung por bsdus pa de bzhin du gzhan yang bsdu bar bya'o zhes sbyar te| gang gang du ji ltar bsdu zhe na /
phung bo skye mched khams rnams ni / /
zhes pa dang /
ci rigs par /
rang gi mtshan nyid legs dpyad de / /
zhes pas rim pa ltar bstan te /
de la gsum las phung po'i ming can phung por bsdu ba ni /
mdo las /
tshul khrims dang /
ting nge 'dzin dang /
shes rab dang /
rnam par grol ba dang /
rnam par grol ba'i ye shes gzigs pa'i phung po zhes 'byung ba ni /
bye brag smra pa ltar na /
gzugs dang 'du byed kyi phung pos bsdus te /
tshul khrims ni lus ngag gi spong bdun gyi gzugs yin zhing /
gzhan ni pung ? po phyi ma gnyis kyang rim pa ltar mos pa dang shes rab kyi bye brag yin pas tshor ba dang 'du shes las gzhan pa'i sems byung yin pa'i phyir /
tham bzhi 'khor dang bcas na phung po bzhi'am lngas bsdus te /
bsam gtan sa drug la mnyam par gzhag pa'i dge ba la rig byed min pa'i gzugs kyang yod pa'i phyir /
mdo sdeb la sogs pa ni tshul khrims kyi phung po 'ang sems pa'i khyad par la 'dod pas thams cad kyang 'du byed kyi phung pos bsdus par 'dod do / /
de bzhin du sdig pa bshags pa dang rjes su yi rang ba dang gsol ba gdab pa'i phung po zhes bya ba'ang 'du byed kyi phung pos bsdus te /
'gyod pa dang dad pa dang 'dun pa'i rang bzhin yin pa'i phyir /
de dag kyang 'khor dang bcas na phung po bzhis bsdus so / /
gzhan yang yang dag par nges pa dang log par nges pa dang ma nges pa'i phung po zhes bya ba ni phung po ldas bsdus te /
'phags dang mtshams med byed pa dag /
yang dag log pa nyid du nges / /
zhes 'phags pa dang mtshams med kyi las byed pa dang de las gzhan pa'i gang zag gi dbang du byas nas gsungs pa'i phyir /
yang skye mched kyi ming can skye mched du bsdu ba ni /
zad par gyi skye mchod bcu bshad pa'i dang po brgyad ni /
zad par bcu'o brgyad ma chags / /
zhes 'byung bsam chags pa'i rang bzhin yin bas ? chos kyi skye mched kyis bsdus so / /
'khor dang bcas na ni phung po lnga'i rang bzhin yin pas yid dang chos kyi bsdus so / /
gnyis ni gzugs med dag ces 'byung bas nam mkha' dang rnam shes gnyis ni gzugs med dang po gnyis kyi rang bzhin yin pas yid dang chos kyi skye mched gyis bsdus so / /
de bzhin du zil gyis gnon pa'i skye mched brgyad kyang mchags pa'i rang bzhin yin pas chos kyis bsdus la /
'khor dang bcas na ni yid dang chos @# / /
gyi skye mched kyis bsdus so / /
yang mdo las /
'di la dge slong la ston pa 'am tshangs pa mtshungs par spyod pa mkhas pa bla ma lta bu gang yang rung ba zhig chos ston par byed na /
'di la ston pa'am tshangs pa mtshungs par spyod pa'i ston mkhas pa bla ma lta bu gang yang rung ba zhig ji lta ji ltar chos ston par byed pa /
de lta de ltar chos de dag las don so so yang dag par rig par yang 'gyur zhing /
chos so so yang dag par rig par 'gyur ro / /
don so so yang dag par rig cing chos so so yang dag par rig pa de las rab tu dga' ba skye'o / /
rab tu dga' ba las dga' ba skye'o / /
yid dga' ba skyes nas lus shin tu sbyangs bar 'gyur ro / /
lus shi na tu sbyangs na bde ba nyams su myong bar 'gyur ro / /
bde bar gyur na sems mnyam par 'jog par 'gyur ro / /
sems mnyam par bzhag na yang dag pa ji lta ba bzhin du rab tu shes shing /
yang dag pa ji lta ba bzhin mthong bar 'gyur ro / /
de yid 'byung bar 'gyur ro / /
yid 'byung na 'dod chags dang bral bar 'gyur ro / /
zhes sogs gsungs so / /
mdor na de bzhin du gzhan yang ci rigs par phung po skye mched khams rnams ni rang rang gi mtshan nyid la legs par dpyad de chos kyi phung po la ji skad bshad pa bzhin du bsdu bar bya'o / /
bye brag sma ba ni /
kha 'i bu ga la sogs pa nam mkha'i khams yin zhing de pang nyin mo snang ba dang mtshan mo mun pa dag yin la /
ngo bo thogs bcas dang thogs bcas gzhan gyi nye 'khor na yod pas thogs bcas nye 'khor yin no / /
lo ni mdo sde pas bye brag smra ba la ma rangs pa'i tshig ste /
'dus ma byas gyi nam mkha' ni nam mkha'i khams yin zhing ngo bo thogs med dang thogs med gzhan gyi nye 'khor na yod pas thogs med nye 'khor yin zer ro / /
des na de'i ltar na chos kyi skye mched dam chos kyi khams su 'dus so / /
rnam shes kyi khams ni sams kyi khams bdun du 'dus so / /
de ltar na khams mang po'i mdo las khams drug cu rtsa gnyis gsungs pa las mig la sogs pa'i khams bco brgyad ni sdud byed sngar bshad pa rnams so / /
de'i rjes la khams drug bshad pa'i sa la sogs pa bzhi ni reg bya'i khams kyis bsdus te sngar bshad do / /
nam mkha' dang rnam shes kyi khams la 'dir dogs pa gcad do / /
zag pa dang bcas pa'i rnam shes ni rnam par shes pa'i khams yin te /
rnam shes kyi khams ni srid par skye ba'i rten yin la /
zag med kyi rnam shes kyis srid pa gcod par byed pa'i phyir /
des na rnam shes thams cad rnam shes kyi khams ni min no / /
de'i rjes la 'dod pa dang gnod sems dang rnam par 'cho ba dang nges par 'byung ba dang gnod sems med pa dang rnam par mi 'tsho ba'i khams zhas bya ba drug bshad pa ni chos kyi khams kyis bsdus te /
dang po gsum ni 'dod pa'i 'dod chags dang zhe sdang dang sems can la mtho 'tsham pa'i rang bzhi na spang bar bya ba'i sems byung dang /
phyi ma gsum ni mchags pa dang zhe sdang med pa dang snying brtse ba'i rang bzhin gnyen po'i sems byung yin pa'i phyir /
de'i rjes la bde ba dang sdug bsngal dang yid bde ba dang yid mi bde ba dang btang snyoms dang ma rig pa'i khams zhes bya ba drug gsungs pa yang dang po lnga tshor ba dang drug pa 'du byed yin pas chos kyi khams kyis bsdus so / /
de'i rjes la tshor ba dang 'du shes dang 'du byed dang rnam par shes pa'i khams bzhi gsungs pa ni /
dang po gsum chos kyi khams @# / /
dang bzhi ba sems kyi khams bdun gyis bsdus so / /
de'i rjes la 'dod pa dang gzugs dang gzugs med kyi khams gsum gsungs pa ni /
rim pa bzhin khams bco brgyad dang /
dri ro dang sna lce'i rnam shes ma gtogs pa bcu bzhi dang /
khams tha ma gsum gyis bsdus so / /
de'i rjes la gzugs dang gzugs med pa dang 'gog pa'i khams gsum gsungs pa ni /
khams bcu bzhi dang tha ma gsum dang chos kyi khams kyis bsdus te /
'dir 'gog pa'i khams ni so sor brtags 'gog dang /
brtags min gyi 'gog pa'i / /
de nas 'das pa dang ma 'ongs ba dang da ltar gyur ba'i khams gsum gsungs pa ni khams bco brgyad po thams cad kyis bsdus so / /
de'i rjes la ngan pa dang ngar ma dang gya nom pa'i khams gsum gsungs pa ni 'dod pa'i khams la sogs pa gsum po nyid do / /
de'i rjes la dge mi dge lung ma bstan gyi khams gsum gsungs pa'i dang po gnyis ni gzugs dang sgra dang chos dang sems kyi khams bdun gyis bsdus /
tha ma ni khams bco brgyad kyis bsdus so / /
de'i rjes slob pa dang mi slob pa dang gnyis ka min pa'i khams gsum gsungs pa'i dang po gnyis khams tha ma gsum dang /
gsum pa ni khams bco brgyad kyis bsdus so / /
de'i rjes la zag pa dang bcas pa dang zag pa med pa'i khams gnyis gsungs pa'i dang po khams bco brgyad dang /
phyi ma tha ma gsum gyis bsdus so / /
de'i rjes la 'dus byas dang 'dus ma byas kyi khams gnyis gsungs pa'i dang po khams bco brgyad dang /
phyi ma ni chos kyi khams kyis bsdus te /
de ltar na de dag ni khams drug cu rtsa gnyis te /
de dag la mkhas na mkhas pa khams la mkhas pa zhes gsungs so / /
stong chung ngu dang stong gnyis bar ma dang stong gsum gyi stong chen po'i 'jig rten gyi khams zhes gsungs pa ni bye brag med par khams bco brgyad kyis bsdus te /
de yang 'dod par gtogs pa ni khams bco brgyad po thams cad dang /
bsam gtan dang po ni bcu bzhis bsdus so / /
de ltar khams kyi dbye bdag /
rgyas dang bsdus pa 'di yin zhes /
rnam dpyod ldan rnams de ltar du / /
legs par dpyod la bstan pa spel / /
bar skabs kyi tshigs su bcad pa'o / /
! gsum pa khams dang rnam pa'i rab dbye la /
brkyangs ni rab dbye nyi shu rtsa gnyis yod kyang brjod bde ba'i dbang du byas na brgyad yod de /
bstan yod la sogs bl+nga dang /
rtog bcas dpyod bcas la sogs pa'i dbye ba dang /
dmigs bcas la sogs pa lnga dang /
byung ba gsum gyi rab dbye dang /
rdzas dang ldan ba la sogs pa lnga dang /
mthong spang la sogs pa'i rab dbye dang /
lta ba dang lta min gyi rab dbye dang /
gnyis kyis shes par bya ba la sogs pa gsum bshad pa dang brgyad do / /
de las dang po ni /
'o na khams bco brgyad po de dag la bstan du yod pa ni du med pa ni du zhe na /
khams bco brgyad po 'dir ni gzugs kyi khams gcig pu bstan du yod pa yin te /
'di ni 'di na'o 'di ni pha gi na'o zhes mig la bstan du yod pa'i phyir /
khams gzugs can bcu po thogs pa dang bcas pa yin te /
sgrib pa la thogs pa yul la thogs pa dmigs pa la thogs pa gsum yod pa'i nang nas sgrib pa la thog pa'i phyir te /
rang gi ge sar gzugs can gzhan 'byung ba la gegs byed pa'i phyir /
yul la thogs pa ni mig gis sngon po lta bu gcig yul byas pa na de la thogs nas chos gzhan yul du byed pa la gegs byed pa lta bu'o / /
dmigs pa la thogs pa ni sems sems byung gis sngon po lta bu gcig la dmigs pa na de la thogs nas chos gzhan @# / /
dmigs pa la gegs byed pa lta bu'o / /
de la thogs pa ni rdugs pa yin te de ni gzugs can dag gcig gi go sar gcig rdugs pas /
rang rang gi yul du gzhan skye ba'i gegs byed pa'i sgrib pa la thogs pa dang /
btags pa las mig la chu dang skam la thogs mi thogs kyi mu bzhi dang /
mtshan mo dang nyin mo thogs mi thogs kyi mu bzhi 'byung bas /
mig la sogs pa rnams rang gi yul la 'jug gi gzhan la mi 'jug pa'i yul la thogs pa dang| mtshungs ldan rnams rang gi yul la 'dzin gyi gzhan la mi 'dzin pa'i dmigs pa la thogs pa gsum las /
'dir ni dang po'i dbang du byas pa yin te /
mig la sogs pa'i rdul phran rnams gcig gi go sar gcig 'od ba la gegs byed pa'i phyir /
khams lhag ma brgyad ni de ltar min pa'i phyir thogs pa med par grub bo / /
'dir yul dang dmigs pa'i khyad bar ni /
dbang po lnga'i yul gang yin pa de ni yul yin la /
sems dang sems byung gis 'dzin pa de ni dmigs pa dang yul gnyis ka yin no / /
yang khams bco brgyad las dge ba dang mi dge ba'i ngo bor lung du bstan du med pa'i phyir gcig tu lung du ma bstan pa ni brgyad yod de /
gang zhe na /
thogs bcas su bshad pa'i gzugs can bcu po gang dag yin pa de dag nyid las /
gzugs sbra gnyis ni dge mi dger yang 'gyur bas de gnyis ma gtogs pa dbang po lnga dang dri ro reg bya rnams so / /
khams gzhan bcu po rnams ni ci rigs par dge mi dge lung ma bstan rnam pa gsum yod pa yin te /
de las gzugs sgra ni lus ngag gi rig byed kyis bsdus pa dag kun slong gi dbang gis dge mi dge lung ma bstan gsum ga dang /
rgyud kyis bsdus kyang rig byed kyis ma bsdus pa dang /
rgyud kyis ma bsdus pa thams cad ni ngo bo nyid kyis lung ma bstan no / /
thogs med kyi khams brgyad las sems kyi khams bdun ni grogs ma chags pa dang chags pa la sogs ba dang mtshungs par ldan bas ? dge mi dge lung ma bstan gsum g.yod pa yin no / /
chos kyi khams ni kha cig ngo bo nyid dang kha cig mtshungs ldan dang kha cig kun spong dang kha cig don dam par dge ba 'ang de bzhin du shes par bya'o / /
yang khams bco brgyad po 'di dag las 'dod khams su gtogs pa ni du /
gzugs khams su gtogs pa ni du /
gzugs med khams su gtogs pa ni du /
khams sum gtogs pa ni du zhe na /
khams bco brgyad po thams cad 'dod khams su gtogs pa yod de /
de dag la 'dod pa'i nyon mongs rgyas su rung ba'i phyir /
gzugs kyi khams na ni bcu bzhi'o / /
de dag kyang gang zhe na /
dri dang ro dang sna'i rnam shes dang lce'i rnam shes kyi khams ma gtogs pa rnams so / /
dri ro gnyis ni gzugs khams na med de /
de dag ni kham zas yin la /
de la 'dod chags dang bral ba dag der skye ba'i phyir /
'o na reg bya yang med par 'gyur ro zhe na /
de la ni kham gyi zas dang zas min pa gnyis yod pas kham zas su gyur pa'i reg bya med kyang /
dbang po la sogs pa'i gzugs kyi rten 'byung ba dang gos kyi reg bya la sogs pa yod pa'i phyir /
dri ro la ni kham zas min pa med de /
gal te yod du chug kyang gzugs khams na dgos pa med pa'i phyir /
de'i phyir sna lce'i rnam shes gnyis kyang med de /
de dag gi yul med pa'i phyir /
yid dang chos dang yid kyi rnam shes kyi khams la ni gzugs med du gtogs pa yod de /
gzugs med kyi nyon mongs rgyas su rung ba'i phyir dang /
gzugs la 'dod chags dang bral ba dag der skye zhing /
gzugs tsam spangs pas de na @# / /
gzugs can gyi khams bcu med la /
de dag med pas de dag gi 'bras bu rnam par shes pa'i khams lnga yang med pa'i phyir /
khams bco brgyad las gzugs med du btogs pa ni zag bcas su nges kyang /
spyir yid dang chos dang yid kyi rnam shes kyi khams de gsum la bden pa dang po gnyis kyis bsdus pa'i zag bcas dang /
lam bden dang 'dus ma byas kyis bsdus pa'i zag pa med pa dag kyang yod do / /
lhag ma gzugs can gyi khams bcu dang de dag gi 'bras bu rnam shes kyi khams lnga ste bco lnga po rnams ni gcig tu zag bcas yin te /
sgom spang yin pa'i phyir dang /
zag pa rnams rgyas par 'gyur ba'i phyir /
dpe ston pa rnams ni /
dgra bcom pa'i gzugs kyi phung po dang snod kyi 'jig rten ni zag pa'i gnyen po min pa dang zag pa'i rten min pas zag bcas zag med gnyis ka yin no zer ba mi 'thad de /
de dag rnam par gcod pa'i 'gal ba yin pas phung po gsum pa mi srid pa'i phyir /
gnyis pa rtog bcas dpyod bcas la sogs pa'i rab dbye ni /
yang khams bco brgyad las gcig tu grogs rtog pa dang bcas shing dpyod pa dang bcas pa ni mig la sogs pa'i rnam par shes pa'i khams lnga po yin te /
kha phyir bltas shing rtsing zhib dang mtshungs par ldan pa'i phyir /
des na 'di mi ldan rnam gcod yin pas 'chad pa na 'di skad du /
rnam par shes pa'i khams lnga po / /
rtog dang dpyod dang bcas kho na / /
zhes gdon par bya ste /
TI kA byed pa dag gis ni zhes bya ba'i sgras ni rtog pa dang dpyed pa dang bcas pa kho na'o / /
zhes dper bzung ba yin no zhes gsungs pa'i phyir /
tha ma yid dang chos dang yid kyi rnam shes kyi khams gsum ni rtog pa dang bcas shing dpyod pa dang bcas pa dang /
rtog pa med la dpyod pa tsam dang /
rtog pa yang med dpyod pa yang med pa rnam pa gsum yod pa yin te /
'dod pa dang bsam gtan dang po'i dngos gzhi tsam po ba'i yid dang yid kyi rnam shes kyi khams dang /
rtog dpyod las gzhan pa'i chos kyi khams mtshungs ldan rnams ni grogs su rtog dpyod nges par yod pas rtog pa dang bcas shing dpyod pa dang bcas pa dang /
'dod pa dang bsam gtan dang po'i dngos gzhi tsam pa ba'i rtog pa dang /
bsam gtan dang po'i dngos gzhi khyad par can gyi yed la sogs pa de dang ni rim pa ltar bsam gtan dang po'i dngos gzhi tsam po ba'i rtog pa gnyis pa med cing grogs su dpyod pa nges par ldan la /
khyad par can rtogs pa spangs shing dpyod pa nges par yod pas rtogs med dpyod tsam dang /
bsam gtan dang po'i dngos gzhi khyad par can gyi dpyod pa dang /
bsam gtan gnyis pa yan chad kyi yid la sogs pa dang chos kyi khams mtshungs ldan min pa thams cad ni /
rim pa ltar dpyod pa la dpyod pa gnyis pa med cing bsam gtan gnyis pa yan chad rtog dpyod spangs pa'i sa pa yin la /
mtshungs ldan min pa dag rtog dpyod gnyis ka dang mi ldan pas rtog dpyod gnyis ka med do / /
'o na ni dpyod pa med la rtog pa tsam yang yod par 'gyur te /
dpyod pa la dpyod pa gnyis pa mid cing /
bsam gtan dang po man chad kyi dpyod pa ni rtog pa dang nges par mtshungs ldan yin pa'i phyir zhe na /
de ni bden med kyi 'on kyang mdo la sa rtog bcas dpyod bcas la sogs pa gsum dang /
ting nge 'dzin gsum gsungs pa dang rjes su mthun par mdzad nas /
tha ma gsum na rnam gsum mo / /
zhes gsungs pa yin no / /
lhag ma mig la sogs pa'i gzugs can bcu po rnams ni mtshungs ldan min pas gcig tu rtog @# / /
dpyod gnyis ka spangs pa'o / /
kho na re /
rnam par shes pa'i khams lnga po rtog bcas yin na /
mdo las /
dge slong dag mig gi rnam par shes pas sngon po shes kyi sngon po'i snyam du ni ma yin no / /
zhes rtog bral du bshad pa dang 'gal lo zhe na /
mi 'gal te /
spyir rtog pa la ngo bo nyid dang nges par rtog pa dang rjes su dran pa'i rtog pa dang gsum yod pa las /
sgo lnga'i rnam shes ni nges par rtog pa dang rjes su dran pa'i rnam par rtog pas rnam par mi rtog par bshad pa yin gyi /
ngo bo nyid kyi rtog pa dang bral bar bshad pa min no / /
'o na rtog pa de dag gang zhe na /
dang po ni sems byung gi nang du 'chad par 'gyur la /
nges par rtog pa dang rjes su dran pa'i rtog pa de dag ni rim pa bzhin du /
yid kyi rnam shes dang mtshungs ldan gyi shes rab yul la rnam par g.yeng ba dang /
yid kyi rnam shes dang mtshungs par ldan pa'i dran pa ming la ma stos par don dran pa mnyam par bzhag ma bzhag thams cad nyid yin par shes par bya'o / /
de la yid kyi shes rab g.yeng ba ni de dang mtshungs par ldan pa'i thos pa dang bsam pa las byung ba dang skyes nas thob pa'o / /
gsum pa dmigs bcas la sogs pa lnga ni khams bco brgyad las gcig tu dmigs pa dang bcas pa ni gang /
de las gzhan pa ni gang zhe na /
sems kyi khams bdun ni dmigs bcas yin te /
yul la dmigs nas 'dzin par byed pa'i phyir /
chos khams kyi phyed sems las byung ba rnams kyang dmigs pa dang bcas pa yin no / /
khams lhag ma phyed dang bcu gcig ni mtshungs ldan min pas dmigs pa med par grub bo / /
de dag las zin pa ni du /
ma zin pa ni du /
gnyis ka yin pa ni du zhe na /
gcig tu sems kyis ma zin pa ni dgu yin no / /
dgu po gang zhe na /
dmigs bcas su bshad pa'i sems khams bdun chos khams kyi phyed dang bcas pa thogs med kyi khams brgyad po de dag rnams dang sgra'o / /
khams gzhan mig sogs lnga dang gzugs dri re rog bzhi ste dgu po rnams la ni zin ma zin rnam pa gnyis ka yod pa yin te /
de la dbang po lnga da ltar byung ba dang /
gzugs la sogs pa bzhi ni da ltar byung ba dbang po'i tshogs pa na yod pa ni zin pa yin la /
mig sogs 'das ma 'ongs na yod pa dang /
gzugs sogs bzhi rgyud kyis bsdus shing da ltar ba yin yang /
rtsa ba ma gtogs pa'i skra dang dang kha spu dang sen mo dang bshang gtsi dang mchil ma dang snabs dang khrag la sogs pa dang /
rgyud kyis ma bsdus pa rnams ni ma zin pa'o / /
'dir zin pa'i don ni /
dbang po gzugs can la phan gnod byas bas tshor ba bde sdug skyed pa'i phyir| sems dang sems byung rnams kyi rten gyi dngos por gzung ba ste 'jig rten na sems dang bcas pa zhes gang brjod pa'o / /
slob dpon gang spel gyis kyang /
zin pa ni lus su gtogs pa rnams te /
phan tshun mthun par byed pa'i phyir sems dang sems las byung ba dag gi rten gyi dngos por nye bar gzung ba'i phyir ro zhes bshad do / /
'dir 'das ma 'ongs gyi mig sogs dbang po lnga ma zin pa yin no zhes bshad pa ni bye brag smra bas btags pa yin te /
'das pa ni 'gag pa dang ma 'ongs pa ni ma skyes ba yin pas dngos por med la /
dngos med dbang por mi 'thad pa'i phyir /
des na kun las btus dang phung po lnga pa las kyang mig sogs lnga zin pa kho nar bshad cing /
bye bshad las kyang /
gzhan las 'di dag gnyis su ma bstan tam zhe na /
bstan mod kyi de yang 'das pa dang ma 'ongs pa ni zin pa min par ma brjod de /
de ni med pa nyid do / /
med pa ni zin pa'am /
ma zin par yin par brjod du mi rung ngo / /
da ltar ba ni rang yod par gnas pa dang /
sems @# / /
dang sems las byung ba rnams kyis zin pa nyid do / /
mig la sogs pa yin no / /
zhes bshad do / /
de'i phyir mig sogs dbang po dag ni gcig tu zin pa yin pas na /
ma zin pa dgu dang /
zin pa lnga dang /
gnyis ka yod pa ni bzhi yin no zhes bya ba nyid rigs par mngon no / /
yang khams bco brgyad las 'byung ba dang 'byung gyur ni du /
de gnyis ka yin min du zhe na /
de dag las reg bya la ni 'byung pa dang 'byung gyur rnam pa gnyis ka yod pa yin te /
sa la sogs pa bzhi 'byung ba dang /
'jam pa la sogs pa bdun 'byung ba las gyur pa yin pa'i phyir /
lhag ma mig la sogs pa gzugs can dgu po ni 'byung ba las gyur pa kho na yin no / /
chos khams kyi phyogs gcig rnam par rig byed ma yin pa'i gzugs kyang 'byung ba las gyur pa yin te /
'byung ba che rnams rgyur byas pa /
de ni rnam rig byed min brjod / /
ces 'bras bu'i gzugs su bshad pa'i phyir /
lhag ma sems kyi khams bdun dang /
rig byed min pa ma gtogs pa'i chos kyi khams ni 'byung pa dang 'byung gyur gnyis ka min no zhes bya bar grub bo / /
'dir btsun pa sangs rgyas lhas skye mched gzugs can bcu 'byung ba tsam yin par bshad pa mi 'thad de /
mdo las /
'byung ba rnams ni bzhi nyid dang de dag kyang srab la sogs pa'i mtshan nyid can du gsungs la /
sra ba la sogs pa de dag kyang rig bya yin pa'i phyir dang /
mig la sogs pas sra ba la sogs pa mi 'dzin cing /
lus kyi dbang pos kyang kha dog la sogs pa mi 'dzin pa'i phyir dang /
mdo las dge slong dag mig 'di ni nang ? gi skye mched yin te 'byung ba chen po bzhi dag rgyur byas pa /
gzugs dang ba /
gzugs can bstan du med la thogs pa dang bcas pa'o / /
zhes bya ba la sogs pa gsungs so / /
mdo las /
gang mig gi sha'i gong bu la sra ba dang mkhrang bar gyur pa gang yin pa zhas gsungs pa ni /
dbang po dang tshogs pa'i dbang rten la dgongs pa dang /
dge slong dag mi 'di khams drug pa yin no / /
zhes bya ba'ang sems can gyi rdzas kyi gzhi bstan pa'i phyir gsungs kyi de kho na min te /
sems las byung ba med par thal ba dang /
rnam shes nyid sems las byung ba'ang min te /
mdo las /
'du shes dang sems pa'i chos ni sems las byung ba sems la brten pa'o / /
zhes dang /
sems 'dod chags dang bcas pa la sogs pa gsungs pa'i phyir /
yang khams bco brgyad las mig la sogs pa'i khams gzugs can bcu ni gcig tu rdul phra rab bsags pa'o / /
lhag ma brgyad ni bsags pa min no / /
yang de dag las gcod byed sta re lta bu ni gang /
gcod bya shing lta bu ni gang zhe na /
gcod byed sta re lta bu dang gcod par bya ba shing la sogs pa de dag nyid ni phyir rol gyi khams gzugs dri ro reg bzhi po de dag nyid yin gyi /
dbang po rnams ni 'od ltar dwangs pas gcod byed min la gcod bya'ang min te /
de ni 'dus pa'i rgyun 'brel bar 'byung ba dum bur bya ba la brjod na /
dbang po rnams ni 'bral ba'i rgyun gnyis su byar med pa'i phyir te /
lus la sogs pa bcad pa'i yan lag la dbang po med pa'i phyir /
'o na rna ba la sogs pa'i rtse mo bcad pa na de dag gis reg bya 'dzin par ji ltar 'gyur zhe na /
bcad pa'i rna ba'i rtse mo la sogs pas ni reg bya mi 'dzin gyi /
de dag 'byar ba na 'dzin pa ni dbang po can gyi lus dang 'brel bas rgyas byung gi dbang po slar skyes pa yin pas so / /
rmid pa la sogs pa'i mjug ma bcad pa 'gul ba'ang rlung gis yin gyis /
dbang po dang sems pas min te /
rgyud gnyis su thal ba'i phyir ro / /
sgra la ni rgyun med pa'i phyir dang /
khams @# / /
thogs med brgyad ni lus med pas 'dus par mi gnas pas gcod byed dang gcod bya gnyis ka min no / /
ji ltar phyir rol gyi khams bzhi po dag gcod byed dang gcod bya gnyis ka yin pa de bzhin du /
mes bsreg par bya ba dang srang gis 'dal ? bar byed pa'ang bzhi po de dag nyid do / /
sreg par byed pa dang gzhal bar bya ba ma gtogs pa la ni /
kha cig na re /
sreg par byed pa ni me kho na dang gzhal bar bya ba ni lcid kho na yin pas gnyis ka'ang reg bya kho na yin no zhes zer /
kha cig na re /
reg bya kho na min la 'on kyang phyi rol gyi khams bzhi po de dag nyid yin no zhes mi mthun par sma'o / /
bzhi pa byung ba gsum gyi rab dbye ni /
yang khams bco brgyad las rnam smin las byung ba ni du /
ma byung ba ni du zhe na /
mig la sogs pa nad gi khams lnga ni rnam par smin pa las byung ba dang rgyas pa las byung ba yin te /
mi dge ba dang dge ba zag bcas kyi ngo bo mi 'dra bas bskyed pa'i phyir dang /
rgyas pa'i rgyu dag gis rgyas par byas pa'i phyir ro / /
des na nang gi dbang po rnams la rnam smin las byung ba yod de /
mtho ris na yod pa rnams dge ba'i rnam smin dang /
ngan song na yod pa rnams mi dge ba'i rnam smin yin pa'i phyir /
rgyas pa las byung ba yod de /
kha zas dang legs par bya ba dang gnyid dang ting nge 'dzin te rgyas pa'i rgyu bzhi gang rung las byung ba'i phyir /
kha cig tshangs spyod dang rgyas pa'i rgyu lnga yin zer /
slob dpon ni tshangs spyod kyis dbang po la mi gnod par byed ba tsam yin gyi rgyas par mi byed gsung ngo / /
ci'i phyir na rnam smin las byung ba zhes bya zhe na /
rnam par smin pa'i rgyu las byung bas na rnam par smin pa las byung ba zhes bar gyi tshig mi mngon par byas pa ste /
dper na /
ba lang dang ldan pa'i shing rtal ba lang gi shing rta zhes brjod pa bzhin no / /
rgyas pa'i rgyu bzhi ni zas dang bsku mnye dang dri la phyi la sogs pa legs par bya ba dang /
gnyid dang /
ting nge 'dzin to / /
bzhi po de dag las byung ba'i phyir rgyas pa las byung ba'i / /
gal te nang gi lnga la rgyu mthun las byung ba yod dam med /
yod na byung pa gnyis kho nar mi 'thad la /
med na ni /
tham gsum /
skad cig ma ste /
zhes pa'i 'grel par /
sdug bsngal la chos shes pa'i bzod pa'i tshogs kyi skad cig dang po ma gtogs pa'i ? 'dus byas gzhan ni rgyu mthun pa las ma byung ba 'ga' yang med do / /
zhes pa dang 'gal lo zhe na /
de gnyis la rang rang gi rigs 'dra snga ma las phyi ma 'byung ba'i rgyu mthun yod pas skyon phyi ma med la /
de gnyis la ma gtogs pa'i rgyu mthun las byung ba gsum pa med pas skyon snga ma las grol ba yin no / /
sgra'i khams ni rnam smin las skyes ba min te /
rnam smin mtshungs ldan min pa ni chad nas mtshams mi sbyor zhing /
'dod pa tsam gyis mi 'byung ba'i phyir /
'o na /
gdags pa'i bstan bcos las /
de bzhin gshegs pa'i gsung sgra gdangs kyi mtshan /
gang gis thob par 'gyur ba mnyan par gyis / /
tshig rtsub dang ni bkyal pa rnam spangs pas / /
de bzhin gshegs pa'i mtshan ni thob par 'gyur / /
zhes ston pa'i gsung rnam smin las skyes par bshad pa dang /
lung phran tshogs ? las /
tshe dang ldan pa snyan pa bzang ldan gyi nga ro snyan pa'ang sngon sangs rgyas 'khor ba 'jig gi mchod rten la dril bu phul ba dang /
khu byug tu skyes pa na sangs rgyas 'od srungs la sems dang bas skad snyan phyung ste skor ba byas pa'i rnam smin las byung bar bshad pa dang 'gal lo zhe na /
'di la nyi 'og @# / /
pa na re /
las de dag las rnam smin gyi bdag nyid kyi 'byung ba dag 'grub la /
de las ni gsungs tshangs pa'i sgra dbyangs ltar snyan pa 'byung bas brgyud pa gsum pa yin no zhes 'dod la /
kha che ba ni /
las las rnam smin las skyes pa'i 'byung ba dang /
de las rgyas byung dang /
de las rgyu mthun las byung ba dang /
de las gsung dbyangs 'byung bas brgyud pa lnga pa yin no / /
zhes zer /
gnyis ka ltar na 'ang de dag las /
brgyud nas byung bas de ltar bshad kyi dngos su ni min te /
de ni 'dod pa tsam gyis mi 'byung ba dang /
chad nas mtshams mi sbyor bar thal pa'i phyir ro / /
de'i phyir sgra la rgyas byung dang rgyu mthun las byung ba ni yod ces bya bar smos shig /
sems kyi khams bdun dang chos kyi khams te thogs pa med pa'i khams brgyad po de dag rgyu mthun las byung ba dang rnam smin las skyes pa yin te /
skal mnyam dang kun 'gro'i rgyus bskyed pa dang /
rnam smin gyi rgyus bskyed pa dag yod pa'i phyir /
rgyas byung ni med de /
brgyad po de dag bsags ? par mi gnas gzugs can rgyas pa med pa'i phyir /
khams lhag ma gzhan gzugs dri ro reg pa zhi ni rnam smin las byung ba la sogs pa rnam pa gsum ga yod ? de /
rgyas byung gi tshogs pa na yod pa rnams rgyas byung dang /
rnam smin skyes kyi tshogs pa na yod pa rnam smin skyes dang /
rgyud gyis ma bsdus pa rnams rgyu mthun las byung ba'i phyir /
lnga pa rdzes yod la sogs pa lnga bshad pa ni /
yang khams bco brgyad las gcig tu rtag cing brten pa'i rdzas kyi ngo bor yod pa dang ldan pa ni chos kyi khams gcig po'i phyogs 'dus ma byas so / /
de la rdzas su yod pa ni rtag cing brtan par gnas pa dang /
don byed nus pa dang /
rang rgyud du grub pa dang /
de las gzhan pa bzhi las 'dir ni dang po'i dbang du byas so / /
de las gzhan pa'i khams lhag ma rnams ni 'dus byas yin pas tag cing brtan pa'i rdzas su med par grub bo / /
yang khams de dag las sdug bsngal la chos shes pa'i bzod pa skad cig ma dang po'i tshogs pa na yod pa'i tha ma yid dang chos dang yid kyi rnam shes kyi khams zag med gsum ni 'jig rten pa'i chos mchog man chad zag bcas yin pas /
zag med sngon du ma song bas skal mnyam las ma byung pa'i phyir rgyu mthun las ma byung ba'i skad cig ma ste /
de yang 'di dus mtha'i skad cig ma yin la sdug bsngal chos bzod bya rdzogs kyi skad cig ma yin pas de'i skad cig gnyis pa phan chad rgyu mthun las byung ba yin no / /
'di dag ni /
rgyu mthun las byung rnam smin skyes /
thogs pa med brgyad /
ces bya ba'i spyir btang ba la dmigs bsal bstan pa yin te /
zag med skad cig dang po'i yid la sogs pa gsum dang /
chos khams kyi 'dus ma byas ni byung ba gsum ga min pa'i phyir /
gang mig gi khams dang mi ldan pa las gsar du thob pa de mig gi rnam par shes pa'i khams kyang gsar du thob bam zhe na /
'di la mu bzhi yod de /
'di ltar mig dang mig gi rnam shes kyi khams dag so so dang zhes pas mu dang po gnyis bstan te /
de las mu dang po ni 'dod par skyes pa rims kyis mig gi dbang po thob pa dang /
gzugs med nas shi 'phos nas bsam gtan gnyis pa yan chad du skyes pa ste /
dbang po ni mig shes dge ba dang nyon mongs can sngar thob zin pa'i phyir dang /
gnyis pa ni bsam gtan gnyis pa yan chad rangs na mig shes med pa'i phyir dang /
mig gi dbang po ni gsar du thob pa'i phyir ro / /
mu gnyis pa ni bsam gtan gnyis pa yan chad pa @# / /
dag bsam gtan dang po'i mig shes mngon du byas nas gzugs la lta ba dang /
bsam gtan gnyis pa la sogs pa nas shi 'phos nas 'dod pa dang bsam gtan dang po'i bar srid du nying mtshams sbyar ba'i tshen ste /
dang po ni gzugs khams pa dag dbang po tshang ba can yin pas mig sngar nas yod pa'i phyir dang /
phyi ma ni bar srid du nying mtshams sbyar ba na mig gi rnam shes dge ba dang nyon mongs can thob kyang mig thob pa min te| TI kA las /
mig gi khams dang ni sngar med ldan pa ma yin te /
dbang po ni bar ma chad ? pas thob zin pa bzhin du ldan pa'i phyir ro / /
zhes 'byung ba'i phyir ro / /
mu gsum pa ni mig dang mig gi rnam shes kyi khams dag lhan cig tu yang thob pa yod de /
gzugs med nas shi 'phos nas 'dod pa dang bsam gtan dang por skyes pa lta bu ste /
de ni sngar de gnyis dang mi ldan pa las bar srid du nying mtshams sbyar ba na bar srid pa ni dbang po tshang ba can yin pa'i phyir dang /
mig shes dge ba dang nyon mongs can 'das ma 'ongs kyi thob pa 'ang gnas skabs der byung ba'i phyir ro / /
mu bzhi pa ni yang zhes pas bstan te /
rnam pa de dag ma gtogs pa'o / /
gzhan yang /
yang gi sgras 'grel pa las bstan pa'i mu bzhi dang /
mig dang gzugs dang mig shes dang gzugs kyi thob pa dang ldan par bzung bar 'chad do / /
yang de dag las nang gi yin pa ni mig la sogs pa bcu gnyis so / /
de gang zhe na /
gzugs la sogs pa yul gyi khams drug ma gtogs pa'o / /
des na gzugs la sogs pa drug ni phyi'i yin par grub bo / /
'dir chos kyi khams kyi mtshungs ldan dag nang dang /
mtshungs ldan min pa'i 'du byed phal che ba dang /
'dus ma byas dag phyi yin pas gnyis ka yin par bshad par rigs mod kyi /
'on kyang phyi'i skye mched drug ces grags pa dang mthun pa'i dbang du mdzad nas bshad par mngon no / /
'dir phyi nang gi don ni /
sems can gyi rgyud kyis ma bsdus pa dang bsdus pa la brjod par 'dod kyis /
bdag yod med la nang dang phyi yin no zhes phyi rol pas kun nas brtags pa ltar min no / /
lung sil bu las bdag nyid bdag gi mgon yin gyis / /
gzhan ni su zhig mgon du 'gyur / /
mkhas pas bdag nyid shin tu ni / /
dul bas mtho ris thob par 'gyur / /
zhes gang gsungs pa de ni sems la bdag gi sgra mdzad pa yin te /
de'i 'jug thogs su /
gzung bar dka' zhing myur du 'jug /
gang du 'dod pa der 'jug byed / /
sems dul ba ni legs pa ste / /
sems thul bas ni bde pa 'dren / /
zhes gsungs pa'i phyir /
yang khams bco brgyad po de dag las chos khams zhes bya ba ni stan pa dang bcas pa yin te /
khams gang zhig /
rang gi las byed pa'i phyir te /
'phags pa'am so so skye ? bo yang rung ste de dag gi yid kyi rnam shes skye ba'i bya ba byed pa'i phyir /
'di'i lugs kyis rang rig mi 'dod pas /
chos thams cad bdag med do snyam du yid kyi yul du skad cig ma gcig la rang gis shes pa dang /
de dang lhan cig tu 'byung ba'i tshogs pa ma gtogs pa thams cad kyang 'gyur ba'i phyir zhes bye brag smra bas 'dod /
rang rig 'dod na ni de yang 'gyur ba'i phyir| 'di'i lugs kyis kyang skad cig ma gnyis pa'i yid kyi dmigs par na chos thams cad 'gyur bas /
chos kyi khams ni rtag tu sten bcas yin no / /
lhag ma bcu bdun po ni de dang mtshungs pa dag kyang yin te /
khams gang zhig /
@# / /
rang gi las mi byed pa'i phyir /
kyang zhes pas sten bcas kyang yod par bstan to / /
sten bcas de mtshungs kyi don ni /
khams gang zhig /
rang gi las mi byed pa de mtshungs dang /
byed pa de ni sten bcas yin te /
mig gang gis gzugs la bltas pa dang /
lta ba dang /
lta bar 'gyur ba ni sten bcas yin pas na lus kyi bar du'ang de bzhin shes par bya'o / /
de dang mtshungs pa ni mig gang gis gzugs ma mthong bar 'gags pa dang /
'gag pa dang /
'gag par 'gyur ba dang /
mi skye pa'i chos can dang bzhi yin no / /
zhes kha che ba dag zer la /
nub phyogs pa ni /
mi skye ba'i chos can la rnam shes dang ldan pa dang mi ldan pa gnyis yod pas lngar 'gyur ro zhes zer /
de bzhin du gzugs la sogs pa'i khams lnga la yang sbyar bar bya'o / /
sems kyi khams bdun ni skye ba thams cad sten bcas dang /
mi skye ba ni de mtshungs yin te /
rnam shes skye ba dag rang gi yul la bya ba byed par nges pa'i phyir /
de yang mig nas yid kyi bar khams drug ni skyes bu gnyis la sogs pa mig la sogs pa gcig gis lta ba la sogs pa byed mi srid pas /
gang gcig gi sten bcas dang de mtshungs yin pa de /
thams cad kyi 'ang ? sten bcas dang de mtshungs yin la /
gzugs nas reg bya'i bar khams lnga ni zla ba dang /
bro gar dang /
rgyad dang /
rnga sgra la sogs pa gcig la lta ? ba la sogs pa byed pa dang /
de las gzhan mang po lta ba la sogs pa byed pa'ang srid pas /
de dag thun mong ba yin pas /
lta ba la sogs pa de la ltos nas sten bcas dang /
lta ba la sogs mi byed pa de la ltos nas de mtshungs yin no / /
kho na re /
gzugs sgra gnyis ma phrad pa 'dzin pas de lta yi ni mod /
dri la sogs pa phrad nas 'dzin pas lha sbyin gyi dbang pos 'dzin pa de dag mchod sbyin gyi dbang pos mi 'dzin pas thun mong ba min pa'i phyir /
mig sogs dang mtshungs par 'gyur ro zhe na /
mi mtshungs te /
de dag ni gal te lha sbyin gyi sna'i dbang po la sogs pa dang phrad na de'i sna'i rnam shes sogs skyed la /
yang mchod sbyin gyi sna'i dbang po la sogs pa dang phrad na de'i sna'i rnam shes la sogs pa'ang ? skyed kyis /
gang zag gcig kho na'i sna'i rnam shes la sogs pa skyed pa'i nges pa med pa'i phyir dang /
sna'i nang na gnas pa'i srin bu phra mo la sogs pa'i sna'i rnam shes la sogs pa'ang skyed pa srid pas gang gi sna'i dbang po la sogs pa dang phrad pa de kho na'i rnam shes la sogs pa skyed pa'i nges pa med pa'i phyir ro / /
des na mig la sogs pa ni thun mong ba min pas rgyud gcig gi dbang gis bzhag pa yin la /
gzugs sogs lnga ni thun mong ba yin pas rgyud du ma'i dbang gis rnam par bzhag go zhes go bar bya'o / /
'dir sems kyi khams bdun la sten bcas dang de mtshungs gnyis ka yod par bshad pa ni /
bye brag smra bas ma 'ongs pa mi skye ba'i chos can zhes bya ba 'dod pa'i dbang du byas kyi gong ma rnams de mi 'dod pas /
kun las btus dang phung po lnga pa sogs las dngos su mig la sogs pa'i nang gi khams gzugs can lnga po nyid la sten bcas dang de mtshungs bshad la khams gzhan la de gnyis ma bshad mod /
shugs kyis sems kyi khams bdun dang chos kyi khams dang brgyad ni sten bcas kho na yin la /
gzugs sogs phyi rol gyi khams lnga ni sten bcas dang de mtshungs gnyis kar 'gyur te /
bye brag bshad mdzod las /
mig la sogs @# / /
pa 'di dag ni thun mong min par gcig gi sten pa mtshungs pa dang de dag dang mtshungs pa gang yin pa de dag ni sems can thams cad kyi 'ang yin pas /
'di dag ni sten pa mtshungs pa dang de dag dang mtshungs pa ni nges pa'o / /
gzugs la sogs pa ni so so'i rgyud la sten pa mtshungs pa dang de dag dang mtshungs pa nyid du gnas so / /
rnam par shes pa la byed pa gzhan med pa'i phyir /
gzhan dag la ni sten pa mtshungs ba dang de dag dang mtshungs pa zhes mi brjod do / /
zhes gsungs pa'i phyir /
drug pa mthong spang la sogs pa'i rab dbye ni /
yang khams bco brgyad las sgom spang yin pa du /
mthong spang yin pa du /
spang bya min pa du zhe na /
mig gi khams la sogs pa gzugs can bcu ni sgom pas spang par bya ba kho na yin te /
zag bcas yin bas spang bya yin la /
bden pa la log par mi rtog cing de dang 'brel ba'ang min pas mthong spang min pa'i phyir /
rgyu mtshan des na mig la sogs pa'i rnam par shes pa lnga yang sgom spang yin no / /
tha ma yid dang chos dang yid kyi rnam par shes pa'i khams gsum la ni mthong spang dang sgom spang dang spang bya min pa rnam pa gsum yod de /
lta ba dang the tshom pa sogs pa ? 'og nas 'chad pa'i phra rgyas brgyad cu rtsa brgyad dang /
de dag dang mtshungs par ldan pa dang /
de dag gi mtshan nyid dang rjes su mthun pa'i mtshan nyid dang thob pa dang bcas pa ni mthong spang dang /
zag bcas lhag ma rnams ni sgom spang yin la| zag med rnams ni spang bya ma yin pa'i phyir /
'dir gnas ma bu ba'i sde pa dag /
so so skye bo dang ngan song gi lus ngag gi las dag ni chos can /
mthong spang yin te /
mthong lam skyes pas na 'gags pa'i phyir dang /
mdo las /
rgyun du zhugs pa'i ngan song gi 'gro ba 'gags so / /
zhes gsungs pa'i phyir zhes 'dod do / /
de 'gog pa ni /
so so skye bo nyid ni mthong bas spang bar bya ba min te /
nyon mongs can ma yin pa'i phyir / /
de nyid ji ltar 'grub ce na| /
nyon mongs pa can gzugs min ni / /
gnyen po skyes pas rnam nyams 'gyur / /
zhes nyon mongs can 'dod chags dang bral bas sa ma 'phos kyang gtong bar bshad pas /
gal te so so skye bo nyon mongs can yin na /
'dod ba'i so so skye bo 'jig rten pa'i lam gyis 'dod chags dang bral ba dag so so skye bo ma yin bar thal ba las /
so so yi| skye bor 'dod do de thob dang /
sa 'phos nas ni rnam nyams 'gyur / /
zhes skye ba'i sa 'phos pas gtang gi 'dod chags dang bral ba tsam gyis mi gtong bar bshad pa dang 'gal bas nyon mongs can min la /
dge rtsa chad pa dag so so skye bo ma yin par 'gyur bas dge ba'ang min no / /
des na so so skye bo ni ma bsgribs lung ma bstan yin no| /
ngan song du skye 'gyur gyi lus ngag gi las kyang chos can /
mthong spang min te /
gzugs can yin pa'i phyir dang /
de ni bden pa la log par mi rtog cing de'i rjes 'brang dang thob pa yang ma yin pa'i phyir /
de la ngan song ba'i lus ngag gi las ni der skye ba'i rgyu las mi dge ba'o / /
drug pa yid shes min pa rten dbang po lnga las skyes pa'i rnam par shes pa nyon mongs can chos can /
mthong spang min te /
bden pa la log zhugs dang de'i 'khor gang yang ma yin pa'i phyir| bdun pa lta ba dang lta min gyi rab dbye ni /
yang khams bco brgyad las lta ba ni du /
lta min ni du zhe na /
mig dang chos kyi khams kyi phyogs gcig lta ba yin te /
rim pa ltar gzugs la lta ba dang /
yul la nges par rtog pa yin @# / /
pa'i phyir /
chos khams kyi phyogs gcig gang zhe na /
'jig tshogs la lta ba la sogs pa lnga dang /
'jig rten pa'i yang dag pa'i lta ba dang /
slob pa'i lta ba dang /
mi slob pa'i lta ba ste rnam pa brgyad yod do / /
de la dang po lnga ni nyon mongs can dang /
drug pa ni dge ba zag bcas dang /
phyi ma gnyis ni sgom spang gi sa pon dang bcas pa dang de med pa'i zag med yin pas /
de dag gis shes bya'i chos la lta ba na rim pa ltar /
sprin dang bcas pa dang sprin med pa'i mtshan mo dang /
nyin mo gzugs la lta ba bzhin du /
mi gsal ba dang gsal ba dang shin tu ches gsal ba dang ldan pa yin no / /
'jig rten pa'i yang dag pa'i lta ba ni yid shes dang mtshungs ldan gyi shes rab dge ba zag bcas kho na yin gyi /
mig la sogs pa'i rnam shes lnga dang mtshungs ldan du skyes pa'i blo ste shes rab ni 'jig rten pa'i yang dag pa'i lta ba ma yin te /
lta ba ni nges par rtog pa yin la /
de dag ni nges par rtog pa med pa yin pa'i phyir ro / /
'o na /
mig kyang lta ba min par thal /
nges ? rtog med pa'i phyir zhe na /
mig gis gzugs rnams mthong ba'i phyir lta ba zhes bya'o / /
nges par rtog pa'i phyir min no / /
mig thams cad kyis mthong ngam zhe na /
rnam shes rten pa dang bcas pa'i mig gis mthong gi de dang mtshungs pas ni min no / /
de ltar na mig la brten ma'i rnam shes kho nas mthong par 'gyur ro zhe na /
mig de la brten pa'i rnam shes kho nas mthong ba min te /
gang gi phyir na rnam shes kyis mthong na de ni thogs med yin pas rtsig pa la sogs pas par du chod pa'i gzugs kyang mthong bar 'gyur na /
rtsig pa la sogs pa'i sgrib byed kyis bar du chod pa'i gzugs ni mthong ba min pa'i phyir /
lo zhes bya ba ni mdo sde pas de 'gog par byed de /
rnam shes kyis mthong yang bsgribs pa thams cad la 'jug par mi 'gyur te /
sgrib ? byed kyis bar du chod pa la rgyu ma tshad na rnam shes mi skye yang /
rgyu tshad na mchi bu dang chu dang shel dang lhang tsher ? la sogs pa mchod pa la 'ang rnam shes skye ba'i phyir /
mig ni gnyis ka dag gis kyang gzugs mthong ste /
mig gcig gis bltas pa las gnyis kyis bltas pa gsal bar mthong ba'i phyir /
kyang zhes pa gcig gis kyang mthong zhes pa'o / /
'o na mig la sogs pas yul dang phrad nas 'dzin nam ma phrad bar 'dzin zhe na /
mig dang yid dang rna ba gsum ni yul dang ma phrad par 'dzin te /
rgyang ring po na yod pa'i gzugs sgra 'dzin pa yin gyi /
rang dang 'dab chags su yod pa'i yul mi 'dzin cing yid gzugs can ma yin pa'i phyir /
sna lce lus gsum gyis de las gzhan du yul dang phrad nas 'dzin te /
rang dang 'dab chags pa'i yul 'dzin pa la ltos pa'i phyir /
'o na /
mig gis rgyang ring po na yod pa'i gzugs dang bar du chod pa'i gzugs mthong bar 'gyur ro zhe na /
skyon med de /
khab len gyis rdo 'dren yang yul rung ba na gnas pa 'dren gyi /
mi rung ba na gnas pa mi 'dren pa'i phyir /
sna la sogs pa gsum gyis yul mnyam pa 'dzin par 'dod de /
yul dang phrad nas 'dzin dgos pa'i phyir /
mig rna gnyis kyis mnyam mi mnyam ci rigs pa 'dzin cing yid ni ma nges te /
gzugs can min pa'i phyir ro / /
tha ma yid kyi rnam par shes pa'i rten ni rang dus na 'das pa'i yid yin la /
'jug shes lnga po rnams kyi rten ni dbang shes de dag dang lhan cig skyes pa dang yid kyang yod pa yin no / /
'o na /
mig shes kyi rten gang yin pa de de'i mtshungs pa de ma thag pa'i rkyen yin nam zhe na /
de la mu bzhi las mig gi @# / /
dbang po ni mig shes kyi rten yin la de ma thag rkyen min /
mig shes kyi snga logs su byung ba'i sems byung lta bu mig shes kyi de ma thag rkyen yin rten min /
mig shes rang dus na 'das pa'i yid gnyis ka yin /
gzugs lta bu gnyis ka min pa'o / /
yid shes kyi rten yin la de ma thag rkyen min pa ni med la /
yid shes kyi snga logs de ma thag tu byung ba'i sems byung de de'i de ma thag rkyen yin yang rten min no / /
'o na 'jug shes lnga po yul dang dbang po gnyis ka las skye ba la dbang po rten du 'jog yul rten du mi 'jog pa ci zhe na /
'jug shes rnams kyi rten ni mig la sogs pa yin te /
'jug shes rnams mig sogs gsal mi gsal las gsal mi gsal du 'gyur ba dang /
mig sogs dag gyur pas mig shes la sogs pa 'gyur ba nyid kyi phyir te /
phan gnod kyis bde sdug dang mtshungs ldan du skye ba'i phyir dang /
rnam 'grel las /
gal te mig mthong tshad yin na / /
tshur shog bya rgod bsten par gyis / /
zhes gsungs pa ltar /
bya rgod kyi mig ni rang bzhin gsal bas gzugs mi gsal yang dpag tshad du mas bar du chod pa la yang mig shes skye zhing /
rna ba la sogs pa la 'ang ? de dang 'dra bas dbang po gsal mi gsal gyis rnam shes gsal mi gsal du skye'i /
gzugs sogs 'gyur bas ni rnam shes de dag 'gyur bar ma nges pa'i phyir /
des na mig shes la sogs pa'i rten mig la sogs pa yin no / /
'jug shes de dag la mig sogs de dag gi rnam par shes pa zhes mig sogs de dag gis bstan pa'i rgyu mtshan yod de /
mig sogs rnams 'jug shes rnams kyi rten dang thun mong ma yin pa'i rgyu yin zhing /
yul de gnyis ka min pa de'i phyir /
dper na /
rnga sgra dang nas kyi myu gu zhes pa bzhin no / /
gzugs la sogs pa ni sgo lnga'i rnam shes dang yid shes gnyis ka'i dmigs par 'gyur bas thun mong pa'i rgyu yin pa'i phyir de dag gis ni ma bstan to / /
tshad ma kun las btus las kyang /
thun mong ma yin rgyu yi phyir / /
de yi tha snyad dbang pos byas / /
zhes gsungs pa'i phyir /
yang gal te lus gang la gnas te mig la sogs pas gzugs la sogs pa yul du byas te mig shes la sogs pa skyed pa na /
lus dang mig la sogs pa dang gzugs la sogs pa dang rnam shes rnams sa gcig gam tha dad ce na /
tha dad pa dang gcig pa'ang yod de zhes bstan pa'i phyir /
lus la zhes sogs smos so / /
lus ni 'dir rten khog pa la 'dod /
de la mig sogs lnga dang gzugs sgra reg bya gsum ni 'dod pa dang bsam gtan bzhi dang /
mig rna lus kyi rnam shes gsum ni 'dod pa dang bsam gtan dang po kho na'i sa pa dang /
dri ro dang sna lce'i rnam shes ni 'dod pa'i sa pa kho na'o / /
de la gong ma'i lus la 'og ma'i mig brten pa ma yin te /
rang sa na mig mchog yod pas 'og ma'i mig gis dgos pa med pa'i phyir /
des na rang gi sa pa'am /
gong ma'i sa pa'i mig gi rten yin no / /
'og ma'i mig gi yul ni sa gong ma'i gzugs ma yin te /
gong ma'i gzugs ni phra bas des de mi mthong ba'i phyir /
des na rang gis pa dang 'og ma'i sa pa'i gzugs ni gong ma'i mig gi yul yin no / /
sa gong ma'i mig gi rnam par shes pa'ang sa 'og ma'i mig la brten pa ma yin te /
gong ma'i rnam shes mchog ni 'og ma'i mig dman pa la mi brten pa'i phyir /
'on kyang 'og sa dang rang sa'i rnam shes ni brten pa yin no / /
'og ma'i rnam shes brten pa zhes pa'ang 'dod pa'i rnam shes ni bsam gtan dang po'i mig la brten pa ma yin te /
rang sa na rnam shes mchog yod pas dgos pa med pa'i phyir /
des na @# / /
bsam gtan gnyis pa yan chad rang sa na sgo lnga'i rnam shes med pa'i dbang du byas pa'o / /
de'i rgyu mtshan bsam gtan gnyis pa yan chad gzugs la lta ba na dang po'i mig shes mngon du byed dgos pa'i phyir /
'o na| rnam shes kyis sa gang du gzugs mthong la /
lus gang la brten nas sa gang gi rnam shes kyi rten byed cing gzugs mthong zhe na /
mig gi rnam shes de yis gzugs ni sa thams cad du mthong ste /
mig gi rnam shes de yis gzugs ni rang sa dang 'og sa dang gong sa'i gzugs kun mthong ba'i phyir /
de yang ci rigs kyi dbang byas kyi khyad par ni 'di 'dod de /
'dod pa'i mig gi rnam shes kyis ni rang sa'i gzugs kho na mthong gi gong ma'i gzugs mthong ba ni min te /
de ni bskal pa'i don la mi 'jug pa'i phyir /
des na 'dir ni bsam gtan dang po'i mig shes kyis rang sa dang 'og sa dang gong ma'i sa'i gzugs mthong ba'i dbang du byas nas bshad pa'o / /
rnam shes kyis sa thams cad pa'i gzugs mthong bar ma zad rten lus kyi 'ang gzugs dang rnam shes gnyis ka sa thams cad du mthong zhing rten byed do /
gzugs ni 'dod pa'i lus la rang sa dang gong ma'i sa pa mthong /
bsam gtan dang po nas gsum pa'i bar kyi lus la rang sa dang 'og sa dang gong sa'i gzugs mthong /
bsam gtan bzhi pa'i lus la ni rangs dang 'og sa'i gzugs thams cad mthong do / /
rnam par shes pa ni 'dod pa'i lus la brten nas rang sa'i rnam shes dang bsam gtan dang po'i rnam shes skyed par byed /
bsam gtan dang po'i lus la ni rang sa'i rnam shes kho na skyed par byed /
bsam gtan gnyis pa yan chad kyi lus la ni 'og ma bsam gtan dang po'i rnam shes kho na skyed par byed do / /
des na lus kyi 'ang gnyis ka thams cad du / /
zhes bya ba'ang ci rigs kyi dbang du byas nas gsungs so / /
ji ltar mig la rgyas par bshad pa ltar rna ba'ang de bzhin du /
lus la 'og ma'i rna ba min / /
rna bas gong ma'i sgra ma yin / /
rnam par shes pa'ang de yis sgra / /
lus kyi 'ang gnyis ka thams cad du / /
zhes rgya cher sbyar bar bya'o / /
sna lce lus gsum gyi khams gsum po dag ni yul dang rnam shes dang rten gyi lus thams cad rang gi sa pa nyid yin te /
de dag dbang po dang phud pas 'dzin pas chod pa dang ring ba'i don la mi 'jug pa'i phyir /
de ltar spyir btang nas dmigs gsal ni lus dang lus kyi dbang po dang reg bya ni rang gi sa pa yin la /
lus kyi rnam shes ni bsam gtan gnyis pa nas bzhi ba'i bar du skyes pa dag reg bya 'dzin na 'og ma bsam gtan dang po'i sa pa dang /
'dod pa dang bsam gtan dang por skyes pa dag reg bya 'dzin na rang gi sa pa kho na yin no / /
yid dang chos dang yid kyi rnam shes dang de'i rten lus ni sa ma nges te /
res 'ga' thams cad sa mtshungs pa dang /
res 'ga' mi mtshungs pa'ang yod pa'i phyir /
brgyad pa gnyis kyis shes par bya ba la sogs pa gsum bshad pa ni /
yang khams bco brgyad las rnam shes gnyis kyis shes par bya ba ni gzugs nas reg bya'i bar gyi phyi yi skye mched lnga yin te /
gzugs ni mig shes dang yid shes gnyis kas shes par bya ba yin pa la sogs pa'o / /
lhag ma khams bcu gsum ni sgo lnga'i rnam shes kyi yul min pas yid kyi rnam shes gcig pos shes par bya ba nyid du grub bo / /
yang khams bco brgyad las chos khams kyi phyogs gcig 'dus ma byas kyi chos ni skad cig ma yin pas rtag pa zhes bya'o / /
gzhan dag ni 'dus byas yin pas mi rtag pa'o / /
yang khams de dag las dbang po yin pa ni du /
@# / /
min pa ni du zhe na /
mdo las dbang po nyi shu rtsa gnyis gsungs pas /
chos khams kyi phyed srog dang tshor ba lnga dang dad sogs lnga dang zag med kyi dbang po gsum gyi cha ste bcu bzhi dang /
mig la sogs pa khams gang dag nang gi bshad pa bcu gnyis po de dag ni dbang po yin te /
mig sogs lnga ni so sor dbang po dang /
pho mo'i dbang po ni lus dbang du 'dus la /
sems kyi khams bdun dang zag med kyi dbang po gsum ni yid kyi dbang po'i cha yin pa'i phyir /
de ltar na lhag ma chos khams kyi phyed dang gzugs la sogs pa lnga ni dbang po mig par grub po / /
chos mngon pa mdzod kyi tshig le'ur byas pa las khams bstan pa zhes bya ba ste gnas dang po'i rnam par bshad pa'o / /
! / /
gnyis pa dbang po bstan pa'i gnas 'chad pa la gnyis /
dbang po'i rnam bzhag dang /
'dus byas kyi chos kyi skye tshul lo / /
dang po la drug /
dbang po'i rang bzhin /
skabs su bab pa'i ngo bo / /
rnam pa'i rab dbye /
dbang po rnyed gtong /
dge sbyong tshul gyi 'bras bu dbang po dus 'thob /
dbang po'i ldan tshul lo / /
dang po la /
dbang po'i byed las /
dbang po'i grangs nges so / /
dang po ni /
bcu gnyis nang gir bshad dbang po / /
zhes bshad na ci'i phyir dbang po zhes bya zhe na /
lhag par dbang byed pas na dbang po zhes bya'o / /
'o na /
dbang po nyi shu rtsa gnyis po gang gang la dbang byed ce na /
mig sogs dbang po lnga po rnams ni don bzhi la dbang byed de /
lus mdzes pa dang /
lus bsrung ba dang /
rang rang gi rnam shes mtshungs ldan dang bcas pa bskyed pa dang /
thun mong min pa'i rgyul dbang byed pa'i phyir /
de dag lus mdzes pa la dbang byed de /
de dag med na lus mi mdzes par 'gyur ba'i phyir /
lus bsrung ba la dbang byed de /
mig rnas yid du mi 'ong ba'i gzugs mthong ba dang sgra thos nas srung ba'i phyir dang /
sna lce lus gsum gyis khams kyi zas la yongs skyad de lus srung ba'i phyir /
thun mong ma yin pa'i rgyu la dbang byed de /
mig gis gzugs la lta ba nas lus kyis reg bya reg pa'i bar la dbang byed pa'i phyir ro / /
pho mo'i dbang po srog yid bzhi po rnams kyis don gnyis gnyis la dbang byad de / /
pho mo'i dbang po gnyis kyis don gnyis gnyis la dbang byed de /
sems can gyi bye brag dang khyad par la dbang byed pa'i phyir te /
pho mo'i dbang po dang ldan pa'i sgo nas sems can gyi bye brag 'byed pa'i phyir dang /
pho mo'i dbang po dang ldan pa'i sgo nas nu ma dang kha spu che chung /
sha grims lhod /
skad gsang mtho dma' la sogs pa'i sems can gyi khyad par 'byed pa'i phyir /
srog gi dbang pos don gnyis? la dbang byed de /
ris mthun gnas pa dang ris mthun mtshams sbyor ba la dbang byed pa'i phyir /
'o na /
yid kyi dbang pos ris m+zun mtshams sbyor ba la dbang byed na khyad par ci lod ce na /
khyad par yod de /
srog gis bar do kho nar mtshams sbyor /
yid kyis skye srid du yang mtshams sbyor ba'i phyir zer ro / /
yid dbang gis kyang don gnyis la dbang byed de /
ris mthun mtshams sbyor ba dang /
dbang po'i ngo bo dang mthun par dbang byed pa'i phyir te /
dbang byed mkhan kun slong gi yid dge mi dge las des kun nas bslangs pa'i lus dag gi las dge mi dger 'gyur ba'i phyir /
lo ni mar das pa'i tshig go /
tshor ba'i dbang po lnga ni kun nas nyon mongs la dbang byed de /
tshor ba bde ba dang yid bde las 'dod chags dang /
sdug bsngal dang yid mi bde las zhe ldang dang /
btang snyoms las gti mug rgyas par 'gyur zhing /
de @# / /
dag las kun nas nyon mongs rgyas par 'gyur ba'i phyir /
dbang po tha ma brgyad po de rnams ni rnam par byang ba la dbang byed de /
zag bcas rnams kyis nyon mongs mngon gyur mgo gnon /
zag med rnams kyis nyon mongs pa'i sa bon gcod pa'i phyir /
mdo sde pa na re /
mig sogs dbang po lngas lus mdzes pa dang lus bsrung ba dang thun mong ma yin pa'i rgyu la dbang byed pa ma yin gyi /
rang rang gi don la dmigs pa'i rnam shes mtshungs ldan dang bcas pa dang yid dbang gis shes bya thams cad la dmigs pa'i yid kyi rnam shes mtshungs ldan dang bcas ba bskyed pa la dbang byed pa'i phyir na /
drug po de dbang par bzhag go /
pho mo'i dbang pos kyang sems can gyi bye brag dang khyad par la dbang mi byed de /
gzugs khams pa'i gang zag bzhin no / /
pho nyid mo nyid kyi ngo bo la dbang byed pa'i phyir na de gnyis dbang por bzhag go /
de gnyis kyi ngo bo gang zhe na /
lus dbang gi phyogs gcig las mo dang pho dbang dag bzhag pa yin gyi rdzas gzhan ni med de /
rang yul gyi reg bya 'dzin pa'i dbang po gzugs can yin pa'i phyir /
mdo sde pa'i rang lugs ni /
reg bya 'dzin pa'i lus kyi rnam shes kyi rten byed pa'i phyir na'o| /
srog dbang gis ris mthun mtshams sbyor ba la dbang byed pa ma yin te /
yid dbang nyid kyis ris 'dra phyi ma mtshams sbyor ba la dbang byed pa'i phyir /
des na ris mthun gnas pa dang /
kun nas nyon mongs pa dang /
rnam par byang ba la dbang byed pa'i phyir na rim pa bzhin srog dang /
tshor ba lnga po rnams dang /
dang sogs dbang po'i lnga ni dbang por 'dod do / /
gong nas gong dang ma byas 'thob / /
sogs pa la ni dbang byed phyir / /
zhes bsgyur te /
rang gi gong ma kun shes pa'i dbang po 'thob pa dang /
de'i gong ma kun shes ldan pa'i dbang po dang /
lhag med myang 'das 'thob pa la dbang byed pa'i phyir na /
rim pa bzhin mi shes pa kun shes par byed pa dang /
kun shes pa dang /
kun shes ldan pa'i dbang po rnams dbang por bzhag go / /
sogs pas mthong spang spong ba dang /
sgom spang spong ba dang /
mthong chos la bde bar gnas pa la dbang byed pa'i phyir na de gsum rim pa bzhin dbang por bzhag go /
gnyis pa ni /
ngag smra ba fdang| lag pa len pa dang /
rkang pa gom pa 'dong ba dang /
'dom kun dga' ba dang /
nyer gnas tag? pa 'dor ba la dbang byed pa min nam ci'i phyir dbang po nyi shu rtsa gnyis su grangs nges zhe na /
nges te /
sems kyi rten dang /
sems can gyi bye brag dang /
ris mthun gnas ba dang /
kun nas nyon mongs pa nyid dang /
rnam byang gi rgyu tshogs dang /
rnam par byang ba'i ngo bo ji snyed ba dbang po dag kyang de snyed du grangs nges pa'i phyir te /
mig sogs dbang po lnga sems gyi rten dang /
pho mo'i dbang po gnyis sems can de'i bye brag dang /
srog ris mthun gnas pa dang /
tshor ba lnga kun nas nyon mongs pa dang /
dang sogs lnga rnam byang gi rgyu tshogs dang /
dbang po tha ma gsum rnam byang gi ngo bo yin pa'i phyir /
yang na mdo sde pa na re /
'khor par 'jug pa'i rten dang /
'khor bar skye ba dang /
'khor bar gnas pa dang /
'khor bar nye bar longs spyod pa las dbang po bcu bzhi bzhag pa yin te /
mig sogs dbang po lnga 'khor par 'jug pa'i rten dang /
pho mo'i dbang po gnyis kyi 'du 'bred las 'khor bar skye ba dang /
srog gi dbang pos 'khor bar gnas ba dang /
tshor ba'i dbang po lngas phan gnod la so sor nye bar longs spyod pa'i phyir /
de bzhin du 'khor bar 'jug pa las ldog @# / /
pa rnam byang la 'jug pa'i gzhi dang /
rnam byang du skye ba dang /
gnas pa dang /
nye bar longs spyod pa las dbang po rnams ni gzhan brgyad bzhag pa yin te /
dad sogs dbang po lnga rnam byang du 'jug pa'i gzhi dang /
mi shes pa kun shes par byed pa'i dbang pos rnam byang dang por skye ba dang /
kun shes pa'i dbang pos rgyun chags su gnas pa dang /
kun shes ldan pa'i dbang pos nyon mongs spangs pa'i dga' bde la longs spyod pa'i phyir /
gnyis pa la gnyis /
tshor ba'i dbang po lnga bshad pa /
dbang po tha ma gsum bshad pa'o / /
dang po ni /
'o na /
dbang po nyid gnyis kyi ngo bo gang zhe na /
mig sogs dbang po drug dang pho mo'i dbang po gnyis sngar bshad zin la /
srog dang dang sogs 'chad par 'gyur pas tshor ba'i dbang po lnga dang dbang po tha ma gsum skabs 'dir bshad par bya'o / /
'o na /
tshor ba'i dbang po lnga po de gang zhe na /
lus kyi tshor ba ni dbang po gzugs can la brten pa'i tshor ba yin la /
lus tshor sem pa ma yin par gdung bar myong ba gang yin pa de ni sdug bsngal gyi dbang po'o / /
de sem par myong ba ni bde ba'i dbang po'o / /
bsam gtan gsum pa na sems kyi tshor ba sim par myong ba de ni bde ba'i dbang po'o / /
gzhan bsam gtan gnyis pa man chad na sems tshor sim par myong ba de yid bde ba'i dbang po yin no / /
sems kyi tshor ba sim bam yin par nyams su myong ba de yid mi bde ba'i dbang po'o / /
btang snyoms kyi dbang po ni sim gdung par ma myong ba'o / /
de lus tshor dang sems tshor gang yin zhe na /
de la gnyis ka'i tshor ba yod do / /
'o na bde sdug ltar so sor min par de gnyis gcig tu sdud ba'i rgyu mtshan ci yin zhi na /
yod de /
sems kyi tshor ba bde sdug ni phal ched rnam rtog las skye /
lus kyi tshor ba bde sdug rnam rtog pa mi ltos par yul gyi dbang gis dgra bcom pa la yang skye ba yod pas so sor bstan /
btang snyoms gnyis ni mi rtog par rang gi dad? gis 'byung ba'i phyir dang ! bde sdug gnyis so sor phan gnod la longs spyod pa dang /
lus tshor brtan sems tshor mi brtan pas so sor bstan la /
'di la de lta bu'i bye brag med pa'i phyir ro / /
gnyis pa ni /
dad sogs dbang po lnga /
yid dbang /
bde ba'i dbang po /
yid bde ba'i dbang po /
btang snyoms kyi dbang po ste dgu /
mthong lam /
zag med sgom lam /
mi slob lam na yod pa rnams /
rim pa bzhin mi shes pa kun shes pa /
kun shes pa /
kun shes pa ldan pa'i dbang po gsum yin no| /
gsum pa la bzhi /
grogs la /
rgyu 'bras la /
ngo bo la /
spang bya la ltos pa'i rab dbye'o / /
dang po ni /
dbang po nyer gnyis po 'di dag la zag bcas ni du /
zag med ni du zhe na /
dbang po tha ma gsum ni dri ma med pa yin te /
lam bden yin pa'i phyir /
gzugs can gyi dbang po bdun dang srog dang sdug bsngal dang yid mi bde ba'i dbang po dag ni chos can /
zag pa dang bcas pa yin te /
lam bden min pa'i 'dus byas yin pa'i phyir /
lhag ma dgu la zag bcas zag med rnam pa gnyis yod pa yin te /
lam bden gyi tshogs pa ? yod pa zag med dang /
bdus byas gzhan rnams zag bcas yin pa'i phyir /
gnyis pa ni /
srog gi dbang po ni rnam smin yin te /
ngan 'gro na yod pa mi dge ba'i las kyi rnam smin /
bde 'gro na yod ba dge ba'i las kyi rnam smin yin pa'i phyir /
'o na /
dgra bcom pa sku tshe'i 'du byed gtong 'jog byed bar bshad pa'i srog gi dbang po de gang gi rnam smin yin zhe na /
kha cig na re /
bstan bcos las /
dge @# / /
slong dgra bcom pa rdzu 'phrul dang ldan pa sems la dbang thob pa zhig gis dge 'dun dang gang zag gang yang rung ba la lhung bzed dang chos gos sogs 'tsho ba'i yo byad phul nas shes bzhin du rab mtha'i bsam gtan bzhi pa la snyoms par zhugs /
de las langs nas bdag gi longs spyod kyi rnam smin gang yin pa de tshe'i rnam smin du gyur cig snyam du yid la sems shing dag tu yang brjod pas longs spyod kyi rnam smin de tshe'i rnam smin du 'gyur zhes bshad pas /
mthong chos kyi las kyi rnam smin yin zhes zer /
kha cig na re /
dgra bcom pa thams cad la sku tshe'i 'du byed gtong 'jog byed pa med pas sngon kyi so skye'i gnas skabs su las kyis tshe lo brgya thub pa 'phangs pa bar skabs su dus ma yin par shi nas srog gi bar chad nas tshe lhag lus pa mthong nas sngar gyi sbyor ba'i stobs kyis tshe 'di la 'dren par byed pas sngon gyi las rnam smin yin zhes zer ro / /
btsun pa dbyangs sgrogs na re /
cho sring bar byed pa'i tshe rab mtha'i bsam gtan bzhi pa la mnyam par bzhag pa'i stob? sa de ltar lus 'di la bsam gtan bzhi ba'i sas bsdus kyi tshe gnas pa dang mthun pa'i lus kyi 'byung ba bskyed nas tshe srid bar byed pa'i ting nge 'dzin gyi mthu las byung ba yin gyis las kyi rnam smin ma yin no / /
'on kyang phal che ba la dgongs nas srog rnam smin du bshad pa yin no zhes zer ro / /
'o na gang gi rten la gtor 'jog byed pa yin zhe na /
gling gsum gyi skyes ba bud med kyi rten la yin gyi gzhan la ma yin te /
gzhan la de byed pa'i dgos pa mi 'grub pa'i phyir /
gang gis phyid na /
bsam gtan bzhi ba sgom pa'i dus dang mi sbyor ba'i rnam grol ba zhig gis byed pa yin te /
nyon mongs med cing dbang po rno bas ting nge 'dzin la dbang thob pa'i phyir /
gtong 'jog gi tshul ji lta bu zhe na /
'jog tshul sngar bshad la /
gtong tshul ni /
dge slong dgra bcom la rdzu 'phrul dang ldan pa sems la dbang thob pa zhig gis dge 'dun nam gang zag gang yang rung ba la lhung bzed dam chos gos gang yang rung ba phul nas bsams bzhin du rab mtha'i bsam gtan bzhi pa la snyoms par zhugs /
de las langs nas bdag gi tshe'i rnam smin de longs spyod kyi rnam smin du gyur cig snyam du yid la sems shing ngag tu yang brjod de gtong bar byed pa yin no / /
gtong 'jog gi dgos pa ni /
rang nyid tshe 'dir yun ring du mi gnas par mthong zhing gnas na bstad pa dang sems can la phan thogs par mthong nas 'jog par byed cing /
rang nyid tshe 'dir yun ring du gnas kyang bstan pa dang sems can la phan par ma mthong na gtong bar byed pa yin no / /
'o na /
srog gi 'du byed dag byin gyis brlabs nas tshe'i 'du byed gtong zhes gsungs na /
srog dang tshe la khyad par ci yod ce na /
bye brag smra ba na re /
khyad par med de /
bstan bcos las /
srog gang zhe na /
khams gsum gyi tshe'o / /
zhes gsungs pa'i phyir zer /
mdo sde pa na re /
srog ni tshe 'di'i las kyis 'dus byas pa yin la /
tshe ni tshe snga ma'i las kyis 'dus byas pa yin zer ro / /
'o na /
srog gi 'du byed dag ces mang tshig smos pa la dgos pa ci yod ce na /
bye brag smra ba na re /
srog skad cig ma gcig la gtong 'jog mi nus pas srog gi rgyud la gtong 'jog byed pa shes pa'i tshad yin zer /
mdo sde pa na re /
srog de 'du byed kyi phung po du ma dang ldan pa shes pa'i ched yin te /
dbang na /
khams 'o ga? ma gnyis na phung po lnga dang| khams gong ma phung po bzhi dang @# / /
ldan pa bzhin no / /
des na srog rdzas gcig kho nar nges pa ma yin gyi 'du byed du ma dang ldan pa shes pa'i ched yin no / /
de lta ma yin na srog dag ces smos rigs kyi /
'du byed dag ces smos mi rigs par 'gyur ro zhes zer /
bye brag tu ston pa'i sku tshe'i gtong 'jog byed pa'i dgos pa gang zhe na /
mdo sde pa na re /
'chi ba la mnga' brnyes pa'i phyir du sku tshe'i 'du byed gtong ba dang /
tshe la mnga' brnyes pa'i phyir du sku tshe'i 'du byed zla ba gsum gyi bar du byin gyis rlob par mdzad pa yin no / /
de bas lhag pa ni ma yin te /
de phyin chad sku dngos kyi gdul bya med pa dang /
rdzu 'phrul gyi rkang pa bsgoms pas ngas bzhed na bskal pa'am bskal pa las lhag par bzhugs par bya'o| /
zhes gsungs pa'i dam bca' mthar phyin par mdzad pa'i phyir zhes zer ro / /
bye brag smra ba na re /
bdud bzhi bcom par shes par bya ba'i ched yin te /
de yang rdo rje gdan gyi spol thun dang po la lha'i bu'i bdud bcom /
thun gsum pa la nyon mongs pa'i bdud bcom /
yangs pa can du sku tshe'i 'du byed zla ba gsum gyi bar du byin gyis brlabs nas 'chi bdag gi bdud bcom /
gyad yul du phung po lhag ma med pa'i dbyings su yongs su mya ngan las 'das nas phung po'i bdud bcom pa yin pa'i phyir /
'o na gzhan rnams rnam smin yin nam min zhe na /
dbang po bcu gnyis la ni rnam smin yin pa dar rnam smin mi na pa gnyis g.yong pa yin no / /
bcu gnyis po gang zhe na /
dbang po tha ma brgyad dang yid mi bde ma gtogs pa rnams so / /
gzugs can gyi dbang po bdun la de gnyis ka yod de /
rnam smin dang rgyas byung gnyis ka yod pa'i phyir /
tshor ba bzhi dang yid kyi dbang po la de gnyis ka yod de /
dge mi dge ni rnam smin ma yin la gzhan ni rnam smin yin pa'i phyir /
dbang po tha ma brgyad ma gtogs te /
dge bar nges pa'i phyir /
yid mi bde ma gtogs te /
dge mi dge gang rung du nges pa'i phyir /
yid mi bde de gcig pu ni rnam bar smin pa dang bcas pa yin te /
dge ba zag bcas dang mi dge ba gang rung du nges pa'i phyir /
yid dang tshor ba gzhan bzhi dang dad pa la sogs pa'i dbang po bcu la de gnyis ka yod de /
dad sogs kyi dbang po dge ba zag bcas ni rnam par smin pa dang bcas pa dang zag med rnams ni rnam par smin pa dang bcas pa ma yin pa'i phyir dang /
yid dang tshor ba gzhan bzhi dge ba zag bcas dang mi dge ba rnams ni rnam par smin bcas dang /
de las gzhan zag med dang lung ma bstan rnam par smin pa dang bcas pa min pa'i phyir ro / /
gzugs can gyi dbang po bdun dang srog gi dbang po ni rnam smin dang bcas pa ma yin te /
lung ma bstan yin pa'i phyir /
gsum pa ni /
dbang po tha ma brgyad ni dge ba yin te /
lung du bstan pa gang zhig /
'bras bu yid du 'ong ba 'byin byed yin pa'i phyir /
yid mi bde ba la dge mi dge rnam pa gnyis ka yod de /
dge ba byas pa la yid mi bde ba mi dge ba dang /
mi dge ba byas pa la yid mi bde ba dge ba yin pa'i phyir /
nyi 'og pa dang mdo sde ba ltar na /
lung ma bstan byas pa la yid mi bde ba lung ma bstan du 'gyur bas lung ma bstan yang yod pa yin zhes zer /
yid dang tshor ba gzhan bzhi la ni dge mi dge lung ma bstan gsum g.yod la /
gzhan gzugs can bdun dang srog ste brgyad ni lung ma bstan gyi rnam pa gcig pu yin te /
dge mi dge gang yang ma yin pa'i chos yin pa'i phyir /
dbang po nyer gnyis po 'di dag las 'dod par gtogs pa ni du /
gzugs @# / /
su gtogs pa ni du /
gzugs med du gtogs pa ni du /
khams su ma gtogs pa ni du zhe na /
dri ma med pa gsum dang de'i tshogs pa na yod pa rnams ni khams su ma gtogs te /
zag med yin pa'i phyir /
dbang po gzhan rnams 'dod par gtogs te /
'dod pa'i nyon mongs rgyas su rung ba yin pa'i phyir /
dri med gsum dang pho mo'i dbang po dang sdug bsngal dang yid mi bde ba dag ma gtogs pa rnams gzugs su gtogs te /
gzugs kyi nyon mongs rgyas su rung ba'i phyir /
gzugs khams na pho mo'i dbang po ma gtogs te /
de na 'khrig pa la 'dod chags dang bral zhing /
pho mo'i dbang po de rten mi mdzes pa yin pa'i phyir /
gzugs na sdug bsngal med de /
rgyus byas pa'i sdug bsngal yang med /
rkyen gyis byas pa'i sdug bsngal yang med pa'i phyir /
dang po grub ste /
mi dge ba med pa'i phyir /
gnyis pa grub ste /
lus 'od ltar dwangs pa'i phyir /
de ni yid mi bde med de /
rgyus byas pa'i yid mi bde yang med /
rkyen gyis byas pa'i yid mi yang med pa'i phyir te /
rim bzhin khong khro spangs pa'i phyir dang /
bdag la gnod pa byas so byed do byed par 'gyur ro / /
bdag gi gnyen la gnod pa byas so byed do byed par 'gyur ro / /
bdag gi dgra bo la phan pa byas so byed do byed par 'gyur ro zhes kun nas mnar sems pa'i dngos po dgu dang bral ba'i phyir /
dbang po de dag thams cad bsam gtan dang po na yod la /
bsam gtan gnyis pa na bde ba'i dbang po med /
bsam gtan bzhi pa dang dngos gzhi khyad par can na bde ba dang yid bde ba gnyis ka med do / /
de dag gi steng du gzugs can bdun dang bde ba dang 'ang gi sgras yid bde ba'i dbang po ma gtogs pa gzhan brgyad ni gzugs med du gtogs te /
gzugs med kyi nyon mongs rgyas su rung ba'i phyir /
bzhi pa ni /
yid dang tshor ba bde ba yid bde btang snyoms kyi dbang po gsum la mthong spang dang /
sgom spang dang /
spang bya ma yin pa rnam pa gsum g.yod de /
mthong spang dang mtshungs ldan mthong spang dang /
de las gzhan pa'i zag bcas sgom spang dang /
zag med spang bya ma yin pa'i phyir /
yid mi bde ba mthong lam dang sgom lam gnyis kyis spang bya yin te /
mthong spang dang mtshungs ldan mthong spang dang /
sgom spang dang mtshungs ldan sgom spang yin pa'i phyir /
gzugs can bdun dang srog dang sdug bsngal gyi dbang po ste dgu ni sgom pas spang bya yin te /
spang bya gang zhig /
mthong spang ma yin pa'i phyir /
dad sogs dbang po lnga zag med ni spang bar bya ba min te /
zag med yin pa'i phyir /
yang zhes pas zag bcas sgom spang yin par bstan to / /
dbang po tha ma gsum spang bya ma yin te /
zag med yin pa'i phyir /
bzhi pa la /
rnyed tshul dang /
gtong tshul lo / /
dang po ni /
skye srid du nying mtshams sbyor ba'i tshe rnam smin gyi ngo bor gyur pa'i dbang po du gsang du rnyed ce na /
'dod par dang por skye srid du nyis mtshams sbyor ba'i tshe rnam smin gyi ngo bor gyur pa'i dbang po gnyis gsar du rnyed de /
lus dang srog gi dbang po gnyis gsar du rnyed pa'i phyir te /
de'i tshe mig dbang sogs med la /
yid dang btang snyoms kyi dbang po yod kyang rnam smin ma yin pa'i phyir te /
de gnyis skye ba'i srid pa nyon mongs can yin pa'i phyir /
thams cad du nges sa ma zhe na /
rdzus te skye bas ni de gnyis kho na rnyed pa min no / /
'o na gang rnyed ce na /
rdzu sa skyes de yis bskal pa dang po'i mi bzhin du mtshan gnyis ka med na rnam smin gyi ngo @# / /
bor gyur pa'i dbang po drug gsar du rnyed de /
mig sogs dbang po lnga srog gi dbang po cig car du rnyed pa'i phyir /
mtshan gang rung dang ldan na bdun nam /
gnyis ka dang ldan na de gnyis bsnan pas brgyad rnyed do / /
de skye gnas bzang na mchan gnyis ? pa ji ltar yod cen /
bde 'gro na med kyang ngan 'gro na yod do / /
gzugs su nying mtshams sbyor ba'i tshe mig sogs lnga dang srog ste drug rnyed do / /
gong ma gzugs med du rnam smin gyi ngo bor gyur pa'i dbang po gcig gsar du rnyed de srog gi dbang po gcig pu rnyed pa'i phyir /
gnyis pa ni /
rnyed tshul de ltar yin na 'chi ba'i tshe dbang po du gsar du 'gag par 'gyur zhe na /
gzugs med dag tu 'chi ba'i tshe ni dbang po gsum cig car 'gag ste /
srog dang yid dang btang snyoms nyid cig car 'gag par 'gyur pa'i phyir /
gzugs na brgyad 'gag ste /
sngar gyi drug gi steng du yid dang btang snyoms bsnan pas so / /
'dod par mtshan gnyis ka yod na brgyad po de'i steng du de gnyis bsnan pas bcu'am /
gang rung ldan na brgyad po de'i steng du de gcig po bsnan pas dgu'am /
gnyis ka med na brgyad po de nyid ka 'gag par 'gyur ro / /
de yang cig car 'chi ba'i dbang du byas kyis /
rim gyis 'chi ba skye gnas gzhan gsum po dag la bzhi gsar du 'gag ste /
lus srog yid btang snyoms so / /
mig sogs ni sngar 'gags zin pas 'chi srid tha ma'i tshe 'gag pa min no / /
de yang lung ma bstan dang nyon mongs can gyis 'chi sems byas pa'i dbang du byas kyis /
dge bas 'chi sems byas pa la thams cad dag tu dad sogs dbang po lnga lnga bsnan pas gzugs med du brgyad 'gag par 'gyur ba sogs shes par bya'o / /
dbang po'i rnyed tshul 'chad pa'i tshe rnam smin gyi ngo bor gyur pa'i dbang po'i rnyed tshul nyid bshad nas /
gtong tshul 'chad pa na rnam smin gyi ngo bor gyur ma gyur gnyis ka gtong tshul 'chad pa'i rgyu mtshan ci yin zhe na /
de gnyis ka phan tshun mtshon pa'i ched yin no / /
lnga pa ni /
dbang po'i skabs su dbang po'i khyad par gyi chos rnams 'chad pa skabs su bab la /
dge sbyong tshul gyi 'bras bu yang dbang pos 'thob par bshad pas de dbang po dus 'thob ce na /
'bras bu tha ma gnyis ni rgyun zhugs dang dgra bcom pa'i 'bras bu yin te /
'bras bu'i thog mtha' yin pa'i phyir /
de gnyis ni dbang po dgus 'thob bo / /
ji ltar 'thob ce na /
rgyun zhugs kyi 'bras bu dbang po dgus 'thob ste /
sems kyi skad cig bco lnga pa mi shes pa kun shes pa'i dbang po dang /
skad cig cu drug pa kun shes pa'i dbang po dang /
de gnyis kyi tshogs pa na yod pa'i yid dang dad sogs dbang po lang dang /
'di 'dod pa la 'dod chags dang ma bral ba yin pas /
bsam gtan dang po'i nyer bsdogs kyis bsdus pa'i btang snyoms kyi dbang pos 'thob pa'i phyir /
rtags grub ste /
dang po des mthong spang spangs pa'i bral thob 'dren pa'i phyir dang /
gnyis pa des mthong spang spangs pa'i bral thob kyi rten byed pa'i phyir /
dpe rim bzhin /
rkun po phyir phyung ba dang /
sgo 'phang ? bcad pa bzhin no / /
gnyis pa des rgyun zhugs kyi 'bras bu 'thob pa min par thal /
de'i dus na de thob zin pa'i phyir zhe na /
skyon med de /
bral thob kyi rten byed pas 'thob par bshad pa tsam yin pa'i phyir /
dgra bcom gyi 'bras bu yang dbang po dgus 'thob ste /
rdo rje lta bu'i ting nge 'dzin gyis bsdus pa'i sgom lam kun shes pa'i dbang po dang /
mi slob lam zad pa shes @# / /
bas bsdus pa'i kun shes ldan pa'i dbang po dang /
de gnyis kyi tshogs pa na yod pa'i yid dang dad sogs lnga dang /
tshor ba bde ba dang /
yid bde ba dang /
btang snyoms gang rung gis 'thog pa'i phyir /
de yang bsam gtan dang po gnyis kyi dngos gzhi la brten na yid bde dang /
gsum pa'i dngos gzhi la brten na bde ba dang /
zag med kyis gzhan la brten na btang snyoms kyi dbang pos 'thob bo / /
rtags grub ste /
dang po des sgom spang ma lus par spangs pa'i bral thob 'dren pa'i phyir dang /
gnyis pa des sgom spang ma yus par spangs pa'i bral thob 'dzin pa'i phyir /
dpe sdar ltar ro / /
'bras bu bar pa gnyis ni phyir 'ong dang phyir mi 'ong gi 'bras bu yin la /
de gnyis ni dbang po bdun dang brgyad dang dgus 'thob pa yod do / /
dang po de dbang po bdun gyis 'thob pa yod de /
mthar gyis pa'i phyir 'ong dbang po rno rtul gang yin yang rung sngon zhi gnas shas cher spyad pa yin na 'jig rten pa'i lam zhi rags kyi rnam pa can gyis 'thob pa yin pas /
dad sogs lnga yid bsam gtan dang po'i nyer bsdogs kyis bsdus pa'i btang snyoms kyi dbang pos 'thob pa'i phyir /
de dbang po brgyad kyis 'thob pa yod de /
mthar gyis pa'i phyir 'ong dbang po rno rtul gang yin yang sngon lhag mthong shes cher spyad pa yin na /
'jig rten las 'das pa'i lam bden pa'i rnam pa can la dga' bas kun shes pa'i dbang po dang sngar gyi dbang po bdun gyis 'thob pa'i phyir /
de dbang po dgus 'thob pa yod de /
chags bral sngon song gi phyir 'ong gi 'bras bu de dbang po dgus 'thob pa'i phyir /
dbang po dgu ni rgyun zhugs kyi 'bras bu thob byed kyi dbang po dgu po de nyid yin no / /
khyad par ni mthong lam gyi snga rol du 'dod nyon drug po spangs ma spangs kyi khyad par ro / /
phyir mi 'ong gi 'bras bu dbang po bdun gyis 'thob pa yod de /
mthar gyis pa'i phyir mi 'ong dbang rtul 'jig rten pa'i lam gyis phyir mi 'ong gi 'bras bu thob par byed pa'i tshe dang sogs lnga yid btang snyoms kyi dbang pos 'thob pa'i phyir /
de dbang po brgyad kyis 'thob pa yod de /
mthar gyis pa'i phyir mi 'ong dbang rtul 'jig rten las 'das pa'i lam gyis phyir mi 'ong gi 'bras bu thob par byed pa'i tshe sngar gyi bdun dang kun shes pa'i dbang pos 'thob pa'i phyir /
de dbang po dgus 'thob pa yod de /
chags bral sngon song gi phyir mi 'ong gi 'bras bu rgyun zhugs kyi 'bras bu thob byed kyi dbang po dgu po nges 'thob pa'i phyir /
'on kyang khyad par ni bsam gtan dang po gnyis kyi dngos gzhi la brten na yid bde dang /
gsum pa'i dngos gzhi la brten na bde ba dang /
bzhi pa'i dngos gzhi brten na btang snyoms kyi dbang pos 'thob pa'i phyir ro / /
yang na mthar gyis pa'i phyir mi 'ong dbang po rnon po sngon zhi gnas shas cher spyad pa yin na /
'jig rten pa'i lam zhi rags kyi rnam pa can la dga' bas yid dad sogs lnga btang snyoms yid bde dang brgyad kyis 'thob bo / /
de dbang po rnon po sngon lhag mthong shas cher sbyong pa yin na /
'jig rten las pa'i lam bden pa'i rnam pa can la dga' bas sngar ? gyi dbang po brgyad po de'i steng du kun shes pa'i dbang po bsnan bas dgus 'thob bo / /
dgra bcom pa'i 'bras bu dbang po dgus 'thob na bstan bcos ye shes la 'jug pa las /
dgra bcom pa'i 'bras bu dbang po du zhig gis 'thob ce na /
smras pa dbang po bcu gcig dag gis 'thob bo / /
zhes bshad @# / /
pa dang 'gal lo zhe na /
mi 'gal te /
dgus 'thob par bshad pa 'thob thebs gcig gi dbang du byas pa yin la /
dbang po bcu gcig dag gis dgra bcom pa'i 'bras bu 'thob par bshad pa ni /
dgra bcom pa dbang rtul 'ga' zhig yang dang yang du nyams nas sor chud pa'i tshe dbang po bcu gcig gis 'thob srid pa la dgongs nas bshad pa yin pa'i phyir ro / /
de'i tshe na dbang po bcu gcig gis 'thob ba srid de /
dang por bsam gtan bzhi ba'i tsher ba btang snyoms dang bcas pa'i dbang po dgus 'thob la /
bsam gtan bzhi pa yan chad las nyams nas bsam gtan gsum pa'i dngos gzhi la brten na bde ba dang /
bsam gtan gsum pa yan chad las nyams nas bsam gtan gnyis pa'i dngos gzhi la brten na yid bdes 'thob pa'i phyir /
dgra bcom pa lan du mar nyams kyang de las dbang po mang bas mi 'thob ste /
bcu gcig po de las gzhan pa'i dgra bcom pa thob byed kyi dbang po med pa'i phyir /
'o na phyir mi 'ong gi 'bras bu yang dbang po bcu gcig gis 'thob par thal /
de nyams pa srid pa'i phyir zhe na /
skyon med de /
chags bral sngon song nyams pa mi srid /
mthar gyis pa'i phyir mi 'ong gi 'bras bu tshor ba bde bas 'thob pa mi srid pa'i phyir /
phyir mi 'ong gi 'bras bu dbang po bcus 'thob pa srid par thal /
bsam gtan dang pa'i nyer bsdogs la brten nas dngos gzhi'i dus su tshor ba spo nus pa'i phyir zhe na! skyon med de /
dngos gzhi mthong ba la gus pa yin gyi tshor ba bde ba mthong ba la gus pa min pa'i phyir te /
sngar nas tshor ba bde pa thob zin pa'i phyir /
drug pa la /
des ldan dang /
srid ldan gnyis /
dang po ni /
dbang po gang dang ldan pa la du dang nges par ldan zhe na /
btang snyoms dang ni srog dang ni yid gsum gang rung dang ldan pa la nges par gsum dang ldan te /
gsum po de 'bral mi shes pa'i phyir /
srog dang ldan pa la mig sogs bzhi dang ldan pa'i nges ? pa med de /
'dod par mig sogs bzhi ma thob pa dang thob pa las nyams pa lta bu'o / /
lus dang ldan pa'i nges pa med de /
gzugs med du skye ba bzhin /
pho mo'i dbang po dang sdug bsngal dang yid mi bde dang ldan pa'i nges pa med de /
gzugs khams su skyes pa bzhin /
bde ba dang ldan pa'i nges pa med de /
bsam gtan bzhi par skyes pa'i so skye bzhin /
yid bde dang ldan pa'i nges pa med de /
bsam gtan gsum par skyes pa'i so skye bzhin| dang sogs lnga dang ldan pa'i nges pa med de /
dge rtsa chad pa'i gang zag bzhin /
tha ma gsum dang ldan pa'i nges pa med de /
so skye bzhin /
bde ba dang ldan na bzhi dang nges par ldan te /
kun 'gro gsum po de'i steng du rang nyid bstsan ? pas so / /
bde ldan la lus dang nges ldan yin pas ma khyab ste /
gzugs med du skyes pa'i 'phags pa bzhin /
bde ldan la yid bde dang ldan par ma nges te /
gsam gtan gsum par skyes pa'i so skye bzhin /
lus ldan la bzhi dag dang nges par ldan te /
gsum po de dang rang nyid bsnan pas so / /
mig sogs dang ldan pa la lnga dang nges par ldan te /
lus ldan bzhi'i steng du rang nyid bsnan pas so / /
yid bde ldan yang lnga dang nges par ldan te /
bde ldan bzhi'i steng du rang nyid bsnan pas so / /
'o na bsam gtan gsum par skyes pa'i so skye bde ba dang ji ltar ldan zhe na /
ldan te /
bsam gtan gsum pa'i sas bsdus kyi bde ba nyon mongs can dang @# / /
ldan pa'i phyir /
sdug bsngal ldan la bdun dang nges par ldan te /
yid mi bde ma gtogs pa'i tshor ba bzhi lus srog yid dang ldan pas so / /
yid mi bde dang ldan par ma nges te /
'dod pa la 'dod chags dang bral ba'i 'dod pa'i gang zag bzhin /
mo 'i dbang po dang pho'i dbang po dang ldan pa la brgyad dang ldan pas khyab ste /
sdug bsngal ldan bdun po'i steng du rang rang bsnan pas so / /
sogs pa dang sogs lnga dang ldan pa la'ang brgyad dang ldan par nges te /
kun 'gro gsum gyi steng du rang nyid bsnan pas so / /
kun shes dang kun shes ldan pa'i dbang po dang ldan pa la bcu gcig dang des par ldan te /
gdags gzhi dgu'i steng du srog dang rang rang bsnan pas so / /
mi shes pa kun shes par byed pa'i dbang po dang ldan pa la dbang po bcu gsum dag dang des par ldan pas khyab ste /
gdags gzhi dgu'i steng du srog dang lus dang sdug bsngal dang rang bsnan pas so / /
gnyis pa ni /
nang gi dbang po nyung ba dang ldan pa la du dang ldan pa srid ce na /
dge rtsa chad nas med pa'i nang gi dbang po nyung ba dang ldan pa la dbang po brgyad dang ldan ba srid de /
tshor ba lnga lus srog yid kyi dbang po dang ldan pa srid pa'i phyir| gzugs med du skyes pa'i byis pa 'ang de bzhin du brgyad dang ldan pa srid de /
btang snyoms srog yid dge ba dad sogs lnga po rnams dang ldan pa srid pa'i phyir /
dbang po mang ba dang ldan pa la du dang ldan pa srid cen /
dbang po mang por ldan pa la dbang po bcu dgu dang ldan pa yod de /
gang ma gtogs na dri ma med pa gsum po rnams ma gtogs so / /
gang zag gang la ldan zhe na /
mtshan gnyis pa dge rtsa ma chad pa dbang po kun tshang ba zhig la'o / /
der ma zad 'phags pa chags bcas la'ang ldan no / /
gang ma gtogs na /
pho mo'i mtshan gang rung gcig dang dri ma med pa gnyis ma gtogs so / /
de yang thong lam pa yin na dri med phyi ma gnyis ma gtogs /
sgom lam pa chags bcas yin na dri med thog mtha' gnyis ma gtogs so / /
gnyis pa 'dus byas kyi tshes kyi skye tshul la /
dngos dang /
zhar la rgyu rkyen 'bras bu dang bcas pa bshad pa'o / /
dang po la /
gzugs can gyi skye tshul dang /
gzugs can ma yin pa'i skye tshul lo / /
dang po ni /
'dus byas rnams mtshan nyid tha dad pa bzhin du tha dad pa kho nar skye'am /
nges par lhan cig tu skye ba yod ce na /
lhan cig tu skye ba yod de /
spyir chos rnams gzhi lngas bsdus te /
gzugs dang sems dang sems byung dang ldan min 'du byed dang 'dus ma byas kyi gzhis bsdus pa'i phyir /
'dus ma byas la skye ba med bas chos gang dang yang lhan cig tu skye ba med la gzhan rnams kyi skye tshul la /
gzugs can gyi skye tshul dang /
gzugs can ma yin pa'i skye tshul gnyis su nges pas /
dang po la /
'dod khams na dbang po'i rdul med pa dang sga'i rdul med pa'i rdul khra rab bsags pa'i gong bu chung shos gcig kyang rdul rdzas brgyad dang lhan cig skye ste /
'byung ba bzhi dang gzugs dri ro reg rnams dang lhan cig skye pa'i phyir /
lus dbang dang ldan pa la de dang rdzas dgu lhan cig skye /
mig sogs dbang po gzhan dang ldan pa la de dang rdzas bcu lhan cig skye /
sgra dang ldan na de dang rdzas bcu gcig lhan cig skye| gzugs khams na dri ro gnyis med pas /
gzugs na dbang po med pa dang /
sgra med phra rab rdul rdzas drug /
lus dbang ldan la rdzas bdun no / /
dbang po gzhan ldan rdzas brgyad do / /
zhes bshad par bya'o / /
kho na re /
'o na rdul phra rab @# / /
bsags pa'i gong bu chung pa gcig la yang 'byung ba bzhi 'bral mi shes na /
gong bu kha cig sra bar dmigs pa dang /
kha cig gsher bar dmigs pa gang yin zhe na /
bye brag smra ba na re /
'gyur ba bzhi'i ? ngo bo'i sgo nas yin te /
dper na /
phye dang lan tshwa bsres pa'i ro bzhin /
yang na 'byung ba bzhi'i byed las yod pas res 'ga' mngon gyur du 'byung ba'i phyir na /
kha cig gsher ba dang /
kha cig sra bar dmigs pa yin zer /
mdo sde pa na re /
'byung ba bzhi'i sa bon yod pas yin gyi ngo bo'i sgo nas ma yin pa'i phyir na gsher ba dang sra bar dmigs pa 'thad zer /
rdul phra rab bsags pa'i gong bu chung ba gcig kyang rdzas brgyad dang lhan cig skye na /
rdzas de rdul gyi rdzas la rdzas su byas pa de gzung bar bya'am /
skye mched kyi rdzas la rdzas su byas pa gzung ba yin /
dang po ltar na grangs nyungs bar 'gyur te /
dbyibs kyi rdzas kyang yod pa'i phyir /
gnyis pa ltar na grangs mngas ? par 'gyur te /
'byung bzhi reg bya'i skye mched kyi nang du 'dus pa'i phyir zhe na /
skyon med de /
'byung bzhi rdul gyi rdzas su bzung /
'byung gyur bzhi skye mched kyi rdzas su bzung ba'i phyir /
de lta yin yang 'byung ba mang po yod pa de'i rigs las ma 'das pas| grangs mngas par thal ba'i skyon med do /
gnyis pa la /
bstan bshad gnyis /
dang po ni /
gzugs can gyi skye tshul de ltar yin na gzugs can ma yin pa'i skye tshul ji ltar yin zhe na /
sems dang sems byung nges par lhan cig skye ste /
de gnyis phan tshun lhan cig 'byung ba'i rgyu yin pa'i phyir te /
mdo las /
sems sas byung ba med par ni / /
sems ni nam yang mi 'byung ste / /
nyi ma dang ni 'od zer bzhin / /
des na de dag lhan cig 'byung / /
zhes gsungs pa'i phyir /
skye ba thams cad kyang rang 'dus byas du byas su mtshon pa'i mtshan nyid bzhi dang lhan cig 'byung ba dang /
thob bya'i chos rgyud du gtogs pa dag ni rang dang dus mnyam pa'i thobs dag dag dang lhan cig tu skye'i /
rang gi thob pa yin na thob bya'i chos dang lhan cig tu skye bsam khyab so / /
thob bya'i chos 'das pa lta bu la'ang rang gi thob pa rang dus na 'das ba sogs gsum yod pa'i phyir te /
dus gsum pa yi rnam pa gsum /
zhes gsungs pa'i phyir /
'am zhes pas thob bya'i chos rgyud du ma gtogs pa rnams ni thob pa dang lhan cig skye ba ma yin par bstan te /
thob bya'i chos rgyud du ma gtogs pa phal che ba la thob med pas so / /
'gog pa gnyis la ni thob pa yod kyang de gnyis la skye pa med pas ma smos so / /
gnyis pa la /
mtshungs ldan gyi skye tshul /
mtshungs ldan ma yin ba'i skye tshul lo / /
dang po la /
sde tshan du nges pa'i rab dbye /
ma nges pa dang bcas pa'i mtshungs ldan /
'dra ba lta bu'i khyad par /
tha dad lta bu'i gcig pa'o / /
dang po la /
bstan bshad gnyis /
dang po ni /
sems dang sems byung nges lhan cig /
ces gshad na sems 'byung de la du yod cen /
sde tshan du nges pa'i sems byung rnam pa lnga yod de /
sems kyi sa mang po ba dang /
la sogs ba dge ba'i sa mang po pa dang /
nyon mongs chen po'i sa mang po ba dang /
mi dge ba'i sa mang po pa dang /
nyong mongs chung du'i sa mang po la sogs pa tha dad pa rnams su yod pa'i phyir /
gnyis ba la lnga las dang po ni /
sems byung rnam lnga ste /
sa mang la sogs thad dang phyir /
zhes bshad na sems kyi sa mang po ba de la du yod cen /
tshor ba dang /
yul la la g.yo bar byed pa'i sems dpa' dang /
'du shes dang /
yul don gnyer gyi bdun pa dang /
yul dbang rnam @# / /
shes gsum 'dus nas yul la longs spyod pa'i reg pa dang /
chos rab tu rnam 'byed kyi blo gros dang /
dmigs pa ma brjed pa'i dran pa dang /
dmigs pa bye brag pa la sems gtod pa'i yid la byed pa dang /
dmigs pa la yon tan du 'dzin pa'i mos pa dang /
sems rtse gcig pa'i ting nge 'dzin chos can /
sems kyis mang po pa yin te /
sems thams cad la 'khor du 'byung ba'i sems byung yin pa'i phyir /
gnyis pa dge ba'i sa mang po pa ni /
sems nyon mongs pa dang nye ba'i nyon mongs pa las dang bar byed pa'i dad pa dang /
yon tan can la gces spras su byed pa'i bag yod dang /
sems las su rung ba'i shin tu spyangs pa dang /
sems phying rgor kyi dbang du mi 'gro bar lhun grub tu 'byung ba'i btang snyoms dang /
spyir btang snyoms la /
'du byed btang snyoms /
tshor ba btang snyoms /
tshad med btang snyoms gsum las 'di sda ma'o / /
ngo tsha shes pa dang /
khrel yod pa dang /
rtsa ba gnyis ni 'dod chags med ba dang zhe sdang med pa yin la /
de gnyis ni rang yul la rang stobs kyis chags pa med pa'i blo dang /
rang yul la rang stobs kyis sdang pa med pa'i rnam par zhugs pa'i blo'o /
gzhan la mtho b+tsham ? pa'i rnam par ma zhugs pa'i rnam par mi 'tshe ba dang /
dge ba la sems spro ba'i brtson 'grus chos can /
dge ba'i sa mang po ba yin te /
rtag tu dge ba'i sems thams cad kyi 'khor du 'byung gi /
gzhan gyi 'khor du mi 'byung ba'i sems byung yin pa'i phyir /
gsum pa nyon mongs chen po'i sa pa ni /
rmongs pa ma rig pa dang bag yod kyi mi mthun phyogs bag med dang /
brtson 'grus kyi mi mthun phyogs le lo dang /
dad pa'i mi mthun phyogs ma dang pa dang /
sems blong blong por byed pa'i rmugs pa dang /
phyir 'phro ba'i rgod pa chos can /
nyon mongs chen po'i sa pa yin te /
rtag tu nyon mongs can gyi sems thams cad la 'khor du 'byung gi /
gzhan gyi 'khor du mi 'byung ba'i sems byung yin pa'i phyir /
bzhi pa mi dge ba'i sa mang po pa ni /
khrel med dang /
ngo tsha med pa chos can /
mi dge pa'i sa mang po pa yin te /
mi dge ba'i sems thams cad gyi 'khor du 'byung gi /
gzhan gyi 'khor du mi 'byung ba'i sems byung yin pa'i phyir /
lnga pa nyon mongs chung ngu'i sa pa ni /
brnab sems dang gnod sems ma yin pa'i kun nas mnar sems pa'i khro ba dang /
khros pa'i rjes su kun nas mnar sems mang du byed pa'i khon du 'dzin pa dang /
sems drang po min pa'i gya gyur byed pa'i g.yo dang ni /
gzhan gyi phun tshogs la mi bzod pa'i phrag dog dang /
sdig pa la dam du 'dzin pa'i 'tshig pa dang /
nyes pa sped par byed pa'i 'chab pa dang /
chos dang zang zing sogs gzhan la mi gtong zhing gtong pa dang 'gal pa'i rnam par zhugs ba'i ser sna dang /
yon tan med bzhin du yin tan dang ldan par bcos nas gzhan 'brid par byed pa'i sgyu dang /
rgya gas pa dang /
gzhan la mtho 'tsham pa'i rnam 'tsho ? ni chos can /
nyon mongs chung ngu'i sa pa yin te /
spang bya'i sa ? kyis chung /
mtshungs ldan grogs kyis chung /
'byung sa rten gyis chung ba'i sems byung yin pa'i phyir /
dang po grub ste /
sgom spang tsam yin pa'i phyir /
gnyis pa grub ste /
yid kyi rnam shes tsam dang mtshungs ldan yin pa'i phyir /
gsum pa grub ste /
yid tsam la brten pa yin pa'i phyir /
gnyis pa ni /
sde tshan du nges pa lnga yod na /
sde tshan du ma nges pa'i sems byung du zhe na /
sde tshan du ma nges pa'i @# / /
sems byung brgyad yod de /
slob dpon dbyig bshes kyis /
rtog dang dpyod dang 'gyod pa dang / /
gnyid dang khong khro chags rnams dang / /
nga rgyal the tshom zhes bya ba / /
brgyad ni nges pa min par bshad / /
ces gsungs pa'i phyir| 'o na sems gang gi 'khor du ma nges pa dang bcas pa'i sems byung du 'byung zhe na /
'dod pa'i dge ba'i sems la ni sems las byung ba nyi shu rtsa gnyis 'byung ste /
sems yin pas sems kyi sa mang bcu /
dge ba'i sems yin pas dge ba'i sa mang bcu /
'dod sems yin pas rtog dpyod dang bcas pa 'byung ba'i phyir /
'dod pa'i sems la la dag tu 'gyod pa bsnan pas sems byung nyer gsum 'byung ngo / /
mi dge ba'i sems ni ma 'dres pa ma rig pa tsam dang mtshungs ldan dang /
lta ba ? tha ma gsum dang mtshungs ldan la'ang nyi shu 'byung ste /
sems kyi sa mang bcu /
nyon mongs chen po'i sa pa drug /
mi dge ba'i sa ba gnyis /
rtog d+ph+yod gnyis 'byung ba'i phyir /
lta ba bsnan pas nyer gcig mi 'byung ngam zhe na /
mi 'byung ste /
lta ba ni shes rab nyon mongs can yin la /
de 'dir sems kyi sa mang du bgrangs tshar ba'i phyir /
'dod chags khong khrong rgyal the tshom ste nyon mongs lhag ma bzhi dang /
khro sogs bcu dad| 'gyod pa dang ldan pa la ni nyi shu gcig 'byung ste /
sngar gyi nyi shu'i steng du rang rang bsnan bas so / /
lta ba dang po gnyis dang mtshungs ldan gyi bsgribs la lung du ma bstan pa'i sems la bco brgyad 'byung ste /
sems kyi sa mang bcu| nyon mongs chen po'i sa pa drug /
rtog dpyod gnyis 'byung pa'i phyir /
gzhan ma bsgribs lung ma bstan la bcu gnyis dag tu 'dod de /
sems kyi sa mang bcu /
rtog dpyod gnyis 'byung ba'i phyir /
gnyid ni dge mi dge lung ma bstan kun la 'khor du yod pa mi 'gal ba'i phyir /
gsal 'khor du gnyid yod pa la de bsnan no / /
ji ltar na /
gnyid bcas dge pa'i sems la ni / /
rtog dang dpyod dang '+cas pa'i phyir / /
sems las byung ba nyi shu gsum / /
la la dag tu 'gyod pa bsnan / /
lta dang ldan la nyi shu gcig /
nyon mongs bzhi dang phro sogs dang / /
'gyad pa dang ni nyi shu gnyis / /
bsgribs la bcu dgu lung ma bstan / /
gzhan la bcu gsum dag tu 'dod / /
ces sbyar ro / /
'dod pa na yod pa de dag las 'gyod gnyid mi dge ba rnams bsam gtan dang lo dag na med do / /
de na 'gyod pa med de /
'gyod pa yid mi bde dang mtshungs ldan yin la /
de na yid mi bde med pa'i phyir /
de na gnyid med de /
gnyid ni sems nang du sdud pa yin la /
bsam gtan dang por sems nang du sdud ba'i tshe ting nge 'dzin du 'gyur ba'i phyir /
de na mi dge ba med de /
de ma spangs par bsam gtan dang por mi skye ba'i phyir /
rtog pa'ang bsam gtan khyad par can na med de /
rtog pa la 'dod chags dang bral ba'i phyir /
de'i gong ma bsam gtan gnyis pa yan chad na dpyod pa'ang med de /
dpyod pa la 'dod chags dang bral nas spangs pa'i phyir /
yang zhe pas de na g.yo sgyu yang med par bstan te /
gang la gtso 'khor yod pa de na gtso bo 'khor ba ? sdu ba'i phyir /
g.yo sgyu yod la /
bsam gtan gnyis pa yan chad na gtso 'khor med pa'i phyir /
bsam gtan dang po man chad na gtso 'khor yod de /
rgyal rigs kyi 'khor /
bram ze'i 'khor /
khyim bdag gi 'khor /
dge sbyong gi 'khor /
rgyal chen ris bzhi pa'i 'khor /
sum cu rtsa gsum pa'i 'khor /
bdud kyi 'khor /
tshangs pa'i 'khor zhes bshad pa'i phyir /
gsum pa ni /
'jig rten na ngo tsha med pa dang khrel med pa zhes gcig @# / /
lta bur gleng na de gnyis don gcig gam tha dad ce na /
don tha dad de /
yon ten dang yon tan can la ma gus pa ni ngo tsha med pa dang /
khrel med ni kha na ma tho ba la 'jigs par mi lta ba yin pa'i phyir /
sde pa kha cig /
rang la ltos nas mi dge ba la mi 'dzem pa ni ngo tsha med pa dang /
gzhan la ltos nas nyes pa la mi 'dzem pa ni khrel med yin la /
de gnyis las bzlog pa ni ngo tsha yod pa dang khrel yod yin no zhes zer /
'jig rten na dga' ba dang gus pa zhes gcig pa lta bur gleng na de gnyis don gcig gam tha dad ce na /
don tha dad de /
dga' ba ni dad pa dang /
gus pa nyid ngo tsha shes pa yin pa'i phyir /
spyir dga' ba la nyon mongs can dang /
de ma yin pa gnyis yod de /
dang po ni rang gi bu dang chung ma la dga' ba lta bu'o / /
gnyis pa ni ston pa dang bla ma dang yon tan can la dga' ba lta bu'o / /
dga' ba dang dad pa la gang zag dang chos la dmigs pa'i dga' dad gnyis /
de re re la mu bzhi bzhi yod de /
chos la dmigs pa'i dga' ba yin la dad pa ma yin pa ni chos la dmigs pa'i dga' ba nyon mongs can lta bu /
dad pa yin la dga' ba ma yin pa ni sdug kun la yid ches pa'i dad pa lta bu /
gnyis ka yin pa 'gog lam la yid ches pa'i dad pa lta bu /
gnyis ka ma yin pa ni de las gzhan pa ngag go /
gang zag la dmigs pa'i dga' ba yin la dad pa ma yin pa ni rang gi bu dang chung ma la dga' ba lta bu /
dad pa yin la dga' ba ma yin pa ni gzhan gyi mkhan po la dad pa lta bu /
gnyis ka yin pa ni rang gi mkhan po la dga' ba lta bu /
gnyis ka min pa ni gzhan lta bu'o / /
gang zag la dmigs pa'i dga' ba dang gus pa de gang na yod cen /
'dod pa dang gzugs khams na yod kyi g+thugs gzugs med na med de /
gzugs med kyi gang zag rnams phan tshun yul ma yin pa'i phyir /
rtog pha ni rtsing ba'i rnam pa can dang /
dpyod pa ni zhib pa'i rnam pa can nyid do / /
'o na sems gcig gi 'khor du rtog dpyod gnyis cig cang mi 'byung bar thal /
sems gcig nyid rtsing zhib 'gal ba'i phyir zhe na /
skyon med de /
mar gsar pa chu grang gi nang du bzhag pa la nyi ma'i 'od zer phog pa'i tshe chu grang gis ha cang 'khyag par mi byed nyi mas ha cang 'ju bar mi byed pa bzhin du| rtog pas ha cang rtsing bar mi byed dpyod pas ha cang zhib par mi byed pa'i phyir /
mdo sde pa na re /
brtags shing dpyad nas smra'i /
rnam par ma brtags rnam par ma dpyad par tshig tu mi smra bas zhes 'byung bas /
don gyi ngo bo dang khyad par rjod pa'i tshig kun nas slang ba'i blo gnyis rtog dpyod yin no / /
sems tsam pa na re /
sems pa'am shes rab la brten nas yid kyi dpyod pa kun tu rtsol bar byed pa dang so sor nges par byed pa gnyis rtog dpyod yin te /
dper na /
rdza bum 'di rnams kyi nang nas gang sra snyam pa dang /
'di sra bar 'dug snyam du nges pa lta bu'o / /
des na sems gcig gi 'khor du rtog dpyod gnyis 'byung ba yin no / /
'o na bsam gtan dang po yan lag lnga ldan du bshad pa dang dag lo zhe na /
mi 'gal te /
de ni rgyun la dgongs kyi skad cig ma la ma ni pa'i phyir zhes zer ro / /
nga rgyal ni sems khangs pa'i rnam pa can dang /
rgyag pa ni rang gi chos tshe ring ba sogs la chags pa'i sems ni yongs su gtungs pa'o / /
bzhi ba ni /
sems dang yin dang rnam shes tha dad pa lnga bur gleng na don gcig gam tha dad ce na /
don gcig yin te /
ming gi rnam grangs yin pa'i phyir /
de yang bye brag smra ba ltar na /
dge mi dge 'byed par @# / /
byed pas na sems /
yul shes pa na yid /
dmigs pa rnam par shes bas na rnam par shes pa zhes zer ro / /
mdo sde pa na de /
dge mi dge'i bag chags sog par byed pas na sems /
rten gyi cha nas yid /
brten pa'i cha nas rnam par shes pa zhes zer /
sems tsam pa kha cig /
sems ni kun ga zhi'i rnam shes te / /
dar 'dzin pa ni yid yin no / /
yul la so sor rnam rig pa /
rnam par shes pa dag tu 'dod / /
ces zer ro / /
der ma zad sems sems byung dang /
rten bcas dang /
dmigs bcas dang /
rnam bcas dang /
mtshungs par ldan pa'ang don gcig yin te /
ming gi rnam grangs yin pa'i phyir| de yang dbang po la brten pas na rten bcas /
yul 'dzin pas na dmigs bcas /
bye brag re re nas 'dzin pas na rnam bcas mnyam par 'dzin pas na mtshungs ldan no / /
mtshangs par ldan pa'ang rnam pa lnga yod de /
rdzas /
rten /
dmigs pa /
rnam pa /
dus mtshungs pa rnams su yod pa'i phyir /
! /
gnyis pa mtshungs ldan ma yin pa'i skye tshul la /
bstan /
bshad /
don bsdu ba'o / /
dang po ni /
mtshungs ldan gyi skye tshul de ltar yin na /
mtshungs ldan ma yin pa la du yod ce na /
mtshungs par mi ldan pa'i 'du byed chos can /
bcu bzhi yod de /
thob ma thob gnyis dang /
skal mnyam dang 'du shes med pa dang /
snyoms 'dug rnam pa gnyis dang /
srog dang mtshan nyid rnams dang ni ming gi tshogs la sogs pa rnams su yod pa'i phyir /
yang zhes pas /
dge 'dun dbye na ni mi 'phrod pa'i rang bzhin ldan pa ma yin chos / /
zhes pa yang sdud par bstan to / /
gnyis pa la bdun /
thob ma thab /
skal mnyam /
'du shes med pa po /
snyoms 'jug gnyis /
srog /
mtshan nyid /
rjod byed bshad pa'o / /
dang po la /
dngos dang /
de'i khyad chos bshad pa'o / /
dang po ni /
mi ldan pa yi 'du byed rnams / /
thob dang mthob ces bshad na /
thob mthob de gang zhe na /
thob pa ni thob bya'i chos de gang zag de la ldan par byed pa'i rdzas yin no / /
thob pa ni gnyis te /
rnyed pa dang /
thob nas ldan pa'o / /
rnyed pa la yang ma thob pa las rnyed pa dang /
nyams nas rnyed pa'o / /
dang po ne zag med skad cig dang po skyes pa'i tshe de'i thob pa dang thob pa'i thob pa lta bu'o / /
skad cig gnyis pa phan chad ni thob nas ldan pa yin no / /
nyams nas rnyed pa ni 'dod pa'i gang zag gi rten la bsam gtan gyis sa bsdus pa'i dge ba skyes pa'i cho de'i thob pa dang thob pa'i thob pa 'byung ba lta bu'o / /
de'i skad cig gnyis pa phan chad ni thob nas ldan pa yin no / /
gzhan yang so so skye bo rnams la thog ma med pa nas srid rtse'i nyon mongs thob nas ldan pa yin gyi rnyed pa ni ma yin te /
mthob pa las rnyed pa dang nyams nas rnyed pa gang yang ma yin pa'i phyir /
dgra bcom pa nyams nas srid rtse'i nyon mongs skyes pa'i cho nyams pa las rnyed pa dang /
thob nas ldan pa gnyis ka yod de / /
kha cig /
thob pa dang ldan pa dang rnyed pa ming ? gi rnam grangs yin te /
kun shes byed pa'i dbang ldan la /
bcu gsum dag dang ldan pa yin / /
zhes gsungs pa'i phyir zhes zer /
ma thob pa ni thob bya'i chos gang zag de la mi ldan par byed pa'i rdzas so / /
de la'ang gnyis te /
ma rnyed pa dang /
mi ldan pa'o / /
dang po la /
mthob pa las ma rnyed pa dang /
nyams nas ma rnyed pa'o / /
dang po ni mi slob lam @# / /
skad cig dang po skyes pa'i cho srid rtse'i nyon mongs pa'i ma thob pa lta bu'o / /
gnyis pa ni bsam gtan las nyams pa'i skad cig dang po'i cho /
de'i ma thob pa lta bu'o / /
de'i skad cig gnyis pa phan chad dang /
so so skye bo la zag med kyi lam ma skyes pa'i tshe /
de'i ma thob pa ni mi ldan pa'o / /
thob pa rdzas su yod pa'i rgyu mtshan ce zhe na /
bye brag smra ba na re /
thob pa rdzas su yod de /
mdo las /
mi slob pa'i chos bcu so sor bskyed cing thob la /
kun tu ldan pas na yan lag lnga rnam par spangs pa'i dgra bcom par 'gyur ro / /
zhes gsungs pa'i phyir zhe na /
slob dpon na re /
'khor los sgyur rgyal la rin po che sna bdun gyi thob pa yod par thal /
'khor los sgyur ba'i rgyal po ni rin po che sna bdun dang ldan pa yin no / /
zhes gsungs pa'i phyir zhes gsung /
gzhan yang /
thob pa zhes bya ba ci zhig yin zhes bris pas /
thob pa ni thob bya'i chos de skye ba'i rgyu yin zhe na /
'gog pa gnyis kyi thob pa med par thal /
de gnyis skye ba med pa'i phyir /
'on te chos de dang lhan cig skyes pa'i thob pa ni /
thob bya'i chos kyi rgyu yin zhe na /
skye ba dang skye ba'i skye ba khas blangs ba don med par thal /
'dod pa'i phyir /
thob pa de 'jog byed kyi rgyu yin te /
zag med kyi lam gyi thob pa yang rang kyi sgo nas skye 'phags su 'jog pa'i phyir /
de lta min na 'phags pa mnyam pa zhag las langs nas /
'jig rten pa'i yid mngon du mdzad pa'i tshe /
zag med kyi lam gyi thob pa dang /
zag med kyi lam mngon du gyur pa med pas /
'phags par mi 'thod do zhe na| skyon med de /
zag med kyi lam gyi thob pa med kyang /
nyon mongs pa'i sa pon spangs pa'i sgo nas 'phags par 'jog pa'i phyir /
thob pa ni rang rgyud du gtogs pa'i yin gyis /
gzhan rgyud kyi ma yin te /
gzhan rgyud kyi thob pa de las gzhan la 'byung na ha kyang thal pa'i phyir ro / /
de yang rgyud kyis bsdus pa'i yin gyi /
rgyud kyis ma bsdus pa'i 'dus byas rnams kyi thob pa med de /
de ni rang gzhan gyi thun mong ba yin la /
thob pa ni gang dang yang thun mong ba ma yin pa'i phyir| thams cad du nges sam zhe na /
de ni 'dus byas kyi dbang du byas kyi /
'dus ma byas lam nges te /
'gog pa gnyis rgyud kyis ma bsdus kyang / /
gnyis kyi dgag bya rgyud kyis bsdus pas /
'gog pa gnyis kyi thob pa yod cing rang rgyud kyis bsdus so / /
ma thob pa yang rang rgyud du gtogs pa dang rgyud kyis bsdus pa'i yin gyi /
gzhan rgyud kyi thob pa dang /
rgyud kyis ma bsdus pa rnams kyi thob pa med de /
gang la thob pa med pa de la ma thob pa yang med do zhes bya ba ni rang gi grub pa'i mtha' yin pa'i phyir /
gnyis pa la /
thob pa'i khyad chos /
mthob pa'i khyad chos so / /
dang po ni /
thob bya'i chos dus gsum pa'i thob pa yang dus rnam pa gsum ste /
thob bya'i chos 'das pa lta bu gcig la yang /
de'i thob pa 'das ma 'ongs da ltar ba gsum yod pa lta bu /
thob bya'i chos dge ba la de'i thob pa dge ba dang /
la sogs pa thob bya'i chos mi dge ba'i thob pa mi dge pa dang /
lung ma bstan gyi thob pa lung ma bstan yin no / /
thob bya'i chos khams gsum po der gtogs pa rnams kyi thob pa yang rang gi khams su gtogs pa yin te /
dper na /
'dod pa'i rten can gyi gang zag gi rgyud la 'dod pa'i chos kyi thob ba skyes pa'i tshe de 'dod khams su gtogs /
de'i rgyud la gzugs kyi chos kyi thob pa skyes pa'i tshe de gzugs khams su gtogs /
gzugs med kyi chos kyi thob pa skyes pa'i tshe de gzugs med khams su gtogs pa dang /
gzugs kyi rten can gyi gang zag gi rgyud la'ang de bzhin yin pa'i phyir /
gzugs kyi rten can la 'dod pa' ? chos kyi thob pa @# / /
gang skye zhe na /
'dod pa'i sbrul sems kyi thob pa skye /
gzugs med kyi rten la khams 'og ma gnyis kyi chos kyi thob pa skye ba med la /
gzugs med kyi chos kyi thob bskyes pa'i tshe de gzugs med khams su gtogs pa yin no / /
thob bya'i chos khams su ma gtogs pa 'gog pa gnyis dang lam bden rnams yin la /
de'i thob pa 'dod khams su gtogs pa dang /
gzugs su gtogs pa dang /
gzugs med khams su gtogs pa dang /
khams su ma gtogs pa dang rnam pa bzhi yod de /
so sor brtags min gyi 'gog pa'i thob pa ni khams gsum du gtogs /
so sor brtags 'gog gi thob pa zag bcas ni khams gauang ma gnyis su gtogs /
de'i thob pa zag med dang /
lam bden gyi thob pa khams su ma gtogs pa yin pa'i phyir /
slob pa'i thob pa slob pa dang /
mi slob pa'i thob pa mi slob pa yin la /
de gnyis rtogs sla bas rtsa bar dngos su ma gsungs so / /
thob bya'i chos slob pa yang ma yin mi slob pa yang ma yin pa ni /
'gog pa gnyis dang zag bcas rnams yin la /
de'i thob pa de la slob pa dang mi slob pa dang slob pa yang min mi slob pa yang min pa rnam pa gsum yod de /
slob pa'i so sor brtags 'gog gi thob pa slob pa dang /
mi slob pa'i so sor brtags 'gog gi thob pa mi sleb pa dang /
so sor brtags 'gog thob pa zag bcas dang /
so sor brtags min gyi 'gog pa'i thob pa dang /
zag bcas kyi thob pa rnams slob pa yang min mi slob pa yang ma yin pa'i phyir /
mthob grangs gi thob pa mthong spang dang /
sgom spang gi thob pa sgom spang yin la /
thob bya'i chos spang bya ma yin pa 'gog pa gnyis dang lam bden yin la /
de'i thob pa de la sgom spang dang spang bya ma yin pa gnyis su 'dod de /
so sor brtags 'gog gi thob pa zag bcas dang /
so sor brtags min gyi 'gog pa'i thob pa sgom spang dang /
so sor brtags 'gog gi thob pa zag med dang /
lam bden gyi thob pa spang bya ma yin pa'i phyir /
dus gsum pa yi rnam pa gsum /
zhes pa de thams cad la nges sam zhe na /
ma bsgribs la lung du bstan pa ma yin pa'i thob pa lhan cig skye'i /
snga phyir skye ba med de /
stobs chung ba'i phyir /
de ma bsgribs lung ma bstan thams cad du nges sem zhe na /
lha'i mig dang /
rna ba'i mngon shes dang /
sprul ba'i sems dus gsum pa yod pa ma gtogs te /
sbyor bas bsgrub dgos pas stobs dang ldan pa'i phyir /
gzugs khams gyi bsgribs pa'i gzugs kyi thob pa'ang lhan cig skye ba yin gyi /
snga phyir skye ba med de /
ngo bo bam po yin pas blun pa dang /
kun slong stobs chung bas stobs chung bar stobs chung bar bzhag pa'i phyir /
'dod pa na dge mi dge'i gzugs kyi sngar thob pa skye ba med de /
bem po yin pa dang /
sems kyi rjes 'brang ma yin pa'i phyir /
gnyis pa ni /
dge la sogs kyi dge la sogs zhes bshad pa ma thob pa la'ang nges sam zhe na /
ma thob pa ni ma bsgribs lung ma bstan yin gyi /
dge ba ma yin te /
dge rtsa chad pa'i rgyud la'ang yod pa'i phyir /
nyon mongs can min te /
'dod chags dang bral ba'i rgyud la 'ang yod pa'i phyir| dus gsum pa yi rnam pa gsum / /
zhes pa ma thob pa lngar des sam zhe na /
thob bya'i chos 'das pa dang ma skyes pa'i ma thob pa dus rnam pa gsum ga yod kyi /
thob bya'i chos da ltar ba'i ma thob pa da ltar ba med de /
thob bya'i tshos ji ltar stobs chung yang de'i thob pa dang lhan cig skye ba'i phyir /
'dod pa la sogs pa'i khams gsum du gtogs pa'i chos kyi ma thob pa dang /
dri ma med pa'i chos 'gog lam gnyis kyi ma thob pa'ang khams gsum du gtogs te /
'dod @# / /
pa'i gang zag gi rgyud la chos gang gi ma thob pa skyes kyang 'dod par gtogs /
gzugs kyi gang zag gi rgyud la chos gang gi ma thob pa skyes kyang gzugs su gtogs /
gzugs med kyi gang zag gi rgyud la chos gang gi ma thob pa skyes kyang gzugs med khams su gtogs pa'i phyir /
lam bden gyi thob pa lam bden yin pa bzhin du /
lam bden gyi ma thob pa yang lam bden yin nam zhe na /
min te /
lam bden gyi ma thob pa so so'i skye bor 'dod kyis /
'phags pa ma yin pa'i phyir /
lam bden gyi ma thob pa de gang gis nyams par 'gyur zhe na /
lam bden de thob pa dang /
sa gong 'og 'phos nas ni rnam par nyams par 'gyur ro / /
'on thob pa'i thob pa dang /
ma thob pa'i ma thob pa sogs yod dam zhe na /
yod do / /
yod na thug med du 'gyur zhe na /
dug gcig gi dbang du byas nas thug med du 'gyur zer ram /
dus snga phyi'i dbang du byas nas 'gyur zer /
dang po ltar na /
mi 'gyur te /
chos dge ba lta bu zhig skye ba'i tshe na /
de'i thob pa des thob bya'i chos dang /
thob pa'i thob pa gang zag de la ldan par byed /
thob pa'i thob pa des thob pa gang zag de la ldan par byed pa'i phyir /
gnyis pa ltar na /
'dod de /
chos dge ba lta bu zhig skye ba'i cha na /
de'i thob pa dang thob pa'i thob pa lhan cig skye /
de'i skad cig gnyis pa la gsum po thob bya'i chos su byas nas /
de'i thob pa gsum dang /
thob pa'i thob pa gsum ste drug lhan cig skye /
skad cig gsum pa la dgu po thob bya'i chos su byas nas /
de'i thob pa dgu dang thob pa'i thob pa dgu lhan cig skye ba la sogs pa yin pa'i phyir /
ma thob pa ni thob bya'i chos dang mi ldan na /
ma thob pa'i ma thob pa skye'i gzhan med de /
thob bya'i chos dang ldan mi ldan gnyis su nges pa'i phyir /
gnyis pa ni /
skal mnyam zhes bshad na /
de gang zhe na /
skal mnyam zhes bya ba ni /
sems can rnams spyod pa dang bsam pa dang rang bzhin 'dra bar byed pa'i rdzas so / /
dbye na /
tha dad dang /
tha dad min pa gnyis /
phyi ma ni sems can tsam du 'dra bar byed pa'i rdzas shig go /
sems can thams cad la skal mnyam gyi rdzas re re yod pas /
rdzas tha dad kyang rigs gcig pas /
tha dad ma yin pa zhes brjod do / /
dang po ni lha dang mi dang dge tshul sogs nang phan tshun 'dra bar byed pa'i rdzas zhig go /
skal mnyam rdzas su yod pa'i rgyu mtshan ci yin zhe na /
de'i rgyu mtshan yod de /
de dag la sgra blo mthun par 'jug pa'i phyir dang /
mdo las /
rgya la gal te mi rnams dang skal ba mnyam par skyes na yang /
zhes gsungs pa'i phyir| slob dpon na re /
phyi rol gyi sa lu sogs la'ang skal mnyam gyi rdzas yod par thal /
de dag la sgra blo mthun par 'jug pa'i phyir /
rgya la gal te zhes sogs kyang de'i sgrub byed du mi rud ste /
de ni mir skyes pa'i 'du byed tsam 'dra pal dgongs pa'i phyir /
gzhan yang /
bye brag pa'i gzhung btsugs pa yin te /
gsal ba las rdzas tha dad pa'i spyi khas blangs pa'i phyir ro / /
zhes gsung ngo / /
gsum pa ni /
'du shes med snyoms 'jug /
ces bshad na /
'du shes med pa pa de ji lta bu zhe na /
'du shes med pa ba ni /
'du shes med par skyes pa'i gang zag gi rgyud la sems dang sems byung rnams 'gog par byed ba'i rdzas shig go /
yun ji srid cig tu 'gog ce na /
gdags par /
bskal pa chen po lnga brgya'i bar du'o| /
thams cad du nges sam zhe na /
ma nges te /
sgra mi snyan ma gtogs pa dus ma yin par 'chib yod pa'i phyir /
de'i rgyud la sems gtan nas med dam zhe na /
yod de /
skye ba dang /
'chi ba'i tshe sems mngon du 'gyur pa'i phyir /
zhes @# / /
gsung| 'du shes med pa pa de byung ba gsum gyi nang nas gang yin zhe na /
'du shes med pa'i snyoms 'jug bsgoms pa'i rnam smin yin te /
de bsgoms pa las 'du shes med pa'i sems can du skye ba'i phyir /
sems can de gang na gnas zhe na /
'bras bu che ba'i phyogs gcig na gnas kyi gnas gzhan med de /
dper na tshangs pa chen po de la tshangs pa mdun na 'don las gnas gzhan med pa bzhin no / /
'du shes med pa'i sems can de phyi ma la gang du skye zhe na /
de phyi ma la 'dod par skye ste /
de tshe snga mar 'du shes med pa'i snyoms 'jug bsgoms pa'i nus pa zad cing /
tshe 'dir sems med pas las gsar du ma bsags pa'i phyir /
phyi ma la 'dod par skye ba'i rgyu mtshan yod de /
de'i rgyud la phyi ma la 'dod par skye ba'i lan grangs gzhan la myong 'gyur gyi las yod pa'i phyir /
dper na /
byang sgra mi snyan pa de phyi ma la 'dod par skye ba bzhin no / /
bzhi pa la /
'du shes med pa'i snyoms 'jug bshad| 'gog pa'i snyoms 'jug bshad /
de gnyis kyi rten thun mong du bshad pa'o / /
dang po ni /
'du shes med pa pa de bzhin du /
'du shes med pa'i snyoms 'jug ces bya ba de yang /
snyoms par zhugs nas ma lngas kyi par du sems sems byung 'gog par byed pa'i rdzas so / /
de sa gang gis bsdus zhe na /
bsam gtan gyi tha ma bzhi par gtogs te /
'di bsgoms pas bsam gtan bzhi bar skye ba'i phyir /
yid byed dam kun slong ji lta bus snyoms par 'dug ce na /
'khor ba las yid nges par 'byung ba thar pa 'dod pas yin te /
'du shes med pa la thar ba dang /
'du shes med pa'i snyoms 'jug la thar lam du 'du shes nas snyoms par 'jug pa'i phyir /
dge ma dge lung ma bstan gang yin zhe na| kun slong gi sgo nas dge ba yin te /
'du shes med pa'i snyoms 'jug la thar lam du 'du shes pa'i phyir /
myong 'gyur gsum gyi nang nas gang yin zhe na /
skyes nas myong 'gyur yin te /
'di bsgoms pa la brten nas gyi ma la 'du shes med pa'i sems can du skye ba'i phyir /
dper na /
byang sgra mi snyan pa phyi ma la 'dod lhar skye bar nges pa bzhin /
gang zag gang gi yin zhe na /
so skye'i snyoms 'jug yin gyi 'phags pa'i ma yin te /
'di bsgoms pa las 'du shes med pa'i sems can du skye ba gang zhig /
'phags pas de rnam par ltung ba ngan song gi gnas lta bur gzugs pa'i phyir /
'phags pa'i rgyud la bsam gtan pa zhi pa'i sas bsdus kyi dge ba skyes pa'i tshe /
de'i thob pa dus gsum pa yod pa ltar /
'di'i thob pa dus gsum pa yod dam zhe na /
'di'i dus gcig pa'i thob pa skye ba yin gyi /
snga phyir 'byung ba med de /
sems med yin pa dang /
mngon par brtson pa dang bcas te bsgrub dgos pa'i phyir /
gnyis pa ni /
'gog pa'i snyoms 'jug ces pa'ang 'du shes med pa bde bzhin du /
mtshungs ldan 'gog byed kyi rdzas nyid yin no / /
yid byed ji lta bus snyoms par gzugs ce na /
tshe 'di la bde bar gnas pa'i don du 'jug pa yin no / /
sa gang gis bsdus zhe na /
srid rtser skyes pa'i sas bsdus pa yin te /
'di bsgoms pas srid rtser skye ba'i phyir dang /
khams gsum gyi sems phra ba srid rtse'i sems yin la /
de yang ches phra bar byas pa'i 'jug thogs su 'gog pa la snyoms par 'jug pa'i phyir /
dge mi dge lung ma bstan gang yin zhe na /
kun slong gi sgo nas dge ba yin te /
mthong chos la bde bar gnas pa'i ched du snyoms par 'jug pa'i phyir /
myong 'gyur gsum po gang yin zhe na /
skyes nas @# / /
myong 'gyur dang /
lan grangs gzhan gnyis su myong 'gyur dang /
rnam smin myong bar ma nges pa gsum yod de /
rim pa bzhin 'gog pa'i snyom pa 'jug sgom pa'i cho de'i phyi ma la srid rtser skye ba dang /
de sgom pa'i tshe phyim de'i yang phyi ma phan chad la der skye ba dang /
tshe 'di la mya ngan las 'da' ba gsum yod pa'i phyir /
skye 'phags gang gi yin zhe na /
'phags pa'i yin gyi so skye'i ma yin te /
'jig rten las 'das pa'i lam gyi stobs kyis 'thob dgos pa'i phyir /
gang gis 'thob ce na /
sbyor bas 'thob kyi 'dod chags dang bral bas 'thob pa ma yin te /
sems med kyi snyoms 'jug gang zhig /
sngar 'khor bar 'dris ma myong pa'i chos yin pa'i phyir /
'on kyang thub pa'i 'gog pa'i snyoms 'jug de byang chub zad pa shes pa brnyes nas thob pa yin gyis /
sbyor bas thob par bya ba ma yin te /
thub pa la sbyor ba las byung ba'i chos cung zad kyang mi mnga' ba'i phyir /
de la kha che'i nub phyogs na gnas pa'i bye brag smra ba kha cig na re /
gnas brten nye srungs kyi lugs kyi bstan bcos las /
de bzhin gshegs pas dang por 'gog pa'i snyoms 'jug bskyed nas zad pa shes pa bskyed par mdzad do / /
zhes gsungs pa'i rjes su 'brangs nas /
srid rtse'i sems thob pa'i byang chub sems dpa' des /
dang por bsam gtan bzhi pa'i dngos gzhi la brten nas mthong lam bskyed /
de nas srid rtse'i sems mngon du byas nas 'gogs pa snyoms pas zhugs| de las langs nas bsam gtan bzhi pa'i dngos gzhi la brten nas zad pa shes pa bskyed par mdzad do zhe na /
byang sems de sangs ma rgyas pa'i dang por 'gog pa'i snyoms 'jug mngon du byas pa ma yin par thal /
des zag pa med pa'i lam skad cig ma sum cu rtsa bzhi bar ma chad du bskyed nas /
byang chub zad pa shes pa thob pa'i phyir /
skad cig ma sum cu rtsa bzhi gang zhe na /
bden pa mngon par rtogs pa skad cig ma bcu drug /
srid rtse'i nyon mongs spong bar byed pa'i bar chad med lam dgu /
rnam grol lam dgu'o / /
kho na re /
zad med kyi lam bar ma chad du bskyeng pa rtags ma grub ste /
bar du 'gog pa la snyoms par zhugs pa'i phyir zhe na /
'o na byang sems de bsam pa mi brtan pa ldang ba can yin par thal /
des byang chub ma thob kyi bar du zag med kyi lam las ldang par mi bya'o snyam du dgongs pa gang zhig /
par du 'jig rten pa'i lam mngon du byas pa'i phyir /
'dod mi nus te /
bsod nams dang ye shes kyi tshogs yang dag par bsags pas dam bca' brtan pa yod pa'i phyir zhe na /
nyi 'og pa na re /
byang sems de bsam pa sdang ba can ma yin mod /
des byang chub ma thob kyi bar du zag med kyi lam las ldang bar mi bya'o snyoms du dgongs pa min gyi /
byang chub ma thob kyi bar du skyil krung bshigs par mi bya 'o snyam du dgongs pa yin te /
ston thog gcig la don thams cad mngon du 'gyur ba'i phyir /
zhes zer /
gsum pa ni /
'gog pa'i snyoms 'jug de gang gi rten la mngon du byed ce na /
gnyis ka 'dod pa dang gzugs kyi rten can yin gyi /
'du shes med pa'i snyoms 'jug gzugs med kyi rten la mngon du byed pa ma yin te /
de bsam gtan bzhi pa'i sas bsdus yin pa'i phyir /
'gog pa'i snyoms 'jug gzugs med kyi rten la mngon du byed pa ma yin te /
gzugs med khams su gzugs med la mtshungs ? ldan thams cad bkag na /
ldan min 'du byed pa 'ba' zhig gis gnas par mi nus pas /
de ma thag mya ngan las 'da' bar 'gyur @# / /
ba'i skyon yod pa'i phyir /
'o na de gnyis la khyad par ci yod ce na /
'gog pa'i snyoms 'dug dang por mi'i nang du skyed de /
mi de tshor 'du rags pas skyo ba skye sla zhing blogs la ba'i phyir /
phyis ni gzugs kyi rten la skyod pa yod do / /
'du shes med pa'i snyoms 'jug de dang por gzugs gyi rten la skyed par byed do / /
'di tshor 'du rags pa zhi ba'i phyir du ma yin gyi /
'du shes med pa'i snyoms 'jug la thar lam du 'du shes nas 'jug pa'i phyir /
lnga pa ni /
srog dang zhes bshad na /
srog de gang zhe na /
srog ni tshe yin te /
gdags pa'i bstan bcos las /
srog gang zhe na /
khams gsum pa'i tshe 'o /
? /
zhes gsungs pa'i phyir tshe gang zhe na /
tshe ni drong ? dang rnam shes kyi rten byed pa gang yin pa'o / /
de yang 'dod pa dang gzugs su drod dang rnam shes gnyis ka'i rten yin la /
gzugs med khams su ni rnam shes kho na'i rten yin no / /
tshe'i rten gang yin zhe na /
drod dang rnam shes so / /
mdo sde pa na re /
tshe dang drod dang rnam shes ldog pa med par thal /
phan tshun rten yin pas tshe ma log par drod dang rnam shes mi ldog /
de gnyis ma log par tshe mi ldog pa'i phyir zer /
bye brag smra bas skyon de spang bar 'dod nas /
drod dang rnam shes tshe'i rten ma yin gyi /
sngon gyi las tshe'i rten yin te /
sngon gyi las kyis ji ltar 'phangs pa ltar tshe gnas pa'i phyir /
'o na las de rnam shes kyi rten ma yin pa'i rgyu mtshan ci yin zhe na /
ma yin te /
yin na rnam shes de rnam smin du 'gyur ba las /
rnam shes la dge mi dge du ma yod pa'i phyir /
'o na tshe zad pa kho na ma 'chi 'am zhe na /
'di la mu bzhi yod de /
tshe zad la bsod nams ma zad par 'chi ba ni /
tshe rnam par smin pa'i las zad /
longs spyod ? rnam par smin bar 'gyur ba'i las ma zad pa lta bu'o / /
tshe ma zad la bsod nams zad nas 'chi ba ni /
tshe rnam smin gyi las ma zad par longs spyod rnam smin gyi las zad nas 'chi ba lta bu'o / /
gnyis ka yin pa ni /
tshe dang bsod na mas rnam smin gyi las gnyis ka zad nas 'chi ba lta bu'o / /
gnyis ka ma yin pa ni /
tshe rnam par smin par 'gyur ba'i las dang /
longs spyod rnam par smin par 'gyur ba'i las gnyis ka ma zad par dus ma yin par 'chi ba lta bu'o / /
drug pa ni /
mtshan nyid dag ni /
skye ba dang rga ba dang gnas pa dang mi rtag pa nyid do / /
de yang chos de 'dus byas su mtshon pas na mtshan nyid /
skye ba ni skye bar byed pa dang /
rga ba ni rgas par byed pa dang /
gnas pa ni gnas par byed pa dang /
mi rtag pa ni 'jig par byed pa'o / /
mtshan nyid bzhi yod na /
mdo las /
gsum po 'di dag ni 'dus byas kyi mtshan nyid yin te /
'dus byas skye bar yang mngon /
'jig par yang mdon /
gnas pa las gzhan du 'gyur bar yang mngon /
zhes gsungs pa ji ltar yin zhe na| bya brag smra pa na re /
sems can rnams 'khor ba la skyo ba bskyed pa'i phyir du /
gnas pa dngos su ma gsungs pa yin gyi /
gnas pa med pa ma yin no zer /
kha cig /
gnas pa yang bstan te /
gnas pa las gzhan du 'gyur bar mngon zhes gnas pa gzhan 'gyur dang sprel nas bstan te /
de de dang sprel nas bstan pa la dgos pa gang yod ce na /
yod de /
gnas pa chags pa'i gzhi yin la /
de la chags pa med pa bya ba'i ched yin pa'i phyir /
zhes zer /
skye ba la sogs pa yang 'dus byas yin pas skye ba sogs gzhan yod dam zhe na /
yod pa yin te /
skye ba sogs de dag la yang skye ba'i skye ba la sogs pa yod pa'i phyir /
skye ba'i skye ba sogs kyang 'dus byas yin pas skye ba sogs @# / /
yod dgos la /
de ltan thug med du 'gyur zhe na /
mi 'gyur te /
bum pa lta bu zhig skye ba'i tshe na /
skye ba de chos brgyad dang /
skye ba'i skye ba de chos gcig la byed pa 'jug pa'i phyir /
ji ltar na /
bum pa lta bu zhig skye pa'i tshon /
rang dang skye sogs bzhi dang skye ba'i skye ba sogs bzhi ste dgu lhan cig skyel /
de'i tshe skye bdes rang ma gtogs pa'i chos brgyad skyed la /
skye ba'i skye ba des skye ba gcig pu skyed pa'i phyir /
mdo snge pa na re /
bye brag smra bas kun brtags pa'i skye sogs 'di ma grub ste /
de mngon rjes kyis kyang ma grub /
lung las kyang ma bshad pa'i phyir /
zhe na /
bye brag sma ba na re /
lung las ma gsungs pa'i skyon med de /
gsum po 'di dag ni '+ngus byas kyi mtshan nyid yin te /
'dus byas skye bar yang mngon zhes sogs gsungs pa'i phyir /
zhes zer /
mdo sde pa na re /
de ni byis pa rnams 'du byed kyi rgyun la bdag dang bdag gi bar mngon par zhen pa yin pas /
mngon zhen de bzlog pa'i phyir du 'du byed kyi rgyun gyi dbang du byas nas skye ba sogs gsungs kyi /
skad cig ma gcig gi dbang du byas nas ma gsungs pa'i phyir /
'o na 'du byed kyi rgyun la skye ba sogs ji ltar yod ce na /
yod de /
rgyun gyi dang po skye ba dang /
rgyun gyi rjes su mthun par 'jug pa gnas pa dang /
rgyun snga phyi'i bye brag rga ba dang /
rgyun ldog pa 'jig pa yin pa'i phyir zhes zer ro / /
skye ba ma 'ongs bas chos da skyed na /
chos thams cad cig car skye bar 'gyur po zhe na /
skye bas bskyed bya'i chos thams cad cig car skyed pa ma yin te /
rgyu dang rkyen dag med par ni skyed mi nus pa'i phyir /
bdun pa ni /
ming gi tshogs la sogs pa yang zhes bshad na /
de gang zhe na /
ming gi tshogs la sogs pa ni /
ming dang dag dang yi ge'i tshogs so| /
de dag gi ngo bo ? gang zhe na /
ming ni don gyi ngo bo tsam ston pa'i sgra /
dper na /
bum pa zhes pa lta bu /
dag dang tshig don gcig pas tshig ni /
don gyi khyad par ston pa'i sgra /
dper na /
kyi ma 'dus byas rnams mi rtag /
ces pa lta bu /
yi ge'i ngo bo ni /
ming chig gnyis kyi gdags gzhir gyur pa'i skad kyi gdangs /
dper na /
ka zhes ba lta bu'o / /
tshogs ni du ma'i don no / /
gsum pa ni /
ming tshig yi ge'i tshogs khams gsum po gang du gtogs /
sems can du ston mi ston gang /
byung ba gsum gyi nang nas gang /
dge mi dge lung ma bstan gang zhe na /
gsum po de 'dod ba dang gzugs khams su gtogs kyi /
gzugs med khams na med de /
de na sgra med pa'i phyir /
sems can du ston pa yin te /
rgyud kyis bsdus pa'i phyir| rgyu mthun las byung ba yin te /
skal mnyam las byung nga yin pa'i phyir /
rnam smin las byung ba ma yin te /
'dod dgur 'byung ba'i phyir /
rgyas byung min te /
gzugs can ma yin pa'i phyir /
ma bsgribs yung ? ma bstan yin gyis /
dge ba min te /
dge rtsa chad pa'i gang zag gi rgyud la 'ang yod pa'i phyir /
nyon mongs can ma yin te /
'dod chags dang bral ba'i rgyud la 'ang yod pa'i phyir /
de bzhin du skal mnyam rgyu mthun las byung ba dang /
sems can du ston pa dang /
ma bsgribs lung ? ma bstan yin no / /
rnam par smin pa 'ang yin te /
rnam smin skyes kyi mig sogs 'dra bar byed pa'i rdzas de rnam smin yin pa'i phyir /
'di khams gsum du gtogs pa yin te /
sems can thams cad sems can du 'dra bar byed pa'i rdzas sam /
? skal mnyam gyi rjas re re yod pa'i phyir /
thob pa yang rgyu mthun las byung ba dang /
rnam smin las byung ba rnam pa gnyis ka yod pa yin no / /
phyi ma de yin te /
rnam smin skyes kyi mig sogs kyi thob ba de rnam smin yin ba'i phyir /
@# / /
mtshan nyid rnams kyang rgyu mthun las byung ba dang /
rnam smin las gyung pa yin no / /
snyoms 'jug gnyis dang /
mi ldan pa ma thob ? bdag rgyu mthun pa las byung ba yin gyi /
rnam smin las byung ba ma yin te /
snyoms 'jug gnyis dge par nges shing /
mi ldan pa de zhar byung yin gyi blo sngon du btang pa'i las kyis ma byas pa'i phyir /
gnyis pa zhar la rgyu rkyen 'bras bu dang bcas pa bshad pa la /
rgyu 'bras bu dang bcas pa bshad pa dang /
rkyen bshad pa'o / /
dang po la /
rgyu bshad pa /
'bras bu bshad pa /
de gnyis kyi thun mong gi chos bshad pa'o / /
dang po la /
bstan /
bshad /
don bsdu pa gsum /
dang po ni /
rgyu dang rkyen dag med par ni / /
zhes bshad na /
rgyu de la du yod cen /
rgyu ni rnam pa drug tu 'dod de /
byed rgyu dang /
lhan cig 'byung ba'i rgyu dang /
skal mnyam gyi rgyu dang /
mtshungs par ldan pa'i rgyu dang /
kun 'gro'i rgyu dang /
rnam smin gyi rgyu rnams su yod pa'i phyir /
gnyis pa la drug las dang po ni /
byed rgyu lhan cig 'byung ba dang / /
zhes bshad na /
byed rgyu de gang zhe na /
chos gcig skye ba'i chan rang las gzhan pa'i chos thams cad chos de skye ba la gegs mi byed pa'i ngo bor gnas pas /
byed rgyu'i rgyur 'jog ste /
dper na /
rgyal pos 'tsho bar ma byas pa la rgyal pos bdag bde bar byas so zhes brjod ba bzhin no / /
kho na re /
chos gcig skye pa'i tsho ? rang las gzhan pa'i chos thams cad chos de skye ba la gegs mi byed pa'i do por gnas pa mi 'thad de /
mthong spang gis mthong lam skye ba la gegs byed /
nyi ma'i 'od zer gyis nyin mo skar 'dzin shes pa skye ba la gegs byed pa'i phyir zhe na /
skyon med de /
skye ba ni rgyu tshogs pa'i de ma thag tu 'byung pa yin la /
de la gang gis kyang gegs byed mi nus pa'i phyir /
byed rgyu thams cad nus ldan yin te /
'dus ma byas la dmigs nas yid kyi rnam shes skye /
de las mig gi rnam shes sogs skye ba'i phyir /
kho na re /
skye ba la gegs byed nus pas gegs ma byas pa byed rgyu yin mod /
skye ba la gegs byed mi nus pas gegs ma byas pa byed rgyur mi 'thad do zhe na /
? skyon med de /
skye ba la gegs mi byed par gnas pa tsam gyi sgo nas byed rgyur bzhag pa'i phyir /
dper na /
gnod pa byed mi nus pa'i rgyal pos gnod pa ma byas pa la /
bdag rgyal pos bde bas byas so zhes zer ba bzhin no / /
gnyis pa lhan cig 'byur ba'i rgyul /
mtshan nyid dang /
mtshan gzhi'o / /
dang po lhan cig 'byung ba'i rgyu'i mtshan nyid ni /
gang phan tshan 'bras bur gyur pa'i sgo nas phan 'dogs byed do / /
gnyis pa la gnyis /
spyir bstan pa /
sems kyi rjes 'jug bye brag tu bshad pa'o / /
dang po ni /
lhan cig 'byur ba'i rgyu de'i dpe gang zhe na /
lhan cig 'byung ba'i 'byung ba bzhi bzhin dang /
sems gyi rjes 'jug dang sems bzhin dang /
mtshan nyid skye ba la sogs pa dang mtshan gzhi pa zhin no / /
gnyis pa ni /
sems kyi rjes 'jug dang zhes bshad na /
de gang zhe na /
sems las byung ba dang /
bsam gtan zag med kyi sdom pa gnyis dang| sems kyi mtshan nyid dang /
sems byung dang sdom pa gnyis po de dag gi mtshan nyid skye ba la sogs pa chos can /
sems kyi rjes 'jug yin te /
sems dang dus skye 'gag gnas gsum gcig pa dang /
der mi gcig kyang dus tsam du gcig pa dang /
skyes bu byed 'bras dang bdag po'i 'bras bur gcig pa dang /
sogs pa rnam smin dang /
rgyu ma thun gyi 'bras bur gcig pa dang /
sems dang ngo bo dge ba dang la sogs pa mi dge pa dang lung ma bstan @# / /
gang rung du gcig pas so / /
sems gang gis chos du'i lhan cig byed rkyen byed pa yin zhe na /
sems kyi nang nas 'khor nyung ba ma bsgribs lung ma bstan gyis cos lnga bcu rtsa brgyad kyi lhan cig byed rkyen byed pa yin te /
sems kyis mang bcu /
de dag gi mtshan nyid skye sogs bzhi bcu /
rang gi rtsa ba'i mtshan nyid bzhi /
rjes mthun gyi mtshan nyid bzhi'i lhan cig byed ? rkyen byed pa'i phyir phyi ma grub ste /
de la nye ba dang /
sems nyid stobs dang ldan pa'i phyir /
tshul rjes mthun pa zhi ma gtogs pa lnga bcu rtsa bzhis lhan cig byed rkyen byed la /
bzhi po de ma gtogs te /
sems las stobs chud pa'i phyir /
nyi 'og pa na re /
sems kyis mang bcu'i mtshan nyid bzhi bcu po des kyang tshur lhan cig byed rkyen mi byed de /
stobs chung ba'i phyir zer mi 'thad de /
rab tu byed pa las /
'jig lta dang mtshungs ldan gyi sems byung gi skye sogs 'jig lta'i rgyu dang rgyu mthun du bshad zin ba'i phyir zer /
gsum pa skal mnyam gyi rgyu ni /
'bras bu dang rigs 'dra ba'o / /
rigs 'dra ba'i don yang dag pa zag bcas dang /
zag med 'dus byas rnams dang /
nyon mngos can rnams dang /
ma bsgribs lung ma bstan rnams so / /
des na phung po lnga po de skal mnyam gyi rgyu'o / /
rigs 'dra ba thams cad skal mnyam gyi rgyu yin nam zhe na /
spang bya ris lnga'i nang nas rang dang rigs gcig pa rnams yin gyi /
rigs mi gcig ma yin te /
dper na /
sdug bsngal mthong spang sdug bsngal mthong spang gi skal mnyam gyi rgyu yin yang /
kun 'byung mthong spang gi skal mnyam gyi rgyu ma yin no / /
de yang rang dang sa gcig pa thams cad skal mnyam gyi rgyu yin gyi /
sa mi gcig pa'i ma yin te /
'dod pa'i sdug bsngal mthong spang de 'dod pa'i sdug bsngal mthang spang gi skal mnyam gyi rgyu yin yang /
gzugs kyi sdugs sngal mthong spang gi de ma yin pa bzhin no / /
sa gcig ba thams cad yin nam zhen /
sngar skyas ba 'das pa dang da ltar ba skal mnyam gyi rgyu yin gyi /
ma 'das ba skal mnyam gyi rgyu ma yin te /
ma 'ongs pa la go'i mas med pa'i phyir /
de yang 'das pa de da ltar ba dang /
ma 'dos pa'i de yin /
da ltar ba de ma 'ongs pa'i skal mnyam gyi rgyu yin no / /
sa gcig pa de skal mnyam thams cad la nges sam zhe na /
zag bcas la nges kyi zag med sa dgu'i lam ni /
phan tshun du mnyam pa dang khyad par can gyi skal pa mnyam pa'i rgyu yin te /
dper na /
dad pa'i rjes 'brang gi lam de /
dad pa'i rjes 'brang nas mi g.yo ba'i chos can gyi bar gyi lam gyi mnyam pa dang /
khyad par can gyi skal pa mnyam pa'i rgyu yin pa bzhin dang /
mthom lam de ? mthong lam sgom lam mi slob lam gsum ga'i skal mnyam gyi rgyu yin /
sgom lam de sgom lam dang mi slob lam gyi de yin /
mi slob lam de mi slob lam gyi skal mnyam gyi rgyu yin no / /
'o na bsam gtan gnyis pa'i las bsdus kyi dad pa'i rjes 'brang gi zag med kyi lam de /
bsam gtan dang po'i sa sa bsdus kyi dad pa'i rjes 'brang gi lam zag med de'i mnyam pa'i skal mnyam gyi rgyur mi 'thad par thal /
bsam gtan dang po de bsam gtan gnyis ba yan chad les dman pa'i phyir zhe na /
skyon med de /
de gnyis dbang po dang rgyu rgyas pas mnyam pa dang khyad par can gyi skal mnyam gyi rgyur 'gyur ba'i phyir /
bsam gtan gnyis pa'i sas bsdus kyi dad pa'i rjes 'brang gi lam de dang /
bsam gtan dang po'i sas bsdus kyi dad pa'i rjes 'brang gi lam de dbang po mnyam pa yin te /
de gnyis dbang po rtul po'i lam du mtshungs pa'i phyir /
bsam gtan @# / /
gnyis pa'i sas bsdus kyi dad pa'i rjes 'brang gi lam las /
bsam gtan dang po'i sas bsdus kyi chos kyi rjes 'brang gi lam khyad par du gyur pa yin te /
dbang po rnon po'i lam yin pa'i phyir /
bsam gtan gnyis pa'i sa sa bsdus kyi mthong lam las /
bsam gtan dang po'i sas bsdus kyi zag med sgom lam de rgyu rgyas pa las khyad par du gyur pa yin te /
zag med skal mnyam gyi rgyu rgyas pa yin pa'i phyir /
mnyam pa dang khyad par can de zag med kho na la nges sam zhe na /
zag bcas sbyor ba las byung bde yang mnyam pa dang khyad par can de gnyis kho na'i skal mnyam gyi rgyu yin te /
dper na /
thos byung de thos bsam sgom gsum gyi skal mnyam gyi rgyu dang /
bsam byung de bsam byung dang sgom byung gi skal mnyam gyi rgyu yin /
sgom byung de sgom byung gi skal mnyam gyi rgyu yin /
'dod pa'i thos byung de /
rang dang 'dod pa'i bsam byung gi skal mnyam gyi rgyu yin gyi /
'dod pa'i sgom byung gi skal mnyam gyi rgyu ma yin te /
'dod pa'i sgom byung ma grub pa'i phyir /
gzugs kyi thos byung sogs kyi rgyu ma yin te /
sa mi gcig pa'i phyir /
gzugs kyi thos byung de /
rang dang de'i sgom byung gi skal mnyam gyi rgyu yin gyi /
do'i bsam byung gi rgyu min te /
gzugs na bsam byung med pa'i phyir /
'dod pa'i thos byung sogs kyi 'ang ma yin te /
'dod pa'i de kho las dman pa'i phyir /
gzugs med kyi sgom byung de de'i sgom byung gi skal mnyam gyi rgyu yin gyi /
de'i thos bsam gyi skal mnyam gyi rgyu ma yin te /
de na de gnyis med pa'i phyir /
bzhi pa mtshungs ldan gyi rgyu ni /
sems dag dang sems byung rten mtshungs can rnams so / /
'on sems sems byung lhan cig 'byung ba'i rgyur yang bshad /
mtshungs ldan gyi rgyur yang bshad na /
khyad par ca yod ce na /
phan tshun 'bras bur gyur bas /
lhan cig 'byung ba'i rgyu dang /
mtshungs ldan lngas mtshungs par ldan pa'i sgo nas mtshungs ldan gyi rgyu yin no / /
dper na /
mgron po rnams phan tshun stebs bkyed nas lam du 'gro ba dang /
zas la sogs pa'i bya ba la thun mong du longs spyod ba bzhin no / /
lnga ba kun 'gro zhes bya pa'i rgyu ni /
nyon mongs can rnams kyi yin la /
de yang rang dang sa gcig pa'i rgyu yin gyi rigs gcig pa mi dgos so / /
sa gcig pa tsam gyis chog gam zhe na /
kun 'gro'i rgyu ni rang gi 'bras bu'i sngar gyur ba zhig dgos so / /
drug pa rnams smin gyi rgyu ni /
mi dge ba dang dge ba zag bcas rnams kho na chos can /
rnam smin gyi rgyu yin te /
rang gi ngo bo stobs dang ldan zhing /
sred pa'i rlan dang bcas pa yin pa'i phyir /
dper na /
rlan dang bcas pa'i sa bon grung mo bzhin no / /
lung ma bstan rnams chos can /
rnam smin gyi rgyu ma yin te /
sred pa'i rlan dang bcas pa yin yang /
rang gi ngo bo stobs dang mi ldan pa'i phyir /
dper na /
rlan dang bcas pa'i sa bon grung mo bzhin no / /
zag med rnams chos can /
rnam smin gyi rgyu ma yin te /
rang gi ngo bo stobs dang ldan yang sred pa'i rlan dang bral ba'i phyir /
dper na| rlan dang bral ba'i sa bon grung mo bzhin no / /
gsum pa ni /
rgyu drug bo de la dus gsum pa gang zhen /
kun 'gro dang skal mnyam gyi rgyu gnyis ni dus gnyis pa 'das pa dang da ltar ba yod kyi /
ma 'ongs pa med de /
ma 'ongs pa la go rims med pa'i phyir /
lhan mtshungs rnam smin gyi rgyu gsum bo dag ni dus gsum pa yod do / /
byed rgyu la dus gsum gyis bsdus pa dang /
dus kyis ma bsdus pa yang yod pas dngos su ma bstan to / /
gnyis pa la /
bstan bshad @# / /
gnyis| dang po ni /
rgyu 'bras phan tshun ltos pas rgyu drug yod na 'bras bu du yod ce na /
'dus byas rnams dang so sor brtags 'gog bral ba dang bcas pa rnams ni 'bras bu yin te /
bstan bcos las /
'bras bu gang zhe na /
'dus byas rnams dang so sor brtags pa'i 'gog pa'o / /
zhes gsungs pa'i phyir /
so sor brtags 'gog la rgyu yod par thal /
'bras bu yin pa'i phyir /
'bras bu yod par thal /
rgyu yin pa'i phyir zhe na /
'dus ma byas la rgyu 'bras de dag med de /
rgyu drug med cing /
'bras bu lnga med pa'i phyir /
dang po grub ste /
byed rgyu med pa'i phyir te /
de ni skye ba la gegs mi byed pa yin na /
'dus ma byas la skye ba med pa'i phyir /
gnyis pa grub ste /
bdag 'bras med pa'i phyir te /
bdag 'bras 'dus byas kho na'i yin pa'i phyir /
'on kyang so sor brtags 'gog 'bras bu yin te /
lam bden gyi stobs kyis thob pa yin pa'i phyir /
byed rgyu yin te /
de chos gzhan skye ba la gegs mi byed par gnas pa tsam la bzhag pa'i phyir /
gnyis pa la /
'bras bu gang rgyu gang gi yin pa /
so so'i mtshan nyid bshad pa'o / /
dang po ni /
'bras bu de dag rgyu gang gi 'bras bu yin zhe na /
rnam smin gyi 'bras bu ni /
rgyu tham rnam smin gyi rgyu'i 'bras bu yin /
bdag po'i 'bras bu ni /
rgyu dang po byed rgyu'i 'bras bu yin /
rgyu mthun gyi 'bras bu ni /
skal mnyam gyi rgyu dang kun 'gro'i rgyu'i 'bras pu yin /
skyes bu byed 'bras ni /
lhan mtshungs kyi rgyu gnyis kyi 'bras bu yin no / /
gnyis pa ni /
rnam smin gyi 'bras bu dem bsgri pas la lung du ma bstan pa'i chos yin gyi /
dge bam yin te /
dge rtsa chad pa'i rgyud la 'ang yod pa'i phyir /
nyon mongs can ma yin te /
nyon mongs spangs pa'i rgyud la'ang yod pa'i phyir /
sems can du rjod pa rgyud kyis bsdus pa yin te /
rgyud kyis ma bsdus pa ni thun mong ba yin la /
rnam smin gyi 'bras bu thun mong ba yin na /
las byas pa chud zos pa dang /
ma byas pa dang phrad par thal ba'i skyon yod pa'i phyir /
de tsam zhig rgyu 'bras 'ga' zhig la'ang yod pas /
de gcad pa'i phyir du lung du bstan pa dge mi dge gang rung las byung ba /
de tsam zhig ting nge 'dzin gyi rgyas byung la yang yod pas /
de gcad pa'i phyir du lung du bstan pa de dang lhan cig dang rjes thogs de ma thag tu 'byung ba ma yin par /
lung du bstan pa de'i phyis 'byung ba yin no / /
rgyu mthun gyi 'bras bu ni /
rang gi rgyu dang ris 'dra ba yin te /
skal mnyam gyi rgyu ni rang gi 'bras bu dang rnam pa 'dra ba dang /
kun 'gro'i rgyu ni rang gi 'bras bu dang rnam pa mi 'dra yang sa gcig pa dang /
nyon mongs can du 'dra bar nges pa'i phyir /
bral ba'i 'bras bu ni /
blo shes rab kyi stobs kyis spang bya zad pa'o / /
skyes bu byed 'bras la /
bskyed pa'i skyes bu byed 'bras dang thob pa'i skyes bu byed 'bras gnyis /
dang po ni gang gi stobs kyis gang skyes pa'i 'bras bu de bskyed pa'i skyes bu byed 'bras dang /
gang gi stobs kyis gang thob pa'i 'bras bu de thob pa'i skyes bu byed 'bras yin no / /
rang rgyu'i sngar byung pa ma yin pa'i 'dus byas rnams ni /
bdag po'i 'bras bu yin /
de yang 'dus byas kho na'i yin gyi /
'dus ma byas la bdag 'bras med do / /
gsum pa la /
'bras bu 'dzin 'byin gyi dus /
dngos po gang rgyu dus skyed pa'o /
dang po ni /
byed rgyu la gtogs pa'i rgyu lnga po da ltar bas 'bras bu 'dzin gyi /
'das ma 'ongs kyis 'bras bu mi 'dzin te /
'das pas bzung zin ma 'ongs pa la 'bras bu 'dzin pa'i nus pa med pa'i phyir /
lhan mtshungs kyi rgyu gnyis kyis 'bras bu @# / /
rab tu ste dang por 'byin par byed de /
rgyas bras rung mnyam pa'i phyir /
skal mnyam dang kun 'gro'i rgyu gnyis ni /
da ltan gyi dang 'das pa dag gis 'bras bu 'byin par byed de /
rang gi mjug thogs de ma thag tu 'bras bu 'byin pa'i phyir /
gcig rnam smin gyi rgyu ni 'das pas 'bras bu 'byin par 'gyur gyi /
lhan cig dang rjes de ma thag tu ma yin te /
'bras bu phyis 'byin pa'i phyir /
gnyis pa ni /
dngos po gang rgyu dus skyed cen /
spyir dngos po la nyon mongs can dang /
rnam smin skyes dang /
dang po la 'phags pa dang /
de dag gi lhag ma dang bzhing yod la /
rim pa bzhin nyon mongs can ni /
rnam smin ma gtogs pa'i rgyu lhag ma las skye /
rnam smin skyes ni kun 'gro ma gtogs pa dang| lhag ma ni rnam smin dang kun 'gro ma gtogs pa'i rgyu dang /
dang po 'phags pa ni de gnyis dang skal mnyam ma gtogs pa'i rgyu lhag ma las skyes pa yin na /
de yang sems dang sems las byung ba'i dbang du byas pa yin kyi /
mtshungs ldan ma yin pa rnams ni /
mtshungs ldan ma gtogs pa'i rgyu lhag ma gzhan las skyes pa de bzhin du shes par bya'o / /
gnyis pa la /
bstan bshad gnyis /
dang po ni rgyu 'bras bu dang bcas pa bshad zin na /
rgyu dang rkyen dag med par ni /
zhes pa'i rkyen de gang yin zhe na /
mdo las rkyen ni bzhi po dag tu gsungs te /
rgyu'i rkyen /
mtshungs pa de ma thag pa'i rkyen /
dmigs pa'i rkyen /
bdag po'i rkyen rnams su yod pa'i phyir /
'on rgyu dang rkyen la khyad par ci yod cen /
khyad par med de /
mdo las /
rgyu gnyis dang rkyen gnyis kyis yang dag pa'i lta bskyed de /
gzhan gyi sgra dang nang gi tshul bzhin yid la byed pa'o / /
zhes gsungs pa'i phyir /
khyad par med na so sor bstan pa gang yin zhe na /
gdul bya la ltos nas so sor bshad de| dper na /
khams dang skye mched bzhin no / /
gnyis pa la bzhi /
rkyen so so'i mtshan nyid /
rkyen gang 'bras bu dus gsum pa gang la bya ba byed /
dngos po gang rkyen dus skyed /
de ma thag pa'i rkyen rgyas par bshad pa'o / /
dang pa ni /
rgyu'i rkyen zhes bshad na /
de gang zhe na /
rgyu'i rkyen zhes bya ba ni /
byed rgyu ma gtogs pa'i rgyu lnga ste /
de dag ci rigs pas 'bras bu skyed pa'i phyir /
mtshungs pa de ma thag pa'i rkyen ni /
sems dang sems byung rnams yin gyi /
ldan min 'du byed dang gzugs can rnams ma yin te /
rgyu 'bras dus mi mnyam par 'chol bar gnas pa'i phyir te /
'dod pa'i gzugs kye mjug thogs su kho rang dang bsam gtan gyi gzugs dang zag med 'byung ba'i phyir dang /
gzugs can gcig ma 'gags par gnyis pa 'byung ba'i phyir dang /
rgyu mang po las 'bras bu nyung du dang /
rgyu nyung du las 'bras bu chen po 'byung ba'i phyir /
sems sems byung thams cad yin na ma zhe na /
de dag skyes pa 'das pa dang da ltar ba yin gyi /
ma 'ongs pa ma yin te /
ma 'ongs pa la go rims med pa'i phyir /
'o na bcom ldan 'das kyis ma 'ongs pa rim can du mi mkhyen par thal lo zhe na /
kha cig na re /
'das pa dang da ltar bal ltos nas ma 'ongs pa rim can du mkhyen ce na /
mi 'thad de /
bcom ldan 'das kyis sngon gyi mtha' ma mkhyen par phyi ma'i mtha' mi mkhyen par thal ba'i skyon yod pa'i phyir /
yang kha cig /
bcom ldan 'das kyis sems can thams cad kyi rgyud la ma 'ongs pa 'byung ba'i mtshan mar gyur pa'i ldan min 'du byed yod pas /
ma 'ongs pa rim can du mkhyen pa yin zhes zer ba mi 'thad de /
de lta na bcom ldan 'das mtshan mkhan tsam du 'gyur gyi /
thams cad mkhyen par mi 'gyur ba'i skyon yod pa'i @# / /
phyir| sems sems byung skyes ba thams cad yin na ma zhe na /
dgra bcom pa tha ma'i sems sems byung skyes pa ma gtogs te /
sems phyi ma gzhan rjes su 'brel pa med pa'i phyir /
ci'i phyir mtshungs pa de ma thag pa'i rkyen zhes bya zhe na /
mnyam pas na mtshungs pa dang /
rigs mthun gzhan gyis bar ma chod pas na de ma thag pa /
rkyen yin pas na de skad ces bya'o / /
chos gzhan gyis bar ma chod pa ni ma yin te /
'gog pa la snyoms par 'jug sems dang /
de las ldang sems kyi bar du chos gzhan gyis chod kyang /
'jug sems de ldang sems kyi de ma thag rkyen yin pa bzhin no / /
des na mtshungs pa de ma thag pa can yin la /
de ma thag pa can ma yin pa la sogs pa'i mu bzhir yod de /
de ni 'jug sems dang ldang sems lta bu /
de ma thag pa can yin la /
mtshungs pa de ma thag pa tsan ma yin pa ni /
'jug sems dang snyoms 'jug dang po'i skye ba lta bu'o / /
gnyis ka yin pa ni /
'jug sems dang snyoms 'jug dang po lta bu'o / /
gnyis ka ma yin pa ni /
'gog pa la snyoms par 'jug sems dang /
'gog snyoms skad cig ma gnyis pa'i skye ba lta bu'o / /
chos rnams thams cad dmigs pa'i rkyen yin te /
rang la dmigs pa'i rnam shes kyi yul du rung ba'i phyir /
byed rgyu zhes bya ba ni bdag po'i rkyen du bshad do / /
'bras bu mang bas na bdag po'i rkyen no / /
gnyis pa ni /
rkyen bzhi bo des 'bras bu dus gsum pa gang la bya ba byed ce na /
lhan mtshungs kyi rgyu gnyis po de dag gis 'bras bu 'gog pa da ltar ba la bya ba byed de /
rgyu 'bras dus mnyam pa'i phyir /
skal mnyam kun 'gro rnam smin gyi rgyu gsum pos ni /
'bras bu skye ba ma 'ongs pa la bya ba byed de /
snga ma gnyis pos rang gi mjug thogs de ma thag tu 'bras bu skyed par byed /
phyi mas ni phyis tsan 'bras bu skyed pa'i phyir /
rgyu'i rkyen de las gzhan pa'i de ma thag rkyen dang dmigs rkyen dag ni sngar gyi de las bzlog pa 'bras bu skye ba ma 'ongs pa dang /
'bras bu 'gog pa da ltar ba la rim pa bzhin bya ba byed do / /
gsum pa ni /
dngos po gang rkyen dus skyed ce na /
sems dang sems byung rnams rkyen bzhi yis skyed par byed de /
byed rgyu ma gtogs pa'i rgyu lnga ci rigs pas rgyu'i rkyen dang /
sems sems byung sda mas mtshungs pa de ma thag pa'i rkyen dang /
yul lda 'am chos thams cad kyis dmigs rkyen dang /
rang ma gtogs pas bdag rkyen byas pa las skye ba'i phyir /
snyoms par 'jug pa gnyis rgyu'i rkyen dang mtshungs pa de ma thag pa'i rkyen dang bdag rkyen gsum gyis skyed la /
mtshungs pa de ma thag pa'i rkyen gyis skyed de /
de mngon par 'du byed pa snyoms par 'jug sems la rag las pa'i phyir /
gzhan gnyis po'i sgrub byed 'dra /
sems sems byung dang snyoms 'jug gnyis kyi lhag ma gzhan ldan min 'du byed dang gzugs can rnams ni /
rgyu'i rkyen dang bdag po'i rkyen gnyis po dag las skye ba yin gyi /
mtshungs pa de ma thag pa dang dmigs rkyen las skye ba min te /
mngon par 'du byed pa sems la rag ma las pa'am bem po yin pa'i phyir /
des na rkyen bzhi po deng grangs nges kyi /
dbang phyug dang la sogs pa gtso bo dang rgyun rtag pa las skye ba min te /
dngos po rnams rims kyis skye ba dang /
sogs pa res 'ga' skye ba yin pa'i phyir /
gzhan ni gnyis po dag las skye / /
zhes gzugs can rnams rgyu'i rkyen dang bdag rkyen las skye bar bshad na /
gzugs can la 'byung ba dang 'byung gyur gnyis su nges pas /
'byung bas 'byung ba gzhan dang /
'byung @# / /
gyur gyis 'byung ba dang 'byung gyur gzhan gyi rgyu rkyen dang bdag rkyen byed tshul ji lta bu yin zhe na /
'byung bas 'byung ba de'i lhan cig 'byung ba'i rgyu dang skal mnyam gyi rgyu rnam pa gnyis byed de /
'byung bas rang dang dus mnyam pa'i 'byung ba de'i lhan cig 'byung pa'i rgyu dang /
'byung ba snga mas 'byung ba phyi ma'i skal mnyam gyi rgyu byed pa'i phyir /
kun 'gro'i rgyu mi byed de /
nyon mongs can ma yin pa'i phyir /
rnam smin gyi rgyu mi byed de /
dge mi dge gang yang ma yin pa'i phyir /
mtshungs ldan gyi rgyu mi byed de /
bem po yin pa'i phyir /
'byung bas 'byung gyur gyi rgyu rkyen byed tshul dpyod mi dgos la /
bdag rkyen byed tshul rnam pa lnga yod de /
'byung bas 'byung gyur gyi skye ba'i rgyu| gnas pa'i rgyu /
rten pa'i rgyu /
rton pa'i rgyu /
'phel ba'i rgyu byed pa'i phyir /
rtags rim bzhin grub ste /
'byung bas 'byung gyur gsar du skyed pa'i phyir /
'byung gyur de 'byung ba 'phel 'gyid kyi rjes su mthun par byed pa'i phyir| 'byung gyur de 'byung ba don gzhan pa ba rten pa'i phyir /
'byung bas 'byung gyur rgyun mi 'chad bar byed pa'i phyir /
'byung bas 'byung gyur gong nas gong du 'phel par byed pa'i phyir /
'byung gyur gyis 'byung gyur gzhan gyi phan tshun lhan cig 'byung ba'i rgyu dang /
skal mnyam gyi rgyu dang /
rnam smin gyi rgyu rnam pa gsum byed de /
bsam gtan zag med kyi spong ba bdun po de lhan cig 'byung ba'i rgyu dang /
'byung gyur snga ma 'byung gyur phyi ma'i skal mnyam gyi rgyu dang /
tshe 'di'i dge mi dge'i rnam par rig byed las phyi ma'i rnam smin skyes kyi mig la sogs pa 'byung pa'i phyir /
'byung gyur byes 'byung ba de rnams kyi rnam smin gyi rgyu rnam pa gcig pu byed de /
tshe 'di'i dge mi dge'i rnam par rig byed las phyi ma'i rnam sman skyes kyi dbang po'i tshogs pa na yang pa'i 'byung ba de 'byung ba'i phyir /
bzhi pa la /
sems bcu gnyis su dbye ba dang /
nyi shur dbye ba dang /
bcu gnyis po gang las gang gsar du rnyed dpyad pa'o / /
dang po la /
dngos dang /
rkyen dang rkyen can sbyar ba'o / /
dang po ni /
sems dang sems byung skyes ba rnams / /
zhes sogs bshad na /
sems de la du yod ce na /
sems la de ba bcu gnyis yod de / /
'dod pa na yid dge ba dang /
mi dge ba dang /
bsgribs pa dang /
ma bsgribs pa bzhi dang /
gzugs dang gzugs med pa dag ni mi dge ba las gzhan gsum gsum dang /
zag med la slob mi slob gnyis su yod pa'i phyir /
gnyis pa ni /
sems gang gi mjug thogs su ma tshungs pa de ma thag pa'i rkyen can gyi sems du 'byung zhe na /
tshe 'am gnas skabs brgyad kyi sgo nas shes par bya ba yin pas /
tshe brgyad ni /
rgyun gyi tshe /
sa ma tshungs kyi tshe /
nyid ma tshams sbyor ba'i tshe /
snyoms par 'jug pa'i tshe /
snyoms 'jug las ldang ba'i tshe /
snyoms 'jug nyon mongs can gyis gzir ba'i tshe /
sprul pa la 'jug pa'i tshe /
sprul pa las ldang ba'i tshe'o / /
dang po ni ris 'dra snga ma las phyi ma 'byung /
gnyis pa ni ris mi gcig pa'i sa gcig pa gzhan yang 'byung /
gsum pa ni khams gsum ga'i nyon mongs can gyi sems rnams 'byung /
de yang dge ba dang nyon mongs can dang ma bsgribs lung ma bstan gsum gas 'chi sems byed du rung la /
nyon mongs can gyis 'chi sems byas pa las rang sa dang 'og sar skye'i /
gong sar mi skye ste /
'og ma'i nyon mongs ma spangs par gong mar skye mi srid pa'i phyir te /
nyon mongs can las gong ma min / /
zhes bshad pa'i @# / /
phyir| dge ba dang ma bsgribs pas 'chi sems byas pa'i tshe rang sa gong 'og thams cad du skye'o / /
bzhi pa snyoms par 'jug pa'i cho /
'og ma'i dge ba las gong ma'i dge ba skye ste /
'dod pa'i dge ba las gzugs kyi dge ba dang zag med gnyis 'byung /
gzugs kyi dge ba las gzugs med kyi dge ba dang zag med rnam pa gnyis 'byung /
gzugs med kyi dge ba las zag med rnam pa gnyis 'byung ba'i phyir /
'dod pa'i dge ba las gzugs med kyi dge ba mi 'byung ste /
de gnyis rten dmigs pa rnam pa gnyen bo ste ring ba rnam pa bzhis ring ba'i phyir /
lnga pa ni gong ma'i dge ba las 'og ma'i dge ba 'byung ste /
zag med gnyis las gzugs med kyi dge ba 'gyur /
gzugs med kyi dge ba dang zag med gnyis las gzugs kyi dge ba 'byung /
de dang zag med gnyis las 'dod pa'i dge ba 'byung ba'i phyir /
drug pa ni gong ma'i bsgribs pa las 'og ma'i dge ba skye ste /
gzugs med kyi nyon mongs can las gzugs kyi dge ba 'byung /
gzugs kyi nyon mongs can las 'dod pa'i dge ba skye ba'i phyir /
bdun pa na gzugs kyi dge ba las 'dod pa'i sprul sems 'byung ngo / /
brgyad pa ni 'dod pa'i sprul sems las gzugs kyi dge ba 'byung ngo / /
des na 'dod sems dge ba las sems dgu 'byung ste /
rgyun dang sa mtshungs kyi tshe rang sa'i bzhi /
nyid mtshams sbyor ba'i tshe gong ma'i bsgribs pa gnyis /
snyoms par 'jug pa'i tshe gzugs kyi dge ba dang zag med gnyis rnams 'byung ba'i phyir /
'dod pa'i sems dge ba de ni sems brgyad po kho na las 'byung ste /
rgyun sa'i tshe rang sa'i bzhi /
snyoms 'jug las ldang pa'i tshe zag med gnyis dang gzugs kyi dge ba /
nyon mongs can gyis gzir ba'i tshe gzugs kyi bsgribs pa las 'byung ba'i phyir /
'dod pa'i mi dge ba ni bcu dag las 'byung ste /
rgyun sa'i bzhi /
nying mtshams sbyor ba'i tshe gong ma'i drug las so / /
mi dge ba de las bzhi 'byung ste /
rgyun sa'i bzhi 'byung ba'i phyir /
'dod pa'i bsgribs pa'ang mi dge ba de bzhin te /
kho bcu las 'byung /
kho las bzhi 'byung ba'i phyir /
'dod pa'i ma bsgribs pa ni lnga dag las 'byung ste /
rgyun sa'i bzhi /
sprul pa la 'jug pa'i tshe gzugs kyi dge ba las so / /
de las mjug thogs su sems bdun 'byung ste /
rgyun sa'i bzhi /
nying mtshams sbyor ba'i cho gong ma'i nyon mongs can gnyis /
sprul pa las ldang tshe gzugs kyi dge ba 'byung ba'i phyir| gzugs na dge sems las bcu gcig 'byung ste /
rgyun sa'i gsum /
nying tshe 'dod pa'i nyon mongs can gnyis /
gzugs med kyi nyon mongs can gcig /
snyoms 'jug gi tshe gzugs med kyi dge ba dang zag med gnyis| snyoms 'jug las ldang tshe 'dod ba'i dge ba /
sprul pa la 'jug pa'i tshe 'dod ba'i ma bsgribs pa 'byung pa'i phyir /
gzugs kyi dge ba de ni dgu'i mjug thogs su 'gyud ste /
rgyun sa'i gsum /
snyoms 'jug gi tshe 'dod dge /
ldang tshe gzugs med kyi dge ba dang zag med gnyis /
sprul pa las ldang tshe 'dod pa'i ma bsgribs pa /
nyon mongs can gyis gzir ba'i tshe gzugs med kyi bsgribs pa las so / /
gzugs kyi bsgribs ba brgyad las 'byung ste /
rgyun sa'i gsum /
nyid tshe gzugs med kyi gsum /
'dod pa'i dge ba dang /
ma bsgribs pa las so / /
de las drug 'byung ste /
rgyun sa'i gsum /
nying tshe 'dod pa'i nyon mongs can gnyis /
nyon mongs can gyis gzir @# / /
ba'i tshe 'dod dge 'byung ba'i phyir /
ma bsgribs pa ni gsum las 'byung ste /
rang sa'i gsum las so / /
de las drug 'byung ste /
rgyun sa'i gsum /
nying tshe gong 'og gi nyon mongs can gsum 'byung ba'i phyir /
gzugs med kyi ma bsgribs pa'ang de'i tshul du yin te /
kho rang sa'i gsum las 'byung /
kho las rang sa'i gsum dang nying tshe 'og ma'i nyon mongs can gsum 'byung ba'i phyir /
gzugs med kyi dge ba las sems dgu 'byung ste /
rgyun sa'i gsum /
nying tshe 'og ma'i nyon mongs can gsum /
snyoms 'jug gi tshe zag med gnyis dang /
ldang pa'i tshe gzugs kyi dge ba 'byung ba'i phyir /
gzugs med kyi dge ba drug gi mjug thogs su 'byung ste /
rgyun sa'i gsum /
snyoms 'jug gi tshe gzugs kyi dge ba /
ldang tshe zag med gnyis las so / /
gzugs med kyi bsgribs pa las bdun 'byung ste /
rgyun sa'i gsum /
nying tshe 'og ma'i nyon mongs can gsum /
nyon mongs can gyis gzir ba'i tshe gzugs kyi dge pa'o / /
de bzhin du gzugs med kyi bsgribs pa'i sems de /
sems bdun gyi mjug thogs su 'byung ste /
rgyun sa mtshungs kyi tshe rang sa'i gsum /
nying mtshams sbyor pa'i tshe khams 'og ma gnyis kyi dge ba gnyis dang ma bsgribs pa gnyis las 'byung pa'i phyir /
slob pa'i sems de sems bzhi las 'byung ste /
rgyun gyi tshe rang dang /
snyoms 'jug gi tshe khams gsum gyi dge ba gsum las so / /
slob pa'i sems de las lnga 'byung ste /
rgyun gyi tshe rab dang mi slob pa dang /
ldang tshe khams gsum gyi dge ba gsum 'byung ngo / /
mi slob pa'i sems ni lnga las 'byung ste /
rgyun gyi tshe rang dang slob pa dang /
snyoms 'jug gi tshe khams gsum gyi dge ba gsum las so / /
mi slob pa'i sems de las sems ni bzhi dag 'byung ste /
rgyun gyi tshe rang dang /
snyoms 'jug las ldang tshe khams gsum gyi dge sems gsum 'byung ba'i phyir /
gnyis pa ni /
sems bcu gnyis po de dag nyi shur yang dbyer yod de /
khams gsum du dge ba la skyes nas thob pa dang /
sbyor byung dge ba rnam pa gnyis su phye nas dang /
rnam smin skyes dang /
spyod lam pa dang /
bzo'i gnas dang /
sbrul pa dang 'dod pa nam bsgribs lung ma bstan la rnam pa bzhir phyi ba dang /
gzugs na bzo ma gtogs pa rnams su yod pa'i phyir /
gzugs na bzo med de /
kun rdzogs gos dang bcas pa yin pa'i phyir /
sems bcu gnyis dang nyi shu gang khyab che zhe na /
bcu gnyis khyab tshe ste /
lung ma bstan bzhi'i nang du ma 'dus pa'i lung ma bstan gzhan yang yong pa'i phyir /
sems nyi shur phye ba la dgos pa ci yod ce na /
dge sems kyis 'chi sems byed pa'i tshe /
skyes thob kyis byed kyi /
sbyor byung gis byed pa ma yin te /
'chi sems mi gsal ba'i phyir /
snyoms par 'jug ldang sbyor byung gis byed kyi /
skyes thob kyis ma yin te /
mi gsal ba'i phyir /
'on kyang 'dod pa'i skyes thob kyis byed de /
de gsal ba'i phyir /
ma bsgribs lung ma bstan gyis 'chi sems byed pa'i tshe /
rnam smin skyes dang sbyod lam pas byed kyi /
bzor gnas dang sprul sems kyis byed pa min te /
de gnyis gsal ba yin la /
'chi sems mi gsal pa'i phyir zhes rtogs pa'i phyir du nyi shur phye'o / /
gsum pa ni /
sems bcu gnyis po gang mngon du gyur pa'i tshe sems du gsar du rnyed cen /
khams gsum gyi nyon mongs can gsum gyi nang nas 'dod pa'i nyon mongs can gyi sems mngon du @# / /
gyur pa'i tshe /
sems drug gsar du rnyed de /
gzugs med dang gzugs nas 'dod par skyes pa'i tshe 'dod pa'i nyon mongs can gnyis /
dge ba skyes thob /
'dod pa'i nyon mongs can gyis dgra bcom pa'i 'bras bu las nyams pa'i tshe /
gzugs gzugs med kyi nyon mongs can gnyis /
slob pa'i sems rnams gsar du rnyed pa'i phyir /
gzugs kyi nyon mongs can gyi sems mngon du gyur pa'i tshe na /
sems drug gsar du rnyed de /
gzugs med nas gzugs su skyes pa'i tshe gzugs kyi nyon mongs can dang /
dge ba skyes thob dang /
sprul sems gnyis dang /
gzugs kyi nyon mongs can gyis dgra bcom pa'i 'bras bu las nyams pa'i tshe /
gzugs med kyi nyon mongs can dang slob pa'i sems gsar du rnyes pa'i phyir /
gzugs med kyi nyon mongs can gyi sems mngon du gyur pa'i tshe na /
sems gnyis gsar du rnyed de /
gzugs med kyi nyon mongs can gyis dgra bcom pa'i 'bras du las nyams pa'i tshe /
gzugs med kyi nyon mongs can dang slob pa'i sems gsar du rnyed pa'i phyir /
gzugs su skyes pa'i dge ba'i sems mngon du gyur pa la sems gsum gsar du rnyed de /
bsam gtan dang po'i nyer bsngogs kyis 'dod pa la 'dod chags dang bral ba'i tshe gzugs kyi dge ba dang /
'jig rten pa'i lam gyis 'dod pa la 'dod chags bral ba'i tshe sprul sems gnyis gsar du rnyed pa'i phyir /
slob pa'i sems mngon du gyur pa la sems bzhi gsar du rnyed de /
zag med dang po'i tshe slob sems dang /
zag med kyi lam gyis 'dod pa la 'dod chags dang bral ba'i tshe sprul sems gnyis dang /
zag med kyi lam gyis gzugs la 'dod chags dang bral ba'i tshe /
gzugs med kyi dge ba'i sems gsar du rnyed pa'i phyir /
de dag gi lhag ma'i sems rnams mngon du gyur pa'i chon ni /
de dang de gsar du rnyed pa yin gyi /
gzhan gsar du rnyed pa min no / /
de yang yang dag pa'i lta bas de dag nying mtshams sbyor ba'i tshe 'dod pa'i dge ba'i sems kho na gsar du rnyed de /
khams gsum gyi nyon mongs can gyi sems sngar nas yod pa'i phyir dang /
ma bsgribs lung ma bstan phal che ba thob pa dang lhan cig skye zhing /
sprul sems gnyis la thob pa sngar skyes yod kyang ma thob pa'i phyir dang /
gong ma'i dge ba gnyis dang zag med gnyis kyang ma thob pa'i phyir dang /
'dod pa'i ma bsgribs lung ma bstan gyi sems la'ang de kho na ste /
'dod pa'i dge ba sogs kha cig thob zin cing /
gzhan dag ma thob pa'i phyir /
de bzhin du ma bsgribs pa gnyis dang /
gzugs med kyi dge ba dang /
mi slob pa la yang rig par bya'o / /
chos mngon pa'i mdzod kyi tshig le'ur byas pa las dbang po bstan pa zhes bya ba ste gnas gnyis pa'i rnam bshad pa'o / /
! / /
gsum pa 'jig rten bstan pa'i gnas bshad pa la gnyis /
gang skye ba sems can gyi 'jig rten dang /
gang du skye ba snod kyi 'jig rten no / /
dang po la gsum /
dpye ba /
chos kyi khyad par /
rang bzhin rgyas par bshad pa'o / /
dang po la /
khams gsum du dbye ba /
'gro ba lngar dbye ba'o / /
dang po ni /
khams gsum pa yi nyon mongs can / /
zhes sogs kyis khams gsum gyi sgo nas sems sems byung sogs kyi dbye ba bshad na /
khams gsum po de gang zhe na /
de ni 'dod pa dang /
gzugs dang /
gzugs med kyi khams so / /
dang po ni /
dga' ba med @# / /
pas na dmyal ba /
phyir mi ldog pa der song bas sam shin tu skom pas na yi dgas /
dud de 'gro bas na dud 'gro rnams dang /
yid shas che bas na mi rnams dang /
khyim nam mkha' la yod pas ni 'dod lha drug dag 'dod pa'i khams yin no / /
yang na 'dod khams de la ris nyi shur dbyar yod de /
dmyal ba la tsha dmyal brgyad du dbye bas ngan song ba bcu dang /
mi la gling bzhir dbye ba las bde 'gro'i gnas bcu rnams su yod pa'i phyir| grang dmyal brgyad dang nyi tshe ba grangs logs su mi 'dren pa'i rgyu mtshan yod de /
dang po gtso bo ma yin pa dang /
gnyis pa tshe dang gnas la sogs pa ma nges pa'i phyir ro / /
sa'i dngos gzhi las 'dod khams de la sum cu so dug bshad de /
dud 'gro gnas ma nges pas ma bgrangs shing /
tsha dmyal brgyad /
grang dmyal brgyad /
yid dgas /
lha ma yin te bco brgyad /
mi la gling bcu gnyis kyi mi /
'dod lha drug rnams su phye bas so / /
dmyal ba sogs gnas dang bcas pa rnams chos can /
'dod pa'i khams yin te /
mi dge ba yin pa'i nyon mongs rgyas su rung ba'i khams yin pa'i phyir /
'o na sprul sems 'dod chags dang bral ba'i gang zag la yod pas ji ltar de rgyas par 'gyur zhe na /
gzhan de yod par thos nas 'dod chags skye zhing /
bdag nyid kyang de las nyams pa dran nas 'dod chags skye ba'am /
yang na sprul pa yid 'phrog pa mthong nas 'di 'dra ba'i sprul sems ni bzang ngo snyam du 'dod chags skye ba'i phyir /
yang na dngos su mi rgyas kyang rgyas su rung ba nyid yin te /
'dod pa'i dri ro des sbrul pa'i phyir /
ci'i phyir 'dod khams zhes bya zhen /
'dod pa dang ldan pa'i khams yin pas na de skad ces bya'o / /
'dod pa de gang zhe na /
'khrig pa dang kham zas don gnyer gyi sred pa la bya'o / /
'dod khams las gong ma'i gnas dag bcu bdun dag ni chos can /
gzugs khams yin te /
'dod pa las 'das shing rang sa'i nyon mongs rgyas rung gang zhig /
gzugs mchog tu gyur pa'i khams yin pa'i phyir /
gzugs khams de la bcu bdun yod de /
gzugs khams der skye ba'i so so'i rgyu bsam gtan dang po gsum gyi sa ni gsum gsum pa yin la /
bsam gtan bzhi pa'i sa ni brgyad pa yin pa'i phyir te /
rgyu snyoms 'jug gi bsam gtan dang po chung 'bring chen po gsum bsgoms pa las /
tshangs ris /
tshangs pa mdun na 'don /
tshangs chen gsum du rim bzhin du skye /
gnyis pa de ltar bsgoms pa las 'od chung /
tshad med 'od /
'od gsal gsum du rim bzhin du skye /
gsum pa de ltar bsgoms pa las dge chung /
tshad med dge /
dge rgyas gsum du rim bzhin skye ba'i phyir dang /
so skyes bsam gtan bzhi pa zag bcas de ltar bsgoms pa las /
sprin med /
bsod nams skyes /
'bras bu cheb gsum du skye /
'phags pas bsam gtan bzhi pa chung du gsum spel /
'bring drug spel /
chen po dgu spel| shin tu chen po bcu gnyis spel /
ches shin tu chen po bco lnga spel bsgoms pa las /
gnas gtsang ma lngar rim bzhin skye ba'i phyir /
ci'i phyir gzugs khams zhes bya zhe na /
yon tan gzugs kyis rab tu phye ba'i khams yin pas na de skad ces bya'o / /
nyi 'og pa na re /
tshangs chen de tshangs pa mdun na 'don las tshe dang lus dang tshor ba dang rnam par rtog pa tha dad pa'i phyir /
gzugs khams gnas ris bcu bdun yin no zer /
kha che ba na @# / /
re| tshangs chen de tshangs pa mdun na 'don las bang rim gyi tshul du cung zad 'phags pa yin gyi gnas gzhan logs pa med pas /
gzugs khams gnas ris bcu drug yin no zhes zer /
slab dpon 'phags ba ltar na 'og min stug bo bkod pa dang bcas pas /
gzugs khams gnas ris bco brgyad yin zhes gsung ngo / /
gzugs med khams nag nas gzhan logs pa med de /
gzugs med kyi ting nge 'dzin thob la ma nyams pa'i gang zag de /
gang du shi 'phos pa der gzugs med kyi ming bzhi'i phung po grub nas gzugs med du skye ba'i phyir /
'on kyang rgyu snyoms 'jug bzang ngan du bsgoms pa'i skye ba las ni /
nam mkha' mtha' yas skye mched la sogs pa rnam pa bzhi yod do / /
gzugs med khams na gzugs med na /
sems kyi rgyud de gang la brten ce na /
gzugs med khams der ni ris mthun pa dang srog la yang sems kyi rgyud ni brten pa yin no / /
yang zhes pas so so skye bo dang mi ldan pa dang thob pa dang skye ba la sogs pa la yang brten par bstan pa yin no / /
khams 'og ma gnyis su gzugs la ma ltos par sems de ris dang srog la mi brten nam zhen /
mi brten pa yin te /
gzugs kyi 'du shes dang ma bral bas stobs chung ba'i phyir /
gzugs med kyi sems ni gzugs la mi ltos te /
ting nge 'dzin gyi stobs kyis gzugs kyi 'du shes dang bral bas stobs dang ldan pa'i phyir /
nam mkha' mtha' yas skye mched sogs chos can /
gzugs med khams yin te /
khams 'og ma gnyis las 'das shing /
gzugs med kyi nyon mongs rgyas rung gi khams yin pa'i phyir /
ci'i phyir gzugs med khams zhes bya zhe na /
gzugs gtan nas med pa'i khams yin pas na de skad ces bya'o / /
gnyis pa ni /
khams gsum po deng nyid ? dmyal ba la sogs pa'i 'gro ba lnga ste /
dmyal ba dang /
yi dags dang /
dud 'gro dang /
mi dang /
lha ste rang rang gi ming gis bstan to / /
de dag gi ngo bo gar zhe na /
dge ba ma yin te /
dge rtsa chad pa yod pa'i phyir /
nyon mongs can ma yin te /
nyon mongs spangs pa yod pa'i phyir /
des na ma bsgribs la lung ma bstan yin no / /
rgyud kyis bsdus pas sems can zhes bya ba yin la /
bar srid ni sems can yin gyi /
'gro ba ma yin te /
bstan bcos gdags pa las /
skye gnas bzhis 'gro ba lnga bsdus kyi /
'gro ba ldas skye gnas bzhi ma bsdus so / /
gang ma bsdus na srid pa bar ma'o / /
zhes gsungs pa'i phyir dang /
srid pa bdun bstan pa'i mdo las /
srid pa ni bdun te /
dmyal ba'i srid pa dang /
yi dags kyi srid pa dang /
dud 'gro'i srid pa dang /
mi 'i srid pa dang /
lha'i srid pa dang /
las kyi srid pa dang /
srid pa bar ma'o / /
zhes gsungs pa'i phyir /
'gro ba lngar nges na lha ma yin de 'gro ba gang gi nang du gtogs zhe na /
slob dpon 'phags pa thogs med ltar na lha'i nang du gtogs te /
lha la lus longs spyod 'gran snyog pa dang /
lha'i gnyen zla yin pa'i phyir /
'on kyang lha'i chos las nyams pas /
lha ma yin zhes dman pa la dgag sgra sbyar ba yin zhes gsung ngo / /
mdo dran pa nyer gzhag las lha ma yin yi dags dang dud 'gror gtogs pa dang /
mdo kha cig tu 'gro ba drug par yang bshad do / /
gnod sbyin kha cig lha dang /
kha cig yi dags su gtogs /
dri za ni lha'i nang du gtogs te /
lha'i rol mo mkhan yin pa'i phyir /
nam mkha' lding dang /
lto 'phye dang /
mi 'am ci dang /
klu rnams @# / /
ni dud 'gro'i khongs su gtogs par bshad /
sha za dang /
smyo byed dang /
brjed byed dang /
ma mo ni yi dgas kyi na nga du 'du ba yin no / /
gnyis pa chos kyi khyad par la bzhi /
rnam shes kyi gnas pa bdun /
sems can gyi gnas dgu / /
rnam shes gnas pa bzhi /
bdun dang bzhi'i bsdu ba dpyad pa'o / /
dang po ni /
chos mngon pa ba rnams mdo 'chad par spron /
mdo las rnam shes gnas pa bdun zhes kyang bshad /
sems can gyi gnas dgu zhes kyang bshad na rnam shes gnas pa bdun po de dag gang zhe na /
rnam shes gnas pa bdun yod de /
lus dang 'du shes tha dad pa dang /
lus tha dad cing 'du shes gcig pa dang /
bzlog pa lus gcig cing 'du shes tha dad pa dang /
lus dang 'du shas gnyis ka gcig pa dang /
gzugs can ma yin pa dang po gsum po rnams su yod pa'i phyir /
mi dang 'dod lha dang bsam gtan dang por phyis skyes pa'i lha rnams ni dang po de yin te /
lus kha dog dang dbyibs dang bong tshod tha dad cing /
'du shes bde sdug btang snyoms tha dad pa'i phyir /
tshangs chen dang de'i 'khor du dang por skyes pa'i lha ni gnyis pa yin te /
lus sngar ltar gyi phyir dang /
tshangs chen gyi bsam pa la 'di dag ni bdag gis phyung ba'o snyam pa dang /
de dag gi bsam pa la'ang bdag cag rnams ni /
tshangs pa chen pos byung ba'o snyam du 'du shes gcig pa'i phyir /
'od gsal ba'i lha rnams ni gsum pa yin te /
lus 'od kyi rang bzhin du gcig pa dang /
'du shes dngos gzhi'i yid bdes skyo nas /
nyer bsngogs kyi btang snyoms la 'jug /
nyer bsngogs kyi btang snyoms kyi pa skyo nas /
dngos gzhi'i yid bde la 'dug pa'i phyir /
mdo sde pa na re /
bsam gtan gnyis par skyes nas ring po ma lon pa /
'jig rten 'chags 'jig la mi mkhas pa dag /
tshangs pa'i gzhal med khang stong pa mes sreg pa mthong nas skrag par 'du shes pa na /
bsam gtan gnyis par skyes nas ring du lon pa 'jig rten 'chags 'jig la mkhas pa dag /
ma 'jigs shig de ni sngar yang mes bsregs nas de nyid du med par gyur to zhes mi skrag par 'du shes pas 'du shes tha dad ces zer /
dge rgyas pa'i lha rnams ni bzhi pa de yin te /
lus 'od kyi rang bzhin du gcig pa dang /
'du shes dngos gzhi'i sems bde la 'jug par gcig pa'i phyir /
lhag ma rnams rnam shes gnas par mi 'chad pa'i rgyu mtshan ci yin zhe na /
de'i rgyu mtshan yod de /
lhag ma de dag tu rnam shes 'joms par byed pa dang ldan pa'i phyir te /
ngan song ba rnams ni sdug bsngal gyis 'joms /
bsam gtan bzhi pa'i 'du shes med pa ba /
'du shes med pa'i snyoms 'jug rgyu 'bras kyis 'joms /
srid rtse ba 'gog pa'i snyoms 'jug gis 'joms pa'i phyir /
gnyis pa ni /
sems can gyi gnas dgu bshad pa de dag gang zhe na /
sems can gyi ni gnas dgur bshad de /
sngar gyi bdun gyi steng du srid rtse dang 'du shes med pa'i sems can rnams so / /
'o na ngan song ba dang /
'du shes med pa'i sems can las gzhan pa'i bsam gtan bzhi ba sems can gyi gnas su mi 'chad ba'i rgyu mtshan ci zhe na /
gzhan ngan song ba der mi 'chad pa'i rgyu mtshan yod de /
de las kyi srin pos mi 'dod bzhin du gnas pa'i phyir /
dper na btson rab bzhin /
yang na de gnyis der mi 'chad de /
sems can gyi gnas ni gzhan na gnas pa rnams der 'ang 'dod la /
de na gnas pa rnams gzhan du 'gro mi 'dod pa yin na /
ngan song ba la de gnyis ka med pa'i phyir dang /
'du shes med pa ba las gzhan pa'i bsam gtan @# / /
bzhi ba'i so skye rnams ni 'du shes med pa par 'gro 'dong /
'phags pa rnams gong ma myang 'das su 'gro 'dod pa'i phyir /
gsum pa ni /
rnam shes gnas pa dag ni yang bzhi bshad de /
zag pa dang bcas pa'i phung po bzhi 'o| /
'o na zag bcas kyi phung po thams cad de min nam zhe na /
rang gi sa pa nyid yin kyi /
sa mi gcig pa dang zag med ma yin te /
rnas shes gnas pa'i don rnam shes sred pa'i dbang gis gnas pa yin na /
zag med dang sa gzhan la de ltar gnas pa med pa'i phyir /
'o na rnam shes de rnam shes gnas par mi 'chad pa'i rgyu mtshan ci zhe na /
rnam shes 'ba' zhig rnam shes gnas par ma bshad de /
'dir ni gnas pa dang gnas ba po tha dad ba'i dbang du byas la /
rnam shes de gnas ba po yin pa'i phyir /
dper na /
rgyal po de rang gi gdan min pa bzhin no / /
bzhi pa ni /
'o na rnam shes gnas pa bdun gyis bsdus la /
bzhis ma bsdus pa sogs yod da ma zhe na /
bsdu na mu ni bzhi yod pa yin no / /
ji ltar na /
bdun gyis bsdus la bzhis ma bsdus pa ni /
bdun gyis gnas skabs kyi rnam shes kyi phung po lta bu /
bzhis bsdus la bdun gyis ma bsdus pa ni /
bzhi 'i gnas skabs kyi bsam gtan bzhi pa dang /
srid rtse ba dang /
ngan song ba'i zag bcas kyi pung po lta bu /
gnyis kas ma bsdus ba ni /
bsam gtan bzhi ba ba dang /
srid rtse pa dang /
ngan song ba rnams kyi rnam shes kyi phung po lta bu /
gnyas kas bsdus pa ni /
rnam shes gnas pa bdun gyi gnas skabs kyi /
rnam shes las gzhan pa'i zag bcas kyi phung po bzhi lta bu'o / /
gsum pa rang bzhin rgyas par bshad pa la gsum /
dang por 'jug tshul /
bar du gnas tshul /
mthar 'gro tshul lo / /
dang po la gnyis /
gang du 'jug ba'i skye gnas /
gang gis 'jug pa'i bar srid de / /
dang po ni /
khams gsum du sems can skye ba'i gnas du zhe na /
khams gsum po der ni sgong las skye ba dang /
sogs mngal nas skye ba dang /
drod gsher las skye ba dang /
rdzus te skye ba ste sems can gyi skye gnas bzhi dag tu yod do / /
'o na 'gro ba gang la skye gnas du yod ce na /
mi la skye gnas rnam ba bzhi ga yod de /
rdzus skyes ni bskal pa dang po'i mi lta bu /
drod gsher skyes ni rgyal po nga las nu lta bu /
sgong skyes ni gru chag pa'i chod pa khrung khrung mo dang lhan cig 'grogs pa la brten nas /
gnas brten brag dang nye ba'i brag byung ba lta bu dang /
dge ba snyen ma sa ga las sgo nga sum cu so gnyis byung ba las /
khye'u sum cu so gnyis byung ba lta bu dang /
rgyal po lnga len gyi btsum mo las sgo nga lnga brgya byung ba /
sgrom du bcug ste gang+gA'i chu la ba skyur ba /
li tsa byi gzhon nu khrus byed pas mthong nas /
sgrom phye bas khye'u lnga brgya byung ba bzhin no / /
mang la skyes ni da lta'i mi phal che ba'o / /
dud 'gro la skye gnas rnam pa bzhi yod de /
nam mkha' ldang skye gnas bzhi pas /
klu skye gnas bzhi ga bza' bar bshad pa'i phyir /
dmyal ba ba rnams dang /
lha rnams dang /
srid pa bar ma rdzus te skye ba yin te /
las ches stobs dang ldan pa'i phyir /
yi dgas pal cher rdzus skyes yin la /
mngal nas skye ba'ang yod pa yin te /
yi dgas mo zhig gis btsun pa mau dgal gyi bu chen po la /
bdag gis mtshan mo bu lnga dang /
de bzhin nyin par bu lnga rnams /
bskyed nas de dag za mod kyi / /
'on kyang bdag ni tshim pa med / /
ces 'byung ba'i phyir /
'o na skye gnas de rnams las gang bzang ba yin zhe na /
rdzus skyes /
drod gsher skyes /
mngal skyes /
sgong skyes rnams la sngam sngam ? bzang ste /
rim bzhin rang gzhan gnyis ka la mi gnod @# / /
par skye ba dang /
gzhan la mi gnod pa dang /
rang gis sdug bsngal lan gcig myong pa dang /
sdug bsngal lan gnyis myang nas skye ba'i phyir /
rdzus skyes bzang na /
skye ba la dbang thob pa'i srid pa tha ma'i byang sems rgyal po don grub rdzus te mi skye bar /
mngal nas skye ba'i dgos pa gang zhe na /
dgos pa yod de /
shAkya nye du rnams bstan pa la gzud pa'i phyir dang /
mi'i gdul bya rnams spro ba bskyed pa'i phyir dang /
bdag cag gi ston pa rdzu 'phrul che zhing mthu che pa mthong pa na /
sgyu ma'am su zhig yin snyam pa'i dogs pa spang ba'i ched yin pa'i phyir /
kha cig /
sku gdung ring bsrel bstan pas /
gdul bar byab rnams rjes su gzung ba'i phyir du yin te /
rdzus skyes shi ba la ro med pa'i phyir zhes zer /
slob dpon dbyig gnyen ni /
de ni byin rlabs kyi dbang gis 'byung bar 'dod pas lan min no zhes gsung ngo / /
rdzus skyes la ro med na /
nam mkha' ldid rdzus te skyes pas klu rdzus te skyes pa bza' ba'i phyir 'byin no / /
zhes gsungs pa dang 'gal lo zhe na /
mi 'gal te /
bza' ba'i phyir zhes bshad kyi /
zas zhes ma bshad pa'am /
ma shi bar du za ba la dgongs pa'i phyir /
'o na skye gnas gang mang zhe na /
gang bzang ba bzhin mang do / /
gnyis pa la lnga /
ngo bo dang /
sgrub byed /
sha tshugs /
chos kyi khyad par /
skye gnas su 'jug tshul lo / /
dang po ni /
srid pa bar ma rdzus te skye / /
zhes bshad na /
de'i ngo bo gang zhe na /
phung po'i rgyun 'dir gang 'chi ba'i srid pa dang skye ba'i srid pa'i bar du 'byung ba'o / /
'o na de byung ba ma yin pa'i rgyu mtshan ci zhe na /
srid pa bar ma de byung ba min te /
de bgrod pa'i yul du ma phyin pa'i phyir /
gnyis pa la /
rigs pa dang lung gi sgrub byed gnyis /
dang po ni /
phal chen sde pa na re /
bar srid med de /
skye srid de 'chi srid chad tsam las byung ba'i phyir zhe na /
skye srid chos can /
'chi ba'i srid pa chad tsam las byung pa ma yin te /
'bru'i rgyun dang rgyun gyis 'jug par chos mthun pa'i phyir /
kho na re| ma khyab ste /
me long nang gi byad bzhin gyi gzugs brnyan de byad bzhin gyi rgyun yin yang /
byad bzhin las chad cing 'jug pa bzhin no zhe na /
shes bya chos can /
me long nang gi byad bzhin gyi gzugs brnyan byad bzhin gyi rgyun yin pa de /
skye srid 'chi srid kyi rgyun yin yang de las chad cing 'jug pa'i dpe yang dag ma yin par thal /
me long nang gi byad bzhin gyi gzugs brnyan byad bzhin gyi ngo bor ma grub pa'i phyir te /
gos gcig na lhan cig tu gzugs gyi dngos po rdzas tha dad pa gnyis med pa'i phyir /
yang gong gi ngam bca' der thal /
me long nang gi byad bzhin gyi gzugs brnyan byad bzhin gyi rgyun yin pa dang skye srid 'chi srid kyi rgyun yin pa gnyis mi 'dra ba'i phyir te /
gzugs brnyan de byad bzhin gyi rgyun ma yin pa'i phyir dang /
de'i gzugs brnyan de byad dang me long g.ya' dag pa'i rgyu'i gtso bo gnyis las byung la /
skye srid de 'chi srid las byung gi rgyu'i gtso bo gnyis las byung ba ma yin pa'i phyir /
gnyis pa ni /
bar srid yod de /
bcom ldan 'das kyi mgur nas srid pa bdun bstan pa'i mdo las /
srid pa ni bdun te /
dmyal ba'i srid pa dang /
zhes sogs gsungs pa'i phyir /
yang bar srid yod de /
mdo las /
gnas gsum mngon du gyur na ma'i mngal du bu 'chags par 'gyur te /
ma rung zhing zla mtshan dang ldan pa dang /
pha ma chags shing phrad pa dang /
dri za nye bar gnas par gyur na'o / /
zhes gsungs pa gang zhig /
de'i dri za de par srid @# / /
las gzhan ma yin pa'i phyir re / /
kho na re /
de mi 'thad de /
phung po zhig pa nye bar gnas par gyur na 'o zhes 'don pa'i phyir zhe na /
ma grub ste /
ta len gyi bu'i mdo las /
khyod kyi dri za nye bar gnas par gyur pa de /
rgyal rigs shig gam /
bram ze 'am /
rje'u rigs sam /
dmangs rigs sam /
'on te shar phyogs na gnas pa zhig gam /
zhes gsungs la /
phung po zhig pa de dag tu mi rung ba'i phyir /
yang bar srid yod de /
phyir mi 'ong de la bar dor 'da' ba sogs lngar gsungs pa'i phyir /
de ni lha'i rigs shig la dgongs so zhe na /
mi 'thad de /
de lta na skyes nas 'da' ba la sogs pa yang lha'i rigs su thal ba'i phyir /
yang bar srid grub ste /
skyes bu dam pa'i 'gro ba bdun bstan pa'i mdo las kyang bar dor 'da' ba de la myur bar 'da' ba la sogs pa gsum gsungs pa'i phyir /
kho na re /
bar srid yod na /
bdud sun 'byin byed kyis sangs rgyas 'od srungs kyi nyan thos mkhas pa mgu ba'i klad par /
rdo'i khu tshur bsnun nas shi ba lus de nyid la mes bskor te /
dmyal bar skyes par bshad pa dang 'gal lo zhe na /
skyon med de /
tshe de nyid la mthong chos la myong 'gyur gyi las smin pa yin gyi /
skyes nas myong 'gyur phyis smin par 'gyur pa'i phyir /
yang bar srid yod na /
mtshams med lnga byas ma thag tu dmyal bar skye par bshad pa dang 'gal lo zhe na /
skyon med de /
phyir ma la 'gro ba gzhan du mi skye ba la dgongs ba'i phyir /
de lta min na /
mtshams med byas pa'i skad cig gnyis pa la dmyal bar skyes par 'gyur ro / /
yang bar srid yod na /
bcom ldan 'das kyis bram ze sdig can zhig la /
bram ze na tshod khyer zin rga ba dang / /
nub min te gshin rje'i drung du phyin / /
bar na khyod kyi gnas kyang yod min zhing / /
khyod kyi lam rgyags kyang ni yod ma yin / /
zhes gsungs pa dang 'gal lo zhe na /
skyon med de /
de ni mi'i nang du yun ring du mi gnas pa tsam la dgongs pa'i phyir /
gsum pa ni /
'o na bar srid kyi sha tshugs nga ? lta bu zhe na /
bar srid de ni sngon dus kyi srid pa 'byung bar 'gyur ba'i sha tshugs can yin te /
de dang 'phen byed kyi las gcig gis 'phangs pa'i phyir /
sngon dus kyi srid bde ni 'chi ba'i sdon rol tshun chad nas skye ba'i skad cig gnyis pa phan chad kyi phung po lnga pa'am bzhi yin no / /
lo na bar srid kyi kha dog ji lta bur 'byung zhe na /
dmyal ba'i bar srid ni sdong dum mas tshig pa lta bu /
dung 'gro'i du ba lta bu /
yi dags kyi chu lta bu /
'dod pa'i lha dang mi'i bar srid ni gser gyi kha dog lta bu /
gzugs kyi bar srid ni kha dog dkar po'o / /
gzugs med khams na bar srid med de /
de na gzugs med pas so /
'o na bar srid kyi bong tshod ji lta bu zhe na /
'dod pa'i lha dang mi'i bar srid ni byis pa lo lnga 'am drug lon pa lta bu'o / /
de yang gzugs kyi ni ngo tsha dang khrel yod shas che bas bong tshod rdzogs shing gos dang bcas par skye la /
'dod par ngo tsa med cing khrel med shas che bas gcer bur skye /
'on kyang dge slong ma dkar mo ni sngon gyi smon lam gyi dbang gis gos dang bcas pa dang /
srid pa tha ma pa'i byang sems ni gzhon nu mtshan dpes brgyan cing /
na bza' dang bcas pa'o / /
'o na yum gyi man la lam du glang po che'i phru gu dkar po lhums su zhugs par rmis pa dang 'gal lo zhe na /
mi 'gal te /
de ni mtshan ma 'ga' zhig bstan pa'i ched yin pa'i phyir /
dper na /
rgyal po kri ki'i rmi ltas bcu bstan pa bzhin no / /
'o na btsun pa chos ldan rab 'byor gyis /
glang chen dkar po mchi ba drug ldan ba /
rkang bzhis mdzes dang ldan par zhal bzhes nas / /
drang srong gnas @# / /
shes pa ni ji bzhin du / /
yum gyi lhums kyi gnas su zhugs par gyur / /
zhes gsungs pa de ci yin zhe na /
de ni man la lam dang mthun par bstan pa'o / /
'o na bar srid de ji rtsam gnas zhe na /
mdo sde pa'i dge bsnyen btsun pa na re /
skye ba'i rkyen ma tshogs kyi bar du gnas pas nges pa med ces zer /
btsun pa dbyig bshes na re /
zhag bdun gnas la /
de la skye gnas ma rnyed na shi 'phos nas yang de nyid du skye zhes zer /
kha cig /
zhag bdun phrag bdun te zhe dgu gnas zer /
bye brag smra ba na re /
'di skye srid tshol ba'i ngang tshul can yin pas /
yun ring du mi gnas par myur du nying mtshams sbyor la /
de yang yul der skye bar nges na /
skye ba'i rkyen ma tshogs kyang /
las kyis rkyen gyi tshogs pa drangs nas der skye /
der skye bar ma nges na yul gzhan du skye zer ro / /
yang dgun ba lang gi bar srid grub na /
ba lang de dbyar 'dod chags spyod /
ba min dus min du spyod pas ba min du skye /
dgun rta'i bar srid grub na /
de so sa kha 'dod chags spyod /
bong bu dus min du spyod bas bong bur skye /
dbyar lta bu dom gyi bar srid grub na /
de dgun 'dod chags spyod /
dred dus min du spyod pas dred du skye /
dbyar lta bu khyi'i bar srid grub na| de ston 'dod chags spyod /
ce spyad dus min du spyod pas ce spyang du skye'o / /
de lta na /
ci sten zlog go /
de las gsar du so ga go /
zhes gsungs pa yang legs par grub bo / /
las gsar du sog go zhes pa yang /
mthong chos ma myong 'gyar gyi las la sar nga sog pa yin la /
de grub pas /
skyes nas dang lan grangs gzhan la myong 'gyur yang grub bo / /
zhes zer ro / /
bzhi pa ni /
bar srid gang gis mthong zhe na /
bar srid ris mthun pa nar gis mthong ngo / /
kha cig /
lha'i bar srid kyis thams cad mthong /
mi dang /
yi dags dang /
dud 'gro dang /
dmyal pa'i bar srid rnams kyis gong ma gong ma ma gtogs pa mthong zhes zer ro / /
lha'i mig rnam par dag pa skyon bcu gcig dang bral pas kyang mthong ngo / /
skyon bcu gcig po ni /
the tshom dang /
yid la mi byed pa dang /
lus kyi gnas ngan len dang /
rmugs gnyid dang /
rgod pa dang /
brtson 'grus brtsams drags pa dang /
sems ya ya bor gyur pa dang /
bag tsha ba dang /
'du shes sna tshogs pa dang /
smra ba mngas pa dang ha cang bsgoms drags pa'o / /
las kyi rdzu 'phrul gyis nam mkha' la 'gro ba dang /
shugs mgyigs khyad dang ldan pa dang /
mig sogs dbang po kun tshang zhing /
ri sogs la thogs med du 'jug pa dang ldan no / /
de'i shes byed brag sar kha med pa can gyi gseb tu sbal ba sogs 'byung ba des shes so / /
'o na dmyal ba'i bar srid grub nas 'gro ba gzhan du zlog gam zhe na /
mi ldog te /
dmyal ba'i bar srid dang de'i sdon dus kyi srid pa gnyis 'phen byed kyi las gcig pa'i phyir /
tshangs ris kyi bar srid grub na /
der skye bar ma nges te /
de nyid la bar dor mya ngan las 'da' ba yod pa'i phyir /
'dod pa'i bar srid de kham zas za'am zhe na| de ni kham zas rags pa mi za'i de tsam za'o / /
de yang dbang che ba rnams dri zhim pa dang chung pa rnams dri mi zhim pa za'o / /
lnga pa ni /
bar srid de skye gnas su 'jug tshul ji lta bu zhe na /
mi'i bar srid pa zhig yin na thag ring po nas lam nyal po byed pa mthong bas na /
blo ni phyin ci log tu gyur bas /
rtse ba dang dga' ba'i bsam pas 'gro ba'i yul pho ba dang long kha'i gseb /
bu snod kyi nang du 'gro /
de yang phor skye ba yin na ma'i lto g.yas su snyes nas kha rgyab tu @# / /
bltas te tsog pur 'dug pa dang /
mor skye ba yin na ma'i lto g.yon du snyes nas kha mdun du bltas te 'dug /
ma ning du skye ba yin na pho mo'i 'dod chags gang shas che ba'i stabs su 'dug go /
gzhan drod gsher las skye ba ni dri mngon par 'dod pas 'gro / /
rdzus te skye ba ni gnas la mngon par 'dod pas 'gro'o / /
'o na dmyal ba'i gnas 'dod pa ji ltar yod ce na /
yod de /
blo ni phyin ci log tu gyur pas so / /
bar srid 'gro ba'i dbyibs ji lta bu zhe na /
dmyal ba'i bar srid ni spyi'u tshugs su 'gro ba yin te /
mdo las /
yang dag sdom dang dka' thub can /
drang srong rnams la skur 'debs pa / /
de dag spyi'u tshugs dag tu ni / /
dmyal ba kho nar ltung bar 'gyur / /
zhes gsungs pa'i phyir /
lha'i bar srid ni steng du 'gro / /
gzhan mi sogs thad kar 'gro'o / /
slob dpon gang spel na re /
yi dags kyi bar srid ni yi dags bzhin du rgyab nas 'gro zhes gsung /
'o na /
blo ni phyin ci log gyur pas / /
zhes pa de thams cad la nges sam zhe na /
ma nges te /
gcig na shes bzhin du mngal du 'jug cing gnas pa mi shes gzhan ni der ma zad gnas pa yang shes /
gzhan ni de dag tu ma zang 'byung ba'ang shes /
gzhan ni 'jug pa dang gnas pa dang 'byung ba thams cad la rmongs /
sgo nga las skyes pa ni rang rgyal yin yang rtag tu rmongs pa kho na 'o / /
'o na /
'jug pa shes shing gnas pa mi shes pa sogs gsum gang zhe na /
'khor los sgyur ba dang /
rang byung rang rgyal dang sangs rgyas gnyis te gsum ni go rims bzhin du /
mang la du 'jug pa gsum dag yin te /
las bsod nams dang ye shes kyi tshogs dang bsod nams dang ye shes kyi tshogs gnyis ka rgya che ba'i phyir /
gnyis pa la gnyis /
gang gnas pa sems can gyi rten 'brel dang /
gang gis gnas pa zas kyi rten 'brel lo / /
dang po la gsum /
bstan /
bshad /
bsdu ba'o / /
dang po ni /
phyi rol pa na re /
gang zag gi bdag yod bar thal /
skye ba snga ma nas 'dir 'ong ba dang /
'di nas phyi mar 'gro ba'i bar srid yod pa'i phyir zhe na /
de ltar yin yang gang zag gi bdag med di /
rtag gcig rang dbang can gyi gang zag med pa'i phyir /
kho na re /
'o na /
phung po snga ma dor nas phyi ma len par byed la bo ma grub par thal /
gang zag gi bdag med pa'i phyir zhe na /
ma khyab ste /
phung po'i rgyun tsam nyid gang zag yin pa'i phyir /
kho na re /
phung po skad cig ma yin pas rgyun gyis 'jug par mi 'gyur ro zhe na /
skyon med de /
mar me skad cig ma yin yang rgyun gyis yul gzhan du 'gro ba bzhin du /
nyon mongs pa dang las kyis mngon par 'dus byas pa'i srid pa bar ma'i rgyun gyis ni mngal du 'gro la /
de nas ji ltar las kyis 'phangs pa bzhin du /
rims kyis phung po'i rgyun skyes nas /
las dang nyon mongs pa'i stobs kyis 'jig rten pha rol tu 'gro ba'i phyir /
phung po'i rgyun skye tshul mngal gyi gnas skabs lnga dang btsas pa'i gnas skabs lnga ste /
mngal gyi gnas skabs lnga ni /
nur nur po dang /
mer mer po dang /
nar nar po dang /
mkhrang 'gyur dang /
rkang lag 'gyus so / /
btsas pa'i gnas skabs lnga ni /
byis pa dang /
gzhon nu dang /
dar ma dang /
dar yol dang| rgas pa dang lnga'o / /
de ltar btsas pa'i gnas skabs lnga skyes nas /
las dang nyon mongs pa'i stobs kyis 'jig rten pha rol dag tu 'gro la /
de'i phyir srid pa'i 'khor lo ni thog ma med do / /
gnyis pa la gsum /
gnas @# / /
skabs pa'i rten 'brel /
skabs su bab pa'i ngo bo / /
yan lag gsum dpo ? dang sbyar ba'o / /
dang po la bzhi /
rang bzhin /
bsdu ba dpyad pa /
grangs nges pa'i rgyu mtshan /
'byur byung gi khyad par ro / /
dang po la gsum dbye ba /
so so'i mtshan nyid /
de dag gi nges pa'o / /
dang po ni /
phung po'i rgyun de ni rten cing 'brel par 'byung ba'i yan lag bcu gnyis yod de /
ma rig pa dang /
'du byed dang /
rnam par shes pa dang /
ming gzugs dang /
skye mched drug dang /
reg pa dang /
tshor ba dang /
srid pa dang /
yen pa dang /
srid pa dang /
skye ba dang /
rga shi rnams su yod pa'i phyir /
de bcu gnyis la cha gsum yod de /
sngon gyi mtha' la ma rig pa dang 'du byed gnyis dang /
phyi ma'i mtha' la skye ba dang rga shig gnyis dang /
bar du rnam shes nas srid pa'i bar brgyad yod pa'i phyir /
'o na /
de dag gang zag gang la ldan zhon /
mngal skyes tshe yongs su rdzogs pa la ldan pa yin gyi /
skye gnas gzhan dang bar ma dor 'chi ba la min no / /
gnyis pa ni /
yan lag bcu gnyis zhes bshad na /
de dag gi ngo bo gang zhe na /
ma rig pa'i yan lag ni sngon nyon mongs pa spyod pa'i gnas skabs kyi phung po lnga'o / /
'du byed dag ni tshe sngon ma la bsod nams la sogs pa'i las sog pa'i gnas skabs kyi phung po lnga'o / /
rnam shes ni tshe 'dir mngal du nying mtshams sbyor ba'i phung po yin /
ming dang gzugs ni nyeng mtshams sbyor ba de phan chad skye mched drug dod pa tshun chad gyi phung po lnga'o / /
skye mched drug ni de nas bzung ste yul dbang rnam shes gsum 'dus pa tshun chad kyi phung po'o / /
reg pa ni gsum 'dus pa nas bzung ste /
bde sdug la sogs kyi rgyu shes nus pa tshun chad kyi phung po'o / /
tshor ba ni de ltar rgyu shes nus pa nas bzung ste 'khrig pa spyod nus pa tshun chad de mi spyod pa'i bar gyi phung po'o /
sred pa ni de nas bzung ste longs spyod 'khrig pa spyod pa'i gnas skabs kyi chags can gyi phung po'o / /
nye bar len pa ni de nus pa nas bzung ste 'khrig pa dang zas gos la sogs pa'i longs spyod rnams thob par bya ba'i phyir yongs su rgyug pa'i gnas skabs kyi phung po lnga'o / /
gang zag de yang srid kyi 'bras bu 'byung bar 'gyur ba'i las byed pa'i gnas skabs kyi phung po lnga po de ni srid pa yin no / /
phyi mar nying mtshams sbyor ba ni skye ba yin no / /
de nas bzung ste tshor ba'i bar ni rga shi yin no / /
'o na /
rten 'brel la bzhi yod pa las 'di gang zhe na /
'di ni gnas skabs pa'i rten 'brel du 'dod lo / /
'o na /
gnas skabs phung po lnga pa can yin na /
ma rig pa la sogs pa'i yan lag tu ji ltar bsgrags zhe na /
skyon med de /
gnas skabs de na ma rig pa la sogs pa gtso bo yin pa'i phyir na /
yan lag tu bsgrags so / /
skad cig re re la 'byung ba ni skad cig ma'i rten 'brel /
de nyid rgyu dang 'bras bur 'brel bar 'byung ba ni 'brel pa can gyi rten 'brel /
gnas skabs phung po lnga tshe gsum la rgyun ma chad par 'byung ba ni rgyun chags pa'i rten 'brel lo / /
gsum pa ni /
rten 'brel yan lag bcu gnyis cha gsum du bstan pa la dogs pa ci yod ce na /
de ltar bstan pa la dgos pa yod de /
sngon gyi mtha' dang /
phyi ma'i mtha' dang / /
bdag la bdag sngon du byung ngam ma byung /
ci zhig tu byung /
ji ltar byung /
ma 'ongs pan 'byung ngam mi 'byung /
ci zhig tu 'byung /
ji ltar 'byung /
da lta ci zhig yin snyam pa'i rmongs pa rnam par bzlog par bya ba'i phyir ro / /
gnyis pa ni /
'o na /
rten 'brel yan lag bcu gnyis bsdu na dur 'dus zhen /
bsdu na gsum du 'dus te /
nyon mongs pa @# / /
dang las dang gzhi gsum du 'dus pa'i phyir /
nyon mongs pa la gsum yod de /
ma rig pa dang /
srid pa dang /
lan pa gsum yod pa'i phyir /
las la gnyis yod de /
'du byed dang /
srid pa gnyis yod pa'i phyir /
lhag ma bdun ni gzhi yin te /
de las las dang nyon mongs pa 'byung ba'i phyir /
de bzhin du 'bras bu'ang yin te /
las dang nyon mongs pa las byung ba'i phyir /
sngon gyi mtha' la rgyu mdor bsdus /
phyi ma'i mtha' las 'bras bu mdor bsdus ba la dgos pa ci yod ce na /
sngon gyi mtha' dang phyi ma'i mtha' gnyis kyis rim pa bzhin du rgyu dang 'bras bu mdor bsdus pa chos can /
dgos pa yod de /
bar ma'i rgyu 'bras rgyas par bshad pa'i rjes su dpag pa las shes pa yin pa'i phyir ro / /
gsum pa ni /
ma rig pa la rgyu dang rga shi la 'bras bu yod dam med /
yod na rten 'brel yan lag bcu gnyis su grangs ma nges par 'gyur la /
med na 'khor ba la sngon gyi mtha' phyi ma'i mtha' yod par 'gyur ro zhe na /
ma rig pa la rgyu dang rga shi la 'bras bu yod kyang /
rten 'brel yan lag bcu gnyis su grangs ma nges par mi 'gyur te /
nyon mongs pa sred pa las nyon mongs pa len pa dang /
de las bya ba srid pa nyid dang /
de las gzhi skye ba dang /
de las gzhi rga shi dang /
de las nyon mongs pa sred pa 'byung ba de bzhin du /
nyon mongs ba ma rig pa las las 'du byed dang /
de las gzhi rnam shes nas gzhi tshor ba'i bar 'byung la /
de las nyon mongs sred pa skye ba 'di ni srid pa'i yan lag gi lugs yin pa'i phyir ro / /
bzhi pa ni /
bcom ldan 'das kyis dge slong dag khyed la ngas rten cing 'brel bar 'byung ba'i chos rnams kyang bstan /
rten cing 'brel bar byung ba'i chos rnams kyang bstan par bya'o / /
zhes gsungs na /
de gnyis la khyad par ci yod ce na /
bstan bcos las khyad par med par bshad la /
mdo las gsungs pa 'dir ni 'byung ba rgyu yin te /
'bras bu 'byung ba'i phyir /
byung ba 'bras bu yin pa 'dod de /
kho rgyu las byung ba'i phyir /
de ltar na bcu gnyis po thams cad rgyu 'bras su gyur pas /
'byung byung gnyis ka yin mod kyi /
'on kyang gang la ltos nas 'byung ba yin pa de la ltos nas byung ba min te| pha bu bzhin no / /
gnas brtan bsam rdzogs na re /
'byung ba dang byung ba la mu bzhi yod de /
'byung ba yin la byung ba ma yin pa ni ma 'ongs pa lta bu /
byung ba yin la 'byung pa ma yin pa ni dgra bcom pa tha ma'i sems sems byung lta bu /
gnyis ka yin pa ni de las gzhan pa'i da ltar ba lta bu / /
gnyis ka min pa ni 'dus ma byas lta bu'o / /
'on mdo las /
'di yod na 'di 'byur /
'di skyes pas 'di ske /
zhes gsungs pa'i don gang zhe na /
slob dpon chos kyi dbyig na re /
dang pos rgyu med las skye ba bkag gnyis pas rtag pa las skye ba bkag ces zer /
slob dpon ni /
rgyu med las skye ba dgag pa'i phyir du dang po nga smos pa don med par thal /
gnyis pas rgyu med dang rtag pa las skye ba khegs pa'i phyir des nam rig pa 'di yod na 'du byed 'di 'byung /
zhes bstan pas /
'du byed ma rig pa las gzhan la mi 'byung bar bstan ba ma yin te /
dper na /
mig yod na mig shes 'di 'byung zhes bstan pas /
de gzugs las mi skye bar ba stan pa min pa bzhin no / /
yang na ma rig pa 'di yod na 'du byed 'di 'byung /
'du byed 'di skyes pas rnam shes 'di skye zhes yan lag brgyad mar bstan pa yin no / /
yang na @# / /
sngon gyi mtha' 'di yod na da ltar gyi mtha' 'di 'byung /
da ltar gyi mtha' 'di skyes pas phyi ma'i mtha' 'di skye zhes rgyu brgyud mar bstan pa yin no / /
yang na ma rig pa 'di yod na 'du byed 'di 'byung zhes pas dngos kyi rkyen dang /
'du byed 'di skyes pas rnam shes 'di skye zhes pas brgyud pa'i rkyen bstan pa yin zhes gsung ngo / /
gnyis pa la bzhi /
ma rig pa bshad pa /
ming bshad pa /
ming bshad pa /
rig pa bshad pa /
tshor ba kha 'phang dang bcas pa bshad pa'o / /
dang po ni /
ma rig pa'i ngo bo ji lta bu zhe na /
ma rig pa med tsam dang /
rig pa las gzhan tsam min gyi /
rig pa ye shes kyi 'gagl ba mi mthun phyogs su gyur ba'i chos gzhan te /
dper na /
mi 'dza' ba de mdza' ba med tsam dang mdza' pa las gzhan tsam ma yin gyi /
mdza' ba'i mi mthun phyos la 'jog pa dang /
rdzun tshig kyang bden tshig gi mi mthun phyogs la 'jog ba la sogs ba bzhin no / /
rig pa med tsam dang rig pa las gzhan tsam ma rig pa min pa'i rgyu mtshan ci zhe na /
de'i rgyu mtshan yod de /
ma rig pa de la kun tu sbyor ba la sogs pa'i tshig gis gsungs pa'i phyir /
gal te shes rab ngan pa 'jig tshogs la lta ba de ma rig pa yin no zhe na /
'jig lta ma rig pa min par thal /
de lta ba yin zhing /
ma rig pa de lta ba dang mtshungs ldan yin pa'i phyir dang /
ma rig pa de shes rab nyon mongs byed du bstan ba'i phyir ro / /
gnyis pa ni /
gzugs can min pa'i ming bzhi'i phung po chos can /
ming gi rten 'brel yin te /
ming dang 'dra bar don la gzhol ba'i phyir /
dper na /
'jig rten na grags pa'i gzugs zhes pa'i ming las gzugs go ba bzhin no / /
gsum pa reg pa ni /
yul dbang rnam shes gsum 'dus te byung ba yin no / /
reg pa chos can /
drug yod de /
mig gi 'dus te reg pa nas yid kyi 'dus te reg pa'i bar rnams su yod pa'i phyir /
dang po lnga ni chos can /
thogs pa'i reg pa yin te /
dbang po gzugs can rnams thogs pa yin la /
de la brten pa'i reg pa yin pa'i phyir /
drug pa yid kyi 'dus te reg pa chos can /
tshig bla dags kyi reg pa yin te /
tshig bla dags ni ming yin la /
ming la dmigs pa'i reg pa yin pa'i phyir /
yang reg pa drug po 'di chos can /
bsdu na gsum du 'du ste /
rig pa'i reg pa dang /
ma rig pa'i reg pa dang /
de gnyis las gzhan pa'i reg pa gsum du 'dus pa'i phyir /
de gsum ni rim pa bzhin dri ma med pa'i reg pa dang /
nyon mongs can gi reg pa dang /
de gnyis kyi lhag ma'i reg pa'o / /
ma rig pa'i reg pa chos can /
gnyis yod de /
gnod sems kyi reg pa dang /
rjes su chags pa'i reg pa gnyis yod pa'i phyir /
de gnyis ni 'byung nye bas logs su bshad do / /
yang reg pa drug po chos can /
gsum du 'du ste /
bde ba myong 'gyur gyi reg pa dang /
la sogs pa sdug bsngal myong 'gyur gyi reg pa dang /
btang snyoms myong 'gyur gyi reg ba gsum du 'dus pa'i phyir /
bzhi pa ni /
reg pa de las byung ba'i tshor ba chos can /
drug yod de /
mig gi 'dus te reg pa'i rkyen gyis tshor ba nas /
yid kyi 'dus te reg pa'i rkyen gyis tshor ba'i bar rnams su yod pa'i phyir /
dang po lnga ni chos can| lus kyi tshor ba yin te /
dbang po gzugs can la brten pa'i tshor ba yin pa'i phyir /
gzhan yid kyi 'dus te reg pa'i rkyen gyis tshor ba chos can /
sems kyi tshor ba yin te /
yid tsam la brten pa'i tshor ba yin pa'i phyir /
sems @# / /
tshor de yid yul la nye bar rgyu ba'i bye brag las rnam pa dag ni yang bco brgyad yod de /
yid bde yul la /
yid mi bde yul la /
btang snyoms yul la nye bar rgyu ba drug drug yod pa'i phyir /
'o na de dag khams gang na du yod ce na /
'dod khams na bco brgyad po thams cad yod de /
rang sa'i yul drug la dmigs pa can no / /
'dod pa'i sems tshor des spyod yul gzugs can la dmigs na /
gzugs khams na dri ro gnyis med pas /
yid nye bar rgyu ba bcu gnyis yod pa yin no / /
gong ma gzugs med na yid nye bar rgyu ba gsum gyi dmigs pa can yin no / /
bsam gtan dang po gnyis na yid mi bde med pas yid nyer rgyu bcu gnyis yod la /
de yang 'dod par 'gro ba yul drug po rnams la dmigs /
rang gzugs la dmigs pa brgyad /
gzugs med pa na yid nye bar rgyu pa gnyis kyi dmigs pa can no / /
bsam gtan gsum pa dang bzhi pa gnyis na yid btang snyoms nyer rgyu drug yod /
drug gi dmigs pa ni 'dod pa'i yul drug po la dmigs pa'o / /
rang gzugs na ni nyer rgyu bzhi'i dmigs pa'o / /
gong ma gzugs med na ni yid nyer rgyu gcig gi dmigs pa yin no / /
'o na bsam gtan gsum pa'i bde ba nyer rgyur ma bzhag ba ci zhe na /
de ma bzhag pa'i rgyu mtshan yod de /
gsum pa'i bde ba brtan ba yin la /
nyer rgyu mi brtan pa'i phyir /
gzugs med nam mkha'i nyer bsngogs na nyer rgyu bzhi yod de /
de dag gzugs su 'gro ba bsam gtan bzhi pa la dmigs /
gong ma gzugs med par 'gro pa ni yid nyer rgyu gcig gi dmigs ba can yin /
gzugs med kyi dngos gzhi na yid nyer rgyu gcig yod la /
de ni rang gzugs med kyi yul can no / /
yid nyer rgyu bco brgyad po thams cad zag pa dang bcas pa yin te /
'di dag gis srid pa 'phel par byed pa yin na /
zag med ni der mi rung ba'i phyir /
ma rig pa sogs gsum po de dag las gzhan rnams 'dir mi 'chad pa'i rgyu mtshan ci zhe na /
de'i rgyu mtshan yod de /
kha cig bshad zin pa dang /
kha cig 'og nas 'chad par 'gyur ba'i phyir te /
rnam par shes pa ni /
rnam shes so sor rnam rig pa / /
zhes sogs dang gzugs ni /
gzugs ni dbang po lnga dang don / /
lnga dang rnam rig byed min nyid| ces dang /
de ngag rnams kyi rnam shes rten / /
mig la sogs gzugs dang ba rnams / /
zhes par bshad zin cing /
'du byed dang srid pa las bstan pa dang /
sred len gnyis gnas lnga par 'chad par 'gyur ba'i phyir /
gsum pa ni /
rten 'brel yan lag bcu gnyis po de cha gsum du bsdus pa'i dpe ji lta bu zhe na /
de bcu gnyis po cha gsum du bsdus pa 'dir ni /
nyon mongs pa sa bon bzhin du shes par bya ste /
sa bon las sdong bu dang /
lo ma dang /
'bras bu 'byung ba bzhin du /
nyon mongs pa las nyon mongs dang /
de las bya ba dang /
de las gzhi 'byung ba'i phyir /
yang nyon mongs ba de klu bzhen du shes par bya ste /
klu gnas pas rgya mtsho mi skam pa bzhin du /
nyon mongs pa'i klu gnas pas srid pa'i rgya mcho mi skam pa'i phyir /
yang na nyon mongs pa ni shing gi rtsa ba bzhin du shes par bya ste /
shing rtsa ba nas ma bcad na lo ma sogs skye ba bzhin du /
nyon mongs pa rtsa ba nas ma spangs na 'khor bar skye ba'i phyir /
yang de ljon shing bzhin du shes par bya ste /
ljon shing las slar yang lo ma sogs 'byung ba bzhin du /
'di las kyang slar yang las dang gzhi 'byung pa'i phyir /
de bzhin du nyon mongs pa de ni shun pa bzhin du 'dod de /
shun bcas kyi @# / /
'bras las myu gu 'byung ba bzhin du /
nyon mongs pa'i thob pa'i las las 'bras bu 'byung ba'i phyir /
las ni shun bcas 'bras dang 'dra ste /
sngar gyi de'i phyir /
de bzhin du las ni sman bzhin du shes par bya ste /
sman gyis nus pa lan gcig 'byin pa bzhin du /
'dis kyang rnam smin lan gcig 'byin pa'i phyir /
las de me tog bzhin du'ang ? shes par bya ste /
me tog 'bras bu'i nye rgyu yin pa bzhin du /
'di yang gzhi'i nye rgyu yin pa'i phyir /
gzhi bdun po ni bza' btud g.yos legs par grub pa dang 'dra ste /
g.yos legs bar grub pa longs sbyad bya yin pa bzhin du /
'di yang longs spyang ? bya 'ba' zhig yin gyi /
rnam smin gzhan mi skyed pa'i phyir| gsum pa ni /
srid pa bzhi bshad na /
de dag gi ngo bo gang zhe na /
srid pa bzhi po de dag las /
skye ba'i srid pa ni nyon mongs can no / /
'o na nyon mongs pa gang gis skye srid du nying mtshams sbyor zhe na /
rang gis pa'i rtsa ba'i nyon mongs pa kun gyis sbyor gyi /
gzhan gyi sa pa'i nyon mongs pas ni min no / /
srid pa gzhan gsum la ni /
dge mi dge lung ma bstan rnam pa gsum ci rigs su yod do / /
'o na de dag khams gang na yod ce na /
gzugs med khams na srid pa gsum yod kyi bar srid ni med la /
khams 'og ma gnyis na bzhig yod do / /
gnyis pa gang gis gnas pa zas kyi rten 'brel la /
bstan bshad gnyis /
dang po ni /
'o na 'gro ba rnams khams gsum du gang gis gnas zhe na| 'gro ba rnams zas kyis gnas par byed pa yin te /
mdo las /
ston pa sangs rgyas nas ring po ma lon pa na /
chos gcig bka' stsal pa ni 'di lta ste /
'gro ba zas kyis gnas pa yin no / /
zhes gsungs pa'i phyir /
gnyis pa la gsum /
zas kyi rang bzhin /
zhar la bar srid kyi ming gi rnam grangs /
de dag gi nges pa'o / /
dang po ni /
'gro ba zas kyis gnas pa yin / /
zhes bshad na /
zas de la du zhe na /
? de la bzhi yod de /
khams kyi zas /
reg pa'i zas /
sems pa'i zas /
rnam shes kyis zas rnams su yod pa'i phyir /
'o na de dag khams gang na yod ce na /
kham kyi zas ni 'dod pa na yod kyi /
khams gong ma dag ni med de /
kham zas la 'dod chags dang bral ba dag der skye ba'i phyir /
da myal ba chen po na kham zas ji ltar yod ce na /
yod de /
lcags kyi tho lum dang zangs zhun me 'bar ba khar 'jug bar bshad cing /
nyi tshe ba dang nye 'khor ba ni mi'i zas ji ltar ba bzhin yod pas /
dge 'dun srungs dang gro bzhin skyes kyi gtam rgyud las shes so / /
'o na /
rab tu byed pa las kham gyi zas gang zhe na /
kham gang la brten nas dbang po rnams rgyas par 'gyur ba dang /
'byung ba chen po rnams 'tsho ba dang nye bar 'tsho bar 'gyur /
zhes gsungs pa dang 'gal yo zhi na /
mi 'gal te /
de rgyas 'gyur gyi zas la dgongs la /
lcags kyi tho lum sogs kyis kyang bkres pa sel nus pas zas kyi mtshan nyid dang ldan pa'i phyir /
kham zas kyi ngo bo gang zhe na /
dri ro reg ? bya'i skye mched gsum gyi bdag nyid do / /
ci'i phyir kham gyi zas zhes bya zhe na /
sna lce lus gsum gyis kham du bcad nas mid pa'i zas yin pas de skad ces bya'o / /
nyi ma dang grib ma la yod pa'i dri ro kham zas ma yin par thal /
de kham du bcad nas mid par bya ba ma yin pa'i phyir zhe na /
skyon med de /
de min yang de'i ris yin pa'i phyir dang /
yang na phal che ba la dgongs pa'i phyir /
gzugs kyi skye mched kham zas ma yin te /
des rang gi yul can dbang po rten dang bcas @# / /
pa rgyas pa la mi phan pa'i phyir dang /
de la phan pa'i ris kyang ma yin pa'i phyir /
rtags ma grub ste /
zas yid du 'ong ba bshams pa mthong ba na bde ba dang yid bde bar 'gyur ba'i phyir zhe na /
de ni zas de la dmigs pa'i bde ba myong 'gyur gyi reg pa zas su song ba yin gyi /
gzugs gyi skye mched zas su song ba'i don min te /
yin na grol ba dgra bcom pa dang phyir mi 'ong la phan dgos pa las mi phan pa'i phyir /
reg pa'i zas la sogs pa de ? dag gi ngo bo gang zhe na /
reg pa dang sems pa dang rnam par shes pa ni zag pa dang bcas pa zas yin gyi /
zag med zas min te /
zas kyi don ni srid pa gso bar byed pa yin na /
zag med ni srid pa zad byed yin pa'i phyir dang /
mdo las /
sems can byung ba rnams gnas par byed pa dang /
'tsho bar byed pa dang /
srid pa tshol ba rnams la phan 'dogs par byed pa'o / /
zhes dang /
zas bzhi ni nad dang 'bras dang zug rngu'i rtsab yin no / /
rga shi'i rkyen yin no / /
zhes gsungs la /
zag med de lta min pa'i phyir /
zas du zhig gis gnas pa dang phan 'dogs par byed cen /
zas thams cad kyis byed do / /
las kyi rang bzhin pas sems pa dang /
de dang mtshungs ldan gyi rnam par shes pa dang /
reg pas sems can 'byung bar byed pa dang /
srid pa tshol ba rnams la phan 'dogs par byed pa yin mod /
kham zas kyis ji ltar 'byung bar byed ce na /
byed de /
kham zas gyi zas la sred pa'i dbang gis yang srid 'byung par byed pa'i phyir /
kham zas dang /
bde ba myong 'gyur gyi reg pa dang /
de dang mtshungs ldan gyi rnam shes kyis /
sems can gnas par byed pa yin mod /
sems pas ji ltar gnas par byed ce na /
re ba dang bcas pa'i sems pas gnas bar byed de /
mu ge byung ba'i tshe pha zhig rang gi bu gnyis dang lhan cig tu 'chi ba ma bzod par thal ba'i rkyal pa sred bus kha bcings pa phye yin par smras pa'i tshe /
re ba dang ma bral bar ma shi ba /
kha phye bas thal bar mthong ba na re ba dang bral nas shi ba dang /
gru chag pa'i tshong pa rgya mtsho'i lbu ? ba la thang du 'khrul nas /
re ba dang mas bral ? bar ma shi ba /
re ba dang bral ba'i cho shi ba dang /
'gro ba'i rnam grangs las /
srog chags chen po gang dag chu nang nas 'thon te bye ma'i thang la sgong nga sbas pa mas dran na mi rul /
ma dran na rul bar bshad pa lta bu'o / /
slob dpon ni /
de ltan gzhan ma'i sems pa bu'i zas su thal ba'i skyon yod pas /
sgo ngas ma dran na mi 'drul| ma dran na 'drul pa'i don yin no / /
zhes gsung /
de la ne pa pa N+Di tan re /
de ni mi 'thad de /
sgo nga las skyes rtag tu rmongs / /
zhes gsungs pa'i phyir zhes zer /
de mi 'thad de /
ma dran pa dang rtag tu rmongs pa la 'gal ba med pa'i phyir /
'o na gsum po khams gang na yod ce na /
khams gsum dag na'o / /
gang kham yin pa de dbang po rten bcas rgyas pa'i zas kyang yin nam zhe na /
'di la mu bzhi ste /
dbang po rten bcas la gnod pa'i kham du bya ba'i dri ro reg bya ni /
kham yin la dbang po rten bcas rgyas pa'i zas min /
zas lhag ma gsum ni dbang po rten bcas rgyas pa'i zas yin la kham ma yin /
gnyis ka yin pa ni kham du byas pas dbang po rten bcas rgyas par 'gyur ba'i zas lta bu /
gnyis ka ma yin pa ni sgra dang sdug bsngal 'khor bcas so / /
dbang po rten bcas wa ? gnod na kham zas su mi 'gyur ro zhe na /
dus phyis gnod kyang de'i mod la phan 'dogs pas kham zas su rigs pa yin te /
zas ni dus @# / /
gnyis su bya ba byed pa'i phyir /
'o na bcom ldan 'das kyis phyi rol pa'i drang srong 'dod pa la 'dod chags dang bral ba brgya la zas byin pa bas /
'dzam bu'i tshal na 'dug pa'i so so skye bo gcig la byin na de 'bras bu che /
zhes gsungs na /
'dzam bu'i tshal na 'dug pa'i so so skye bo de gang zhe na /
kha cig /
'dzam bu'i lto dang ldan pa thams cad yin zer ba mi 'thad de /
gcig ces gsungs pa dang 'gal ba'i phyir dang /
de la ngo mtshar che ba ? ci zhig yod de med pa'i phyir /
kha cig /
byang sems des gnas so zhes zer /
bye brag smra pa na re /
mi 'thad de /
de ni dgra bcom pa bye ba la byin pa bas bsod nams che ba'i phyir /
des na nges 'byed cha mthun la gnas pa'i byang sem ma yin zer /
slob dpon ni /
de mi 'thad de /
'di ni ming dang don mi mthun zhing /
mdo bstan bcos gang las kyang nges 'byed cha mthun la gnas pa'i byang sems la 'dzam bu'i tshal na gnas pa'i byang sems su ma ? bshad pa'i phyir /
des na 'dzam bu'i shing drung na bsam gtan dang po skyed pa'i byang sems don thams cad grub pa yin te /
de dang phyi rol ba de dag 'dod pa la 'dod chags dang bral bar khyad par med kyang brgya la byin pa bas de gcig la byin pa bsod nams ches mang bas khyad par du 'phags pa'i phyir /
de la kho na re /
de la byin pa de de lta bu'i phyi pa mtha' yas pa la byin pa bas kyang bsod nams che ba min nam zhen /
bden mod /
'on kyang sngar dung 'gro'i skye gnas su song ba brgya la byin pa bas /
mi tshul khrims 'chal pa gcig la byin pa rnam par smin pa brgya 'gyur du re bar bya'o / /
zhes brgya sha stag gsungs pa'i 'dres kyi dbang gis yin pa'i phyir zhes gsung /
gnyis pa ni /
srid pa tshol ba rnams la phan 'dogs par byed pa'o / /
zhes bshad na /
srid pa tshol ba de gang zhe na /
de ni bar srid kyi ming gi rnam grangs so / /
ci'i phyir srid tshol la sogs par bya zhe na /
'byung ba la mi ltos par yid tsam las byung bas na yid las byung dang /
skye srid tshol ba'i ngang ? tshul can yin pas na srid tshol dang /
zas su dri tsam za bas na dri za dang /
'chi srid dang skye srid kyi bar du grub pa na srid pa bar ma dang /
skye srid 'grub pa la mngon du phyogs pas na mngon par 'grub pa zhes bya'o / /
gsum pa ni /
zag bcas thams cad zas min nam /
ci'i phyir zas de la bzhir grangs nges zhe na /
nges te /
tshe 'di la gnas dbang po rgyas pa'i don du kham zas dang /
rten pa rnam shes rgyas pa'i don du reg ba'i zas te gnyis dang /
phyi mar srid pa gzhan 'phen pa'i don du sems pa'i zas dang /
srid pa gzhan 'grub pa'i don du rnam shes kyi zas dang gnyis te go rims bzhin du bzhag pa'i phyir| gsum pa ni /
dge rtsa 'chad pa dang mtshams sbyor ba sogs kyi sems de yid shes dang dbang shes gang yin zhe na /
log ltas dag rtsa 'chad ? ba dang yang dag pa'i lta ba sogs kyis mtshams sbyor ba'i sems dang /
'dod chags dang 'bral ba'i mnyam gzhag dang /
de las nyams pa dang 'chi 'pho ba dang skye ba'i sems rnams yid kyi rnam shes kho nar 'dod de /
phal che ba phyin ci log gi rtog pa yin pa dang /
kha cig de min yang dbang shes la de dag med pa'i phyir /
'chi 'pho ba dang skye ba'i sems de tshor ba ? gang la brten ce na /
'chi 'pho ba dang skye ba'i sems de btang snyoms la brten te /
'chi 'pho ba dang skye ba'i sems de mi gsal ba'i phyir /
'chi 'pho ba de rtse gcig pa'i @# / /
ting nge 'dzin gyi sems la med de /
'chi 'pho ba ni sems la gnod par byed la /
ting nge 'dzin de sems la phan 'dogs par byed pa yin pa'i phyir /
skye sems la yang ting nge 'dzin gyi sems med de /
ting nge 'dzin ni dge ba yin la /
skye ba'i srid pa nyon mongs can yin pas /
srid par skye ba la nyon mongs can gyi sems mngon du byed dgos pa'i phyir /
sems med snyoms 'jug gnyis la 'chi 'pho ba med de /
rang mi 'chi zhing| rdo rje sogs gang gis kyang gzhig mi nus pa'i phyir /
de la skye sems med de /
gong gi de'i phyir /
'o na 'chi ba'i srid pa la gsum bshad na /
dgra bcom pa tha ma'i 'chi sems de gang zhe na /
phung po lhag med du mya ngan las 'da' kha'i sems la lung du bstan pa min pa'i rnam smin skyes dang spyod lam pa'i sems gnyis yod do /
'o na 'chi ba'i tshe lus dang bcas pa'i dbang po du lus kyi phyogs gang du 'gag par 'gyur zhe na /
cig car 'chi ba'i tshe lus dang bcas pa'i dbang po gnyis cig car 'gag par 'gyur la /
'og ngan song du skye ba rnams rim gyi 'chi ba'i tshe na rkang par yid 'chi 'pho /
mir 'gro ba rnams rim gyis 'chi ba na lte ba dang /
lhar 'gro ba dang mi skye ba dgra bcom pa rnams snying khar yid 'chi 'pho'o / /
sdig can 'chi ba'i tshe gnad gcod kyi sdug bsngal 'byung bar gsungs na /
gang la brten nas 'byung zhe na /
gnad ? gcod pa'i sdug bsngal ni chu dang sogs pa me dang rlung gi 'byung ba 'khrug pa la brten nas 'byung ba yin gyi /
sa 'khrugs pa las byung ba min te /
'di snod 'jig pa dang chos mtshungs pa'i phyir /
yang mdo las 'gro ba la yang dag par nges pa dang /
log par nges pa dang| ma nges pa'i tshogs gsum gsungs na /
de dag gang zhe na /
'phags pa rnams yang dag pa nyid du nges te /
yang dag pa ni myang 'das yin la /
de 'thob pa'i rgyu mtshan sgrib pa ci rigs pa spangs pa'i phyir /
mtshams med byed pa dag log pa nyid du nges te /
log pa ni ngan song yin la /
de'i nang nas kyang dmyal ba der skye bar nges pa'i phyir /
de gnyis las gzhan ni ma nges pa'i tshogs yin te /
rkyen nges 'ga' ba yin pa'i phyir /
! /
gnyis pa la gsum| ri ma pa dang tshad dngos /
zhar la sems can gyi tshad /
tshad de nyid bye brag tu bshad pa'o / /
dang po la gsum /
rten bshad /
brten pa bshad /
sems can gyi gnas bye brag tu bshad pa'o / /
dang po la gnyis /
rlung gi dkyil 'khor /
chu dang gser gyi dkyil 'khor bshad pa'o / /
dang po ni /
sems can gyi 'jig rten bshad pa'i 'og tu snod kyi 'jig rten bshad par bya'o / /
de yang 'jig rten gyi khams mtha' yas shing mi 'dra ba sna tshogs pas| thams cad bstan par mi nus kyi /
bdag cag gi ston pa'i zhing mi mjed 'jig rten gyi khams kyi rnam gzhag cung zad brjod par bya'o / /
de la chos mngon pa bdag gis snod kyi 'jig rten gnas par 'dod pa'i lugs ni /
'og dag gi gzhi ni dang por bar snang stong par yod pa la /
'jig rten 'chags pa'i snga ltas su gyur ba'i rlung 'jam bu ldang ba lo grangs du ma'i bar du 'khrigs pa las /
rlung gi dkyil 'khor chen po che'i rdo rjes kyang gzhig par mi nus pa chags so / /
de'i rngams su ni dpag tshad sa la gcig dang drug 'bum /
rgyar grangs med gcig yod do / /
gnyis pa ni /
rlung gi dkyil 'khor de'i steng du char gyi rgyun shing rta'i srog shing tsam bab pa la @# / /
brten nas /
gser gyi snying po can gyi chu'i dkyil 'khor rngams su dpag tshad 'bum phrag bcu gcig dang /
stong phrag dag ni nyi shu yod pa chags so / /
thang khar mi 'bo ba ni /
kha cig sems can gyi las kyi dbang gis yin te /
dper na /
zas ma zhu par long du mi ltung ba bzhin zhes zer /
kha cig rlung gis sbyangs kyi tshul du 'dzin zhes zer /
de'i steng du rlung gis chu de dag bsrubs shing /
kun tu 'thas par byas pa la brten nas gser gyis gzhi chags so / /
de'i phyis ni chu'i dkyil 'khor gyi rngams su 'bum phrag brgyad dang /
lhag ma gsum 'bum nyi khri dag ni gser du 'gyur ro / /
'o na chu dang gser gyi dkyil 'khor gyi thad kar thag ji tsam zhe na /
'bum phrag bcu gnyis dang stong phrag gsum dang brgya phrag dag ni phyed dang lnga rnams kho na'o / /
khor yug tu ni zlum po yin pas gsum 'gyur ro / /
gnyis pa la /
ri bshad /
mtsho bshad /
gling bshad pa'o / /
dang po ni /
chu dang gser gyi dgyil 'khor gyi steng du /
char gyi rgyun sngar ltar bab pa la brten nas /
khams sna tshogs pa can gyi phyi'i rgya mtsho chags /
de'i khams rab rlung gis bsrubs pa la brten nas /
ri gzhan las lhun cing brjid chags pa'i lhun po chags /
khams 'bring rlung gis bsrubs pa la brten nas /
ri'i rtse mo dbyibs legs shing blta na sdug pa /
shing rta'i gnya' shing lta bu'i mdzes pa yod pas gnya' shing 'dzin dang /
gser gyi gshol mda' lta bu'i mdzes pa yod pas gshol mda' 'dzin dang /
seng ldeng gi nags kyis mdzes pa yod pas seng ldeng can dang /
de bzhin du ri'i rtse mo na blta na sdug pa'i mdzes pa yod pas blta na sdug ri dang /
rta'i rna ba lta bu'i mdzes pa yod pas rta rna dang /
ri'i rtse mo rnam par 'dud pa lta bu'i mdzes pa yod pas rnam 'dud dang /
ri'i rtse mo 'khor lo'i mu khyud lta bur mdzes par yod pas mu khyud 'dzin ri ste de dag gis ri rab bskor te gnas so / /
khams tha ma bsrubs pa las de nas ni gling rnams chags pa yin no / /
de dag gi phyi rol na ni khor yug gi ri ste /
'dis gling bzhi 'khor ba'i tshul du bskor bas na khor yug gi ri'o / /
'o na ri dgu po'i ngo bo gang zhe na /
gnya' shing 'dzin nas mu khyud 'dzin gyi bar bdun ni gser yin /
khor yug gi ri de lcags so / /
lhun po ni rin chen bzhi'i rang bzhin te /
shar da ngul /
lho baiDUr+ya /
nub padma rA ga /
byang gser las so| /
gdags pa las /
shar padma rA ga dang /
nub dngul du yod par bshad do / /
ri rab kyi ngos rin po che gang gi rang bzhin yin pa'i mthus /
de'i phyogs kyi nam mkha' yang de'i kha dog tu snang bas /
lho 'dzam gling gi nam mkha' yang sngon por snang ngo / /
'o na de dag gi tshad ji lta bu zhe na /
ri dgu po chu'i nang du dpag tshad brgyad khri dag nub bo / /
de bzhin du lhun po ni chu'i steng du yang dpag tshad dag ni brgyad khri 'phags so / /
lhag ma brgyad po'i 'phang du byed phyed dpri bas bzhi khri dang nyi khri sogs so / /
de dag rngams su ste rgyar yang 'phang dang mnyam mo / /
gnyis pa ni /
lhun po nas mu khyud 'dzin de dag gi bar gyi 'tsho bdun ni rol mtsho yin no /
ci'i phyir rol mtsho zhes bya zhe na /
yan lag brgyad ldan gyi chus gang zhing /
klu'i rgyal po rnams rtse zhing rol pa'i mtsho yin pas na de skad ces bya'o / /
yan lag brgyad po gang zhe na /
bsil dang zhi ma dang yang dang 'jam / /
dang ba dang ni dri @# / /
ming| /
'thung na lto la mi gnod dang / /
mgrin pa la yang mi gnod pa'o / /
zhes so / /
'o na de dag gi tshad ji lta bu zhe na /
mtsho dang po la dpag tshad stong phrag brgyad cu'o / /
de ni phyi nang gnyis kyi nang nas nang gi rgya mtsho yin la /
de'i ngos la zheng gi gsum 'gyur ro / /
rol mtsho gzhan ni de las phyed phyed dbri'o / /
de'i lhag ma mu khyud 'dzin nas khor yug gi bar gyi ma tsho ni phyi'i rgya mtsho chen po yin /
de'i tshad ni dpag tshad 'bum phrag gsum dang stong phrag dag ni nyi shu gnyis so / /
gsum pa la gling gtso bo / /
gling phran /
'dzam bu gling gi chos kyi khyad par bshad pa'o / /
da po ni /
de nas ni /
gling rnams yin no / /
zhes bshad na /
gling rnams gang zhe na /
gling bzhi yod pa de la ni ri rab kyi lho na yod cing /
shing 'dzam bu'i 'bras bu mtsho'i nang du lhungs pha na 'dzam bu zhes pa'i skad 'byin pas na 'dzam bu dang /
mtha' chus 'khor ba'i gling yin pas na /
lho 'dzam bu'i gling ste ngos gsum la dpag tshad stong phrag gnyis gnyis so / /
shing rta'i dbyibs 'dra ba'i ngos gcig la dpag tshad phyed dang bzhi'o / /
'di'i shar na yod cing 'di dag las lus nyes 'gyur gyis 'phags pas na lus 'phags so / /
dbyibs zlag ma 'dra ba'i ngos gsum 'dzam bu'i gling 'di dang 'dra bas /
dpag tshad stong phrag gnyis gnyis dang /
nges gcig la dpag tshad sum brgya lnga bcu'o / /
'di'i nub na lod cing ba lad dang nor bu la longs spyod pa dang /
mtha' chus 'khor ba'i gling ste nub pa lang spyod kyi gling ngo / /
dbyibs zlum po ste mtha' kun nas bskor na dpag tshad stong phrag phyed dang brgyad yin no / /
de'i dbus drang po nas gzhal na dpag tshad stong phrag phyed dang gsum mo / /
'di'i byang na yod cing 'chi ba'i tshe /
zhag bdun gyi gong du sgra mi snyan pa 'byung bas na byang sgra mi snyan te /
mtha' kun nas bskor na dpag tshad stong phrag brgyad /
dbyibs gru bzhi phyogs re re la dpag tshad stong phrag gnyis gnyis yod par mnyam mo / /
gnyis pa ni /
gling bzhi po de'i par gyi gling g.yog brgyad ni /
lus dang lus 'phags shar gyi gling g.yog /
sgra mi snyan dang sgra mi snyan gyi zla byang gi gling g.yog /
rnga yab dang ni rnga yab gzhan lho'i gling g.yog /
g.yo ldan dang ni lam mchog 'gro nub kyi gling g.yog ste gling phran ba rgyad do / /
thams cad na mi gnas la rnga yab na srin po gnas so / /
gsum pa ni /
'dzam bu'i gling gi dbus rgya gar rdo rje gdan 'di nas /
byang du ri nag po dgu 'das pa na gangs ri dpal dang ldan pa yod /
de nas byang na ni ri spos kyi ngad ldang ba yod /
de nas dpag tshad bcu'i tshu rol na klu'i rgyal po ma dros pa gnas pa'i mtsho ma dros pa zhes bya ba /
yan lag brgyad ldan gyi chus gang ba /
me tog ut+pa la dang /
padma dang /
ku mu ta la sogs pas khebs pa /
chu zheng la dpag tshad lnga bcu lnga bcu yod pa'i mtsho gru bzhi pa /
mtha' nyis brgyas 'khor ba /
de'i shar phyogs glang po che'i kha 'dra ba nas chu bo gang+gA dang /
lho khyu mchog gi kha 'dra ba nas sin+d+hu dang /
nub rta'i kha 'dra ba nas pak+Shu dang /
byang seng ge'i kha 'dra ba nas chu bo si ta zhes bya ba 'bab cing /
mtsho ma dros pa la g.yas phyogs su lan bdun bskor te /
chu klung lnga brgya dang lhan cig 'grogs nas /
phyi'i rgya mtsho chen bor 'bab ste /
'jig rten gdags par /
chu bo gang+gA sin+d+hu bak+Shu dang /
si ta dpa' rlabs lpu pa'i 'phreng ba can /
'bab cing thams cad @# / /
bsil ba'i chu yin te / /
phyogs bzhi khor khor yug dag nas 'byung /
gang+gA shar phyogs rgya mtshor 'gro ba ste /
sin d+hu lho phyogs rgya mtshor 'gro ba yin /
pak+Shu yar ni nub phyogs rgya mtshor 'gro /
de yi byang phyogs rgya mtshor si ta 'gro /
chu klung rab mchog bzhi po 'di dag ni / /
mchog tu bzang zhing so sor 'bab bste / /
re re zhing yang lnga brgyar khyer nas ni / /
chu bo'i rgyun rnams rgya mtsho chen por 'gro / /
zhes so / /
spos ngad ldang nas byang phyogs dpag tshad nyi shu na /
brag gser gyi bya skyibs lha ma yin gyi ngos zhes bya ba gru bzhi pa /
ngos re re la dpag tshad lnga bcu pa mtha' nyis brgyas 'khor ba /
'phang du dpag tshad phyed dang bzhi pa mdzes shing blta na sdug pa /
khor yug na gser gyi brag bya skyibs brgya stong yod do / /
de nas byang du dpag tshad nyi shu na shings la'i rgyal po rab brtan zhes bya ba rtsa ba 'dom bzhi bcu 'thur du zug pa /
sa la'i phreng ba rim pa bdun gyis bskor ba /
cher gyen du 'phags pa'i yal ga lo 'dab kyis rim par non pas nam mkha' khyab pa ltar gnas so / /
de nas shar phyogs dpag tshad nyi shu na rdzing bu dal gyis 'bab ces bya ba /
mtsho ma dros pa'i rgya khyon ji lta ba bzhin yod do / /
khor yug na rdzing bu brgya stong yod cing /
de na yod pa'i padma'i sdong bu dang lo ma dang me tog rnams /
gshol mda' dang ba lang gi ko ba dang shing rta'i 'phang lo tsam yod do / /
de na brgya byin gyi gyul ngor spyod pa'i glang po che rab brtan /
lus dkar zhing mgo bo sngon po'i dbus dmar ba mche ba drug dang ldan pa /
srid du dpag tshad phyed dang gsum zhing du gcig /
'phang du phyed dang gnyis mtha' bdun gyis 'khor ba /
'khor glang po brgya stong dang bcas pa dgu na dang dpyid dang dbyar zla ba bzhi bzhir rim bzhin gnas so / /
gsum pa la /
dngos dang /
de dag gi spros pa'o / /
dang po la /
ngan song dang /
mtho ris kyi gnas so / /
dang po la| tsha dmyal dang /
grang dmyal lo / /
dang po ni /
'dzam bu gling 'di'i 'og dpag tshad stong phrag nyi shu na /
mnar med pa'i khang pa'i yas steng yod la /
de'i dpangs dang rgyar dpag tshad stong phrag nyi shu nyi shu yod pa de tsam mo / /
sdug bsngal mtha' yas pa bar mtshams med par myong bas na mnar med pa'o / /
kha cig der bde ba'i skabs med pas na de skad ces zer ro / /
de'i steng na dmyal ba bdun yod de /
phan tshun mtshon gyis btab ste shi ba lta bur gyur pa la /
yang gsos par gyur cig ces pa'i sgra nam mkha' las 'byung zhing /
de la brten nas gsos par byed pa'i yang gsos dang /
lus la thig nag po btab nas /
dmyal srungs rnams kyis mtshon gyis 'dra bar byed pas thig nag dang /
dmyal srungs rnams kyis bsdus shing 'joms par byed pas bsdus 'joms dang /
tsha ba'i sdug bsngal gyis nyen nas cho nges 'debs pas du 'bod dang /
de bas kyang sdug bsngal che bas gdungs nas cho des chen po 'debs pas du 'bod chen po dang /
lcags gyi khang pa me 'bar ba'i nang du tsha ba'i sdug bsngal myong bas na tsha ba dang /
de bas kyang mi bzod pa'i sdug bsngal rdza bum dga' ba dang nyer dga'i nang du myong bas rab tu tsha ba'i dmyal ba rnams su yod pa'i phyir /
tsha dmyal brgyad po kun la 'khor gyi tshul du lhag pa bcu drug bcu drug yod de /
brgyad po de dag gi ngos bzhin me ma mu ra pus mo nub tsam yod la /
de @# / /
dag tu rkang pa bcug pa'i tshe sha rus 'jig cing /
bton pa'i tshe gsos pa dang /
yang ro myags kyi 'dam rkad ma ? zhub tsam la 'bu ma chu rnon zhes bya ba lus dkar zhing mgo gnag pas lus la 'bigs par byed pa dang /
de dang 'bab chags pa na spu gri gtams pa'i lam po che yod la /
de la rkang pa bzhag pa na sha rus 'jig cing /
bteg pa na gsos pa dang /
sogs pa ral gri lo ma'i nags tshal lo ma ral grir gyur pa rnams rlung gis bskyod nas lhungs pas lus gcod par byed pa dang /
tshal de la gnas pa'i khyi sre ba lcags kyi mche ba can gyis lus zos pa dang des 'jigs nas /
dpag tshad du ma ldan pa'i shal ma la'i sdong po tsher ma sor bcu drug dang ldan pa yod pa la /
yar 'dzeg pa'i tshe tsher ma rnams kha 'thur du bstan nas lus 'bigs par byed pa dang /
de nas rtser sleb pa'i tshe khwa ta lcags kyi mchu can gyis mig 'bras 'thog par byed cing /
de ma bzod nas mar bab pa na tsher ma rnams kha yar bstan te lus 'bigs par byed pa dang /
thal tshan gyi chu bo rab med brgal bar dka' ba rnams su yod pa'i phyir /
gsum po ni mtshon char ris gcig pas gcig tu bgrangs la /
khyi dang khwa ta ni ral gri'i nags dang shal ma li'i khyad chos yin no / /
dmyal ba de dag gi drung na gshin rje'i dmyal srungs mtshon cha sna tshogs pa thogs pas /
dmyal ba pa rnams gzhan du 'gro ba 'gog par byed do / /
'o na| dmyal srungs de dag sems can yin nam min zhe na /
mdo sde pa na re /
'byung ba dang 'byung ba las gyur pa'i khyad par tsam yin pas sems can ma yin te /
dper na /
ri ra lug gi gdong pa can bzhin zhes zer /
'o na /
btsun pa chos ldan rab 'byor gyis /
gang dag khro zhing gtum las dang / /
sdig la mngon par dga' ba dang / /
sdug bsngal la dga' de dag ni / /
gshin rje'i srin por skye bar 'gyur / /
zhes bshad pa dang 'gal lo zhe na /
skyon med de /
de ni gshin rje chos kyi rgyal po'i 'khor yi dags gang dag gis sems can rnams dmyal ba'i gnas su 'khrid pa la /
gshin rje'i srin po zhes bshad pas mi 'gal lo / /
bye brag smra ba na re /
de dag sems can yin la shi nas dmyal ba pa la gnod pa byas pa'i rnam smin gyis dmyal bar skye ba yin no / /
da lta dmyal ba'i me la sogs pas gnod pa mi 'byung ba ni las kyis mtshams bcad pa yin zhes zer ro / /
gnyis pa ni /
tsha dmyal las gzhan chu bur can la sogs pa'i grang dmyal brgyad po yod de /
chu bur can dang /
chu bur rdol ba dang /
so tham tham pa dang /
a chu zer ba dang /
kyi hud zer ba dang /
ut+pa la ltar gas pa dang /
padma ltar gas pa dang /
padma ltar tsher gas pa rnams su yod pa'i phyir /
'o na gling 'di'i 'og tu ma nar med pa la sogs pa ji ltar chud ce na /
chud de /
gling rnams 'bru'i phung po ltar zhabs rgya che ba'i phyir /
dud 'gro'i rtsa ba'i gnas ni phyi'i rgya mtsho chen po na yod cing /
de na grangs mang zhing sdug bsngal mtha' yas pa yod do / /
lha dang mi'i yul na yod pa rnams ni kha 'thor ba yin no / /
yi dags kyi rtsa ba'i gnas ni rgyal po'i khab ces bya ba 'dzam bu'i gling 'di'i 'og dpag tshad lnga brgyas bcad pa na yod la /
de na gshin rje chos kyi rgyal po zhes bya ba /
'phen byed mi dge bas 'phangs pas yi dags kyi gzugs su yod kyang /
rdzogs byed dge bas rdzogs pa lha lta bu'i dpal nyams su @# / /
myong zhing /
dmyal bar skye bar 'byung ba ji ltar byas so mi shes pa dag la de'i dmigs ston pa yod pa la /
de'i 'khor na yi dwags kyi ris sum cu rtsa drug yod /
de bsdu na phyi'i sgrib pa can /
nang gi sgrib pa can| zas skam gyi sgrib pa can gsum du 'dus so / /
lha dang mi 'i yul na gnas pa'i yi dags ni kha 'thor ba'o / /
gnyis pa ni mi'i gnas bshad zin la /
lha'i gnas la /
sa dang 'brel pa dang /
sa dang ma 'brel pa'o / /
dang po la /
rgyal chen ris bzhi dang /
sum cu rtsa gsum gyi gnas so / /
dang po la /
gzhal med khang la brten pa dang /
ri la brten pa'o / /
dang po ni nyi zla dang skar ma rnams yin no / /
'o na nyi zla gnyis gang tsam na yod ce na /
nyi zla chu mtshams yan chad kyi lhun po'i phyed dpag tshad bzhi khrin 'o / /
'o na nyi zla'i tshad ji tsam zhe na /
zla ba la thad kar dpag tshad lnga bcu /
nyi ma la thad kar dpag tshad lnga bcu gcig dang bcas pa'o / /
mtha' skor la gsum 'gyur dang| rngams su dpag tshad phyed dang drug dang gcig gi bco brgyad kyi cha gcig yod do / /
'o na rgyu gang las grub ce na /
zla ba ni chu shel las grub cing /
byed las bsil ba dang /
mig la phan pa dang /
lo tog smin pa dang /
snang ba ster bar byed pa'i las can yin la /
nyi ma ni me shel las grub cing /
byed las tsha ba dang /
mig la gnod pa dang /
gzhan 'dra /
de'i steng du gser gyi rab 'phang du dpag tshad phyed bas bskor ba /
de la rtsig skyabs rin po che sna bzhi las byas pa dang /
'og gzhi tshon sna brgya rtsa gcig gis bkra ba dang /
rin po che las grub pa'i khang bzang dang /
skyed mos tshal dang /
dpag bsam gyi shing dang /
me tog man d+ha ra pa pus mo nub tsam du khebs pa rnyed pa rnams rlung gis 'thor zhing /
gsar pa legs par 'grims pa la sogs pa yod do / /
skar ma'i tshad ni /
gdags par che ba la rgyang grags bco brgyad dang /
chung ba rnams la gsum dang| phal che ba bcu dang bcu gnyis par bshad la /
gang spel gyis thams cad kyi nang nas che ba de'i tshad ni dpag tshad bcu drug go zhes bshad pa ni mi 'thad de /
de ltar na skar ma che ba la zla ba'i sum cha cung med cig yod dgos pa las /
de la mngon sum gyis gnod pa'i phyir /
'o na nyi mas gling bzhes snang ba'i bya ba ji ltar byed ce na /
byang du nam phyed pa dang /
shar du nyi ma nub pa dang /
lhor nyi ma phyed pa dang /
nub tu nyi ma 'char ba dus gcig pa'i tshul gyis byed /
des mtshon nas nub tu nam phyed pa dang /
byang du nyi ma nub pa dang /
shar du nyi ma phyed pa dang /
lhor nyi ma 'char ba rnams dus gcig pa la sogs pa la'ang shes par bya'o| /
'o na dbyar dgun gyi nyi ma ldog dus gang zhe na /
dbyar gyi zla ba gnyis pa dbyar zla tha chung gi mar ngo sngon du song nas tha ma yar ngo'i tshes brgyad la nyin mo yud tsam bco brgyad mtshan mo yud tsam bcu gnyis yod la /
de'i nyin dbyar nyi log nas tshes dgu nas mtshan mo ring du 'gyur zhing nyin mo thung du 'gyur ro / /
dgu na rnams kyi zla ba bzhi pa dgun zla tha chung gi mar do sngon du song nas tham yar do'i tshes brgyad la nyin mo yud tsam bcu gnyis mtshan mo yud tsam brgyad yod la /
de'i nyin dgun nyi log nas tshes dgu nas mtshan mo thung du 'gyur zhing nyin mo de las bzlog pa ring du 'gyur ro / /
'o na ji tsam gyis ring thung du 'gyur zhe na /
nyin @# / /
mtshan ring ba dang thung ba ni thang gcig re res so / /
'o na thang gcig gi tshad ji lta bu zhe na /
nyin mtshan gcig la cha dgu brgyar byas pa'i cha gcig la byed do / /
'o na nyi ma ring thung du 'gyur ba de gang gis yin zhe na /
zla ba drug tu nyi ma lhor 'gro ba'i tshe dang ga tshad phyed dang drug dang gcig gi bco brgyad kyi cha gcig 'dzam bu'i gling las yol te rgya mtsho'i steng nas rgyu zhing /
myur du 'gro bas nyin mo thung du 'gyur la /
de'i tshe nyi ma'i 'od rgya mtsho la bab pas /
rgya mtsho'i chu dro gling gi chu grang bas lu ma dro ba'i gnad de yin no / /
zla ba drug tu nyi ma byang du 'gro ba'i tshe /
dpag tshad phyed dang drug dang gcig gi bco brgyad kyi cha gcig rgya mtsho las yol te gling gi steng nas rgyu zhing /
dal bus 'gro bas nyin mo ring du 'gyur ro / /
'o na zla ba 'phel 'grib tu snang ba'i rgyu mtshan ci yin zhe na /
zla ba de nyi ma dang ni nye ba las de'i 'od 'phog la /
des na rang gi grib mas 'grib par snang ngo / /
slob dpon 'phags pa ltar na /
zla ba'i bai DUr+ya las grub pa'i phyogs de snang ba na gnam gang dang /
chu shel las grub pa'i phyogs de snang ba na nya gang ba yin la /
de las gzhan gyi tshe na gzhan du snang ba yin zhes gsung ngo / /
'o na zla ba'i gung na nag po'i ra ri yod pa de gang yin zhe na /
kha cig /
gling bzhi ri rab dang bcas pa gung du snang bas ra ri dang /
mtha' la phyi'i rgya mtsho snang bas dngas par snang ba yin zer /
kha cig /
zla ba'i steng du skyed mos tshal sogs yod pa nag po'i ra rir snang ba yin gsung /
kha cig /
byang chub sems dpa' ri bong du skyes pa'i gzugs brnyan lha'i dbang po brgya byin gyis mi rnams la bstan pa'i phyir du zla ba la bris pa yin zer ro / /
gnyis pa ni /
ri rab 'di la bang rim bzhi yod do / /
bar gyi thag ji tsam zhe na /
bar gyi thag ni dpag tshad stong phrag bcu bcu'o / /
'o na bang rim rnams phyi la ji tsam 'phags zhe na /
bang rim dang po la dpag tshad stong phrag dag ni bcu drug dang /
gnyis pa la stong phrag brgyad dang /
gsum pa la stong phrag bzhi dang /
bzhi pa la stong phrag gnyis phyir 'phags so / /
bang rim de dag na gang gnas zhe na /
bang rim dang po de la gnod sbyin lag na rin po che'i gzhong pa bdud rtsis gang ba thogs pa dang /
gnyis pa na gnod sbyin lag na rin po che'i me tog gi phreng ba thogs pa dang /
gsum pa na rgun chang gis rtag tu myos pa dang /
bzhi ba la rgyal chen bzhi'i ris kyi lha rnams gnas te /
de yang bang rim bzhi pa'i shar phyogs kyi steng na /
yul 'khor srungs kyi pho brang yul 'khor srungs dang /
lho na 'phags skyes po'i pho brang 'phags skyes po dang /
nub na spyan mi bzang gi pho brang sna tshogs gzugs dang /
byang na rnam thos sras kyi pho brang lcang lo can yod do / /
der ma zad gser gyi ri ni bdun po dag la yang rgyal chen bzhi pa'i lha gnas so / /
gnyis pa ni /
lhun po'i rtsen sum cu rtsa gsum gyi lha rnams gnas so / /
ci'i phyir sum cu rtsa gsum zhes bya zhe na /
nor lha brgyad /
drag po bcu gcig /
nyi ma bcu gnyis /
tha skar gyi bu gzhon nu gnyis te gtso bo sum cu rtsa gsum yod pas de skad ces bya ba'am /
yang na chos bzang lha'i mdun sa sogs lha'i gnas sum cu rtsa gsum yod pas de skad ces bya'o / /
de'i tshad ji lta bu zhe na /
de'i ngos re re la dpag tshad brgyad khri /
mtha' bskor na gsum 'bum nyi khri'o / /
lhun po'i phyogs @# / /
mtshams bzhin /
khang pa brtsegs pa bzhi yod pa'i ngos la dpag tshad brgya nyi shu rtsa lnga /
dpangs su dpag tshad lnga brgya yod do / /
gdags pa las dpangs su dpag tshad phyed dang lnga yod par bshad /
khang ba brtsegs pa bzhi po de la ni /
gnod sbyin lag na rdo rje lha rnams bag med pa'i gnas las bsrung ba'i phyir du gnas pa yin la /
sum cu rtsa gsum gyi dbus na grong khyer blta na sdug ces pa /
dos re re la nyis stong lnga brgya pha /
mtha' ba skor na khri yod pa /
'phang du dpag tshad phyed dang gnyis ngos gser gyi rang bzhin /
'og gzhi tshon sna brgya rtsa gcig gis bkra bar byas pa /
mnan na ne ma byed pa bteg na par byed pa'i mnyen pa yod /
de la sgo stong du gcig gis ma tshang ba yod pa'i sgo re re la /
sum cu rtsa gsum pa'i lha rnams srung bar byed pa'i srung ma go bgos shing mtshon cha sna tshogs thogs pa lnga brgya lnga brgya yod /
grong khyer blta na sdug de'i dbus na lha'i dbang po brgya byin gyi bzhugs gnas rnam par rgyal byed kyi khang bzang ngos re re la dpag tshad nyis brgya lnga bcu pa /
mtha' bskor na stong /
dpangs su dpag tshad phyed dang drug dang gcig gi bco brgyad kyi cha gcig yod /
de la ba gam brgya rtsa gcig de re re la khang pa brtsegs pa brgya brgya /
de re re la gnas khang bdun bdun /
de re re la lha'i bu mo bdun bdun /
de re re la g.yog mo bdun bdun /
de re re la sil snyan bdun bdun yod do / /
grong khyer blta na sdug de'i phyi rol dpag tshad nyi shur phyin pa na /
shar na shing rta sna tshogs kyi tshal /
lho na rtsub 'gyur gyi tshal /
nub na 'dres tshal /
byang na dga' bas brgyan pa'i tshal zhes bya ba yod do / /
ci'i phyir shing rta sna tshags kyi tshal la sogs pa zhes bya zhe na /
shing rta dang rdzing bu dang lo ma dang mi tog dang 'bras bu sna tshogs pa yod pas shing rta sna tshogs kyi tshal zhes bya /
rdzing bu rtsung 'gyur dang shing dang lo ma dang me tog dang 'bras bu dang rgyan rnams rtsub pa dang /
der phyin pa tsam gyis lus sems rtsub par 'gyur zhing /
g.yul skra dpal mos par byed pas na /
rtsub 'gyur gyi tshal zhes bya /
rdzing bu 'dres pa zhes bya ba dang shing dang lo ma dang me tog dang 'bras bu dang gos dang rgyan rnams 'dres shing /
lha'i bu dang bu mo rnams kyang 'dres par gnas pas 'dres tshal zhes bya /
rjing bu dga' ba dang shing sogs dang lha'i bu dang bu mo rnams dga' bar gnas pas /
dga' bas brgyan pa'i tshal zhes bya'o / /
tshal de dag gi phyogs bzhin dpag tshad nyi shus bcad pa nas gzhi bzang po bzhi mod de /
shad na shing rta sna tshogs pa'i sa gzhi /
lho na rtsub 'gyur gyi /
nub na 'dres pa'i /
byang na dga' bas brgyan pa'i sa gzhi bzang po zhes kya ba yod do / /
grong khyer ba lta na sdug de'i byang shar mchams na /
shid yongs 'dus brtol zhes bya ba /
'thur du dpag tshad lnga bcu zug pa /
dpag tshad brgya gyen du phyogs pa /
yal ga lo 'dab kyis dpag tshad lnga bcur khyab pa /
dris rdzi phyogs su dpag tshad brgyar khyab cing /
rdzi phyogs mi na par lnga bcur khyab pa yod do / /
'o na /
me tog dri ni rdze phyogs min mi 'gro / /
zhes gsungs pa dang 'gal lo zhe na /
mi 'gal te /
de ni mi'i yul gyi me tog la dgongs pa'i phyir /
shing de ni lha rnams dga' ba nyams su myong ba'i gnas yin pas /
dpyid lo ma @# / /
ser por gyur pa'i tshe de ring por mi thogs par lo ma dang me tog lhags par 'gyur stam du /
dga' ba dang bde ba nyams su myong bar 'gyur ba yin no / /
shing de'i drung na ar mo ni ga lta bu'i rdo leb ngos re re la dpag tshad lnga bcu pa /
mtha' nyis brgyas 'khor ba 'phang du dpag tshad phyed dang drug dang gcig gi bco brgyad kyi cha gcig yod la /
de'i steng du lha dbang gi seng khri dang nye dbang gzhan rnams kyi khri bshams nas lha rnams dbyar zla ba bzhi'i bar du gnas so / /
de'i drung du glang po che sa srungs kyi bu srid du dpag tshad phyid dang gsum zheng du dpag tshad gcig mtha' bskor na dpag tshad bdun yod pa /
mgo sum cu rtsa gnyis sprul nas /
dbus ma la lha dbang brgya byin gzhan dag la nye dbang so gnyis lus byin po la lha gzhan rnams zhon nas /
a ra mo nig gi rdo leb kyi steng du bskal pa 'chags 'jig gi rlung ltar mgyogs par 'gro la /
der glang chen gyi lus bzhag nas lha'i bu rdzu 'phrul che pa'i bdag nyid du gnas so / /
grong khyer ba lta na sdug de'i lho nub mtshams dpag tshad bcu gnyis kyis chod pa na chos bzang lha'i mdun sa| thad kar dpag tshad gsum brgya /
mtha' bskor na dgu brgya pa /
grong khyer blta na sdug las dpag tshad phyed dang bzhi gyin du 'phags pa yod /
'og gzhi dang yang thog dang ka ba dang sbyi 'dus kyi gdung ba sogs pa thams cad shel las grub pa /
dbus na bai DUr+ya'i ka ba zur brgyad pa /
spyi 'dus kyi gdung la skra'i rtse mo tsam zhig ma reg pa /
de na yang lha dbang dang nye dbang rnams kyi khri yod ba der lha rnams 'dus nas lha dang mi rnams kyi don dang chos sems par byed do / /
gnyis pa ni /
sum cu rtsa gsum de'i steng na 'thab bral nas 'og min gyi bar kyi lha rnams kyi gzhal med khang yod do / /
ci'i phyir 'thab bral zhes bya zhe na /
'di man chad na 'thab pa yod cing /
'di nas 'thab pa dang bral bas na 'thab bral zhes bya'o / /
'di ma na chad na 'thab pa ji ltar yod ce na /
yod de /
lha rnams kyang lha min dang 'thab na gzhan rnams lta smos kyang ci dgos /
lha ma yin gyis kyang lha la 'thab par nus te /
lha la lus dang longs spyod 'gran bzod pa dang lha'i gnyen zla yin pa'i phyir /
de ltar 'thab na /
'jig rten na chos min dar ba na lha'i dpung 'grib cing /
lha min gyi dpung 'phel par 'gyur la /
lha min de dag lhun po'i chu mtshams kyi khong nas gser gyis gzhi'i bar du gnas shing /
de rnams lha'i bdud rtsi la phrag dog dang /
rang gi bu mo la ser sna'i dbang gis dpung gi tshogs dang lhan cig chu mtshams nas 'thon te steng gi nam mkha' la 'phags nas srung ma lnga po rnams dang rim pa bzhin 'thab /
des bzlog ma nus pa'i tshe rgyal chen bzhis lha dbang brgya byin la gsol pa /
kau'u shi ka bdag cag rnams ni lha ma yin gyis pham par byas pas gang gi dus la bab pa mkhyen par mdzod cig ces gsol pa dang /
lha dbang gis lha rnams la grogs po dag de ltar gyur pas /
gang gi dus la bab pa shes par gyis shig ces bsgo'o / /
de nas lha rnams rtsub 'gyur gyi tshal du phyin te /
g.yul 'gyed pa la mos par byas nas /
dpung gi chogs yan lag bzhi pa khyer te ri rab kyi lho phyogs su 'thab cing /
de'i tshe lha min pham na chu mtshams thug 'bros / /
lha @# / /
pham na grong khyer blta na sdug gi nang du bros nas sgo gcod par byed do / /
'thab bral la mtshe ma zhes kyang bya ste /
lha'i bu dang bu mo zung re skye ba'i phyir /
skye ba gcig gis thogs pa'i byang sems kyi rgyal sa yin pa dang /
dga' ba mchog dang ldan pas na dga' ldan zhes bya'o / /
rang gis sprul pa la ji ltar 'dod pa ltar du longs spyod pas /
'phrul dga' zhes bya'o / /
gzhan gyis sprul pa la thun mong du ji ltar 'dod pa ltar du longs spyod pas /
gzhan 'phrul dbang byed ces bya 'o / /
'dod pa'i lha rnams kyi gzugs dkar po dang /
dmar po dang /
ser po ci rigs pa dang /
gzhal yas khang yang ched du byas pa dang ma byas pa gling gsum gyi mi'i gnas bzhin ci rigs pa yod do / /
ci'i phyir tshangs ris sogs zhes bya zhe na /
sdig pa mi dge ba las tshangs shing /
de'i ris su gtogs pas na /
tshangs ris zhes bya'o / /
tshangs pa chen po'i mdun na dram ze rig byed 'don pa ltar gnas pas na tshangs pa mdun na 'don zhes bya'o / /
tshangs pa gzhan gyi dang por skyes shing mthar mchi la /
tshangs pa gzhan las lus kyi bong tshod sogs che bas na tshangs chen zhes bya'o| /
gnas gzhan gong ma la ltos te 'o de rgya khyon chung bas na 'od chung zhes bya'o / /
lus la 'od tshad med pa yong pas tshad med 'od ces bya'o / /
gnas gzhan ma lus pa la 'od kyis khyab pas 'od gsal zhes bya'o / /
gnas gzhan gong ma la ltos te sems bde chung bas dge chung /
sems bde tshad med pa yod pas tshad med dge /
'di las mchog tu gyur pa'i sems bde med bas dge rgyas 'di nas 'og gzhi sprin ltar 'dab chags pa med pas sprin med /
mi g.yo ba'i bsod nams las skyes pas na bsod nams skyes /
so skye la 'bras bu 'di las che ba med pas na 'bras bu che /
de'i steng na gnas gtsang ma lnga yod la| so skye med cing 'phags pa 'ba' zhig gnas pas gnas gtsang ma /
de yang lnga ste /
gong ma las yon tan chung bas na mi che ba /
nyon mongs pa'i gdung ba med pas na mi gdung ba /
mthong ba yongs su dag pas mthong bas na shin tu mthong /
lta ba bzang bas na gya nom snang /
'di las gnas gzhan gong ma med pas na 'og min no / /
de dag gi 'og gzhi'i tshad ji tsam zhe na /
kha cig 'thab bral sogs bzhi ri rab kyi tshad tsam zer /
kha cig gong ma gong ma nyis 'gyur gyis che bas 'thab bral sogs bzhi yang nyis 'gyur ro zhes zer /
kha cig bsam gtan dang po gling bzhi pa tsam dang /
gzhan gsum rim pa bzhin du stong gsum tsam zhes zer /
kha cig bsam gtan dang po gsum stong gsum tsam dang /
bzhi pa la tshad med pa yod ces zer /
'o na /
'dod lha rnams 'khrig pa sbyod tshul ji lta bu zhe na /
'dod pa spyod pa drug yod pa yin te /
rgyal chen ris bzhi pa dang /
sum cu rtsa gsum pa gnyis dbang po gnyis sbyar dang /
'thab bral pa 'khyud pa dang /
dga' ldan pa lag pa bcangs pa dang /
'brul dga' ba rgod pa dang /
gzhan 'phrul dbang byed pa bltas pa tsam gyis 'khrig pa'i gdung ba sel bar byed pa'i phyir /
bye brag smra ba na re /
ji srid yul gang shas che ba de srid du 'dod chags kyang shas che bas thams cad dbang po gnyis sbyor kho na'o / /
'dir @# / /
bstan pa ni 'khrig pa'i yun tshad bstan pa'o zhes zer /
de yang dbang po'i sgo nas rlung 'byung ba yin gyi sa bon 'byung ba med do / /
lha rdzus te skye ba yin na /
lha'i bu dang bu mo'i tha snyad ji ltar 'jog ce na /
lha gang gi pang du bu dang bu mo skyes pa la lha'i bu dang bu mo'i tha snyad byed do / /
'o na /
bod tshad ji tsam skye zhe na /
tshe lo brgya pa'i dus kyi byis pa lo lnga lon pa nas lo bcu lon pa lta bu'i bar 'dod lha drug po de dag tu rim bzhin skye /
gzugs can gyi lha rnams ni bod tshod kun rdzogs shing /
ngo tsha khrel yod shas che bas gos dang bcas te skye ba nyid yin /
'dod khams pa rnams ni ngo tsha dang khrel med shas che bas gcer bur skye /
'on kyang dmigs bsal kha cig ma gtogs so / /
gnyis pa de dag gi spros pa ni /
mdo las 'dod pa skye ba gsum gsungs na /
de dag gang zhe na /
mdo las 'dod pa skye ba gsum gsungs pa ni 'dod pa'i lha dang mir bcas pa rnams yin no / /
de yang mi dang lha ris bzhi chos can /
'dod pa skye ba dang po yin te /
sngar ji ltar byung ba la 'dod pa ltar longs spyod pa'i phyir /
'phrul dga' ba chos can /
'dod pa skye ba gnyis pa yin te /
rang gis sprul pa la ji ltar 'dod pa ltar longs spyod pa'i phyir /
gzhan 'phrul dbang byed pa chos can /
'dod pa skye ba gsum pa yin te /
gzhan gyis sprul pa la gzhan dang thun mong du ji ltar 'dod 'dod du longs spyod pa'i phyir /
mdo las bde ba skye ba gsum gsungs na /
de dag gang zhe na /
mdo las bde ba skye ba gsum gsungs pa ni /
bsam gtan dang po gsum la gsum gsum du phye bas sa dgu yin te /
rim bzhin sdig pa mi dge bas dben pa las skyes pa'i bde bas yun ring du gnas shing sdug bsngal med pa'i phyir dang /
rtog dpyod kyis rgyud 'khrug pa dang bral ba'i bde bas yun ring du gnas shing sdug bsngal med pa'i phyir dang /
yid bde ba dang bral zhing yun ring du sdug bsngal med pa'i bde ba dang ldan pa'i phyir /
'o na bsam gtan khyad par can du skyes pa la dga' bde med pas bde ba skye ba min par 'gyur ro zhe na /
skyon med de /
bde ba'i sas bsdus kyi dge ba'i rnam smin yod pa'i phyir /
'o na gnas gzhan gyi bar thag ji tsam zhe na /
rgyal chen ris bzhi'i rtsa ba'i gnas bang rim bzhi pa nas /
gnas 'og ma 'dzam bu'i gling gi bar la dpag tshad bzhi khri yod la /
de la ji srid yod pa de nas de'i gong ma sum cu rtsa gsum pa'i bar la yang de srid yod do / /
gnas 'og ma thams cad 'dzam bu gling la shes par bya'o / /
'o na /
'og mas gong mar phyin nas gong ma mthong ba yod dam zhe na /
rang gis rdzu 'phrul thob pa 'am /
rdzu 'phrul can gzhan la brten pa ma gtogs pa 'og ma de dag gis gong mar phyin nas gong ma mthong ba med de /
gong mar 'gro mi nus pa'i phyir /
mdo las /
stong dang po dang| stong gnyis pa dang /
stong gsum pa zhes gsungs na /
de dag gang zhe na /
gling bzhi pa dang nyi zla dang ri rab dang ni 'dod lha dang tshangs pa'i 'jig rten stong la ni /
stong spyi phud yin par 'dod de /
stong gsum gyi nang nas spyi'i phung bu yin pa'i phyir /
stong spyi phung de stong la ni stong gnyis bar ma'i 'jig rten gyi khams yin te /
stong gsum gyi bar ma'i 'jig rten yin pa'i phyir /
stong bar ma de stong la ni stong gsum zhes bya @# / /
ste| stong gsum gyi nang nas che shos de yin pa'i phyir /
stong gsum gyi rlung gi dkyil 'khor la sogs pa'i snod kyi 'jig rten ni /
mnyam du 'jig cing 'chags pa'i tshe yang mnyam du 'byung ba yin no / /
gnyis pa zhar la sems can gyi tshad la /
lus tshad dang /
tshe tshad gnyis /
dang po ni /
snod kyi 'jig rten la tshad nges pa bzhin du /
sems can la yang tshad nges pa yod dam zhe na /
ngan song ba'i lus tshad nges pa med pas 'dir mi 'chad la /
bde 'gro la tshe lo brgya ba'i 'dzam bu gling pa'i mi rnams kyi lus kyi tshad ni /
tshad dang ldan pa'i khru bzhi pa dang /
phal che ba la phyed dang bzhi re yod /
shar dang ba lang spyod dang ni byang zhes bya ba lus nyis 'gyur nyis 'gyur bskyed pas /
khru brgyad dang bcu drug dang sum cu so gnyis lod do / /
'dod pa dang ldan pa'i lha drug gi lus kyi tshad ni /
rim pa bzhin rgyang grags kyi bzhi cha nas phyed dang gnyis kyi bar du bskyed do / /
gzugs can gyi lha'i lus tshad ni /
gzugs can dang po tshangs ris pa dpag tshad phyed dang /
de'i gong ma 'od chung man chad gong nas gong du dpag tshad phyed phyed bskyed la /
'od chung rnams kyi ltag yan chad lus ni nyis 'gyur nyis 'gyur te /
de ltar na sprin med pa'i lus la dpag tshad brgya dang nyer brgyad du 'gyur ba las /
sprin med pa dpag tshad gsum dor nas brgya dang nyer lnga'o / /
'dor pa'i rgyu mtshan ci zhe na /
kha cig rtsis bde ba'i phyir zer yang las kyi dbang gis dor ro / /
gnyis pa la /
dngos dang /
zhar byung gnyis /
dang po la /
mtho ris kyi tsho tshad dang /
ngan song ba'i cho tshad gnyis /
dang pa ni /
sems can gyi lus tshad nges pa bzhin du cho tshad kyang nges sa ma zhe na /
sgra mi snyan na tshe stong thub ste /
nub dang shar gnyis na phyed phyed spangs pas lnga brgya dang phyed dang gsum brgya'o / /
'dzam bu gling 'di na ma nges te /
tha mar ni tshe lo bcu pa dang /
dang po tshe lo dpag med thub pa'i phyir /
'dod lha'i tshe tshad ni mi rnams kyi lo lnga bcu la /
'dod pa dag gi lha rnams las 'og ma rgyal chen ris bzhi pa dag gi nyin zhag gcig de su bcu la zla ba gcig de bcu gnyis la lo gcig tu byas pa des na /
rang lo lnga brgya'o / /
gong ma sum cu rtsa gsum pa la sogs pa'i nyin zhag dang tshe gnyis ka nyis 'gyur du bskyed do / /
gnya' shing 'dzin yan chad na nyi zla med pas nyin mtshan gyi rnam gzhag dang /
snang pa'i bya ba med par 'gyur ro zhe na /
skyon med de /
nyi zla med kyang bya skad 'byin mi 'byin dang /
gnyid gro ba sangs ma sangs dang /
me tog kha 'byed 'dzum las nyin mtshan gyi tha snyad dang lus las 'od 'byung ba'i phyir /
gzugs can gyi tshe tshad ni /
gzugs can gyi khams na nyin mtshan med pas tshe tshad mi rtogs bar 'gyur ro zhe na /
skyon med de /
gzugs can na nyin mtshan med kyang /
tshe tshad ni rang lus bzhal ba'i dpag tshad kyi grang bzhin du bskal pa yis 'jal ba'i phyir /
ji ltar na /
gzugs can dang po bskal pa phyed / /
de yi gong ma phyed phyed bskyed / /
'od chung rnams kyi rtag lan chad / /
tshen nyis 'gyur nyis 'gyur te| /
sprin med bskal pa gsum dor ro / /
zhes bsgyur bar bya'o / /
gzugs med kyi tshe tshad ni /
gzugs med dang po bskal ba stong phrag nyi shu /
gzugs med gong ma gsum ni /
de tsam re lhag pas lhag pa yin pas /
bskal ba bzhi khri @# / /
dang! drug khri dang /
brgyad khri thub bo / /
bskal pa gang zhe na /
'od chung nas bzung ste bskal chen te /
de'i 'og ma bskal chan gyi phyed la bskal par byas pa yin no / /
gnyis pa la /
chad myal gyi tshe tshad ni /
yang sos la sogs pa drug gi nyin zhag re rim bzhin du /
'dod lha'i tshe dang mnyam pa yin te /
de yang rgyal chen ris bzhi pa'i tshe rangs po la /
yang sos pa'i nyin zhag gcig tu byas pa'i dang lo lnga brgya yang sos pas thub pa des na /
yang sos la sogs pa de dag rnams kyi tshe /
'dod pa'i lha'i tshe dang grangs 'dra ba yin no / /
rab tu tsha bas bar bskal phyed dang /
mnar med bas par gyi bskal pa gcig go /
dud 'gro'i tshe tshad ni /
thung ba la nges pa med la /
mchog tu ring bas bar gyi bskal pa gcig thub pa yin te /
mdo las /
klu'i rgyal po chen po brgyad po 'di dag ni bar gyi bskal par gnas shing sa 'dzin pa /
bya'i rgyal po nam mkha' lding gis kyang 'byin par mi nus pa /
lha dang lha ma yin gyi g.yul so sor nyams su myong bar byed pa ste /
de dag gang zhe na /
'di lta ste /
klu'i rgyal po dga' bo dang /
nye dga' dang /
rta mgo dang /
btang bzung dang /
yid las skyes dang /
yul 'khor skyong dang /
nag po chen po dang /
e la'i 'dab dang /
zhes gsungs pa'i phyir /
yi dwags rnams kyi tshe tshad ni /
mi'i zla ba gcig la nyin zhag gcig tu rtsis pa'i lo lnga brgya'o! /
grong dmyal gyi tshe tshad ni /
til gyi sbyangs ma ga d+ha'i bre'i til khal brgyad cu shong ba zhig gi nang nas /
lo brgya brgya zhing til gcig phyung bas zad par gyur pa de ni chu bur can gyi tshe tshad yin no / /
gzhan chu bur rdol pa can la sogs pa'i tshe gong nas gong du nyi shu nyi shus bsgyur ro / /
gnyis pa ni /
gong du bshad pa'i tshe tshad thub par nges sam zhe na /
byang sgra mi snyan pa ma gtogs pa dus ma yin par 'chi pa yod la /
sgra mi snyan pas tshe stong thub par nges te /
las kyi nus pa bsam gyis mi khyab pa'i phyir /
gsum pa tshad de nyid bye brag tu bshad pa la /
rtsom pa'i dang po mdor bstan /
rgyas par bshad pa'o / /
dang po ni /
sems can gyi gnas dang lus tshad 'chad pa'i skabs su /
khru dang rgyang grags dang dpag tshad kyis bshad la /
tshe tshad 'chad pa'i skabs su lo dang bskal pa la sogs pa'i sgo nas bshad na /
de dag kyang ming gi sgo nas 'jog la /
de nyid 'chad pa skabs su bab pas de dag bshad par bya'o / /
gzugs kyi chung ba'i mthar thug pa rdul phra rab yin la /
de bsags pa las rgyang grags dang dpag tshad 'grub /
ming gi mthar thug pa yi ge yin pas /
de bsags pa las sh+lau ka dang rab byed dang bstan bcos 'grub /
dus kyi thung ba'i mthar thug pa skad cig ma yin la /
de bsags pa las zhag dang zla ba dang lo dang bskal pa rnams 'grub pa yin no / /
gnyis pa la /
yul gzugs kyi tshad dang /
dus kyi tshad gnyis /
dang po ni /
gzugs kyi chung mtha' rdul phra rab bsags pa las rgyang grags sogs ji ltar 'grub ce na /
rdul phra rab dang /
rdul phran dang ni de bzhin du /
lcags rdul ? dang /
chu rdul dang /
ri bong gi rdul dang /
lug rdul dang /
glang rdul dang /
nyi zer gyi rdul dang /
sro ma dang /
de las byung ba'i shig dang /
de bzhin du nas dang /
sor tshigs zhes bya ba gong nas gong du bdun bdun du bsgyur /
sor mo nyi shu bzhi la khru gang /
khru @# / /
bzhi la gzhu gang /
gzhu 'do ma de dag lnga brgya rnams la ni rgyang grags gcig /
grong las de tsam zhig 'phags pa de la dgon par 'dod /
rgyang grags de brgyad la dpag tshad ces bya'o / /
gnyis pa la /
lo bshad| bskal pa bshad pa'o / /
dang po ni /
skad cig ma bsags pa las lo dang bskal ba 'grub pa'i tshul ji lta bu zhe na /
dus mtha'i skad cig ma brgya nyi shu la de'i skad cig ma gcig /
de'i skad cig ma de dag kyang drug cu la thang gcig /
thang gcig dang yud tsam dang nyin zhag gsum ni /
gong nas gong du sum cur bsgyur bas zla ba gcig /
'on kyang zla ba thams cad thub par ma nges pas /
zhag mi thub dang bcas pa'i zla ba bcu gnyis la lo gcig go /
gnyis pa la /
dngos dang /
zhar las byung ba'o / /
dang po la /
bstan /
bshad do / /
dang po ni /
bskal pa rnam pa mang du bshad pa yin te /
'jig pa'i bskal pa /
'chags pa'i bskal pa /
gnas pa'i bskal pa /
bskal pa chen po rnams su bshad pa'i phyir /
gnyis pa la /
'jig /
'chags /
gnas /
bskal pa chen po'i / /
dang po ni /
bskal pa rnam pa mang bshad pa /
zhes bshad na /
'jig pa'i bskal pa sogs gang zhe na /
'jig pa'i bskal pa ni /
mnar med pa'i dmyal ba'i srid pa sems can med pa nas bzung ste snod kyi 'jig rten zad pa'i bar yin no / /
de yang mnar med du sems can skye 'phro chad pa dang /
'dzam bu gling pa'i mi rnams tshe lo brgyad khri par 'phel ba dang /
gnas pa'i 'jug rdzogs pa dang /
'jig pa'i mgo rtsom pa rnams dus mnyam /
de'i tshe mnar med kyi sems can rnams tshe mthar phyin nas 'chi 'pho bar 'gyur /
mnar med du skye 'gyur gyi las bsags na 'ang /
'jig rten gyi khams gzhan gyi dmyal bar skye bar 'gyur /
dmyal ba gzhan rnams dang /
byings na gnas pa'i dud 'gro rnams dang /
yi dwags ? rnams kyang de bzhin du 'gyur /
lha mi'i yul na yod pa'i dud 'gro dang yi dwags ni de dag dang mnyam du de ltar 'gyur /
de nas 'dzam bu gling pa'i mi zhig gis chos nyid kyis bsam gtan dang po thob /
de las langs nas e ma dben pa las skyes pa'i dga' ba dang bde ba ni bde ba yin no zhes brjod pa gzhan gyis thos nas! ? chos nyid kyis thob ba'i bsam gtan dang po thob ste bsam gtan dang por skye /
de nas rim bzhin shar dang nub dang ba lang spyod pas kyang de bzhin dang /
byang sgra me snyan pa rnam smin gyi sgrib pa can yin pas /
tshe de la 'dod chags dang bral ba mi srid pas /
phyi ma la 'dod lhar skye la /
'dod lha drug kyang rim bzhin du chos nyid kyis thob pa'i bsam gtan dang po thob ste /
de las langs nas e ma ho / /
dben pa las skyes pa'i dga' ba dang bde ba 'di ni bde ba yin no zhes brjod pa gzhan gyis thos nas /
chos nyid kyis thob pa'i bsam gtan dang po thob ste tshangs ris su skye /
de nas bsam gtan dang po ba zhig gis chos nyid kyis bsam gtan gnyis pa thob /
de las langs nas e ma ho / /
ting nge 'dzin las skyes pa'i dga' ba dang bde ba 'di ni bde ba yin no zhes brjod pa gzhan gyis thos nas /
chos nyid kyis thob pa'i bsam gtan gnyis pa thob ste bsam gtan gnyis par skye /
de dag la bar gyi bskal pa bcu dgu /
de'i tshe lha rnams kyis dus dus su char 'bebs pa med pas /
'dzam bu gling gi rtsi shing nags tshal rnams skam par 'gyur /
de nas dus yun ring mo zhig nas /
ches @# / /
tsha ba'i nyi ma gnyis pa shar nas /
chu phran dang lteng ka rnams skam por 'gyur /
de nas nyi ma gsum pa shar nas /
chu klung chung ngu ? dang chen po dag skam par 'gyur /
de nas nyi ma bzhi pa shar nas mtsho ma dros pa yang skam par 'gyur /
de nas nyi ma lnga pa shar nas phyi'i rgya mtsho chen po yang skam par 'gyur /
de nas nyi ma drug pa shar nas gling bzhi ri rab dang bcas pa du bar 'thul bar 'gyur /
de nas ches tsha ba'i nyi ma bdun pa shar nas /
me lce gcig tu 'bar zhing sreg par 'gyur /
des rkyen byas nas bsam gtan dang po'i sas bsdus kyi mis /
bsam gtan dang po'i gzhal med khang stong pa de sreg par 'gyur /
'dod pa'i mes ma yin te /
sa tha dad yin pa'i phyir /
de dag la bar bskal gcig ste /
'jig rten 'jig pa la bar bskal nyi shu 'o / /
de yang mes 'jig pa'i dbang du byas kyi /
chus 'jig na bsam gtan gnyis pa bas /
chos nyid kyis thob pa'i bsam gtan gsum pa thob ste bsam gtan gsum par skye la /
rlung gis 'jig na bsam gtan gsum pa bas /
chos nyid kyis thob pa'i bsam gtan bzhi pa thob ste bsam gtan bzhi par skye'o / /
gnyis pa 'chags pa'i bskal pa ni /
dang po'i rlung 'jam bu ldang pa nas bzung nas ni mnar med pa'i dmyal ba'i sems can gcig srid pa'i bar du'o / /
de yang dang po nam mkha'i stong par yod pa la /
'jig rten 'chags pa'i snga ltas su gyur pa'i rlung 'jam po langs /
de tsam gyis snod kyi 'jig rten 'chags par mi nus pas /
tshangs ris nas bzung ste 'thab bral ba'i bar rnams 'chags /
de nas sngar gyi rlung de nyid lo grangs du ma'i bar du 'khrigs nas /
'og gzhi rlung gi dkyil 'khor nas sum cu rtsa gsum pa'i bar mas rim nas 'chags /
de dag la par bskal gcig /
de nas 'od gsal pa'i sems can cha dang bsod nams dang las zad pa zhig /
tshangs ba'i gzhal med khang stong par skye ste /
tha mar zhig pa de dang por 'chags pa chos nyid yin pa'i phyir /
de nas 'dzam bu gling pa'i bar rnams rims kyis 'grub /
de'i tshe 'dzam bu gling pa'i mi rnams rdzus te skye ba dang /
dga' bzas su zab dang /
lus las 'od 'byung ba dang /
rdzu 'phrul gyis nam mkha' la 'gro ba dang /
tshe lo dpag tu med pa thub pa yin la /
de nas mnar med du sems can gcig skyes pa'i bar la bar bskal bcu dgu'o / /
de'i tshe tshe lo dpag med nas brgyad khri'i bar mar 'grib pa dang /
mnar med du sems can gcig skyes pa dang /
'chags pa'i mjug rdzogs pa dang /
gnas pa'i mgo rtsom pa dus mnyam mo / /
gsum pa gnas pa'i bskal pa ni /
bar bskal nyi shu'o / /
bar gyi bskal pa re re'i tshad ni /
tshe lo dpag med nas brgyad khri'i bar brib nas /
tshe lo bcu pa'i bar du bar bskal gcig /
de nas yang brgyad khri bar yar skye zhing mar bcu par 'bri ba'i bar gyi bskal pa gzhan ni bco brgyad dang /
yar skye ba ni bar gyi bskal pa gcig yin te /
yar ji tsam du skye zhe na /
de dag tshe ni brgyad khri'i bar du'o / /
'o na /
thog mtha' gnyis rkyang pa dang /
bar ba rnams khug pa yin pas /
yun ring thung du 'gyur ro zhe na /
skyon med de /
thog mtha' gnyis bul ba dang /
bar pa rnams myar bar 'gro pa'i phyir /
de ltar na 'jig rten 'chags pa 'di bar gyi bskal pa nyi shur gnas so / /
'jig @# / /
rten 'chags pa dang ni 'jig pa dang /
zhi nas 'dug pa dag bar bskal nyi shu nyi shur mnyam mo / /
bzhi pa ni /
bar bskal brgyad cu la bskal chen zhes bya'o / /
gnyis pa la /
bskal chen gyi zhar byung /
'jig bskal gyi zhar byung ngo / /
dang po la /
sangs rgyas /
rang rgyal /
'khor los sgyur rgyal 'byung tshul lo / /
dang po ni /
bskal pa grangs med pa gsum du tshogs bsags pa las sangs rgyas 'byung bar bshad pa'i bskal pa de gang zhe na /
bskal chen de grangs med gsum du tshogs bsags pa las sangs rgyas 'byung ngo / /
grangs med ni gsum du 'gal zhe na /
skyon med de /
grangs kyis bgrang mi nus pas grangs med du bshad pa min gyi /
grangs kyi gnas gzhan drug cu'i mtha'i grangs gcig la grangs med du brjod pa'i phyir /
bskal pa 'di la bskal pa bzang po sgron me'i bskal pa zhes kyang bya ste /
dam chos pad ma dkar po las /
'jig rten 'chags pa'i chu'i dkyil 'khor gyi nang du gser gyi padma 'dab ma stong dang ldan pa stong byung ba la /
gnas gtsang ma'i lha rnams kyis 'di ci yin snyam du brtags pas /
sangs rgyas stong 'byung ba'i snga ltas su shes nas /
kye ma bskal pa 'di la sangs rgyas stong 'byung bas na /
bskal pa 'di ni bskal ba bzang po'o zhes bsgrags pas /
bskal pa bzang po zhes grags so / /
dus nam gyi tshe 'byung na /
yar 'phel gyi tshe mi 'byung ste /
de'i tshe sems can rnams 'khor ba la skyo shas chung ba'i phyir /
brgyad khri nas mar 'grib pa'i mgo rtsom pa nas /
tshe lo brgya pa'i bar la sangs rgyas de dag 'byung la /
de man chad du mi 'byung ste /
snyigs ma lnga ha cang ? yang bdo ba shas che bas! chos bstan pa'i snod du mi rung ba'i phyir /
gnyis pa ni /
rang rgyal yang mar 'grib kho na la 'byung ngam zhe na /
rang sangs rgyas rnams yar skye mar 'grib gnyis ka la 'byung ste /
gzhan don gtso bor mi byed par rang don gtso bor byed pa'i phyir /
'o na de tshogs ji tsam bsags pa las 'byung zhe na /
bse ru lta bu'i rang sangs rgyas de bskal pa chen po brgya yi bar du tshogs bsags pa'i rgyu las 'byung ngo / /
gsum pa ni /
'khor los sgyur ba 'jig rten du 'byung ba ni /
mi rnams kyi tshe lo dpag med nas stong phrag brgyad cu las mi 'phyi ba yin te /
de man chad de'i phun sum tshogs pa'i snod du mi rung ba'i phyir /
ci'i phyir 'khor los sgyur rgyal zhes bya zhen /
'khor lo rin po ches gling bzhi la dbang sgyur bas na de skad ces bya'o / /
'khor lo can bzhi yod de /
gser gyi /
dngul gyi /
zangs kyi /
lcags kyi 'khor lo can bzhi yod pa'i phyir /
de dag gis gling du la dbang byed ce na /
de dag gis gling gcig dang gnyis dang gsum dang bzhi la mas rim bzhin dbang byed de /
lcags kyi 'khor lo can gyis gling gcig la dbang byed pa sogs yin no / /
'khor los sgyur rgyal gnyis lhan cig tu 'byung ba ma yin te /
dgran bla med pa'i las bsags pa'i phyir /
dper na /
sangs rgyas bzhin no / /
'o na /
'jig rten gyi khams gcig tu sangs rgyas gnyis lhan cig mi 'byung ngam /
'jig rten gyi khams thams cad du sangs rgyas gnyis lhan cig mi 'byung zhe na /
bye brag smra ba na re /
'jig rten gyi khams cad du sangs rgyas gnyis cig car du mi 'byung ste /
sangs rgyas kyis gdul bar 'os pa'i sems can yin @# / /
na! sangs rgyas gcig gis kyang 'dul bar nus pa'i phyir /
de lta min na sangs rgyas nus mthu thogs bcas su 'gyur ro zhes zer /
phal chen sde pa na re /
'jig rten gyi khams gcig tu sangs rgyas du ma cig car mi 'byung ba yin gyi /
'jig rten gyi khams thams cad du ma yin te /
dang por sems bskyed pa dang /
bar du lam la slob ba myur bul mnyam pa du ma yod pa'i phyir zhes zer /
slob dbon 'phags pa na re /
'jig rten gyi khams gcig tu rgyud tha dad pa'i sangs rgyas du ma mi 'byung gi /
rgyud gcig pa'i sangs rgyas du ma mi 'byung ba ma yin te /
'dzam bu gling bye ba phrag brgyar rgyud gcig pa'i sprul pa'i sku bye ba phrag brgya 'byung ba'i phyir zhes gsung /
'khor lo can gyis sa las rgyal bar byed pa'i tshul ji lta bu zhe na /
gser gyi 'khor lo can gyis phas bsu ba tsam gyis rgyal ba dang /
dngul gyi 'khor lo can ni /
de tsam gyis rkyal ba min par rang 'gro ba tsam gyis rgyal ba dang /
zangs kyi 'khor lo can ni /
de tsam gyis rgyal ba min par g.yul bshams pa tsam gyis rgyal po ? dang /
lcags kyi 'khor lo can ni /
de tsam gyis rgyal ba min par mtshon cha'i char drag tu dbab par brtsams pa tsam gyis rgyal bar byed do / /
'o na /
'khor los sgyur rgyal la srog gcod pa kha na ma tho bas reg pa'i nyes par mi 'gyur nam zhe na /
mi 'gyur te /
su'i srog la yang gnod pa med pa'i phyir /
gzhan yang 'khor los sgyur rgyal de lus la mtshan bzang po so gnyis kyis brgyan pa yin no / /
'o na /
sangs rgyas dang khyad med du 'gyur ro zhe na /
skyon med de /
thub pa'i mtshan ni yul na gnas pa dang gsal la rdzogs pas khyad par du 'phags pa yin no / /
'o na dang po nas 'khor los sgyur pa'i rgyal po dang bcas pa yin nam /
phyis byung ? ba yin zhe na /
sngar byung ba'i sems can bskal ba dang po'i mi rnams ni /
gzugs can gyi lha bzhin du rdzus te skye ba dang /
rdzu 'phrul gyis nam mkha' la 'gro ba dang /
lus las 'od 'byung ba yin la /
de'i tshe sa'i bcud kha dog mar gsar ba lta bu /
ro sprang rtsi ma bskrol ba lta bu byung /
de nas ro la sred pa zhig gis sor mo'i rtse mos blangs te lca thog tu myangs /
de bzhin du gzhan rnams kyis kyang myangs pas /
rims kyis rol chags par gyur pas lus la mkhrang ba dang lci ba zhugs te /
lus kyi 'od nub ste mya ngan byed pa'i tshe /
chos nyid kyis nyi ma shar ba la 'jig rten du lha'i 'od shar byung ba 'di re zhes nyin mo'i tha snyad byung /
nyi ma nub pa'i tshe lha'i 'od dmar por gyur pa 'di re zhes mtshan mo'i tha snyad byung /
de nas zla ba shar ba la mun pa bkra par byed pa 'di re zhes zla ba'i tha snyad byung ngo / /
sa'i bcud nyung ba dang mang du zos pa las kha dog bzang ngan du gyur te /
phan tshun brnyas pas sa'i bcud med par gyur /
de nas sa'i zhag kha dog dong ka'i me tog lta bu /
ro sbrang rtsi ma bskol blta bu byung /
de nyung mang du zos pas /
kha dog bzang ngan du gyur te brnyas pas de yang nub par gyur /
de'i rdzes su myu gu'i tshal nang brdas pa nub mi mngon /
nub brngas pa nang mi mngon ba kha dog kad yu ga'i me tog lta bu /
ro sbrang rtsi ma bskol blta bu byung ste /
de yang nyung mang du zos pas kha dog bzang ngan du gyur te brnyas pa byas pas de yang nub par gyur /
de nas ma smos ma btab pa'i lo rtog shun pa dang spun ? @# / /
pa med pa'i 'bras sa lu kha dog dang ro phun sum tshogs pa dang ldan pa zhig byung /
de zos pas pho mo'i dbang po dod par gyur /
de la phan tshun mig tshugs su bltas pas chags pa skyes te /
phyin ci log la zhugs par gyur /
de gzhan gyis mthong nas sems can gyis sems can sun 'byin pa /
bya ba ma yin pa mi rigs so zhes zer zhing bong ba la sogs pas thor bar gyur /
de nas khyim brtsigs te der bya ba ma yin pa bya'o zhes khyim gyi tha snyad byung la /
khyim na gnas te 'bras nang dgos pa nang len /
nub za ba nub len gyi yod pa la /
mi le lo can zhig gis sang za rgyu phyi ma red blangs /
de la gzhan zhig gis kye sems can 'bras len du 'dod zhes spran pas /
kho bos blangs tshar gyis khyod rang song shig ces smras pas /
de'i bsam pa la de ni thabs zab snyam nas /
zhag bdun gyi 'bras blangs te gsog 'jog byas pas /
nang brdas ba nub mngon /
nub brdas pa nang mngon zhing /
shun pa dang spun pa dang bcas par gyur pa la 'bras rnams phan tshun du bgos te /
rang rang gi phung po spungs pa las /
kha cig gis ma byin par blangs par gyur /
de nas zhing bdag tu 'dzin pa dang bcas pa rnams kyis /
mi rang bzhin gyis gzugs bzang ba zhig la zhing dpon bskos te /
ston thog gi drug shas bstabs pas skye bo mad pos bkur bas na /
mang pos bkur ba'i rgyal po zhes bya ba byung ngo / /
mang pos bkur ba'i rgyal po'i bu 'od mdzes /
de'i bu dge ba /
de'i bu dge mchog /
de'i bu gso sbyong 'phags /
de'i spyi bor sha 'bur gnod pa med pa zhig byung ba brtol bas rgyal po spyi bo skyes byung /
de dag ni gling bzhi la dbang ba'i 'khor los sgyur ba'i rgyal po yin zhing /
sngon gyi rgyal po lnga zhes bya'o / /
de nas mi dge ba'i las kyi lam lhag par spyod pas tshe thung bar 'gyur zhing mthar tshe ring ba yang lo ni bcu pa /
yin no / /
bar bskal de dag gang gis tshar phyin par 'gyur zhe na /
bar gyi bskal pa ni mtshon dang nad dang ni mu ge dag gis tshar phyin to / /
de dag yun ring ji tsam re 'byung zhe na /
mtshon gyi bskal pa zhag bdun rnams dang /
nad kyi bskal pa zhag bdun zla ba bdun dang /
mu ge'i bskal pa zhag bdun zla ba bdun lo bdun du 'byung ba go rim bzhin no / /
'byung ba'i tshul ni tshe lo bcu pa de'i tshe gnod sems lhag par 'phel bas /
rngon pas ri dags mthong ba ltar lag tu shing dang bong ba sogs thogs pa rnams mtshon char gyur nas phan tshun gsod par byed /
de'i tshe shi ba rnams dmyal bar skye'o / /
zhag bdun po de'i bar la ri dang nag tshal du gnas pa rnams grong du phyin pa dang /
phan tshun mthong nas sems can gson po mthong ngo zhes dga' zhing /
phan tshun byams par gyur te lhan cig tu 'dus nas /
srog gcod pa 'dis bdag cag gnyen rtsa lag dang bcas pa bcom bas /
phyin chad srog gcod pa spang zhes smras nas srog gcod pa spangs te /
dge ba bcu lhag par spyad nas de'i bu dang bu mo sogs tshe lo nyi shu par yar 'phel /
de nas rims kyis tshe lo brgyad khri pa'i bar du 'phel /
de'i tshe grong 'di 'byor ba rgyas pa bde ba lo legs pa skye lo legs pa skye lo dang mi mang bos gang ba /
grong rnams kyang bya gag 'phur bas sleb ba tsam gyi thar khyab ba /
'khru bzang ba snye ma che ba bre mo che bzhi la sogs pa 'byung ba /
bu mo rnams kyang @# / /
lo lnga brgya nas bag mar 'gro'o / /
de nas yang mar 'grib nas tshe lo bcu pa'i bar du mi dge ba lhag par spyod pas /
mi ma yin rnams 'khrugs te nad yams btang nas /
phal che ba shi ste dmyal bar skya /
lhag ma rnams 'dus nas srog gcod pa spangs pas de'i bu sogs kyi tshe yar 'phel /
de nas yang mar 'bri ba nas tshe lo bcu pa'i tshe mi dge ba lhag par spyad pas /
lhas dus su char 'bebs pa med pas /
mu ge nyams nga ba chen po ga ba tshe pa dang /
thur ma pa dang /
rus gong dkar po pa zhes bya ba 'byung la /
gab tshe pa ni /
'bru cung zad rnyed pa gab tsher bcug nas /
phyi rabs kyi sa bon gyi don du bzhag nas rang nyid tshe'i dus byed pas na de sked ces bya'o / /
thur ma pa ni /
zas cung zad rnyed pa ma bu rnams thur mas za bas na thur ma pa zhes bya /
yang na sngon gyi 'bru blug pa'i bang ba thur mas brus nas 'bru re re tsam rnyed pa snod kyi nang du bcug nas chu mang po blug ste bskol nas 'thung pas de skad ces bya'o / /
rus gong dkar po ba ni /
bkres pas nyen nas shi ba'i rus pa rtsub cing /
snum mdog med par gyur nas tshe'i dus byed pa'o / /
yang na sngon pha mes kyi rus pa rnying pa rnyed pa chu la bskol nas /
dkar por gyur gyi bar du 'thung bas na rus gong dkar po pa zhes bya'o / /
de zhag bdun zla ba bdun lo bdun 'byung la /
de'i tshe shi pa rnams yi dwags su skye /
lhag ma rnams 'dus nas dge ba bcu lhag par spyad pas /
de'i bu sogs tshe lo nyi shu par yar 'phel /
de nas rim pa bzhin yar brgyad khri pa'i bar du 'phel nas sngar ltar ro / /
gnyis pa la /
'jig pa'i dbye ba /
lus pa'i rtse mo /
'jig pa'i go rims so / /
dang po ni /
'jig bskal la dbye na du yod ce na /
gsum yod de /
mes 'jig pa dang /
chus 'jig pa dang /
rlung gis 'jig pa dag ni yang gsum yod pa'i phyir /
gnyis pa ni /
mi sogs kyis 'jig pa na lus pa'i rtse mo gang zhe na /
bsam gtan gnyis pa dang sogs pa gsum pa dang bzhi pa gsum pa ni me dang chu dang rlung dag gis 'jig pa de dag gi tshe go rims bzhin du lus pa'i rtse mo yin no / /
bsam gtan 'og ma gsum me sogs kyis 'jig ste /
de dag na sems can de'i skyon me sogs dang chos mthun pa yod pa'i phyir te /
dang po na rtog dpyod me lta bu /
gnyis pa na dga' ba de chu lta bu /
gsum pa na dbugs 'byung rdub rlung lta bu yod pa'i phyir /
bsam gtan bzhi pa me sogs kyi mi 'jig ste /
me sogs dang chos mthun pa'i skyon gyis mi g.yo ba'i phyir te /
bzhi pa na skyon de dag med pa'i phyir /
'o na /
bsam gtan bzhi pa'i gzhal med khang de rtag par 'gyur ro zhe na /
de mi rtag ste /
bsam gtan bzhi pa de'i gzhal med khang sems can dang bcas te lhan cig 'byung zhing 'jig pa'i phyir /
gsum pa ni /
'jig pa dag ni yang gsum yin /
zhes bshad na /
'jig pa'i go rims ji lta bu zhe na /
me yis bdun no chu yis lan gcig 'jig /
de ltar me yis bdun bdun gyi rjes su chu yis re re ste chus bdun thal nas kyang /
me yis lan bdun /
de nas ni mjug tu rlung gis 'jig pa yin no| /
de ltar na gdags pa las /
tshangs chen gyis bskal pa phyed dang gnyis dang /
'od gsal bas bskal chen brgyad dang /
dge rgyas bas bskal chen drug cu rtsa bzhi thub par bshad pa yang legs par drangs par 'gyur ro / /
@# / /
chos mngon pa'i mdzod kyi tshig le'ur byas pa las 'jig rten bstan pa zhes bya ba ste gnas gsum pa'i rnam par bshad pa'o / /
! / /
bzhi pa las bstan pa'i gnas 'chad pa la gnyis /
mtshams sbyar ba /
las dngos bshad pa'o / /
dang po ni /
gang du bshad pa'i snod bcud kyi 'jig rten sna tshogs pa 'di gang las byung zhe na /
rgyu med dang mi mthun pa'i rgyu las byung ba ma yin te /
res 'ga' skye ba dang /
dbang phyug sogs min rim sogs phyir / /
zhes bshad pa'i phyir /
'o na gang las skyes zhe na /
las las snod bcud kyi 'jig rten sna tshogs pa skyes so / /
gnyis pa la /
las kyi ngo bo /
mdo las 'byung ba'i ming gi rnam grangs so / /
dang po la /
bstan /
bshad do / /
dang po ni /
las las 'jig rten sna tshogs skyes /
zhes bshad na /
las de la dbye na du zhe na /
las de ni gnyis su yod de /
sems pa'i las dang /
sems pa des byas pa'i bsam pa'i las gnyis su yod pa'i phyir /
de dag gi ngo bo gang zhe na /
sems pa ni yid kyi las yin te /
yid kyi rnam par shes pa dang mtshungs ldan gyi las yin pa'i phyir /
sems pa des bskyed pa'i bsam pa'i las la lus kyi las dang /
ngag gi las gnyis /
de dag la 'ang rnam par rig byed dang rnam par rig byed ma yin pa gnyis gnyis yod do / /
gnyis pa la /
las kyi rang bzhin /
las gsum spyi'i chos kyi khyad par| rnam par rig byed ma yin pa'i dbye ba'o / /
dang po la /
rnam par rig byed dang /
rnam par rig byed ma yin pa'o / /
dang po la /
lus kyi rnam par rig byed dang /
ngag gi rnam par rig byed do / /
dang po ni /
de dag rnam rig rnam rig min /
zhes bshad na /
lus kyi rnam par rig byed kyi las de gang zhe na /
bye brag smra ba na re /
lus kyi rnam par rig byed ni /
phyag 'tshal ba dang srog gcod pa la sogs pa'i gnas skabs kyi bya ba la gnas pa'i sems pas kun nas bslangs pa'i lus kyi dbyibs su 'dod do / /
de la gnas ma bu pa'i sde ba na re /
lus skad cig ma ma 'gags par yul gzhan du 'gro ba de yin no zhes zer /
de la mdo sde pa na re /
lus skad cig ma ma 'gags par yul gzhan du 'gro ba ma yin par thal /
gang gi phyir na 'dus byas rnams ni skad cig ma yin pa'i phyir te /
rang grub tsam nas 'jig nges yin pa'i phyir /
rtags ma grub ste /
'jig pa phyis 'byung gi rgyu la ltos pa'i phyir zhe na /
'jig rgyu med pa las dngos po 'ga' yang 'jig pa mi 'byung bar thal /
dngos po 'jig pa phyis 'byung gi rgyu la ltos bcas yin pa'i phyir /
gzhan yang rdza bum gyi tshos pa dmar por skyed byed kyi rgyu me ? lce de yang rdza bum gyi 'jig pa por 'gyur bar thal /
des dmar po bshig nas med par byas te de bas kyang ches dmar po bskyed pa'i phyir /
bye brag smra ba'i lugs de la mdo sde pa na re /
lus kyi dbyibs ring po chos can /
dbang po mi 'dra ba gnyis kyi gzungs don du 'gyur bar thal /
mig la brten nas kyang shes /
lus la brten nas kyang shes pa'i phyir /
yang de rdzas yod ma yin par thal /
yin na bsags pa'i rdul phra rab la yod dgos pa gang zhig /
med pa'i phyir /
gnyis pa ni /
ngag gi rnam par rig byed de ni ngag gi sgra'o / /
ci'i phyir rnam par rig byed ces bya zhe na /
rang kun nas slong ba gzhan gyis rnam par rig par byed pas na /
rnam par rig byed ces @# / /
bya'o| /
gnyis pa la /
lung gi sgrub byed /
rgyu 'byung ba'i khyad par /
chos kyi khyad par ro / /
dang po ni /
rnam rig byed min /
zhes bshad na /
rnam par rig byed ma yin pa'i gzugs yod pa'i sgrub byed ci zhe na| de'i sgrub byed yod de /
mdo las /
gnas gsum gyi gzugs kyis gzugs thams cad bsdus te /
bstan du yod la thogs pa dang bcas pa'i gzugs /
bstan du med la thogs pa dang bcas pa'i gzugs /
bstan du med la thogs pa med pa'i gzugs so zhes rnam pa gsum gsungs pa gang zhig /
bstan med thogs med kyi gzugs de rnam par rig byed ma yin pa'i gzugs las ma 'das pa'i phyir dang /
mdo las /
zag pa med pa'i chos rnams gang zhe na /
gzugs 'das pa dang ma 'ongs pa dang da ltar byung ba gang dang /
rnam par shes pa'i bar gang du rjes su chags pa'am /
khong khro bar mi 'gyur ba gang yin pa de ni zag pa med pa'i chos rnams so / /
zhes dri ma med pa'i gzugs gsungs pa gang zhig /
rnam par rig byed ma yin pa'i gzugs med na /
dri med kyi gzugs mi rung ba'i phyir dang /
mdo las /
rdzas las byung ba'i bsod nams bdun dang /
rdzas las ma byung ba'i bsod nams bdun dang ldan pa'i rigs kyi bu'am rigs kyi bu mo 'dug kyang rung rgyu yang gnyid log kyang rung gnyid ma log kyang rung rtag tu rgyun mi 'chad par bsod nams rnam par 'phel bar 'gyur ro zhes gsungs pa gang zhig /
rnam par rig byed ma yin pa'i gzugs med na de mi rung pa'i phyir dang /
rang gis ma byas bar gzhan la bcol bas kyang las lam rdzogs par gsungs pa gang zhig /
de med na de yang mi rung ba'i phyir dang /
sogs ba mthong lam la mnyam par bzhag pa'i gnas skabs na yang 'phags lam yan lag brgyad yod par gsungs la /
de med na yang dag pa'i ngag dang las kyi mtha' de mi rung ba'i phyir dang /
dge slong yid gzhan du rnam par g.yengs pa'i tshe na yang sdom pa yod par gsungs shing /
de yang rnam par rig byed ma yin pa'i gzugs med na mi rung ba'i phyir dang /
sdom pa de chu thon pa'i chu lon gyi zam pa lta bur gsungs shing /
de med na de yang mi rung ba'i phyir dang /
chos kyi skye mched pa'i gzugs gsungs la /
de yang rnam par rag byed ma yin pa'i gzugs med na mi rung ba'i phyir /
'o na rdzas las byung ba'i bsod nams bdun dang /
rdzas las ma byung ba'i bsod nams bdun po de gang zhe na /
dang po ni /
kun dga' ra ba gtsug lag khang / /
mal stan 'tsho ba nar ma dang / /
blo bur nad pa nad g.yog dang / /
yul ngan dus su sbyin pa ni / /
rdzas las byung ba'i bsod nams bdun / /
zhes so / /
gnyis pa ni /
bzhugs dang gshegs rtsom lam zhugs dang / /
phyin pa thob dang mthong ba dang / /
chos thos bslab pa'i gzhi 'dzin la / /
dga' dang dad pa skyes pa ni / /
rdzas la ma ltos bsod nams bdun / /
zhes 'byung ngo / /
slob dpon na re| /
de dag rnam par rig byed ma yin pa'i gzugs yod pa'i shes byed du mi rung ste /
bstan med thogs med kyi gzugs gsungs pa ni /
ting nge 'dzin kyi mthus gzugs su snang ba skye ba la dgongs pa'i phyir dang /
dri med kyi gzugs gsungs pa ni zag med kyi ting nge 'dzin gyi mthus gzugs su snang ba skye btsam la dgongs pa'i phyir dang /
rdzas las byung ba'i bsod nams bdun dang /
de las ma byung pa'i bsod nams bdun 'phel ba @# / /
yang| yul khyad par can la dmigs pa'i sems pas /
phyi ma la rnam smin 'byin nges kyi bag chags sems rgyud la bzhag pa'i rgyud yongs su 'gyur ba'i khyad par la dgongs pa'i phyir dang /
rang gis ma byas par las lam rdzogs pa yod pa yang /
sngar rang gis gzhan la bskos nas pha rol pos sbyor ba byas pas rnam smin 'byin nges kyi bag chags bsogs pa sogs la dgongs pa yin pa'i phyir dang /
chos kyi skye mched pa'i gzugs ni ting nge 'dzin gyi mthus gzugs su snang ba skye ba la dgongs pa'i phyir dang /
'phags lam yan lag brgyad gsungs pa ni /
rjes thob tu log pa'i ngag la mi 'jug par yang dag pa'i ngag la 'jug pa'i rgyu mtshan zag med thob pa la dgongs pa'i phyir dang /
sems gzhan du g.yengs pa'i tshe sdom pa gsungs pa ni /
cho ga sngon btang gi sdom pa khas blangs pa'i sems pas spang bya sdom zhing /
yid gzhan du g.yengs pa'i tshe yang de'i gnyen po dran pa de nyid la nye bar gnas pa'i dbang du byas pa'i phyir dang /
sdom pa chu thon pa'i chu lon lta bur gsungs pa yang ngo tshe shes pas sdig pa mi dge ba mi byed bar khas blangs pa dran nas 'chal pa'i tshul khrims mi byed pa tsam la dgongs pa'i phyir /
zhes gsung /
gnyis pa ni /
'byung ba che rnams rgyur byas pa / /
zhes bshad na /
rang dang dus mnyam pa'i 'byung ba las skye 'am /
dus mi mnyam pa'i 'byung ba las skye zhe na| 'dod par gtogs pa'i rnam par rig byed ma yin pa'i gzugs skad cig ma dang po rang dang dus gcig pa'i 'byung ba las skye /
de skad cig ma dang po phyin chad 'das pa'i 'byung ba las skye'o / /
'o na /
rang dang sa gcig pa'i 'byung ba dang /
sa gzhan gyi 'byung ba gang las skye zhe na /
zag pa dang bcas pa'i lus ngag gi las rnam par rig byed dang rnam par rig byed ma yin pa ni /
rang gi sa'i 'byung ba dag las skye'o / /
sa gzhan gyi 'byung ba rgyur byas pa las mi skye ste / /
sa tha dad kyi sred pas mtshams bcad pa'i phyir /
zag med kyi rnam par rig byed ma yin pa ni /
rang gi rten gang du skyes pa'i 'byung ba las skyes pa yin te /
'byung gyur yin pas 'byung ba la rten ni dgos /
zag med yin pas khams su ma gtogs pas sa 'di'i 'byung ba las byung zhes pa'i nges pa med pa med /
zag med yin pa'i 'byung ba las ma byung ba'i phyir /
gsum pa ni /
rnam par rig byed ma yin pa'i gzugs de zin ma zin gang /
byung ba gsum gyi nang nas gang yin zhe na /
de chos can /
ma zin pa yin te /
thogs med yin pa'i phyir /
rgyu mthun las byung ba yin te /
dang po 'phags pa ma gtogs skal mnyam gyi rgyu las byung ba'i phyir /
rnam smin las ma byung ste /
dge mi dge gang rung du nges pa'i phyir /
rgyas byung ma yin te /
bsags par gnas pa'i gzugs can ma yin pa'i phyir /
sems can du ston pa yin te /
rgyud kyis bsdus pa'i phyir /
'o na /
rnam par rig byed ma yin pa'i gzugs kyi rgyu 'byung ba de zin ma zin sogs gang yin zhe na /
'dod pa'i rnam par rig byed ma yin pa'i gzugs kyi rgyu 'byung ba ni /
rgyu mthun pa'i zin pa'i 'byung ba las skye ba yin no / /
de yang 'dod pa'i spong ba bdun gyi dbang du byas kyi /
ting nge 'dzin las skyes pa'i rnam par rig byed ma yin pa'i gzugs kyi rgyu 'byung ba ni ma zin pa dang /
rgyas byung dang /
'byung ba bzhi tshan rgyu tshogs tha dad min pa @# / /
las skye ba yin no / /
gnyis pa la /
dngos dang /
zhar byung gnyis /
dang po ni /
'o na las gsum po de dge mi dge lung ma bstan gang yin zhe na /
rnam par rig byed min pa la lung du bstan pa min pa med de /
dge mi dge gang rung du nges pa'i phyir /
gzhan rnam par rig byed dang sems pa'i las la ni dge mi dge lung ma bstan gsum ga yod de /
rnam par rig byed la kun slong gi sgo nas gsum ga yod /
sems pa'i las la mtshungs ldan gyi sgo nas gsum ga yod pa'i phyir /
'o na de dag gang na yod ce na /
mi dge ba ni 'dod pa na yod kyi khams gong na med de /
gong na mi dge ba'i rtsa ba gsum dang /
ngo tsha khrel med med pa'i phyir /
gzugs na'ang rnam par rig byed min pa'i gzugs yod de /
bsam gtan zag med kyi sdom pa yod pa'i phyir /
'ang sgras 'dod pa na'ang yod par bstan to / /
rnam par rig byed ni dpyod pa dang bcas pa'i bsam gtan dang po man chad dag na yod kyi de yan chad na med de /
rnam par rig byed kun nas slong ? pa'i rtog dpyod med pa'i phyir /
'dod pa na yang sgrib pa'i rnam par rig byed med de /
gang gi phyir 'dod ba'i sgrib pa ni mthong spang yin la /
des rnam par rig byed kun nas slong ba med pa'i phyir /
gnyis pa la /
dge ba la sogs pa'i dbye ba kun slong bshad pa /
chos kyi khyad par ro / /
dang po ni /
dge ba la sogs pa kun slong kho na'i dbang gis 'jog gam zhe na /
ma yin te /
don dam par dge ba sogs bzhi yod pa'i phyir /
de dag gang zhe na /
thar pa chos can /
dam pa'i don du dge ba yin te /
sdug bsngal ma lus pa dang bral bas mchog tu bde ba'i phyir /
dper na /
skyes bu rang bzhin gyis nad med pa bzhin /
dge ba'i rtsa ba gsum dang ngo tsha shes pa dang khrel yod chos can /
ngo bo nyid kyis dge ba yin te /
gzhan la ma ltos par bdag nyid kyis dge ba yin pa'i phyir /
dper na /
'phrod pa'i sman bzhin /
de dag dang mtshungs par ldan pa'i sems sems byung rnams chos can /
mtshungs ldan gyis dge ba yin te /
mtshungs ldan dge bas dge bar bzhag pa'i phyir /
dper na /
'phrod pa'i sman dang sbyar ba'i btung ba bzhin /
de dag shes kun nas bslangs pa'i lus dag gi bya ba la sogs pa chos can /
kun slong gis dge ba yin te /
kun slong dge bas dge bar bzhag pa'i phyir /
dper na /
'phrod pa'i sman dang sbyar ba'i btung ba las byung ba'i 'o ma bzhin /
de dag las bzlog pa mi dge ba yin no / /
ji ltar na /
'khor ba chos can /
don dam par mi dge ba yin te /
sdug bsngal gyis bcings pas mchog tu mi bde ba'i phyir /
nad bzhin /
mi dge ba'i rtsa ba gsum dang ngo tsha med pa dang khrel med chos can /
ngo bo nyid kyis mi dge ba yin te /
gzhan la ma ltos par bdag nyid kyis mi dge ba yin pa'i phyir /
mi 'phrod pa'i sman bzhin /
de dag dang mtshungs ldan gyi sems sems byung rnams chos can /
mtshungs ldan gyis mi dge ba yin te /
mtshungs ldan mi dge bas mi dge bar bzhag pa'i phyir /
mi 'phrod pa'i sman dang sbyar ba'i btung ba bzhin /
de dag gis kun nas bslangs pa'i lus ngag gi las chos can /
kun slong gis mi dge ba yin te /
kun slong mi dge pas mi dge bar bzhag pa'i phyir /
mi 'phrod pa'i sman dang sbyar ba'i btung ba las byung ba'i 'o ma bzhin no / /
don dam par lung du ma bstan pa ni /
sngar bstan pa'i so sor brtags min gyi 'gog pa dang /
'dus ma byas kyi nam @# / /
mkha' dag yin no / /
gnyis pa ni /
mthong spang gis rnam par rig byed kun nas slong par mi nus na /
mdo las /
log pa'i lta ba de las log par rtog pa dang log pa'i ngag dang log pa'i las kyi mtha' 'byung bar bshad pa dang 'gal lo zhe na /
mi 'gal te /
spyir kun slong la rnam pa gnyis te /
rgyu dus kyi kun slong dang ni de'i dus kyi kun slong zhes bya ba gnyis yod pa las /
dang po ni bya ba de la ma zhugs par 'di dang 'di bya'o zhes rab tu 'jug par byed pa dang /
gnyis pa ni de'i rjes su bya ba 'di bya'o zhes rjes su 'jug byed yin la /
de'i nang nas mthong bas spang bya'i rnam shes ni rab tu 'jug byed yin pas mdo las de la dgongs la| 'dir dus kyi kun slong ma yin pa'i dbang du byas pa'i phyir /
yid ni sgom pas spang bya gnyis ka yin te /
rtog bcas kha phyir bltas yin pa'i phyir /
dbang shes lnga ni rjes su 'jug byed kho na yin te /
rtog med kha phyir bltas kyi shes pa yin pa'i phyir /
gsum pa ni /
rab tu 'jug byed dge ba la sogs pa las rjes su 'jug byed dge ba la sogs par nges sam zhe na /
rab tu 'jug byed dge ba la sogs pa las rjes su 'jug byed kyang dge mi dge lung ma bstan gsum du 'gyur ba yod do / /
thub pa'i rab tu 'jug byed dge ba las rjes su 'jug byed dge ba dang /
rab tu 'jug byed lung ma bstan las rjes su 'jug byed lung ma bstan du 'dra ba'am| rab tu 'jug byed lung ma bstan las rjes su 'jug byed dge ba yod kyi /
rab tu 'jug byed dge ba las rjes su 'jug byed lung ma bstan med de /
thub pa'i nam yang dman par mi 'gyur ba'i phyir /
sde pa kha cig na re /
thub pa la mnyam par ma bzhag pa'i sems mi mnga' ba'i phyir na /
lung ma bstan gyi sems mi mnga' 'o / /
de skad du yang mdo las /
glang chen gshegs na'ang mnyam par bzhag /
glang chen bzhengs na'ang mnyam par bzhag /
glang chen mnal na'ang mnyam par bzhag /
bzhugs na'ang mnyam par bzhag pa yin / /
zhes gsungs so zer /
de la bye brag smra ba na re /
de rtag tu mnyam par ma bzhag pa mi mnga' ba'i shes byed ma yin te /
de ni de bzhin gshegs pa spyod lam bzhi'i sgo nas gshegs pa'i tshe /
gshegs par 'du shes pa sogs la dgongs pa'i phyir zhes zer /
rnam smin las skyes pa ni rab tu 'jug byed dang rjes su 'jug byed gnyis ka ma yin te /
mngon par 'du byed pa la mi ltos par rang gi rang gis 'byung ba'i phyir /
gsum pa la /
bstan /
bshad do / /
dang po ni /
rnam par rig byed min pa ni rnam pa gsum du shes par bya ste /
sdom pa dang sdom pa ma yin pa dang de las gzhan bar ma gsum du shes par bya ba yin pa'i phyir /
gnyis pa la bzhi /
sdom pa /
ldan tshul /
'thob gtong /
ldan pa'i gang zag bshad pa'o / /
dang po la /
bstan /
bshad do / /
dang po ni /
de bzhin du sdom pa gsum du shes par bya ste /
so sor thar pa zhes bya ba'i sdom pa dang zag med dang bsam gtan la sa ? skyes pa'i sdom pa gsum du yod pa'i phyir /
de yang so sor thar pa'i sdom pa'i mtshan nyid /
des 'byung gi tshul khrims gang zhig 'dod par gtogs pa /
bsam gtan gyi sdom pa'i mtshan nyid /
gzugs su gtogs pa'i tshul khrims /
zag med kyi sdom pa'i mtshan nyid /
zag med kyi tshul khrims so / /
'o na /
phyi rol pa'i yang dag par blangs pa las byung @# / /
ba'i tshul khrims de /
so sor thar pa'i sdom pa yin nam min zhe na /
min te /
sdig pa las gtan du thar par byed pa ma yin pa'i phyir /
gnyis pa la /
so thar gyi sdom pa /
bsam gtan zag med kyi sdom pa /
zhar byung ngo / /
dang po la /
dbye ba /
ngo bo /
sgra don /
ldan pa'i gang zag go /
dang po ni /
sdom pa so sor thar ces bya / /
zhes bshad na /
de la dbye na du yod ce na /
so sor thar pa zhes bya ba'i sdom pa la rnam pa brgyad yod de| dge slong pha ma gnyis /
dge slob ma /
dge tshul pha ma gnyis /
dge bsnyen pha ma gnyis /
bsnyen gnas pa'i sdom pa rnams su yod pa'i phyir /
bsnyen gnas pa la pha ma gnyis su mi 'byed pa'i rgyu mtshan ci yin zhe na| yod de /
de ni nyin zhag gcig gi sdom pa yin pas dus thung ba la dgongs pa'i phyir /
rdzas su bsdu na rnam pa bzhi yin te /
dge slong pha ma'i sdom pa rdzas gcig /
dge slob ma dang dge tshul pha ma'i sdom pa rdzas gcig /
dge bsnyen pha ma'i sdom pa rdzas gcig /
bsnyen gnas kyi sdom pa rdzas gcig yin pa'i phyir te /
mtshan gyur pa las sdom pa mi gtong bar ming ni pho ba tsam yin pa'i phyir /
'o na sdom gsum rim bzhin blangs pa'i tshe na srog gcod spong ba lta bu zhig sor gnas nas /
sdom pa gzhan rnams 'phel lam /
srog gcod spong ba lta bu'i sdom pa rdzas tha dad par skye zhe na /
phyi ma yin te /
dge slong gi sdom pa phu la nas dge tshul gyi sdom pa la gnas su rung ba'i phyir /
srog gcod spong ba'i sdom pa rdzas tha dad pa gsum po de dag gang zag gcig gi rgyud la yod pa 'gal zhe na /
'gal ba med de /
phyi ma blangs pa de snga ma de gtong ba'i rgyu ma yin pa'i phyir /
gnyis pa ni /
de dag gi ngo bo gang zhe na /
rtsa bzhi chang ste spang bya lnga ji srid 'tsho'i bar du spong bar mnos pa ni dge bsnyen dang ni'o / /
ci'i phyir dge bsnyen zhes bya zhe na /
dge slong pha ma'i g.yog tu bsten du rung bas na dge bsnyen zhes bya'o / /
lnga po de'i steng du gar sogs phreng sogs gcig tu byas pa dang /
mal che mtho gcig tu byas pa dang /
phyi dro'i kha zas te spang bya brgyad nyin zhag gcig tu spong bar mnos pa las bsnyen gnas dang /
ci'i phyir de skad bya zhe na /
ji srid 'tsho'i bar gyi sdom pa la bsnyen te nye bar gnas pas na bsnyen gnas zhes bya'o / /
gar sogs phreng sogs so sor byas pa dang /
gser dngul len pa ste spang bya bcu ji srid 'tsho'i bar du spong bar mnos pa las dge tshul dang /
ci'i phyir de skad bya zhe na /
bla ma'i bya bas ngal bar byed pas na dge tshul zhes bya'o / /
'o na bsnyen gnas kyi skabs su gar sogs phreng sogs gnyis gcig tu byed cing /
dge tshul kyi skabs su de gnyis so sor byed pa'i rgyu mtshan ci zhe na /
bsnyen gnas kyi sdom pa ni gtso cher khyim pa'i yin la /
de dbang po rtul bas bslab bya'i grangs mang po la slob ga la nus snyam pa'i blo dang bstun nas de gnyis gcig tu byas pa yin no / /
lus ngag gi spang bya thams cad ji srid 'tsho'i bar du spong bar mnos pa las dge slong ngo / /
de la bsnyen par rdzogs pa zhes kyang bya la /
ci'i phyir bsnyen par rdzogs pa zhes bya zhe na /
rdzogs pa ni 'khor ba'i nyer 'tshe ? thams cad dang bral ba'i myang 'das yin la| de la nye bas na rdzogs te bsnyen pa zhes bya'o / /
gsum pa ni /
ci'i phyir tshul khrims la sogs pa zhes bya zhe na /
'chal ba'i tshul khrims kyi gdung ba bsil bar byed pas na tshul khrims dang ni /
dam pas bsngags pas na legs @# / /
spyad dang /
bya ba'i rang bzhin yin pas las dang /
lus ngag gi bya ba ma yin pa sdom pas na sdom pa zhes bya'o / /
de dag gi nang nas dang po'i rnam par rig byed dang rnam par rig byed ma yin pa ni /
sdig pa las dang por thar bas na so sor thar pa dang /
las sems pa 'jug pa'i gzhi yin pas na bya ba /
bya ba de'i lam yin pas lam zhes bya'o / /
des na so sor thar pa'i sdom pa yin na /
so sor thar pa yin pas ma khyab bo / /
bzhi pa ni /
so sor thar pa'i sdom pa dang ldan pa'i gang zag de la brgyad yod de /
dge slong pha ma gnyis /
dge slob ma /
dge tshul pha ma gnyis /
dge bsnyen pha ma gnyis /
bsnyen gnas pa'i gang zag rnams su yod pa'i phyir /
'o na /
so sor thar ces bya rnam brgyad /
ces pa dang zlos par 'gyur ro zhe na /
mi 'gyur te /
der so thar gyi sdom pa'i dbye ba bshad cing /
'dir de la gnas pa'i gang zag gi dbye ba bshad pa'i phyir /
gnyis pa ni /
bsam gtan las skyes pa'i ting nge 'dzin dang ldan pa ni /
bsam gtan gyi sdom pa de dang ldan pa yin la /
zag med kyi sdom pa ni 'phags pa'i sems can dang ldan pa yin no / /
gsum pa ni /
'o na sems kyi rjes 'brang du bshad pa'i sdom pa gnyis po de gang zhe na /
sdom pa tha ma gnyis sems kyi rjes 'brang yin te /
sems yod med kyi rjes su 'gro ldog byed pa'i phyir /
so thar gyi sdom pa ni sems kyi rjes 'brang ma yin te /
g.yengs pa dang sems med pa'i gnas skabs na yang yod pa'i phyir /
sdom pa tha ma gnyis la spong ba'i sdom pa zhes pa'i ming yang 'thob bo /
gnas skabs gang la brten nas 'thob ce na /
bsam gtan dang po'i nyer bsdogs mi lcogs med la brten nas /
bar chad med lam tha ma skyes pa'i tshe 'thob ste /
'chal ba'i tshul khrims dang de kun nas slong ba'i nyon mongs spong ba'i phyir /
'o na mdo las /
lus kyi sdom pa legs pa ste /
ngag gi sdom pa legs pa yin / /
yid kyi sdom pa legs pa ste / /
thams cad du ni sdom pa legs / /
zhes pa dang /
gang yang mig gi dbang po ni sdom pa dag gis bsdams te gnas zhes gsungs na /
yid dang dbang po'i sdom pa gang zhe na /
shes bzhin dang ni dran dag gnyis yid shes gyi 'khor du byung ba yid kyi sdom pa dang /
dbang shes kyi 'khor du byung ba dbang po'i sdom pa yin no / /
'o na /
shes bzhin dang ni dran pa gnyis / /
zhes smos pa pas chog mong ? ce na /
de ltar smos na shes bzhin yid dang /
dran la dbang po'i sdom par go dogs yod pas /
dag gnyis zhes gnyis tshig gnyis smos pa yin no / /
gnyis pa la gsum /
rnam par rig byed ma yin pa'i ldan tshul dang /
rnam par rig byed kyi ldan tshul dang /
ldan pa'i mu gzhi bshad pa'o / /
dang po ni /
so sor thar pa'i sdom pa la gnas pa skad cig dang po ji srid du ma btang gi bar dag da ltar gyi rnam par rig byed ma yin pa dang ldan /
skad cig ma dang po phyin chad 'das pa'i rnam par rig byed ma yin pa dang ldan pa dang /
sdom min la gnas pa'ang de dang 'dra bar skad cig ma dang po ma b+tshang gi bar dag da ltar gyi de dag ldan /
skad cig ma dang po phyin chad 'das pa'i de dang ldan no / /
bsam gtan gyi sdom pa dang ldan pa ni rtag tu 'das pa dang ma 'ongs pa'i de dang ldan pa dang /
'phags pa zag med kyi sdom pa dang ldan pa ni skad cig ma dang po 'das pa'i de dang ldan pa @# / /
min te /
sngar zag med kyi lam ma skyes pa'i phyir /
'jig rten pa'i mnyam gzhag la gnas pa bsam gtan gyi sdom pa da ltar ba dang ldan 'phags lam la gnas pa zag med kyi sdom pa da ltar ba dang ldan no| /
sdom pa sdom min gyi bar ma la gnas pa la rnam par rig byed ma yin pa yod pa'i nges pa med la /
yod na skad cig ma dang po ma btang gi bar da ltar gyi de dang ldan /
skad cig ma dang po phyin chad dus ni gnyis po 'das pa dang da ltar ba'i de dang ldan no / /
'o na /
sdom min la gnas pa dge ba'i rnam par rig byed ma yin pa dang /
sdom pa la gnas pa mi dge ba'i de dang ldan pa yod dam zhe na /
yod de /
sdom min la gnas pa phyag 'tshal pa la sogs pa'i tshe na dge ba'i rnam par rig byed ma yin pa dang ldan /
sdom pa la gnas pa srog gcod pa lta bu'i tshe mi dge ba'i rnam par rig byed ma yin pa dang ldan pa'i phyir /
dus ji srid du ldan na /
rab tu dang ba dang nyon mongs ba shugs drag po ma btang gi bar du ldan no / /
gnyis pa la /
dngos dang /
zhar byung ngo / /
dang po ni /
rnam par rig byed ni sdom pa sdom min par ma thams cad la /
lus ngag gi bya ba byed pa dag la da ltar ba dang skad cig ma dang po ma gtang gi bar du ldan no /
skad cig ma dang po phyin chad 'das pa'i rnam par rig byed dang ldan la /
ma 'ongs pa'i rnam par rig byed dang ldan pa med de /
sems kyi rjes 'grang ma yin pa'i phyir /
bsgribs pa dang ni ma bsgribs pa 'das pa'i rnam par rig byed dang ldan pa'ang med de /
stobs chung bas 'das pa'i thob pa rjes su 'brel bar mi nus pa'i phyir /
gnyis pa ni /
sdom min gnas pa dge ba dang / /
zhes bshad na /
ci'i phyir sdom pa ma yin pa zhes bya zhe na /
nyes spyod sdom pa ma yin pas na sdom min dang /
dam pas smad pas na nyes spyod dang /
tshul khrims kyi mi mthun phyogs yin pas na /
'chal pa'i tshul khrims dang /
bya ba'i rang bzhin yin pas na las dang /
bya ba de'i lam yin pas na lam zhes bya'o / /
gsum pa ni /
rnam par rig byed dang ldan la /
de ma yin pa dang mi ldan pa sogs yod dam zhe na /
bar ma dor gnas pa sngar rnam par rig byed min pa med pa| da lta sems zhan pas lus ngag gi las byed na /
rnam par rig byed nyid dang ldan gyi rnam par rig byed ma yin pa dang mi ldan te /
sngar rnam par rig byed min pa dang mi ldan /
da lta rnam par rig byed ma yin pa kun nas slong bar mi nus pa'i phyir /
tshe snga ma'i rnam par rig byed btang /
phyi ma'i rnam par rig byed ma skyes pa'i 'phags pa'i gang zag ni /
rnam par rig byed ma yin pa dang ldan gyi /
rnam par rig byid mi ldan te /
tshe snga ma'i rnam par rig byed ni btang /
phyi ma'i rnam par rig byed ma skyes pa'i phyir /
gnyis ka dang ldan pa ni bdag cag la sogs pa'o / /
gnyis ka dang mi ldan pa ni de las gzhan pa'o / /
gsun pa la /
'thob tshul dang| gtong tshul lo / /
dang po la /
sdom pa'i 'thob tshul /
sdom min gyi 'thob tshul /
bar ma'i 'thob tshul lo / /
dang po la /
ji ltar 'thob pa dang /
gang las 'thob pa'o / /
dang po la /
bsam gtan zag med kyi sdom pa 'thob tshul /
so thar gyi sdom pa 'thob tshul lo / /
dang po ni /
bsam gtan zag med kyi sdom pa ji ltar 'thob ce na /
bsam gtan las skyes pa'i sdon pa ni /
bsam gtan gyi nyer bsdogs dang dngos gzhi'i sa nyid kyis @# / /
'thob| zag med kyi sdom pa ni 'phags pa zag med kyi lam des 'thob bo / /
gnyis pa la /
dngos dang /
zhar byung gnyis /
dang po ni /
'o na /
so thar gyi sdom pa ji ltar 'thob ce na /
so sor thar pa ris bdun gyi sdom pa ni /
mkhan po sogs gzhan gyi rnam par rig byed las 'thob bo / /
sogs kyi sgra bye brag smra ba'i 'dul ba 'dzin pa dag gis /
bsnyen par rdzogs pa bcu dang zhes bshad pa bsdu ba'i phyir yin no| /
bcu gang zhe na /
sangs rgyas dang rang sangs rgyas ni rang byung gis bsnyen par rdzogs te /
rang byang gi ye shes brnyes pa tsam gyis dge slong gi sdom pa skyes pa'i phyir /
lnga sde ni nges pa la 'jug pas bsnyen par rdzogs te /
mthong lam skyes ba tsam gyis bsnyen par rdzogs pa'i phyir /
grags pa la sogs pa ni tshur shog gis bsnyen par rdzogs te /
de bzhin gshegs pas tshur shog bka' stsal pas /
skra byi snam sbyar gyon pa'i lus ldan zhing / /
mdo la dbang po rab zhi gnas gyur te /
sangs rgyas dgongs pas lus gzugs bkab par gyur / /
zhes gsungs pa'i phyir /
'od srungs chen po ni ston par khas blangs pas bsnyen par rdzogs te /
de'i mthu'i khyad par lha'i gzugs la phyag btsal bas mgo 'gas par 'gyur ba 'thob la /
de'i tshe de bzhin gshegs pa bu mangs kyi mchod rten gyi nang na bzhugs pa mthong nas dad par gyur kyang /
phyag btsal na gnod kyis dogs nas phyag ma btsal ba la /
de'i bsam pa de bzhin gshegs pas mkhyen nas /
'od srungs de bzhin gshegs pa la phyag tshol cig ces gsungs pas /
phyag btsal ba dang gnod par gyur pa gang yang ma mthong nas dad par gyur te /
de bzhin gshegs pa ni bdag gi ston pa'o / /
bdag ni de bzhin gshegs pa'i nyan thos so zhes zhus pa dang /
'od srungs de bzhin du khyod ni nga'i nyan thos so / /
nga ni khyod kyi ston pa'o zhes ston par khas blangs pa tsam gyis bsnyen par rdzogs pa'i phyir /
legs byin dri bas mnyes pas bsnyen par rdzogs te /
de bzhin gshegs pas legs byin gcig tu dgos pa'i chos ni gang /
thar pa'o / /
de la dgos pa gang /
dad pa'o zhes dri ba de'i len thebs pas /
de bzhin gshegs pa mnyes nas bsnyen par rdzogs pa'i phyir /
lci ba'i chos bstan pas bsnyen par rdzogs pa ni /
skye dgu'i bdag mo chen po la sogs pa yin no / /
dge slong ma chos sbyin ma ni /
'phrin chog gis bsnyen par rdzogs pa yin te /
de la dge slong ma ut+pa la'i mdog gis pho nya byas te /
'phrin chog gis rab tu byung ba dang dge slong mar bsgrubs pa yin pa'i phyir| yul mtha' 'khob tu 'dul ba 'dzin pa dang lnga'i tshogs kyis bsnyen par rdzogs pa dang /
yul dbus su bcu'i tshogs kyis bsnyen par rdzogs pa dang /
skyabs su 'gro ba lan gsum khas blangs pa tsam gyis bsnyen par rdzogs pa ni /
sde bzang drug cu'i tshogs la sogs pa yin la /
de dag gi nang nas kyang rang byung gis bsnyen par rdzogs pa dang /
nges pa la 'jug pa'i bsnyen rdzogs ni rnam par rig byed la mi ltos pas /
de dag bsdu ba'i phyir du sogs pa'i sgra smos pa yin no / /
gnyis pa la gsum /
sdom pa sdom min gyi dus kyi nges pa /
bsnyen gnas kyi sdom pa'i khyad par /
dge bsnyen gyi sdom pa'i khyad par ro / /
dang po ni /
ji srid @# / /
'tsho'i bar du so sor thar pa ris bdun gyi sdom pa yang dag par blang bar bya /
nyin zhag gcig tu bsnyen gnas kyi sdom pa yang dag par blang par bya'o / /
'o na /
sdom min gyi dus nges pa yod dam zhe na| nyin zhag gcig pa'i sdom min med de /
sngom min de bsnyen gnas kyi sdom pa de ltar du nod pa med pa'i phyir zhes grag go / /
gnyis pa la gsum /
len thabs /
yan lag gi nges pa /
rten gyi nges pa'o / /
dang po ni /
nod par bya zhes pa bshad pa'i gzhi'o / /
tshul ji ltar na /
'bog pa po las stan dmalA ? ba la spyod lam tsog pur 'dug ste thal mo sbyar /
des smras pa'i rjes su lan gsum bzlas pa yis so / /
cha lugs ji lta bus zhe na /
rgyan gsar pas mi brgyan par ro / /
dus ji tsam du na /
nam ni nangs par te sang nyi ma shar gyi bar du'o / /
gang na /
bsnyen gnas yan lag brgyad tshang bar ni nod par bya /
gang las na /
dge slong sogs gzhan las nod par bya'o / /
dus nam gyi tshe na /
nang par nye sang tsha ba ma zos par ro / /
gnyis pa ni /
ga snyen gnas lag lag tshang bar ni / /
zhes bshad na /
yan lag brgyad du grangs nges pa'i rgyu mtshan ci zhe na /
rtsa ba bzhi sbyong ba tshul khrims kyi yan lag yin te /
des tshul min yid byed spong ba'i phyir /
gcig cang spong ba bag yod kyi yan lag yin te /
chang gis bag med par 'gyur ba'i phyir /
de bzhin du phyi ma gsum spong ba brtul zhugs kyi yan lag yin te /
des skyo bar gnas pa dang rjes su mthun par 'jug pa'i phyir /
chang ma spangs na bag med par 'gyur te /
chang de yis bya ba dang bya ba min pa la dran pa nyams par 'gyur pa'i phyir /
phyi ma gsum ma spangs na dregs par 'gyur te /
phyi dro'i kha zas spangs pas rang nyid la bsnyen gnas par 'du shes pa dang /
khyim pa gzhan la skye bar gnas pa dang mthun par 'jug pa'i phyir dang /
gzhan gnyis ma spangs na dreg par 'gyur la /
de la 'chal ba'i tshul khrims thag mi ring ba'i phyir /
gsum pa ni /
bsnyen gnas kyi sdom pa de dge bsnyen kho na la yod dam zhe na /
dge bsnyen las gzhan la'ang bsnyen gnas kyi sdom pa yod mod kyi /
'on kyang skyabs su ma song ba la med do / /
gsum pa la gsum /
dngos dang /
skyabs 'gro'i yul bye brag tu bshad pa /
yan lag gi nges pa'o / /
dang po ni /
'o na /
mdo las /
khyim pa gos dkar po gyon pa skyes pa pho'i dbang po dang ldan pa zhig /
sangs rgyas dang chos dang dge 'dun la skyabs su song ste bdag dge bsnyen du gzung du gsol zhes brjod pas dge bsnyen du 'gyur ro zhes gsungs na /
de tsam gyis dge bsnyen gyi sdom pa skye'am mi skye zhe na /
mdo sde pa na re mi skye zhes zer ro / /
kha che ba na re /
skyabs su 'gro ba sngon du btang nas dge bsnyen nyid du khas blangs pas sdom pa skye pa yin na / /
'o na bslab bya bstan pa don med du 'gyur ro zhe na /
skyon med de| bslab bya mi shes ba shes par bya ba'i ched yin pa'i phyir /
dper na /
dge slong gsar bu la bslab bya bstan pa don yod pa bzhin no / /
gal te dge bsnyen thams cad sdom pa lnga car gyis bsdams te gnas pa yin na /
sna gcig sbyod pa la sogs pa'i dge bsnyen ji ltar rung zhe na /
dang por bslab pa thams cad srung bar khas blangs pa nyams nas /
gcig la sogs pa srung ba la sna gcig sbyod pa la sogs par gsungs zhes grag go /
@# / /
sdom pa chung ngu la sogs par ji ltar 'gyur zhe na /
kun slong gi yid ji bzhin du kun slong chung ngu la sogs pa'i dbang gis sdom pa yang chung ngu la sogs par 'gyur ro / /
gnyis pa ni /
skyabs su ma song ba la med /
ces bshad na /
gang la skyabs su 'gro zhe na /
gang zhig dkon mchog gsum la skyabs su 'gro ba de /
sangs rgyas su byed pa'i chos mi slob pa la skyabs su 'gro ba yin gyi /
gzugs sku la skyabs su mi 'gro ste /
de so skye'i gnas skabs dang khyad par med pa'i phyir /
'o na de bzhin gshegs pa'i sku la ngan sems kyis khrag byung ba'i mtshams med kyi las mi srid par thal /
gzugs sku sangs rgyas ma yin pa'i phyir zhe na /
skyon med de /
sangs rgyas kyi rten la gnod pa byas pas /
rten pa sangs rgyas la gnod pa byas par 'gyur ba'i phyir /
'o na sangs rgyas gcig kho na la skyabs su 'gro'am /
sangs rgyas thams cad la skyabs su 'gro zhe na /
sangs rgyas thams cad la skyabs su 'gro ste /
lam mtshan nyid 'dra ba'i phyir /
des dge 'dun la'ang mtshon no / /
dge 'dun ni dge 'dun du byed pa'i chos slob mi slob gnyis ka yin na / /
chos la skyabs su 'gro ba ni /
chos mya ngan las 'das pa 'gog bden gcig pu la skyabs su 'gro ba yin no / /
gsum pa ni /
gzhan rnams la mi tshangs par spyod pa spong ba yan lag tu bzhag nas /
dge bsnyen la mi tshangs spyod pa spong ba yan lag tu mi 'jog par log g.yem spong ba yan lag tu 'jog pa'i rgyu mtshan ci yin zhe na /
de'i rgyu mtshan yod de /
log g.yem ni gzhan gyi chung ma sun 'byin pa dang /
ngan song du skye ba'i rgyu yin pas shin tu smad pa'i phyir dang /
mi tshangs spyod de lha ma yin pa'i phyir dang /
'phags pas tshe rabs gzhan du log g.yem mi byed pa thob cing /
mi tshangs sbyod de lta ma yin pa'i phyir dang /
khyim pa'i rten la log g.yem spong ba sla la /
mi tshangs spyod de lta ma yin pa'i phyir /
'o na dge bsnyen gyis dus phyis chung ma blangs na log g.yem du 'gyur ram zhe na /
mi 'gyur te /
'dod pas log g.yem mi byed do zhes sdom pa ji ltar khas blang pa bzhin du 'thob kyis /
rgyud gzhan las mi tshangs spyod mi byed do zhes mi tshangs spyod spong bar khas blangs pa ma yin pa'i phyir /
dge bsnyen la ngag gi gzhi'i nang nas rdzun spong ba yan lag tu 'jog pa'i rgyu mtshan ci zhe na /
de'i rgyu mtshan yod de /
bslab pa thams cad las 'das par gyur na /
gzhan gyis byas saM zhes dris ba'i tshe ma byas so zhes rdzun du smra bar thal bar 'gyur bas de spang pa'i tshad yin pa'i phyir /
dge bsnyen la bcas pa'i kha na ma tho ba las chang 'thung ba kho na spong ba yan lag tu 'jog pa'i rgyu mtshan ci yin zhe na / /
de'i rgyu mtshan yod de /
bcas pa'i kha na ma tho ba myos par 'gyur ba 'thung ba spong ba las gzhan rnams kyang bsrung ba'i ched yin pa'i phyir /
de la bye brag smra ba'i 'dul ba 'dzin pa kha cig na re /
chang 'thung ba rang bzhin gyi kha na ma tho ba yin te /
btsun pa ji ltar bro g.yog bgyi zhes zhus pa'i lan du /
rang bzhin gyi kha na ma tho ba ma gtogs gzhan rnams bag yangs su gnang la /
de'i rjes su shAkya nad pa rnams la chang bkag pa'i phyir dang /
nga la ston par smra ba rnams kyis chang rtsa'i rtse mos kyang btung bar mi bya'o / /
zhes gsungs pa'i phyir dang /
ston pa nga la dmigs nas chang ma 'thung ma blud cig / /
chang 'thung na nga de dag gi ston pa @# / /
ma yin /
de dag nga'i nyan thos ma yin zhes dam bzhag cher mdzad pa'i phyir dang /
'phags pas tshe rabs gzhan du'ang mi 'thung ba thob pa'i phyir dang /
lus kyi nyes par spyod pa bzhi ste /
srog gcod pa dang /
ma byin par len pa dang /
'dod pas log par g.yem pa dang /
char 'thung ba'o zhes chang 'thung ba lus kyi nyes spyod du gsungs pa'i phyir dang /
'bru'i chang dang /
sbyar ba'i chang dang /
bcos pa'i chang dang /
myos par 'gyur ba bag med pa'i gnas kun tu bsten /
goms par byas /
lan mang du byas na shi ba'i 'og tu lus zhig nas dmyal bar skye bar gsungs pa'i phyir zhe na /
skyon med de /
nad pa la rang bzhin gyis kha na ma tho ba ma gtogs gzhan rnams bag? yangs su gnang nas /
de'i rjes su chang bkag pa spyir btang dang dmigs bsal yin pa'i phyir dang /
chang dug bzhin du ma nges pas rtswa'i rtse mos kyang mi btung bar nges pa'i phyir dang /
chang 'thung ba 'jig rten na smad pa'i las yin la /
'phags pa rnams 'jig rten na smad pa'i las mi mdzad pa la dgongs pa'i phyir dang /
chang bag med pa'i gnas dang dran pa nyams pa'i rgyu yin pas lus kyi nyes spyod du gsungs pa'i phyir dang /
chang la brten nas mi dge ba'i las gsar du 'phen cing rnam smin 'byin par nges pas shi ba'i 'og tu dmyal bar skye bar gsungs pa'i phyir /
gzhan yang chang 'thung ba rang bzhin gyi kha na ma tho ba min te /
rang bzhin gyi kha na ma tho ba'i mtshan nyid ma tshang ba'i phyir te /
rang bzhin gyi kha na mtho ba ni nyon mongs pa'i stobs kyis byed pa yin la /
chang myos par mi 'gyur ba de srid du gnyen po'i blos kyang 'thung ba yod pa'i phyir /
gnyis pa gang las 'thob pa ni /
sdom pa rnams gang las 'thob ce na /
'dod par gtogs pa'i so thar gyi sdom pa sbyor ba dngos gzhi rjes thams cad mi dge ba'i sbyor dngos rjes gsum thams cad spong ba las 'thob /
rang bzhin dang bcas pa gnyis ka spong ba dang /
gzhi sems can dang sems can ma yin pa gnyis ka las 'thob bo / /
rang bzhin gyi kha na mtho ba gzhi sems can la brten pa ni /
srog gcod pa lta bu /
rang bzhin gyi kha na ma tho ba sems can ma yin pa la brten pa ni /
gser rku ba lta bu /
bcas pa'i kha na ma tho ba gzhi sems can la brten pa ni /
bud med la reg pa lta bu /
de sems can ma yin pa la brten pa ni rtsa gcod pa lta bu'o / /
sems can ji lta bu las 'thob na /
da ltar ba'i sems can dag las 'thob par 'gyur gyi /
'das ma 'ongs kyi sems can las 'thob pa ma yin te /
de dag da lta srog gcod pa'i gzhi'i sems can du mi rung ba'i phyir /
bsam gtan zag med kyi sdom pa ni /
mi dge pa'i dngos gzhi spong ba las 'thob pa yin gyi /
sbyor mjug spong ba las 'thob pa ma yin te /
sbyor mjug spong ba la mi ltos pa'i phyir /
de yang rang bzhin spong ba las 'thob pa yin gyi /
bcas pa spong ba las 'thob pa ma yin te /
de spong bar khas ma blangs pa'i phyir /
dus ni gsum po thams cad las 'thob pa yin te /
da ltar ba'i sems can las 'thob pa de bzhin du /
'das ma 'ongs kyi sems can las 'thob pa'i phyir /
sdom pa sems can thams cad las 'thob /
yan lag dang rgyu la dbye ba yod de /
gzhan rnams yan lag bzhi las 'thob pa dang /
dge slong gi @# / /
sdom pa ni yan lag bdun po thams cad las 'thob /
dge ba'i rtsa ba gsum rgyur byas na rgyu thams cad dang /
kun slong chung ngu 'bring chen po gsum rgyur byas na gang yang rung ba las 'thob pa'i phyir /
'o na sdom min yang sems can thams cad las 'thob bam zhe na /
sdom pa min pa sems can thams cad dang /
yan lag kyang kun las 'thob /
rgyu thams cad las mi 'thob ste /
mi dge ba'i rtsa ba gsum cig car 'byung ba med /
kun slong gsum lhan cig 'byung ba yang med pa'i phyir /
mdo sde pa na re /
sdom min sems can thams cad las mi 'thob ste /
bshan pa lta bu rang gi bu dang pha ma sogs la phyin ci log tu ma zhugs pa yod pa'i phyir /
yan lag kyang kun las 'thob pa ma yin te /
bshan pa lta bu ma byin par mi len pa dang /
rang gi bud med las gzhan la mi tshangs spyod mi byed pa yod pa'i phyir dang /
ngag lkugs nas smra mi shes pa yod pa'i phyir zhes zer /
gnyis pa ni /
sdom min gang las 'thob snyam na /
de ni bshan pa lta bu dang po nas de'i rigs su skyes pa yin na /
bya ba de la zhugs pas 'thob pa 'am /
dang po nas de'i rigs su skyes pa ma yin na /
yul kyi gtso bo lta bu'i drung du phyin nas bdag 'dis 'tsho bar bya'o zhes khas len cing /
log pa'i bsam pa skyes nas bya ba de la dngos su zhugs pa las thob par 'gyur ro / /
gsum pa ni /
sdom sdom min gyi lhag ma bar ma'i rnam par rig byed min pa zhing las 'thob pa ni /
rdzas las byung ba'i bsod nams bdun lta bu /
khas len pa las b+thob pa ni /
sangs rgyas la phyag ma btsal bar zas mi za zhes pa lta bu /
gus par byed pa las 'thob pa ni /
kun slong drua pos 'thob pa lta bu'o / /
gnyis pa la gsum /
sdom pa'i /
sdom min gyi /
bar ma'i gtong tshul la / /
dang po la gnyis /
so thar gyi sdom pa'i /
bsam gtan zag med kyi sdom pa'i gtong tshul lo / /
dang po ni /
mi smra shes don go'i drung du bsam pa thag pa nas bslab pa phul na so sor thar pa'i 'dul ba gtong ste /
bslab pa yang dag par blangs pa dang 'gal ba'i rnam par rig byed skyes pa'i phyir /
shi 'phos pa'i tshe na yang de gtong ste /
de'i rten med par song ba'i phyir /
mtshan gnyis dag ni cig car byung ba las kyang de gtong ste /
rten nyams pa'i phyir /
dge ba'i rtsa ba chad pa las kyang so sor thar pa'i 'dul ba gtong ste /
sdom pa'i rtsa ba chad pa'i phyir /
de dag gi steng du mtshan mo 'das pa las bsnyen gnas kyi sdom pa gtong ste /
ji srid du 'phags pa'i 'phen pa rdzogs pa'i phyir /
nyi 'og pa kha cig rtsa ba'i ltung ba gang yang rung ba gcig byung bar gyur pa las sdom pa thams cad gtong bar bya'o / /
zangs ma'i glegs bu la sde snod gsum 'bri bar byed pas na gos dmar ba'i sde pa gzhan dag dam pa'i chos nub pa las so sor thar pa'i sdom ba gtong ste /
de'i tshe bslab pa'i mtshams dang las kyi chog med par song ba'i phyir zhes zer /
slob dpon na re /
dam pa'i chos nub pa'i tshe /
'dul ba'i las med pas sdom pa sngon med gsar du mi 'thob pa yin gyi /
sngar thob zin gsar du gtong ba min no / /
zhes gsung ngo / /
kha che ba rnams ni rtsa ba'i ltung ba byung ba la /
tshul khrims 'chal pa dang tshul khrims can gnyis su 'dod de /
mi zhig bu lon can dang nor can gnyis su 'dod pa bzhin no / /
ltung ba bshags @# / /
nas dgra bcom pa thob pa ni /
tshul khrims can kho nar 'dod de /
dper na /
bu lon can de bu lon bcal ba na nor can kho nar 'gyur ba bzhin no / /
'o na rtsa ltung byung ba la tshul khrims dang ldan pa ji ltar yod ce na /
yod de /
dge slong tshul khrims 'chal ba zhig dge slong ma la tshes ston na ltung byed do / /
zhes gsungs la /
ltung ba sde lnga po de tshul khrims dang ldan pa'i dbang du byas nas bcas pa'i phyir dang /
dge slong bzhi ste lnga pa med / /
lam gyis rkyal dang lam ston dang / /
lam phyir 'tsho dang lam sun 'byin / /
zhes lam sun 'byin pa'i dge slong de tshul khrims dang ldan pa dang tshul khrims 'chal pa gnyis ka la gsungs pa'i phyir dang /
mi tshangs par spyod kyang 'chab sems skad cig ma gcig kyang ma skyes na /
chad pa'i las kyis bslab pa byin nas dge slong gi sar 'jog par gsungs pa'i phyir dang /
rtsa ltung byung ba rab tu mi 'byin pa'i phyir /
yang mi tshangs spyod lta bu gcig byung bas sdom pa thams cad gtong ba ma yin te /
sdom pa thams cad dang yang dag pa 'gal pa'i rnam par rig byed rgyud la ma skyes pa'i phyir /
de lta min par rtsa ltung gcig byung bas sdom pa thams cad gtong na /
sdom pa gcig blangs pas kyang thams cad blangs par 'gyur ro zhes zer /
de la mdo sde pa na re /
de mi 'thad de /
sgrub byed med cing gnod byed yod pa'i phyir /
sgrub byed med de /
dge slong tshul khrims 'chal pa zhig dge slong ma la chos ston na stung byed do zhes gsungs pa de ngan song du ltung ba tsam la dgongs pa'i phyir dang /
lam sun 'byin pa'i dge slong gsungs pa de dge slong gi sha tshugs 'dzin pa tsam la dgongs pa'i phyir dang /
mi tshangs par spyad kyang 'chab sems skad cig ma gcig kyang ma bskyes na phas pham byung bar kho bo cag kyang khas mi len pa'i phyir dang /
rtsa ltung byung ba rab tu mi 'byin par gsungs pa de /
rgyud ngo tsha med dang khrel med shas chen pos nyams nas /
tshe de la sngom bskye ba'i skal pa med pa la dgongs pa'i phyir /
gnod byed yod de /
dge slong gis de lta bu byas na byas ma thag tu dge slong du me rung bar 'gyur zhes sogs gsungs pa'i phyir /
skyon med de /
de ni don dam pa'i dge slong la dgongs pa'i phyir zhe na /
de yang mi 'thad de /
mdo las /
dge slong bzhi ste /
ming gi dge slong /
khas 'che ba'i dge slong /
slong bas na dge slong /
dgra bcom pas na dge slong ste don 'di la /
gsol ba dang bzhi'i las kyis bsnyen par rdzogs pa'i dge slong yin /
zhes gsungs pa'i phyir /
gzhan yang tshul khrims 'chal ba dge slong gi chos dang zang zing gi longs sbyod las logs su dgar par gsungs pa'i phyir dang /
tshul khrims 'chal pa gnas nas skrod par gsungs pa'i phyir /
ji ltar na /
dge slong min la dge slong du / /
smra ba sred bsal bar gyis / /
shing rul dag kyang spang bar gyis / /
snying po med pa dor bar gyis / /
zhes gsungs pa'i phyir zhes gsung ngo /
gnyis pa ni /
bsam gtan gtogs pa'i dge ba ni /
sa gong 'og tu 'phos pa dang /
snyoms 'jug las nyams pa dag gis gtong /
de bzhin du gzugs med du gtogs pa'i dge ba 'ang /
sa 'phos pa dang nyams pa dag gis gtong| 'phags pa zag med kyi sdom ba ni /
'bras bu thob pa'i cha zhugs pas bsdus pa'i sdom pa gtong /
dbang po sbyangs pa'i cho dbang po rtul pos bsdus pa'i sdom pa gtong /
'bras bu las nyams pa'i cho khyad par @# / /
can gyis bsdus pa gtong ngo / /
gnyis pa ni /
sdom min gyi gtong tshul ji lta bu zhe na /
sdom mi na de ni sdom pa thob pa'i tshe gtong ba yin te /
de'i tshe de dang 'gal ba'i gnyen po stobs ldan skyes pa'i phyir /
shi ba'i tshe gtong pa yin te /
de'i tshe rten zhig pa'i phyir /
mtshan gnyis cig car byung ba las kyang gtong ba yin te /
de'i tshe rten nyams pa'i phyir /
gsum pa ni /
sdom pa sdom min gyi bar ma ni /
rab tu dang ba dang nyon mongs pa'i shugs chad pa dang /
ji srid du 'di lta bu bya'o zhes khas blangs pa chad pa dang /
khas blangs ma chad kyang khas blangs ba bzhin mi byed pa'i bya ba chad pa dang /
mchod rten dang rgyal brten pa ni don chad pa dang /
tshe chad pa dang /
dge ba'i rtsa ba chad pa las gtong ngo / /
'dod par gtogs pa'i dge ba gzugs can min pa ni dge rtsa chad ba dang gong du skyes pa las dang /
khams gsum gyi nyon mongs pa can gzugs can min pa ni /
rang rang gi gnyen po bar chad med lam skyes pas rnam par nyams par 'gyur ro / /
bzhi pa ni /
sdom min de gang zag gang la ldan zhe na /
skyes tsam nas mtshan gnyis ka med pa'i zam dang /
mtshon la sogs pas nyams pas ma ning dang /
byang sgra mi snyan pa dang /
mtshan gnyis pa ma gtogs pa'i mi rnams la sdom min yod kyi /
za ma sogs la de med de /
dge sdig gi bsam pa mi brten pa'i phyir /
sdom pa'ang de bzhin du za ma ma ning sgra mi snyan mtshan gnyis pa ma gtogs pa'i mi rnams la yod kyi /
za ma sogs la med do / /
sdom pa ni 'dod pa'i lha la'ang yod do / /
'o na gang zag gang la sdom ba du yod cen /
mi rnams la sdom pa gsum g.yod /
? 'dod pa dang gzugs su skyes pa'i lha rnams la bsam gtan las skyes pa'i sdom pa yod de /
'dod pa'i lha la bsam gtan las skyas pa'i sdom pa yod du rung ba dang /
gzugs su skyas pa'i lha la bsam gtan las skyes pa'i sdom pa yod pas khyab pa'i phyir /
zag med kyi sdom pa ni bsam gtan khyad par chan dang 'du shes med pa'i sems can ma gtogs gzugs khams pa'i lha dang gzugs pa des ? kyi lha la'ang yod pa yin no / /
! /
gnyis pa mdo las 'byung ba'i ming gi rnam grangs ba bco lnga yod pa las /
dang po mtshan nyid kyi sgo nas dbye ba mdor bstan pa ni /
las dge mi dge lung ma bstan gang zhe na /
bde ba ster ba'i las de dge ba'i las dang /
mi bde ba sdug bsngal ster ba'i las de mi dge ba'i las dang /
gzhan btang snyoms myong bar byed pa'i las ni gzhan yung ma bstan gyi las yin no / /
gnyis pa 'bras bu'i sgo nas dbye ba la gnyis /
bstan /
bshad do / /
dang po ni /
las de la gsum yod de /
bsod nams kyi las dang /
bsod nams ma yin pa'i las dang /
mi g.yo ba'i las rnams su yod pa'i phyir /
yang las de la gsum yod de /
bde ba myong bar 'gyur ba'i las la sogs pa gsum yod pa'i phyir /
gnyis pa la /
bsod nams sogs bshad pa dang /
bde sogs bshad pa'o / /
dang po ni /
'o na /
bsod nams kyi las la sogs pa gang zhe na /
bsod nams kyi las ni 'dod khams kyi dge ba'i las dang /
mi g.yo ba'i las ni gong ma gzugs gzugs med las skyes pa'i las yin no / /
gong ma'i las de mi g.yo ba yin na /
bsam gtan gsum pa min chad g.yo par bshad pa dang 'gal zhe na /
mi 'gal te /
bsam gtan gsum @# / /
pa man chad g.yo bar bshad pa ni ting nge 'dzin gyi skyon gyis g.yo ba la dgongs /
gong ma'i las rnam smin mi g.yo ba la dgongs pa'i phyir /
rnam smin mi g.yo ba yin te /
gang gi phyir na gzugs gzugs med kyis ni de dag tu smin par 'gyur pa'i las kyi rnam smin sa gzhan du nam yang mi smin ba'i phyir na rnam smin gzhan du mi g.yo pa'i phyir /
'dod khams gyi las ni g.yo ba yin te /
lhar skye 'byur rkyen gyi dbang gis 'gro ba gzhan du 'gyur ba yod pa'i phyir /
dper na /
bram ze zhig gis sbyin pa btang ba las lhar skye bar 'gyur ba /
glang chen mdzes pa mthod nas bdag kyang 'di lta bu thob na snyam ba las glang po che gsungs kyi bur skyes pa lta bu'o| /
gnyis pa la /
myong 'gyur gsum po so so'i mtshan gzhi /
myong 'gyur gyi dbye ba /
las gang gi 'bras bu tshor ba gang yin pa'o / /
dang po la /
rang lugs dang /
gzhan lugs so / /
dang po ni /
bde ba myong 'gyur la sogs gsum /
zhes bshad na de dag gang zhe na /
'dod pa nas bsam gtan gsum pa'i bar gyi dge ba'i las ni bde ba myong bar 'gyur ba'i las /
bsam gtan gsum pa de yan chad nas srid rtse'i bar gyi dge ba'i las ni sdug min bde min gyi btang snyoms myong bar 'gyur ba'i las /
sdug bsdal myong bar 'gyur ba'i las ni 'dod pa 'di'i mi dge ba'o / /
gnyis pa ni /
bsam gtan bzhi pa'i 'og gsum pa min chad na'ang bar ma myong bar 'gyur ba'i las yod do zhes kha cig zer te /
gang gi phyir na bsam gtan khyad par can du rnam par smin ba'i las yod pa'i phyir dang /
snga phyi med par dus gcig tu 'bras bu gsum smin par 'dod dgos pa'i phyir /
gnyis pa la /
lngar dbye ba /
rnam smin myong 'gyur bye brag tu bshad pa'o / /
dang po ni /
myong bar 'gyur ba'i las rnam pa lnga yod pa yin te /
tshor ba lta bu ngo bo nyid kyis myong bar 'gyur ba dang /
reg pa lta bu mtshungs ldan gyis myong bar 'gyur ba dang /
gzugs lta bu dmigs pas myong bar 'gyur ba dang /
dge mi dge'i las lta bu rnam smin gyis myong bar 'gyur ba dang /
tshor ba lta bu mngon sum du gyur ba las myong bar 'gyur ba rnams su yod pa'i phyir /
gnyis pa la /
sbyir bstan /
myong nges bye brag tu bshad pa'o / /
dang po la /
las kyi dbye ba /
khams dang 'gro ba gang na las 'phen pa du yod gnyis /
dang po ni /
rnam smin myong 'gyur gyi las de la bzhi ste /
de la yang nges pa dang ma nges pa'i las gnyis las /
dang po la /
tshe 'di la myong bar 'gyur ba mthong chos la myong 'gyur gyi las /
tshe phyi ma la myong bar 'gyur ba skyas nas myong 'gyur gyi las /
tshe de'i yang phyi ma phan chad la myong bar 'gyur ba lan grangs gzhan la myong 'gyur gyi las te nges pa'i las rnam pa gsum yod pa'i phyir /
kha cig las rnam pa lnga zhes zer te /
ma nges pa'i las la rnam smin nges la gnas skabs ma nges pa dang /
de gnyis ka ma nges pa gnyis su phye bas so / /
dpe ston pa mdo sde pa'i sde pa gzhan dag mu ni bzhi zhes zer te /
rnam smin nges pa la gnas skabs ma nges pa /
gnas skabs nges ? la rnam smin ma nges pa /
gnyis ka nges pa /
gnyis ka ma nges pa'o / /
'o na /
las gang gis ris mthun 'phan zhe na /
gsum gyis ris mthun ni 'phen par byed kyi /
mthong chos la myong 'gyur gyi las kyis ris mthun mi 'phen te /
las @# / /
byed pa'i phung po'i rgyun de nyid la rnam par smin pa'i phyir /
gnyis pa ni /
khams dang 'gro ba gang na las 'phen pa du yod cin /
'gro ba lnga po thams cad na ni las kyi 'phen pa bzhi yod /
'on kyang dmyal ba na ni dge ba'i las kyi 'phen pa gsum yod kyi /
mthong chos la myong 'gyur gyi dge ba'i las 'phen med de /
de na rnam smin yid du 'ong ba med pa'i phyir /
sa brgyad po gang las 'dod chags dang bral ba brtan pa'i byis pa| 'dod chags dang bral ba'i sa der skyes nas myong 'gyur gyi las mi byed de /
de phyi ma la 'dod chags dang bral ba'i sa der mi skye ba'i phyir /
sa bar ba bdun las 'dod chags dang bral ba brtan pa'i 'phags pas des skyes nas myong 'gyur du ma zad lan grangs gzhan du'ang myong 'gyur gyi las mi byed de /
de 'dod chags dang bral ba'i sa der gtan nas mi skye ba'i phyir /
'dod pa dang srid rtse las 'dod chags dang bral ba'i 'phags pa mi brten pa de yang /
'dod rtser skyes nas myong 'gyur dang /
lan grangs gzhan la myong 'gyur gyi las byed pa min te /
'dod pa dang srid rtsel 'dod chags dang bral ba las nyams pa'i 'phags pa ni 'bras bu las nyams pa yin la /
de las nyams pa sor ma chud gyi bar du 'chi ba mi srid pa'i phyir /
bar don yang las kyi 'phen pa yod dam zhe na /
srid pa bar ma 'dod khams su bar do de nyid dang /
mngal ? gyi gnas skabs lnga /
btsas ba'i gnas skabs lnga ste bcu gcig myong bar nges ma nges gnyis gnyis te 'phen pa rnam pa nyi shu rtsa gnyis yod la /
nges pa bcu gcig ni mthong chos la 'bras bu can gyi las byed pa yin te /
de ni las sog pa'i gnas skabs kyi phung bo dang rnam smin myong ba'i gnas skabs kyi phung po gnyis 'phen byed kyi las gcig gis 'phangs pa'i ris mthun gcig kho na yin pa'i phyir /
gnyis pa ni /
rnam smin myong nges kyi las de gang zhen /
myon mongs pa dang rab tu dang ba shugs drag bo dang yon tan gyi zhing dkon mchog la brten pa dang /
rgyun chags su byas pa gang zhig yin pa dang /
bsod nams kyi blos kyang rung ba pha ma gsod pa'i las gang yin pa de rnam smin myong bar nges pa'o / /
de ni mthong chos 'bras bu yin / /
zhes bshad na de gang zhe na /
mthong chos 'bras bu can gyi las zhing dang bsam ba'i khyad par las 'gyur pa yin te /
zhing gi khyad par las mthong chos 'bras bu can gyi las su 'gyur pa ni /
sdon bdag cag gi ston pa dge slong sde snod gsum par gyur pa na /
dge 'dun gyis rtsod pa 'phel bar byas pa dge slod sde slod 'dzin pa zhig gis bsdums pas /
dge slong sde snyod gsum pa de khros nas bud med kyis bud med kyi rtsong pa zhi bar byas so zhes skur pa btab pa las /
tshe de nyid la bud med du gyur cing /
de nas skye ba lnga ba rgyar bud med du gyur pa lta bu 'o / /
bsam pa'i khyad par las mthong chos 'bras bu can gyi las su 'gyur pa ni /
rgyal po ka ni ka'i nyug rum ba long ba zhes pas /
mi zhig gis glang lnga brgya 'dod pa la ci byed dris pas /
'bras bu 'byin pa yin zer la /
snying rdzes de dag de las thar pas byas pas tshe de nyid la mtshan sor chud pa lta bu'o / /
der ma zad sa de'i 'dog chags dang gtan du bral pa'i phyir /
sa der rnam smin nges pa gang yin pa'ang mthong chos '+s+rar bu can gyi las yin no / /
zhing gi khyad par ci lta bu zhe na /
gang @# / /
dag 'gog pa las langs ma thag pa la phan gnod byas pas 'bras bu 'phral du myong bar 'gyur te /
de mya ngan las 'das pa slar log pa dang 'dra ba'i phyir /
byams pa tshed ? med dang nyon mongs med ba'i ting nge 'dzin las langs ma thag pa la pha na gnod byas bas 'bras bu 'phral du myong bar 'gyur te /
sems can thams cad la phan pa dang /
nyon mongs pa med pa'i lhag pa'i bsam pa dang 'brel zhing /
rno zhing gsal ba'i bsod nams tshad med pas yongs su bsgos pa'i phyir /
mthong lam las langs mthag pa la phan gnod byas pas 'bras bu 'bral du myong bar 'gyur te /
des mthong sbang ma lus par spangs pa'i gnas gyur gsar ba dri ma med pa thob pa'i phyir /
dgra bcom pa'i 'bras bu las langs ma thag pa la phan gnod byas pas 'bras bu 'phral du myong bar 'gyur te /
sgom spang ma lus par spangs pa'i gnas gyur gsar ba dri ma med pa thob pa'i phyir /
phyir 'ong dang phyir mi 'ong gi 'bras bu las langs mthag ba la phan gnod byas pas 'bras bu 'phral du myong bar mi 'gyur te /
mthong spang spangs ba'i gnas gyur gsar ba dri ma med pa ni rnyings| sgom spang ma lus par spangs pa'i gnas gyur gsar pa dri ma med pa ma thob pa'i phyir /
gsum pa la /
dngos dang /
g.yengs pa'i sems bye brag tu bshad pa'o / /
dang po ni /
rnam smin gyi gtso bo tshor ba yin na /
lus tshor yin nam /
sems tshor yin zhe na /
rnam par rtog pa med pa yi bsam gtan khyad par can yan chad kyi dge ba'i las kyi rnam smin ni sems kyi tshor ba kho nar 'dod de /
de yan chad na lus tshor med pa'i phyir te /
lus tshor ni rtog bcas kho na yin pa'i phyir /
'dis shugs la rtog bcas kyi dge ba'i las kyi rnam smin lus tshor dang sems tshor gnyis ka yod par bstan to / /
mi dge ba'i las kyi rnam smin ni lus kyi tshor ba kho na yin par 'dod de /
sems tshor sdug bsngal ni yid mi bde yin /
de rnam smin du mi rung ba'i phyir /
gnyis pa ni g.yengs pa'i sems de yid kyi sems la yod dam /
dbang po'i sems la yod cen /
g.yengs pa'i sems ni yid sems la yod kyi dbang po'i sems la med de /
dbang po'i sems ni nges par rtog pa dang rjes su dran pa'i rnam par rtog pas rnam par mi rtog pa'i phyir /
g.yengs pa'i sems de rgyu gang las byung zhe na /
de ni gzhan gyi sems g.yengs par byas pa'i las kyi rnam smin las skyes pa dang /
mi ma yin pa'i gzugs mi sdug la mthong bas sgrag pa dang /
mi ma yin gyis gnod pa byas pa dang /
rang gi lus kyi 'byung pa cha mi mnyam pa dang /
mya ngan gyis bskyed pa la sogs pa'o / /
'o na /
mi dge ba'i las kyi rnam smin du gyur ba'i sems tshor yod par thal /
g.yengs pa'i sems dmi dge ba'i las kyi rnam smin las skyes pa'i phyir zhe na /
skyon med de /
rnam smin las skyes kyang rnam smin ma yin pa'i phyir te /
sems rmongs pa las lus kyi 'byung ba 'khrugs ba skye /
de las g.yengs pa'i sems skye yang /
lus 'khrugs pa de rnam smin dang /
g.yengs pa'i sems de bdag po'i 'bras bu yin pa'i phyir| 'o na g.yengs pa'i sems de gang zag gang la yod ce na /
sgra mi snyan ma yin pa'i 'dod pa dang ldan pa rnams la yod de /
lha la'ang smyon pa la sogs pa yod na gzhan rnams la lta smos kyang ci dgos pa'i phyir /
sangs rgyas @# / /
ma gtogs pa'i 'phags pa rnams la lus kyi 'byung ba 'khrugs pa las skyes pa'i g.yengs pa'i sems yod kyi /
rnam smin skyes kyi g.yengs sems med de /
nges pa rnams smin zin /
ma nges pa rnams smin par mi 'gyur ba'i phyir /
mi ma yin gyi gzugs kyis skrag pa'i gyengs sems med de /
de la gnod par 'gyur ba'i spyod pa mi mdzos pa med pa'i phyir /
mya ngan gyis bskyed pa'i g.yengs sems med de /
chos nyid mngon sum du mthong ba'i phyir /
gsum pa rgyu'i sgo nas dbye ba ni /
mdo las /
yon po'i las gsum la sogs pa gsungs na /
de dag gang zhe na /
g.yo ni gya gyu yin pas yon po yin la /
des kun nas bslangs ba'i lus ngag yid gsum gyi las gsum ni yon po'i las gsum yin no / /
zhe sdang ni nyes pa che bas skyon yin la /
des kun nas bslangs pa'i lug ngag yid gsum gyi las gsum ni skyon gyi las gsum yin no / /
'dod chags ni tshon gyi snyigs ma dang 'dra bar sems rgyud la dbral bar dka' bas snyigs ma yin la /
des kun nas bslangs ba'i lus dag yid gsum gyi las gsum ni snyigs mi'i las gsum yin no / /
bzhi pa rgyu 'bras gnyis ka'i sgo nas dbye ba la /
bstan /
bshad gnyis /
dang po ni /
las ni rnam pa bzhi yod ba yin te /
dkar gnag la sogs pa'i bye brag gis de ltar gsungs pa'i phyir /
gnyis pa ni /
'o na las de dag gi ngo bo ji lta bu zhe na /
mi dge ba ni gnag la rnam par smin pa gnag pa'i las yin te /
rang gi ngo bo nyon mongs can yin pas gnag la /
rnam smin yid du mi 'ong ba 'byin pas rnam smin yang gnag pa'i phyir /
gzugs su gtogs pa'i dge ba ni /
dkar la rnam par smin pa dkar ba'i las yin te /
rang gi ngo bo rgyud gcig la nyon mongs pa dang ma 'dres /
rnam smin yid du 'ong ba 'byin zhing rgyud gcig la sdug bsngal dang ma 'dres ba'i phyir /
'dod par gtogs pa'i dge ba ni dkar gnag la rnam par smin pa yang dkar gnag pa'i las yin te /
rang gi ngo bo nyon mongs can min pas dkar /
rgyud gcig la nyon mongs pa dang 'dres pas gnag /
'bras bu yid du 'ong ba 'byin pas rnam smin dkar /
rgyud gcig la sdug bsngal dang 'dres pas rnam smin gnag pa'i phyir /
zag med kyi las ni mi dkar mi gnag rnam par mi smin la /
nag po da ? zad par byed pa yin no / /
zad par byed tshul ni /
chos bzod pa zhi dang 'dod chags dang bral ba'i bar chad med lam brgyad kyi sems pa gang yin pa rnam pa bcu gnyis po de nag po zad par byed pa'i las yin te /
'dod nyon spong bar byed pa'i phyir /
bar chad med pa'i lam dgu pa'i sems pa gang yin pa de ni dkar gnag zad par byed pa'i las yin te /
'dod pa'i dge ba la 'dun pa 'dod chags dang bral ba'i sgo nas spong /
'dod pa'i nyon mongs thob pa chad pa'i tshul gyis spong ba'i phyir /
bsam gtan bzhi pa la 'dod chags dang bral ba'i bar chad med lam skyes pa tha mas dkar po zad par byed pa yin te /
gzugs kyi dge ba la 'dun pa 'dod chags dang bral ba'i tshul gyis spong ba'i phyir /
sde ba gzhan ni dmyal ba myong bar 'gyur ba'i las de nag po dang /
'dod pa'i 'gro ba gzhan myong bar 'gyur ba'i las ni dkar gnag gnyis ka'i las su rig go zhes zer /
yang sde pa gzhan ni mthong bas spang bar bya ba'i las @# / /
de gnag pa dang /
'dod pa las skyes pa gzhan dkar gnag gnyis ka'i las su 'dod do / /
lnga pa rten gyi sgo nas dbye ba ni /
mdo las /
thub pa ni gsum ste /
thub pa'i lus dang /
thub pa'i ngag dang /
thub pa'i yid do zhes gsungs na /
de dag gang zhe na /
mi slob pa ni thub pa yin te /
nyon mongs pa gtan du thub pa'i phyir /
de'i lus ngag yid gsum gyi las ni thub pa gsum ste /
go rims bzhin sbyar ro / /
drug pa byed pa'i sgo nas dbye ba ni /
mdo las /
gtsang byed gsum ste /
lus kyi gtsang byed /
ngag gi gtsang byed /
yid kyi gtsang byed do / /
zhes gsungs na /
de dag gang zhe na /
legs sbyad gsum po thams cad ni gtsang byed rnam pa gsum yin te /
zag bcas kyis re zhig dag par byed /
zag med kyis gtan du dag par byed pa'i phyir /
bdun pa legs spyad ? dad nyes spyad bshad pa la gsum /
las lam gyi rnam gzhag /
log 'tsho logs su ston pa'i rgyu mtshan /
las gang 'bras bu du dang bcas pa'o / /
dang po la /
bstan /
bshad do / /
dang po ni /
mdo las /
nyes sbyad gsum dang legs spyad gsum gsungs na /
de dag gang zhe na /
lus kyi las la sogs pa'i mi dge ba ni dam pas smad pa dang /
rnam smin yid du mi 'ong ba 'byin pas nyes par spyod pa rnam pa gsum du 'dod / /
bzlog pa lus kyi las la sogs pa dge ba ni dam pas bsngags pas na legs par sbyad pa yin no / /
brnab sems la sogs pa las min yang nyon mongs can yin pas yid kyi nyes sbyad rnam pa gsum mo / /
legs sbyad dang nyes sbyad de las che long rags pa bsdus nas ni /
dge ba dang mi dge ba ci rigs par las kyi lam ni bcu bcur gsungs so / /
'o na gang ma bsdus zhe na /
srog gcod lta bu'i sbyor mjug dang /
ngag gi chabs che ba ma gtogs chung ba ma bsdus /
yid kyi sems pa ma bsdus /
dge ba las lus kyi sbyor mjug dang /
ngag gi snyen par smra ba lta bu dang /
yid kyi sems pa ma bsdus so / /
gnyis pa la bdun /
rig byed dang rig byed ma yin pa'i nges pa /
las lam gsum gsum du dbye ba /
mi dge ba'i las lam bye phrag tu bshad pa /
dge rtsa gcod pa dang mtshams sbyor tshul /
sems pa las lam du dang lhan cig 'byung ba /
khams dang 'gro ba gang na las lam du yod pa /
las lam gyi 'bras bu'o / /
dang po ni /
lus ngag gi dge mi dge dag rnam par rig byed dang rnam par rig byed ma yin pa gang dang ldan zhe na| mi dge ba drug ni rnam par rig byed ma yin ba dang nges par ldan la /
rnam par rig byed dang ldan pa'i nges pa med de /
gzhan la bcol bas kyang 'grub pa'i phyir /
gcig 'dod pas log g.yem ni rnam par rig byed dang de min pa rnam pa gnyis yod de /
gzhan la bcol pa la me ltos par rang nyid kyis des par byed dgos pa'i phyir /
drug po de dag kyang rang gis byed na rnam par rig byed dang de ma yin pa rnam pa gnyis ka yod do / /
so sor thar ba'i dge ba bdun la rnam par rig byed dang de ma yin pa rnam pa gnyis ka yod /
ting nge 'dzin las skyes pa'i bsam gtan zag med kyi sdom pa'i dge ba ni rnam par rig byed ma yin pa yod de /
mnyam gzhag gi stobs kyis skye ba'i phyir /
dge mi dge'i sbyor ba nyer bsdogs rnams ni rnam par rig byed dang ldan pa yin te /
lus ngag gi bya ba la ltos pa'i phyir /
kun slong stobs chen rnam par rig byed ma yin pa dang ldan par 'gyur ba'am /
kun @# / /
slong stobs zhan na rnam par rig byed ma yin pa dang ldan par 'gyur ba ma yin no / /
mjug ni de las bzlog ba rnam par rig byed ma yin pa dang nges par ldan /
rnam par rig byed dang ldan pa'i nges pa med de| dngos gzhi dang mthun pa'i bya ba byed na rnam par rig byed dang ldan la /
mi byed na rnam par rig byed dang ldan pa min no / /
gnyis pa ni /
mdo las srog gcod ba gsum ste /
'dod chags las skyes pa dang /
zhe sdang las skyes pa dang /
gti mug las skyes pas ? gsungs na /
las lam thams cad rtsa ba gsum gsum gyis mthar phyin par byed pa yin nam min zhe na /
min te /
mdo las gsungs pa ni srog gcod pa lta bu'i sbyor ba rtsa ba gsum las skyes pa la dgongs so / /
'o na mi dge ba bcu'i sbyor ba rtsa ba gsum las skyes pa ji lta bu zhe na /
srog gcod pa'i sbyor ba 'dod chags las skyes pa ni /
sha'i phyir du srog gcod pa lta bu'o / /
zhe sngar las sbyes pa ni dgra bo gsod pa lta bu'o / /
gti mug las skyes pa ni bsod nams kyi blos pham sogs gsod pa lta bu'o / /
ma byin par len pa'i sbyor ba 'dod chags las skyes ba ni /
nor la chags pa'i sgo nas ma byin par len pa lta bu /
zhe sdang las skyes pa ni dgra bo'i nor rku ba lta bu /
gti mug las skyes pa ni bram ze rkub ? chos su bshad / /
ces pa lta bu'o / /
'dod pas log par g.yem pa 'dod chags las skyes pa ni /
chags pa'i sgo nas log par 'jug pa lta bu /
zhe sdang las skyes pa ni /
gzhan sma dbab pa'i phyir du 'khrig pa spyod pa lta bu /
gti mug las skyes pa ni /
me tog dang /
'bras bu dang /
zas g.yos legs par grub pa dang /
chu dogs dang /
lam dang 'dra bas thams cad kyis bsten par bya'o zhes pa lta bu'o / /
brnab sems sogs yid kyi gsum ni rtsa ba gsum las skyes te /
rtsa ba gsum po de'i mjug thogs las byung ba'i phyir /
dge ba bcu sbyor ba dang b+jug dang dngos gzhi dang bcas pa rnams chags sdang gti mug med las skyes pa yin no / /
gsum pa la /
mi dge ba'i las lam gyi byed pa /
so so'i mtshan nyid /
las lam gyi sgra don no / /
dang po ni /
'o na mi dge ba rnams gang gang gis mthar phyin par byed ce na /
gsod pa dang gnod sems dang tshig rtsub po gsum zhe sdang gis mthar phyin par byed /
'dod pas log par g.yem pa brnab sems ma byin len gsum 'dod chags kyis ni rdzogs par byed /
log par lta ba gti mug gis rdzogs par byed de /
cher rmongs pa las log lta 'byung ba'i phyir /
lhag ma rdzun phra ma ngag kyal gsum dug gsum gyis rdzogs par 'dod de /
'dod chags kyis kun nas bslangs pa 'dod chags kyis rdzogs par byed pa lha bu'o / /
'o na /
cha bzhi po de dag gi gzhi gang zhe na /
cha dang po'i gzhi ni sems can yin te /
gsod pa ni sems can gyi srog gcod pa dang /
gnod sems sems can la sdang ba /
tshig rtsub po ni mi snyan pa /
zhes 'byung ba'i phyir /
cha gnyis pa'i gzhi ni longs spyod yin te /
sems can gyi nang gi reg bya la longs spyod pa las byung ba dang /
de la bdag tu bzung ba'i dbang gis byung ba'i phyir /
cha gsum pa'i gzhi ni ming dang gzugs yin te| ming gzugs kyis bsdus pa'i dge mi dge med par lta ba las byung ba'i phyir /
cha bzhi pa'i gzhi ni ming yin te /
rdzun tshig sogs ming la brten nas 'byung ba'i phyir /
pha rol po 'chi nges pa'i mtshan bsnun ? nas /
gsod byed de @# / /
gsad bya'i sdar shi ba dang /
mnyam du shi ba la las lam gyi dngos gzhi 'byung ngam mi 'byung zhe na /
de la de 'byung ba med de /
gsad bya ma shi bar de mi 'byung /
gsad bya dang mnyam du shi na lus gzhan skyes shing /
des pha rol po gsod pa'i sbyor ba ma byas pa'i phyir /
dmag la sogs ba byas nas gcig gis pha rol po bsad na /
gcig po de kho na la las lam 'byung ngam zhe na /
ma yin te /
dmag la sogs par gsod pa'i don gcig la zhugs pa'i phyir thams cad gsod par byed pa po bzhin du las lam dang ldan pa yin pa'i phyir /
gnyis pa la /
rtsa ba bzhi /
tha snyad bzhi /
yan lag drug bshad pa'o / /
dang po ni /
mi dge ba bcu so so'i ngo bo gang zhe na| srog gcod pa ni bsams bzhin du ma nor bar ni bzhan bsad pa'o / /
bsams bzhin du zhes pas ma bsams par shi ba la nyes pa med par bstan /
ma nor bar zhes pas lha sbyin lta bu gsod pa'i sbyor ba byas nas| gzhan mchod sbyin dang nor nas mchod sbyin bsad kyang las lam gyi dngos gzhi mi 'byung bar bstan /
gzhan zhes pas rang bsad pa la las lam gyi dngos gzhi mi 'byung bar bstan to / /
ma byin par len pa ni bsams bzhin du ma nor bar gzhan gyi nor mthu dbang cha dang 'jab bus mtshor bar bdag ga re byed pa'o / /
bsams bzhin du ma nor par bgrod par bya ba min par /
'gro bar 'dod pa'i sgo nas 'dod pas log par g.yem par 'gyur ba rnam pa bzhi yod de /
gzhan gyis bdag tu bzung ba'i chung ma dang /
de min yang rang gi ma dang srid mo dang pha ma bdun rgyud tshun chad du 'brel ba'i nye du mo dang /
rang gi chung ma yin yang yan lag ma yin pa kha dang gshad lam dang /
yul ma yin pa snang ba dang bcas pa dang /
mchod rten dang gtsug lag khang gi drung du dang /
dus ma yin pa nu zho 'thung ba dang /
sbrum pa dang /
bsnyen gnas la gnas pa'i cha spyad ? na log g.yem du 'gyur ba'i phyir /
rdzun tshig ni bsams bzhin du ma nor bar 'du shes gzhan du bsgyur nas smras pa'i tshig gi don pha rol pos mngon par go ba'o / /
gnyis pa ni /
mdo las /
mthong ba dang /
thos pa dang /
rnam par shes pa dang| rtogs pa bzhi la /
ma mthong zhes sogs bzhi dang /
ma mthong zhes sogs bzhi la /
mthong zhes sogs bzhi ste byis pa'i tha snyad brgyad dang /
mthong ba la mthong zhes sogs bzhi dang /
ma mthong ba la ma mthong zhes sogs bzhi ste 'phags pa'i tha snyad brgyad gsungs na /
mthong ba dang thos pa sogs bzhi po gang yin zhe na /
mig gi rnam par shes pa dang /
rna ba'i rnam par shes pa dang /
yid kyi rnam par shes pa dang /
sna lce lus gsum gyis nyams su myong ba gang yin pa de /
rim pa bzhin du mthong ba dang /
thos pa dang /
rnam par shes pa dang /
rtogs pa yin par bshad do / /
gsum pa ni /
phra ma ni bsams bzhin du ma nor bar pha rol po mdza' ba dbye ba'i phyir nyon mongs ba can gyi sems kyi tshig don pha rol bos go ba'o / /
tshig rtsub po ni bsams bzhin du ma nor bar mi snyan pa'i tshig gi don pha rol bos go ba'o / /
nyon mongs pa can gyi tshig kun ngag kyal pa nyid yin no / /
sde pa gzhan ni gsum po de las gzhan pa'i nyon mongs can gyi tshig ngag kyal pa nyid yin te /
dper na /
dge slong log pas 'tsho ba kha gsag byed pa dang /
chags pas kun nas bslangs nas glu len pa dang /
zlos gar mkhan zlos gar byed pa'i gnas skabs su /
@# / /
gzhan mgu ba'i phyir gtam rgyud smra ba dang /
phyi rol ba'i bstan bcos ngan pa la chags nas 'dan pa bzhan na / /
brnab sems ni log pa ste mi rigs pas gzhan gyi nor la chags nas bdag gir byed 'dod pa'o / /
gnod sems ni sems can la sdang ba'i rnam par zhugs pas gnod pa byed 'dod pa'o / /
dge ba dang mi dge ba med par lta ba ni log par lta ba'o / /
gsum pa ni /
bcu po 'di la ci'i phyir las kyi lam zhes bya zhe na /
? yid kyi gsum las sems pa 'jug pa'i lam yin pa dang /
lus ngag gi bdun ni las kyang yin la /
sems pa 'jug pa'i lam yang yin pas na las kyi lam zhes bya'o / /
bzhi pa ni /
mi dge ba gang gis dge rtsa gcod ce na /
med par lta bas dge ba'i rtsa ba gcod par byed do / /
ji lta bu zhe na /
'dod par gtogs pa'i dge rtsa gcod kyi /
gzugs gzugs med kyi dge rtsa mi gcod de /
de'i rgyud la de med pa'i phyir /
'dod par gtogs pa'i yang skyes nas thob ba gcod kyi /
sbyor byung mi gtsod de /
log lta chung ngu'i chung ngu'i gnas skabs su de'i thob pa chad nas med pa'i phyir /
log lta yang rgyu dang 'bras bu la skur ba 'debs pas gcod kyi /
'phags pa la skur ba 'debs pas gcod ba min no / /
bag med dang bskal pa mi mnyam pas gcod pa min ther yang /
skal pa mnyam mi mnyam zag bcas zag med la dmigs pa kun gyis gcod par byed /
ji ltar na /
kha cig /
mthong lam gyis mthong spang spong ba ltar cig car gcod zer yang /
sgom spang spong ba ltar rims kyis gcod par byed do / /
rten gang la gcod ce na /
gling gsum gyi mi'i nang du gcod kyi /
gzhan rnams su mi gcod de /
ngan song ba rnams shes rab nyon mongs pa can mi brten pa'i phyir dang /
byang sgra mi snyan pa sdig pa'i bsam pa mi brtan pa'i phyir dang /
'dod gzugs kyi lha ni gnas gsum mngon du gyur pa yin pas /
skyes ma thag tu las 'bras mngon du gyur pa'i phyir /
mi yang skyes pa dang bud med kyis gcod kyi /
za ma dang ma ning gis mi gcod de /
sdig pa'i bsam pa mi brtan pa'i phyir /
mi la lta ba spyad ba dang sred pa spyad pa gnyis kyi nang nas snga ma de la gcod par byed de /
shes rab nyon mongs pa can brtan pa'i phyir /
dge rtsa chad pa de'i ngo bo ni dge rtsa dang mi ldan pa'o / /
'o na /
dge rtsa chad pa de gang gis mtshams sbyor bar byed ce na /
mtshams ni las yod dam snyam pa'i the tshom dang /
yod par nges pa'i yang dag pa'i lta bas mtshams sbyor bar byed /
dge rtsa chad pa de cho 'di la mtshams sbyor bar nges sam zhe na /
mtshams med byed pa'i tshe 'di la sbyor ba min no / /
dus nam gyi tshe sbyor zhe na /
sngon rgyu'i stobs kyis dge rtsa chad na dmyal ba nas 'chi 'pho ba'i tshe sbyor /
rkyen gyi stobs kyis dge rtsa chad na dmyal bar skyes ba'i cho mtshams sbyor ba yin no / /
lnga pa ni /
las lam du dang sems pa lhan cig tu 'byung zhe na| mi dge ba gcig nas brgyad kyi bar dag dang sems pa cig car lhan cig 'byung gi /
dgu dang bcu dang lhan cig 'byung ba med de /
yid kyi gsum cig car mi 'byung pa'i phyir /
mi dge ba gcig dang sems pa lhan cig 'byung ba ni yid kyi gsum gang rung la gnas pa'o / /
gnyis dang lhan cig 'byung ba ni /
brnab sems la gnas nas ma byin par len pa lta bu'o / /
gsum dang lhan cig 'byung ba ni /
gnod sems @# / /
kyis srog chags bsad nas 'phrog pa lta bu'o / /
bzhi dang lhan cig 'byung ba ni /
gnod sems kyis pha rol dbye ba'i phyir rdzun tshig smra ba lta bu'o / /
lnga dang drug dang bdun dang lhan cig 'byung ba ni /
rang yid kyi gsum gang rung la gnas nas gzhan bzhi dang lnga dang drug bcol bas 'grub pa lta bu'o / /
brgyad dang lhan cig 'byung ba ni /
rang nyid brnab sems dang ldan zhing log g.yem la gnas nas gzhan drug bcol bas 'grub pa lta bu'o / /
dge ba gcig nas bcu'i bar dag dang sems pa lhan cig 'byung /
'on kyang gcig dang brgyad dang lnga dang lhan cig 'byung ba yod pa min no / /
gcig dang lhan cig 'byung ba med de /
brnab sems med pa dang gnod sems med pa gnyis phan tshun 'bral mi shes pa'i phyir /
gnyis dang lhan cig 'byung ba ni /
yid kyi gsum gang rung la gnas pa lta bu'o / /
gsum dang lhan cig 'byung ba ni /
yid shes dge ba la gnas pa lta bu'o / /
bzhi dang lhan cig 'byung ba ni /
dus kyi kun slong lung ma bstan la gnas nas dge tshul gyi sdom pa len pa lta bu'o / /
drug dang lhan cig 'byung ba ni /
dus kyi kun slong dbang shes dge ba la gnas nas dge tshul gyi sdom pa len pa lta bu'o / /
rgyu mtshan de gnyis kyi phyir na lnga dang lhan cig 'byung ba med de / /
bdun dang lhan cig 'byung ba ni /
dus kyi kun slong lung ma bstan la gnas nas dge slong gi sdom pa len pa lta bu'o / /
dgu dang lhan cig 'byung ba ni /
dus kyi kun slong dbang shes dge ba la gnas nas dge slong gi sdom pa len pa lta bu /
rgyu mtshan de gnyis kyi phyir brgyad dang lhan cig 'byung ba med do / /
bcu dang lhan cig 'byung ba ni /
yid shes dge ba la gnas nas dge slong gi sdom pa len pa lta bu'o / /
de yang sdom pa'i dbang du byas kyi /
bar mas bsdus pa ni /
gcig dang lnga dang brgyad dang lhan cig 'byung ba yod do / /
drug pa ni /
khams dang 'gro ba gang na las lam du yod ce na /
dmyal ba na ni ngag kyal pa dang tshig rtsub gnod sems rnams mngon gyur dang ldan pa rnam pa gnyis ka'i sgo nas yod de /
smre sngags 'don pa dang /
rgyad bkag byed pa dang /
phan tshun zhe 'gras pa yod pa'i phyir /
brnab sems dang log lta ldan pas yod kyi /
mngon gyur du med de /
chags bya'i rdzas med cing /
las 'bras mngon du gyur pa'i phyir /
srog gcod med de /
las ma zad na bsad kyang mi 'chi ba'i phyir /
ma byin len dang log g.yem med de /
rdzas dang bud med bdag gir bzung ba med pa'i phyir /
rdzun med de /
dgos pa mi 'grub pa'i phyir /
phra ma med de /
phan tshun bye zin pa'i phyir /
byang sgra mi snyan na yid gyi gsum ldan pas yod kyi /
mngon gyur du med de /
chags bya'i rdzas dang bud med bdag gir bzung ba med pa'i phyir dang /
kun nas mnar sems pa'i dngos po med cing rgyud 'jam pa'i phyir /
srog gcod med de /
tshe lo stong thub par nges pa'i phyir /
ma byin len dang log g.yem med de /
rtags snga ma de'i phyir /
rdzun med de /
dgos pa mi 'grub pa'i phyir /
phra ma dang tshig rtsub med de /
rgyud 'jam pa'i phyir /
de na bdun pa ngag kyal dngos su yang yod de /
chags pas kun nas bslangs nas glu len pa yod pa'i phyir /
'dod pa gzhan na mi dge ba bcu ga yod do / /
lha la srog gcod ji ltar yod ce na /
yod de /
nang mi gsod kyang 'gro ba gzhan gsod @# / /
pa yod pa'i phyir dang /
yang na lha'i mgo dang rked pa chad na 'chi bar bshad pa'i phyir /
yid kyi dge ba gsum ni 'gro ba thams cad na rnyed pa dang mngon du gyur pa'i sgo nas yod / /
gzugs med du skyes pa'i 'phags pa la zag med kyi sdom pas bsdus pa'i spong pa bdun rnyed pas yod cing mngon gyur du med la /
'du shes med pa'i sems can la bsam gtan gyi sdom pas bsdus pa'i spong ba bdun rnyed pas yod kyi mngon gyur du med do / /
lhag mar byas pa'i 'gro ba na lus ngag gi bdun mngon du gyur pa'i sgo nas kyang yod de /
lha dang mi la sdom pas bsdus pa yod /
dud 'gro dang yi dgas la bar mas bsdus pa yod pa'i phyir /
'on kyang dmyal bcas sgra mi snyan ni ma gtogs te /
sdom pa yang dag par len pa dang /
ting nge 'dzin med pa'i phyir /
bdun ba ni /
mi dge ba'i las lam thams cad kyis bdag po'i 'bras bu dang /
rgyu mthun gyi 'bras bu dang /
rnam smin gyi 'bras bu gsum gsum 'byin bar 'dod de /
mi dge pa bcu cher sbyod pa'i rnam smin la dmyal ba dang /
'bring du sbyod pa las dud 'gro dang /
chung du spyod pa las yi dgas su skye /
rgyu mthun gyi 'bras bu srog gcod pas tshe thung ba dang /
ma byin bar blangs pas longs spyod kyis phyongs pa dang /
mi tshongs par spyod pas chung ma 'gran zla dang bcas pa dang /
tshig rtsub gyis skur ba mang ba la sogs pa dang /
srog gcod kyis bdag po'i 'bras bu phyi rol gyis yul gzi brdzid chung ba dang /
ma byin len gyis yul gnod pa mang pa sogs su skye ba'i phyir /
las thams cad kyis 'bras bu gsum gsum 'byin pa'i rgyu mtshan ci yin zhe na /
srog gcod lta bu'i sbyor bas pha rol po sdug bsngal ba byas pa'i phyir dang /
dngos gzhi la bsad pa'i phyir dang /
mjug gzi byin med par byas pa'i phyir na 'bras bu rnam pa gsum gsum 'byin no / /
gnyis pa la log 'tsho logs su ston pa'i rgyu mtshan ni /
mdo las| log pa'i las kyi mtha' dang /
log pa'i ngag dang /
log pa'i 'tshe ba zhes gsungs na /
de gnyis las gzhan pa'i log 'tsho de gang zhe na /
de med de / /
'dod chags las skyes pa'i lus dang ngag gi las ni log 'tsho sogs gsum g.yin pa'i phyir /
'o na /
de gnyis la log 'chos khyab bam zhe na /
ma yin te /
zhe sdang dang gti mug las skyes pa'i lus dang ngag gi las ni log pa'i las kyi mtha' dang log pa'i ngag kho na yin gyis /
log 'tsho ma yin pa'i phyir /
'o na /
de las gzhan pa'i log 'tsho med na /
de logs su ston pa'i rgyu mtshan ci yin zhe na /
de'i rgyu mtshan yod de /
de spyad dka' ba de shes pa'i ched yin pa'i phyir te /
dga' ba'i rnam pas 'jug pas sems rgyud la dbral bar dka' ba'i phyir dang /
dge 'dun gyi 'tsho ba gzhan la rag las pa'i phyir /
gal te 'tsho ba'i yo byad la chags pas kun nas bslangs pa'i lus ngag gi las log 'tsho yin gyi /
dga' ba'i phyir klu len pa la sogs pa chags pas kun nas bslangs pa'i lus ngag gi las log 'tsho min no zhe na /
de mi 'thad de /
tshul khrims kyi phung po'i mdo dang 'gal ba'i phyir te /
mdo las /
dge slong dad pas byin pa longs spyod nas klang po che 'thab pa la sogs pa la bltas na log 'tshor gsungs pa'i phyir /
gsum pa las gang 'bras bu du dang bcas pa ni /
'o na /
las gang 'bras bu du dang bcas pa yin zhe na /
dri bcas spong pa'i lam dag gi las ni @# / /
lnga'i 'bras bur bcas te /
zags cas dag pa yin pas rnam smin gyi 'bras bu dang bcas /
de'i stobs kyis cig car 'byung pa dang /
rjes thogs de mthag tu skyes pa skyes bu'i byed 'bras dang /
de'i sngon byung ba min pa'i 'dus byas ni bdag po'i 'bras bu dang /
rigs 'dra phyi ma rnams ni rgyu mthun gyi 'bras bu dang /
par chad med lam yin bas bral ba'i 'bras bu dang bcas pa yin pa'i phyir /
dri med spong lam gyi las kyi 'bras bu ni rnam smin ma gtogs pa bzhi'i 'bras bur bcas /
zag bcas spong lam las gzhan dge ba dang mi dge ba gang yin pa'i las kyi 'bras bu'ang bral 'bras ma gtogs pa bzhi /
zag pa med pa'i spong lam las lhag ma dang /
lung bstan min gang gi las kyi 'bras bu ni rnam smin dang bral 'bras ma gtogs ba gsum gyis so / /
dge ba'i las kyi 'bras bu dge ba dang /
la sogs pa mi dge pa dang lung ma bstan rim pa bzhin du rnam smin ma gtogs pa bzhi dang /
skyes bdag gnyis dang /
de bzhin de'i steng du rnam smin te gsum /
mi dge ba'i las kyi 'bras bu dge ba dang /
sogs pa mi dge ba dang lung ma bstan gyis byas pa'i cho skyes bdag gnyis dang /
de'i steng du rgyu mthun te gsum dang /
bral 'bras ma gtogs ba bzhi ste rim pa bzhin dang /
lung du bstan pa min pa'i las kyi 'bras bu dge ba dang /
sogs pa mi dge ba dang lung ma bstan gyis byas pa'i tshe /
de dag ni skyes bdag gnyis dang /
de'i stong du rgyu mthun te gsum gsum dang /
'das pa'i las kyi 'bras bu 'das ma 'ongs da ltar ba thams cad ni bral 'bras ma gtogs pa bzhi yin no / /
bar ma da ltar pa'i las kyi 'bras bu ma 'ongs pa'ang bral 'bras ma gtogs pa bzhi /
bar ma da ltar ba'i las kyi 'bras bud ltar ba ni skyes bdag gnyis so / /
ma skyes ba'i las kyi 'bras bu ma 'ong pa ni rgyu mthun dang bral 'bras ma gtogs pa gsum yin /
rgyu mthun ma gtogs te /
ma 'ongs pa la go rims med ba'i phyir /
rang gi sa pa'i 'bras bu rang gis pa ni bral 'bras ma gtogs pa bzhi yin no / /
de ma gtogs te /
de sas ma bsdus pa'i phyir /
gzhan gyis pa'i las kyi 'bras bu gzhan gyi sa pa ni zag med yin na /
skyes bdag gnyis dang rgyu mthun te gsum dang /
zag bcas yin na skyes bdag gnyis so / /
slob pa'i las kyi 'bras bu slob pa dang /
la sogs pa mi slob pa dang /
spob pa yang min mi slob pa yang min pa ni /
skyes bdag gnyis dang rgyu mthun te gsum dang gsum dang /
bral 'bras dang skyes bdag gnyis te gsum dang /
mi slob pa'i las kyi 'bras bu slob pa'i chos dang /
la sogs pa mi spob pa dang /
de gnyis gang yang ma yin pa ni /
bdag '+p+ras gcig dang /
skyes bdag gnyis dang rgyu mthun te gsum dang /
skyes bdag gnyis yin no / /
de las gzhan pa'i las kyi 'bras bu ni slob pa dang /
sogs ba mi slob pa dang /
de gnyis gang yang min pa ni /
skyis bdag gnyis dang /
de gnyis dang /
lnga dang bcas /
mthong pas spang bya'i las kyi 'bras bu mthong spang dang /
la sogs ba sgom spang dang /
spang bya min pa ni /
skyes bdag gnyis dang rgyu mthun to gsum dang /
bral 'bras ma gtogs pa bzhi dang /
bdag 'bras gcig yin no / /
sgom pas spang bar bya ba'i las kyi 'bras bu mthong spang dang /
sgom spang dang /
@# / /
spang bya min pa de dag ni /
skyes bdag gnyis dang /
bral 'bras ma gtogs pa bzhi dang /
bral 'bras skyes bdag gnyis te gsum dang /
spang bya ma yin pa'i las kyi 'bras bu mthong spang dang /
sgom spang dang| spang bya min pa de dag ni bdag 'bras gcig dang /
skyes bdag gnyis dang /
rnam smin ma gtogs pa bzhi'i 'bras bur bcas pa yin no / /
brgyad pa rigs pa dang rigs pa min pas bskyed pa'i las kyi dbye ba ni| bstan bcos las rigs pa min pas bskyed pa dang /
rigs pas bskyed pa dang /
gnyis kas bskyed pa min pa'i las gsum gsungs pa las /
rigs pa mon pas bskyed pa ni las nyon mongs can rang bzhin gyi kha na ma tho ba mi dge ba dang bsgribs la lung ma bstan te /
tshul bzhin min pa'i yid la byed pas bskyed pa'i phyir /
sngon gyi slob dpon kha cig ni /
de ni las nyon mongs can kho nar ma zad kyi /
bcas pa'i kha na ma tho ba 'gro ba dang gnas pa dang bza' ba dang bgo ba la sogs pa 'jig rten na grags pa'i chog las nyams nas / /
de dang mi mthun par byed pa 'ang rigs pa min pas bskyed pa yin no zhe'o / /
rigs pas bskyed pa ni las dag pa yin no / /
kha cig ni der ma zad tshog mnyams pa'ang yin no zer ro / /
de gnyis las gzhan pa ni gnyis ka min pa'o / /
dgu pa 'phen byad dang rdzogs byed kyi dbye ba ni /
ci las gcig gis skye ba gcig kho na 'phen nam /
'on te du ma 'phen /
de bzhin du las du mas skye ba du ma kho na 'phen nam /
'on te gcig rkyang pa 'phen zhe na /
las gcig gis skye ba gcig 'phen gyi skye ba du ma 'phen pa med la /
ris mthun dum bur 'phen du 'ong bas na /
las du mas skye ba gcig 'phen pa'ang med do zhes bya ba ni bye brag smra ba'i lugs so / /
'o na rgyal po dang yang dag par ldan pa'i mdo las /
gnas brtan ma 'gags pas dge slong rnams la smras pa /
tshe dang ldan pa dag bdag wa ra Na sir skyes bu dbul po rtswa 'thu ba zhig tu gyur pa na /
rang sangs rgyas stong gnas pas na shes bya ba'am /
spyi gtsug me tog ta ka ra lta bu zhes bya ba la bsod snyoms phul te /
bdag gi bsod snyoms gcig po de'i rnam par smin pas len bdun gyi bar du sum cu rtsa gsum pa'i lha rnams kyi nang du skyes shing /
lan bdun gyi bar du 'khor los sgyur ba'i rgyal por gyur pa nas /
da lta shAkya phyug po'i rigs su skyes pa'i bar du yin no / /
zhes gsungs pa dang 'gal lo zhe na /
mi 'gal te /
bsod nams des bde 'gro'i 'byor pa rnyed nas skye ba dran te yang bsod nams byas pas /
de dang de dag tu skyes pa la bsod snyoms gcig po des skyes so zhes bshad de /
gcig po de la brten nas zhes bya ba'i don to / /
dper na /
dong rtse gcig lan du mar bsgyur bas phyug por gyur pa la /
bdag ni dong rtse gcig gis phyug por gyur to zhes brjod pa lta bu'o / /
yang na bsod snyoms gcig phul ba de la brten nas dga' ba dang yid rang pa la sogs pa'i sems pa'i las du ma yod pa'i phyir de dag gi 'bras bu yin no / /
las gcig gis 'phangs pa'i ris mthun pa'i skye ba de'i khyad par gyi chos yongs su rdzogs par byed pa'i las ni du ma yin te /
dper na /
ri mo mkhan mkhas pas skya ris ri lu gcig gis byas nas /
gzhan rnams kyis tshon sna tshogs kyis rdzogs par byed pa ltar /
mir mtshungs kyang kha cig ni rdzogs byed dge bas gzugs bzang ba @# / /
dang dbang po tshang ba dang longs spyod chab dang nad med pa dang dbang thang phun sum tshogs pa la sogs pa yin la /
kha cig ni rdzogs byed mi dge pas gzugs ngan pa la sogs pa yin no / /
des na 'phen byed dge ba la rdzogs byed mi dge ba dang /
de las bzlog pa dang /
gnyis ka dge ba dang /
mi dge ba ste mu bzhi las /
dang po ni 'dod pa'i lha mi sdug bsngal can lta bu dang /
gnyis pa ni chos kyi rgyal po gshin rje dang /
klu'i rgyal po nor rgyas kyi bu la sogs pa dang /
gsum pa ni brgya byin la sogs pa dang /
bzhi pa ni mnar med pa'i sems can lta bu'o / /
mdo sde pa la sogs pa dag ni /
las gcig gis skye ba du ma 'phen pa mdo de dang de las rnam pa du ma bshad pa'i phyir /
las gcig gis skye ba du ma dang /
du mas gcig 'phen pa'ang yod ces 'dod do / /
gal te las thams cad skye ba 'phen byed ma yin nam zhe na /
rnam smin dang bcas kyang sems med pa'i snyoms par 'jug pa gnyis po dag ni 'phen byed ma yin te /
bsam gtan bzhi pa dang srid rtses 'phangs zin pa'i phyir dang /
de dag la sems med pas sems pa dang lhan cig mi 'byung ba'i las ni stobs chung ba'i phyir| de'i phyir snyoms 'jug gnyis kyi rnam smin lha tshe ring po dang srid rtse ba yin no zhes bya ba'ang rdzogs byed kyi dbang du byas pa yin gyis /
'phen byed ni bsam gtan bzhi pa dang srid pa'i rtse mo'i snyoms 'jug yin no / /
dge mi dge'i thob pa'ang las dang lhan cig pa yin yang 'phen byed ma yin te /
las dang thob pa 'bras bu mi gcig pa'i phyir dang /
thob pa la sems pa med par zhar las 'byung bas stobs chung ba'i phyir dang /
thob pa ni shing gi shun pa ltar las las tha dad yin pa'i phyir /
'on kyang dge ba zag bcas dang mi dge ba'i thob pa de dag rdzogs byed ni yin no / /
de bzhin du 'phags pa'i rgyud la yod pa'i zag bcas kyi las dang /
spyor lam nges 'byed cha mthun bzhi yang rdzogs byed kho na'o / /
bcu pa sgrib pa gsum bshad pa ni /
mtshams med pa lnga'i las rnams ni las sgrib dang /
nyon mongs pa la shas che ba dang rno ba gnyis las shas chen po ni /
rgyun chags su 'byung ba ste /
de nyid chung ngu las 'bring /
'bring las chen po rgyun mi 'chad par 'byung bas /
gnyen pos spong ba'i skabs ma rnyed pas nyon sgrib yin la /
gnyis pa ni drag tu 'byung ba gang yin pa ste /
de ni spang sla ba'i phyir nyon sgrib min no / /
ngan 'gro rnam gsum dang /
'du shes med pa'i sems can dang /
byang sgra mi snyan du skyes pa rnams ni /
rnam smin gyi sgrib pa yin te /
sngar gyi las kyis rgyud ngan par 'phangs pa'i phyir /
de ltar na sgrib pa ni rnam pa gsum du 'dod de /
'phags pa'i lam dang /
dro bar byed pa la sogs pa 'phags pa'i lam la sbyor bar byed pa'i dge ba la sgrib pa dang gegs su gyur pa'i phyir /
'o na lam phran pa dang /
sor phreng can dang /
dga' bo la sogs pa nyon mongs pa shas chen po dang ldan pa'i phyir /
de dag la 'phags lam mi skye bar 'gyur ro zhe na /
skyon med de /
de dag gis kyang ji srid sgrib pa de dag ma spangs pa de srid du lam mi skye la /
lam skye ba na nyon mongs shas chen po med pa'i phyir /
sgrib pa gsum po de dag las mtshams med pa lnga ni /
gling gsum dag na yod kyi byang sgra mi snyan dang 'gro ba gzhan dag na med do / /
ngan song dag na pha ma gsod pa la sogs pa yod kyang mtshams med du mi 'gyur te /
sdig @# / /
pa'i bsam pa ma brten pa'i phyir dang /
las 'bras mngon sum du gyur pa'i phyir ro / /
lha la ni pha ma gsod pa la sogs pa med de /
sdig pa'i bsam pa can ma yin pa'i phyir dang /
las 'bras mngon sum du gyur pa'i phyir| sgra mi snyan pa la'ang med de /
de dag ni rang bzhin gyis tshul khrims dang ldan pa'am /
ngang tshul bzang ba'i phyir dang /
den bstan pa med pa'i phyir /
gling gsum gyi yang za ma dang /
sogs pa'i sgras bstan pa ma ning dang mtshon gnyis pa la 'ang mtshams med mi 'dod do / /
ci'i phyir zhe na /
de dag gi pha ma'i ngos nas lus dbang po ma tshang ba bskyed pa dang /
byams pa dang phan pa chung ba'i phyir dang /
bu tsha'i ngos nas kyang pha ma la ngo tsha dang khrel yod shas chung ba'i phyir ro / /
las sgrib kyi lhag ma nyon mongs pa dang rnam smin gyi sgrib pa gnyis ni /
'du shes med pa'i sems can dang sgra mi snyan pa dang ngan song ba thams cad rnam smin gyi sgrib pa yin la /
nyon mongs shas chen po'ang thams cad na yod pas 'gro ba lnga dag na yod do / /
bcu gcig pa mtshams med pa lnga bshad pa ni /
mtshams med pa lnga po de dag las dang po gsum srog gcod pa dang /
lnga pa srog gcod pa'i sbyor ba yin pas lus kyi las dang /
bzhi pa rdzun yin pas ngag ? gi las so / /
dge 'dun 'khor lo'i dbye na ni /
dge 'dun sde gnyis mi 'phrod pa'i rang bzhin du gyur pa ldan pa ma yin pa'i chos 'du byed rdzas su grub pa zhig yod do zhes bya ba ni bye brag smra ba'i lugs so / /
de yang nyon mongs spangs pa dang dge rtsa chad pa dag la'ang ldan pas /
ngo bo nyon mongs can yang min la /
dge bar lung du bstan pa yang min pas ma bsgribs la lung du ma bstan pa'o / /
de lta bu'i dbyen de dang ni phyogs gnyis kyi dge 'dun rnams yang dag par ldan la /
mtshams med pa'i las ni min no / /
dge 'dun gyi dbye na de'i rgyu kha na ma tho ba'i las ni /
dge 'dun 'byed par byed pa'i rdzun te de ni mtshams med yin la /
de ni dge 'dun 'byed par byed pa po lhas byin la sogs pa dang yang dag par ldan no / /
dge 'dun gyi dbyin gyi mtshams med pa'i las de'i rnam smin ni /
byed pa po de la bar gyi bskal par mnar med pa'i dmyal bar sdug bsngal rnam par smin par 'gyur ro / /
'o na mtshams med lhag ma rnams byas pas ji ltar zhe na /
mtsham med gzhan dag gis ni spyir dmyal bar skye bar ngas kyang mnar med kho nar skye bar ni mnges so| /
'o na mtshams med gnyis la sogs pa byas pas dmyal bar tshe gcig kho nas las mi skye na /
las che chung la khyad par med par 'gyur la /
tshe gnyis la sogs par yang skye na /
mtshams med dang skyes nas myong 'gyur kho na ma yin par 'gyur ro zhe na /
bye brag smra ba na re /
mtshams med gnyis dang gsum la sogs pa lhag par byas pas dmyal bar tshe gcig las mi skye yang /
las kyi grangs bzhin mnar med pa der lus nyis 'gyur la sogs pas che ba dang gzhon sha can du gyur te /
gnod pa'i sdug bsngal yang nyis 'gyur la sogs pas lhag par myang bar 'gyur bas /
skyon gnyis ka las grol zhing /
de dag kyang snga ma 'phen byed dang phyi ma rdzogs byed yin no zhes zer ro / /
mdo sde pa la sogs pa ni /
mtshams med mang po byas pas mnar med par yang dang yang du skye yang /
las byed pa'i lus de dang dmyal ba'i bar du skye ba gzhan gyis mtshams med pa'i phyir dang /
de skyes @# / /
nas myod 'gyur du 'dod pa la'ang bsal ba med pa'i phyir /
gang zag ni dge slong yin pa dang /
lta ba spyad pa dang tshul khrims dang ldan pas 'byed kyi /
khyim pa dang sred ba spyad pa dang tshul khrims 'chal pas ni ma yin te /
sangs rgyas la 'gran btsugs pa'i phyir dang /
dbang po rno ba'i phyir dang /
de dag la dge 'dun rnams yid mi ches pas so / /
gang du zhe na /
sangs rgyas bzhugs pa'i gnas de las gzhan du yin gyi /
ston pa'i mngon sum du ni ma yin te /
sangs rgyas kyi gzi brdzid mi bzod pa'i phyir ro / /
gang 'byed na /
byis pa so so skye bo'i dge 'dun rnams 'byed kyi /
'phags pa rnams ni ma yin te /
chos nyid mngon sum du gyur pa las sangs rgyas la shes nas dad pa thob pa'i phyir /
kha cig bzod pa thob pa'i skye bo rnams kyang dbye bar mi nus so zer /
bye ba'i tshad ni /
gang gi tshe ston pa sangs rgyas las sten pa lhas byin dang /
sangs rgyas kyis bcas pa'i lam las gzhan lhas byin gyis nges par 'byung bar bya ba'i phyir /
zho mi spyan ? pa dang /
sha spang ba dang /
lan tsha longs mi spyad pa dang /
gos ma dras par bgo ba dang /
grong gi nang go gtsug lag khang du 'dug bzhes bya ba'i bslab ba'i tshigs lnga bcas pa la sogs pa la bzod cing dang du len pa de'i tshe dge 'dun bye ba'o / /
dus ji srid du gnas zhe na /
bye ba de ni chos nyid kyis zhag gcig las ring du mi gnas so / /
dge 'dun gyi dbyen de ni chos kyi 'khor lo'i dbyen du 'dod de ji srid du dge 'dun bye nas ma dum pa de srid du su'i rgyud la'ang lam mi skye ba'i phyir /
de ni mtshams med yin gyi dbyen gzhan ni mtshams med min no / /
'khor lo'i dbyen de yang sangs rgyas bzhugs pas 'dzam bu'i gling na yod kyi gling gzhan na med do / /
gang zag ni dge slong dgu la sogs pa yin gyis 'grub ste /
dge 'dun ni dge slong bzhi yan chad yin la /
de sde gnyis dang 'byed pa po la yang dge slong nges par dgos pa'i phyir /
'di ni nyung mtha' bzung ba yin gyi mang ba la nges pa med do / /
las kyi dbyen ni bstan pa yod pa sgra mi snyan ma gtogs pa'i gling gsum na yod la /
de yang mtshams nang gcig tu gso sbyong la sogs pa'i las blo mthun pas byed pa'o / /
gang zag dus zhe na /
las kyi dbyen de ni 'byed pa po gzhan mi dgos pas /
dge slong brgyad yan chad kyis 'grub bo / /
'khor lo'i dbyen de ni dang po sangs rgyas te chos kyi 'khor lo bskor nas ring po ma lon pa'i tshe mi 'byung ste /
thams cad rab tu dga' ba skyes par blo mthun pas sha gcig pa'i phyir /
sangs rgyas kyis sku tshe'i mtha' ma yongs su mya ngan las 'da' ba'i tshe 'ang min te /
sangs rgyas la dkon par 'dzin pa dang| mi rtag par yid la byed bas sems skyo shas che par blo mthun pa'i phyir /
'dul ba tshig le'ur byas pa las /
ston ka'i chu bzhin dri med par /
ston pa'i bstan pa bcu gnyis lor / /
ltung ba med la legs gnas te / /
nyon mongs spong bar byed pa yin / /
zhes 'byung bas ji srid du bstan pa la lta pa dang tshul khrims kyi skyon ma byung gi bar du mi 'byung ste /
bstan pa skyon med par gnas pa'i phyir /
mchog gzung gcig gi snga rol du'ang mi 'byung ste| bye ba yun ring du mi gnas shing /
de dag gis bsdum dgos pa la sdum byed med pa'i phyir /
thub pa nongs pa ste mya ngan las 'das pa'i 'og tu'ang mi 'byung ste /
gang la 'gran pa'i sangs rgyas mi bzhugs pa'i phyir /
mtshems ? @# / /
che chung ma bcad pa dag tu'ang mi 'byung ste /
mtshams gcig tu dge 'dun bye ba ni dbyen yin la de med pa'i phyir /
des na 'khor lo'i dbyen de ni dus drug po de dag tu mi 'byung ngo / /
dbyen 'di yang nyon thos pa dag sngon gyi las la rag las pa'i phyir /
sangs rgyas thams cad la 'byung ba ni min te /
ston pa shAkya thub pas ni sngon byang chub sems dpar gyur pa na /
drang srong mngon shes lnga dang ldan pa zhig gi 'khor phye bas /
de'i rnam par smin pa phyi ma lin no zhes 'chad do / /
'di ni dgongs pa'i don du theg pa gong ma pas 'chad do / /
ci'i phyir pha ma gsod pa la sogs pa khon la mtshams med kyi 'gyur gyi /
gzhan bsad pa la sogs pas min zhe na| pha ma bsad pa ni mtshams med pa yin te /
de dag gis rang gi lus thar pa dang mthun par sbyad pas /
phan 'dogs par byed pa'i zhing khyad par can yin la /
de bsam pas spangs pa dang /
sbyor ? bas med par byas pa'i phyir| de bzhin du dgra bcom pa dang dge 'dun dang sangs rgyas ni yon tan gyi zhing khyad par can yin la /
de dag bsam pas spangs /
sbyor bas srog gnas pa dang mi mthun par byas pa'i phyir dang /
de bzhin gshegs pa dgrong bar ma nus kyang bsam pas spangs pa'i phyir ro / /
las gzhan dag la ni de lta bu'i nyes pa che ba med pa'i phyir /
mtshams med du mi 'gyur ro / /
'o na /
pha ma mtshan gyur pa bsad na mtshams med du 'gyur ram mi 'gyur zhe na /
pha ma gnyis ni mtshan gzhan du gyur te bud med dang skyes par gyur pa bsad kyang /
pham bsad pa'i mtshams med du 'gyur te /
rang gi lus khyad par can skyed pa'i pha ma'i bya ba byas pa de bsad pa'i phyir /
gal te bud med gzhan gyi nur nur po / /
gzhan gyi mngal du blug nas de'i mngal du bskyed na /
bud med gnyis po de las gang bsad na mtshams med du 'gyur zhe na /
gnyis po de las bud med dang po gang gi zla mtshan las byung ba de nyid de'i ma yin pas| bud med dang po de bsad na 'gyur te /
thar pa dar mthun pa'i lus de skyed pa'i gtso ? bo yin pa'i phyir /
gnyis pa mngal du 'dzin pa'i bud med de ni ma yin te /
de tsam du gtso bo ma yin pa'i phyir /
gzhan yang pha ma la sbyor ba byas nas gzhan bsad pa dang /
gzhan la spyor ba byas nas pha ma bsad pal ni mtshams med du mi 'gyur te /
mtshams med ni sbyor ba gang la byas pa de la dngos gzhi rdzogs dgos pa las de med pa'i phyir /
dper na /
mkhri 'u'i 'og na 'dug ba bsad ba dang /
khrus pa'i bus sbrang bu bsad par 'dod pas rdo bas pa'i klad ba bcom pa bzhin no / /
mtshen thabs gcig gis mdang sems can gzhan zhig kyang bsad na /
rig byed ma yin pa ni mtshams med dang srog gcod 'ba' zhig pa gnyis yin la /
rig byed ni mtshams med kyis bsdus pa kho na yin te /
mtshams med kyi las de nyid stobs che ba'i phyir /
gal te pha yang yin la /
dgra bcom pa'ang yin pa'am /
ma yang yin /
dgra bcom ma yang yin pa bsad na di /
dgra bcom pa bsad pa'i mtshams med kyi las gcig yin te /
rten gcig las med pa'i phyir /
'o na /
lung rnam 'byed las /
sngon grong khyer sgra sgrog gi rgyal po u tra lan pha yang yin dgra bcos pa lang yin pa rang gi bu rgyal bu skra can gyis bsad pa na /
song la skra can la khyod gyis mtshams med pa gnyis byas te /
pha bsad pa gang yin pa dang /
gang yang dgra bcom pa bsad pa'o zhes smos shig /
ces pas springs bde @# / /
ji lta bu yin zhe na /
de ni khyod kyis rgyu gnyis kyis mtshams med pa byas te zhes pa'am /
yang na sgo gnyis nas spyos pa yin gyis /
mtshams med de ni gcig las med do / /
de bzhin gshegs pa la ngan sems kyis khrag 'byin pa 'ang sangs rgyas dgrong par 'dod nas mtshon bsnun na 'gyur gyi /
sangs rgyas la mtshon brdag par sems pa tsam gyis bsnun pa la ni ma yin te /
srog gcod pa'i bsam pa med pa'i phyir| de bzhin du dgra bcom pa ma thob pa la mtshon bsnun pa'i 'og tu dgra bcom pa thob par gyur nas /
bsnun pa des dgra bcom pa dkrongs pa la'ang mtshams med par 'gyur ba min te /
des rten de la sbyor bas byas pa'i phyir /
yang ci mtshams med kyi spyor ba byas nas /
de ma spangs par 'dod chags dang dang bral ba dang /
'bras bu thob par 'gyur ram zhe na /
mtshams med pa'i sbyor ba byas pa la ni /
bsam pa shin tu 'gal pas' dod chags dang bral ba dang 'bras bu thob pa mi srid do / /
'o na /
mtshams med de dag las gang lci zhe na /
dge 'dun gnyis su dbye bar bya ba'i phyir rdzun smra ba de ni /
mtshams med pa rnams kyi nang nas /
kha nas tho ba rab tu che bar 'dod de /
de bzhin gshegs pa rnams kyi chos kyi sku la mtshan bsnun pa'i phyir dang /
dge 'dun bye ba slar ma dum gyi bar du /
'jig rten na nges pa la 'jug pa dang /
'bras bu thob pa dang /
'dod chags dang bral ba ? dang| zag pa zad par bya ba rnams la gegs su 'gyur zhing /
bsam gtan dang klog ba dang kha ton dang sems pa'i las rnams kyang mi 'jug pas /
mtho ris dang byang grol gyi bar du gcod pa'i phyir dang /
lha dang bcas pa'i 'jig rten 'khrugs shing yid mi bde ba dang /
rang dbang med pa dang /
dran pa nyams par byas pa'i phyir dang /
rnam smin bar bskal gcig tu mnar med du skye ba'i phyir ro / /
de'i rjes la lnga pa dang /
de'i rjes la gsum pa dang /
de'i rjes la dang po dang /
de nas gnyis pa lci bas /
lnga po de'i nang nas pha gsod pa yang bar bshad do / /
'o na mdo las /
nyes pa gsum gyi nang nas yid kyi las gsum lci ba dang /
de'i nang nas log lta lci bar bshad pa dang 'gal lo zhe na /
mi 'gal te /
mnar med du bar bskal du smin pas /
rnam smin kyi 'bras bu rgya che ba'i dbang du mdzad nas /
mtshams med pa'i nang nas dge 'dun gyi dbyen lci ba dang /
drang srong gi yid khros pas dan ta ka'i dgon pa la sogs pa'i skye bo mang po 'chi ba'i rgyu byas pa yin pas /
bdag 'bras skye bo phal po che 'chi ba'i dbang du mdzad nas /
sgo gsum gyi las gsum las yid kyi las lci ba dang /
skyes bu byed 'bras dge rtsa kun gcod pa'i dbang du mdzad nas /
gzhan gyis mi gcod pas yid las kyi nang nas log lha lci ba 'am /
yang na mtshams med lnga dang /
sgo gsum gyi las dang /
lta ba lnga gzhir byas nas /
rim pa ltar dge 'dun gyi dbyen dang /
yid kyi las dang /
log lta lci par gsungs pa'i phyir /
'o na /
las dge ba rnams kyi 'bras bu gang che zhe na /
'jig rten pa'i dge ba la ni srid rtse'i sems pa dag ba 'bras bu rab tu che bar 'dod di /
de'i rnam smin bskal pa chen po brgyad khrir sdug bsngal thams cad nye bar zhi ba thams cad 'thob pa'i phyir /
de yang zag bcas dge ba'i rnam smin gyi 'bras bu'i dbang du byas kyi /
skyes bu'i byed 'bras dang bral 'bras kyi @# / /
dbang du byas na /
zag bcas las 'jig rten pa'i chos mchog dang /
zag med las ni rdo rje lta bu'i ting nge 'dzin 'bras bu che ste /
skal mnyam gyi rgyu med par mthong lam 'dren pa'i phyir dang /
khams gsum gyi nyon mongs pa spangs pa'i spangs pa 'thob pa'i phyir /
bcu gnyis pa nye ba lnga bshad pa ni /
ci mtshams med kho nas dmyal bar nges par skye 'am zhe na /
mtshams med dang cha 'dra ba rnams kyis kyang nges par skye bar 'gyur ro / /
de dag kyang gang zhe na /
ma yang yin la dgra bcom pa yang yin pa zhig 'dod log gis sun phyung bar byas pa dang /
byang chub sems dpa' nges pa la gnas pa bsad pa dang /
'phags pa slob pa'i gang zag bdun po gang yang rung ba gsod pa dang /
dge 'dun gyi 'du ba'i sgo 'phrog pa ste bzhi po de dag ni /
rim pa ltar ma dang pha dang dgra bcom pa gsod pa dang dge 'dun gyi dbyen byed pa'i mtshams med pa rnams dang nyes pa cha 'dra ba yin pas /
de rnams dang nye ba zhes bya ste /
'di rnams kyis kyang dmyal ba kho nar skye ba'i phyir /
de bzhin du de bzhin gshegs pa la ngan sems kyis khrag 'byin pa lnga pa dang nye ba ni /
zhe sdang la sogs pas kun nas bslangs te mchod rten dang sku gsung thugs kyi rten 'jig par byed pa yin no / /
de la dge 'dun gyi 'du pa'i sgo 'phrog pa ni /
slob dpon dbyid gnyen nar mar 'du ba 'phrog pa la bzhed la /
rgyal po'i sras dang gang spel ni /
gang gis dge 'dun 'tsho bar byed pa zhal du gsol ba gang yin pa de 'phrog pa la 'dod do / /
gzhan yang /
gegs byed pa'i rnam smin dang bcas pa'i las gsum bshad de /
dper na /
yul 'dor ba na bu lon pa lngad pa ltar sbyor lam bzod pa dang /
'phags pa phyir mi 'ong dang /
dgra bcom pa 'thob pa rnams la ni /
rim pa ltar ngan song dang mthong chos la myong ba ma gtogs pa 'dod pa dang khams gsum pa'i nang du nges par skye ba'i las rnam pa gsum gegs shin tu byed de /
rim pa bzhin /
bzod thob ngan song mi 'gro'o / /
zhes 'byung bas bzod pa thob nas ngan 'gro dang /
phyir mi 'ong thob nas 'dod pa dang /
dgra bcom pa thob nas khams gsum du mi skye ba'i phyir /
gal te byang chub sems dpa' nges pa la gnas pa bsod na pha gsod pa dang nye ba zhes gang bshad pa de'i mtshams gang nas byang chub sems dpa' nges pa la gnas pa yin zhe na /
gang nas bzung ste mtshan sum cu rtsa gnyis rnam par smin pa can gyi las sog par byed pa de nas nges pa la gnas pa'i byang chub sems dpal ste /
bskal pa brgya nas sangs rgyas thob par nges pa zhes bya ba'i don to / /
de yang ji lta bu zhe na /
byang chub sems dpa' de ni de phan chad bde 'gror skye ba dang /
de'i nang nas kyang rgyal rigs shing sa la chen po lta bu la sogs pa rigs mtho bar skye ba dang /
mig la sogs pa'i dbang po tshang pa dang /
phor 'gyur ba dang /
skye ba thams cad du tshe rabs dran pa dang /
bskal pa brgya las phyir mi ldog par sangs rgyas thob par 'gyur ba zhes bya ba'i khyad par drug dang ldan pa'o / /
des yon tan de lta bu 'thob pa'i rgyu ni /
bdag nyid chen po rnams thugs rje chen po'i gzhan dbang du gyur pas /
sems can gyi don du sdug bsngal dang log sgrub thams cad kyis mi skyo par sems can thams cad la nga rgyal med par gzhan don lhur len pa'o / /
mtshan rnam par smin pa can gyi las su bshad pa gang yin pa de ni blo rno ba'i phyir /
@# / /
'dzam bu gling gi skyes pa pho'i dbang po dang ldan par gyur pa nyid kyis sog par byed kyi /
'gro ba gzhan dang gling gzhan dang gang zag gzhan gyis ni min no zhes bya ba ni las sog pa'i khyad par ro / /
de yang ston pa mngon sum du bzhugs pa la las sog par byed do zhes bya ba ni yul gyi khyad par ro / /
de yang sangs rgyas la dmigs pa'i sems pa dge ba yin gyi /
mtho ris dang thar pa dang sa gzhan la dmigs pa ni min no zhes bya ba dang /
de yang bsam pa las byung ba'i dge ba yin gyi /
thos pa las byung ba ni min te /
dman pa'i phyir /
sgom byung ma yin te /
zag med ni ma thob cing /
zag bcas ni khams gong mar skye ba'i rgyu yin ni /
byang chub sems dpa' ni 'dod par rigs mtho ba'i mtho ris su skye ba'i phyir /
'tshang rgya ba la bskal pa chen po brgya lus pa dag tu ste lus pa na las de 'phen cing sogs par byed cis bya ba ni dus kyi khyad par ro / /
'di bskal pa brgya las mang du lus pa na ni 'phen pa mi srid la /
nyung du lus pa na 'phen pa srid de /
sangs rgyas shAkya thub pas bskal pa dgu bcu rtsa gcig lus pa na las de 'phangs par bshad do / /
mtshan sum cu rtsa gnyis po de dag re re'ang bsod nams brgya brgya las skyes so zhes bya ba ni tshad de /
re re'i tshad kyang kha cig na /
byang chub sems dpa' nges gnas ma gtogs pa'i sems can thams cad kyi longs spyod kyi 'bras bu can gyi bsod nams gcig tu bsdus pa dang mnyam mo zhes 'dod /
kha gcig ni /
sems can spyi'i las kyis stong gsum 'chags pa ji snyed pa de tsam dang mnyam la /
de dag brgyas skyes bu chen po'i mtshan gcig 'grub pa nas sum cu rtsa gnyis kyi bar du'ang de dang 'dra'o zhes zer| kha cig bsod nams de'i tshad ni sangs rgyas ma gtogs pas dpag par dka'o zer ro / /
brgya'i grangs nges la'ang kha cig na re /
sangs rgyas kyi skye ba'i sku mtshan sum cu rtsa gnyis dang /
chos kyi sku ma 'dres pa bco brgyad de lnga bcu la dmigs pa'i sems pa lnga bcu dang /
bdag kyang lnga bcu po 'di 'dra ba thob par gyur cig snyam pa'i sems pa gzhan lnga bcu ste brgya yin no zhes 'dod do / /
'o na ston pa shAkya thub pa byang chub sems dpar gyur pa na /
sangs rgyas ji snyed cig la bsnyen bkur byas nas sangs rgyas zhe na /
sngon 'das pa'i dus na sangs rgyas shAkya thub pa chen po zhes bya ba ston pa 'di bzhin du rtsod pa'i dus su byung la /
de'i sku tshe dang 'khor 'dus pa la sogs pa'ang 'di dang 'dra zhing /
bstan pa yang lo stong gi bar du gnas pa zhig byed pa la /
ston pa 'di rdza mkhan gyi khye'u snang byed du gyur pa na /
'bras phor pa gang dang mchil lham dang ras kyi kha tshar dag phul nas /
de bzhin gshegs pa khyed sku ci 'dra dang /
zhes sogs kyi smon lam btab pa nas bzung ste /
bskal pa grangs med pa dang po la /
sangs rgyas bdun khri lnga stong la bsnyen bkur byas ba'i tha mar gzhung gi go rims las bzlog ste /
sangs rgyas rin chen gtsug tor can zhes bya ba byung ste /
de'i tshe bskal pa grangs med dang po rdzogs /
de nas grangs med gnyis pa la /
sangs rgyas bdun khri drug stong la bsnyen bkur byas pa'i tha mar sangs rgyas mar me mdzad byung /
de'i tshe grangs med pa gnyis pa rdzogs /
de nas bzung ste grangs med gsum pa la /
sangs rgyas bdun khri bdun stong la bsnyen bkur byas pa'i tha mar sangs rgyas rnams zigs byung sto /
de'i tshe grangs med gsum pa rdzogs so / /
de ltar grangs @# / /
grangs med pa gsum gyi tha mar sangs rgyas de dag byung la /
de dag thams cad kyi dang po ni sngon gyi sangs rgyas shAkya thub pa nyid yin no / /
lud sman gyi gzhi las ni /
sangs rgyas shAkya thub pa nas /
'drin pa yul 'khor skyong gi bar / /
bdun khri dang ni lnga stong gi /
sangs rgyas rnams ni ngas mchod do / /
sangs rgyas legs mdzad nas bzung ste /
thub pa chen po rgyal mtshan par /
bdun khri dang ni drug stong gi /
sangs rgyas rnams ni ngas mchod do / /
sangs rgyas mar me mdzad nas ni / /
sangs rgyas 'od srungs bar dag tu /
bdun khri bdun stong nga yis mchod / /
grangs med gsum po de la ni / /
rgyal ba ngas ni mchod byas te / /
byang chub phyir ni sbyod pa na / /
de tshe nga la skyo sems med / /
ces pa 'di dang cung zad mi 'dra bar bshad do / /
theg chen pas na grangs med pa re re la yang /
sangs rgyas dpag tu med pa la bsnyen bkur byas par bzhed do / /
'o na /
byang chub sems dpa'i skabs gang du phar phyin drug po gang rdzogs zhen /
gang gi tshe sems can kun la dngos po lus dang longs spyod thams cad /
kun slong mngon ma tho'i khyad par la mi re bar snying rje yis sbyin par byed pa de'i tshe sbyin pa'i phar phyin rdzogs te /
'di ni skyes pa'i ra pas sum lta'o / /
gang gis 'dod pa la 'dod chags dang ma bral bas chags pa dang bcas bzhin du yan lag bcad kyang /
sems mi 'khrug pa de'i cho go rims pa zhin du ba thod pa dang tshul khrims phyi phar phyin rdzogs te /
drang srong bzod pa smra ba'i skyes rabs lta bu'o / /
ston pa pram za'i khyi 'ur gyur pa na /
sangs rgyas skar rgyal ri'i phug cig na zad par me'i khams la snyoms par zhugs ba mthong nas /
da da pas rkang pa ya gcig gis 'greng ste zhag bdun gyi bar du /
skyes bu khyu mchog khyod 'dra'i dge sbyong chen po gzhan dag lha yul sa la med / /
'jig rten 'di na yod bam yin rnam thos bu yi gnas na'ang yod ma yin / /
lha yi gnas mchog pho brang dag na'ang yod min phyogs dang phyogs mtshams rnams su med / /
ri dang nags su bcas ? pa'i sa steng rgyas pa kun tu yul zhig ga la yod / /
zhes pa'i tshigs bcad gcig gis bstod pas brtson 'grus kyi phar phyin rdzogs shing /
bskal pa dgu'i chogs gyang ? bdum ste /
bram ze dam pa de ring du / /
de bzhin gshegs pa legs bstod pa'i / /
stobs dang brtson 'grus 'di yis ni / /
bskal pa dgu zhig 'dum par 'gyur / /
zhes 'byung ngo / /
byang chub de'i snga rol de ma thag sta rdo rje lta bu'i ting nge 'dzin gyi tshe ting nge 'dzin bsam gtan dang /
blo ste shes rab kyi phar phyin rdzogs te /
de dag ni rang rang gi phun sum tshogs pa'i pha rol tu phyin pas na pha rol tu phyin pa zhes bya'o / /
bcu gsum pa bsod nams bya ba'i gzhi gsum bshad pa ni /
mdo las /
sbyin pa dang tshul khrims dang sgom pa las byung pa'i bsod nams bya ba'i gzhi gsum zhes 'byung ba ci'i phyir zhe na /
gsum po de dag las ci rigs par 'bras bu yid du 'ong ba 'byung bas na bsod nams dang /
las kyi ngo bo yin pas na bya ba dang /
gsum po de dag kun slong gi sems pa 'jug pa'i gzhi yin pas na /
bsod nams bya ba de'i gzhi ste /
dper na /
lus ngag gi bdun las dang las kyi lam gnyis ka yin la /
yid kyi gsum las kyi lam kho na yin pas /
thams cad la las kyi lam zhes bshad ba bzhin no / /
de ltar gsum las skyes bu gang gis bsam pa ? dge bas /
bdog pa'i dngos po gzhan la sbyin par byed @# / /
pa de ni sbyin ba yin te /
drang srong rgyas pas zhus pa las /
drang srong chen po dang bas gang cung zad sbyin pa de dag thams cad ni sbyin pa zhes bya'o / /
zhes gsungs pa'i phyir /
kun slong ni yul bzang po la mchod pa dang /
dman pa la phan gdags pa'i 'dod pa yis gtong bs+b+yin pa yin gyi /
'jigs pa dang len la re ba sogs ni min no / /
las de yang lus dang ngag gi las kun nas slong ba mtshungs ldan dang bcas pa yin no / /
sbyin pa de'i 'bras bu ni gnas skabs su longs spyod chen po can no / /
dbye ba ni /
bdag gi don gyi phyir sbyin pa na 'dod pa la 'dod chags dang ma bral ba'am /
so so skye bo 'jig rten pa'i lam gyis 'dod chags dang bral bas mchod rten la sbyin pa'o / /
gzhan gyi don gyi phyir sbyin pa ni mthong tshes la myong ba ma gtogs pa 'phags pa 'dod chags dang bral bas 'dod chags dang ma bral ba'i sems can gzhan la sbyin pa'o / /
gnyis ka'i don gyi phyir sbyin pa ni 'phags pa 'dod chags dang ma bral ba'am /
so so skye bo 'dod chags dang ma bral bas /
'dod chags dang ma bral ba'i sems can gzhan la sbyin pa'o / /
gnyis ka'i don du min pa'i phyir sbyin pa ni /
mthong chos la myong ba ma gtogs pa 'phags pa 'dod khams las 'dod chags dang bral bas mchod rten la phul ba yin te /
de ni bkur sti dang byas pa gzo ba 'ba' zhig gis 'bul pa'i phyir /
sbyin pa de'i khyad par du 'phags pa ni sbyin bdag dang dngos po dang zhing gi khyad par gsum las /
sbyin bdag khyad par du 'phags pa ni bsam pa ? dad pa dang sogs kyis bzung ba'i tshul khrims dang gtong ba dang thos pa dang ngo tsha shes pa dang khrel yod pa dang shes rab ces bya ba 'phags pa'i nor bdun dang /
'dod zhen chung ba dang ldan pas so / /
sbyor ba ni gus pa dang la sogs pas bsdus pa rang gi lag gis ste rab dang /
nye bar mkho ba'i dus dang /
gzhi des gzhan la brkus pa dang /
bshan pa la lugs byin pa lta bu'am| sbyin bya dug dang mi 'phrod pa'i zas lta bu zhing la gnod pa min par gzhan la mi gnod par spyin par byed pa'o / /
'bras bu ni gus pa la sogs pas byin pa de'i phyir /
rim pa ltar skye ba phyi ma la rang la 'khor gyis bkur sti byed pa dang /
longs sbyod rgya chen po la dad pas te rang dbang 'byor par 'gyur ba dang /
rang la dgos pa'i dus su rnyed par 'gyur ba dang /
rang gi longs sbyod la dgra dang mes tshig pa la sogs pa'i bar chad med par rnyed pa'o / /
kha dog dang sogs pas bstan pa dri dang ro dang reg bya phun sum tshogs pa ni dngos po khyad par du 'phags pa'o / /
kha dog phun sum tshogs pa byin pa de las ni gnas skabs su gzugs bzang ba dang /
snyan pa'i gags pa dang ldan pa dang /
yid dga' ba dang /
lus shin tu gzhon sha can dang /
bud med rin po che ltar grang ba'i tshen ni dro la /
dro ba'i tshe na ni drang zhing /
tha mal par 'dug pa na dus su reg na bde ba'i lus dang ldan par 'gyur te /
rim pa bzhin du sbyar ro / /
zhing khyad par du 'phags pa ni /
'go'u ta mi'i mdo las /
kun dga' bo dud 'gro'i skye gnas su song ba la sbyin pa byin na slar rnam par smin pa brgya 'gyur du re par bya'o / /
tshul khrims 'chang bar du ma ba'i mi la sbyin pa byin na rnam par smin pa stong 'gyur du ri bar bya'o / /
zhes gsungs pa lta bu 'gro ba dang /
rdzas las byung ba'i bsod nams bya ba'i dngos po'i nang nas /
nad pa dang nad g.yog dang grang ba la sogs pa'i @# / /
dus su byin na bsod nams tshad med par gsungs pa lta bu sdug bsngal ba dang /
pha ma dang phan 'dogs pa gzhan yang rung ste /
dom dang ri dags ru ru la sogs pa'i skyes rabs lta bu rang la phan 'dogs pa dang /
'go'u ta mi'i mdo las /
tshul khrims dang ldan pa la byin na rnam par smin pa 'bum 'gyur du re bar bya'o / /
rgyun tu zhugs pa'i 'bras bu la zhugs pa la byin na rnam par smin pa tshad med do / /
de bas kyang rgyun tu zhugs pa la byin na ches tshad med do / /
zhes pa lta bu yon tan dang ldan pa ste /
bzhi po de rnams kyis zhing khyod par du 'phags so / /
sbyin ? pa thams cad kyi nang nas mchog tu gyur pa ni /
gnyis ka mchog yin pas khams gsum las grol bas grol ba la byin pa ste /
'go'u ta mi'i mdo las /
gang zhig lus ngag bsdams bdag nyid / /
lag brkyang bsod snyoms spyod pa yi / /
'dod chags bral la chags bral bas /
byin na zang zing sbyin pa'i mchog /
ces gsungs so / /
yang sbyin bdag byang chub sems dpa' yis sems can thams cad la phan par bya ba'i phyir gang ci sbyin ba de ni /
mgrol bas ma ? grol ba la byin yang rdzogs pa'i byang chub dang sems can thams cad kyi don du byin pas mchog yin te /
sems can thams cad kyi mgon du 'gyur ba'i sbyin pa yin pa'i phyir /
yang mdo las /
nye ba la sbyin pa dang /
'jigs bas sbyin pa dang /
bdag la byin pas sbyin pa dang /
bdag la sbyin par 'gyur bas sbyin pa dang /
sngon bdag gi pha dang mes po dag gis sbyin pa dang /
mtho ris kyi don du sbyin pa dang /
grags pa'i don du sbyin pa dang /
sems kyi rgyun gyi don dang /
sems kyi yo byad kyi don dang /
rnal 'byor gyi tshogs kyi don dang /
don gi mchog thob par bya ba'i phyir sbyin pa byin pa'o / /
zhes sbyin pa brgyad gsungs pa'i nang nas ni brgyad pa sems kyi rgyun la sogs pa'i phyir spyin pa mchog go /
de la nye ba la sbyin pa ni /
slob dpon snga ma dag na re /
nam nye bar gyur cing nye bar lhags pa dag la spyin pa'o zhes zer /
'jigs pas sbyin pa ni med par byed pa mngon sum du mthong nas dam pa sbyin no zhes sbyin pa'o / /
bdag la byin pas sbyin pa ni /
'dis sngon bdag la byin no snyam nas sbyin pa'o / /
gzhan ni go sla /
sems kyi rgyun ni rdzu 'phrul lo / /
sems kyi yo byad ni 'phags lam yan lag brgyad do / /
rnal 'byor gyi tshogs ni zhi gnas dang lhag mthong do / /
don gyi mchog ni dgra bcom pa'am /
mya ngan las 'das pa thob pa'o / /
zhes rgyul sras gsung ngo / /
gang spel ni /
sems kyi rgyan gyi don la sogs pa bzhi ni rim pa bzhin /
dad pa la sogs pa'i nor 'dren pa dang /
ser sna'i dri ma dang 'gal ba dang /
snyoms 'jug gi bde ba skyed pa dang /
mya ngan las 'das pa 'dren pa'i phyir /
zhes so / /
yang na rim pa ltar dge sbyong tshul gyi 'bras bu bzhi'am /
tshogs sbyor dang /
mthong lam dang /
sgom lam dang /
myang 'das sam /
yang na tshogs sbyor dang /
ma dag sa bdun dang /
dag pa sa gsum dang /
sangs rgyas kyi sa rnams la 'dod do / /
der ma zad 'phags pa min yong phan 'dogs pa'i zhing pha ma dang /
sdug bsngal gyi zhing nad pa dang /
chos smra ba dang /
skye mtha'i byang chub sems dpa' rnams la yon phul ba'i bsod nams ni 'bum 'gyur la sogs pas tshad gzhal du med pa yin te /
legs nyes kyi rgya dang 'bras bu bstan pa'i mdo las /
gzhan @# / /
yang gang zag rnam pa gsum la sbyin pa btang na rnam par smin pa'i 'bras bu yongs su gtugs par mi 'gyur te /
de bzhin gshegs pa dang pha ma dang nad pa rnams so zhes sangs rgyas dang bsod nams mnyam ? par gsungs pa'i phyir ro / /
zhar la ci yang bshad pa ni /
mjug tu byed pas che ba ni las kyi lam dngos kyi rjes la rgyun tu byed pa dang /
zhing gis che ba ni phan 'dogs pa dang /
gzhis che ba ni lus kyi las la srog gcod pa dang /
ngag gi las la rdzun dang /
yid kyi las la log lta che ba la sogs pa dang /
srog gcod pa'ang chen po ni dgra bcom pa gsod pa la sogs pa ste /
mnar med du 'gro bas so / /
'bring ni lam la gnas pa bsad pa'o| /
tha ma ni dud 'gro dang tshul khrims 'chal pa bsod pa'o / /
zhes dran pa nyer gzhag las 'byung ngo / /
sbyor bas che ba ni lus ngag gis dngos su sbyor ba dang /
sems pas che ba na rdzogs par byed pa'i sems pa che ba dang /
bsam pas che ba ni kun slong gi bsam pa che ba ste /
de ltar na mjug la sogs pa drug po de dag chung ba dang che ba las /
las kyang chung ba dang che bar 'gyur ba nyid do / /
rnam pa drug ka tshang na shin tu lci ba'i las su shes so / /
yang mdo las /
las byas la bsags ba dang /
las byas la bsags pa min pa sogs gsungs na /
de dag ji lta bu zhe na /
blo sngon du ma btang ba dang bab col du byas pa min par 'di nges par bya'o snyam du bsams bzhin du byas pa dang| las kyi yan lag rdzogs par byas pa dang /
byas pa la phyis mi 'gyod pa dang /
las de la gnod byed kyi gnyen po med pa dang /
'khor dang bcas pa dang /
rnam par smin pa myong bar nges pa zhes bya ba drug las ni byas la bsags pa'i las zhes bya ba yin la /
las gzhan ni byas la bsags pa min pa'i las zhes bya'o / /
de bzhin du bsags la ma byas pa dang /
gnyis ka min pa'ang shes par bya'o / /
de la rdzogs pa ni las kha cig ni nyes spyad dang legs spyad gcig gis ngan 'gro dang bde 'gror 'gro la /
kha cig ni sgo gsum gyi las bcu car gyis ngan 'gro dang bde 'gror 'gro ba yod de /
de ni las dag rdzogs par byas pa'o / /
gnyen po med pa ni log lta dang 'gyod pa la sogs pa dang /
bshags pa dang sdom pa la sogs pa med pa'o / /
'khor ni dge mi dge'i las la 'khor yang dge ba dang mi dge ba ste /
gang zhig byas na rjes su yi rang bar byed pa'o zhes TI kAr bshad mod /
'dir ni 'khor sbyor mjug gnyis ka yin no / /
phal chen sde ba'i bye brag shar nub kyi ri bo'i sde pa la sogs pa dag na re /
'dod chags dang bcas pas mchod rten la phul na bsod nams mi 'byung ste /
len pa dang longs spyod pa med pa'i phyir ro zhes zer pa mi rigs te /
de dag la len pa dang longs spyod pa las byung ba'i bsod nams med kyang /
mchod rten la btang ba'i rgyu las byung ba'i bsod nams 'byung ste /
dper na /
sems can thams cad bde par gyur cig snyam pa'i byams pa la sogs pa tshad med pa dang /
sogs pa yang dag pa'i lta ba sgom pa la len pa dang gzhan la dngos su phan pa med kyang /
rang gi sems kyi mthus bsod nams tshad med pa 'byung ba bzhin no / /
gal te phan 'dogs pa la sogs pa'i zhing bzang po la byin pa'i 'bras bu ni rnam smin yid du 'ong bar rigs na /
dud 'gro la sogs pa'i zhing ngan pa la byin pas ni rnam smin yid du 'ong bar mi 'gyur ro zhe na /
rgyu dge ba zag bcas las 'bras bu rnam @# / /
smin yid du 'ong ba 'byung ba ni thams cad du mi 'khrul ba'i phyir /
ngan pa'i zhing la byin pa la'ang rnam smin gyi 'bras bu ni yid du 'ong ba kho na 'byung ba yin no / /
'on kyang zhing ngan pa'i stobs kyis rnam smin gyis 'bras bu chung ba'am med par 'gyur te /
zhing ngan pa la btab pa'i 'bras bu dus su mi smin pa dang chung pa la sogs par 'gyur pa bzhin no / /
de dag gis ni sbyin pa las byung ba'i bsod nams bya ba'i gzhi bshad do / /
tshul khrims las byung ba'i bsod nams bya ba'i gzhi bshad pa ni /
spang bya 'chal pa'i tshul khrims ni mi dge ba'i rig byed dang rig byed min pa'i gzugs te sdom min yin la /
'chal pa'i tshul khrims de spong bar byed pa'i gnyen po tshul khrims ni tshul khrims las byung ba'i dge ba yin no / /
tshul khrims de yang spang bya rig byed dang rig byed min pa gnyis kyi gnyen po yin pas /
rig byed dang rig byed min pa rnam pa gnyis so / /
rang bzhin gyi sdig pa min yang dus min pa'i kha zas spong ba la sogs pa sangs rgyas kyis ni bcad pa ste bkag pa de spong ba'i rig byed dang rig byed min pa yang tshul khrims yin no / /
tshul khrims de yang rnam par dag pa'i yon tan bzhi dang ldan pa yin no / /
gzhi gang zhe na /
'chal pa'i tshul khrims kyis 'phan te skyon ma byung ba dang /
de'i rgyu rtsa ba dang nye ba'i nyon mongs pas 'phan ma byung ba dang /
'chal ba'i tshul khrims de'i gnyen po byed pa'i dran pa nyer gzhag la brten pa dang /
thar par bsdos pa yin pas zhi ba la brten pa'o / /
sgom pa las byung ba'i bsod nams bya ba'i gzhi bshad pa ni /
mnyam par ma bzhag pa dang nyon mongs sgom byung min pa'i sems dmigs pa la mnyam par gzhag pa las byung ba'i dge ba ting nge 'dzin mtshungs? ldan dang bcas pa ni sgom pa las byung ba'o / /
ci'i phyir sgom pa zhes bya zhe na /
til la me tog gi dri ltar sems la dge ba'i bag chags bsgo zhing goms pa dang dbang du byed pa'i phyir /
'o na /
tshul khrims dang sgom pa las byung ba de dag gang gtso zhe na /
bzhi brgya pa las /
tshul khrims kyis ni mtho ris 'gro /
lta bas go 'phang mchog tu 'gro /
zhes 'byung ba ltar /
mtho ris thob pa'i phyir du tshul khrims gtso che ba'i phyir dang /
bar chad med pa'i lam gyis spang bya dngos su spong ba'i phyir na /
nyon mongs pa dang 'bral ba'i don du sgom pa gtso che ba'i phyir /
de dag 'dod pas de bzhin du bsten par bya'o / /
'o na mdo las /
gang zag bzhi tshangs pa'i bsod nams skyed de /
sngar ma byas pa'i sa phyogs de bzhin gshegs pa'i sku gdung gi mchod rten byed pa 'di ni gang zag tshangs pa'i bsod nams skyed pa dang po yin no / /
zhes bya ba ding /
de bzhin du phyogs bzhi'i dge 'dun la kun dga' ra ba 'bul zhing /
de nyid du gtsug lag khang rtsig pa dang /
de'i nyan thos bye ba 'dum pa dang /
byams pa tshad med pa sgom pa la yang sbyar nas gsungs na tshangs pa'i bsod nams de gang zhe na /
de lta bu'i tshangs pa'i bsod nams ni tshangs pa'i mdun na 'don gyi tshe dang mnyam par bskal par mtho ris su dga' bar gnas pa'i phyir /
sngar smos pa'i ma byas pa'i sa phyogs su sku gdung gi mchod rten rtsig pa la sogs pa byed pa'i gang zag bzhi yis tshangs pa'i bsod nams skyed pa yin no zhes so / /
'dir tshangs pa ni tshangs pa'i mdun na 'don te /
der skye ba'i bsod nams dang @# / /
'dra bas tshangs pa'i bsod nams te 'dod ba'i mtho ris su tshe 'thud cing bar bskal bzhi bcur bde ba myong ba yin no / /
zhar la chos kyi sbyin pa bshad pa la /
chos kyi sbyin pa ni bsam pa kun slong rnyed pa dang bkur sti la sogs pa nyon mongs can min pas /
bstan bya mdo'i sde la sogs pa gsung rab yan lag bcu gnyis sam sde snod gsum po dag sbyor ba yang dag pa ji lta ba bzhin ma nor bar ston pa yin no / /
bcu bzhi pa cha mthun gsum bshad pa ni /
mdo las /
bsod nams dang /
thar pa dang /
nges par 'gyed pa'i cha dang mthun pa'i dge ba gsum gsungs pa las /
'khor bar rnam smin yid du 'ong ba can ni bsod nams cha mthun no / /
tshogs lam du mya ngan las 'das par bsdos pa'i dge ba ni mya ngan las 'das pa thar pa'i cha dang mthun pa ste /
gang skyes na nges bar yongs su mya ngan las 'das pa'i chos su 'gyur ba'o / /
dge ba de yod par ni 'khor 'das kyi nyes dmigs dang yon tan brjod pa na /
dad pa'i shugs kyis ba spu ldang ba la sogs pa'i rtags las shes so / /
nges par 'byed pa'i cha dang mthun pa'i dge ba ni dro ba la sogs pa bzhi yin pas cha mthun gyi dge ba rnam pa gsum mo / /
bco lnga pa rigs pas rab tu bcug pa'i las ni /
slob pa rigs pas thabs kyis rab tu bcug pa'i sgo gsum gyi las rnam pa gsum kun nas slong ba mtshungs ldan dang bcas pa ni phung po lnga'i rang bzhin yin no / /
de la ka la sogs pa'i yig 'bru'i gzugs 'dri ba dang /
lha la sogs pa'i 'bur gyi rgya rko pa ni lus kyi las dang /
dngos po gcig la sogs pa bgrang ba dang bcas pa'i snyan ngag ni ngag gi las dang /
bcu ba bcu la brgya'o zhes? bya ba la sogs pa'i grangs bsdoms nas 'dzin pa ni yid kyi las te go rims bzhin no / /
gzhan yang yig 'bru la sogs pa bstan pa'i zhar las byung ba 'am /
yang na 'di chos mngon pa bsdus pa yin pas chos kyi phung po'i rnam par bshad pa las 'byung ba'i rnam grangs 'ga' zhig bshad par bya'o / /
de la nyon mongs pa ni 'gebs pas na sgrib pa dang /
nyon mongs pa dang bcas pas gnag cing 'phags pa rnams kyis bor bsan ngan pa dang /
nyon? mongs pa dang lhan cig 'dug pas na kha na ma tho ba dang bcas pa zhes bya ba rnams ni /
nyon mongs pa can gyi chos kyi ming gi rnam grangs so / /
dri ma med pa'i dge ba ni dag pa rab kyi mthar phyin pas na gya nom pa ste /
des na gya nom pa zhes bya ba ni dge ba zag med kyi rnam grangs so / /
nyon mongs pa ni ngan pa kho na dang /
dge ba zag med ni gya nom pa kho na yin pas /
de gnyis las gzhan pa ni bar ma zhes bya'o / /
rgyud la bskyed pa'i sgo nas gus par bsten par bya ba ni /
'dus byas kyi chos dge ba zag bcas dang zag med thams cad kyi rnam grangs so / /
de las gzhan pa 'dus ma byas dang /
mi dge ba dang /
bsgribs la lung ma bstan rnams ni bsten par bya ba min te /
'dus ma byas ni bskyed pa dang yang dang yang du rgyud la goms par byar mi rung ba'i phyir dang /
'bras bu'i don du bsten pa yin na de la 'bras bu'ang med pa'i phyir /
me dge ba dang bsgribs la lung na bstan rnams ni nyon mongs pa can yin pa dang /
rnam smin yid du 'ong ba med pa'i phyir ro / /
mi dge ba dang bsgribs la lung ma bstan dang /
'dus byas ma bsgribs lung ma bstan dang /
dge ba zag bcas dang /
'dus byas zag med dang /
'dus ma byas ma bsgribs lung ma bstan nam @# / /
mkha' dang brtags min dang /
thar pa so sor brtags 'gog rnams ni snga ma snga ma phyi ma phyi mas bla ma dang bcas pa yin te /
rim pa ltar rnam smin yid du 'ong ba med pa'i phyir dang /
nyon mongs can ma yin pa'i phyir dang /
rnam smin gyi 'bras bu yid du 'ong ba can yin pa'i phyir dang /
zag bcas ma yin pa'i phyir dang /
rtag pa'i phyir dang /
rtag cing dge ba yin pa'i phyir ro / /
des na chos gzhan thams cad ni bla ma dang bcas pa yin la /
thar pa myang 'das so sor brtags 'gog ni de las phul du phyin pa dang khyad par 'bags pa gzhan med pas bla na med pa yin te /
mdo las /
dge slong dag chos 'dus byas sam /
'dus ma byas gang ji snyed pa de dag gi nang nas mchog ni 'dod chags dang bral ba yin par brjod do / /
zhes gsung pa'i phyir /
'jig rten 'grub byed sems pa bsam pa'i las /
rig byed rig ma yin sdom ba dang / /
sdom min par ma las 'bras rnam dbye sogs| /
rtogs par 'dod pas gnas 'di mnyan par gyis / /
chos mngon pa'i mdzod kyi tshig le'ur byas pa las las bstan pa zhes bya ba ste gnas bzhi pa'i rnam par bshad pa'o / /
! / /
lnga ba phra rgyas bstan pa'i gnas 'chad pa la bzhi /
mtshams sbyar ba /
phra rgyas dngos /
de spong ba'i tshul /
spangs pa'i 'bras bu yongs shes bstan pa'o / /
dang po ni /
las las 'jig rten sna tshogs skyes / /
zhes bshad na /
las kho na las snod bcud kyi 'jig rten sna tshogs pa 'di skye ba yin nam zhe na /
ma yin te /
srid pa'i rtsa ba phra rgyas yin pa'i phyir te /
las kyis 'khor bar skye ba la /
de kun nas slong byed kyi nyon mongs sngon du 'gro dgos pa'i phyir te /
nyon mongs med par las rkyang pas 'bras bu mi 'byin ba'i phyir /
dper na /
dgra bcom pa la ma nges pa'i las yod kyang nyon mongs med pas 'khor bar mi skye ba bzhin no / /
'o na /
'dod chags nyid phra rgyas dang gzhi gcig yin nam tha dad yin zhe na| bye brag smra ba na re /
'dod chags kyang yin phra rgyas kyang phra rgyas kyang yin pas gzhi gcig yin zer /
mdo sde pa na re /
'dod chags nyal ba phra rgyas dang /
mngon gyur kun dkris yin pas gzhi tha dad yin zhes zer ro / /
gnyis pa la bdun /
phra rgyas kye dbye ba /
rnam pa'i bye brag /
sems phra rgyas dang bcas pa'i tshul /
nyon mongs skye tshul /
rnam grangs /
gang dang mtshungs ldan /
sgrib pa lnga bshad ba'o / /
dang po la gnyis /
dngos dang /
zhar byung ngo / /
dang po la /
rtsa ba'i dbye ba dang /
khyad par gyi dbye ba'o / /
dang po ni /
srid pa'i rtsa ba phra rgyas /
zhes bshad na /
phra rgyas de la du yod ce na /
phra rgyas drug yod de /
'dod chags kyi phra rgyas /
de bzhin du khong khro'i phra rgyas dang /
nga rgyal gyi /
ma rig pa'i /
lta ba'i dang /
the tshom gyi phra rgyas rnams su yod pa'i phyir /
de bzhin zhes pa gang la dmigs nas 'dod chags rgyas su rung ba de la khong khro sogs kyang rgyas su rung zhes pa'i don no / /
phra rgyas de drug kyang 'dod chags la 'dod pa'i 'dod chags dang srid pa'i 'dod chags gnyis su dbye pas bdun du yang bshad do / /
'dod pa'i 'dod chags ni 'dod pa'i yon tan gzugs dri la sogs ba la dmigs nas skye bas 'dod khams na yod la /
khams gong? ma gnyis las skyes pa'i 'dod chags ni srid pa'i 'dod chags so / /
de gnyis srid pa'i 'dod chags zhes gcig tu sdud pa'i rgyu mtshan gang zhe na /
de'i rgyu mtshan yod de /
de gnyis phal cher mnyam gzhag la 'dod chags dang kha ni nang du bltas par @# / /
mtshungs pa'i phyir /
de gnyis la srid pa'i 'dod chags su bshad pa'i rgyu mtshan yod de /
khams gong ma gnyis po de la thar par 'dzin pa'i 'du shes bzlog pa'i ched yin pa'i phyir /
yang phra rgyas de la bcu yod de /
lta ba lnga dang lta min lnga yod pa'i phyir /
lta ba de la lnga yod de /
'jig tshogs la lta ba dang /
log par lta ba dang /
mthar 'dzin pa'i lta ba dang /
lta ba mchog 'dzin dang ni /
tshul khrims dang brtul zhugs mchog tu 'dzin pa'i lta ba rnams su yod pa'i phyir /
gnyis pa ni /
yang phra rgyas de la rnam pa dang bye brag dang khams kyi sgo nas dbye na dgu bcu rtsa brgyad du yang 'dod de /
phra rgyas bcu po de dag sdug bsngal mthong bas spang bar bya ba la lta ba lnga dang lta min lnga ste bcu dang /
kun 'byung mthong bas spang bar bya ba dang /
'gog pa mthong bas spang bar bya ba la lta ba dang po gnyis dang tha ma lta ba ste gsum ma gtogs pa bdun bdun dang /
lam mthong bas spang bar bya ba de la lta ba dang po gnyis ma gtogs pa'i brgyad 'dod pas na sdug bsngal la sogs pa bden pa mthong bas rim bzhin spang bar byed cing /
lta ba dang the tshom ma gtogs pa bzhi ni sgom pas spang bya yin la /
khong khro ma gtogs pa'i phra rgyas de dag nyid gzugs khams dang gzugs med 'dod pa de dang 'dra ba de ltar yin pa'i phyir ro / /
de yang /
de dag dgu dang drug drug bdun /
khong khro lta gsum gnyis ma gtogs /
gzugs na zhes 'don pa bsgyur ro / /
gnyis pa la lnga /
spang bya nges pa /
lta ba so so'i mtshan nyid /
lta ba tha ma dang 'brel ba'i rtsod spang /
phyin ci log gi rab dbye /
nga rgyal gyi dbye ba spros pa dang bcas pa'o / /
dang po ni /
'o na phra rgyas mthong spang rnams mthong lam kho na dang /
sgom spang rnams sgom lam kho nas spong ba yin nam zhe na /
srid rtse las skyes pa bzod pa yis gzhom bya mthong bas spang bar bya de nyid mthong lam kho nas spong ste /
'jig rten pa'i lam gyis srid rtse'i nyon mongs spong mi nus la /
zag med sgom lam gyi sngar mthong lam skyes zin pa'i phyir /
sa lhag ma brgyad las skyes pa bzod pas gzhom bya de mthong lam dang sgom lam gnyis kyis spang ste /
'ching ba kun ldan gyi 'phags pas bden pa mngon sum du mthong ba'i mthong lam gyis spong /
byis pas mthong spong dang sgom spang cha gcig tu bsgril nas spong ba'i tshe 'jig rten pa'i sgom lam gyis spong ba'i phyir /
mdo sde pa na re /
byis pas mthong spang spong ba min te /
'dod chags dang bral ba'i byis pa la yang 'dod chags skye ba yod pa'i phyir /
bzod pas gzhom bya min pa shes pas gzhom bya ni sgom lam kho nas spong ste /
de zag bcas gang zhig /
mthong spang ma yin pa'i phyir /
gnyis pa ni /
lta ba lnga pa ste /
zhes bshad na /
lta ba lnga po de'i ngo bo gang zhe na /
nyer len gyi phung po la bdag dang bdag gir lta ba ni 'jig tshogs la lta ba dang /
nyer len gyi phung po la rtag pa dang chad par lta ba ni mthar 'dzin pa'i lta ba dang /
las rgyu 'bras med par lta ba ni log pa'i lta ba dang /
lta ba dman pa la sogs la mchog tu lta ba'i lta ba mchog 'dzin dang /
rgyu min pa la rgyur lta ba dang lam min pa lus la me lnga sten pa dang zas gcod pa ni tshul khrims dang brtul zhugs mchog 'dzin yin no / /
'o na dang po la ci'i phyir 'jig tshogs la lta ba zhes bya zhe na /
nyer len gyi phung po 'jig tshogs yin la /
de la bdag dang bdag gir lta bas de skad ces bya'o / /
'o na @# / /
de 'jig tshogs ji ltar zhe na /
skad cig gis 'jig cing gnyen pos 'jig pa dang /
skad cig ma du ma bsags pas na de 'jig tshogs yin no / /
nyer len gyi phung po la bdag dang bdag gir lta ba la 'jig tshogs la lta ba zhes brjod pa'i dgos pa de gang yin zhe na /
de ltar brjod pa la gang zag gi bdag 'dzin spangs pa'i dgos pa yod de /
de ltar brjod pas rtag pa dang ril po'i bdag tu 'dzin pa spong bar 'gyur la /
gang zag gi bdag 'dzin de yang rtag pa dang ril po'i bdag tu 'dzin pa sngon du 'gro ba can yin pa'i phyir /
'o na zag bcas la dmigs pa thams cad 'jig tshogs la lta ba min nam /
nyer len gyi phung po kho na bdag dang bdag gir lta ba la 'jigs tshogs la lta ba zhes brjod pa'i dgos pa de gang zhe na /
dgos pa yod de /
'jig tshogs la lta ba yin gyis /
bdag dang bdag gi ba med do zhes go bar 'gyur ro / /
gsum pa ni /
dbang phyug sogs rgyu ma yin pa la rgyur mngon par zhen pa chos can /
kun 'byung mthong spang du thal /
sdug bsngal gyi rgyu la log zhugs yin pa'i phyir zhe na /
sdug bsngal mthong bas spang bar bya ba yin te /
rtag pa dang bdag tu phyin ci log pa yis rab tu 'jug pa de'i phyir /
bzhi pa ni /
rtag bdag phyin ci log pa yis / /
zhes bshad na /
phyin ci log gnyis kho nar nges sam zhe na /
ma yin te /
phyin ci log bzhi yod pa'i phyir te /
mi rtag pa la rtag par phyin ci log /
mi gtsang ba la gtsang bar /
sdug bsngal ba la bde bar /
bdag med pa la bdag tu phyin ci log bzhi yod pa'i phyir /
'o na lta ba gang la phyin ci log tu bzhag ce na /
lta ba gsum las phyin ci log bzhi tshan de bzhag ste /
mthar 'dzin pa'i rtag lta las mi rtag pa la rtag par phyin ci log de bzhag /
lta ba mchog 'dzin las mi gtsang ba la gtsang bar de dang /
sdug bsngal la bde bar phyin ci log de bzhag /
'jig lta bdag tu lta ba las bdag med pa la bdag tu phyin ci log pa de bzhag pa'i phyir /
lta ba gzhan rnams la phyin ci log mi 'jog pa'i rgyu mtshan ci yin zhe na /
yul la mtha' gcig tu phyin ci log pa'i phyir dang /
nges par rtog pa dang ldan pa'i phyir dang /
sgro 'dogs pa'i phyir zhes ba'i rgyu mtshan gsum po de tshang pa las phyin ci log 'jog pa yin pa las /
tshul khrims dang brtul zhugs mchog tu 'dzin pa'i lta ba de yul la phyin ci log min pa'i phyir dang /
mthar 'dzin gyi chad lta dang log lta log ni sgro 'dogs min pa'i phyir na /
de dag la phyin ci log bzhag pa ma yin no / /
'o na mdo las /
mi rtag pa la rtag go snyam du sems phyin ci log pa dang 'du shes phyin ci log pa dang /
lta ba phyin ci log pa'o zhes gsungs pa'i sems dang 'du shes phyin ci log chos can /
phyin ci log ma yin par thal /
nges rtog med pa'i phyir zhe na /
skyon med de /
rtsa ba'i phra rgyas gzhir bzung nas / /
'dir ni rgyu mtshan gnyis ma tshang pas phyin ci rlog tu ma bzhag la mdor de gnyis log par lta ba dang mtshungs ldan gyi dbang gis phyin ci log tu gsungs pa'i phyir /
lnga pa ni /
lta ba kho na la dbye ba yod dam zhe na /
nga rgyal la yang bdun yod de /
nga rgyal dang /
lhag pa'i nga rgyal dang /
nga rgyal las kyang nga rgyal dang /
nga'o snyam pa'i nga rgyal dang /
mngon pa'i nga rgyal dang /
cung zad snyam pa'i nga rgyal dang /
log pa'i nga rgyal dang bdun yod pa'i phyir /
de yang ngos 'dzin rim gzhin du dman pa las bdag khyad par du 'phags so snyam du sems khengs pa ni dang po yin /
@# / /
bdag rang dang mnyam pa rnams las khyad par du 'phags so snyam du sems khengs pa ni gnyis pa yin /
gzhan khyad par du 'phags pa rnams las ches khyad par du 'phags so snyam du sems khengs pa ni gsum pa yin /
nyer len gyi phung po la dmigs nas nga'o snyam du sems khengs pa ni bzhi pa yin /
yon tan ma thob pa la thob snyam du sems khengs pa ni lnga pa yin /
chos khyad par du 'phaD pa las bdag cung zad dman no snyam du sems khengs pa ni drug pa yin /
yon tan ma yin pa skyon thob pa la yon tan thob bo snyam du sems khengs pa ni bdun pa yin no / /
bstan bcos ye shes la 'jug pa las /
gzhan la ltos te bdag la sgrub pa gsum /
bdag la ltos te gzhan la sgrub pa gsum /
bdag la ltos te gzhan la 'gog pa gsum gsungs pa las /
dang po gsum yod de /
bdag gzhan las khyad par du 'phags so / /
gzhan dang mnyam mo / /
gzhan las dman no zhes pa gsum mo| /
gnyis pa gsum yod de /
gzhan bdag las khyad par du 'phags so / /
bdag dang mnyam mo / /
bdag las dman no zhes pa gsum mo / /
gsum pa gsum yod de /
bdag las khyad par du 'phags pa med do / /
bdag dang mnyam pa med do / /
bdag las dman pa med do zhes pa gsum mo / /
'o na nga rgyal dgu po de dag nga rgyal bdun po gang gi nang du 'du zhe na /
nga rgyal dang /
lhag pa'i nga rgyal dang /
cung zad snyam pa'i nga rgyal gsum du 'du ba yin no / /
'o na nga rgyal de dag mthong spang dang sgom spang gang yin zhe na /
de dag ni mthong lam dang sgom lam gnyis ka sa zad par byed dgos pa yin no / /
'o na sgom spang ma spangs pa'i 'phags pa la mngon gyur du mi 'byung dam zhe na /
sgom pas spang bar bya ba ni gsod sogs kun nas dkris ba dang /
de bzhin du bdag glong po ches srungs kyi bur gyur na ci ma rung snyam pa lta bu skye ba'i sred pa dang /
bdag yun ring du gnas pas ci zhig bya myur du shi na snyam pa lta bu 'jig pa'i sred ba dang /
nga rgyal rnam pa bdun dang /
nga 'o snyam pa 'byung ba'i nga rgyal dgu po rnams ni 'phags pa la mngon gyur du mi 'byung ste /
de dag lta bas rgyas par 'gyur ba yin la /
'phags pas lta ba spangs pa'i phyir ro / /
mi dge pa yin pa'i 'gyod pa 'ang 'phags pa la mngon gyur du 'byung ba ma yin te /
de the tshom gyis rgyas par 'gyur ba las 'phags pas the tshom spangs pa'i phyir /
gnyis pa rnam pa'i bye brag la /
rgyu la ltos pa'i rab dbye /
dmigs yul la ltos pa'i rab dbye /
ngo bo la ltos pa'i rab dbye /
dus la ltos pa'i ldan tshul /
yul yul can gyi bye brag go /
dang po ni /
phra rgyas de dag las khams kun tu 'gro ba yin pa ni du zhe na /
sdug bsngal mthong spang dang rgyu kun 'byung mthong bas spang bar bya ba lta ba dang de bzhin du the tshom dang /
gang de dag dang lhan cig pa'i ma rig pa dang /
rtsa nyen gzhan dang ma 'dres pa'i ma rig pa gang yin pa de chos can /
skal pa mnyam pa'i khams kun tu 'gro ba yin te /
rang rang gi spang bya ris lnga po thams cad la dmigs pa'i sgo nas rgyas par 'gyur ba'i phyir /
bcu gcig po de dag las dgu gang du dmigs so / /
gang ma gtogs zhe na /
'jig tshogs la lta ba dang mthar 'dzin pa'i lta ba gnyis po ma gtogs te /
rang sa'i phung po kho na la dmigs pa'i phyir /
'o na phra rgyas kho na kun 'gro yin nam zhe na /
de dag dang ni lhan cig tu 'byung ba gang yin pa de 'ang kun 'gro yin no / /
thams @# / /
cad yin nam zhe na /
de dag gi thob pa ma gtogs te /
de thob bya'i chos dang rgyun dang rnam smin gyi 'bras bu mi gcig pa'i phyir /
gnyis pa ni /
phra rgyas de dag gis zag bcas zag med gang la dmigs zhe na /
'gog pa mthong spang dang lam mthong bas spang bar bya ba log lta gnyis dang the tshom dag dang /
de dag dang mtshungs par ldan pa'i ma rig pa dang /
'ba' zhig pa'i ma rig pa dang drug ni zag med kyi spyod yul can yin te /
'gog lam la dmigs pa'i phyir /
yang 'gog pa mthong spang rang gi sa ba'i 'gog pa la dmigs kyi /
gzhan gyi sa pa'i 'gog pa la ma dmigs te /
'gog pa gnyis po de rdzas tha dad yin pa'i phyir /
'o na lam la yang der nges sam zhe na! bsam gtan sa drug gi chos shes kyi phyogs kyi lam ni /
lam de'i spyod yul can gyi 'dod pa'i mthong spang gsum gyi spyod yul yin te /
bsam gtan sa drug gi lam ni phan tshun mnyam pa dang khyad par can gyi rgyu gang zhig /
chos shes phyogs 'dod pa'i gnyen po'i ris yin pa'i phyir /
zag med sa dgu'i lam ni /
lam de'i spyod yul can gyi gong ma'i lam mthong spang gsum po de'i yul yin te /
zag med sa dgu'i lam ni phan tshun mnyam pa dang khyad par can gyi rgyu yin pa gang zhig /
rjes shes gong ma'i gnyen po yin pa'i phyir /
'o na phra rgyas gzhan gyis 'gog lam la ma dmigs pa'i rgyu mtshan ci yin zhe na /
'dod chags kyis 'gog lam la dmigs pa min te /
'dod chags ni don gnyer gyi rnam pa can yin la /
de thob pa chad pa'i tshul gyis spang bya yin pa'i phyir /
zhe sdang gis de la dmigs pa min te /
de gzhan la gnod pa mi byed pa'i phyir /
nga rgyal gyis de la dmigs pa ma yin te /
de zhi pa'i phyir /
tshul khrims dang brtul zhugs mchog 'dzin gyis de la dmigs pa min te /
des dag pa la dag par 'dzin pa gang zhig /
de dag ba yin pa'i phyir /
lta ba mchog 'dzin gyis de la dmigs pa min te /
des dman pa la mchog tu 'dzin pa gang zhig /
'gog lam de mchog tu gyur pa yin pa'i phyir /
'o na phra rgyas de dag las dmigs pa dang mtshungs ldan gyis rgyas par 'gyur ba gang yin zhe na /
phra rgyas kun tu 'gro ba rnams ni /
dmigs pa'i sgo nas rang gi sa thams cad du ni rgyas par 'gyur te /
dper na /
'dod pa'i sdug bsngal ma thong spang de 'dod pa'i spang bya ris lnga po thams cad la rgyas par 'gyur ba bzhin no / /
kun 'gro ma yin pa'i phra rgyas de yang dmigs pa'i sgo nas rang ris su rgyas par 'gyur ro / /
thams cad du nges sam zhe na /
zag med dang gong ma'i yul can gyi phra rgyas ni dmigs pa'i sgo nas kyang rgyas pa min te /
yul la sred pas bdag gir ma byas shing /
yul de kho na'i gnyen po'i ris yin pa'i phyir /
phra rgyas gang zhig tshor ba sogs gang dang mtshungs par ldan pa de ni der mtshungs ldan gyi sgo nas rgyas par 'gyur ro / /
gsum pa la /
dngos dang /
rtsa ba'i bye brag /
dri ba lung ma bstan gyi zhar byung ngo / /
dang po ni /
phra rgyas dgu bcu rtsa brgyad pa de dag la lung ma bstan yin pa du /
mi dge ba yin pa du zhe na /
gong ma'i phra rgyas thams cad bsgribs la lung ma bstan yin te /
rnam smin yid du 'ong ba mi 'byin pa'i nyon mongs can yin pa'i phyir /
'dod khams na 'jig tshogs la lta ba dang mthar 'dzin pa'i lta ba dang /
de dag dang lhan cig mtshungs ldan gyi ma rig pa lung ma bstan yin gyi mi dge ba ma yin te /
'jig tshogs la lta ba ni bdag @# / /
bde ba'i phyir du tshul khrims srung zhing sbyin pa gtong ba la 'jug pa'i phyir dang /
mthar 'dzin pa'i lta ba na thar pa dang mthun pa'i phyir te /
thar pa ni phung po las log pa yin la /
mthar 'dzin lta ba yang phung po las log pa la gtan du bar lta ba'i phyir /
yang na 'jig lta mi dge ba min te /
bdag dang bdag gi ba la rmongs pa tsam yin gyi /
su la yang mi gnod pa'i phyir /
slob dpon na re /
de mi 'thad de /
'dod chags chos can| mi dge ba ma yin par thal /
bdag bde ba'i phyir du sbyin pa gtong ba la 'jug pa'i phyir /
nga rgyal yang chos can /
mi dge ba ma yin par thal /
bdag dang bdag gi ba la rmongs pa tsam yin gyi /
su la yang mi gnod pa'i phyir zhes zer /
slob dpon snga ma gzhan dag na re /
'jig lta lha na skyes lung ma bstan yin la /
'jig lta kun brtags mi dge ba yin gsung ngo / /
lhag ma rnams ni 'dod pa'i khams 'dir mi dge ba yin te /
rnam smin yid du mi 'ong ba 'byin pa'i phyir /
gnyis pa ni /
phra rgyas 'di dag la mi dge ba'i rtsa ba yin pa du /
lung ma bstan gyi rtsa ba yin pa du /
ma yin pa du zhe na /
'dod khams na 'dod chags dang khong khro dang rmongs pa rnams mi dge ba'i rtsa ba yin te /
rang gi ngo bo mi dge ba yin zhing /
mi dge ba gzhan gyi rtsa ba yin pa'i phyir /
gzhan ni de min no / /
lung du ma bstan pa'i rtsa ba gsum yod de /
de ni srid pa dang ma rig pa dang blo lta ba'o / /
de las gzhan the tshom dang nga rgyal lung ma bstan gyi rtsa ba min te /
rtsa ba dang chos mi mthun pa'i phyir te /
rtsa ba ni bstan pa yin la /
the tshom ranm pa gnyis su 'jug pas g.yo ba'i phyir dang /
rtsa ba dma' ba na 'dug la /
nga rgyal sems khengs pa'i rnam pas 'jug pas mthon por 'jug pa'i phyir ro / /
lung ma bstan gyi rtsa ba bzhi zhes nyi 'og pa zer te /
de dag ni lung ma bstan gyi sred pa dang lta ba dang nga rgyal dang rmongs pa'o / /
de dag lung ma bstan yin pa'i rgyu mtshan ni /
bsam gtan pa la sred pa shas che ba dang lta ba shas che ba dang nga rgyal shas che ba gsum dang de dag kyang ma rig pa'i dbab las byung 'o / /
gsum pa ni /
lung ma bstan gyi lta ba bcu bzhi gsungs na /
dge ba yang min mi dge ba yang min pas lung ma bstan du bshad pa yin nam zhe na /
gzhag par bya ba'i dri ba yin pas de'i len dngos su lung ma bstan pa la lung ma bstan du gsungs so / /
'o na dri ba de la du yod cen /
bzhi yod de /
mgo gcig pa dang rnam par phye ba dang dri ba dang gzhag pa bzhi yod pa'i phyir /
mgo gcig tu lung bstan par bya ba'i dri ba ni sems can skyes pa 'chi 'am zhes pa lta bu yin te /
sems can skyes pa rnams 'chi ba las ma 'das par mgo gcig tu lung bstan par bya ba yin pa'i phyir /
rnam par phye nas lung bstan par bya ba ni sems can shi ba skye 'am mi skye zhes pa lta bu yin te /
sems can nyon mongs pa dang bcas pa skye la /
nyon mongs pa med pa mi skye ba'i phyir /
dris nas lung bstan pa bya ba'i dri ba ni /
mi 'di khyad par 'phags sam mi 'phags zhes pa lta bu yin te /
gang la ltos nas yin 'dri /
lha la ltos na dman la /
ngan song la ltos na khyad par 'phags pa'i phyir /
gzhag par lung bstan par bya ba'i dri ba ni /
gang zag gi bdag phung po dang rdzas gcig gam rdzas tha dad yin zhes pa lta bu yin te /
de gnyis gang yang ma yin pa'i phyir te /
gang brag gi bdag gzhi ma grub pa'i phyir /
dper na /
mo sham gyi bu gzhi @# / /
ma grub pas de dkar sogs gang du yang lung bstan du med pa bzhin no /
bzhi pa la /
dngos dang /
zhar la dus gsum gyi rnam gzhag dpyad pa /
spangs pa dang bral ba'i khyad par ro / /
dang po ni /
phra rgyas de dag gis rang yul gang la byas pa'i yul de gang zag de la dus gsum po gang dang ldan par byed ce na /
spyir nyon mongs ba la nyon mongs rang gi mtshan nyid pa dang /
nyon mongs sbyi pa gnyis yod la /
de yang 'dod chags khong khro nga rgyal ni rang gi mtshan nyid pa'i nyon mongs pa yin te /
yul sdug mi sdug dang mtho dma' la dmigs nas skye ba yin gyi /
yul thams cad la min /
dus thams cad du 'ang skye ba min pa'i phyir /
ma rig pa the tshom lta ba ni nyon mongs sbyi pa yin te /
zag bcas kyi phung po la dmigs nas dus thams cad du skye ba'i phyir /
de dag gi nang nas 'das pa dang da ltar ba nye bar gnas pa'i 'dod chags dang khong khro dang nga rgyal dag gis ni /
yul gang la nyon mongs gsum po de skyes nas ma spangs kyi bar du yul dngos po de dang gang zag de ldan par byed pa yin /
yid kyi nyon mongs gsum po de dag ma 'ongs pas yul dus gsum po kun dang gang zag de ldan par byed pa yin| gzhan dbang shes dang mtshungs ldan gyi 'dod chags dang khong khros rang dus pa'i yul de dang gang zag de ldan par byed do / /
de mi skye ba'i chos can rnams kyis yul dus gsum po thams cad dang gang zag de ldan par byed pa dang| lhag ma ma rig pa the tshom lta ba kun gyis yul dus gsum po kun dang gang zag de ldan par byed de /
nyon mongs spyi ba yin pa'i phyir /
gnyis pa la /
yul dus gsum rdzas su bsgrub pa dang /
de la rtsod pa dgod pa dang /
de'i lan gdab pa'o / /
dang po ni /
dus gsum rjes su da lta yod dam med /
yong na rtag par 'gyur la /
med na ldan par 'gal lo zhe na /
dus rnams kun tu rdzas su yod la /
'on kyang rtag par thal pa'i skyon med de /
'dus byas kyi mtshan nyid dang ldan pa'i phyir /
'o na 'das ma 'ongs da lta rdzas su yod pa'i rgyu mtshan ci yin zhe na /
yod de /
mdo las /
gang gi phyir 'das pa'i gzugs yod pa de'i phyir 'phags pa nyan thos thos pa dang ldan pa 'das pa'i gzugs la mi lta ba yin no / /
zhes sogs dang /
gang gi phyir ma 'ongs pa'i gzugs yod pa de'i phyir 'phags pa nyan thos thos pa dang ldan pa ma 'ongs pa'i gzugs la mngon par dga' ba med pa yin no / /
zhes gsungs pa'i phyir dang /
'das ma 'ongs la dmigs pa'i rnam shes da lta ba la yul yod pa'i phyir dang /
rnam par shes pa yul dang dbang po gnyis la brten nas skye bar bshad pa'i phyir dang /
'das pa'i las kyi 'bras bu da lta rnam par smin pa yod pa'i phyir| des na dus gsum po thams cad da lta rdzas su yod par smra ba'i phyir gzhi thams cad yod par smra ba yin gyi /
da lta ba 'bras bu phyung ma zin pa tsam zhig rdzas su yod la /
ma 'ongs pa dang 'bras bu phyung zin pa rdzas su med par smra ba ni phyogs re yod par smra ba yin gyi thams cad yod par smra ba ma yin no / /
'o na gzhi thams cad yod par smra ba de la du yod pa yin zhe na /
de dag la rnam pa bzhi yod de /
dngos po gzhan du 'gyur bar smra ba dang /
mtshan nyid gzhan du 'gyur ba dang /
gnas skabs gzhan du 'gyur ba dang /
gzhan dang gzhan du 'gyur bar smra ba zhes bya ba bzhi yod pa'i phyir /
dang po ni /
btsun pa chos skyob kyi lugs yin te /
de'i lugs la myu gu lta @# / /
bu ma 'ongs pa nas da lta ba dang /
da lta ba nas 'das par 'jug pa'i tshe rdzas gzhan du mi 'gyur yang dngos po gzhan du 'gyur pa'i phyir /
dber na /
gser gyi snod bcom nas rgyan byas pa'i tshe kha dog gzhan du mi 'gyur yang dbyibs gzhan du 'gyur ba bzhin dang /
zho mar du gyur pa'i tshe ro nus gzhan du 'gyur yang kha dog gzhan du mi 'gyur ba bzhin no / /
gnyis pa ni btsun pa dbyangs sgrogs kyi lugs yin te /
de'i lugs la de'i tshe na dus gsum ga'i mtshan nyid dang ldan yang /
gang gi mtshen nyid shas che ba'i sgo nas 'das pa la sogs par 'jog pa'i phyir /
dper na /
skyes pa gcig bud med la lhag par chags pa'i tshe bung med gzhan la chags bral min yang bud med gcig po de la lhag par chags pa'i dbang gis bud med gcig po de la chags zhes brjod pa bzhin no / /
gsum pa ni btsun pa dbyig bshes kyi yugs yin te /
de'i lugs la de'i tshe na bya ba ma skyes pa dang /
bya ba skyes la ma 'gags pa dang /
bya ba zhig pa'i sgo nas 'das pa la sogs par 'jog pa'i phyir /
dper na /
rtsis pa'i ri lu gcig nyid gcig dang brgya dang stong gi sho mig tu bzhag pa'i tshe gcig dang brgya dang stong la sogs par 'jog pa bzhin no / /
bzhi pa ni btsun pa sangs rgyas lha'i lugs yin te /
de'i lugs la de'i tshe na skad cig snga phyi bar gsum gyi sgo nas 'das pa la sogs par 'jog pa'i phyir /
dper na /
bung med gcig rang gi ma la ltos nas bu mo dang /
bu mo la ltos nas mar 'jog ba bzhin no / /
gnyis pa ni /
'o na de dag gi nang nas grub mtha' gang bzang zhe na /
dang po ni grangs can gyi phyogs su bslan par bya ba yin te /
dngos po gzhan du 'gyur la rdzas gzhan du mi 'gyur bar khas blangs shing /
dngos po rnams ngo po gcig tu khas blangs pa'i phyir /
gnyis pa la dus gsum 'chol bar thal ba'i skyon yod de /
'das pa lta bu gcig kyang dus gsun ga'i mtshan nyid dang ldan par khas blangs pa'i phyir /
bzhi pa la dus gcig kyang gsum gar thal ba'i skyon yod de /
de la skad cig snga phyi bar gsum gyi cha yod pa'i phyir /
de dag gi nang nas gsum pa cung zad bzang ste /
bya ba ma skyes ba dang skyes la ma 'gags pa dang bya ba 'gags pa'i sgo nas dus gsum po rnams rnam par bzhag pa'i phyir /
de la yang skyon yod de /
da ltar gyi mig gi dbang po der mtshungs chos can /
da lta ba ma yin par thal /
'bras bu skyed pa'i bya ba mi byed pa'i phyir /
kho na re /
des da lta gzugs la lta ba'i bya ba mi byed kyang /
'bras bu 'dzin 'byin gyi bya ba byed pas da ltar bar 'jog go zhe na /
'das pa'i skal mnyam gyi rgyu de yang chos can /
da ltar par thal /
da lta 'bras bu 'byin pa'i bya ba byed pa'i phyir /
dus gsum g+chos can /
da lta bya ba byed pa la gegs su byed de mi byed par thal /
da lta rdzas su yod pa'i phyir /
gzhan yang bya ba de yang ji ltar dus las gzhan yin nam min /
dang po ltar na /
bya ba chos can| 'dus ma byas su thal /
de'i phyir /
'dod na /
rtag par thal /
gnyis pa ltar na /
'das ma 'ongs chos can /
da lta 'das ma 'ongs kyi dus su mi rung bar thal /
dus las gzhan min pa gang zhig /
da lta rdzas su yod pa'i phyir /
skyon med de /
bya ba ma skyes pa dang bya ba zhig pa'i sgo nas 'das ma 'ongs su 'jog pa'i byir zhe na /
ci'i phyir ma 'ongs pa ma skyes pa dang 'das pa zhig pa yin te ma yin par thal /
da ltar ba de bzhin du rdzas su lod pa'i phyir /
@# / /
gsum pa ni /
de la bye brag smra ba na re /
chos rnams kyi chos nyid dag ni zab pa yin pa'i phyir rtog ge'i blos gzhan dang gzhan du bsgyur mi nus shing /
yid chos pa'i lung las 'byung ba yin pas kho bo cag gi grub mtha' mi 'dor ro zhes zer /
gsum pa ni /
spang bya spangs pa la grol bas khyab bam /
grol ba la spangs pas khyab pa yin zhe na /
grol ba la spangs bas khyab kyang /
spangs pa la grol bas ma khyab ste /
sdug bsngal shes pa skyes kun 'byung shes pa ma skyes pa'i tshe /
sdug bsngal mthong bas spang par bya ba spangs kyang kun 'byung mthong spang kun 'gro lhag ma rnams kyis sdug bsngal mthong spang de dang ldan par byed pa'i phyir dang| dang po 'dod pa'i sgom spang gi rnam pa spangs kyang de'i yul can gyi dri ma lhag ma rnams kyis dang po'i sgom spang de dang ldan par byed pa'i phyir /
lnga pa yul yul can gyi bye brag ni /
'o na phra rgyas rnams dngos po gang la rgyas par 'gyur zhe na /
spyir chos de la bcu drug yod de /
khams gsum gyi spang bya ris lnga lnga ste bco lnga dang zag med rnams su yod pa'i phyir /
de dag gi yul can yang bcu drug yod de /
khams gsum gyi spang bya ris lnga lnga la dmigs pa'i sems bco lnga dang zag med kyi sems gcig rnams su yod pa'i phyir /
de la sdug bsngal mthong spang dang rgyu kun 'byung mthong bas spang bar bya ba dang /
sgom pas spang bar bya ba 'dod khams las skyes pa ni rnam shes lnga'i spyod yul yin te /
rang gi gsum dang gzugs su gtogs pa'i sgom slang gcig dang dri ma med pa rnams kyi spyod yul yin pa'i phyir /
rang gi gsum gyi spyod yul yin te /
'dod pa'i sdug bsngal mthong spang kun 'gro rnams kyis dmigs shing /
'dod pa'i sgom spang las byung ba'i mi dge bas dmigs pa'i phyir /
gzugs gtogs gcig gi spyod yul yin te /
gzugs kyis sa bsdus kyi 'jig rten pa'i lam gyis bsdus pa gcig gi yul yin pa'i phyir /
gsum pa de yin te /
chos shes phyogs kyi yul yin pa'i phyir /
de dag las gzhan pa'i dmigs pa ma yin te /
'dod pa'i 'gog lam mthong spang dngos la log zhugs kyis zag med kho na la dmigs /
log pa la log zhugs kyis dngos la log zhugs 'ba' zhig la dmigs pa pa'i phyir /
gong ma'i nyon mongs kyis 'dod nyon la dmigs pa ma yin to /
gong ma de 'og ma la 'dod chags dang bral ba'i phyir /
gzugs med kyi sgom spang gis 'dod pa'i sgom spang la dmigs pa ma yin te /
'dod pa dang gzugs med gnyis ring ba rnam pa bzhis ring ba'i phyir /
sdug bsngal mthong spang dang sgom spang gzugs khams las skyes pa ni rnam shes brgyad kyi spyod yul yin te /
rang gi gsum dang 'og ma 'dod pa'i gsum 'ang gong ma gzugs med kyi gcig dang dri med rjes shes phyogs kyi 'ang yul yin pa'i phyir /
sdug bsngal mthong spang dang sgom spang gzugs med las skyes pa ni rnam shes bcu'i spyod yul yin te /
khams gsum du gtogs pa'i rnam shes gsum gsum dang zag med rjes shes phyogs kyi spyod yul yin pa'i phyir /
'gog pa dang lam mthong bas spang bar bya ba kun ni de dag gi steng du rang rang gi glags te bsnan pa'i spyod yul yin no / /
zag med ni rnam shes bcu'i spyod yul yin te /
khams gsum gyi spang bya tha ma gsum gsum dang zag pa med pa'i rnam shes kyi @# / /
spyod yul yin pa'i phyir /
gsum pa sems phra rgyas dang bcas tshul ni /
sems phra rgyas dang bcas pa de la phra rgyas de rgyas par 'gyur bas khyab bam zhe na sems nyon mongs pa can dang de min pa gnyis las sems nyon mongs pa can la rgyas par 'gyur ba dang /
rgyas par mi 'gyur yang phra rgyas dang bcas pa rnam pa gnyis yod la /
nyon mongs can min pa'i sems la rgyas par 'gyur ba la phra rgyas dang bcas pa yod kyi /
rgyas par mi 'gyur yang phra rgyas dang bcas pa med de /
de phra rgyas dang lhan cig mi 'byung ba'i phyir /
bzhi pa nyon mongs skye tshul ni /
phra rgyas rnams skye ba'i rim pa ji lta bu zhe na /
dang por bden pa'i don la rmongs pa las sdug bsngal yod dam med snyam pa'i the tshom skye de nas bshes gnyen ngan pa la brten nas 'chad nyan log par byas pas /
sdug bsngal med snyam pa'i log lta 'byung /
de nas phung po la bdag dad bdag gi bar 'dzin pa'i 'jig tshogs la lta ba 'byung /
de nas phud po rtag pa dang chad par 'dzin pa'i mthar 'dzin pa'i lta ba 'byung /
de nas mthar bzung bas dag par yid ches par 'dzin pa'i tshul khrims dang brtul zhugs mchog tu 'dzin pa'i lta ba 'byung /
de nas gang gis dag par yid ches par bzung bas lta ba mchog 'dzin 'byung /
de nas rang gi lta ba la chags pa'i nga rgyal dang /
gzhan gyi lta ba la sdang ba'i zhe sdang ni skye bar 'gyur ba de ltar phra rgyas kyang skye ba'i rim pa bzhin no / /
'o na nyon mongs pa skye ba la rgyu du dgos zhe na /
phra rgyas spangs pa ma yin pa dang /
nyon mongs skye ba dang rjes su mthun ba'i yul ni nye bar gnas pa dang /
tshul bzhin ma yin pa'i yid byed las nyon mongs pa skye ba'i rgyu ni tshang pa yin no / /
bye brag smra ba na re /
nyon mongs skye ba la rgyu de dag nges par tshang dgos pa min te /
dgra bcom pas phra rgyas dang tshul bzhin ma yin pa'i yid byed spangs kyang /
yul nye ba las nyon mongs pa skye ba yod pa'i phyir /
mdo sde pa na re /
nyon mongs pa skye ba la rgyu gsum po de dag tshang dgos zhes zer ro / /
lnga pa rnam grangs bshad pa la /
mdo las 'byung ba'i rnam grangs /
bstan bcos las 'byung ba'i rnam grangs so / /
dang po la /
zag pa /
chu sbyor /
nyer len /
de dag gi nges pa bshad pa'o / /
dang po ni /
chos mngon pa ba rnams mdo 'chad par spron /
mdo las /
zag pa dang chu sbyor dang nyer len zhes bshad na /
de dag gang zhe na /
zag pa ni gsum ste /
'dod pa'i zag pa /
srid pa'i zag pa /
ma rig pa'i zag pa dang gsum yod pa'i phyir /
de yang 'dod khams ni gti mug ma gtogs ba'i nyon mongs kun nas dkris pa dang bcas pa 'dod pa'i zag pa yin te /
phal che ba 'dod pa la dmigs pa'i zag pa yin pa'i phyir /
gzugs dang gzugs ni med pa na gti mug ma gtogs pa'i phra rgyas srid pa'i zag pa yin te /
phal cher gong ma'i nyon mongs la dmigs pa'i phyir /
gzugs dang gzugs med las skyes pa'i phra rgyas khyon la srid pa'i zag pa zhes gcig tu bsdus nas bstan pa'i rgyu mtshan gang zhe na /
de'i rgyu mtshan yod de /
bsgribs la lung ma bstan du 'dra ba dang| kha nang du bltas par 'dra ba dang /
mnyam gzhag gi sa pa yin par 'dra ba'i phyir /
gcig tu byas nas bstan pa la dgos pa yang yod de /
khams gong ma gnyis po de srid pa yin gyi thar pa min pas /
de gnyis don du gnyer ba @# / /
yang srid pa don du gnyer ba yin gyi thar pa don gnyer ma yin no zhes rtogs pa'i ched yin pa'i phyir /
ma rig pa'i zag pa gang zhe na /
khams gsum gyi ma rig pa bco lnga ni ma rig pa'i zag pa yin no / /
spang bya ris lnga'i nang nas ma rig pa bco lnga logs su zag par ston pa'i rgyu mtshan gang zhe na /
de'i rgyu mtshan yod de /
'khor ba'i rtsa ba ma rig pa yin pas na /
ma rig pa spangs na gzhan rnams kyang spangs par 'gyur ro zhes go pa'i ched du ma rig pa logs shig tu zag par ni bstan to / /
gnyis pa ni /
chu bo dang sbyor ba'ang zag pa de bzhin du bshad par bya'o / /
'o na gsum du 'gyur zhe na /
skyon med de /
lta ba rnams gsal ba dang g.yo ba'i phyir na logs shig tu lta ba'i chu spyor du bstan pa'i phyir /
lta ba skabs 'dir logs su bstan nas lta ba zag par logs su mi ston pa'i rgyu mtshan ci yin zhe na /
de mi ston te /
zag pa'i don 'khor bar 'jog pa yin la /
lta ba grags med rkyang pa rnams 'khor bar 'jog pa dang rjes su mi mthun pa'i phyir /
gsum pa ni /
chu sbyor ji skad bshad pa nyid ma rig pa dang bcas pa nyer len yin no / /
'o na gsum du 'gyur ro zhe na /
skyon med de /
lta ba la lta ba nye bar len pa dang /
tshul khrims dang brtul zhugs mchog tu 'dzin ? pa nye bar len pa dang rnam pa gnyis su phye ba'i phyir /
'o na tshul khrims dang brtul zhugs mchog 'dzin logs su nyer len du ston pa'i rgyu mtshan ci yin zhe na /
de yod de /
kho lam min pa la lam du lta bas lam gyi dgra po yin pa'i phyir dang /
khos khyim pa dang rab tu byung ba slu ba'i phyir te /
me lnga sten pa dang tshur 'jug pa sogs lam du 'dzin pas phyi rol pa'i khyim pa slu /
zas ro brgya pa dang gos stong phrag brgya pa dang khang pa brtsegs pa lnga brgya pa spangs nas /
gcer bur gnas pa la lam du 'dzin pas phyi rol pa'i rab byung slu ba'i phyir /
'o na ma rig pa logs su mi ston pa'i rgyu mtshan ci yin zhen /
ma rig pa nyer len du bsres nas bstan gyi logs sum bstan te /
nyer len gyi don yang srid du nye bar 'dzin pa yin na /
ma rig pa grogs med rkyang pas yang srid du nye bar 'dzin par byed pa ma yin pa'i phyir /
bzhi pa ni /
ci'i phyir nyon mongs de dag la phra rgyas la sogs pa zhes bya zhe na /
gang gi phyir nyon mongs pa de dag rtogs dka' bas phra ba dang /
thog ma med pa nas thob pa dang rjes su 'brel ba dang /
dmigs pa dang mtshungs ldan rnam pa gnyis kyis rgyas par 'gyur ba dang /
spangs pa yang bzlog ste rjes su 'brang bas de'i phyir /
phra rgyas dag tu bshad pa yin no / /
ci'i phyir nyon mongs pa de dag la zag pa la sogs pa zhes bya zhe na /
nyon mongs pa de dag gis 'khor bar 'jog par byed pa 'am /
skye mched drug gi rma nang nas 'khor bar zag par byed pa'i don gyis zag pa dang /
yang srid du 'khyer bar byed pa chu bo dang /
yang srid dang 'byar bar byad pas sbyor ba dang /
'khor bar nye bar 'dzin par byed pas /
nyer len dang zag pa la sogs la de dag gi nges tshig yin no / /
gnyis pa bstan bcos las 'byung ba'i rnam grangs la /
bstan /
bshad do / /
dang po ni /
yang bstan bcos las nyon mongs pa de dag rnam pa lngar bshad de /
kun tu sbyor ba dang sogs pa 'ching ba dang phra rgyas dang nye nyen dang kun dkris kyi dbye bas so / /
gnyis pa la /
kun sbyor /
'ching ba /
nye nyen /
kun dkris so / /
dang po la /
kun sbyor @# / /
dgu| 'og sa'i cha mthun lnga /
gong ma'i cha mthun lnga'o / /
dang po ni /
kun sbyor dgu yod de /
yu nyon zug /
mchog tu 'dzin pa'i kun sbyor /
phrag dog dang ser sna'i kun sbyor rnams su yod pa'i phyir| 'o na mchog 'dzin gnyis lta ba'i kun sbyor las logs su ston pa'i rgyu mtshan ci yin zhe na /
tshul khrims dang brtul zhugs mchog 'dzin dang lta ba mchog 'dzin gnyis lta ba'i kun sbyor las gzhan logs su bstan te /
dang po gsum dang tha ma gnyis rdzas bco brgyad bco brgyad yod par 'dra ba dang /
dang po gsum mchog tu bzung bya dang tha ma gnyis mchog tu 'dzin byed du 'dra ba'i phyir /
kun dkris rnams kyi nang nas phrag dog ser sna gnyis logs su kun sbyor du bshad pa'i rgyu mtshan ci yin zhe na /
phrag dog ser sna kun dkris brgyad po de dag las logs shig tu kun sbyor gnyis su bshad de /
gang gi phyir na de gnyis ka'ang mtha' gcig tu ni mi dge ba dang rang dbang can yin pa'i phyir /
gnyis pa ni /
kun sbyor tha ma'i cha mthun rnam pa lnga yod de /
'jig tshogs la lta ba dang tshul khrims dang brtul zhugs mchog 'dzin dang 'dod pa la 'dun pa dang the tshom dang gnod sems rnams su yod pa'i phyir /
ci'i phyir /
de dag la tha ma'i cha mthun zhes bya zhe na /
khams gsum gyi tha ma 'dod pa'i khams yin la /
de'i cha dang mthun bas de skad ces bya'o / /
de dag 'dod pa'i khams dang mthun te /
'dod pa la 'dun pa dang gnod pa'i sems gnyis kyis 'dod pa las mi 'da' la /
'jig lta la sogs pa gsum bo yis ni lan gcig gong du skyes kyang 'dod par phyir zlog bar byed pa'i phyir /
'on rgyun zhugs des lta ba lnga the tshom dang drug ka spangs pa min nam /
ci'i phyir kun sbyor gsum spangs bas rab tu phye bar bstan ci na /
bye brag sma ba na re /
gsum po des mthong spang gi sgo dang rtsa ba bsdus pa'i phyir gsum kho na zhes 'chad do / /
mdo sde pa na re /
yul gzhan du 'gro ba'i tshe dang por 'gro mi 'dod pa dang /
bar du lam nor ba dang /
mthar lam la the tshom skyed par byed pa gsum po de /
yul der 'gro ba'i gegs kyi gtso bo yin pa bzhin du /
thar pa'i grong khyer du 'gro ba la dang por 'jig ltas 'gro mi 'dod pa dang /
bal du tshul khrims dang brtul zhugs mchog 'dzin gyi lam nor bar byed ba dang /
the tshom gyis thar pa'i lam la the tshom za ba'i gegs de snyed cig thar par 'grod pa la gegs byed pa de'i phyir /
kun sbyor gsum spangs pas rab tu phye bar ba ston to / /
gsum ba ni /
kun sbyor gong ma'i cha dang mthun pa lnga nyid yod de /
gzug dang gzugs med las skyes ba'i 'dod chags gnyis dang rgod pa dang nga rgyal dang ma rig pa rnams su yod pa'i phyir /
ci'i phyir de dag la gong ma'i cha dang mthun pa zhes bya zhe na /
khams gsum gyi gong ma gzugs gzugs med kyi khams yin la /
de'i cha dang mthun pas na de skad ces bya'o / /
lnga bo de khams gong ma'i cha dang mthun pa'i rgyu mtshan ci zhe na /
de dag gong ma'i cha dang mthun te /
lnga po de ma sdangs bar khams gong ma las 'da' bar mi 'gyur ba'i phyir /
gnyis pa'i 'chi ba de la gsum yod de /
'dod chags zhe sdang gti mug gi 'ching ba gsum yod pa'i phyir /
de yang gang gi dbang gi bar che ba zhe na /
tshor ba'i dbang gis 'ching ba yin la /
de la gsum yod de /
tshor ba bde ba las 'dod @# / /
chags| sdug bsngal las zhe sdang /
btang snyoms las gti mug rgyas par 'gyur ba'i phyir /
gsum pa ni /
rtsa ba'i nyon mongs pa de las gzhan pa'i nyon mongs pa can sems byung 'du byed kyi phung pos bsdus pa zhes bya ba gang yin pa'i sems pa sogs de yang chos can /
nye ba'i nyon mongs pa yin te /
sems nye bar nyon mongs par byed pa'i phyir /
rtsa ba'i nyon mongs pa de las gzhan pa'i nyon mongs cad de dag chos can| rtsa ba'i nyon mongs pa zhes mi bya ste /
de dang nye ba na 'dug pa'i phyir /
bzhi pa la /
dngos dang /
zhar byung ngo / /
dang po na /
kun dkris rnam pa brgyad yod de /
tshul khrims kyi mi mthun phyogs ngo tsha med pa dang /
khrel med pa dang /
gzhan la phan 'dogs kyi mi mthun phyogs phrag dog dang /
ser sna dang /
shes rab kyi mi mthun phyogs rgod ba dang 'gyod pa dang /
ting nge 'dzin gyi mi mthun phyogs gnyid dang rmugs pa gnyis su yong pa'i phyir bye brag smra ba ltar na /
de dag gi rjes su khro ba dang 'chab pa bsnan pas bcu yod ces zer /
'o na bcu po de dag sems byung 'du byed kyi phung pos bsdus pa zhes bya ba'i nyon mongs pa yin na /
de dag rtsa nyon gang dang nye ba yin zhe na| ngo tsha med pa dang /
rgod pa dang /
ser sna 'dod chags dang nye ba yin te /
des kun nas bslangs pa'i phyir /
'chab pa la kha cig /
'dod chags kyis kun nas bslangs pas 'dod chags dang nye zhes zer /
kha cig gti mug gis kun nas bslangs bas gti mug dang nye zhes zer /
kha cig /
ma rig pa dang 'dod chags gnyis kas kun nas bslangs pas gnyis ka dang nye zhes rtsod do / /
rmugs pa dang gnyid dang khrel med ma rig pa dang nye ba yin te /
des kun nas bslangs pa las byung ba'i phyir /
'gyod pa the tshom dang nye ba yin te /
de las byung ba'i phyir /
khro ba dang phrag dog khong khro dang nye ba yin te /
de'i rgyu las byung ba'i phyir /
gnyis pa la /
dri ma drug /
chos kyi khyad par ro / /
dang po ni /
gzhan yang nyon mongs de la dri ma drug yod de /
sgyu dang g.yo dang rgyags pa dang de bzhin du 'tshig pa dang khon 'dzin dang rnam 'tshe rnams su yod ba'i phyir /
dri ma drug po de rtsa nyon gang la nye ba yin zhe na /
sgyu dang rgyags pa ni 'dod chags la nye ste /
de las skyes pa'i phyir /
kho na 'dzin dang rnam 'tshe khong khro las skyes so / /
'tshig pa lta ba mchog 'dzin las skyes so / /
g.yo ni lta bas kun nas bslangs pa yin no / /
gnyis ba ni /
kun dkris bcu po de la mthong spang yin pa dang /
sgom spang yin pa du zhe na /
de las ngo tsha med pa dang khrel med rmugs gnyid rgod pa rnams la mthong spang sgom spang gnyis ka yod de /
dang po gnyis mi dge ba'i sa mang po ba dang /
rmugs rgod gnyis nyon mongs pa'i sa mang po ba dang gnyid gad dang yang mi 'gal ba'i phyir te /
mthong spang dang mtshungs ldan dang sgom spang dang mtshungs ldan gnyis ka yod pa'i phyir /
de las gzhan pa lnga ni sgom bas spang par bya ba yin te /
shes bya rang gi mtshan nyid la log zhugs yin pa'i phyir /
rang dbang can gang yin te /
ma rig pa tsam dang mtshungs ldan yin pa'i phyir /
de bzhin du dri ma drug po rnams kyang sgom spang rang dbang can yin te /
rtags 'dra /
'o na kun dkris de dag dge mi dge lung ma bstan gang yin zhe na /
'dod pa na yod pa'i nyon mongs ba rnams ni mi dge ba yin la /
'on kyang gnyid rmugs rgod pa gsum la mi dge ba dang lung ma bstan gnyis ka yod la /
'dod pa de yan chad gong ma na yod pa ni lung ma bstan @# / /
yin no / /
'o na de dag khams gang na yod ce na /
'dod pa dang bsam gtan dang po na g.yo sgyu yod do / /
bsam gtan dang po na g.yo sgyu yod pa'i rgyu mtshan gang zhe na /
yod de /
tshe dang ldan pa rta thul gyis 'byung ba bzhi po gang du 'gag ma shes par tshangs pa la zhus pa dang /
tshangs pas kho bo ni tshangs ba'o tshangs pa chen po'o / /
zhes bden gtam rlung la bskur te rte thul 'drid pa la zhugs pa'i phyir /
de yang 'drid pa la zhugs par gang las shes zhe na /
tshangs pas dus gzhan zhig na rta thul lam nas 'jug pa na /
bcom ldan 'das bzhugs bzhin du bdag la 'di'am zhes zer ba las shes so / /
de nas bcom ldan 'das la zhus pas /
dang por gzugs med du 'gag par 'gyur la /
mthar phung po lhag med du mya ngan las 'das pa'i tshe 'gag par 'gyur ro zhes gsungs so / /
rmugs rgod rgyags pa khams gsum na yod de /
snga ma gnyis nyon mongs pa'i sa mang po pa yin la /
rgyags pa rnam pa gang dad yang mi 'gal bar 'jug pa'i phyir /
de las gzhan bcu gcig po dag ni 'dod khams las skyes pa yin te /
mi dge ba yin pa'i phyir /
drug pa gang dang mtshungs par ldan pa la /
rnam shes gang dang mtshungs par ldan /
tshor ba gang dad mtshungs par ldan pa'o / /
dang po ni /
'o na phra rgyas 'di rnams rnam shes gang dang mtshungs par ldan zhe na /
mthong bas spang bya dang sgom spang gnyid dang nga rgyal dang bcas pa ni yid kyi rnam shes kyi sa pa yin te /
mi gsal zhing kun tu rtog bcas yin pa'i phyir /
nye ba'i nyon mongs rang dbang can yang de yin te /
rtog bcas yin pa'i phyir /
gzhan dug gsum kun dkris bzhi ste sgom spang ni rnam shes drug gi rten can yin no / /
gnyis pa ni /
tshor ba bde ba dag dang 'dod chags mtshungs ldan /
zhe sngar ni bzlog pa sdug bsngal dang mtshungs ldan yin no / /
ma rig pa dag tshor ba thams cad dang mtshungs ldan yin te /
kun dang mi 'gal bar 'jug pa'i phyir /
med par lta ba yid bde dang sdug bsngal dang mtshungs ldan yin te /
mi dge ba byas pa'i 'bras bu med par mthong pa na yid bde dang /
dge ba byas pa'i 'bras bu med par mthong ba na sdug bsngal dang mtshungs ldan yin pa'i phyir /
yid mi bde dang the tshom mtshungs par ldan te /
nges pa don du gnyer ba la the tshom skyes pa'i tshen yid mi bde skye ba'i phyir /
gzhan lta ba bzhi dang nga rgyal ni yid bde dang mtshungs ldan yin te /
yid kyi rnam shes kyis pa gang zhig /
rang dga' ba'i rnam pas 'jug pa'i phyir /
de yang 'dod pa las skyes pa'i sems gsal ba'i dbang du byas kyi /
sems mi gsal ba ni btang snyoms kun dang mtshungs par ldan te /
btang snyoms de kun dang yang mi 'gal bar 'jug pa'i phyir /
sa gong ma'i phra rgyas rnams sa gar na tshor ba yod pa ji bzhin du /
rang rang gi tshor ba dang mtshungs par ldan pa yin no / /
'gyod pa dang phrag dog dang khro ba dang rnam 'tshe dang khon du 'dzin pa dang 'tshig pa rnams yid mi bde ba dang mtshungs ldan yin te /
yid kyi rnam shes kyis pa gang zhig /
skyo ba'i rnam pas 'jug pa'i phyir /
ser sna dag ni bzlog pa yid bde dang mtshungs ldan yin no / /
g.yo dang sgyu dang 'chab ba dang gnyid rnams yid bde yid mi bde gnyis ka dang mtshungs ldan yin te /
snga ma gsum gang la dmigs pa'i don de mi grub na yid mi bde dang mtshungs ldan yin @# / /
pa'i phyir dang /
gnyid ni gang dang yang mi 'gal bar 'jug pa'i phyir /
rgyags pa btang snyoms kun tu 'gro ste /
gong gi de'i phyir /
gzhan yang ngo tsha med pa dang khrel med pa dang rmugs pa dang rgod pa bzhi ni tshor ba lnga dag dang mtshungs par ldan pa yin te /
snga ma gnyis mi dge ba'i sa mang po pa dang /
phyi ma gnyis nyon mongs chen po'i sa pa yin pa'i phyir /
bdun pa sgrib pa lnga bshad pa ni /
mdo las sgrib pa lnga ste /
'dod pa la 'dun pa dang gnod sems dang gnyid dang rmugs pa dang rgod pa dang 'gyod pa dang the tshom mo / /
zhes bshad na /
phyi ma gsum khams gsum car ? na yod pa gzung bar bya ba'am /
'dod pa na yod pa kha na gzung bar bya ba yin zhe na /
phyi ma yin te /
sgrib pa lnga po de mi dge ba yin par gsungs pa'i phyir te /
mdo las 'di ni mi dge ba'i phung po ma 'dres pa yongs su rdzogs pa yin te /
'di lta ste sgrib pa lnga'o / /
zhes gsungs pa'i phyir /
ci'i phyir sgrib pa zhes bya zhe na /
bsam gtan gyi snyoms 'jug la sgrib pa'i don gyis ni sgrib pa zhes bya'o / /
gnyid rmugs gnyis sems byung tha dad pa ma yin nam /
ci'i phyir sgrib pa gcig tu bshad ce na /
de ltar bshad pa'i rgyu mtshan yod de /
de gnyis mi mthun pa gnyen po gcig ba dang /
zas rgyu gcig pa dang bya ba gcig pa'i phyir /
dang po grub ste /
snad ba'i 'du shes kyis sel dgos pa'i phyir /
gnyis pa grub ste /
ro myad dang zas tshod ma zin pa dang mi dga' ba dang sems zhum pa sogs las skye par gcig pa'i phyir /
gsum pa grub ste /
sems zhum par byed par gcig pa'i phyir /
'o na rgod 'gyod gnyis sems byung tha dad pa ma yin nam /
ci'i phyir sgrib pa gcig tu bzhag ce na /
de ltar bshad pa'i rgyu mtshan yod de /
rtags gsum po de'i phyir /
dang po grub ste /
zhi gnas kyis sel dgos pa'i phyir /
gnyis pa grub ste /
yul nye 'du dang sngon rgod pa dang rtse ba sogs dran pa'i rnam rtog las skye bar gcig pa'i phyir /
gsum pa yin te /
sems ma zhi bar byed ba'i phyir /
nyon mongs pa thams cad sgrib pa min nam /
ci'i phyir sgrib pa lngar bshad ce na /
'di la bye brag smra ba na re /
sgrib pa lnga nyid du nges te /
ting nge 'dzin gyi phung po sogs gsum la gnod par byed pa'i phyir te /
'dod pa la 'dun pa dang gnod sems kyis tshul khrims kyi phung po la gnod /
gnying ? mugs gnyis kyis shes rab gyi phung po la gnod /
rgod 'gyod gnyis kyis ting nge 'dzin gyi phung po la gnod par byed /
the tshom gyis bden pa la the tshom za bar byed pa'i phyir| kha cig /
de mi 'thad de /
de ltar na phung po'i rim pa ltar rgod 'gyod gnyid rmugs kyis sngar bstan dgos ba la ma bstan pa'i phyir /
des na rmugs gnyid kyis ting nge 'dzin la gnod par byed /
rgod 'gyod kyis shes rab kyi phung pho la gnod par byed de /
ting nge 'dzin don du gnyer ba rnams gnyid rmugs kyis 'jigs shing /
chos rab tu rnam par 'gyed pa la brtson ba rnams rgod 'gyod gnyis kyis 'jigs ba'i phyir /
sems tsam pa na re /
ting nge 'dzin gyi sbyor dngos rjes gsum la sgrib ba'i phyir sgrib pa lngar nges te /
grong du rgyu ba na sdug mi sdug gi mtshan ma bzung nas /
sbyor ba'i dus kyi tshe 'dod pa la 'dun pa dang gnod sems kyis bar chad byed de /
dngos gzhi'i dus su gnyid rmugs kyi zhi gnas la bar chad byed /
rgod 'gyod kyis lhag mthong la bar chad byed cing /
de las langs te chos la nges par rtog pa'i tshe the tshom gyis bar chad byed pa'i phyir zhes 'chad do / /
gsum pa ni /
mthong spong gang gi tshul gyis spang zhe na @# / /
de la gsum ste /
dmigs pa yongs su shes pas spong ba dang /
de la dmigs pa yang dag par zad pas spong pa dang /
dmigs pa spangs pas spong ba rnams su yod pa'i phyir /
dang po ni rang gi skal pa mi mnyam pa'i khams kun tu 'gro ba ma gtogs pa'i 'dod pa'i sdug kun mthong spang dang /
gong ma'i sdug kun mthong spang dang /
'gog lam mthong spang dngos la log zhugs so / /
gnyis pa ni skal pa mi mnyam pa'i khams kun tu 'gro ba'i 'dod pa'i sdug kun mthong spang dang /
gsum pa ni 'gog lam mthod ? spang log pa la log par zhugs pa'o / /
gsum pa ni /
'o na sgom spang de dag gang gis spong zhe na /
dmigs pa shes pas spong ba min gyis /
gnyen po chung 'bring chen po skyes pas zad par 'gyur ro / /
'o na gnyen po du zhe na /
gnyen po rnam pa bzhi yod de /
spong ba'i gnyen po bar chad med lam dang /
gzhi'i gnyen po rnam grol lam dang /
thag srid pa nyid kyi gnyen po rnam grol lam skad cig gnyis pa yan chad dang /
rnam par sun 'byin pa'i gnyen po spang bya gang gi skyon mthong nas mi rtag pa la sogs pa'i rnam pas sun 'byin pa zhes bya ba bzhi yod pa'i phyir /
'o na nyon mongs pa sbong ba'i tshe na mtshungs ldan las spong ngam dmigs pa las spong zhe na /
dang po min te /
de las dbye bar mi nus pa'i phyir /
dmigs pa las nyon mongs pa ni spang byar 'dod de /
nyon mongs pa spangs na de la dmigs nas mi skye ba'i phyir /
'o na thag srid pa'i ngo bo de la du yod ce na| mtshan nyid mi mthun pas thag srid ba dang /
mi mthun phyogs kyis thag srid ba dang /
yul rnam par chad pas thag srid ba dang /
dus kyis thag srid pa dang bzhi yod de /
dang po ni lhan cig 'byung ba'i 'byung ba bzhi lta bu'o / /
gnyis pa ni tshul khrims dang 'chal tshul lta bu'o / /
gsum pa ni shar phyogs kyi rgya mtsho dang nub phyogs kyi rgya mtsho lta bu'o / /
bzhi pa na 'das ma 'ongs kyi dus gnyis ring ba nyid lta bu'o / /
gnyen po skyes pas zad par 'gyur zhes bshad na /
gnyen po khyad par du 'gyur ba ltar spangs pa yang khyad bar du 'gyur ram zhe na /
ma yin te /
nyon mongs pa ni gnyen pos len cig tu zad par byed pa'i phyir /
'on kyang spangs pa de dag gi bral ba'i khyad par yang dang yang du khyad par du 'gyur te /
gnyen po rnam grol lam skyes pa dang /
dge sbyod tshul gyi 'bras bu bzhi thob pa dang /
dbang po rnam par 'phel ba rnams su khyad par du 'gyur ba'i phyir /
bzhi pa spangs pa'i 'bras bu yongs shes bstan pa la /
dbye ba /
lam gang gi 'bras bu gang yin pa /
grangs nges /
gang zag gang la ldan /
'thob gtong bshad pa'o / /
dang po ni /
phra rgyas spangs pa'i 'bras bu yongs shes de la du yod ce na /
'bras bu yongs su shes pa dgu yod de /
'dod pa na dang po sdug kun mthong spang rnam pa gnyis zad pa la yongs su shes pa gcig /
'gog lam mthong spang gnyis zad pa'i yongs shes de gnyis so / /
de bzhin du gong ma'i sdug kun mthong spang zad pa'i yongs shes gcig /
'gog lam mthong spang zad pa'i yongs shes gnyis te gsum nyid dang /
gzhan sgom spang zad pa'i yongs shes gsum ste /
tha ma'i cha mthun zad pa dang /
gzugs kyi zag pa zad pa dang /
gzugs med kyi zag pa kun zad pa'i yongs shes dang gsum rnams su yod pa'i phyir /
gnyis pa ni /
yongs shes 'di dag lam gang gi 'bras bu yin zhe na /
dang po drug bzod pa'i 'bras bu yin te /
mthong lam gyi 'bras bu yin pa'i phyir /
yongs shes lhag @# / /
ma rnams ni shes pa'i 'bras bu yin te /
sgom lam gyi 'bras bu yin pa'i phyir /
sa gang gi 'bras bu yin zhe na /
yongs shes thams cad bsam gtan dang po'i nyer bsdogs mi lcogs med kyi 'bras bu yin te /
zag med mi lcogs med pa yis / /
thams cad las ni 'dod chags 'bral /
zhes gsungs pa'i phyir /
bsam gtan gyi dngos gzhi rnams kyi 'bras bu la yongs shes lnga yin gyi /
'dod pa'i mthong spang dang sgom spang spangs ba'i 'bras bu yongs shes ni bsam gtan gyi dngos gzhi'i 'bras bu ma yin te /
bsam gtan gyi dngos gzhi 'dod pa'i gnyen bo ma yin pa'i phyir /
btsun pa dbyangs sgrogs na re /
bsam gtan gyi dngos gzhi'i 'bras bu tha ma'i cha mthun ma gtogs pa'i brgyad yin zhas zer /
gcig gzugs kyi zag pa zad pa'i yongs shes gzugs med nam mkha'i nyer bsdogs kyi 'bras bu yin te /
gzugs med nam mkha'i nyer bsngogs kyis gzugs la 'dod chags dang bral bar byed pa'i phyir /
gzugs med kyi dngos gzhi gsum gyi yang 'bras bu yongs shes gcig yin te /
des srid rtse la 'dod chags dang bral bar byed pa'i phyir /
'jig rten pa dang 'jig rten las 'das ba'i lam gang gi 'bras bu yin zhe na /
yongs shes thams cad 'phags pa'i lam gyi 'bras bu yin te /
'og ma gnyis kyi sgom spang spangs pa'i 'bras bu yongs shes gnyis 'phags pa'i lam gyi 'bras bu yin du rung zhing /
yongs shes gzhan bdun 'phags lam gyis 'thob dgos pa'i phyir /
'og ma gnyis kyi sgom spang spangs ba'i yongs shes gnyis 'jig rten pa'i lam gyi 'bras bu yin te /
'og ma gnyis kyi sgom spang 'jig rten pa'i lam gyis kyang spong ba'i phyir /
yongs shes tha ma gnyis rjes shes kyi 'bras bu yin te /
rjes shes khams gong ma gnyis kyi gnyen po yin pa'i phyir /
yongs shes tha ma gsum chos shes kyi 'bras bu yin te /
chos shes khams gsum char gyi gnyen po yin pa'i phyir /
chos shes de'i phyogs mthun dang bcas pa'i 'bras bu yongs shes drug yin te /
yongs shes dang po gsum dang tha ma gsum yin pa'i phyir /
rjes shes de'i phyogs mthun dang bcas pa'i 'bras bu yongs shes lnga yin te /
bar pa gsum dang tha ma gnyis yin pa'i phyir /
gsum pa ni /
'bras bu yongs shes dgur 'jog pa'i rgyu mtshan gang yin zhe na /
yod de /
bral ba'i thob pa zag med gsar du skyes pa dang /
srid rtse nyams par byas pa dang /
kun 'gro'i rgyu gnyis kun tu bcom pa'i phyir /
mthong spang spangs pa'i yongs shes de 'jog la /
khams ril po las 'das pa las sgom spang spongs pa'i yongs shes de bzhag ba'i phyir /
bzhi pa ni /
yongs shes de dag gang la ldan zhe na /
gcig so so skye bo ni yongs shes de dang ldan pa min la /
'phags pa mthong lam la gnas pa ni yongs shes gcig nas lnga'i bar dang yang dag par ldan la /
sgom lam la gnas pa 'dod pa la 'dod chags dang ma bral ba yongs shes drug dang ldan /
de la gnas pa 'dod pa la 'dod chags dang bral ba ni yongs shes gcig dang /
dgra bcom pa gcig dang ldan /
yang na phyir mi 'ong gzugs la chags bral 'bras bu gnyis dang ldan /
gzugs la chags pa dang ma bral ba'i phyir mi 'ong dang dgra bcom pa la 'bras bu re re las mi 'jog ba'i rgyu mtshan ci yin zhe na /
de yod de /
khams ril po las 'dod chags dang bral ba dang /
'bras bu thob pa'i phyir de dag bsngams @# / /
nas re re bzhag pa'i phyir /
lnga pa ni /
yongs shes du cig car gtong zhe na /
gang zag la la yongs shes gcig gtong ste /
dper na /
dgra bcom gyi 'bras bu las nyams pa bzhin no / /
gnyis cig car gtong ba yod de /
dgra bcom gyi 'bras bu thob pa bzhin no / /
lnga cig car gtong ba yod de /
chags bral sngon song gi phyir mi 'ong gi 'bras bu thob pa bzhin no / /
drug cig car gtong ba yod de /
mthar gyis ba'i phyir mi 'ong gi 'bras bu thob pa bzhin no /
'o na yongs shes du cig car 'thob ce na /
yongs shes gcig 'thob pa yong ? de /
dgra bcom gyi 'bras thob ba bzhin /
gnyis cig car 'thob pa yod de /
dgra bcom gyi 'bras bu las nyams pa bzhin /
drug cig car 'thob pa yod de /
mthar gyis ba'i phyir mi 'ong gi 'bras bu las nyams ba bzhin no / /
yongs shes lnga cig car 'thob pa med de /
chags bral sngon song gi phyir mi 'ong gi 'bras bu las nyams pa mi srid pa'i phyir te /
de 'jig rten pa dang 'jig rten las 'das pa'i lam gnyis kyis brtan par byas pa'i phyir /
chos mngon pa'i mdzod kyi tshig le'ur byas pa las phra rgyas bstan pa zhes bya ba ste gnas lnga ba'i rnam par bshad pa'o / /
! /
rje btsun 'jam pa'i dbyangs la phyag 'tshal lo / /
drug pa lam dang gang zag bstan pa'i gnas bshad pa la bzhi /
dmigs yul 'phags pa'i bden pa /
bden pa mngon par rtogs pa'i rim pa /
bden pa mngon rtogs la gnas pa'i gang zag /
mngon rtogs kyi lan bstan pa'o / /
dang po la lnga /
mtshams sbyar /
lam rang gi ngo bo /
bden gzhi dngos /
'du byed thams cad sdug bsngal du sgrub pa /
zhar la bden gnyis bshad pa'o / /
dang po ni /
spangs ba ni yongs su shes pa'i ming 'thob bo zhes bshad na /
gnyin po gang gis spang bya gang spangs pa las yongs shes kyi ming 'thob ce na /
bden pa mthong pa dang bsgoms pa las /
nyon mongs spangs pa'i stobs kyis yongs shes kyi ming 'thong bo zhes bshad pa yin no / /
gnyis pa ni /
bden pa mthong dang bsgoms pa las /
zhes bshad na /
lam de'i ngo bo zag bcas dang zag med gang yin zhe na /
sgom pa'i lam ni zag bcas dang zag med gnyis ka yod pa yin te /
zag pa rgyas su rung ba dang mi rung ba gnyis ka yod pa'i phyir /
mthong pa zhes bya ba'i lam zag pa med pa yin te /
srid rtse'i gnyen po yin pa dang /
mthong spangs dgu cig car sbong ? ba'i phyir /
gsum pa ni /
bden bzhis bshad na /
de la dbye na du yod ce na /
bden pa dag ni bzhing bshad do / /
gang du na /
zag med lam gyi bden pa dang /
zhes dang /
so sor brtags pas 'gog pa gang / /
zhes pa dang /
sdug bsngal kun 'byung 'jig rten dang / /
zhes pa'i skabs su bshad do / /
'o na rim par bde ltang yin nam zhe na /
ma yin te /
sdus pa sngal dang kun 'byung dang de bzhin du 'gog pa dang lam gyi bden pa ste de ltar na rim pa 'di ltar yin no / /
kun 'byung rgyu yin pas sngar bstan rigs so zhe na /
skyon med de /
bden gzhi de dag ji ltar mngon par rtogs pa'i rim pa dang mthun par bstan pa'i phyir /
gzhi pa ni /
sdug bsngal de tshor ba'i phogs gcig min nam /
ci'i phyir zag bcas thams cad sdug bsngal yin zhe na /
tshor ba yin du 'ong ba dang yid du mi 'ong ba dang de las gzhan zag bcas rnams nyid chos can /
khyod ci rigs pa ma lus pa sdug bsngal ba yin te /
khyod sdug bsngal nyid gsum ci rig pa dang ldan pa'i phyir /
lnga pa ni /
bden pa bzhi zhes @# / /
kyang bshad /
bden pa gnyis zhes kyang bshad na /
bden gnyis de dag gang yin zhe na /
gang la btsam pa dang blos chos gzhan so sor bsal ba na /
de 'dzin gyi blo mi 'jug pa ni bum chu bzhin du kun rdzob tu yod do / /
de yang bcom pas der 'dzin gyi blo mi 'jug pa ni bum pa lta bu yin te /
de tho bas bcom pa na bum 'dzin gyi blo 'dor ba'i phyir /
blos chos gzhan so sor bsal ba na den 'dzin gyi blo mi 'jug pa ni chu lta bu yin te /
chu de'i steng du blos gzugs dri la sogs pa'i chos gzhan so sor bsal ba na chur 'dzin gyi blo 'dor ba'i phyir /
gang la bcom pa dang blos chos gzhan so sor bsal ba na der 'dzin gyi blo mi 'jug pa las gzhan ni don dam par yod pa yin te /
dper na /
gzugs kyi rdul phra rab dang 'dus ma byas lta bu'o / /
gnyis pa bden pa mngon par rtogs pa'i rim pa la /
bstan bshad do / /
dang po ni /
thabs gang gis bden pa mngon sum du mthong bar 'gyur zhe na /
dang por rnam par mi g.yeng ba'i rgyur so sor thar pa ris bdun gang rung gi tshul khrims la gnas te /
de nas mi rmongs pa'i rgyur bden pa mngon sum du mthong ba dang mthun pa'i chos nyan nas thos byung gi shes rab bskyed /
de nas gtan la 'bebs pa'i rgyu bsam byung gi shes rab dang ldan pas /
nyon mongs pa dang 'bral ba'i rgyur sgom pa la ni rab tu sbyor ba las bden pa mngon sum du mthong bar 'gyur ro / /
gnyis pa la gsum /
shes rab kyi rang bzhin /
rten snod du rung ba'i chos kyi khyad par sgom pa la 'jug pa'i tshul dngos so / /
dang po ni /
tshul gnas thos dang bsam ldan pas /
sgom pa la ni rab tu sbyor / /
zhes bshad na /
shes rab gsum gyi rang bzhin de gang zhe na /
thos pa dang la sogs pa bsam byung dang sgom pa las byung ba'i blo rnams ni /
ming dang ming don gnyis ka dang don gyi yul can yin zhes zer /
slob dpon dbyig gnyen na re /
yid chos kyi lung tshad ma las skyes pa dang /
rigs pas brtags pa las skyes pa dang /
ting nge 'dzin las skyes pa'i shes rab gsum ni /
thos bsam sgom gsum gyi shes rab yin gsung /
gnyis pa ni /
gang zag gang gis sgom pa yongs su rdzogs par 'gyur zhe na /
lus 'du 'dzin dang sems rnam rtog las bsrings pa'i bsrings pa gnyis ldan gyi gang zag gis sgom pa yongs su rdzogs par 'gyur ro / /
de gang la slab yin zhe na /
'dod chung chog shes pa sla'i /
chog mi shes pa dang 'dod chen can la sla ba ma yin no / /
'o na de'i ngo bo gang zhe na /
chos gos sogs rnyed pa la yang sred pa ni chog mi shes pa yin la /
ma rnyed pa la 'dod pa ni 'dod chen can yin no / /
de las bzlog pa ni de'i gnyen po 'dod chung chog shes dag yin no / /
'dod chung chog shes de gnyis la khams gsum du gtogs pa dang dri ma med pa gnyis yod do / /
'o na de'i ngo bo gang zhe na /
'dod chung chog shes ni chos can /
ma chags pa yin te /
chags pa'i gnyen po yin pa'i phyir /
'phags pa'i rigs yin te /
khyod la brten nas zag med kyi lam skye ba'i phyir /
de la dgongs nas chos gos ngan don tsam gyis chog shes pa 'phags pa'i rigs /
bsod snyoms ngan ngon tsam gyis chog shes pa 'phags pa'i rigs /
gnas ma la ngan don tsam gyis chog shes pa 'phags pa'i rigs /
spong ba dang sgom pa la dga' ba 'phags pa'i rigs zhes rigs bzhi dka' stsal to / /
de dag gi nang nas dang po gsum ma chags pa yin te /
'dod chung chog shes kyi bdag nyid yin pa'i phyir /
phyi ma yang de yin te /
spong ba ni 'geg bden dang sgom pa ni lam bden yin la /
de la dga' ba ni @# / /
srid pa'i 'dod chags dang 'dod pa'i 'dod chags las rgyab kyis phyogs pa yin pa'i phyir /
rigs bzhis gang bstan ce na /
dang po gsum gyis tshul bstan /
tha mas las bstan pa yin te /
tshul 'di lta bu la gnas nas las 'di lta bu byas na myur du thar pa thob par 'gyur ro zhes bstan pa'i phyir /
dgos pa gang gi phyir du rigs bzhi bstan ce na /
sred pa skye ba'i gzhi'i gnyen po'i phyir du rigs bzhi bstan te /
bdag gis 'dzin pa chos gos sogs kyi dngos po 'dod pa de'i dus re zhig zhi bar bya ba'i phyir du rigs dang po gsum bstan /
bdag tu 'dzin pa'i dngos po 'dod pa de'i dus gtan du zhi ba'i phyir du rigs phyi ma bstan pa'i phyir /
gsum pa sgom pa la 'jug pa'i tshul dngos la /
zhi gnas dang /
lhag mthong gnyis /
dang po la /
bstan /
bshad do / /
dang po ni /
de ltar gyur pa'i rten gyi gang zag de ji ltar sgom pa la 'jug ce na /
mi sdug bsgom pa dang dbugs 'byung ba dang rdub pa drin pa yis sems legs par btul te sgom pa de la 'jug pa yin /
gang zag gang gis sgom na /
'dod chags lhag pas mi sdug pa sgom /
rnam rtog lhag pas dbugs 'byung rdub sgom par 'gyur ro / /
gnyis pa la /
mi sdug pa bsgom pa dang /
dbugs 'byung rdub bsgom pa'o / /
dang po ni /
'dod chags kyi gnyen por mi sdug pa ji ltar bsgom zhe na /
kha dog dang dbyibs dang reg bya dang rnyed bkur la sogs pa'i 'dod chags kyi gnyen por 'du shes dgu sgom par byed la /
keng rus sgom pa chags bcas thams can la shis pa yin te /
de la chags pa'i gnas bzhi po mi 'byung ba'i phyir /
'o na keng rus ji ltar bsgom zhe na /
dang por dpral ba'i dbyes lta bur sems gtad de /
rus par mos shing de nas rims kyis rgya mtsho'i mtha' klad pa'i bar du ni rus par sgro zhing /
sdud pa'i tshe rang gi lus ma gtogs pa bsdus pas /
yid la byed pa las dang po ba zhes bya'o / /
de nas spro ba'i tshe sngar dang 'dra zhing /
sdud pa'i cho keng rus nas ni thod phyed kyi bar du btang bas /
yid la byed pa spyang ba byas par bshad do / /
de nas spro ba'i cho sngar dang 'dra la /
sdud pa'i tshe smin ma gnyis kyi bar du rus pa 'theb gang tsam la sems 'dzin pas /
yid la byed pa rdzogs pa zhes bya ba yin no / /
mi sdug pa bsgom pa'i ngo bo gang zhe na /
ma chags pa yin te /
chags pa'i gnyen po yin pa'i phyir /
de sa bcus bsdus te /
'dod pa dang bsam gtan sa dgus bsdus pa'i phyir /
dmigs pa 'dod pa'i snang ba yin te /
'dod pa'i kha dog dang dbyibs la dmigs pa'i phyir /
rten gang gis skyed ce na /
gling gsum gyi mis skyed pa yin no / /
gnyis pa ni /
dbugs 'byung rdub dran pa'i ngo bo gang zhe na /
dbugs nang du rdub pa dang phyir 'byung ba dran pa ni dbugs 'byung rdub dran pa ste shes rab yin no / /
ci'i phyir dran pa zhes bya zhe na /
yod de /
'di dran pa'i stobs bskyed nas yul la 'jug pa'i phyir /
bsam gtan dang po gsum gyi nyer bsdogs gsum dang /
bsam gtan khyad par can dang /
'dod pa dang lngas bsdus te /
rang gi sa pa'i dbugs 'byung rdub la dmigs pa'i blo gang zhig /
nges par btang snyoms dang mtshungs ldan yin pa'i phyir /
spyod yul gang zhe na /
spyod yul rlung yin no / /
'dod pa'i lha dang mi'i rten can yin te /
de gnyis rnam rtog mang ba'i phyir /
'di nang pa sangs rgyas @# / /
pa'i yin gyi phyi pa mu stegs pa'i ma yin te /
phyi pa la chos zab mo 'di'i lung med pa'i phyir dang /
lung med pas chos zab mo 'di rtogs mi nus pa'i phyir /
zab pa'i khyad par du zhe na /
bgrang ba dang /
la sogs pa rjes su 'gro ba dang /
'jog pa dang /
rtog pa dang /
sgyur ba dang /
yongs su dag pa ste rnam pa drug yod do / /
dbungs 'byung rdub kyi ngo bo de sa gang gis bsdus zhe na /
dbugs rdub pa dang dbugs 'byung ba ni lus gang las byung ba'i sas bsdus te /
lus kyi phyogs gcig yin pa'i phyir /
sems can du ston pa zhes bya ba yin te /
rgyud kyis bsdus pa'i phyir /
ma zin pa yin te /
dbang po gzugs can gyi tshogs pa na med pa'i rlung yin pa'i phyir /
rgyu mthun las byung ste /
skal mnyam gyi rgyu las byung ba'i phyir /
'og ma'i yid kyis gong ma'i dbugs 'byung rdub de gnyis mi rtogs so / /
gnyis pa la /
tshogs lam /
sbyor lam /
bden pa mngon par rtog pa'i lam mo / /
dang po ni /
zhi gnas grub par gyur pa'i rjes su lhag mthong gi ngo bor gyur pa'i dran pa nyer gzhag bsgom par bya ste /
zhi gnas grub kyang lhag mthong ma grub na nyon mongs pa spong mi nus pa'i phyir te /
mdo las nyon mongs pa ni ye shes kyis gzhom par bya zhes gsungs pa'i phyir /
'o na dran pa nyer gzhag ji ltar bsgom zhe na /
lus dang tshor ba dang sems dang chos rnams la rang sbyi'i mtshan nyid gnyis gnyis su yongs su brtags nas bsgom mo / /
dran pa nyer gzhag la gsum yod de /
rang bzhin dran pa nyer gzhag /
'brel pa dran pa nyer bzhag /
dmigs pa dran pa nyer gzhag rnams su yod pa'i phyir! dang po ni shes rab yin la /
de la thos pa dang sogs pa bsam pa dang sgom pa las byung ba'i shes rab gsum /
'di skyes thob min te /
sbyor byung yin pa'i phyir /
gzhan 'brel pa dran pa nyer gzhag ni /
shes rab dang mtshungs ldan dang 'brel pa la gzhag /
gsum pa ni de gnyis kyi dmigs pa la bzhag go /
dran pa nyer bzhag gi rim pa ji ltar yin zhe na /
rim pa ni ji ltar skye ba'i rim pa dang mthun pa bzhin du bzhag ste /
snga ma snga ma rags pas rtogs sla pa'i phyir /
dran pa nyer gzhag la bzhir nges pa'i rgyu mtshan yod de /
lus gtsang ba dang /
tshor ba bde ba dang /
sems rtag pa dang /
chos bdag tu 'dzin pa'i phyin ci log bzhi'i gnyen por bzhi bzhag pa'i phyir /
de ltar goms pa'i rnal 'byor pa de ni chos dran pa nye bar gzhag pa spyi la dmigs pa la gnas te /
lus la sogs pa de dag la mi rtag pa dang /
sdug bsngal ba dang /
stong pa dang /
bdag med par lta'o / /
gnyis pa la /
sbyor lam gyi rang bzhin /
chos kyi khyad par /
dogs gcod gzhan bstan pa'o / /
dang po ni /
tshogs lam gyi skabs su chos dran pa nyer gzhag spyi la dmigs pa goms par byas pa de las dro bar gyur pa 'byung ngo / /
ci'i phyir dro bar gyur pa zhes bya zhe na /
rnam par mi rtog pa'i ye shes kyi me'i snga ltas su gyur pa'i phyir /
dro bar gyur pa de ni bden pa bzhi'i sbyod yul can dang /
rnam pa mi rtag pa sogs bcu drug tshang bar sgom pa yin /
dro ba chung ngu 'bring chen po gsum 'phel ba las rtse mo ro gyur pa 'byung / /
ci'i phyir rtse mor gyur pa zhes bya zhe na /
dge ba'i rtsa ba g.yo ba'i rtse mo yin pa'i phyir /
@# / /
rtse mo de yang dro ba de dang 'dra bar bden bzhi'i spyod yul can dang /
rnam pa mi rtag pa sogs bcu drug tshang bar sgom pa yin /
drod rtse gnyis ka dang por bden pa la chos dran pa nyer bzhag nyid kyis rnam pa gtod cing /
dran pa nye bar gzhag pa gzhan dag gis kyang 'phel bar byed do / /
rtse mo chung ngu 'bring chen po gsum 'phel ba de las bzod pa yang skye'o / /
ci'i phyir bzod pa zhes bya zhe na /
bden pa la cher bzod pa'i don gyis ni'o / /
de las bzod pa chung 'bring gnyis bden pa la rnam pa gtod tshul rtse mo la sbyar ba de bzhin du shes par bya'o / /
bzod pa chung ngu 'bring chen po thams cad chos dran pa nyer gzhag gis 'phel bar byed de /
bzod pa chen po de 'dod bar gtogs pa'i sdug bsngal gyi yul can yin te /
chos mchog la nye ba'i phyir /
bzod pa chen po de ni skad cig ma gcig yin la /
de bzhin du chos mchog kyang skad cig ma gcig yin no / /
nges 'byed cha mthun thams cad gtso bo shas rab /
'khor dang bcas na phung po lnga yod de /
rnam par rig byed ma yin pa'i gzugs yod pa'i phyir /
'on kyang de dag gi thob pa ni dro ba la sogs pa'i sbyor lam du ma gtogs te /
de dag gi thob pa 'phags pa la'ang mngon gyur du 'byung bas /
dro ba sogs kyang mngon gyur du 'byung bar thal ba'i phyir /
de ltar na nges 'byed cha mthun rnam pa bzhi'o / /
gnyis pa ni /
sbyor lam bzhi po thams cad sgom byung gtso bor gyur pa yin te /
mnyam gzhag gtso bor gyur ba la bzhag pa'i phyir /
sa gang la rten zhe na /
bsam gtan dang po'i nyer bsdogs mi lcogs med dang /
bsam gtan khyad par can dang /
bsam gtan gyi dngos gzhi'i sa pa yin te /
des bsdus pa'i mnyam gzhag yin pa'i phyir /
btsun pa dbyangs sgrogs ltar na /
drod rtse gnyis ni 'og 'dod pa na'ang yod pa yin zhes zer /
gang gi rten can yin zhe na /
sbyor lam bzhi po thams cad 'dod pa'i lha dang gling gsum gyi mi'i rten can yin no / /
chos mchog bud med kyis 'thob na skyes ba dang bud med gnyis ka'i rten can 'thob par 'gyur te /
tshe de nyid la mtshan gyur ba 'am /
yang na 'dod par skyes na skyes par 'gyur ba'i phyir /
skyes pas ni skyes pa'i rten can kho na 'thob kyi /
bud med kyi rten can mi 'thob bo / /
'o na sbyor lam de dag gang gis gtong zhe na /
'phags pas sbyor lam de dag sa bor nas gtong la /
'phags pa min pas 'chi bas gtong ngo / /
dang po drod rtse gnyis mi mthun pa'i phyogs las yongs su nyams pas kyang gtong ngo / /
bsam gtan gyi dngos bzhi la brten nas thob pa yin na /
cho de nyid la bden pa mngon sum du mthong bar 'gyur te /
yid skyo ba shas che ba'i phyir /
rnam par nyams tshe sngon med pa 'thob kyi sngar btang ba mi 'thob ste /
'khor par ma 'dris shing 'bod pas bsgrub dgos pa'i phyir /
yongs nyams dang rnam nyams gnyis kyi ngo bo gang zhe na /
nyams pa gnyis ni yon tan dang mi ldan pa'o / /
de gnyis kyi khyad par gang zhe na /
longs nyams ni nyes pas byas pa yin te /
dper na /
log ltas dge rtsa nyams pa lta bu'o / /
rnam nyams yon tan gyis kyang byas pa yod de /
mthong lam gyis so skye las nyams pa lta bu'o / /
'o na sbyor lam de dag yon tan gang dang ldan zhe na /
@# / /
drod thob nas yongs su nyams kyang nges par myang 'das thob par 'gyur /
rtse mo thob nas mtshungs med byed pa dang ngan song du skye ba srid kyang /
dge ba'i rtsa ba rgyun mi 'chad /
bzod pa thob nas ngan song du mi 'gro ste /
ngan song du skye ba'i las dang nyon mongs pa thag ring du bsrings pa'i phyir /
gsum pa ni /
drod rtse gnyis slob ma nyan thos kyi rigs las log nas ni sangs rgyas su 'gyur gyi /
bzod pa thob nas sangs rgyas su 'gyur ba med de /
bzod pa thob nas ngan song du mi skye ba gang zhig byang sems gzhan don du ngan song du skye ba'i phyir /
gzhan rang sangs rgyas su yang gsum pa bzod pa 'bring man chad thob na yang 'gyur du rung ste /
rang sangs rgyas su 'gyur ba la /
ngan song du skye mi dgos pa'i phyir /
ston pa sangs rgyas dang bse ru lta bu'i rang sangs rgyas drod la sogs pa la gnas pa rigs gzhan du bsgyur du mi rung ste /
des drod nas byang chub bzad mi skye shes kyi bar /
bsam gtan gyi mtha' bzhi pa la brten te ston thog gcig la lam kun skye ba'i phyir /
'o na nges 'byed cha mthun dang po nas skye'am /
de'i sngon du lam gzhan 'gro dgos zhe na /
des 'byed cha mthun gyi sngon du thar pa cha mthun gyi dge rtsa 'gro ba yin no / /
thar pa cha mthun thob nas ci tsam na thar par 'gyur zhe na /
myur ba srid pa gsum gyis thar par 'gyur te /
srid pa dang po la thar pa cha mthun bskyed gnyis pa la ngas 'byed cha mthun bskyed /
gsum pa la 'phags lam thob par 'gyur ba'i phyir /
shin tu myur na srid pa gnyis kyi mthar thar bar 'gyur te /
dang po la thar pa cha mthun bskyed /
gnyis pa la bsam gtan gyi dngos gzhi la brten nas nges 'byed cha mthun bskyed de /
tshe de nyid la bden pa mngon sum du mthong bar 'gyur ba'i phyir /
'o na thar pa cha mthun gyi dge rtsa de gang gi nang nas 'phen zhe na /
gling gsum gyi mi yi nang nas 'phen par byed de /
mi shes rab dang skye ba shes che ba'i phyir /
ngo bo thos pa dang bsam pa las byung ba'i shes rab /
las gsum gyi nang nas yid kyi las gtso che'o / /
gsum pa ni /
'jig rten pa'i chos mchog las gang skye zhe na /
'jig rten pa'i chos mchog las chos kyi bzod pa zag pa med pa skye'o / /
des gang la dmigs na /
des ni 'dod pa'i sdug bsngal la dmigs pa yin /
de nas de'i rjes su 'dod pa'i sdug bsngal de nyid la dmigs pa'i chos shes 'byung /
'dod pa'i sdug bsngal la dmigs nas chos bzod dang chos shes skye ba de bzhin du /
'dod pa'i sdug bsngal gyi lhag ma grong ma'i sdug bsngal la dmigs pa'i rjes bzod dang rjes shes skye la /
bden pa gzhan gsum la'ang dmigs pa'i shes bzod skad cig ma bzhi bzhi skye ba de bzhin no / /
de ltar na bden pa mngon par rtogs pa 'di sems kyi skad cig ma bcu drug go /
de dag bsdu na rnam pa gsum ste /
mthong ba mngon rtogs /
dmigs pa mngon rtogs /
bya ba mngon rtogs zhes bya ba gsum yod pa'i phyir /
bden pa mngon par rtogs pa'i lam de sa gang la brten zhe na /
de ni bsam gtan sa drug la brten pa yin te /
chos mchog dang sa gcig pa'i phyir /
shes bzong de gnyis las gnyen po gang zhe na /
bzod pa brgyad ni gnyen po yin te /
bar chad med lam yin pa'i phyir /
rkun po phyir phyung ba bzhin /
shes pa @# / /
ba rgyad ni gnyen po ma yin te /
rnam grol lam yin pa'i phyir /
dper na /
sgo 'phar bcad pa bzhin no / /
de gnyis mthong lam dang sgom lam gang yin zhe na /
de la skad cig ma dang po bco lnga ni mthong ba'i lam yin te /
bden pa sngar ma mthong ba gsar du mthong ba'i lam yin pa'i phyir /
skad cig ma bcu drug pa ni sgom pa'i lam yin te /
bden pa mngon sum du mthong zin rgyun ldan du sgom par byed pa'i lam yin pa'i phyir /
! /
gsum pa bden ba mngon rtogs la gnas pa'i gang zag la /
dbye ba bsdu sa ? te bstan /
mjug bsdu ba'o / /
dang bo la chags bral sngon song /
mthar gyis pa'o / /
dang po la zhugs gnas gnyis dang po ni /
mthong lam skad cig bco lnga po de dag tu gnas pa'i dbang po rtul po chos can /
dad ba'i rjes su 'brang ba yin te /
gzhan la dad pa'i tshig gi rjes su 'brangs na sa bden pa mngon par rtogs pa yin pa'i phyir /
de la gnas pa'i dbang po rnon po chos can /
chos kyi rjes su 'brang ba yin te /
gzhan gyi dreng mi 'jog par chos gsung rab kyi rjes su 'brangs nas bden pa mngon par rtogs pa yin pa'i phyir /
sgom pas spang bar bya bam spangs pa'am /
'dod nyon dang po nas rnam pa lnga'i bar bcom pa ni 'bras bu dang bo la zhugs pa yin no / /
'dod nyon drug ba nas dgu pa tshun chad te brgyad pa bad pa de 'bras bu gnyis ba la zhugs pa yin /
'dod pa la 'dod chags dang bral ba'am /
pang na gong ma ci yang med man chad la 'dong chags dang bral ba ni 'bras bu gsum pa la zhugs pa yin no / /
gnyis pa ni /
dad pa dang chos kyi rjes 'brang gang zhig 'bras bu gang la zhugs pa sems kyi skad cig ma bcu drug pa la gnas pa ni de'i 'bras bu la gnas pa yin /
skad cig ma bcu drug pa la gnas pa de'i tshe dbang po rtul po de dang bas mos pa yin te /
dad pas lhag par mos pa'i phyir /
dbang po rnon po de mthong bas thob pa yin te /
shes rab lhag pas 'bras bu thob pa'i phyir /
'dod pa'i sgom spang rnam pa lnga'i bar spangs pa skad cig ma bcu drug pa la gnas pa de /
phyir 'ong zhugs pa ma yin pa'i rgyu mtshan ci zhe na /
skad cig ma bcu drug pa rgyun zhugs kyi 'bras bu la gnas pa /
'bras bu khyad par can thob par bya ba'i phyir du mi brtson pa ni chos can /
phyir 'ong zhugs ba ma yin te /
rgyun zhugs 'bras gnas tsam bo thob pa gang zhig /
rgyun zhugs 'bras gnas khyad par can gyi lam thob pa med pas de'i phyir /
khyab ste /
'bras gnas cem bom thob par 'bras gnas khyod par can thob pa med cing de gnyis cig car du yang thob pa med pa'i phyir /
gnyis pa mthar gyis pa la /
rgyu mtshan dang /
rgyu mtshan can gyi gang zag go /
dang po ni /
'dod pa nas srid rtse'i bar gyis dang sa ni nyas pa rnams dgu dgu pod pa de bzhin du /
bar chad med lam dang rnam grol lam gyi yon tan rnams kyang dgu dgu yod de /
de chung du dang 'bring dang chen po rnams re re zhing chung ngu'i chung ngu la sogs pa'i dbye bas tha dad pa'i phyir /
gnyis pa la /
rgyun zhugs /
phyir 'ong /
phyir mi 'ong /
dgra bcom mo / /
dang po ni /
rgyun zhugs srid pa lan bdun pa ba de gang zhe na /
rgyun zhugs kyi 'bras bu la gnas bsgom pas spang bar bya ba cung zad kyang ma spangs pa /
re ltar te @# / /
mchog tu thogs na srid pa lan bdun len pa ni de yin no /
rgyun zhugs rigs nas rigs skye gang zhe na /
spangs pa'i khyad par 'dod nyon rnam pa gsum mam rnam pa bzhi las grol ba /
dbang po'i khyad bar nyon mongs gang spangs pa'i gnyen po zag med kyi dbang po thob pa /
skyi ba'i khyad par rigs mthun gyi tshe gnyis sam gsum len pa ni de yin la /
de la dbye na lha'i rigs nas rigs skye dang mi'i rigs nas rigs skye gnyis /
'dod nyon gcig nas rnam pa lnga'i bar bcom pa ni rgyun zhugs 'bras gnas gzhan zhig yin no / /
gnyis pa la /
zhugs gnas gnyis /
dang po ni /
rgyu na zhugs 'bras gnas khyad par can de 'bras bu gnyis pa phyir 'ong la ni zhugs pa 'ang yin no / /
gnyis ba ni /
'dod nyon rnam ba drug pa zad bar gyur ba ni lan cig phyir 'ong ba yin /
ci'i phyir lan cig phyir 'ong bzhes bya zhe na /
lha'i nang du lan cig phyir 'ong ba'i don gyis ni de skad ces bya'o / /
phyir 'ong tshe gcig bar chad gcig pa de gang zhe na /
spangs pa'i khyad bar nyes pa'i cha bdun dang brgyad zad pa /
dbang po'i khyad bar nyon mongs pa gang spangs pa'i gnyen bo zag med kyi dbang po thob pa /
skye ba'i khyad par dgra bcom pa'i 'bras bu thob pa la tshe gcig dang phyir mi 'ong gi 'bras bu thob pa la 'dod nyon gcig gis bar chod pa ni phyir 'ong tsho gcig bar chad gcig pa yin no / /
gsum pa la /
zhugs gnas gnyis /
dang po ni /
phyir 'ong 'bras gnas khyad par can de 'bras bu gsum pa phyir mi 'ong la ni zhugs pa lin no / /
gnyis bal /
sbyir bstan /
bye brag tu bshad pa'o / /
dang po ni| phyir ma'ong zhugs pa de 'dod nyon dgu ba zad pas phyir mi 'ong 'bras gnas yin no / /
gnyis pa la /
dbye ba /
sbel ma sgom pa /
lus mngon byed bshad pa'o / /
dang po la /
dngos dang /
don gyi khyad bar ro / /
dang bo ni /
phyir mi 'ong la gzugs su nyer 'gro dang /
gzugs med nyer 'gro gnyis las /
phyir mi 'ong gzugs su nyer 'gro de ni chos can /
lnga yod de /
bar dor 'da' ba /
skyes nas 'da' pa /
mngon pang 'du byed dang bcas te 'da' ba /
mngon par 'du byed med bar yongs su mya ngan las 'da' ba dang /
gong du 'pho ba rnams su yod ba'i phyir /
gong du 'pho ba la du yod ce na /
de ni chos can /
gnyis yod de /
bsam gtan spel na 'og min 'gro dang /
bsam gtan spel ba las gzhan du na srid pa'i rtse mor 'gro ba ste gnyis yod pa'i phyir /
'og min 'gro de chos can /
gsum yod de /
'phar ba dang /
byed du 'phar ba dang| gnas thams cad du 'chi 'pho ba rnams su yod ba'i phyir /
gzhan phyir mi 'ong gzugs med nyer 'gro ni chos can /
rnam pa bzhi yod de /
skyes nas 'da' ba nas gong du 'pho ba'i bar rnams su yod ba'i phyir| mthong lam thob pa'i cho 'di la mya ngan las 'da' ba'i phyir mi 'ong gzhan ni phyir mi 'ong mthong chos zhi yin no / /
gnyis pa ni /
bar 'da' ba dang /
skyes nas 'da' ba dang /
gong du 'pho pa gsum la yang rnam pa gsum gsum du phye nas gzugs su nyer 'gro dgur bshad de /
dang bo la myur bar /
myur ba ma yin bar /
dus ring mo zhig nas 'da' ba dang gsum /
gnyis pa la skyes ma thag nas /
'du byed dang bcas te /
'du @# / /
byed med par 'da' ba dang gsum /
gsum pa la 'phar ba /
phyed du 'phar ba /
gnas thams cad du 'chi 'pho ba dang gsum du bye bas so / /
de dag gi khyad par gang las bzhag ce na /
phyir mi 'ong dgu bo de dag gi khyad par rnams /
las dang dbang po dang nyon mongs ba'i bye brag las bzhag ste /
dang po gsum mngon bar 'grub pa'i las dang /
bar pa gsum skyes nas myang 'gyur gyi las dang /
phyi ma gsum lan grangs gzhan la myong 'gyur gyi las dang /
dang po gsum dbang bo rno ba dang /
bar pa gsum dbang po 'bring dang /
tha ma gsum dbang bo rtul ba dang /
dang po gsum nyin mongs chung ba dang /
par pa gsum nyon mongs 'bring dang /
phyi ma gsum nyen mongs chen po'i bye bra las bzhag pa'i phyir /
'o na lung bar ma las /
skyes bu dam pa'i 'gro ba bdun du bshad na /
de dag gang yin zhe na /
dgu bo de dag las gong du 'pho pa gsum du ma bye bar dam pa'i 'gro bdun du 'dod ba yin no / /
slab pa chags bcas dam pa'i 'gro ba min pa'i rgyu mtshan ci zhe na /
de'i rgyu mtshan yod de /
dam pa dge ba la 'jug /
dam min mi dge ba la mi 'jug /
khams gong du son pa phyir mi 'ong ba'i rgyu mtshan gsum tshang ba'i phyir dam pa'i 'gro bar bshad na /
slob pa chags bcas la rgyu mtshan gsum po de med pa'i phyir /
'o na mdo las /
skyes bu dam ba'i 'gro ba gang zhe na /
slob pa'i yang dag pa'i lta ba dang ldan pa'o / /
zhes gsungs pa dang 'gal lo zhe na /
mi 'gal te /
de ni rnam grangs ba'i skyes bu dam pa la dgongs pa yin la /
'dir rnam grangs ba ma yin pa'i skyes bu dam pa'i dbang du byas pa'i phyir /
'dod par tshe yongs su gyur pa'i 'phags pa phyir mi 'ong khams gzhan du ni 'gro ba med de /
'dir mya ngan las 'da' bar nges pa'i phyir te /
yid 'byung shes che ba'i phyir /
'dod par cho yongs su gyur ba'i 'phags pa khams gzhan du 'gro ba med na /
brgya byin gyis /
bdag ni tha mar nyams na lha gang 'og min zhes / /
rnam par grags ba der ni skye bar 'gyur bar shog /
ces smras pa dang 'gal lo zhe na /
mi 'gal te /
brgya byin gyis mngon ba mi shes pa'i phyir /
'o na bcom ldan 'das kyis de mi dag ga ba'i rgyu mtshan ci yin zhe na /
de'i rgyu mtshan yod de /
brgya byin dga' bar bya ba'i phyir /
de dang gang mar skyes pa'i 'phags pa ni yongs su nyams pa dang dbang po 'pho ba mi sten te mi nyams pa'i rten khyad par can thob ? cing /
tshe rab gzhan du 'phags pa'i lam la 'dris pas dbang po rnams ches smin ba yin pa'i phyir /
gnyis ba ni /
bsam gtan spel na 'og min 'gro /
zhes bshad na /
dang bor bsam gtan gang sbel zhe na /
dang por bsam gtan bzhi pa spel bar byed de /
de lam sla ba rnams kyi nang nas mchog yin pa'i phyir /
ji ltar sbel na dang por rgyun dang ldan pa'i bsam gtan bzhi pa zag med /
de nas zag bcas /
de nas skad cig gnyis zag med /
de nas zag bcas /
de nas zag med la snyoms par 'jug /
de nas skad cig ma ni re rer zag bcas zag med spel bar nus ba ni spel sgom grub pa'i tshad yin zhes zer /
slob dpon na re /
skad cig re rer sbel nus pa sangs rgyas ma gtog gzhan la med pas /
rgyun chags gsum la ji ltar 'dod 'dod du snyoms bar 'jug nus ba spel sgom grub ba'i tshad yin zhes gsung /
dgos ba gang @# / /
gi phyir sbel na /
gnas gtsang ma lngar skye ba dang /
mthong chos la bde bar gnas par bya ba'i phyir dang /
nyon mongs pas ni 'jigs pa thag bsrid ba'i phyir yang yin no /
'o na gnas gtsang ma lngar nges pa'i rgyu mtshan ci yin zhe na /
gnas gtsang mar skye ba lnga kho nar nges te /
bsam gtan spel ba de ni chung du gsum spel /
'bring drug spel /
chen po dgu spel /
shin tu chen po bcu gnyis spel /
ches shin tu chen po bco lnga sbel te rnam pa lngar nges pa'i phyir /
gsum pa ni /
phyir mi 'ong lus mngon byed gang zhe na /
'gog pa'i snyoms 'jug thob pa'i phyir mi 'ong ni de yin no / /
ci'i phyir lus mngon byed ces bya zhe na sems med pa'i lus kyis myang na las 'das pa dang 'dra ba'i 'gog pa mngon sum du byed pas na der 'dod do / /
sems med pa'i lus kyis 'gog pa'i snyoms 'jug mdon du byed de /
sems med pa'i lus la brten nas 'gog pa'i snyoms 'jug skye ba'i phyir /
bzhi pa la /
zhugs pa dang /
gnas pa gnyis /
dang bo ni /
phyir mi 'ong de bsam gtan dang po'i sgom spang chen po'i chen po nas srid rtse'i bar gyi nyes pa'i cha brgyad zad pa'am /
srid rtse'i nyon mongs dgu pa spang ba'i bar chad med lam la gnas ba ni dgra bcom pa nyid la zhugs pa yin /
srid rtse'i nyon mongs dgu pa sbong ba'i bar chad med lam de ni rdo rje lta bu yin te /
khams gsum gyi nyon mongs pa spang nus pa'i phyir /
de yang spangs nus pa yin kyi dngos su sbong ba ni ma yin te /
srid rtse'i nyon mongs brgyad pa min chad spangs zin pa'i phyir /
gnyis pa la /
dngos dang /
zhar la spang bya spong tshul /
shes pa'i 'byung tshul /
dge sbyong tshul gyi bsdu ba /
tshangs pa'i 'khor lo / /
dge sbyong tshul gyi 'bras bu 'thob tshul /
dgra bcom gyi dbye ba'o / /
dang po ni dgra bcom zhugs pa des zad pa thob pa dang zad pa shes pa thob pa yin pa de'i cho! gang zag de la mi slob ba zhes bya ste /
'bras bu gzhan thob phyir du lam la slob mi dgos pa'i phyir /
de dgra bcom pa yin te /
rang don mthar thugs nas gzhan don byed par 'os pa dang /
chags bcas rnams kyis mchod par 'os pa'i phyir /
gang zag bdun ni slob pa yin te /
zag pa zad pa'i phyir du bslab pa gsum la rtag tu slob bzhin pa yin pa'i phyir /
so skye ni slob pa ma yin te /
bden pa yang dag pa ji lta ba bzhin du mi shes shing /
bslab pa gsum la slob ba gtong ba'i phyir /
gnyis pa la /
lam gang gis sa gang gi spang bya spong /
sa gang gis sa gang gi spang bya spong /
zhar la 'jig rten pa'i lam gyi dmigs rnam mo / /
dang po ni /
mi slob pa de yang gang gis sa gang las 'dod chags dang bral ba las thob par 'gyur zhe na /
'jig rten las 'das pa'i lam gyis srid rtse las 'dod chags dang bral ba las thob pa yin gyi /
'jig rten pa'i lam gyis de las chags pa dang 'bral ba ma yin te /
srid rtse la gong sa med /
rang sa sred pa rgyas /
'ogs dman pa'i phyir /
gzhan 'ogs brgyad las 'jig rten dang 'jig rten las 'das pa'i lam rnam pa gnyis kyis chags pa dang 'bral lo / /
'o na 'phags pa dang so skye 'jig rten pa'i lam gyis 'dod chags dang bral ba la khyad par ci yod cen /
yod de /
'jig rten pa'i lam gyis chags pa dang bral ba'i 'phags pa la bral ba'i thob pa zag @# / /
bcas dang zag med rnam pa gnyis yod /
so skye la bral thob zag med med pa'i phyir /
kha cig 'jig rten las 'das pa'i lam gyis 'dod chags dang bral kyang bral thob gnyis yod de /
zag med kyi lam gyis ci yang med la 'dod chags dang bral ba'i phyir mi 'ong dbang po 'phos pa'i tshe /
ci yang med la 'dod chags dang bral ba'i bral thob zag med btang la /
ci yang med kyi nyon mongs pa dang mi ldan pa'i phyir zhe na /
ma khyab ste /
srid rtse'i phyed las rnam par grol ba'i phyir mi 'ong dbang po 'phos pa'i cho /
srid rtsi'i phyed las 'dod chags dang bral ba'i bral thob zag med btang /
zag bcas dang mi ldan yang gang spangs pa de'i nyon mongs dang mi ldan pa dang /
byis pa gong bsam gtan dang po yan chad du skyes ba 'dod pa las 'dod chags dang bral ba'i bral thob zag bcas btang /
zag med dang mi ldan yang 'dod pa'i nyon mongs dang mi ldan ba bzhin yin ba'i phyir /
gnyis pa ni /
sa gang gis sa gang las 'dod chags dang bral bar 'gyur zhe na /
nyer bsdogs zag med mi lcogs med pa yis sa thams cad yas 'dod chags dang bral bar 'gyur te /
nyer bsngogs yin pas 'og sa las 'dod chags dang 'bral /
zag med bar chad med lam yin pas rang sa dang gongs las 'dod chags dang 'bral ba'i phyir /
'o na nyer bsdogs kyis sa 'og ma las rgyal pa'i rnam grol lam tham des gang gi ngo bor skye zhe na /
'dod pa dang bsam gtan dang po gnyis te sa dang po gsum las rgyal ba'i rnam grol lam tha ma dbang bo rnon tshor ba spo nus pas bsam gtan gyi dngos gzhi'i ngo bor skye /
dbang po rtul na chor ba sbo mi nus bas nyer bsnogs las mtha' rnam gro lam ni nyer bsdogs kyi ngo bor skye la /
gong ma bsam gtan gsum pa yan chad las 'dod chags dang bral ba'i rnam grol lam tha ma nyer bsdogs las mtha'i rnam grol lam gyi ngo bor skye ba min gyi dngos gzhir skye ba yin te /
bsam gtan gsum pa yan chad kyi nyer bsdogs dang dngos gzhi tshor ba mthun zhing /
dngos gzhi mthong bal gus pa'i phyir /
'phags pa zag pa med pa'i lam gzhan brgyad kyis rang sa dang gong sa las rgyal ba yin gyi 'og sa las rgyal pa min te /
de las 'dod chags dang bral bar byas zin pa'i phyir /
gsum pa ni /
'jig rten las 'das pa'i lam de bden pa'i dmigs rnam can yin na /
'jig rten ba'i lam gyi dmigs rnam ji lta bu zhe na /
'jig rten pa'i rnam grol lam dang bar chad med lam go rims bzhin du /
zhi sogs rags sogs kyi rnam pa can dang /
gangs dang 'og sa'i sbyod yul can yin no| gsum pa ni /
de zad thob dang zad pa shes / /
zhes bshad na /
zang shes las gang skye zhe na /
gal te dgra bcom pa mi g.yo ba'i chos can yin na /
zad pa shes pa las mi skye ba'i blo gros shes ba skye /
gal te dgra bcom ba mi g.yo ba'i chos cam ma yin na /
de las zad pa shes pa'i rgyun na ma /
mi slob pa'i yang dag pa'i lta ba de skye'o / /
'o na mi slob pa'i yang dag pa'i lta ba de mi g.yo ba'i chos can la med dam zhe na /
de ni dgra bcom pa thams cad la yod pa yin no / /
bzhi pa ni /
dge sbyong tshul gyi 'bras bu bzhi bstan na /
dge sbyong gi tshul de gang zhe na /
dri med bar char med lam chos can /
dge sbyong gi tshul yin te /
don dam pa'i dge sbyong du byed ba'i thabs kyi chul yin pa'i @# / /
phyir| de'i 'bras bu yin pas na dge sbyong tshul gyi 'bras bu'o / /
de la 'dus byas dang 'dus ma byas gnyis /
de dag rgyas par phye na brgyad cu rtsa dgu'o /
nga yang 'dus byas ni rnam grol lam dang 'dus ma byas ni bad pa ste spangs pa rnams dang bcas pa'o / /
'o na 'bras bu gzhir bzhag pa grangs nyungs par 'gyur ro zhe na /
skyon med de /
'bras bu bzhir rnam par bzhag pa ni gnas skabs gang la rgyu mtshan lnga dag ni srid ba la dgongs pa'i phyir /
rgyu mtshan lnga gang zhe na /
'bras bu'i sngon du zhugs pa'i lam btang ba dang /
gzhan 'bras bu la gnas pa thob pa dang /
zad pa ste spangs pa rnams bsdoms pa dang /
shes pa brgyad tshan thob pa dang /
rnam pa mi rtag pa la sogs pa bcu drug mngon sum du rtogs pa thob pa'o / /
zag med bar chad med lam kho na dge spyong gi tshul yin na /
'jig rten pa'i lam gyis thob pa'i chags bral sngon song gi phyir 'ong dang phyir mi 'ong gi 'bras bu de dge spyong tshul gyi 'bras bu ma yin par 'gyur zhe na /
skyod med de /
'jig rten pa yis thob pa'i phyir 'ong dang phyir mi 'ong gi 'bras bu ni zag med kyi spangs pa dang bsres pas te bsdoms pa dang /
zag med kyi lam gyis de 'dre'i bral thob 'dzin pa'i phyir /
lnga pa ni /
zag med bar chad med lam de la tshangs pa'i tshul zhes bya ste /
tshangs ba ni myang 'das yin la /
de thob par byed pa'i tshul yin pa'i phyir /
yang de nyid la tshangs pa'i 'khor lo zhes kyang bya ste /
bcom ldan 'das ni tshangs pa yin la /
des gdul bya'i rgyud la nga ? skor ba'i phyir /
de'i nang nas mthong lam ni chos kyi 'khor lo yin no / /
ci'i phyir de la chos kyi 'khor lo zhes bya zhe na /
'khor lo rin po che dang chos mtshungs pa'i phyir te /
'khor lo rin po che de myur bar 'gro ba dang /
sogs pa yul gzhan dor nas gzhan la 'jug pa dang /
ma rgyal ba yis ? rgyal bar byed pa dang /
rgyal ba rnams rnal du 'god bar byed pa| mtho ba la 'phar /
dma' ba la 'bab par byed de bzhin du /
mthong lam skad cig bco lnga po myur bar 'gro ba dang /
bden pa'i dmigs pa gzhan dor nas gzhan la 'jug pa dang /
bar chad med lam gyis nyon mongs pa'i thob pa gcod bas ma rgyal ba las rgyas ba dang /
rnam grol lam gyis bral thab 'dzin pas rgyal ba rnal du 'god /
khams gong ma'i bden pa la 'phar /
'og ma'i bden pa la 'bab par byed pa'i phyir /
btsun pa dbyangs sgrogs na re /
mthong lam gyi ngo bo 'phags lam yan lag brgyad yin la /
de dag 'khor lo rin po che'i rtsibs sogs dang chos mthun pa'i phyir /
mthong lam chos 'khor yin zhes zer /
chos mtshungs te /
'khor lo rin po che la 'dzin pa'i lte ba /
sdud pa'i mu khyud 'phan tshun 'jug pa'i rtsibs gsum yod la /
yang dag pa'i ngag dang las kyi mtha' dang 'tsho ba gsum tshul khrims yin pas /
lte ba dang 'dra bar yang dag pa'i lta ba sogs de dag la rag las nas 'jug pa'i phyir /
ting nge 'dzin ni mu khyud dang 'dra bar dmigs pa la sems 'dzin par byed pa'i phyir /
yang dag pa'i lta ba sogs bzhi ni rtsib sa dang 'dra bar phan tshun 'jug par byed pa'i phyir /
drug pa ni /
dge sbyong tshul gyi 'bras bu gang gi rten la 'thob ce na /
'dod par 'bras bu dang po gsum 'thob la /
tha ma dgra bcom pa'i 'bras bu ni khams gsum car du 'thob /
'o na rgyun zhugs kyi 'bras bu dang phyir 'ong gi @# / /
'bras bu dang mthar gyis pa'i phyir mi 'ong gi 'bras bu 'dod pa'i rten la 'thob mod /
chags bral sngon song gi phyir mi 'ong gi 'bras bu khams gong ma'i rten la mi 'a thob ba'i rgyu mtshan gang zhe na /
de'i rgyu mtshan yod de /
gong ma'i rten la mthong lam skye ba med pa'i phyir te /
mthong lam skye ba la 'khor ba la skyo ba shas chen po dgos la /
gang gis so skye 'khor ba la mi skyo ba'i phyir dang /
bcu tshan bcu ba'i lung las /
phyir mi 'ong lnga po de 'dir rtsom zhing der mthar phyin par byed ces 'byung ba'i phyir /
bdun pa la /
dngos dang /
chos kyi khyad par /
nyams ba'i dbye ba /
dbang po 'pho tshul bye brag tu bshad pa'o / /
dang po ni /
gal te mi g.yo'i zad shes las /
zhes bshad na /
dgra bcom ba la dbye ba yod dam med ce na /
nyan thos dgra bcom pa drug tu 'dod de /
yongs su nyams ba'i chos can /
'chi bar sems pa'i /
rjes su srung ba'i /
gnas pa las mi bskyod pa'i /
rtogs pa'i skal pa can /
mi g.yo ba'i chos can rnams su yod pa'i phyir /
de dag las dang po lnga ni dad pas mos pa las skyes pa yin te /
dang mos sngon du 'gro ba'i phyir /
de dag dus dang sbyor ba yin te /
rnam grol dang ting nge 'dzin mngon du 'gyur ba yo byad tshang ba dang /
nad med pa'i dus la ltos pa'i phyir /
mi g.yo ba'i chos can de ni dus dang mi sbyor ba'i rnam grol ba yin te /
nyon mongs pas mi g.yo ba de'i phyir dang /
ting nge 'dzin mngon du 'gyur ba dus la mi ltos par 'dod dgur 'byung ba'i phyir /
de ni mthong thob kyi rgyu las byung ba yin te /
mthong thob sngon du 'gro ba'i phyir /
gnyis pa ni /
dgra bcom pa de dag dang po nas de'i rigs can yin nam /
phyis dgra bcom ba thob pa'i cho ? na de'i rigs su 'gyur pa yin zhe na /
kha cig dang po nas de'i rigs can dang /
kha cig dbang po rtul po dbang po rnam par yongs su sbyangs pa las gyur te /
dgra bcom pa nyams pa'i chos can de dag rigs dang 'bras bu gang las nyams zhe na /
bar pa bzhin rigs las nyams te /
dma' bar ltung ba'i phyir /
yongs su nyams pa'i chos can ni rigs las nyams pa mi srid de /
de las dman pa'i rigs med pa'i phyir /
mi g.yo ba'i chos can de rigs las nyams pa mi srid de /
dbang po rno bas nyon mongs mi skye ba'i phyir /
dang po lnga 'bras bu las nyams par 'gyur te /
dbang po rtul bas nyon mongs slar yang skye ba'i phyir| mi g.yo ba'i chos can ni de ma yin te /
dbang po rno bas nyon mongs mi skye ba'i phyir /
'on kyang dad pa'i rigs las nyams pa med de /
mi slob pa'i tshe dang po nas de'i rigs su yod pa ni slob pa dang mi slob lam gnyis kyis brten par byas pa'i phyir dang /
slob pa'i tshe de'i rigs su yod pa ni 'jig rten dang 'jig rten las 'das pa'i lam gnyis kyis brten par bas ? pa'i phyir /
'bras bu dang po rgyun zhugs las nyams pa mi srid de| de mthong spang spangs pa'i 'bras bu yin la /
mthong spang spangs pa phyir mi ldog pa'i phyir /
'bras bu dang po chags bral sngon song gi phyir 'ong dang phyir mi 'ong gi 'bras bu las nyams pa mi srid de /
de 'jig rten pa dang 'jig rten las 'das pa'i lam gnyis kyis brten par byas pa'i phyir /
'o na rigs drug po de dgra bcom pa kho na la ldan nam zhe na /
slob pa dang 'phags pa min pa'i so skye yang rigs drug dang ldan te /
dgra bcom gyi sngon du rigs @# / /
drug 'gro ba'i phyir /
lam gang la gnas pa'i che dbang po 'pho zhe na /
mthong lam la gnas ba'i tshe de ni dbang po 'pho ba med de /
de myur pas sbyor ba bya ba'i skabs med pa'i phyir /
de nas lam gzhan la gnas nas dbang po 'pho ba yin no / /
gsum pa ni /
nyams pa de la du yod ce na /
yongs su nyams pa rnam pa gsum du shes bar bya ste /
yon tan thob pa shor ba thob pa las nyams pa dang /
thob par bya ba ma thob pa ma thob pa las nyams pa dang /
thob pa mngon du ma byas pa thob pa nyer sbyed las nyams pa gsum yod pa'i phyir /
'o na de dag g+pal mnga' zhe na /
ston pa la tha ma nyer sbyad las nyams pa ma nga' ste /
yon tan thams cad la mnga' brnyes kyang 'ga' zhig mngon du ma mdzad ba srid pa'i phyir /
mi g.yo ba'i chos can la bar ma mthob ba las nyams pa 'ong mang bste /
sangs rgyas kyi chos ma 'dres pa ma thob pa'i phyir /
gzhan la ni yongs nyams rnam pa gsum ga yod do / /
dgra bcom dbang brtul 'bras bu las nyams na sred pa dang ldan pas srid bar skye bar 'gyur zhe na /
skyon med de /
de 'bras bu las nyams pa yin la /
'bras bu las nyams pa sor ma chud kyi bar du 'chi ba med /
'bras bu ma thob kya bar du de dang 'gal ba'i bya ba ma yin pa mi byed cing /
lam sgrub ba la brtson ba'i phyir /
bzhi ba ni /
dbang po 'pho ba la lam du dgos zhe na /
rtogs pa'i skal ba can mi g.yo bar dbang po 'pho ba'i tshe rnam grol lam dang bar chad med lam dgu dgos te /
dbang po rtul pa'i rigs yun ring du shin tu bsten cing /
de 'jig ? rten dang 'jig rten las 'das pa'i lam gnyis kyis brtan par byas pa'i phyir /
dad mos pa mthong thob par dbang po 'pho ba la bar chad med lam dang rnam grol lam re res chog ste /
dbang po 'pho sla pa'i phyir /
dbang po 'pho ba'i lam de zag bcas dang zag med gang yin zhe na /
'phags pa dbang po 'pho ba'i rnam grol lam dang bar chad med lam ni zag med yin no / /
gang gi rten la dbang po 'pho zhe na /
mi'i nang du dbang po 'pho ste /
'bad pas bsgrub dgos pa'i phyir /
sa gang la brten nas dbang po 'pho zhe na /
mi slob pa zag med sa dgu la brten te 'pho /
slob pa bsam gtan sa drug la brten te 'pho'i /
gzugs med la brten nas mi 'pho ste /
gang gi phyir na phyir mi 'pho ba dbang po 'phel ba dbang po rtul ? bos bsdus pa'i 'bras bu khyad par can btang ste dbang po rnon bos bsdus pa'i 'bras bu tsam po thob par 'gyur pa ? gang zhig /
phyir mi 'ong gi 'bras bu tsam po gzugs med kyis bsdus ba med ba'i phyir /
gnyis pa mjug bsdu ba ni /
dgra bcom ba de la dgu yod de /
? sangs rgyas la rdzogs pa'i sangs rgyas dang rang sangs rgyas gnyis /
mi g.yo ba'i chos can la rang bzhin du gnas pa dang dbang po sbyangs ba gnyis su phye bas nyan thos dgra bcos pas bdun du yod pa'i phyir| dgra bcom pa dgur nges te /
dbang po rnam pa dgu bcan du nges ba'i phyir /
'phags pa'i gang zag bdun yod de /
dad ba dang chos kyi rjes 'brang gnyis /
dad mos pa dang mthong thob pa gnyi dag lus ma ngon byes dang| shes rab kyis rnam par grol ba dang /
gnyis ga'i cha las rnam par grol ba rnams su yod pa'i phyir /
'o na gang zag bdun po de gang gi sgo nas bzhag ci na /
snga ma gnyis sbyor ba'i sgo nas bzhag ste /
gzhan la dad @# / /
pa'i tshig gi rjes su 'brangs nas bden pa mngon rtogs la sbyor ba dang /
chos gsung rab kyi rjes su 'brangs nas bden pa mngon rtogs la sbyor ba'i phyir /
bar pa gnyis po dbang po'i sgo nas bzhag ste /
dad pa lhag pa dang shes rab lhag pas rab tu phye ba'i phyir /
lus mngon byed snyoms 'jug gi sgo nas bzhag ste /
'gog pa'i snyoms 'jug thob pa'i phyir /
shes rab kyis rnam grol rnam grol gyi sgo nas bzhag ste /
shes rab kyis nyon mongs las grol ba'i phyir /
gnyis ka'i cha las rnam grol snyoms 'jug dang rnam grol gnyis kas byas pa yin te /
snyoms 'jug gis rnam thar gyi sgrib pa las grol /
shes rab kyis nyon mongs pa'i sgrib pa las grol bar byas pa'i phyir /
bdun po de dag rdzas su bsdu na drug yin te /
'di ltar mthong lam la dad pa dang chos kyi rjes 'brang gnyis /
sgom lam la dad mos dang mthong thob gnyis /
mi slob lam na dus dang sbyor ba dang mi sbyor ba'i rnam grol gnyis bzhag pa'i phyir /
'o na gnyis ka'i cha las rnam grol dang shes rab kyis rnam grol gnyis gang zhe na /
'gog snyoms thob pa'i dgra bcom de gnyis ka'i cha las rnam grol yin te /
snyoms 'jug gis rnam thar gyi sgrib pa las grol /
shes rab kyis nyon mongs pa'i sgrib pa las grol bar byas pa'i phyir /
cig shos 'gog snyoms ma thob pa'i dgra bcom de shes rab kyis rnam grol yin te /
shes rab kyis nyon mongs pa'i sgrib pa 'ba' zhig las grol pa'i phyir /
slob pa dang mi slob pa gang gis yongs su rdzogs pa yin zhe na /
snyoms 'jug dang dbang po dang 'bras bu rnams kyis slob pa yongs su rdzogs pa zhes bya'o / /
snyoms 'jug dang dbang po gnyis kyis mi slob pa yongs su rdzogs pa yin no / /
bzhi pa mngon rtogs kyi lam bstan pa la /
sbyor sogs bzhi bshad pa /
gnas dang dbang po thams cad pa'i lam bshad pa byang chub phyogs mthun gyi lam bshad pa'o / /
dang po ni /
thar lam la du ma bshad na /
bsdu na du zhe na /
mdor na thar pa'i lam la bzhi ste /
gang gi mjug thogs su bar chad med lam skye ba'i sbyor ba'i lam dang /
spang bya dngos su spong ba'i bar chad med lam dang /
spang bya las dang por grol ba'i rnam grol lam dang /
de yan chad kyi khyad par can gyi lam rnams su yod pa'i phyir /
gnyis pa ni /
lam lha la mngon shes myur ba sogs bzhi bshad na /
de gang zhe na /
bsam gtan gyi dngos gzhi dag gi lam rnams sla ste /
yan lag gis zin pa dang /
zhi lhag cha mnyam pas rang gi dang gis 'byung ba'i phyir /
sa gzhan dag gi lam ni dka' ba yin te /
yan lag gis ma zin pa dang /
zhi lhag cha mi mnyam pas 'bad ? pas bsgrub dgos pa'i phyir /
de yang nyer bsdogs dang bsam gtan khyad par can zhi gnas shas chung zhing /
gzugs med rnams lhag mthong shas chung ba'i phyir /
dbang po rtul pa'i lam ni mngon shes bul ba yin te /
lul la mngon du phyogs nas shes pa bul ba'i phyir /
cig shos dbang po rnon po'i lam ni mngon shes myur ba yin te /
lul la mngon du phyogs nas shes pa myur ba'i phyir| gsum pa la /
mir gi sgo nas dbye ba /
rdzas kyi sgo nas dbye ba /
sde tshan gyi go rims /
ngo bo'i khyad par /
sa gang gis bsdus /
zhar la shes nas dad pa thob tshul /
mi slob pa'i chos bye brag tu bshad pa'o / /
dang ? po ni /
dran @# / /
pa nyer gzhag sogs sum cu rtsa bdun po byang chub de'i phyogs dang mthun pa'i lam yin te /
zad pa dang mi skye ba shes pa ni byang chub yin la de dang mthun pa nyid kyi lam yin pa'i phyir /
de dag ming gi sgo nas dbye ba yin no / /
gnyis pa ni /
de dag rdzas su bsdu na bcur 'dus te /
dad pa dang /
brtson 'grus dang /
dran pa dang /
shes rab dang /
ting nge 'dzin dang /
btang snyoms dang /
dga' ba dang /
rtog pa dang /
tshul khrims dang /
shin tu sbyangs pa dang bcur 'dus pa'i phyir ? te /
dran pa nyer gzhag bzhi shes rab tu 'dus /
yang dag par 'dzog pa zhes bya ba brtson 'grus su 'dus /
rdzu 'phrul gyi rkang pa ting nge 'dzin du 'dus pa'i phyir /
de dag ni gtso bo smos pa yin gyi skyor ba las byung ba'i yon tan gzhan kun kyang yod pa yin no / /
gsum pa ni /
'o na sde tshan bdun po de gnas skabs gang la bzhag ce na /
sde tshan bdun ni go rims bzhin du /
las ni dang po bdag ? dang nges 'byed cha mthun rnams dang ni sgom lam dang mthong lam la rab tu phye nas bzhag go /
bzhi pa ni /
sde tshan bdun po de la zag bcas gang zag med gang zhe na /
byang chub yan lag dang 'phags lam yan lag brgyad ni zag pa med pa yin te /
mthong lam dang sgom lam yin pa'i phyir /
gzhan rnams la zag bcas dang zag med rnam pa gnyis yod de /
'jig rten las 'das pa na yod /
de las gzhan na yang yod pa'i phyir /
lnga pa ni /
sa gang na de dag yod ce na /
bsam gtan dang po na sde tshan bdun po thams cad yod /
nyer bsdogs mi lcogs med na dga' ba ma gtogs gzhan rnams yod /
dga' ba ma gtogs te /
sa 'og mas nyams kyis dogs pa'i phyir /
bsam gtan gnyis pa na ni rtog pa ma gtogs te /
rtog pa la 'dod chags dang bral ba'i phyir /
bsam gtan gsam pa dang bzhi pa gnyis na rtog pa dang dga' ba de gnyis ma gtogs te /
de gnyis med pa'i phyir /
bsam gtan khyad par can na'ang de gnyis ma gtogs /
gzugs med dang po gsum na'ang de gnyis dang tshul khrims kyi yan lag rnams ma gtogs /
byang chub yan lag dang ni 'phags lam yan lag ma gtogs pa 'dod khams dang srid rtse na'o / /
de gnyis med de /
de gnyis na zag med kyi lam med pa'i phyir /
drug pa ni /
mdo las /
shes nas dad pa thob pa bzhi ste /
sangs rgyas la shes nas dad pa dang /
chos la shes nas dad pa dang /
dge 'dun la shes nas dad pa dang /
'phags pa dgyes pa'i tshul khrims dang zhes gsungs na /
de gang zhe na /
bden pa dang po gsum mngon sum du mthong ba na 'phags pa dgyes pa'i tshul khrims dang chos la shes nas dad pa thob /
lam mngon par rtogs na sangs rgyas dang sangs rgyas de'i dge 'dun dag la yang shes nas dad pa thob /
yang zhes pas sngam gnyis la'ang shes nas dang pa thob par bstan to / /
chos la shes nas dad pa thob pa'i chos de gang zhe na /
chos ni bden pa dang po gsum dang /
rang sangs rgyas kyi lam dang byang chub sems dpa'i lam rnams yin no / /
bzhi po de dag rjas ? su gnyis yin te /
snga ma gsum dad pa dang phyi ma tshul khrims dri ma med pa yin pa'i phyir /
de yin mod shes nas dad pa thob pa gang zhe na /
de yang dri ma med pa yin no / /
bdun pa la /
dngos dang /
zhar la spang bya spong tshul gnyis /
@# / /
dang po ni /
mi slob pa yan lag bcu ldan dang /
slob pa yan lag brgyad ldan du bshad na /
mi slob pa'i yang dag pa'i rnam grol dang yang dag pa'i shes pa /
slob pa'i yan lag tu mi 'chad pa'i rgyu mtshan gang zha na /
slob pa'i yan lag tu yang dag pa'i rnam grol ma bshad de /
slob pa de nyon mongs pas bcings pa'i phyir /
de'i yan lag tu yang dag pa'i shes pa ma bshad de /
yang dag pa'i shes pa ni zad pa dang mi skye ba shes pa yin pa'i phyir /
rnam grol de la rnam pa gnyis yod de /
nyon mongs bcom pa 'dus ma byas rnam grol dang /
mos pa 'dus byas rnam grol gnyis yod pa'i phyir /
mi slob pa'i yan lag ni 'dus byas rnam grol de yin la /
de nyid la rnam grol gnyis te /
sems ? nyon mongs pa las rnam par grol ba dang /
shes rab gti mug las rnam par grol ba gnyis yod pa'i phyir /
yang dag pa'i shes pa de gang zhe na /
de ni byang chub sngar ji skad bshad pa'i zad pa dang mi skye ba shes pa yin no / /
gnyis pa ni /
mi slob pa'i sems dus gsum po gang sgrib pa las rnam par grol bar 'gyur zhe na /
mi slob pa'i sems ni skye bar 'gyur ba mthongs pa sgrib pa las ni rnam par grol bar 'gyur ro / /
lam dus gsum po gang gis sgrib pa spong zhe na /
'gag par 'gyur ba'i lam gyis ni de'i sgrib pa rab tu spong ngo / /
'o na 'dus ma byas rnam grol dang 'dod chags dang bral ba'i khams la sogs pa gsum bshad na /
de la khyad par gang yod ce na /
'dus ma byas rnam grol de nyid la khams gsum du shes par bya'o / /
'o na khams gsum la khyad par ci yod ce na /
'dod chags kun zad pa ni 'dod chags dang bral ba'i khams dang spangs pa'i khams ni 'dod chags las gzhan pa'i nyon mongs pa spangs pa dag go /
'gog pa'i khams zhes bya ba ni nyon mongs skye ba'i gzhi zag pa zad pa yin na /
gang la yid 'byung ba'i lam des 'dod chags dang 'bral bas khyab bam zhe na /
sdug bsngal dang rgyu kun 'byung la dmigs pa'i bzod pa dang shes pa rnams kyis yid 'byung ba yin te /
dman pa zag bcas la dmigs pa'i blo mchog tu gyur pa'i phyir /
'gog lam la dmigs pa'i bzod shes ni yid 'byung min te /
dman pa la dmigs pa ma yin pa'i phyir /
gang gis spang bya dngos su spong ba'i lam kun gyis 'dod chags dang bral bar 'gyur te /
spang bya'i dngos gnyen bar chad med lam yin pa'i phyir /
de ltar na yid 'byung ba dang 'dod chags dang bral bar 'gyur ba'i lam la mu bzhi srid de /
sdug kun la dmigs pa'i sbyor ba dang khyad par dang rnam grol lam ni yid 'byung yin gyi /
'dod chags dang 'bral ba min /
de la dmigs pa'i bar chad med lam ni gnyis ka yin /
'gog lam la dmigs pa'i bar chad med lam ni 'dod chags dang 'bral ba yin gyi /
yid 'byung ba ma yin /
'gog lam la dmigs pa'i sbyor ba dang khyod par dang rnam grol lam ni gnyis ka ma yin no / /
chos mngon pa'i mdzod kyi tshig le'ur byas pa las lam dang gang zag bstan pa zhes bya ba ste gnas drug pa'i rnam par bshad pa'o / /
! / /
bdun pa ye shes bstan pa'i gnas la lnga ste /
shes pa'i gzhi /
shes pa'i rang bzhin /
shes pa'i ldan pa /
shes pa'i thob pa /
shes pas bsdus pa'i yon tan no / /
dang @# / /
po ni /
gong du bzod pa zhes kyang bshad /
shes pa zhes kyang bshad /
yang dag pa'i shes pa zhes kyang bshad /
yang dag pa'i lta ba zhes kyang bshad na /
bzod pa yin la shes pa min pa dang /
yang dag pa'i shas pa yin la yang dag pa'i lta ba ma yin pa yod dam zhe na /
dri ma med pa'i bzod pa rnams chos can /
rang yul nges pa'i shes pa min te /
rang yul la 'jug pa'i the tshom ma spangs pa'i phyir te /
rang yul la 'jug pa'i the tshom spong byed kyi bar chad med lam yin pa'i phyir /
zad pa dang mi skye ba'i blo chos can /
yang dag pa'i lta ba min te /
yul la yang dag par nges par rtog pa ma yin pa'i phyir /
de gnyis las gzhan pa'i 'phags pa zag med kyi blo chos can /
shes pa dang yang dag pa'i lta ba gnyis ka yin te /
yang dag pa'i yul la nges par rtog pa'i blo yin pa'i phyir /
'phags pa'i blo de las gzhan pa'i so skye'i blo nge 'jig rten pa'i yang dag pa'i lta ba chos can /
shes pa yin te /
rig pa yin pa'i phyir /
'jig tshogs la lta ba sogs lnga dang 'jig rten pa'i yang dag pa'i lta ba ste drug ni shes pa yin par ma zad lta ba 'ang yin no / /
gnyis pa la lnga /
bsdu ba yul dang bcas /
dbye ba khyad par dang bcas /
grangs nges gnyen po'i bye brag dang bcas /
rnam pa'i bye brag /
chos kyi khyad par ro / /
dang po ni /
shes pa chos can /
bsdu na gnyis te /
zag pa dang bcas pa dang /
zag pa med pa gnyis yod pa'i phyir /
dang po ni kun rdzob shes pa zhes bya ste /
phal cher bum snang la sogs pa yul kun rdzob pa la dmigs pa'i shes pa yin pa'i phyir /
zag pa med pa rnam pa gnyis te /
chos shes dang rjes su shes pa kho na yin pa'i phyir /
kun rdzob shes pa'i yul ni thams cad yin te /
de skad cig dang pos rang dang rang gi tshogs pa na yod pa las gzhan pa thams cad rig /
skad cig gnyis pas de yang rig pa'i phyir /
chos shes zhes bya ba'i sbyod yul ni 'dod pa'i sdug bsngal la sogs pa yin te /
'dod pa'i sdug bsngal la sogs pa la dmigs pa'i sgo nas chos shes bzhag pa'i phyir /
rjes su shes pa'i spyod ? yul ni gong ma'i sdug bsngal la sogs pa yin te /
de gong ma'i gnyen po yin pa'i phyir /
gnyis pa ni /
chos shes dang rjes shes de dag nyid la rnam pa bzhi bzhi yod de /
bden pa bzhi shes pa'i bye brag gis bzhi bzhi yod pa'i phyir /
bden pa rnam pa bzhi shes pa de dag las ni mi skye ba dang zad pa shes pa bzhag ste /
zad pa shes pa sdug bsngal shes so zhes bya ba la sogs pa dang /
mi skye ba shes pa ni sdug bsngal shes te slar shes par byar med ces bya ba la sogs pa'i rnam pa can yin pa'i phyir /
zad pa dang mi skye ba shes pa de gnyis dang po skyes pa ni sdug bsngal dang rgyu kun 'byung la dmigs pa ni rjes shes yin te /
srid rtse'i sgom spang dgu pa la dmigs nas mi rtag pa la sogs pa'i sdug bsngal gyi rnam pa dang rgyu la sogs pa kun 'byung gi rnam pa can yin pa'i phyir /
chos shes rjes shes lam shes kun rdzob shes pa bzhi las pha rol sems rig pa bzhag ste /
de bzhi po'i bdag nyid can yin pa'i phyir /
sems shes des gang yul du byed ce na /
des ni sa 'das pas 'og ma'i pha rol sems shes kyis gong ma'i sems mi rig /
dbang po 'das pa dbang rtul dad mos pa lta bu'i pha rol sems shes @# / /
kyis dbang rnon mthong thob lta bu'i sems mi rig /
gang zag 'das pa phyir mi 'ong gi pha rol sems shes kyis dgra bcom pa'i sems mi rig ste /
de dag gi yul las 'das pa yin pa'i phyir /
zhig pa dang ma skyes pa mi rig ste /
de ltar ba'i yul can yin pa'i phyir /
pha rol sems shes chos shes dang rjes shes kyi blo'i phyogs phan tshun rig pa min te /
'dod pa dang gong ma'i gnyen po'i ris su gyur pa'i zag med kyi lam yin pa'i phyir /
'o na gong ma'i pha rol sems shes kyis 'og ma'i sems rig na /
pha rol sems shes kyis mthong lam skad cig ma du rig ce na /
nyan thos kyi pha rol sems shes kyis /
mthong ba'i lam sdug bsngal chos bzod dang chos shes skad cig ma dang po gnyis rig gi /
de las gzhan mi rig ste /
gzhan dang dmigs rnam mi mthun pas de shes pa'i phyir du sbyor ba byas na myur du 'gag la /
'phags pa yul du mi byed par bshad zin pa'i phyir /
bse ru lta bu'i rang sangs rgyas kyi pha rol sems shes kyis skad cig ma dang po gnyis dang brgyad pa ste gsum rig gi gzhan mi rig go /
sangs rgyas kyi pha rol sems shes kyis sbyor ba med par skad cig ma bco lnga kun rig ste /
bskal pa grangs med gsum du tshogs bsags pa'i bsod nams dang ye shes kyi mthu bsam gyis mi khyab pa dang ldan pa'i phyir /
zad pa shes pa bden pa bzhi rnams la sdug bsngal yongs su shes so zhes bya ba la sogs par nges pa'i blo'o / /
sdug bsngal yongs su shes te slar shes par byar med ces bya ba la sogs par nges pa'i blo ni mi skye ba'i blor 'dod do / /
gsum pa ni /
shes pa bcur 'dog ? pa'i rgyu mtshan ci zhe na /
yod de /
yul gyi rang bzhin las kun rdzob shes pa bzhag /
gnyen po las chos shes dang rjes shes bzhag /
rnam pa las sdug kun shes pa bzhag /
rnam pa dang spyod yul gnyis ka las 'gog lam shes pa bzhag /
sbyor ba byas pa las pha rol sems shes bzhag /
bya ba byas pa las zad pa shes pa bzhag /
rgyu rgyas pa las mi skye ba shes pa bzhag pa'i phyir te /
kun rdzob pa'i shes pa phal cher kun rdzob pa la dmigs pa'i shes pa dang /
chos shes 'dod pa'i gnyen po dang /
rjes shes gong ma'i gnyen po dang /
sdug kun gnyis rnam pa mi rtag pa sogs rnam pa tha dad kyi dmigs pa sdug kun gnyis nge po gcig pa dang /
'gog lam gnyis dmigs pa dang rnam pa tha dad pa dang /
pha rol sems shes pha rol gyi sems shes pa'i phyir du sbyor ba byas pa las byung ba dang /
zad shes bya ba byas pa'i rgyud la dang bor skyes pa dang /
mi skye ba shes pa sngar zag med skal mnyam gyi rgyu rgyas pa las byung ba'i phyir /
'o na chos shes 'dod pa'i gnyen po dang /
rjes shes gang ma'i gnyen po yin na /
de kho nar nges sam zhe na /
mthong lam la nges kyi sgom lam la ma nges te /
sgom pa'i lam la 'gog pa'am /
lam la chos shes gang yin pa de khams gsum gyi gnyen po yin srid pa'i phyir te /
gong ma'i 'gog lam las mi dman pa'i 'gog lam la dmigs pa'i zag med kyi lam yin pa'i phyir /
sdug kun la chos shes khams gsum gyi gnyen po ma yin te /
gong ma'i sdug kun las dman pa'i sdug kun la dmigs pa'i lam yin pa'i phyir /
'o na rjes shes kyang khams gsum gyi gnyen po yin par 'gyur te /
rtags ris 'dra tshang ba'i phyir zhe na /
'dod pa'i khams kyi gnyen po rjes @# / /
shes ma yin te /
chos shes ma skyes par rjes shes mi skye /
chos shes skyes pa'i cho chos shes kyis 'dod pa las rgyal bar byas zin pa'i phyir /
bzhi pa ni /
'o na /
shes pa bcu po yul gang gi rnam pa can yin zhe na /
chos shes pa dang rjes su shes pa bden pa'i rnam pa bcu drug can yin no / /
kun rdzob shes pa ni de bzhin du rnam pa bcu drug yin la /
gzhan du'ang shes bya rang gi mtshan nyid kyi rnam pa can yin no / /
bden pa bzhi shes pa ni rang rang gi bden pa'i rnam pa bzhi bzhi yin no / /
pha rol yid shes dri med kyang de bzhin du rnam pa bzhi pa can yin no / /
pha rol sems shes dri ma dang bcas pa ni shes bya sems dang sems las byung ba'i rang gi mtshan nyid kyi rnam pa can no / /
de gnyis kyang sems dang sems las byung ba'i rdzas re re zhig gi spyod yul yin gyi /
gnyis ka cig car du mi 'dzin te /
sems so snyam du 'dzin pa'i tshe sems byung mi 'dzin /
sems byung ngo snyam du 'dzin pa'i cho sems mi 'dzin pa'i phyir /
dper na /
dri ma'o snyam du 'dzin pa'i cho gos mi 'dzin /
gos so snyam du 'dzin pa'i tshe dri ma mi 'dzin pa bzhin no / /
lhag ma zad pa dang mi skye ba'i shes pa ni rnam pa bcu bzhi pa can no / /
stong pa dang bdag med ma gtogs te /
de'i rjes thob kyi skabs su bdag gis bya ba byas so / /
sdug bsngal shes so / /
'di las srid pa gzhan mi shes so / /
zhes sogs 'byung ba'i phyir /
dri med kyi lam la rnam pa bcu drug las gzhan rang gi mtshan nyid kyi rnam pa yod dam zhe na /
med de /
dri med bcu drug las gzhan rnam pa med pa'i phyir /
nyi 'og pa na re /
gzhan yod ces zer te /
bstan bcos rnam shes kyi tshogs las /
gnas yod dang gzhi yod kyi rnam pa gsungs pa'i phyir /
'o na bcu drug po rdzes su du zhe na /
rdzas su rnam pa bcu drug ste /
bcu drug po so sor mngon sum du byed dgos pa'i phyir /
sde pa gzhan na re /
rdzas bdun yin te /
sdug bsngal gyi bzhi rdzas re re dang /
bden pa phyi ma gsum gyi rdzas re re yin pa'i phyir te /
rgyu'i rnam pa kun 'byung sogs dang /
'gog pa'i rnam pa zhi ba sogs dang /
lam gyi rnam pa nges 'byin sogs rdzas re re yin pa'i phyir zer /
'o na rnam pa'i ngo bo gang zhe na /
bye brag smra ba na re /
rnam pa shes rab yin no / /
'o na shes rab kho nas dmigs pa 'dzin par byed dam zhe na /
shes rab dang dmigs pa dang bcas pa'i sems sems byung gis dmigs pa 'dzin par byed /
yod pa thams cad gzung bya yin no! /
mdo sde ba na re /
shes rab rnam pa dang bcas pa ma yin par thal /
shes rab shes rab dang bcas pa ma yin pa'i phyir /
zhes zer /
des na sems sems byung gis dmigs pa 'dzin pa'i phyir /
byed pa'i 'dzin stangs kyi bye brag rnam pa yin no zhes zer ro / /
lnga pa ni /
shes pa bcu po dge mi dge lung ma bstan gang zhe na /
dang po kun rdzob shes pa la rnam pa gsum g.yod de /
khams gsum gyi shes pa zag bcas thams cad kun rdzob shes pa yin pa'i phyir! gzhan rnams dge ba yin te /
sems shes sgom byung yin la /
gzhan rnams zag med kyi lam yin pa'i phyir /
'o na /
sems shes de ni rnam gsum gang / /
rtog dang rig sngags kyis byas pa'ang / /
zhes bshad pa dang 'gal lo zhe na /
mi 'gal te /
der bshad pa'i sems shes de 'dir bshad pa'i sems shes su mi 'du ba'i phyir /
'o na shes pa bcu'i nang du ma 'dus par 'gyur ro zhe na /
mi 'gyur te /
kun rdzob shes pa'i nang du 'dus pa'i phyir /
'o na shes pa bcu @# / /
po de sa gang na yod cen /
dang po kun rdzob shes pa khams gsum sa dgu po thams cad na yod de /
khams gsum gyi shes pa zag bcas thams cad kun rdzob shes pa yin pa'i phyir /
bsam gtan sa drug na chos shes zhes bya ba yod de /
'dod pa la dmigs pa'i zag med kyi lam yin pa'i phyir /
zag med sa dgu na rjes shes zhes bya ba yod de /
mthong lam gyis bsdus pa bsam gtan sa drug na yod /
sgom lam gyis bsdus pa gzugs med dang po gsum na yod pa'i phyir /
rjes shes de bzhin du bden pa bzhi shes pa dang zad mi skye shes pa ste drug ni zag med sa dgu na yod /
gzhan pha rol gyi yid shes pa bsam gtan gyi dngos gzhi bzhin yod de /
lam sla ba la rten dgos pa'i phyir! 'o na de dag khams gang gi rten la yod ce na /
pha rol sems shes de ni 'dod pa dang gzugs kyi rten can yin gyi /
gzugs med la mi rten te /
bsam gtan gyi dngos gzhi la rten pa'i phyir /
chos shes zhes bya ba 'dod pa'i rten can yin gyi /
gong ma la mi rten te /
'dod pa'i gnyen por gyur pa'i zag med kyi lam yin pa'i phyir /
de las gzhan pa'i shes pa brgyad ni khams gsum pa'i rten can yin te /
rjes shes khams gsum pa'i rten can yin pa'i phyir /
'o na shes pa bcu po de la dran pa nyer gzhag du yin zhe na /
'gog pa shes pa'i blo chos dran pa nyer gzhag gcig yin /
pha rol sems blo ni lus ma gtogs pa'i gsum mo / /
lhag ma la bzhi yod pa yin no / /
'o na shes pa gang gi yul du shes pa du 'gyur zhe na /
chos blo'i spyod yul ni rjes shes ma gtogs pa'i dgu yin no / /
lam shes pa ni kun rdzob shes pa ma gtogs pa'i dgu yin no / /
rjes blo'i ni chos shes ma gtogs pa dgu yin no / /
sdug bsngal dang rgyu kun 'byung la dmigs pa'i blo'i spyod yul ni kun rdzob shes pa dang pha rol sems shes gnyis yin no / /
kun rdzob shes pa pha rol sems shes zad mi skye shes pa bzhi yi ni bcu yin no / /
gcig 'gog pa'i shes pa'i ni shes pa bcu min te /
'dus ma byas kho na la dmigs pa'i phyir /
'o na shes bya gang shes pa du zhig gi yul du 'gyur zhe na /
shes bya la chos bcu dag tu ni phye nas /
shes pa gang gi yul du 'gyur ba sbyar bar bya ste /
khams gsum pa dang dri ma med pa'i lam gyi chos la mtshungs ldan dang mtshungs ldan ma yin pa dang /
'dus ma byas la dge ba dang lung ma bstan gnyis gnyis su phye bas so / /
'o na shes pa skad cig ma gcig gis chos thams cad cig car du rig pa yod dam med ce na /
med do / /
'on kyang kun rdzob pa'i shes pa gcig pus chos thams cad rig ste /
kun rdzob shes pa skad cig ma gcig gis rang dang rang gi tshogs pa yod pa las gzhan pa'i chos thams cad ni bdag med pa ni nyid du rig par 'gyur la /
skad cig ma gnyis pas de yang rig pa'i phyir /
skad cig ma dang pos rang dang rang gi tshogs pa na yod pa mi rig ste /
rang nyid rang la byed pa 'gal zhing /
rang gi tshogs pa na yod pa ha cang nye pa'i phyir /
gsum pa shes pa'i ldan pa ni /
'on shes pa du gang zag gang la ldan zhe na /
so skye 'dod pa la 'dod chags dang ma bral ba kun rdzob shes pa gcig pu dang ldan /
'dod chags dang bral ba de dang pha rol sems shes te gnyis dang ldan /
'phags pa zag med skad cig dang po la gnas pa chags can kun rdzob shes pa gcig dang ldan /
zag med skad cig gnyis pa la gnas pa kun rdzob shes pa chos shes sdug bsngal shes pa ste gsum dang @# / /
ldan ! de yan chad ni skad cig ma bzhi pa drug pa bcu pa'i shes pa re re 'phel pa dang ldan pas bdun gyi bar du ldan no / /
zag med skad cig dang po la gnas pa chags can min na /
kun rdzob shes pa pha rol sems shes te gnyis dang ldan /
des 'gre'o / /
bzhi pa shes pa'i 'thob pa la /
lam gang du shes pa du 'thob /
sa gang du shes pa du 'thob /
'thob pa'i dbye ba'o / /
dang po la /
mthong lam du du 'thob /
sgom lam du du 'thob /
bshad pa'i lhag ma la du 'thob pa'o / /
dang po ni /
'o na lam gang du shes pa du 'thob ce na /
mthong ba'i lam la bzod pa dang shes pa ji ltar skyes pa rnams la rigs 'dra ma 'ongs pa 'thob kyi /
de dag mngon gyur mi 'thob ste /
mthong lam lan gnyis mi skye ba'i phyir /
mthong lam de nyid la rjes shes dang po gsum la kun rdzob shes pa yang 'thob ste /
bde na bzad par rtogs pa'i phyir /
chos shes che'ang 'thob pa ma zhe na /
mi 'thob ste /
bden pa zad par ma gtogs pa'i phyir /
rjes shes gsum gyi skabs kyi kun rdzob shes pa chos can /
mngon par rtogs pa'i mtha' las byung ba'i kun rdzob shes pa zhes bya ste /
bden pa zad par rtogs pa de'i cha nas kun rdzob shes pa de'i phyir /
lam la rjes shes kyi tshe kun rdzob shes pa mi 'thob ste /
lam mngon par rtogs pa'i mtha' med pa'i phyir te /
lam mtha' dag sgom par mi nus pa'i phyir /
sdug bsngal dang kun 'byung gi mtha' las byung ba'i kun rdzob shes pa med par thal ! sdug bsngal mtha' dag shes par mi nus /
kun 'byung mtha' dag spong par mi nus pa'i phyir zhe na /
mi mtshungs te /
rang rgyud kyi kun 'byung mtha' dag spong bar nus /
rang rgyud kyi lam mtha' dag sgom par mi nus pa'i phyir /
de lta bu'i kun rdzob shes pa de ni mi skye ba'i chos can yin no / /
'o na des gang la brten nas 'thob ce na /
mthong lam sa gang la brten pa'i rang sa dang log sa la brten nas 'thob po / /
'o na de dran pa nyer gzhag gang yin zhe na /
'gog pa'i mtha' las byung ba'i kun rdzob shes pa de /
mtha' chos dran pa nyer gzhag gcig yin la /
gzhan gnyis la bzhi ga yod do / /
de dag ni rang rang gi bden pa'i rnam pa can dang 'bad pa las byung ba yin te /
mthong lam gyi stobs kyis skye dgos pa'i phyir /
gnyis pa ni /
chags bcas bcu drug pa lam rjes shes la gnas pas shes pa drug 'thob ste /
bden pa bzhi shes pa chos shes rjes shes te drug 'thob pa'i phyir /
sbyor ba 'di bzhin phyi ma rnams la'ang 'gre ! kun rdzob shes pa mi 'thob ste /
lam mngon par rtogs pa'i mtha' las byung ba'i kun rdzob shes pa mi 'thob /
de las gzhan pa'i kun rdzob shes pa 'thob pa'i rgyu mtshan med pa'i phyir /
dang po grub ste /
lam mngon par rtogs pa'i mtha' med pa'i phyir /
pha rol sems shes mi 'thob ste /
chags bcas yin pa'i phyir /
zad mi skye shes pa mi 'thob ste /
slob lam pa yin pa'i phyir /
bcu drug pa 'dod pa las 'dod chags dang bral bas de'i steng du pha rol sems shes pa ste bdun 'thob bo / /
kun rdzob shes pa dang zad pa dang mi skye shes pa mi 'thob pa sngar dang 'dra /
de'i gong ma chags bcas kyi sgom pa'i lam la de'i steng du kun rdzob shes pa bsnan pas bdun 'thob bo / /
sa bar pa bdun las rgyal ba'i bar chad med lam dang /
slob pa'i mngon shes dang po lnga 'thob pa'i bar chad med lam dang /
slob pa'i spel ma sgom pa'i bar chad med pa'i lam dag dang /
gong ma srid rtse las grol ba'i lam dang po brgyad la'ang @# / /
sngar gyi bdun po 'thob /
rtogs pa'i skal pa can mi g.yo bar dbang po 'pho ba'i bar chad med lam la yang sngar gyi drug gi steng du zad pa shes pa bsnan pas bdun 'thob bo / /
slob pa dbang po sbyangs pa'i grol ba la chags bcas yin na /
sngar gyi shes pa drug dang /
chags bral yin na de'i steng du pha rol sems shes bsnan bas bdun 'thob /
bam zhes pas kha cig kun rdzob shes pa 'thob zer /
slob pa dbang po sbyangs pa'i bar chad med pa'i lam la sngar gyi drug 'thob /
de bzhin du srid rtse'i nyon mongs pa las rnam par rgyal ba'i bar chad med lam tha ma la'ang sngar gyi drug 'thob /
zad pa shes pa la dbang rtul gyis mi skye ba shes pa ma gtogs pa dgu 'thob bo / /
dbang rnan mi g.ye bas ni bcu 'thob bo / /
rtogs pa'i skal pa can mi g.yo ba der dbang po 'pho ba'i grol pa'i lam tha ma la'ang bcu 'thob bo / /
gsum pa ni /
sngar bshad pa'i lhag ma 'dod pa las 'dod chags dang bral ba'i rnam grol lam tha ma dang /
mdon shes dang po lnga 'thob pa'i rnam grol lam dang /
spel ma sgom pa'i rnam grol lam la zad mi skye shes pa ma gtogs pa'i brgyad 'thob bo / /
gnyis pa ni /
'o na lam gang du sa du'i shes pa 'thob ce na /
sa 'og ma gang las chags pa dang bral bar bya ba'i phyir sbyor lam la sogs pa bzhi dang /
'jig rten las 'das pa'i lam gyis 'dod chags dang bral bas gong mas bsdus pa'i lam gang thob pa der yang rang sa dang 'og mas bsdus pa'i zag med kyi lam 'thob ! zad pa shes pa la zag med du ma zad zag bcas kyi yon tan mi sdug pa sgom pa dang /
dbugs 'byung rdub dang /
dran pa nyer gzhag sogs kyis 'thob /
de yang bsam gtan sa drug /
gzugs med bzhi /
'dod pa ste sa bcu gcig po kun gyis bsdus pa 'thob ste /
rdo rje lta bu'i ting nge 'dzin gyis nyon mongs pa'i thob pa bcom nas /
chos kyi rgyal srid chen po thob pa yin pas /
dge ba rnams skyes kyi tshul du bsu ba'i phyir /
dper na /
rgyal srid chen po thob pas yul mi rnams skyes kyi tshul du bsu ba bzhin no / /
'o na rnyed pa la thob pas khyab bam zhe na /
sngon 'khor bar 'dris pa las nyams nas yang rnyed pa ma 'ongs pa mi 'thob ste /
de'i thob pa btang ba'i phyir /
'on kyang zag med kyi ma 'ongs pa 'thob bo / /
gsung pa ni /
'o na thob pa la du yod ce na /
bzhi yod de /
rnyed pa'i thob pa dang /
bstan pa'i thob pa dang /
gnyen po'i thob pa dang /
thag sring ba'i thob pa rnams su yod pa'i phyir /
de dag gang zhe na /
gsar du rnyed pa dang ! rgyun du bsten pa zhes bya ba'i thob pa ni dge ba 'dus byas la ltos pa'i thob pa'o / /
gnyen po dang thag sring ba'i thob pa ni zag pa dang bcas pa la ltos pa'i thob pa yin no / /
zag bcas dge ba la thob pa bzhig yod de /
dge ba 'dus byas yin pas rnyed pa dang bstan pa'i thob pa yod /
zag bcas yin pas gnyen po dang thag sring pa'i thob pa yod pa'i phyir /
lnga pa shes pas bsdus pa'i yon tan la /
thun mong ma yin pa'i yon tan dang /
thun mong gi yon tan no / /
dang po la /
mdor bstan /
rgyas par bshad pa'o / /
dang po ni /
zad pa shes la zag bcas kyang /
zhes zad pa shes pa'i tshe dgra bcom pa'i yon tan 'thob tshul spyir bstan mod /
de'i tshe sangs rgyas kho nas 'thob pa'i yon tan de gang zhe na /
sangs rgyas chos ni ma 'dres pa bco brgyad yod de /
stobs bcu dang la sogs pa mi 'jigs pa bzhi dang /
dran pa nyer gzhag gsum dang /
thugs rje chen po rnams su yod pa'i phyir /
gnyis pa la /
stobs bshad /
mi 'jigs pa bshad /
@# / /
dran pa nyer gzhag bshad /
thugs rje chen po spros pa dang bcas pa bshad pa'o / /
dang po la /
thugs kyi stobs /
sgu'i stobs so / /
dang po ni /
'o na stobs bcu po de shes pa gang gis bsdus zhe na /
gnas min mkhyen pa shes pa bcus bsdus te /
gnas dang gnas mi yin pa mkhyen pa des 'dus byas dang 'dus ma byas thams cad shes pa'i phyir /
las dang de'i 'bras bu rnam smin mkhyen pa la 'gog lam shes pa ma gtogs pa'i brgyad yod /
bsam gtan dang rnam thar sogs mkhyen pa dang /
dbang po mchog dang mchog ma yin pa mkhyen pa dang /
mos pa sna tshogs mkhyen pa dang /
khams sna tshogs mkhyen ba la ni 'gog ba shes pa min pa'i dgu 'o / /
dmyal ba nas sangs rgyas kyi bar du 'gro ba'i lam mkhyen pa dag la /
lam rang gi ngo bo mkhyen pa la byas na 'gog pa shes pa ma gtogs pa dgu /
lam 'bras bu dang bcas pa mkhyen pa la byas na bcu'o! /
sngon gyi gnas rjes su dran pa dang /
'chi '+po ba dang skye ba mkhyen pa gnyis ni gun rdzob shes pas bs+bus pa yin te /
bden pa'i rnam pa can mi yin par shes bya rang gi mtshan nyid kyi rnam ba can yin pa'i gyir /
zag pa zad pa mkhyen pa'i stobs la /
zag pa zad pa rang gi ngo bo mkhyen pa la byas na chos shes rjes shes 'gog shes kun rdzob shes pa zad pa dang mi skye ba shes pa ste drug gam /
zag pa zad pa'i rgyud la yod pa'i mkhyen pa la byas na bcu yin no / /
'o na de dag sa gang na yod ce na /
sngon gyi gnas rjes su dran pa dang 'chi 'pho ba dang skye ba mkhyen pa'i stobs bsam gtan gyi dngos gzhi bzhi po gang rung dag na yod /
lhag ma brgyad ni zag med sa rnams kun na ci rigs pa yod /
zag bcas sa dgu po rnams kun na yod pas khyab bo / /
khams gsum gang gi rten la yod ce na /
thams cad 'dod pa'i rten la yod du rung /
gzugs kyi sas bsdus pa rnams gzugs kyi rten la yod /
gzugs med kyis sa bsdus pa rnams gzugs med kyi rten la yod /
'o na 'di dag gang zag gzhan nyid rang gi rgyud la yang zag pa zad pa dang sngon gyi gnas rjes su dran pa sogs yod na sangs rgyas kho na'i rgyud la yod pa de la /
ci'i phyir stobs zhes bya zhe na /
sangs rgyas 'di'i rgyud la yod pa de la stobs zhes bya ste /
gang gi phyir na sangs rgyas shes bya la thogs pa mi mnga' ba'i phyir /
gnyis pa ni /
'o na thugs kyi stobs tshad med na /
sku'i stobs gang zhe na /
sku la sred med bu'i stobs mang 'o / /
gzhan dag na re /
tshigs gsum brgya drug cu rtsa gnyis po re re na sred med bu'i stobs yod ces zer /
'o na sred med bu la stobs ci tsam yod ce na /
glang chen phal pa dang /
la sogs pa spos kyi glang po cha dang /
tshan po che dang /
rab gnod dang /
yan lag mchog dang /
stobs mchog dang /
sred med gyi bu ste bdun po gong nas gong du bcu 'gyur du glags pa'i stobs yin no / /
'o na sku'i stobs kyi ngo bo gang zhe na /
de ni reg bya'i skye ma ched do / /
gnyis pa ni /
'o na mi 'jigs pa de la du yod ce na /
mi 'jigs pa ni rnam pa bzhi ste /
rang don rtogs pa phun tshogs su dam bcas pa la mi 'jigs pa /
rang don spangs pa phun tshogs su dam bcas pa la mi 'jigs pa /
gzhan don bar chad kyi chos dam bcas pa la mi 'jigs pa /
gzhan don nges 'byung gi lam dam bcas pa la mi 'jigs pa rnams su yod pa'i phyir /
'o na de dag ges pa gang gis bsdus zhe na /
mi 'jigs pa dang po ji ltar stobs ni dang po @# / /
bzhin du shes pa bcus bsdus /
mi 'jigs pa gnyis pa stobs bcu ba bzhin du drug gam bcus bs+bus /
gsum pa ni stobs gnyis pa bzhin du brgyad kyis bsdus /
bzhi pa ni stobs bdun pa bzhin du shes pa dgu'am bcus bsdus so / /
gsum pa ni /
'o na dran pa nyer gzhag gi ngo bo gang zhe na /
de ni dran pa dang shes bzhin gyi bdag nyid yin /
dbye ba na gsum yod do / /
dran pa nyer gzhag gsum po de sangs rgyas kyi ma 'dres pa'i chos ma yin par thal /
de nyan rang gi rgyud la yang yod pa'i phyir zhe na /
skyon med de /
sangs rgyas kyi des chags sdang bag chags dang bcas pa spangs pa'i phyir /
bzhi pa ni /
thugs rje chen po kun rjo ba pa'i blo yin te /
'jig rten la nyin mtshan dus drug rtsu su ni dar su ni rgud su ni ma smin pa smin par bya su ni smin ba ye shes kyi mtshon gyis brtol bar bya snyam du dgongs pa'i phyir /
ci'i phyir thugs rje chen po zhes bya zhe na /
de skad bya ste /
bskal pa grangs med gsum du bsod nams dang ye shes kyi tshogs chen po grub pa dang /
sems can sdug bsngal gsum ga dang bra ma bar 'dod pa'i rnam pa can dang /
sbyong yul khams gsum ga'i sems can la dmigs pa dang /
sems can thams cad khyab ba 'du byed kyi sdug bsngal dang bral bar mnyam par dgongs pa'i phyir dang /
shes rab kyi rang bzhin yin pas ches che ba'i phyir /
'o na thugs rje chen po dang snying rje chen po la khyad par ci yod ce na /
tha dad bya ba rnam pa brgyad yod de /
snying rje ni zhe sdang med pa dang /
thugs rje chen po ni gti mug med pa yin /
dmigs pa'i khyad par snying rje ni 'dod pa'i sems can la dmigs /
thugs rje chen po ni khams gsum gyi sems can la dmigs /
rnam pa'i khyad par snying rje ni sdug bsngal gyi sdug bsngal dang bral bar 'dod pa'i rnam pa can yin /
thugs rje chen po ni sdug bsngal gsum ga dang bral bar 'dod pa'i rnam ba can yin /
rten gyi khyad par snying rje bsam gtan bzhi la brten /
thugs rje chen po ni bsam gtan bzhi pa la brten pa'i phyir /
rgyud kyi khyad par snying rje nyan rang gi rgyud la yang yod /
thugs rje chen po sangs rgyas nyid kyi rgyud la yod /
thob pa'i khyad par /
snying rje 'dod pa la 'dod chags dang bral bas thob /
thugs rje chen po srid rtse la 'dod chags dang bral bas thob dgos pa'i phyir /
snying rje dang thugs rje chen po la don yongs su skyob mi skyob dang /
snying rje mi 'dra bar 'jug thugs rje chen po 'dra bar 'jug pa'i khad par yed pa'i phyir /
'o na sangs rgyas thams cad rnam pa thams cad du mnyam mam zhe na /
mnyam ba nyid gsum gyis mnyam pa nyid de /
sangs rgyas thams cad rgyu tshogs gnyis bsags bar mnyam pa nyid dang /
'bras bu chos sku thob par mnyam pa dang /
'phrin las 'gro ba'i don spyod pas mnyam pa nyid yin pa'i phyir /
'on kyang sku cho dang rigs dang sku bong tshad mnyam pa mi na te /
de dag gdul bya'i bsam pa dang mthun par ston pa'i phyir /
gnyis pa thun mong gi yon tan la /
mdor bstan /
rgyas bshad do / /
dang po ni /
'o na thun mong ba'i yon tan de gang zhe na /
sangs rgyas kyi chos gzhan ni slob ma nyan thos dang rang rgyal dang thun mong ba yin la /
kha cig so so skye bo dang thun mong yin te /
sangs rgyas kyi thugs rgyud la yod pa ris 'dra ba de dag gi rgyud la yod pa'i phyir /
'o na de dag ga pa zhe na /
nyon mongs med pa dang smon nas shes pa dang /
so so yang dag rig pa dang /
mngon shes drug pa ni @# / /
'phags pa dang thun mong ba yin la /
sogs khongs nas mngon shes dang po lnga dang bsam gtan tshad med gzugs med rnam thar zil gnon zad par rnams ni skye 'phags gnyis ka dang thun mong ba yin no! /
gnyis pa la /
'phags pa dang thun mong ba dang /
skye 'phags gnyis ka dang thun mong ba'o / /
dang po la /
nyon mongs med pa /
smon nas shes pa /
so so yang dag par rig pa bzhi bshad pa /
'thob tshul lo / /
dang po ni nyon mongs med dang /
zhes bshad na /
de gang zhe na /
nyon mongs med ba'i ting nge 'dzin na kun rjob shes pa yin no / /
sa gang na yod na /
bsam gtan gyi mtha' ba zhi pa na yod de /
lam slab rnams kyi nang nas mchog la brten pa'i phyir /
gang zag gang gis mngon du byed na /
dgra bcom pa mi g.yo ba'i chos can gyi rgyud la yod kyi gzhan la med de /
nyon mongs pa skye ba'i phyir /
khams gsum gang gi rten la skyed ce na /
mis skyed de /
mi'i rten la dgra bcom pa thob pa zhig gis sngon gzhan gyi nyon mongs pa'i dmigs rkyen byas pa dran nas /
de 'gog par byed ba'i thabs yin pa'i phyir /
dmigs pa nyon mongs pa yin te /
rgyu mtshan de'i phyir /
de yang 'dod par rtogs pa dang /
skyes pa spong mi nus pas ma skyes pa dang /
sgom pas spang pa gzhir byas kyi spyod yul can yin no / /
gnyis pa ni /
smon nas shes pa'ang ngo bo dang sa dang gang zag dang rten nyon mongs med pa de bzhin no / /
de'i dmigs pa chos thams cad do / /
gsum pa ni /
chos dang don dang nges tshig dang spob pa so so yang dag rig pa bzhi ni gang zag dang rtan nyon mongs med pa de bzhin no / /
dang po gsum ni go rims bzhin du /
ming dang don dang ngag la thogs med du shes pa yin /
bzhi pa rig pa la thags thogs med par shes /
de'i dmigs pa dag dang lam yin te /
mngon rjod la dpar ba dang /
lam ting nge 'dzin la dbang po nyid la thogs med du 'jug pa'i phyir /
don ni 'gog shes ma gtogs pa'i shes pa dgus bsdus /
sa thams cad na yod da /
don so so yang dag par rig pa /
don shes bya thams cad la byas na bcu'am /
don gyi mchog myang na las 'das pa la bya san 'gog shes chos shes rjes shes kun rdzob shes bzad pa dang mi skye ba shes pa ste drug go /
de ni 'dod pa nas srid rtsa'i par gyi sa kun na yod /
gzhan chos dang nges pa'i tshig so so yang dag par rig pa kun rdzob shes pa'o / /
chos rig 'dod pa dang bsam gtan bzhin yod kyi gzugs med na med de /
de na ming gi tshogs med pa'i phyir /
ngag rig pa ni 'dod pa dang bsam gtan dang po na yod kyi de yan chad na med de /
ngag kun nas slong byed kyi rtog pa med pa'i phyir /
bzhi pa ni /
'o na de dag gcig thob pa la thams cad thob pas khyab bam zhe na /
khyab ste /
bzhi po de dag ma tshang bar ni de gang rung gcig thob pa med pa'i phyir /
'o na nyon mongs med pa la sogs pa'i yon tan drug po des gang gis 'thob cen /
drug po de dag bsam gtan gyi rab mthal bas 'thob po / /
do la du yod ce na /
rab mtha' de ni rnam pa drug yod de /
nges tshig ma gtogs pa'i lnga dang /
bsam gtan gyi rab mtha' tsam po rnams su yod pa'i phyir /
nges tshig so so yang dag rig pa ma gtogs te /
de 'dod pa dang bsam gtan dang po'i sas bsdus yin pa'i phyir te /
ngag ni 'dod dang dang po na! zhes gsungs pa'i phyir /
yon tan drug po de la ra ba mtha' zhes brjod pa'i rgyu mtshan ci zhe na /
yod de /
bsam gtan bzhi pa'i rab mtha' de ni bsam gtan dang po nas srid rtse'i bar gyi lugs 'byung dang lugs bzlog gis kun gyis @# / /
mthun par byas nas /
chung ngu las 'bring 'bring las chen po 'phal ba'i rab tu phyin pa yin pa'i phyir /
sangs rgyas las gzhan pa'i rgyud la yod pa'i yon tan ni sbyor ba 'thad rtsol las skyes pa yin la /
sangs rgyas la ni sbyor ba med de /
yon tan gyi dbang phyug yin pa'i phyir /
gnyis pa skye 'phags gnyis ka dang thun mong ba la lnga /
dbye ba /
ngo bo /
chos kyi khyad par /
mngon shes kyis bsdus pa'i yon tan /
mngon shes dang po rgyas par bshad pa'o / /
dang po ni /
so so yang dag rig mngon sogs /
zhes bshad na /
mngon shes de la du yod ce na /
mngon shes rnam pa drug yod de /
rdzu 'phrul dang lha'i rna ba dang gzhan gyi yid dang ni sngon gyi cho dang 'chi 'pho ba dang /
skye ba dang zag pa zad pa'i shes pa mngon du bya ba'i mngon shes rnams su yod pa'i phyir /
gnyis pa ni /
mngon shes rnam pa drug rnam par grol ba'i blo yin no / /
'o na de dag shes pa gang gis bsdus zhe na /
bzhi ni kun rdzob shes pa yin te /
shes bya rang gi mtshan nyid kyi rnam pa can yin pa'i phyir /
pha rol gyi sems shes pa'i mdon shes la shes pa lnga yin te /
sems shes zag bcas la kun rdzob shes pa dang pha rol sems shes gnyis yin la /
zag med la lam shes chos shes rjes shes rnams su yod pa'i phyir /
zag pa zad pa'i mngon shes stobs bcu bzhin du drug gam bcus bsdus so / /
gsum pa ni /
'o na de dag sa gang na yod ce na /
lnga ni bsam gtan bzhi dag na yod de /
lam sla ba la rten pa'i phyir /
drug pa zag med ni sa dgu na yod do / /
de dag kyang rang gang la rten pa'i rang sa dang 'og sa'i spyod yul can yin no / /
de dag gang gis 'thob ce na /
thob par bya ba sngar 'khor bar 'dris pa 'dod pa la 'dod chags dang bral bas 'thob /
ma 'dris pa sbyor bas 'thob bo / /
'o na de dag dran pa nyer gzhag gang yin zhe na /
gsum pa gzhan sems shes pa'i mngon shes ni /
lus ma gtogs pa'i dran pa nyer gzhag gsum yod /
rdzu 'phrul dang lha'i rna ba dang mig gi mngon shes ni /
dang po lus dran pa nyer gzhag gcig pu yin no / /
'o na de dag dge mi dge lung ma bstan gsum po gang zhe na /
mig dang rna ba'i mngon shes ni /
ma bsgribs lung dum bstan pa yin /
lhag ma rnams dge ba yin no / /
bzhi pa la /
rig pa gsum bshad! cho 'phrul gsum bshad pa'o / /
dang pho ni /
dgra bcom pa'i rgyud kyi mngon shes tha ma gsum ni rig pa yin te /
sngon gyi mtha' la sogs pa la rmongs pa ma rig pa ni bzlog pa'i phyir du bshad pa'i phyir /
sngon gyi gnas rjes su dran pa'i mngon shes ni /
sngon gyi mtha' la ma rig pa zlog byed yin te /
sngon gyi rang gzhan gyi rgud ba dran pa des skyo ba'i phyir /
? 'chi 'pho ba dang skye ba shes pa'i mngon shes ni phyi ma'i mtha' la rmongs pa zlog byed yin te /
gdul bya gzhan gyi ma 'ongs pa'i rgud pa rjes su dran pa des skyo ba'i phyir /
zag pa zad pa'i mngon shes ni da ltar ba'i mtha' la rmongs pa sel byed yin te /
de ltar ba'i gnas lugs mngon sum du rtogs pa'i phyir /
ci'i phyir mi slob ba'i rig pa zhes bya zhe na /
tha ma ni mi slob ba yin la /
rig pa yang yin pas mi slob pa'i rig pa zhes bya'o / /
gnyis ni mi slob pa'i rgyud la skyes pa'i phyir mi slob pa'i rig pa zhes bya'o / /
'o na slob pa'i rgyud kyi mngon shes bzhe pa dang lnga pa la sogs pa ci'i phyir rig par ma bshad ce na /
slob pa la de gnyis yod par 'dod de 'on kyang rig par ma bshad pa'i rgyu mtshan yod de /
ma rig pa dang bcas pas rgyud zil gyis mnan pa'i phyir /
gnyis pa ni /
mngon shes dang po dang gsum pa dang drug ba @# / /
ni! rdzu 'phrul dang kun rdzob pa dang rjes su bstan pa'i cho 'phrul rnams yin no / /
'o na gsum po de las gang mchog yin zhe na /
rjes su bstan pa mchog yin te /
zag pa zad pa la mi 'khrul ba'i phyir dang /
phan pa dang yid 'ong gi 'bras bu la sbyor bar byed pa'i phyir /
lnga pa la /
rdzu 'phrul gyi mngon shes bshad pa dang /
lha'i mig rna bshad pa /
dogs gcod lhag ma bshad pa'o / /
dang po la /
ngo bo yul dang bcas pa /
sprul sems bshad pa /
rdzu 'phrul gyi dbye ba'o / /
dang po ni /
'o na rdzu 'phrul gyi mngon shes zhes bshad na /
rdzu 'phrul de gang zhe na /
rdzu 'phrul ni ting nge 'dzin yin no / /
de la ci'i phyir rdzu 'phrul zhes bya zhe na /
de las ni yon tan rnams 'byung zhing 'grub pa'i phyir /
de'i yul gang zhe na /
sprul pa dang 'gro ba yin no / /
'o na 'gro ba de la du yod ce na /
yid ltar 'gyogs bar 'gro ba dang /
myur du 'dab chags ltar lus phyin par byed pas 'gro ba dang /
thag ring bo yang thud dur mos pa las byung ba'i 'gro ba dang gsum mo / /
de dag gang zag gang la yod ce na /
ston pa la yid mgyogs kyi 'gro ba yod /
gzhan nyan thos la sogs pa de dag la phyis byed kyi 'gro ba dang /
mos pa las byung ba'i 'gro ba yod /
sprul pa la gnyis yod de /
'dod par gtogs pa'i sprul pa dang gzugs su gtogs pa'i sprul pa gnyis yod pa'i phyir /
'dod par gtogs pa'i sprul pa ni phyi'i skye mched gzugs dri ro reg bzhi sprul pa yin gyi /
mig la sogs pa sprul pa ma yin te /
sems can gyi rigs la sngar med gsar skye med pa'i phyir /
sgra spul pa ma yin te /
rigs 'dra'i rgyan med pa'i phyir /
chos kyi skye mched dang yid kyi skye mched sprul pa ma yin te /
sprul sems med pa'i phyir /
de la rnam pa gnyis yod de /
rang nyid seng ge la sogs par bsgyur ba rang lus dang 'brel ba dang /
phyi rol tu seng ge la sogs par bsgyur ba gzhan lus dang 'phrel ba gnyis yod pa'i phyir /
gzugs su gtags pa'i sprul pas gzugs dang reg bya sprul pa yin gyi /
dri ro mi sprul te /
gzugs na dri ro med pa'i phyir /
de yang rang lus dang 'brel ba dang gzhan lus dang 'brel ba gnyis so / /
gnyis pa ni /
mngon shes kho nas sprul pa sprul par byed dam zhe na /
ma yin te /
sprul sems dag gis sprul pa sprul bar byed pa'i phyir /
sprul sems de dag kyang na bcu bzhi yod de /
bsam gtan dang po'i 'bras bu sprul sems gnyis nas /
bsam gtan bzhi pa'i 'bras bu sprul sems lnga'i bar rim pa bzhin yod pa'i phyir /
'og ma'i 'bras bu sprul sems gong ma las skyes pa min te /
gong ma mngon du byed mi nus pa'i phyir /
'o na de gang gis rnyed ce na /
sprul sems de rnyed pa bsam gtan gyi dngos gzhi ba zhin du 'dod chags dang bral bas 'thob bo / /
sprul sems de ni sprul pa la 'jug pa'i tshe /
bsam gtan dag pa ba dang rang gi rigs 'dra snga ma las skye /
de las sprul pa las ldang ba'i bsam gtan dag pa ba dang rang gi rigs 'dra phyi ma gnyis skye'o / /
sprul pa de yang rang gis pas sprul bar byed do / /
sprul pa smra du 'jug pa ni 'og ma'i sems kyis kyang rung ngo / /
sprul pa dum cig car smra par byed pa'i tshe /
ston pa min pa ni sprul pa po dang bcas te smra par byed dgos /
ston pa ni ji ltar bzhed ba bzhin du smra ba la 'jug go /
'o na 'og sa'i sems kyis kyang sprul pa smra du 'jug na /
sprul pa ngag smra ba mi 'thad par thal /
sprul sems yod pa'i tshe ngag smra ba'i sems med /
ngag smra pa'i sems yod pa'i cho sprul sems med pa'i phyir zhe na /
@# / /
skyon med de /
sprul sems kyis sprul pa gnas par byin gyis brlabs nas /
sems gzhan gyis ngag smra ba la 'jug pa'i phyir /
'o na sprul pa po gson pa kho na la byin gyis brlabs pa yod dam zhe na /
sprul pa po shi ba la yang byin gyis brlabs pa yod de /
tshe dang ldan pa 'od srungs chen po mya ngan las 'das pa'i rus pa gsum rgyal ba byams pa ma byon gyi bar du gnas par gsungs pa'i phyir /
de yang brten pa rus pa lta bul byin brlabs yod kyi /
mi brten pa sha lta bu la med de /
sha la sogs pa gnas par byin gyis ma brlabs pa'i phyir /
gzhan dgan re /
shi ba la yod pa min te /
tshe dang ldan pa 'od srung gi rus pa gnas pa ni gnas gtsang ma'i lha'i mthu yin zer ce na /
'o na sprul sems kyis sprul pa sprul par byed na /
sprul sems du mas sprul pa gcig sprul bar byed dam /
sprul sems gcig gis sprul pa dum sprul bar byed cen /
dang po ma byang ba'i tshe du mas gcig sprul pa yin la /
phyis phyang ? bar gyur nas bzlog pa gcig gis du ma sprul bar byed pa'o / /
'o na gnas gnyis par sprul sems lung ma bstan du bshad na /
de la de yin pas khyab bam zhe na /
ma khyab ste /
sgom pa las skyes pa'i sprul sems lung ma bstan yin zhing /
gnas gnyis par bshad pa de la dgongs la skye ba las skyes pa'i sprul sems la kun slong gi dbang gis dge mi dge lung ma bstan rnam pa gsum yod pa'i phyir /
gsum pa ni /
rdzu 'phul do sgom byung dang skyes thob gnyis po kho nar nges sam zhe na /
rdzu 'phrul lnga yod de /
sgom byung dang skyes thob dang g+ha d+ha ri la sogs pa'i gsang sngags dang /
rma bya'i mdongs dang ru sbal gyi ze ba la sogs pa'i sman dag dang /
srid pa bar ma lta bu las las skyes pa dang rnam pa lnga yod pa'i phyir /
gnyis pa ni /
lha'i mig dang rna ba'i mngon shes kyi bdag rkyen du gyur pa'i mig dang rna ba de /
lha'i mig dang rna ba dang 'dra bas lha'i mig dang rna bar bzhag pa yin nam /
de dngos yin zhe na /
lha'i mig dang rna ba dngos yin te /
bsam gtan bsgoms pa la brten nas rang gi mig gi than kor du bsam gtan sa ba'i gzugs dang ba skyes pa yin pa'i phyir /
de yang rnam shes dang bcas pas yul 'dzin pas rtag tu sten pa dang bcas pa dang| mig rna'i dbang po gnyis long pa dang 'on pa lta bu'i ma tshang ba med pa dang /
zhar ba lta bu'i nongs pa med pa yin no / /
gang gi yul can yin zhe na /
thag ring ba dang phra ba dang sogs pa bar du chad pa'i gzugs sgra'i spyod yul can yin no / /
'o na lha'i mig gi mngon shes kyis thag ring po ji tsam mthong zhe na /
nyan thos dgra bcom pa dang bas ru rang sangs rgyas dang ston pa rnams kyis mngon par 'du mdzad na rim pa bzhin du /
stong gnyis dang stong gsum dang phrangs med pa'i 'jig rten gyi khams mthong /
ma mdzad na rim pa bzhin du stong gcig dang stong gnyis dang stong gsum mthong ngo / /
gsum pa ni /
'o na rdzu 'phrul kho na la skyes thob yod dam zhe na /
gzhan lha'i mig rna la sogs pa la yang sbyes thob yod do / /
skyes thob kyi lha'i mig des ni srid pa bar ma mi mthong ngo / /
skyes thob kyi sems shes de ni dge mi dge lung ma bstan rnam pa gsum yod /
gang rtog ge dar rig sngags kyis byas pa'ang de gsum yod /
dmyal ba las ni dang po skyes ma thag pha rol gyi sems shes kyi phyis mi shes te /
sdug bsngal gyi yid dkrugs pa'i phyir /
mi la lha'i mig gi mngon shes sogs la skye bas thob ba med de /
skyes tsam nas de dag gi thod pa med pa'i phyir /
'o na mi rang bzhin gyis skye ba dran pa ci @# / /
yin zhe na /
de ni las las skyes pa yin no / /
chos mngon ba'i mdzod kyi tshig le'ur byas pa las ye shes bstan pa zhes bya ba ste gnas bdun pa'i rnam par bshad pa'o / /
! / /
brgyad pa snyoms 'jug bstan pa'i gnas la /
snyoms 'jug dngos /
des bsdus pa'i yon tan no / /
dang po la dngos gzhi /
nyer bsdogs /
khyad par can /
ting nge 'dzin gyi dbye ba dang bzhi'o / /
dang po la /
dbye ba /
bsam gtan gyi yan lag /
ji ltar 'thob tshul /
gang las gad 'byung /
chos kyi khyad par ro / /
dang po la /
rgyas par dbye ba /
sdu ba bstan pa'o / /
dang po la /
bsam gtan gyi dbye ba /
gzugs med kyi dbye ba'o / /
dang po ni /
gong du thun mong ba'i yon tan shes pas bsdus pa bshad nas /
'dir thun mong ba'i yon tan bsam gtan dang gzugs med 'chad pa skabs su babs pas bshad par bya'o / /
bsam gtan dag ni rnam pa gnyis yod do / /
rgyu snyoms 'jug gi bsam gtan dang /
'bras bu skye ba'i bsam gtan gnyis yod pa'i phyir /
de re re la 'ang bsam gtan dang po gnyis pa gsum pa bzhi pa ste bzhi bzhi yod /
gzugs der skye ba'i bsam gtan dag rab tu ste dang por bshad do / /
rgyu snyoms 'jug gi bsam gtan ni dge ba'i sems rtse gcig pa yin no / /
rtse gcig pa'i don gang zhe na /
rtse dang dmigs pa don gcig pas dmigs pa gcig la sems rgyun chags su 'jug pa yin no / /
'o na sems thams cad rtse gcig par thal /
ting nge 'dzin gyi rtse gcig tu byed pa'i rgyu nas sems rtse gcig tu byed pa'i phyir /
khyab ste /
ting nge 'dzin sems thams cad kyi 'khor du 'byung ba'i phyir zhe na /
skyon med de /
ting nge 'dzin khyad par can gyi dbang du byas pa'i phyir /
rjes 'brad dang bcas na bsam gtan gyi sdom pas bsdus pa yod pas phung po lnga pa can no / /
ngo bo gang zhe na /
rgyu snyoms 'jug gi bsam gtan dang po / /
rgyu snyoms 'jug gi bsam gtan gang zhig dpyad pa dang ldan pa /
gnyis pa ni /
gang zhig yan lag snga ma dpyod pa spangs pa'i dga' ba dang ldan pa /
gsum pa ni /
gang zhig yan lag snga ma dga' ba spangs ba'i bde ba dang ldan pa /
bzhi pa ni /
gang zhig bde ba spangs pa'o / /
gnyis pa ni /
de bzhin du /
gzugs med dag ni rnam gnyis bzhi /
der skye ba dag rab tu bshad / /
snyoms 'jug dge ba rtse gcig pa / /
rjes 'brang bcas na pung po bzhi / /
zhes sbyar ro / /
ngo bo ne 'og ma'i sa las dben pa nyer bsdogs las skyes pa'o / /
gzugs med kyi dngos gzhi bzhi ni nam mkha' nyer bsdogs kyi phyi ma nyer bsdogs gsum dang bcas par ni gzugs kyi 'du shes bshig cas bya ste /
thogs pa'i gzugs la ma dmigs pa'i phyir /
'o na ci'i phyir gzugs med ces bya zhe na /
kha cig na re /
gzugs dang ba dang pong tshad chung bas gzugs med ces brjod kyi gzugs gtan nas med ba ma yin te /
tshe dang drod 'dres par gsung shing /
gzugs med na tshe yod pa'i phyir dang /
ming gzugs phan tshun rten par gsungs shing /
gzugs med na ming yod pa'i phyir dang /
ming dang gzugs la brten nas rnam par shes pa skye bar gsungs shing /
de na rnam bar shes pa yod pa'i phyir zhes zer ba mi 'thad de /
dang po ni 'dod pa la dgongs pa yin la /
de min nas drod la tshe yod par 'gyur ro / /
gnyis pa ni /
khams gong ma gnyis la dgongs /
gsum pa ni ming gzugs la brten nas rnam shes skye bar gsungs kyi /
rnam shes thams cad skye bar ma gsungs pa'i phyir /
bong @# / /
tshad chung ba dang dang bas der brjod na /
chu la gnas pa'i srog chags phra mo yang der thal lo /
gzugs khams pa yang der thal lo / /
ches dang bas zer na /
bsam gtan bzhi pa ba der thal lo / /
lung gis kyang gnod de /
gzugs med pa ni gzugs thams cad las nges par 'byung ngo / /
gzugs kyi 'du shes las 'das pa yan na / /
zhes gsungs /
rang lugs la /
gzugs gtan med pas na gzugs med de /
'o na gzugs med nas khams 'og ma gnyis su skyes pa'i tshe gzugs de gang las skye zhe na /
gzugs ni sems las skye bar 'gyur ro / /
ci'i phyir nam mkha' mtha' yas la soD par brjod ce na /
rnam shes mtha' yas /
nam mkha' mtha' yas /
gzung bya ci yang med do zhes bya bar yid la byed cing de ltar sbyor ba las grub pa'i phyir /
nam mkha' mtha' yas la sogs par brjod de / /
'du shes dman pa'i phyir na 'du shes med / /
'du shes gtan med pa'ang min pas na 'du shes med min no / /
'di ni 'du shes ni nad dang 'bras dang sug rdu dang 'du shes med pa ni kun tu rmongs pa'o / /
'du shes med 'du shes min ni zhi ba la sogs pa'o zhes de ltar sbyar ba las grub pa'i phyir /
de ltar brjod do / /
gnyis pa ni /
de ltar snyoms 'jug dngos gzhi'i rdzas rnam pa brgyad yod de /
bsam gtan bzhi dang gzugs med bzhi yod pa'i phyir /
dang po bdun la rnam pa gsum yod de /
ro myang mtshungs ldan dang /
dag pa pa dang /
zag med gsum yod pa'i phyir /
brgyad pa srid rtse la rnam pa gnyis yod kyi zag med med de /
sems mi gsal ba'i phyir /
gsum po'i ngo bo gang zhe na /
ro myang mtshungs ldan ni sred pa bcas so / /
'jig rten pa'i dge ba ni dag pa ba yin la /
de ni ro myang mtshungs ldan des myang bar bya ba yin no /
zag med ni 'jig rten las 'das pa'i snyoms 'jug go /
gnyis pa la /
rgyu snyoms 'jug gi yan lag dang /
'bras bu skye ban tshor ba du yod dpyad pa'o /
dang po la /
dge ba'i yan lag dang /
nyon mongs can gyi yan lag dang /
bzhi pa mi g.yo bar bzhag pa'i rgyu mtshan no /
dang po la /
ming gi sgo nas dbye ba /
rdzas kyi sgo nas bsdu ba'o / /
dang po ni /
yan lag snga snga spangs pa yi /
zhes bshad na /
bsam gtan rnams yan lag du dang ldan zhe na /
rgyu snyoms 'jug gi bsam gtan dang po la yan lag lnga ldan te /
rtog dpyod gnyen po'i yan lag /
dga' ba dang bde ba phan yon gyi yan lag /
ting nge 'dzin gnas kyi yan lag rnams dang ldan pa'i phyir /
dang po yin te /
rtog dpyod gnyis po des 'dod pa'i gnod sems dang rnam 'tshe spong ba'i phyir /
gnyis pa yin te /
rtog dpyod kyis gnod sems dang rnam 'tshe spangs pa las des dben pa'i dga' bde skyes pa'i phyir /
gsum pa yin te /
rtog dpyod pa sogs pa ting nge 'dzin la brten nas 'jug pa'i phyir /
bsam gtan gnyis pa la ni yan lag bzhi ldan te /
nang rab tu dang ba gnyen po'i yan lag /
dga' bde phan yon gyi yan lag /
ting nge 'dzin gnas kyi yan lag dang ldan pa'i phyir /
dang po yin te /
nang rab tu dang ba des bsam gtan dang po'i rtog dpyod spong ba'i phyir /
gsum pa la yan lag lnga ldan te /
btang snyoms dang dran pa dang shes bzhin gnyen po'i yan lag /
bde ba phan yon gyi yan lag /
ting nge 'dzin gnas skyi yan lag dang ldan pa'i @# / /
phyir| dang po de yin te /
gsum po des bsam gtan gnyis pa'i dga' ba spong ba'i phyir /
mtha' bsam gtan bzhi pa yan lag bzhi dang ldan te /
dran pa dang btang snyoms dag pa gnyen po'i yan lag /
bde min sdug min gyi tshor ba phan yon gyi yan lag /
ting nge 'dzin gnas kyi yan lag rnams dang ldan pa'i phyir /
dang po de yin te /
dran pa dang btang snyoms dag pa des bsam gtan gsum pa'i bde ba spong ba'i phyir| gnyis pa ni /
bsam gtan gyi yan lag rnams ming gi sgo nas bco brgyad yod kyang rdzas su bcu gcig yin te /
bsam gtan dang po'i yan lag lnga dang /
gnyis pa'i nang rab tu dang ba dang /
gsum pa'i dang po bzhi dang /
bzhi pa'i btang snyoms rnams su yod pa'i phyir /
bsam gtan dang po gnyis kyi bde ba bsam gtan gsum pa'i bde ba las rdzas tha dad yin te /
bsam gtan dang po gnyis na shin tu sbyangs pa bde ba yin la /
bsam gtan gsum pa'i bde ba tshor ba bde ba yin pa'i phyir /
dang po grub ste /
dga' ba ni yid bde yin la /
sems tshor ma thob pa'i phyir /
nang rab tu dang ba ni bsam gtan gnyis pa la yid ches pa'i dang ba yin no / /
kha cig /
bsam gtan gsum pa'i bde ba ni yid bde yin la /
dga' ba ni tshor ba gzhan yin zer ba mi 'thad de /
yongs su bsgyur ba dang bsam gtan gyi yan lag ston pa'i lung rnam pa gnyis dang 'gal ba'i phyir te /
der bsam gtan gsum par yid bde ma lus pa 'gag par 'gyur ro / /
zhes gsungs pa'i phyir /
des na dga' ba yid bdi ? yin no / /
gnyis pa ni /
dge ba'i yan lag de dag nyon mongs can la yang yod pa yin nam zhe na /
nyon mongs can gyi bsam gtan dang po la dga' bde med de /
nyon mongs pas ma dben pa'i phyir /
nyon mongs can gyi bsam gtan gnyis pa la nang rab tu dang ba med de /
nyon mongs pas sems rnyog mar byas pa'i phyir /
nyon mongs ba can gyi bsam gtan gsum pa la shes bzhin dang dran pa med de /
nyon mongs pas sems rnyog par byas pa'i phyir /
nyon mongs pa can gyi bsam gtan bzhi pa la btang snyoms dang dran pa dag pa med de /
nyon mongs pas sems dri ma can du byas pa'i phyir /
kha cig nyon mongs can gyi bsam gtan dang po gnyis la shin tu sbyangs pa med la /
nyon mongs can gyi bsam gtan gong ma gnyis la btang snyoms med de /
de gnyis dge ba'i sa mang bo pa yin pa'i phyir zhes zer /
gsum pa ni /
bsam gtan gsum pa man chad g.yo ba dang bzhi pa mi g.yo bar brjod pa'i rgyu mtshan ci zhe na /
bzhi pa g.yo ba med pa yin te /
skyon brgyad las grol ba'i phyir /
skyon brgyad gang zhe na /
rtog pa dang /
dpyod pa dang| dbugs 'byung ba dang /
rngub pa dang /
btang snyoms ma gtogs pa'i tshor ba bde ba la sogs pa bzhi yon no / /
gsum pa man chad g.yo ba yin te /
skyon brgyad ci rigs pas g.yo ba'i phyir /
gnyis pa ni /
rgyu snyoms 'jug gi yan lag gang yin pa de kho na ltar /
'bras bu skye ba'i bsam gtan la yang yod dam zhe na /
'bras bu skye ba'i bsam gtan dang po dag na yid bde dang tshor ba bde ba dang /
yid dang dbang shes gnyis ka'i 'khor du byung ba'i btang snyoms dang /
'bras bu skye ba'i bsam gtan gnyis pa dag na ni yid shes 'khor du byung ba'i btang snyoms dang /
yid bde yod /
'bras bu skye ba'i bsam gtan gsum pa dag na ni tshor ba bde ba dang btang snyoms @# / /
yod| 'bras bu skye ba'i gsam gtan bzhi ba dag na ni btang snyoms tshor ba 'ba' zhig yod do / /
'o na bsam gtan gnyis pa yan chad na gzugs ma thob ? ba dang sgra thos pa dang reg bya reg pa med cing ngag smra ba med par thal /
dbang shes med cing ngag kun nas slong byed kyi rtog pa med pa'i phyir zhe na /
skyon med de /
bsam gtan gnyis pa sogs na lus dang mig dang rna ba'i rnam shes dang /
ngag gi rnam par rig byed kun nas slong ba gang yin pa de ni bsam gtan dang por gtogs pa'i phyir /
bsam gnyis pa sogs su mngon du byed pa'i rtog pa la sogs pa de ma bsgribs lung ma bstan yin gyi nyon mongs min te /
'og ma'i nyon mongs spangs pa'i phyir /
dge ba ma yin te /
bsam gtan gtogs pa'i dge ba ni /
sa 'phos nyams pa dag gis gtong /
zhes gsungs pa'i phyir /
gsum pa ni /
'o na snyos sa 'jug gsum po ji ltar 'thob ce na /
dag pa ba ni sngar dag pa de dang mi ldan na 'dod chags dang bral ba dang srid rtse ma gtogs pa gong ma nas 'og mar skye ba las ni 'thob /
zag med 'dod chags bral ba yis thob kyi skye bas thob pa med do / /
nyon mongs can 'dod chags dang bral ba las nyams pa dang 'og mar skye ba yis 'thob po / /
bzhi pa gang las gang 'byung ba la /
gsum po gang las gang 'byung ba /
dgal ba bye brag tu bshad /
thod rgal gyi snyoms 'jug bye brag tu bshad pa'o / /
dang po la /
snyoms 'jug gi dbang du byas pa dang /
de las gzhan pa'i dbang du byas pa'o / /
dang po ni /
'o na gsum mo gang gi mjug thogs su gang skye zhe na /
bsam gtan gsum pa zag pa med pa'i mjug thogs su rang sa nas bgrangs pa'i ltag dang 'og gsum pa'i bar gyi dge ba zag bcas dang zag med skye'o / /
dag pa ba las de bzhin du ltag 'og gsum pa'i bar gyi dge ba dang /
der ma zad rang gis pa'i nyon mongs kyang skye'o / /
nyon mongs can la nyon mongs can du shes pa'i tshe rang sa'i dag pa ba dang /
rgyun gyi tshe nyon mongs can dang /
snyoms 'jug nyon mongs can gyis gzir ba'i tshe 'og ma'i dag pa ba gcig skye'o / /
gnyis pa ni /
'chi 'pho ba'i dge ba dag pa ba las rang sa dang 'og sa dang gong sa'i nyon mongs skye ste /
dag pa bas 'chi sems byas pa las rangs ? log sa gongs ? kun tu skye ba'i phyir /
nyon mongs can gyis 'chi sems byas pa las rang sa dang 'og sar skye'i gong mar skye ba min te /
'og ma'i nyon mongs ma spangs par gong mar mi skye ba'i phyir /
gnyis pa ni /
'o na /
dag pa las de bzhin /
zhes bshad na /
dag pa ba las stag 'og gsum pa'i bar gyi dge ba thams cad skye bas khyab bam zhe na /
sbyir dag pa ba de ni rnam pa bzhi yod de /
nyams pa cha mthun dang /
sogs pa gnas pa cha mthun dang /
khyad par cha mthun dang /
nges 'byed cha mthun rnams su yod pa'i phyir /
de dag gi ngo bo gang zhe na /
bzhi po de dag ni go rims bzhin du /
rang sa'i nyon mongs skye ba dang rjes su mthun pa dang /
rang ma'i dag pa skye ba dang rjes su mthun pa dang /
gong sa'i dag pa skye ba dang rjes su mthun pa dang /
zag med skye ba dang rjes su mthun pa'o / /
'o na nyams pa cha mthun sogs bzhi po de gang gi mjug thogs su gang skye pa yin zhe na /
? nyams pa cha mthun sogs kyi mjug thogs su dang po gnyis dang /
dang po gsum dang /
tha ma gsum dang /
tha ma gcig skye'o / /
gsum pa ni /
zag pa med pa'i mjug thogs su /
ltag 'og gsum pa'i bar dge ba /
zhes bshad na /
@# / /
thod rgal snyoms 'jug gi ngo bo gang zhe na /
snyoms 'jug gi sa brgyad la zag bcas zag med rnam pa gnyis 'brel pa ste go rims bzhin du /
lugs mthun dang lugs mi mthun du snyoms par 'jug pa thod rgal snyoms 'jug gi ring ba'i sbyor ba dang /
bsam gtan dang po zag med la snyoms par zhugs /
gcig bsam gtan gnyis ba rgal /
bsam gtan gsum pa zag med sogs la /
lugs mthun du yar song zhing lugs mi mthun du mar 'ongs nas ni snyoms par 'jug pa dang /
de ltar zag bcas la yang sbyor ba ni nye ba'i sbyor ba dang /
yang bsam gtan dang po zag med la snyoms par zhugs /
bsam gtan gnyis ba por /
bsam gtan gsum pa zag bcas lta bu la snyoms par 'jug pa lta bu ris mi mthun gsum par 'gro ba'i sgo nas snyoms par 'jug pa dang /
de ltar zag bcas la yang sbyar ba ni thod rgal snyoms 'jug gi dngos gzhi'i snyoms 'jug yin no / /
de gang gi rten la skyed ce na /
mi'i rten la skyed de /
blo gsal ba'i phyir /
gang zag gang gis 'jug na /
mi g.yo ba'i tshos can gyis 'jug ste /
nyon mongs med pa dang /
ting nge 'dzin la dbang thob pa'i phyir /
lnga pa ni /
bsam gtan gzugs med de dag gang gi rten la mngon du byed ce na /
bsam gtan gzugs med rang sa dang 'og sa'i rten la mngon du byed pa can yin gyi /
gong sa'i rten la 'og ma mngon du byed pa med de /
gong sa'o rten la 'og ma mngon du byes pa la dgos pa med pa'i phyir /
srid rtser skyes pa'i 'phags pa phyir mi 'ong ni ci yang med kyi zag med kyi lam mngon sum du byas nas zag pa zad par 'gyur te /
dgra bcom thob pa la zag med kyi lam la rten dgos /
srid rtse'i gong nas med /
rang sa la zag med med pas 'og sa'i zag med kyi lam la rten dgos la /
de'i nang ? nas ci yang med kyi zag med kyi lam nye ba'i phyir /
'o na snyoms 'jug gsum po des gang la dmigs zhe na /
sred bcas rang gi srid pa la dmigs kyi 'ogs la mi dmigs te /
'og ma'i nyon mongs spangs pa'i nyon mongs can yin pa'i phyir /
gong sa ? la mi dmigs te /
sred ba tha dad kyis sa mtshams bcas pa'i phyir /
bsam gtan gyi dngos gzhi dge ba zag bcas dang zag med kyi yul yod dgu cog yin no / /
gzugs med kyi dngos gzhi dge ba rnams kyi spyod yul zag bcas 'og ma la dmigs pa min /
zag med 'og ma la'ang mi dmigs so / /
des na rang sa'i phung po bzhi la dmigs so / /
'o na snyoms 'jug gsum po gang gis nyon mongs spong zhe na /
dngos gzhi zag pa med pas nyon longs ? pa rnams spong gi /
dngos gzhi dag pa bas mi spong ste /
logs 'as 'dod chags dang bral bin /
rang sa'i sred pa rgyas /
gong sa de las khyad bar du 'phags pa'i phyir /
des na nyon mongs can gyis lta ci smos /
nyer bsdogs dag pa bas kyang nyon mongs spong ste /
'ogs las 'dod chags dang bral bar byed pa'i lam yin pa'i phyir /
kyang zhes pa ni nyer bsdogs su ma zad ces pa'o /
gnyis pa nyer bsdogs ni /
nyer bsdogs dag bas kyang /
zhes bshad na /
nyer bsdogs de la du yod ce na /
dngos gzhi de dag la ni 'jug pa'i nyer bsdogs brgyad yod do / /
de'i ngo bo gang zhe na /
dag pa ba yin gyi nyon mongs can ma yin te /
'og sa las 'dod chags dang bral bar byed pa'i lam yin yin pa'i phyir /
tshor ba gang yin zhe na /
bde min sdug bsngal min pa'i btang snyoms dang mtshungs ldan yin te /
'bad pas @# / /
drang bar bya zhing /
'ogs las nges par 'byung ba ma yin pa'i phyir /
bsam gtan dang po'i nyer bsdogs la 'phags pa zag pa med pa'ang yod de /
nyer bsdogs gzhan las sems gsal ba'i phyir /
kha cig nyon mongs can yang yod de /
dngos gzhi la 'gran sdo ba'i phyir /
des na gsum yod zer /
gsum pa khyad par can ni /
'o na bsam gtan dang po'i nyer bsdogs zhes kyang bshad /
dngos gzhi khyad par can zhes kyang bshad na /
dngos gzhi khyad par can de gang zhe na /
rtog pa med cing dpyod ba tsam ? gyi bsam gtan gyi dngos gzhi ni bsam gtan khyad par can yin no / /
de la zag med dang dge ba dang nyon mongs can gsum yod /
bde ba yang min sdug bsngal yang min pa'i tshor ba btang snyoms dang mtshungs par ldan te /
'bad bas bsgrub bar bya ba'i lam yin pa'i phyir /
bsam gtan khyad par can de ni tshangs chen gyi 'bras bu can yin te /
de bsgom ba la brten nas tshangs chen du skye ba'i phyir /
bzhi pa ting nge 'dzin gyi dbye ba la /
khams kyi sgo nas dbye ba /
lam gyi sgo nas dbye ba /
lam sun 'byin ba'i sgo nas dbye ba /
byed pa'i sgo nas dbye ba'o / /
dang po ni /
mdo las /
rtog ba dang bcas la dpyod ? pa dang bcas pa'i ting nge 'dzin /
rtog pa med la dpyod ba tsam gyi ting nge 'dzin /
rtog pa yang med dpyod pa yang med pa'i ting nge 'dzin zhes gsungs na /
de gang yin zhe na /
bsam gtan khyad par can min chad bsam gtan dang po'i nyer bsdogs dang dngos gzhi tsam po ba ni /
rtog pa dang bcas la dpyod pa dang bcas pa'i ting nge 'dzin /
bsam gtan khyad par can rtog pa med la dpyod ba tsam gyi ting 'dzin /
khyad par can yan chad lnga rtog dpyod gnyis ka med pa'i ting nge 'dzin yin no / /
gnyis pa ni /
mdo las /
stong nyid /
mtshan med smon med kyi ting nge 'dzin gsungs na de gang yin zhe na /
mtshan ma med pa'i ting nge 'dzin ni zhi ba 'gog bden gyi rnam pa bzhi dang mtshungs par ldan pa'i ting nge 'dzin /
stong pa nyid kyi ting nge 'dzin ni mi rtag pa dang sdug bsngal la dmigs nas bdag mid pa dang stong nyid kyi rnam par 'jug pa'o / /
smon pa med pa'i ting nge 'dzin ni gong du bshad ba de las gzhan pa'i bden pa'i rnam pa bcu dang mtshungs par ldan pa'i ting nge 'dzin yin no / /
gsum po de dag la dag pa ba dang dri ma med pa gnyis gnyis yod la / /
gsum po de dag dri ma med pa ni rnam thar sgo gsum yin te /
myang 'das thob bar byed ba'i thabs sam sgo yin pa'i phyir /
gsum pa ni /
gzhan yang ting nge 'dzin gsum yod de /
stong nyid stong nyid ces bya ba'i ting nge 'dzin dang /
la sogs pa smon pa smon pa med pa'i ting nge 'dzin dang /
mtshan ma mtshan ma med pa'i ting nge 'dzin rnams su yod pa'i phyir /
de dag gi ngo bo gang zhe na /
dang po gnyis ni rim pa bzhin du mi slob pa'i rgyud kyi stong pa nyid kyi ting nge 'dzin dang /
smon pa med pa'i ting nge 'dzin la dmigs nas stong pa dang mi rtag pa'i rnam par 'jug pa yin no / /
mtshan ma med pa'i ting nge 'dzin ni ma brtags zad pa ste /
so sor brtags min gyi 'gog pa la dmigs nas zhi ba'i rnam par 'jug pa yin no / /
gsum po'i ngo bo gang yin zhe na /
zag bcas yin te /
thar lam la rgyab kyis phyogs pa yin pa'i phyir /
khams gsum po gang gi rten la mngon du byed ce na /
mi'i nang du byed de /
blo gsal ba'i phyir /
gang zag gang gis mngon du byed ce na /
mi g.yo ba'i chos can gyis mngon du byed de /
nyon mongs pa med @# / /
pa'i ting nge 'dzin la dbang thob pa'i phyir /
sa gang gis bsdus zhe na /
nyer bsdogs tha ma bdun ma gtogs pa'i sa bcu gcig gis bsdus so / /
bzhi pa ni /
mdo las /
mthong ba'i chos la bde bar 'gyur ba'i ting nge 'dzin dang /
shes pa mthor bar 'gyur ba'i ting nge 'dzin dang /
rab tu dbye bar 'gyur ba'i ting nge 'dzin dang /
zag pa zad par 'gyur pa'i ting nge 'dzin zhes bshad na /
de dag gang yin zhe na /
dge ba'i bsam gtan dang po ni mthong ba'i chos la bde par 'gyur ba'i ting nge 'dzin sgom pa yin no / /
de yang mthong ba'i chos la bde bar 'gyur ba zhes bya'o / /
phyi ma la bde par 'gyur bzhes ni mi bya ste /
phyi ma la bde bar 'gyur ba'i nges pa med pa'i phyir te / /
nyams pa dang de las gong mar skye ba dang myang nang las 'da' nga srid pa'i phyir /
mig gi mngon shes dang mtshungs ldan gyi shes rag ni mthong bar 'gyur ba'i ting nge 'dzin sgom pa dang /
mig gi mngon shes kyi rjes su skye pa'i yid shes dang mtshungs ldan gyi shes rab ni shes par 'gyur pa'i ting nge 'dzin sgom pa zhes bya la /
de gnyis gcig tu bsdus nas shes pa mthong bar 'gyur bar 'dod do / /
sbyor ba las byung ba'i zag bcas dang zag med kyi yon tan kun blo shes rab tu dbye bar 'gyur ba'i ting nge 'dzin sgom pa zhes bya'o / /
rdo rje lta bu'i ting nge 'dzin ni bsam gtan gyi mtha' bzhi pa la brten pa gang yin pa de zag ba zad par 'gyur ba'i ting nge 'dzin sgom pa zhes bya'o / /
gnyis pa snyoms 'jug gis bsdus pa'i yon tan la /
tshad med /
rnam thar /
zil gnon /
zad par /
de dag gi sbros pa bshad pa'o / /
dang po ni /
dmigs yul sems can tshad med pa la dmigs pa dang /
bsod nams tshad med pa dang ldan pa'i tshad med pa ni bzhi yod pa yin te /
byams pa /
snying rje /
dga' ba /
btang snyoms tshad med pa rnams su yod pa'i phyir /
'o na bzhir grangs nges pa'i rgyu mtshan ci yin zhe na /
yod de /
gnod sems dang la sogs pa rnam 'tshe dang gzhan bde ba la mi dga' ba dang gnod sems dang chags pa mang ba'i gnyen por bzhir nges pa'i phyir /
mi sdug pa dang btang snyoms kyis chags pa'i gnyen po byed tshul ji ltar yin zhe na /
byed brag smra ba na re /
mi sdug pa kha dog la chags pa'i gnyen po dang /
btang snyoms 'khrig pa la chags pa'i gnyen po yin zer /
slob dpon na re /
mi sdug pa 'khrig pa dang /
btang snyoms nye du la 'dod chags kyi gnyen po yin gsung /
bzhi po so so'i ngo bo gang zhe na /
byams pa dang snying rje'i ngo bo zhe sdang med pa yin /
dga' ba ni yid bde ba yin /
btang snyoms ma chags pa yin no / /
ma chags pa yin pas chags pa'i gnyin po yin mod /
gnod sems kyi gnyen po ji ltar yin zhe na /
yin te /
chags pas kun nas bslangs pa'i gnod sems kyi gnyen po yin pa'i phyir /
'o na rnam pa gang yin zhe na /
rnam pa ni kye ma sems can rnams bde ba dang ldan par gyur cig /
sdug bsngal dang bral bar gyur cig /
dga' bar gyur cig /
sems can rnams mnyam snyoms par gyur cig snyam pa'o / /
'o na de dag gang la dmigs pa yin zhe na /
tshad med bzhi po'i spyod yul 'dod pa'i sems can rnams yin te /
'dod pa'i sems can la dmigs pa'i gnod sems la sogs pa'i gnyen po yin pa'i phyir /
'o na de dag sa gang gis bsdus zhe na /
dag lab ? bsam gtan dang po gnyis kyi dngos bzhi na yod kyi gzhan na med de /
sgom @# / /
pa las byung ba'i yid bde yin pa'i phyir /
gzhan gsum ni bsam gtan sa drug na yod /
kha cig dngos gzhi'i sa pa yin pas lnga na yod zer /
gnod sems la sogs gnyen po'i phyir /
zhes bshad na /
bzhi po des nyon mongs pa dngos su spong ba yin nam zhe na /
bzhi po de yis nyon mongs pa dngos su mi spong ste /
dngos gzhi'i bsdus pa ltar na nyer bsdogs kyis 'og sa las 'dod chags dang bral bar byas pa'i phyir dang /
nyer bsdogs kyis bsdus pa ltar na zhi rags dang bden pa'i rnam pa can gang yang ma yin pa'i phyir /
'o na gnyen por gzhag pa ci zhe na /
nyer bsdogs kyis mgo gnon par byed /
dngos gzhi'i thag sring bar byed pa la dgongs pa yin no / /
rten gang la skyed na /
mi dag gi nang du skyed de /
blo gsal ba dang nyon mongs med pa'i phyir /
'o na bzhi po de gang rung thob pa la thams cad thob ba la thob bam zhe na /
dga' ba ma gtogs pa'i gsum po nges par ldan te /
gsum po gcig thob pa na gzhan gyi thob pa 'byung ba'i phyir /
dga' ba ldan pa'i nges pa med de /
bsam gtan gsum pa dang bzhi par skyes pa'i gang zag yod pa'i phyir /
gnyis pa ni /
rnam thar brgyad yod do| gzugs can gzugs la lta ba'i rnam thar /
gzugs med gzugs la lta ba'i rnam thar /
sdug pa'i rnam thar /
gzugs med kyi rnam thar bzhi /
'gog pa'i rnam thar gcig rnams su yod pa'i phyir /
rnam thar brgyad yod mi sdug pa yin te /
rnam par sdos pa'i rnam pa can yin pa'i phyir /
ma chags pa yin te /
dang po gnyis rim pa bzhin du 'dod pa dang bsam gtan dang po'i kha dog la chags pa'i gnyen po yin pa'i phyir /
de bsam gtan dang po gnyis kyi dngos gzhin yod /
bsam gtan gsum pa na med de /
'di kha dog la 'dod chags kyi gnyen po gang zhig /
bsam gtan gnyis pa'i kha dog la 'dod chags kyi gnyen po med pa'i phyir /
gsum pa sdug pa'i rnam thar ni mi sdug pa min te /
yul yid du 'ong ba la dmigs nas sdug par lta ba'i phyir /
mtha' bsam gtan bzhi pa na yod /
ngo bo ma chags pa yin no / /
bsam gtan gsum pa la rnam thar mi 'jog pa'i rgyu mtshan yod de /
bsam gtan gnyis pa'i kha dog la 'dod chags kyi gnyen po med pa'i phyir /
'o na bsam gtan bzhi pa la rnam thar mi 'jog par thal /
bsam gtan gsum pa'i kha dog la 'dod chags kyi gnyen po med pa'i phyir zhe na /
mi mtshungs te /
sdug pa'i rnam thar de 'dod chags kyi gnyen por sgom pa ma yin gyi /
bsam gtan dang po gnyis kyi skabs su mi sdug pa bsgoms pas yid zhums pa de gzeng bstod par bya ba'i phyir dang /
rnam thar dang po gnyis grub ma grub brtag par bya ba'i ched yin pa'i phyir /
gzugs med kyi rnam thar ni gzugs med kyi mnyam gzhag dge ba dag pa ba dang zag med rnams so / /
'gog pa'i rnam thar ni 'gog pa'i snyoms par 'jug pa'o / /
'o na sems gang la brten nas 'jug ce na /
khams gsum gyi sems phra ba srid rtse yin la /
de las ches phra ba'i mjug thogs su 'jug go sems gang las ldang zhe na /
srid rtse dang rang gi dag pa ba dang 'og ma ci yang med kyi 'phags pa zag med kyi sems kyis de las ldang ngo / /
'o na de dag gi dmigs pa gang yin zhe na /
rnam thar dang po gnyis ni 'dod par gtogs pa'i snang ba ste gzugs kyi yul can no / /
gnyis pa ni bsam gtan dang po'i gzugs la dmigs @# / /
gsum pa ni gzugs kyi snang ba la dmigs pa yin no / /
gang dag gzugs can min pa'i rnam thar de dag spyod yul god dang rang gi sa'i sdug bsngal la sogs pa'i bden pa dang po gsum dang /
rjes shes phyogs rang sa dang gong 'og thams cad yin no / /
gsum pa ni /
dmigs pa zil gyis gnon pa'i skye mched brgyad yod de /
dbyibs zil gyis gnon pa'i skye mched bzhi /
kha dog zib gyis gnon pa'i skye mched bzhi yod pa'i phyir /
dang po bzhi yod de /
mdo las nang gzugs med par 'du shes pas phyi rol gyi gzugs chung dra kha dog bzang po dang ngan pa rnams la sta zhing gzugs de dag zil gyis mnan nas shes /
zil gyis mnan nas mthong zhes bya ba 'di ni zil gyis gnon pa'i skye mched dang po'o / /
nang gzugs med? par 'du shes pas phyi rol gyi gzugs chen po kha dog bzang po dang ngan pa rnams la lta zhing /
gzugs de dag zil gyis mnan nas shes /
zil gyis mnan nas mthong zhes bya ba 'di ni zil gyis gnon pa'i skye mched gnyis pa'o / /
nang gzugs can du 'du shes pas phyi rol gyi gzugs chung ngu kha dog bzang po dang ngan pa rnams la lta zhing /
gzugs de dag zil gyis mnan nas shes /
zil gyis mnan nas mthong zhes bya ba 'di ni zil gyis gnon pa'i skye mched bzhi pa'o / /
zhes gsungs pa'i phyir /
de'i don ni rnal 'byor pa yin la gzugs dang gzugs med par 'du shes pa 'di ni gzugs kyi 'du shes ma bshig pa dang bshig pa yin /
phyi rol gyi gzugs che chung ni snod dang sems can gyi gzugs yin /
kha dog bzang po dang ngan pa ni yid du 'ong ba dang mi 'ong ba yin /
shes pa dang mthong ba ni zhi gnas kyis shes pa dang lhag mthong gis mthong ba yin no / /
kha dog zil gyis gnod pa'i skye mched bzhi yod de /
mdo las /
nang gzugs med par 'du shes pas phyi rol gyi gzugs sngon po /
kha dog sngon po /
sngon po lta bur ston pa /
'od sngon po 'byung ba /
dper na /
zar ma'i me tog gam /
yul wa ra Na se 'i ras phun sum tshogs pa sngon po /
kha dog sngon po /
sngon po lta bur ston pa /
'od sngon po 'byung ba rnams la lta zhing /
gzugs de dag zil gyis mnan nas shes /
zil gyis mnan nas mthong zhes bya ba 'di ni zil gyis gnon pa'i skye mched lnga pa'o / /
zhes bya ba dang /
de bzhin du ser po la dong ka'i me tog dang /
dmar po la man d+hu dzi ba ka'i me tog dang /
dkar po la skar ma pa wa sangs dang sbyar nas gsungs pa'i phyir| de'i don ni sngon po la sogs pa gzhi bstan pa'i don dang dpe la chos gnyis yod par bstan to / /
de yang sngon pa mdor bstan /
kha dog sngon pos lhan skyes kyi sngon po bstan /
sngon po lta bur ston pas sbyar byung gi sngon po bstan /
'od sngon po 'byung bas de gnyis la sngon po'i mdangs yod par bstan /
me tog ni lhan skyes gyi dpe dang /
ras ni sbyar byung ge dpe yin no / /
'o na brgyad po de dag gi ngo bo dang dmigs pa la sogs pa gang zhe na /
zil gyis gnod pa'i skye mched dang po gnyis ni rnam thar dang po bzhin du ngo bo ma chags pa dang /
'dod pa'i gzugs la dmigs pa dang /
'dod pa'i kha dog la chags pa'i gnyen po 'a bsam gtan dang po'i sas bsdus pa yin no / /
gsum pa dang bzhi pa gnyis ni rnam thar gnyis pa bzhin du ngo bo ma chags pa dang /
bsam gtan dang po'i gzugs la dmigs pa dang /
bsam gtan dang po'i kha dog la 'dod chags kyi gnyen por bsam gtan gnyis pa'i @# / /
sas bsdus pa yin no / /
de las gzhan bzhi ni sdug pa'i rnam par thar pa bzhin du ngo bo ma chags pa dang /
gzugs yid 'ong la dmigs pa dang /
bsam gtan bzhi pa'i sas bsdus pa yin no / /
bzhi pa ni /
zad bar gyi ting nge 'dzin bcu yod de /
zad par sa dang /
chu dang /
me dang /
rlung dang /
sngon po dang /
ser po dang /
dmar po dang /
dkar po dang /
nam mkha' dang /
rnam par shes pa zhes bya ba'i ting nge 'dzin rnams su yod pa'i phyir /
de dag gi ngo bo gang zhe na /
brgyad ni ma chags pa dang /
bsam gtan gyi mtha' bzhi pa na yod /
spyod yul 'dod pa'i gzugs la dmigs te /
'jig rten gyi tha snyad du zhes sogs gsungs pa'i phyir /
phyi ma gnyis ni gzugs med nam mkha' dang rnam shes mtha' yas skye mched kyi snyoms 'jug dag pa ba yin te /
spyod yul rang sa'i phung po bzhi la dmigs pa yin no / /
ci'i phyir thad bar zhes bya zhe na /
ma lus bar khyab bar byed bas na zad par zhes bya'o / /
skye mched gzhan la zad par mi 'jog ba'i rgyu mtshan ci zhe na /
mig gi dbang po sogs la mi 'jog ste /
phyi rol gyi gzugs la khyab bar mi nus pa'i phyir /
sgra la mi 'jog ste /
de la rgyun med pa'i phyir /
dri ro gnyis la mi 'jog ste /
gzugs khams la khyab bar mi nus pa'i phyir /
lnga pa ni /
nyi shu rtsa drug po de dag ci ltar 'thob ce na /
'gog pa'i rnam bar thar ba bshad zin la /
lhag ma rtsa lnga ni sngar 'dris na 'dod chags dang bral ba dang /
ma 'dris na sbyor bas 'thob bo / /
khams gsum gang gi rten can yin zhe na /
gzugs med ces bya ba'i rnam thar bzhi dang /
zad par gnyis te drug ni khams gsum gyi rten can yin /
lhag ma bcu dgu po de ni mi las skye ste /
nges par lu pa la brten nas skye? dgos pa'i phyir /
'o na gzugs med kyi snyoms 'jug mi la skye bar thal /
lung la brten nas skye ba'i phyir zhe na /
gtan tshigs ma grub bo / /
'o na gang las skye zhe na /
khams gong ma gnyis dag tu gzugs med pa rgyu dang las kyi stobs kyis skye /
gzugs kyi khams su bsam gtan rnams rgyu dang las kyi stobs de dag dang /
chos nyid kyi stobs kyis kyang skye'o / /
de'i shugs la 'dod pa'i khams su bsam gtan rgyu dang las dang chos nyid dang lung la brten nas skye'o / /
chos mngon pa'i mdzod kyi tshig le 'ur byas pa las snyoms par 'jug ba bstan ba zhes bya pa ste gnas brgyad ba'i rnam par bshad pa'o / /
! / /
bzhi ba mjug gi don la /
bstan pa gnas pa'i tshad /
rang dga' spangs shing kher sa skyud ba /
phyir ba la bag yod bya bar gdams pa'o / /
dang po ni /
gang du chos rnams kyi rang dang spyi'i mtshan nyid ston par byed pa'i mngon pa'i chos ci tsam du gnas she na| ston pa sangs rgyas kyis gsungs pa'i dam pa'i chos ni rnam pa gnyis te /
lung sde snod gsum dang /
rtogs par bya ba byad phyogs so bdun gyi bdag nyid do / /
lung gi bstan pa de 'dzin par byed pa ni /
lung phyin ci ma log bar smra bar byed pa kho na yin /
rtogs pa'i bstan pa de 'dzin par byed pa ni /
rtogs pa'i chos phyin ci ma log par sgrub par byed pa kho na yin no / /
kho na zhes pas de las gzhan med par bstan to / /
de dag ji srid du gnas pa de srid du mngon pa'i chos kyang gnas so / /
'o na lung dang rtogs pa de dag ji srid du gnas zhe na /
kha cig lo stong du gnas so zhes zer /
kha cig rtogs pa'i bstan pa de ltar yin gyi /
lung ni ches ring du gnas so zhes zer /
sher phyin gyi 'brel ba @# / /
gnod mjoms las dam pa'i chos lnga brgya ba phrag bcu'i bar du gnas par gsungs so / /
bcu bo de gang zhe na /
khong du chud pa'i le'u /
sgrub pa'i le'u /
lung gi le'u /
rtags tsam 'dzin pa'i le'u dang bzhi /
dang po la /
dgra bcom pa'i le'u /
phyir mi 'ong gi le'u /
rgyun zhugs kyi le'u dang gsum /
gnyis pa la /
sher rab kyi le'u /
ting nge 'dzin gyi le'u /
tshul khrims kyi le'u dang gsum /
gsum pa la /
mngon pa'i le'u /
mdo sde'i le'u /
'dul ba'i le'u dang gsum mo / /
gnyis pa ni /
'o na mngon pa'i bstan bcos 'di /
ye shes la 'jug pa la sogs pa nas ji ltar gsungs pa bzhin du bshad pa yin nam zhe na /
dbyig gnyen bdag gis mngon pa'i chos 'di phal cher ni kha che bye brag smra ba'i tshul lugs dang mthun par grub par bshad pa yin no /
phal cher zhes pas nyi 'og pa'i lugs kyang yod par bstan to / /
nyes par zin pa gang yin pa de 'dir bdag gis nyes te /
dam pa'i chos kyi tshul la thub pa sras dang bcas pa rnams tshad ma yin pa'i phyir /
gsum pa ni /
ston pa 'jig rten gyi mig ni zum ba ste mya ngan las 'das par gyur cing /
chos kyi dbang du gyur ba'i skye bo phal cher zad pa na /
de nyid ma mthong rang dgar gyur pa'i ngan rtog rnams kyis bstan pa 'di tshig dang don gyi sgo nas dkrugs so / /
de'i rgyu mtshan ni rang byung sangs rgyas dang /
rang byung sangs rgyas kyis bstan pa la gces par 'dzin pa rnams mchog tu zhi bar gshegs shing /
'gro ba mgon med pa na gdam ngag 'choms pa med cing /
bslab pa gsum gyi yon tan 'doms par byed pa'i dri mas dga' mgur ding sang 'jig rten 'di na spyod pa'i phyir /
de ltar thub pa dag gi bstan pa ni 'chi pa'i tshe lkog mar srog phyin pa dang 'dra bar dri ma rnams stobs dang ldan pa'i dus su rig nas ni thar pa 'dod pa dag gis bag yod kyis ces gdams so / /
chos mngon pa'i mdzod kyi tshig le'ur byas pa slob dpon shAkya'i dge slong dbyig gnyen gyis mdzod pa'i rnam par bshad pa thams cad mkhyen pa dge 'dun grub pa dpal bzang po'i gsung rgyun zin bris su bkod pa rdzogs so / /
! / /
gsung rab rgya mtsho lta ba'i sgo gcig po / /
chos mngon mdzod kyi rnam par bshad pa 'di / /
rje btsun dam pa thams cad mkhyen pa yis / /
ji ltar gsungs pa'i gsung ngag ji bzhin bkod / /
'di bris dge bas tshe rabs kun tu bdag /
mtshungs med blo bzang grags pa'i zhabs drung du / /
sa dang lam gyi yon tan mthar son te / /
'gro kun sangs rgyas sa la 'god par shog / / /
oM spa sti /
shes bya kun gzigs ye shes snang ba yis / /
srid pa'i mun pa mtha' dag 'phrog byed pa| /
'jig rten yongs kyi bla na 'phags pa'i tog /
thub dbang smra ba'i nyi ma la phyag 'tshal / /
mkha' khyab gser gyi padma bzhad pa las / /
chos kun tshangs pa'i dbyangs su rtag sgrog na / /
mgon khyad dper 'os 'jam dbyangs gzhon nu'i lha / /
byang chub bar du yid kyi rgyun du bzhugs / /
gang thugs biDUr gtsang ma'i me long du / /
gsung rab kun gyi rang gzugs sgeg mo'i gar / /
nyams 'gyur ma 'dres 'char ba'i ngo mtshang la / /
dgyes rtsen mkhas mchog dbyig gnyen zhabs la 'dud / /
shes bya gzhi lnga'i gnas lugs mtha' dag la / /
drang por 'jug pa'i shes rab yid bzhin nor / /
ma lus 'byung gnas gcig gyur legs bshad mdzod / /
'di ko 'jig @# / /
rten gsum gyi phan bde'i gzhi / /
de li rnam bshad mkhas grub bye ba'i mgon / /
pad dkar 'chad dbang zhal las 'phos pa'i lung / /
thar 'dod rnam la srid dang zhi ba'i phyogs / /
brjen par mthong ba'i mig 'byed cho ga bzhin / /
ris med 'grol chos sbyin spel ba'i slang / /
gang 'di par du bskan ba'i dge ba yib / /
thub bstan snying po 'jam mgon tsong kha pa'i / /
lugs bzang mtha' dbus kun tu 'bar gyur cig /
rgyal bas legs gsungs sde snod rgya mtsho cher / /
dad sogs dbang po'i gru rdzings brtan bcas nas / /
lhag pa'i bslab gsum yid bzhin nor bu la / /
dbang ba'i dam pas sa steng khyab gyur cig / /
las dang phra rgyas dam po'i 'ching ba yis / /
srid gnas nyam ngar bcings ba'i lus can tshogs / /
ring min zag med lam gyi bgrod pa la / /
brten nas kun mkhyen go 'phang thob gyur cig /
ces pa 'di ni shing phag lo dam pa'i chos mngon pa mdzod kyi rnam bshad thar lam gsal bar byed pa'i bstan bcos chen po chos sbyin rgya cher spel ba'i slad par du bskrun pa'i smon chog tu shAkya'i dge slong blo bzang bskal bzang rgya mtshos sbyar ba'o / / / /
oM spa sti / /
sna tshogs shes bya'i mu khyud yongs rdzogs pa'i / /
chos mngon dri bral zla gzhon 'dzum pa'i rlabs / /
rmongs chen gdung ba'i g.yul mgo gzhom pa'i brdar / /
blo ldan bde 'byung ral ba'i rtse mor 'khyud / /
dam chos bdung rtsir 'khyil ba'i mngon par mdzad / /
yon tan nor bu'i gter gyis gang ba'i mtsho / /
phogs tsam dpog pa'i blo yi che ba snyong / /
rdo rje'i lce rtses bcod kyang sla ba min / /
phyir nor gyi rtsa lags gyes pa'i glu / /
rab gsal baiDUr rgyud du nyer drangs pa'i /
lags bshad 'che med sgen mo'i snar brnyan 'bum / /
dpar gyi rdzing bur 'dran pa'i lags byas kyis / /
srid zhi'i dge mtshan snying la bsil ba'i slad / /
tshul gnas thos bsam sgom pa'i man ngag gis / /
bde gshegs chos kyi bla ma'i bshul lam du / /
'jigs bral seng ga'i brtul zhugs rdzogs gyur cig / /
phra rgyas 'phrul dang 'grogs pa'i lam nyid kyis / /
brtan g.yo'i bkod bya bkyi ba'i mtshang rig nas / /
srid pa'i srid pa gcod la ched dpa' pa'i| /
zag bral ye shes chen pos snyems gyur cig /
ces pa 'di sang dad gtong rab yangs te hor ngar rgyas dgon gyi grwa dge slong blo bzang rnam rgyal nas /
tshe dang ldan pa byams pa bzang po dang /
tshe 'das pha ya kho dar rgyas /
gra kho /
blo tshi ring| brtson 'grus /
ma mkha' 'gro chos 'dzoms /
ma sangs rgyas mkha' 'gro bcas kyis gtsos 'das gson rnams kyi dge rtsar dmigs /
thams cad mkhyen pa dge 'dun grub kyi gsung mdzod Teka thar lam gsal byed dpar bskun bgyis pa'i dge bsngo'i smin tshig tu /
!bad dkar 'chang ba'i ming 'dzin shAkya'i dge sbyong ngag dbang blo bzang bstan 'dzin rgya mtshos smon pa dge legs 'phel / / / /
sarba mang+ga lam / /
