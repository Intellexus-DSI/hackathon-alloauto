@# / /
na mo gu ra we /
skyabs gnas kun 'dus rtsa ba'i bla ma la / /
skyabs su 'chi'o bdag rgyud byin gyis rlobs / /
'gro kun gdung bsgral gtun bder dgod pa'i phyir / /
rdzogs byang 'thob rgyur rim gnyis bsgom par bgyi / /
lan gsum / /
mdun gyi nam mkhar seng khri pad zla'i steng / /
rtsa ba'i bla ma rje btsun rdo rje chos / /
dmar po cang ti'u thod pa kha tAM bsnams / /
rus pa'i rgyan ldan rdo rje skyil krung bzhugs / /
skyabs gnas kun 'dus rtsa ba'i bla ma la / /
gsol ba 'debs so bdag rgyud byin gyis rlobs / /
lan gsum /
bla ma 'od zhu rang la thim pa las /
snying gar e las chos 'byung nyis brtsegs dbus / /
a las zla steng baM yig sngags 'phreng gis / /
bskor ba las 'phros 'od kyis sdig sgrib sbyangs / /
rang lus 'od kyi phung por gyur pa las /
mkha' spyod dbang mo zhal gcig phyag gnyis na / /
sku mdog dmar mo spyan gsum mkha' spyod gzigs / /
phyag g.yas gri gug 'thur du brkyangs nas 'dzin / /
g.yon pas thod khrag gyen du phyar nas gsol / /
rdo rjes mtshan pa'i kha TV'M phrag g.yon bkal / /
brkyangs bskums zhabs kyis pad nyir dus 'jigs mnan / /
skra grol thod skam 'phrang ba phyag rgyas mtshan / /
me 'bar dbus bzhugs lte ba snying ga dang / /
kha dang dpral ba spyi gtsug yan lag la /
oM boM hoM oM hri oM hre hriM dang / /
hAM hAM phaT phaT rnams kyis brgyan par gyur / /
snyig ga'i chos 'byung baM gyi sdangs 'phreng las / /
'od 'phros snod bcud spyangs nas phag mor rgyur / /
phaiM baM las 'od 'phros rdo rje rnal 'byor ma /
dpa' bo mkha' 'gro'i tshogs bcas spyan drangs thim /
dza'H hUM baM hoH oM yo ga shu d+d+haH sarmA d+ha rma yo ga shu d+d+ho nyahaM /
snying ga'i baM yig sngags kyis g.yon skor du / /
bskor las 'od 'phros 'gro drug sdig sgrib sbyangs / /
'phags ma'i thugs rje bskul nas snying gar thim / /
mkha' spyod la sogs dngos grub thob par gyur / /
oM oM oM sarba bu d+d+ha DA ki nI yeb b+dz+ra wa r+N+Na nI ye badzra bai ro Ta nAM me hUM hUM hUM phaT phaT phaT s+w+'+hA /
zhes bzla /
khams gsum thams cad 'do zhu rang la thim / /
rang yang rim bzhin snying ga'i baM la thim / /
de yang mi dmigs bde stong dang nyid las /
lha sku go chas mtshan pa gsal bar gyur / /
dge 'dis phyi nang mkha' spyod 'grub gyur nas / /
mkha' mnyam 'gro la gnas skabs mthar thug gi /
dge legs srid mtha'i bar du spel nus pa'i / /
bkra shis /
rgya mtshos phyogs kun khyab gyur cig /
ces pa 'di yang rje thu'u bkwan pa'i gsung la brten nas d+ha rma b+ha dras bris / / / /

