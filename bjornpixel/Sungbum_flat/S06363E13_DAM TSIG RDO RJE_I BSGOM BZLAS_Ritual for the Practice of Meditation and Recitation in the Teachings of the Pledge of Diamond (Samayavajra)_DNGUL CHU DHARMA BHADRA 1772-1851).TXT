! dam tshig rdo rje'i bsgom bzlas bzhugs / /
! na mo gu ra we /
bla ma dkon mchog gsum la skyabs su mchig / /
'gro la phan phyir sangs rgyas 'grub par shog gsum /
rang lhar gsal ba'i spyi bor pad zla'i steng / /
khaM las ral gri 'chad bzung khaM mtshan las / /
dam tshig rdo rje ljang gu zhal gcig pa / /
phyag gnyis g.yas g.yon ral gri dril bu bsnams / /
dam tshig sgrol ma gri gug thod 'dzin 'khyud / /
dar zab rin chen rgyan mdzes skyil krung bzhugs / /
spyi bor don yod grub pas rgyas btab ste / /
gnas gsum yi ge gsum gyis mtshan par gyur / /
oM badzra DA ki ni ar+g+haM /
nas| shap+ta pra tI ts+tsha hUM sA hA /
oM badzra DA ki nI oM AH hUM /
don yod rdo rje rdzogs sangs rgyas / /
bsam pa thams cad rdzogs mdzad pa / /
dag pa ngo bo nyid las byung / /
rdo rje sems dpar phyag 'tshal lo / /
thugs kar zla steng ral gri khaM mtshan mthar / /
sngags kyis bskor las bdud rtsi dkar po'i rgyud / /
'jigs pa rang gi spyi bo nas zhugs te / /
lus gang nyes ltung las sgrib dag par gyur / /
oM aH khaM hUM phaT sA hA /
zhes bzla /
mjug tu /
yab yum spyi bo nas zhugs thims / /
sdig ltung spyi dang khyad par du / /
sngags kyi dam tshig nyams kun byang / /
bdag rgyud byin gyis brlabs par gyur / /
'dis mtshon dus gsum legs byas kyis / /
bdag dang mkhar mnyam 'gro kun gyi| |sgrib gnyis byang zhing tshogs gnyis rdzogs / /
zung 'jug go 'phang thob gyur cig /
ces pa 'di paN chen ye dpal ba'i gsung ltar d+ha rma b+ha dras sbyar ba'o / /
! lha bzhi dril sgrub gyi rgyun 'khyer mdor bsdus bzhugs / /
! na mo gu ra we /
'dir lha bzhi dril sgrub mdor bsdus nyams su len tshul ni /
bla ma sangs rgyas chos dang dge 'dun la / /
bdag dang 'gro kun snying nas skyabs su mchi / /
ma rnams don du rdzogs byang thob pa'i phyir / /
zab mo'i gdams pa nyams su blang bar bgyi / /
lan gsum /
rang nyid lhar gsal spyi bor chos 'byung ni / /
'od kyi rang bzhin phyi dkar nang dmar po / /
rtse mo tshangs bug gdengs ka gyen du bstan / /
de nang sna tshogs padma 'dab bzhi pa'i / /
lte bar thabs shes zla nyi'i gdan gyi steng / /
hUM las rdo rje sngon po hUM gis mtshan / /
de las skyabs gsum kun 'dus bla ma nyid / /
rnam pa rdo rje 'chang dbang sku mdog sngo / /
phyag gnyis rdor dril bzung nas rang 'dra'i yum / /
rdo rje dbyings kyi dbang mor dam du 'khyud / /
rin chen rgyan spras lha rdzas na bza' gsol / /
'od phung dbus na rdo rje'i skyil krung bzhugs / /
shar gyi 'dab mar nyi dkyil tshogs bdag steng / /
hUM las gri gug hUM gis mtshan pa las / /
ye shes mgon po mthing nag phyag drug gis /
g.yas gsum gri gug thod 'phreng DA ma ru / /
g.yon gsum thod khrag rtse gsum zhags pa bsnams / /
sbrul dang rin chen rus rgyan @# / /
glang lpags gsol / /
stag lpags smad dkris g.yas bskums g.yon brkyang gis / /
ye shes me dpung 'bar ba'i dbus na bzhugs / /
lho yi 'dab mar nyi ma'i dkyil 'khor steng| |hUM H las rdo rje gri gug hrIH yis mtshan / /
de las rdo rje rnal 'byor sku mdog dmar / /
phyag g.yas gri gug g.yon pas thod khrag phyir / /
mchan khung khaTAM khro 'dzum dbu skra grol / /
gcer mo thod skam mgo 'phreng phyag rgyas mtshan / /
g.yas brkyang 'jigs byed g.yon bskum dus mtshan mnan / /
bde ba'i nyams can me 'bar dbus na bzhugs / /
nub kyi 'dab mar zla ba'i dkyil 'khor steng / /
hrIH las padma dkar po hrIH yis mtshan / /
de las spyan ras gzigs dbang sku mdog dkar / /
phyag g.yas mchog sbyin phyag rgyas bum pa dang / /
g.yon pa'i mtheb srin sbyar bas pad dkar bsnams / /
rin chen rgyan spras lha rdzas na bza' gsol / /
zhabs g.yas cung zad brkyang zhing g.yon bskum pa'i / /
skyil krung byed pas 'od phung dbus na bzhugs / /
byang gi 'dab mar zla ba'i dkyil 'khor steng / /
hI las ut+pal ljang gu tAM gyis mtshan / /
de las rje btsun sgrol ma sku mdog ljang / /
phyag g.yas mchog sbyin g.yon pa thugs ka ru / /
dkon mchog gsum mtshon phyag rgyas ut+pal bsnams / /
rin chen rgyan spras lha rdzas na bza' gsol /
g.yas cung zad brgyang zhing g.yon bskum pa'i / /
skyil krung phyed pas 'od phung dbus na bzhugs / /
de rnams gnas gsum rdo rje gsum gyis mtshan / /
hUM las 'od 'phros so so'i ye shes pa / /
skyabs gnas kun gyis bskor spyan drangs te / /
so so'i dam tshigs dang dbyer med gyur / /
bla ma lha bzhi'i zhabs kyi padmo la / /
sgo gsum gus pa chen pos phyag 'tshal lo / /
phyi nang gsang ba'i mchod pa ma lus 'bul / /
thog med nas bsags sdig ltung thams cad bshags / /
skye 'phags dge ba kun la rjes yi rang / /
zab rgyas chos kyi 'khor lo bskor du gsol / /
bskal brgyar mya ngan mi 'da' bzhugs gsol 'debs / /
dge ba bla med byang chub thob phyir bsngo / /
zhes yan lag bdun pa maN+Dal bcas phul la /
bla ma rdo rje 'chang la dmigs te /
na mo hud+d+hA ya /
na mo gu ru he badzra bI ra bI ri Na shri ye /
D|a ka D|a ki nI /
dzo ka dzo ki nI /
sarba bud+d+ha ya /
bo d+hi satwa sha ra naM gts+tsha mi skye /
zhes lan gsum brjod /
bla ma'i sku las bdud rtsi'i rgyun babs pa / /
rang gi spyi bo nas zhugs lus gang bas / /
sdig sgrib nyes ltung nad gdon bar chad dag /
bla ma'i gsang gsum byin rlabs thob par gyur / /
mgon po la dmigs te /
oM badzra m+hA kA la k+Shi k+Shi bi b+h+nan bi nA ya ka hUM hUM phaT phaT swA hA /
lan gsum /
mgon po'i sku las bdud rtsi'i rgyun babs pa / /
rang gi X /
sdig sgrib X /
mgon po'i gsang gsum byin rlabs thob par gyur / /
rnal 'byor ma la dmigs @# / /
te| oM badzra na ra kriM kriM hUM hUM /
phaT phaT swA hA /
lan gsum /
rnal 'byor ma las bdud rtsi'i rgyun babs pa / /
rang gi X /
sdig sgrib X /
rnal 'byor ma yi byin rlab thob par gyur / /
spyan ras gzigs la dmigs te /
oM ma Ni padme hUM /
oM badzra rak+Sha na ma H sa man+ta hUM phat /
lan gsum /
spyan ras gzigs las bdud rtsi'i rgyun babs pa / /
rang gi X /
sdig sgrib X /
spyan ras gzigs kyi byin rlabs thob par gyur / /
sgrol ma la dmigs te /
oM ta re tu t+ta re tu re swA hA /
lan gsum /
sgrol ma'i sku las bdud rtsi'i rgyun babs pa / /
rang gi X /
sdig sgrib X /
'phags ma'i gsang gsum byin rlabs thob par gyur /
bsdu na bsngags rnams lan gsum re brjod la /
bla ma lha las bdud rtse'i rgyun babs la / /
rang gi X /
sdig sgrib X /
bla ma lha bzhi'i byin rlabs thob par gyur / /
ces brjod /
de nas /
rdo rje 'chang gi thugs ka'i 'od zer gyis / /
lha bzhi drangs te spyi bor spyan ras gzigs / /
mgrin par sgrol ma thugs kar mgon po dang / /
lte bar rnal 'byor pa rnams bzhugs par gyur / /
sngags chen lnga sbrel nas lan gsum brjod /
rang gi rkang 'og rlung gis lte'am me / /
sbar ba'i 'od zer bla ma'i sku la phog /
lha bzhi bdud rtsir zhu bas sku lus gang / /
gsang ba'i lam nas rang gi spyi bor zhugs / /
mgrin pa yan chad gang bas lus sgrib dag /
sku yi byin rlabs zhugs shing bum dbang thob / /
snying ga yan chad gang bas ngag sgrib dag /
gsung gi byin rlabs zhugs shing gsang dbang thob / /
lte ba yin chad gang bas yid sgrib dag thugs kyi byin rlabs zhugs shing sher dbang thob / /
lus kun gang bas sgo gsum sdig sgrib dag /
gsang gsum byin rlabs zhugs shing tshig dbang thob / /
bla ma 'od zhu rang la thim pa las / /
sgo gsum rdo rje gsum gyi ngo bor gyur / /
dge 'dis sa lam bgrod pa mthar phyin nas / /
'gro don phyogs med 'grub pa'i bkra shis shog /
ces brjod /
dmigs pa'i zhib cha sogs zhal las shes par bya'o / /
zhes lha bzhi nyams len kyi rgyun 'khyer mdor bsdus 'di ni /
rje blo bzang chos kyi nyi ma'i gsung la mgon po'i be'u bum dang dben sa bka' 'bum la brtags nas dbri bsnan phran bu bgyis te d+ha rma b+ha dras rang gi nyams len du sbyar ba'o /

