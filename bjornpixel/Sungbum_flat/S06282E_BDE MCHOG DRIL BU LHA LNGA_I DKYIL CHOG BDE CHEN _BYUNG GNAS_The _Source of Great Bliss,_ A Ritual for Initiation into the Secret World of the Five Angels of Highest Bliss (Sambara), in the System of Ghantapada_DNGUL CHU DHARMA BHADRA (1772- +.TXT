@# / /
bde mchog dril bu lha lnga'i dkyil chog bde chen 'byung gnas zhes bya ba bzhugs so / /
@## / /
na mo gu ru many+dzu g+ho ShA ya /
rab mdzes in+d+ra ni la'i lhun pO la / /
byu ru'i 'khri shing gzhon nus 'khyud pa lta'i / /
bcom ldan 'khor lo sdom pa yab yum dang / /
dbyer med bla ma'i zhabs la gus btud nas / /
bcos ma ras bris lha lnga'i dkyil 'khor gang / /
mgon de'i zhing dang sku ru legs bsgrubs nas / /
bdag nyid 'jug cing slob mar dbang bskur ba'i / /
rnam dag cho ga'i rim pa mdor bsdus bshad / /
'dir dpal 'khor lo sdom pa grub chen rdo rje dril bu zhabs kyi bzhed srol phyi dkyil lha lnga'i dkyil 'khor du bdag nyid 'jug cing dbang len pa'am /
skal ldan gyi slob ma gzhan la dbang bskur ba'i tshul la /
rab rdul chon gyi dkyil 'khor bris nas byed pa legs pas @# / /
de'i tshul rgyal mchog bsod nams rgya mtshos mdzad pa'i dkyil chog dngos grub bang mdzod ltar bya la /
deng dus ras bris la brten pa shes che bas 'dir yang de'i tshul 'god pa la gsum /
sa'i cho ga /
sta gon gyi cho ga /
dngos gzhi'i cho ga'o / /
dang po ni /
ras bris las brtag bslang sbyang gsum mi dgos shing /
bdag 'jug tsam la bzung ba dang bsrung zhing byin gyis brlab pa'ang mi dgos kyang bzhan la dbang bskur ba la byed pa rje yab sras kyi dgongs pa yin pas 'di la gnyis /
sa bzung ba dang bsrung zhing byin gyis brlab pa'o / /
dang po la gnyis /
lha'i rnal 'byor byas nas gsol ba gdab pa dang /
langs te nga rgyal bzung nas bgegs la bka' bsgo ba'o / /
dang po ni /
dbang bskur gang du bya ba'i sa phyogs su yo byad rnams 'du byas te stan bde ba la shar du phyogs pas 'khod nas /
ji skad bshad pa ltar rdor dril bzung la sngon 'gro gtor ma nas bzlas pa'i bar sgrub thabs bde chen dbang rgyal nas 'byung ba ltar rdzogs par bsgom /
de nas /
dngos su yod na dang med na bsgoms pa'i sgo'i slob ma bzhi phyogs bzhir 'khod nas /
bzhi gas mthun mong du bla ma dpal 'khor lo sdom par mos pa la /
maN+Dal rgyas bsdus skabs dang sbyar te phul la /
shar gyi slob mas /
rang nyid skad cig gis mkha' 'gro ma nag mo zhal gcig phyag bzhi'i g.yas gnyis gri gug dang DA ma ru /
g.yon gnyis thod pa dang kha TawAM ga 'dzin pas /
nam mkhar gnas pa'i mkha' 'gro ma dang lhan cig tu gsol ba ni /
de bzhin gshegs pa kun zhi ba / /
de bzhin gshegs pa kun gyi gnas / /
chos kun bdag med pa yi mchog /
dkyil 'khor dam pa bshad du gsol / /
zhes dang /
byang mas /
rang nyid skad cig gis lA ma ljang gu /
zhes sogs kyi mjug tu /
mtshan rnams thams cad yang dag rdzogs / /
mtshan min thams cad rnam par spangs / /
kun tu bzang po sku yi mchog /
dkyil 'khor X zhes dang /
nub mas /
rang nyid @# / /
skad cig gis dum skyes ma dmar mo /
zhes sogs kyi mjug tu /
zhi ba'i chos ni mchog las byung / /
ye shes spyod pa rnam sbyong mdzad / /
kun tu bzang po gsung gi mchog /
dkyil /
'khor| zhes dang /
lho mas /
rang nyid skad cig gis gzugs can ma ser mo /
zhes sogs kyi mjug tu /
sems can kun gyi sems chen po / /
rang bzhin dag cing dri ma med / /
kun bzang thugs mchog kha lo sgyur / /
dkyil 'khor /
zhes rang gtso bor gsal ba la dkyil 'khor bsgrub par gsol ba btab par bsams te lan gsum brjod par bde chen rol mtsho nas dang /
byang dang lho'i tshigs bcad go bsgyur ba yang yod par dngos grub rol mtsho nas bshad do / /
de nas rdo rje khu tshur gyis rdor dril gzung ba'i mdzub mo gnyis brkyangs la rtse mo sbyar ba /
'og tu phyogs pas spyi bor bzung ste /
hUM badzro t+tiShTHa /
zhes brjod nas /
bsgoms pa'i dkyil 'khor steng gi nam mkha' la bzhugs par gyur /
ces gteg go /
gnyis pa ni /
de nas langs te shar du phyogs pas mnyam pa'i rkang stabs byas shing /
rdor dril dang bcas pas thal mo spyi bor sbyar te oM pra Na mA mi sarba ta thA ga taM zhes pas de bzhin gshegs pa rnams la phyag bya /
de nas /
sems can ma rig pa'i mun pas bsgribs shing bdud gyi dbang du song ba rnams kyi bdung bsal ba'i phyir du rang nyid gtso bo las gtso bo gnyis par bye ba 'khor khro bo'i tshogs dpag tu med pas bskor ba'i mig g.yas pa ma las nyi ma /
g.yon paT las zla ba /
mig 'bras hUM las dus mtha'i me ltar 'bar ba las khro bo'i rdo rje phyogs bcur 'phros pas bgegs thams cad bcom par gyur par bsams la| rdo rje'i lta bas phyogs tham cad du blta'o / /
de nas rdor dril gsil zhing /
bdag ni rang nyid rdo rje can / /
rdo rje sems dpa' bdag rang nyid / /
bdag ni sangs rgyas rgyal po che / /
bdag ni rnal 'byor dbang phyug rgyal bdag ni phyag na rdo rje brtan / /
bdag ni bdag po rdo rje che / /
deng bdag rdo rje sems dpar grub / /
ces rigs drug gi nga rgyal gzung /
de nas /
rkang mthil gnyis su hUM hUM las rdo rje 'bar ba re res mtshan par gyur hUM| zhes brjod bzhin par /
pad kor byas nas g.yas rdo rje gsor /
g.yon dril bu gsil zhing /
'gying ba dang bcas pa'i rdo rje'i 'gros kyis dbang ldan du song ste de nas sgo'i slob ma yod na de rnams dang lhan cig tu shes shing spro na rdo rje'i rkang stabs kyi gar gyis dang /
mi shes na dmigs pa brtan pos g.yon skor du skor ba gcig byas la dbang ldan nas nang du phyogs te /
hUM| lus ngag sems @# / /
la gnas pa yi / /
bgegs kyi tshogs kun yang dag nyon / /
nga ni dpal ldan rdo rje 'chang / /
bka' yi 'khor lo sbyor ba po / /
rdo rje 'bar ba'i gzugs kyis ni| |lus gsum las byung dgas bya ste / /
gal te kha cig bdag las 'da' / /
'dir ni 'jig 'gyur gzhan du min / /
zhes bka' bsgo lan gsum gyi mthar sum+b+ha ni drag tu brjod cing gu gul gyis bdugs /
yungs kar gyis brabs /
rol mo'i tsham rngams byas te /
rang gi thugs ka nas khro bo'i tshogs dpag tu med pa phyogs bcur spros pas bgegs thams cad bskrad par gyur bar bsams te /
gu gul sogs ni mar kyang chog go /
sbro na| dkyil 'khor gyis gzhi yang dbang chen gser gyi sa gzhi la thug gi bar rdo rje'i rang bzhin du gyur par bsam mo / /
gnyis pa bsrung zhing byin gyis brlab pa ni /
seng ldeng gi phur bu sor bcu gnyis pa steng dum skyes ma dang smad rdo rje rtse gcig pa lta bu /
tsan dan dmar pos byugs shing mgul bar dar dang me tog dmar po'i 'phreng ba bcings la srang bu dmar pos bkris pa'i phur bu gcig dang /
rdo rje tho ba me tog gi steng du bkod pa'am /
de ltar mos la /
khaN+Da ro hes bsangs /
shU na+ya tA sa sbyangs stong pa'i ngang las nyi ma'i dkyil 'khor gyi steng du paM las dum skyes ma dmar mo zhal gcig phyag gnyis kyis g.yas rdo rje tho ba dang /
g.yon stod rang 'dra la lte ba man chad mdung stse gcig pa'i dbyibs can gyi phur bu 'dzin par gyur /
ces bskyed do / /
de nas langs te g.yon pa'i mtheb mdzub kyis phyogs bcur se gol gtog cing /
zhal bzhi pa'i sngags tshar gnyis brjod de bka' bsgos pas| dum skyes ma'i thugs ka nas 'od zer 'bar ba lcags kyu lta bu phyogs bcur spros pas bgegs kyi gtso bo phyogs skyong bcu 'khor dang bcas pa bkug ste /
dkyil 'khor gyi dbus su hUM las grub pa'i khron pa 'brub khung gi rnam pa can du bcug par gyur /
o badzra ki li kI la ya sarba bi g+ha? na hUM zhes phur bu 'dabs pa dang /
oM badzra mud ga ra a ko Ta ya hUM /
zhes tho bas rdung ba'i bka' bsgos pas /
dum skyes mas bgegs rnams gcig tu 'dus pa'i spyi bor g.yon pa'i phur bu? bcugs te /
g.yas pa'i tho bas spyi bo nas brdungs pas spyi gtsug nas rkang mthil gyi bar du phur bus btab pas bgegs thams cad bde stong dbyer med kyi ngo bor ro gcig tu gyur par bsam ste phur bu dngos su yod na dbang ldan phyogs su gdab cing badzra muH dum skyes ma rang bzhin gyi @# / /
gnas su gshegs par gyur /
ces brjod do / /
de nas /
dkyil 'khor gyi sa gzhi AH las skyes pa'i sna tshogs rdo rjer gyur /
hUM phyogs mtshams thams cad du rdo rje'i r+wa ba dang mnga'i dra ba /
steng du rdo rje'i gur dang bla rer gyur /
ces gnas dang /
rang gi snying gar zla ba la rdo rje sems dpa'i ngo bo oM ha dkar po /
zhes pa nas /
dpral bar nyi ma la rta mchog gi ngo bo paT haM ljang du / /
zhes pa'i bar gyis dpa' bo'i go cha bkod nas bdag bsrung ngo / /
gnyis pa sta go gyi cho ga ni /
bum pa dang slob ma sta gon gnyis nges par bya dgos shing /
sa'i lha mo dang lha sta gon ma byas kyang chog la /
bsam gtan gyi dkyil 'khor la byed pa'i rigs 'gre sbyar yang phun sum tshogs pa'i yan lag tu 'gyur ba rje bdag nyid chen po'i dgongs pa yin pas 'di la bzhi /
sa'i lha mo lta gon /
dkyil 'khor gyi lha sta gon /
bum pa sta gon /
slob ma sta gon no / /
dang po ni /
rang nyid gtso bo'i rnal 'byor dang ldan pas shar nas sa'i dbus su phyogs par 'dug la /
dkyil 'khor 'gram pa'i dpus dngos sam /
der many+dzi'i khar maN+Dal gyi steng du dri'i thig le zlum po byas pa'i dbus su dri bzang gis spags pa'i me tog gi tshom bu bkod de| rang gi lag pa g.yas pa'i mthil du zla ba'i steng du hUM hUM hUM /
rdo rje dang bcas pa'i sor mo'i rtse mos la lan gsum bsnan pa'i sgra dang hUM gi 'od zer gyis bskul bas /
tshom bu'i steng du pad dkar gyi lte bar lus phyed thon pa'i sa'i lha mo ser mo dga' ba dang ldan pa'i thugs can zhi ba /
na bza' dkar po mnabs shing rgyan thams cad kyis brgyan pa /
g.yas dpang por khas len pa'i phyag rgya dang /
g.yon gser gyi bum pa bsnams te /
rig pa 'dzin pa /
bdag gis ci bgyi ba bka' stsol cig ces bka' nod bar gyur par bsams la /
chu gnyis nyer spyod gyi mchod pa /
bshams pa sgrub thabs ltar byin gyis brlabs nas /
oM pr-i thi wI de wi sa pa ri wA ra ar+g+haM nas /
shabta pra tI ts+tsha hUM swA hA'i bar dang /
sngags la 'bru gsum btags pas phyi nang gi mchod pa phul nas| g.yas rdo rje dang spos 'dzin cing g.yon dril bu dkrol bas /
skyob pa sangs rgyas thams cad kyi / /
spyod pa'i tshul gyi khyad par dang / /
sa dang pha rol phyin rnams pa / /
lha mo khyod na dbang du gyur| |skyob pa shAkya seng ge yis / /
ji ltar bdud kyi dpung bcom pa / /
de bzhin bdag gis bdud kyi dpung / /
pham par byas te dkyil 'khor bsgrub / /
lan gsum /
zhis gsol ba @# / /
btab pas /
las ci bde bar gyis shig ces gnang ba byin nas /
de nyid du thims pas sa gzhi mdangs dang ldan pa'i ngo bor gnas par gyur /
ces brjod do / /
gnyis pa dkyil 'khor gyi lha sta gon ni /
dkyil 'khor gyi gzhir tshom bu bkod pa'i steng du /
sa gzung gi dkyil 'khor nam mkhar bteg pa phab nas phyi nang gi mchod bstod byas pa'i mthar gsol ba btab ste nam mkhar 'degs pa yin mod kyi /
dngos grub rol mtsho las /
gal te ras bris la brten par 'dod na ni /
sa gzung ba nas brtsams te /
lha sta gon yan chad gong ltar bsgrubs nas /
lha sta gon gyi skor rnams ngor? bas chog go /
zhes gsungs pa ltar gsal bar ma bris te /
byed par 'dod na dngos grub rol mtsho nas bshad pa ltar la /
dkyil 'khor bri zhes pa rnams bsgrub ces par bsgyur ba sogs 'dor len skabs bab rnams byas te bya'o / /
gsum pa bum pa sta gon ni /
gtsang zhing mtshan nyid dang ldan pa'i rnam rgyal dang las bum gnyis dri bzang dang bcas pa'i sa dkar gyis byugs la /
rnam rgyal la gtso bo yab yum gyi mtshan ma rdo rje dang /
gri gug sngo dmar dang /
las bum la dum skyes ma'i mtshan ma gri gug dmar po bri ba'am gdags /
dar dam ras zung gi mgul chings prog gsum pa can la| hUM lan bdun bzlas pa'i srad bu dkar po bdun gyis /
oM badzra shi kha ru Ta ma Ta de shaM b+han+d+ha hUM /
zhes bzlas la bcing /
gu gul gyis bdugs /
las thams cad pa bzlas pa'i yung dkar gyis brabs /
rta glang bong bu sogs kyis ma bgrod pa'i chu gtsang srog chags med pa snod gzhan la ma rig par blangs nas dri bzang dang bsres pas ran par gang /
nang du gser dngul mu tig byu ru padma rA ga ste rin chen lnga /
gro nas ti la 'bras so ba mon sran gre'u ste 'bru lnga /
ga pur gur kum tsan dan dkar dmar gla rtsi ste dri lnga /
stag tsher pa /
kaN+Di ka ri /
lhar bcas /
gzhan gyis mi thub pa dkar po /
dbyug pa'i ut+pal gyi rtsa ba ste sman lnga /
dri chen sha chen byang sems dkar po rak+ta dri chu ste bdud rtsi lnga /
chu'i snying po lan tsha /
me tog gi snying po sbrang rtsi /
rtsi thog gi snying po mar /
shing thog gi nying po ka ra /
'bru'i snying po til mar te snying po lnga rnams gzhug /
rnam rgyal kyi steng du hUM gis bsngags pa'i dud chos bdud rtsi lnga dang bcas pa'i dri bzang gi chus bkang ba'i steng du rdo rje me tog gi 'phreng ba dbus su bcings pa bzhag /
yal ga lo 'bras can gyi shing los kha brgyan la /
lha sta gon byas na de'i dkyil 'khor gyi shar phyogs dang ma byas na mdun du stegs gyi khar ku sha'i gdan la rnam @# / /
bum g.yas dang /
las bum g.yon du mdun rang la bstan nas bkod /
mdun du nyer spyod lha grangs dang mnyam pa sogs ci 'byor pa bshams la /
khaN+Da ro he dang nang mchod gtor bas bgegs dang ma dag pa bsangs /
shU n+ya tA sa /
bum pa gnyis stong pa nyid du sbyangs /
stong pa'i ngang las baM baM las byung ba'i rin po che'i bum pa dkar po sto ba che ba mgrin pa ring ba mchu 'phyang ba la sogs pa'i mtshan nyid thams cad dang ldan par gyur /
oM tA p+te tA p+te ma hA tA p+te swA hA / /
lha'i chu bo gang+ga dang bum pa'i chu dbyer mi phyed par gyur /
rnam rgyal bum pa'i nang du sna tshogs padma 'dab ma brgyad pa'i dbus su mtshan so gnyes kyi ngo bo a A X mnyam pa nyid kyis shes /
zla ba'i dbus su dkar la dmar ba'i mdangs can gyi hUM yig rgyu rdo rje 'dzin pa'i rang bzhin can ni so sor rtog pa'i ye shes /
hUM las kha dog sna lnga pa'i 'od zer X zla ba dbyangs gsal hUM dang bcas pa yongs su gyur pa las lha lnga gdan dang bcas pa thams cad dus gcig tu grub pa ni chos kyi dbyings kyi ye shes te /
de yang sna tshogs padma 'dab ma brgyad pa'i lte bar nyi gdan la bcom lhan 'das dpal he ru ka X gnyis ka'ang ye shes kyi me rab tu 'bar ba'i dbus na bzhugs par gyur /
phyogs bzhi'i 'dab mar nyi ma dang ro'i gdan la shar du mkha' 'gro ma nag mo X ka pA la byang chub kyi sems kyis gang ba re re rnam rgyal bum pa'i mtshan ma'i gnas su sna tshogs padma dang nyi ma'i steng du hUM dang baM las rdo rje dang gri gug hUM dang baM gyis mtshan pa yongs su gyur pa las /
he ru ka sngon po zhal gcig phyag gnyis rdo rje dang dril bu 'dzin pa g.yas brkyangs kyis bzhugs pa la /
yum rdo rje phag mo dmar mo zhal gcig phyag gnyis kyis gri gug dang thod pa 'dzin pas 'khyud par gyur /
las bum gyi nang dang mtshan ma'i gnas su sna tshogs padma dang nyi ma'i steng du baM las gri gug baM gyis mtshan pa gnyis yongs su gyur pa las du ma skyes ma gnyis su gyur pa ni /
sku mdog dmar mo zhal gcig phyag bzhi'i g.yas gnyis gri gug dang DA ma ru g.yon gnyis thod pa dang kha TAM ga 'dzin pa /
g.yas brkyangs kyis bzhugs par gyur /
gtso bo'i thugs kar zla ba la rdo rje sems dpa'i ngo bo oM ha dkar po X phaT phaT dud ka rnams kyis mtshan par gyur /
'bar ba'i phyag rgya dang bcas te /
phaiM| ye shes pa'i 'khor lo mtshan ma'i lha'i ye shes pa dbang lha dang bcas pa spyan drangs /
hUM| oM ar+g+haM pra tI ts+tsha swA hA /
badzra a ku sha dzaH X badzra @# / /
g+ha N+Da hoH ye shes pa rnams rang rnag gi dam tshig pa dang dbyer med du 'dres /
dbang gi lha rnams kyis dbang bskur /
he ru ka gnyis la rdo rje sems dpa' /
phag mo gnyis la mi bskyod pa /
mkha' 'gro ma la rnam snang /
lA ma la don grub /
dum skyes ma gsum la 'od dpag med /
gzugs can ma la rin 'byung gis dbu brgyan par gyur par bsam mo / /
de nas hUM /
zhes brjod cing pad kor sngon du 'gro bas rdo rje la btags pa'i me tog gi 'phreng ba nas g.yon pa'i khu tshur gyis bzung /
g.yas pas 'phreng ba bzungs nas /
dung chos kyi chu la /
oM badzra a mr-i ta u da ka hUM /
zhes pa dang /
oM AH hUM lan bdun bzlas la /
dung chos kyi chu ye shes kyi bdud rtsir byas pa'i rdo rje'i rdul phra rab kyi rang bzhin du gyur par bsams te byin gyis brlabs sngags kyi 'od zer gyis phyogs bcu'i sangs rgyas dang byang chub sems dpa' thams cad kyi ye shes kyi bdud rtsi bkug nas bum ba'i chu la thim par gyur /
ces pa'i dmigs pa dang bcas /
rnam rgyal la gtso bo yab yum gyi snying po dang nye snying brgya rtsa brgyad dang /
lha mo bzhi'i snying po brgya rtsa brgyad dam nyer gcig re| las bum la zhal bzhi ba'i sngags nyer gcig dang /
dum skyes ma'i snying po brgya rtsa brgyad /
bum pa gnyis ka la mthun mong du /
oM sarba ta thA ga ta ab+hi she ka ta sa ma ya shri ye hUM /
zhes pa ci mang bzlas la /
oM hrI| ha ha hUM hUM phaT /
ces pa dang /
hUM lan bdun gyis bum pa gnyis su dung chos kyi chus mchod yon dbul /
oM khaN+Da ro he hUM hUM phaT kyis me tog dkar po gsum gsum gzhug / /
de nas las bum nas de'i kha rgyan gyi rtse mos chu blangs te /
bum pa gnyis la bsang gtor byas te /
dkyil 'khor gyi bya ba rnams rdzogs pa de srid du bgegs rnams bzlog par mdzod cig /
ces brjod nas las kyi lha la 'phrin las bcol /
de nas /
nyer spyod rol mo dang bcas pa sgrub thabs ltar byin gyis brlabs la /
oM badzra puSh+pe AH hUM swA hA nas oM badzra sh+p+ta AH hUM swA hA 'i bar gyis phyi mchod dang /
gtso bo yab yum gyi nye snying dang lha mo bzhi'i snying po la oM AH hUM /
btags pas nang mchod phul /
lag pa g.yas pas bum pa la reg cing g.yon pas dril bu dkrol ba dang bcas /
chos dbyings rnam dag dbyings las ma g.yos kyang / /
thabs kyis khro bo'i skur ston gdug pa 'dul / /
che ba'i che mchog lha yi lhar gyur pa / /
kun bzang he ru ka @# / /
la phyag 'tshal lo / /
zhes rnam rgyal dang /
gos dkar mo ste me yi khams / /
chos rjes dran pa'i ngo bo nyid / /
padma rigs yi mkha' 'gro yum / /
dum skyes ma la phyag 'tshal lo /
zhes las bum gyi lha la bstod /
de nas /
bum pa'i lha rnams chags pa chen po'i mes zhu nas byang chub kyi sems kyi ngo bor bum pa'i chu dang ro gcig tu gyur cing /
mtshan ma'i lha rnams kyang zhu nas lha rang rang gi phyag mtshan gyi rnam par gnas par gyur /
ces brjod cing mos la rnam rgyal bum pa dri bzang gis bdugs pa'i ras kyis bkab ste gnas dben par sba zhing /
las bum bsang gtor gyi don du rang gi nye logs su 'jog /
dkyil 'khor gyi bya ba ma zin bar nyin re bzhin bum pa'i bsgom bzlas dang mchod bstod tshar re ma chag par bya'o / /
bzhi pa slob ma sta gon la drug /
bgegs sdig dri ma gsum sbyang ba /
kun slong bcos shing nang dbang bskur ba /
gsol ba gdab cing 'dzin du gzhug pa /
sdom pa gzung zhing byin gyis brlabs pa /
so shing dor zhing khyor chu sogs gsum sbyin pa /
spro na bskyed cing bsrungs te rmi lam brtag par gdams pa'o / /
dang po la gsum las /
bgegs sbyang ba ni /
gcig nas nyer lnga'i bar zung du ma gyur pa'i slob ma mtshan nyid dang ldan pa rnams pus mo btsugs te me tog dang bcas pa'i thal mo snying gar sbyar nas 'dug tu bcug la /
bgegs gtor phyag len star bshams pa /
rang gtso bor bsal bas /
khaN+Da ro hes bsangs /
swa b+ha was sbyangs /
a kA ro lan gsum gyi byin gyis brlabs la /
oM sarba bi g+hanaM X ba li ta ? ye swA hA /
zhes pa tshar re dang gtor ma re slob ma la phyir bskor la zhi bas sbyangs /
de nas| oM sum+b+ha ni X bi dya rA dza hUM phaT /
ces pa tshar re dang teng lo dang chang bu sbrags pa re re'i sngar bzhin bskor la zhi drag phyed mas sbyangs /
de nas /
rdo rje slob ma 'di rnams gsang sngags rdo rje theg pa'i lam du 'jug par byed pa la bar du gcod pa'i bgegs kyi tshogs thams cad mchod sbyin gyi gtor ma 'dis tshim par gyis la gnod pa dang gdug pa'i sems zhi zhing /
zhi ba dang phan pa'i sems dang ldan pas rang rang so so'i gnas su songs shig /
ces brjod la gtor ma rnams phyir dor te /
rdo rje gsor zhing dril bu gsil ba dang bcas /
sum b+ha ni drag tu bzlas /
gu gul gyis bdugs shing yungs kar gyes brabs te drag pos sbyang ngo / /
sdig pa sbyang ba ni /
mdun du til dang g.yas su me dang g.yon du chu rnams bshams la /
slob ma'i sdig @# / /
sgrib thams cad snying gar paM nag po'i rnam par gyur pa /
sna sgo nas thon te sdig par can gyi rnam par gyur nas til la thim par gyur par bsam /
de nas me khaN+Da ro hes bsangs /
shUnya tAs sbyangs| stong pa'i ngang las raM las ye shes kyi me 'bar ba'i nang du skad cig gis khro bo rdo rje mkha' 'gro sku mdog mthing nag zhal gcig phyag gnyis kyis rdo rje dang dril bu 'dzin cing zhal gdangs par gyur /
ces bskyed nas /
oM badzra DA ka kha kha khA hi khA hi sarba pA da ha na b+ha smi ku ru swA hA /
zhes brjod cing /
lag pa gnyis kas til blangs te g.yas g.yon du bskor nas g.yas kyi til me nang du dor nas khro bo'i zhal du phul bas gsol bar bsam pa dang /
g.yon gyi til chu nang du dor nas rgya mtsho chen po'i dkyil du thim par bsam pa'i dmigs pa dang bcas til ma rdzogs kyi bar du byas la me nang gi khro bo mi dmigs par bsam mo / /
dri ma sbyang ba ni /
ji ltar bltams pa tsam gyis ni /
zhes sogs tshigs bcad dang /
oM khaN+Da ro hi hUM hUM phaT /
ces brjod la slob ma rnams las bum gyi chus bkru bar bya'o / /
gnyis pa la gnyes las /
kun slong bcos pa ni / /
gsang ba spyi rgyud las /
la la gsang sngags sgrub don gnyer X 'jig rten 'di yi 'bras bu rgyas zhes gsungs pa ltar /
tshe 'di'i mngon mtho tsam dang /
phyi ma'i mngon mtho tsam don du gnyer nas dkyil 'khor du 'jug pa ma yin par /
sems can thams cad kyi don du sku gsum gyi phun tshogs thob pa'i phyir dpal 'khor lo sdom pa'i dkyil 'khor du zhugs nas dbang gi rim pa rnams nong bar bya'o snyam pa'i kun slong gis nyan na mngon mtho gnyis kyang zhar byung du 'thob pa yin no / /
zhes bsgrag go /
nang dbang bskur ba ni /
rang dang gtso bo tha mi dad pa'i thugs ka'i hUM gi 'od zer gyis slob ma rnams re re nas drangs te /
zhal du zhugs /
sku'i dbyebs brgyud /
rdo rje'i lam nas yum gyi padmar zhu ba skad cig gis he ru ka zhal gcig phyag gnyis par gyur /
slar yang thugs ka'i hUM gi 'od zer gyis rgyal ba yab yum thams cad spyan drangs te /
zhal du zhugs /
rjes chags kyi mes byang chub kyi sems su zhu ba rdo rje'i lam nas yum gyi padmar babs pas /
slob ma rnams he ru kar gsal ba la dbang bskur /
yum gyi padma nas phyungs te rang gnas su 'khod par gyur /
ces brjod cing dmigs pa re re nas gsal bar bya'o / /
gsum pa la gnyis las /
gsol ba gdab pa ni /
slob ma rnams maN+Dal phul nas me tog dang @# / /
bcas te thal mo snying gar sbyor du bcug la /
dga' chen khyod bdag ston pa bas X mgon po bdag ni 'jug par 'tshal /
zhes rgyud rdo rje rtse mo las 'byung ba 'di'i don dran bzhin du rjes zlos byas te gdung shugs drag pos lan gsum gsol ba 'debs su gzhug go /
sngags la mos pa 'dzin du gzhug pa ni /
slob ma gcig gtso bor byas te 'di skad du /
bu tshur shog cig theg chen po X bu yi blo gros 'di gyis shig /
ces rnam snang mngon byang las gsungs pa ltar /
dus gsum gyi sangs rgyas rnams sngags kyi cho ga la brten nas sangs rgyas pa yin pas khyod kyang sangs rgyas thob pa'i phyir du sngags la gzhol bar gyis shig ces brjod do / /
bzhi pa la gsum las /
mthun mong ba byang sdom gzung ba ni /
bla ma lha tshogs kyi spyan sngar skyabs su 'gro ba dang sdig pa bshags pa dang /
dge ba la rjes su yi rang ba gsum sngon du 'gro bas /
bdag gis sems can thams cad kyi don du sangs rgyas kyi go 'phang thob par bya / /
de'i phyir du byang chub kyi bar du rgyal sras kyi spyod pa rlabs po che la bslab par bya'o snyam pa gyis shig /
ces brda sprad la /
dkon mchog gsum la bdag skyabs mchi X sangs rgyas byang chub yid kyis gzung /
zhes lan gsum rjes zlos byas pa'i mthar byang sdom thob dus go bar bya'o / /
mthun mong ma yin pa sngags sdom gzung bar 'dod na /
sngon du rtse mo nas 'byung ba ltar sdom pa legs par bsgrags nas /
de nas bla ma lha tshogs kyi spyan sngar rigs lnga spyi dang so so'o dam tshig dang sdom pa rnams sems can thams cad kyi don du byang chub ma thob kyi bar du gzung bar bya'o snyam pa gyis shig /
ces brda sprad la /
sangs rgyas byang chub sems dpa' kun X sems can mya ngan 'das la dgong / /
ces lan gsum rjes zlos byas pa'i mthar sngags sdom thob dus go bar bya'o / /
byin gyis brlab cing mchod pa ni /
bsang chu dang las sngags kyis bsrungs te /
slob ma rnams gtso bor gsal ba'i snying gar rdo rje sngon po rtse lnga pa'i lte bar hUM nag po /
mgrin par padma dmar po 'dab ma brgyad pa'i lte bar AH dmar po spyi bor 'khor lo dkar po rtsibs brgyad pa'i lte bar oM dkar pos mtshan pa'i mos pa mdzod /
ces brda sprad cing bsams la /
lag pa g.yas rdo rje dang bcas pa'i khu tshur gyis slob ma'i snying mgrin spyi bo gsum du dri chus byug cing /
hUM AH oM /
zhes brjod de byin gyis brlabs nas mchod yul du byas pa la /
badzra puSh+pes mgo bor me tog /
badzra d+hu pes shangs la bdug spos @# / /
badzra A lo kes mdun du mar me /
badzra gan+d+hes snying gar dri'i byug pa rnams sbyin la /
dus 'di nas bzungs te 'khor ba'i nyes pas ma gos par mchod pa dang ldan par gyis shig /
ces brjod do / /
lnga pa la bzhi las /
so shing dor ba ni /
'dor ba'i gnas khru bzhi pa'i dkyil 'khor gru bzhi pa byung dang dri bzang gis srab mthug ba'i ko ba tsam du las sngags bzlas te byugs pa dang / /
so shing 'o ma can gyi shing ha cang spom pa dang phra ba min pa /
drang zhing srog chags med pa /
ma gas pa rma med pa /
mgo mjug mnyam pa dri chus bkrus pa| bdug pas bdugs pa sor bcu gnyis brtse mor me tog bcings pa sta gon byas la slob dpon byang du phyogs te so shing la las sngags bzlas nas slob ma'i lag pa thal mo sbyar ba'i bar du sbyin la /
khyed rang rnams kha shar ram byang du bltas te /
oM badzra ha sa ha /
zhes brjod de rtse mo nas 'chos te skyon dag par bsams nas /
mig steng du blta zhing ltos pa med par dkyil 'khor gyi steng du dang por dor cig /
ces 'dor du bcug la /
rtse mo shar byang nub lho steng 'og bla ma la bstan na rim bzhin zhi rgyas dbang drag rig 'dzin sa 'og mchog gi dngos grub rnams 'grub cing phyi rol tu lhungs na dngos grub med la /
mtshams la bstan na 'jig rten gyi dngos grub 'grub par kha cig bzhed do / /
khyor chu sbyin pa ni /
paM las byung ba'i dri chu la las sngags bzlas pa /
oM hrIH bi shud+d+haH sarba d+harmaH sarba pA paM ni tsA a sya shA d+ha ya sarba bi ka wa'an a pa na ya hUM /
zhes brjod cing khyor ba gsum blud la /
sgo gsum gyi skyon dang rnam par rtog pa thams cad bsal ba'i mos pa gyis /
zhes brjod do / /
srung skud sbyin pa ni /
bu mos bkal pa'i skud pa dmar po slob ma'i lus tshad can gsum sgril byas pa /
hUM las byung ba'i srung skud du bsams la /
las sngags bdun bzlas te mdud pa gsum btab nas slob ma rnams kyi dpung pa g.yon la /
oM bud+d+ha mai trir k+Sha rak+Sha sarbA na swA hA /
zhes brjod do bcings la las sngags kyis bsrung bar bya'o / /
ku sha sbyin pa ni /
rmi lam mi 'khrul ba'i phyir rtse mo mnyams pa'i ku sha mang ba /
hUM las byung ba'i ku shi /
hUM dang las sngags bzlas pa stan dang /
nyung ba /
d+hIH las byung ba'i ku sha /
d+hIH dang las sngags bzlas pa sngas kyi don du /
slob ma'i lag pa thal mo sbyar ba'i bar du /
oM badzra tIk+Sh+Na baM /
zhes brjod la sbyin no @# / /
drug pa la gnyis las /
spro ba bskyed pa ni /
rnam snang mngon byang las /
'jig rten du ni kun mkhyen rnams X /
de bzhin gshegs par 'gyur ba yin /
zhes gsungs pa ltar /
sngags 'byung ba dkon pa dang /
dkyil 'khor mthong ba mthu che ba dang /
sngags kyi bzlas sgom mthu che ba dang /
sngags la dad pa mthu che ba dang /
rim gyis 'tshang rgya bar 'gyur bas na dga' spro chen po gyis shig /
ces brjod do / /
bsrungs te rmi lam brtag par gdams pa ni slob ma rnams kyi snying gar zla ba la zhes sogs sa chog gi skabs bzhin dpa' bo'i go cha drug bkod cing bsang chu dang zhal bzhi pa'i sngags kyis bsrungs /
bzlas pa'i don du gtso bo'i rtsa sngags sam /
las sngags kyi lung byin la /
khyed rang rnams ku sha che ba stan dang chung ba sngas su bcu gnas shar phyogs su mgo bstan te seng ge'i nyal stangs kyis nyal ba'i mtshan mo la thun bzhir byas pa'i thun tha ma tho rangs kyi char rmi lam gang byung ba de nyid ma brjed par byos la| nang par nga la smros shig /
ces bsgos nas gtang rag gi maN+Dal 'bul du bcug rjes rang gnas su btang nas /
rang gis kyang bsrung ba'i don du las sngags bzlas la nang par gtor ma btang ste slob ma la rmi ltas dris nas /
dkon mchog gsum dang mdza' bshes mthong ba sogs bzang na spro ba bskyed /
ri las lhung ba sogs ngan na las thams cad pa dang stong pa nyid sgom pa dang zhi ba'i sbyin sreg ste bzlog thabs gsum pa gang rigs dang /
rang la rmi ltas ngan pa byung na mkha' 'gro dang zhing skyong la gtor ma phul nas gsol ba gdab pa dang /
srung 'khor dang /
bzlas pa dang /
go cha'i lha 'god pa dang /
gsol ba gdab pa dang /
rgyan drug bgos nas lha'i nga rgyal bya ba dang /
sbyin sreg bya ba ste bzlog thabs bdun po gang rigs kyis bzlog par bya'o / /
gsum pa dngos gzhi'i cho ga la gsum /
dkyil 'khor sgrub cing mchod pa'i cho ga /
dkyil 'khor du dbang bskur ba'i cho ga /
dkyil 'khor gyi mjug gi cho ga'o / /
dang po la gsum /
dkyil 'khor dgram zhing bum pa dgod pa /
dkyil 'khor sgrub pa'i cho ga /
dkyil 'khor mchod pa'i cho ga'o / /
dang po ni /
dri chus byugs shing me tog bkram pa'i stegs kyi khar ras bris kyi dkyil 'khor legs par bkram /
sngar lhag gnas byas pa'i bum pa spros kyis sna drangs /
rol mo sna tshogs dang bcas dkyil 'khor la g.yon skor lan gsum @# / /
byas nas shar sgo'i thad kyi dur khrod kyi phyir kha nang lta'i rnam rgyal g.yas dang /
las bum g.yon du 'god /
gdugs rgyal mtshan ba dan dril bu rnga yab gang bum rus rgyan gos zung rgyal srid sna bdun 'dod yon rnam lnga sogs tha na ri mor bris pa yan chad dang /
nyer spyod lha grangs /
zhun chen gyi mar me sogs khyad par gyi mchod pa rnams bshams la| hUM dang gtso bo'i sngags bzlas shing /
oM badzra s+pha ra Na khaM /
zhes brjod de /
g.yon skor du dgram /
gzhan yang 'jig rten las 'das pa'i gtor ma /
phyi rol pa'i gtor ma /
bdag bum gyi mchod gtor /
rang gi mdun du rdor dril Da ma ru nang mchod chu bzhi bzad zhal 'thor 'bru sogs kyang phyag len ltar bsham mo / /
gnyis pa ni /
bdag bskyed nyer bsdu'i bar dang /
sngar bzhin bum sgrub byas rjes rang zhal gcig phyag gnyis pa'i nga rgyal gyis shar sgo'i thad nas dkyil 'khor la phyogs par rdor dril ji skad bshad pa ltar bzung ste 'dug la /
rang nyid rdo rje shugs kyi 'jug pas dkyil 'khor gyi nang du zhugs te gtso bo'i mtshan ma dang ngo bo dbyer med du gyur par bsams la /
bsang chu dang oM khaN+Da ro he hUM hUM phaT kyis dkyil 'khor bsangs /
chos thams cad ngo bo nyid kyis grub pa med la /
nas| nam mkha'i dri ma med pa lta bu'i 'od gsal bar gyur /
ces pa'i bar gyis sbyangs /
stong pa'i ngang las yaM sngon po las rlung gi dkyil 'khor sngon po /
nas| mnyam pa nyid kyi ye shes /
zla ba'i dbus su dkar la dmar ba'i mdangs can gyi hUM yig rgyu rdo rje 'dzin pa'i rang bzhin can ni so sor rtog pa'i ye shes /
hUM las kha dog sna lnga pa'i 'od zer /
nas| ka pA la byang chub kyi sems kyis gang ba re re /
zhes pa'i bar bdag bskyed ji lta ba bzhin la /
de nas lwa ba'i na bza' can gyis dngos su gnyis bsres las ma bshad kyang bzhi bsres byed pa rje yab sras kyi dgongs pa yin pas /
phaiM| nam mkhar bteg pa'i sa gzung gi dkyil 'khor spyan drangs /
oM ar+g+haM nas /
sh+b+ta pra tI ts+tsha swA hA'i bar gyis mchod la| badzra aM ku sha dzaH zhes sogs brjod cing /
sa gzung gi dkyil 'khor rten dang brten par bcas pa rang rang gi dam tshig pa dang gnyis su med par gyur /
ces bstims la /
rang gi spyi bor zla ba la rdo rje sems dpa'i ngo bo oM ha dkar po /
zhes sogs kyis go cha bdag bskyed ltar bkod la /
'bar ba'i phyag rgya dang bcas te /
phaiM| ye shes pa'i dkyil @# / /
'khor rten dang brten par bcas pa dang dbang gi lha rnas sa spyan drangs /
bsang chu dang khaN+Da ro he sa phyi 'brangs kyi bgegs bskrad /
oM ar+g+haM pra tI ts+tsha swA hA /
zhes ye shes pa la mchod yon phul la ye shes pa'i dkyil 'khor rten dang brten par bcas pa rang dang btso bo tha mi dang pa'i spyi gtsug nas zhugs /
snying gar chags pa chen po'i mes zhu pa'i byang chub kyi sems rdo rje'i lam nas yum gyi padmar babs pa yongs su gyur pa las /
dpal 'khor lo bde mchog lha lnga'i rten dang brten par bcas pa'i dkyil 'khor yongs su rdzogs par gyur nas yum gyi padma nas 'phros /
badzra a ku sha dzaH zhes sogs brjod nas /
rang rang gi dam tshig pa dang gnyis su med par gyur par bsam /
de nas oM ar+g+haM pra tI ts+tsha swA hA /
zhes dbang lha la mchod yon phul la /
de bzhin gshegs pa thams cad kyis bdag la dbang bskur du gsol nas /
dbang gi lha rnams rang nyid la thim par gyur /
ces pa'i bar bdag bskyed ltar ro / /
gsum pa la gnyis /
mchod pa dngos dang /
bskor nas sgo dbye ba'o / /
dang po la gnyis /
nang du dkyil 'khor gyi lha mchod pa dang /
phyi rol tu 'jig rten pa la gtor ma btang ba'o / /
dang po ni /
rang gtso bo las mar me gcig las gnyis chad kyi tshul du bye nas /
dkyil 'khor gyi shar sgo'i thad kyi phyi rol tu mchod pa'i las la gnas par gyur par bsams nas /
chu bzhi nyer spyod rol mo 'dod yon rnams bdag bskyed ltar bsangs sbyangs bskyed cing byin gyis brlabs la /
rang gi thugs ka'i hUM las byung ba'i mchod pa'i lha mo rnams kyis mchod par gyur par bsams la so so'i phyag rgya dang bcas te /
ngag cing dri med yid 'ong ba'i / /
sngags kyi yon chab mchog 'di dag /
bdag gis dad pas 'bul lags na / /
bzhes nas bdag la bka' drin stsol / /
oM AH hrIH pra wA ra sad ka raM ar+g+haM pra ti ts+tsha hUM swA hA /
de bzhin du yon chab kyi gnas su /
zhabs bsil /
zhal bsil /
bsang gtor /
zhes dang /
ar+g+haM kyi gnas su /
pA dyaM /
AM ny+tsa ma Ni /
pak+Sha NaM /
bcug la chu bzhi dang /
ston zla'i mdog can zhal gcig phyag bzhim / /
g.yas g.yon dang po'i phyag gis rdor dril dang /
'og mas spel legs me tog 'phring ba 'dzin / /
rdo rje me tog ma yis mchod par bya / /
oM badzra puSh+pe AH hUM swA hA /
dud pa'i mdog can X g.yas g.yon X 'og mas dri zhim bdug pa'i spos snong @# / /
'dzin / /
rdo rje bdug spos X d+hU pe| gur kum mdog can X g.yas g.yon X 'og mas rin chen 'od 'bar snang gsal 'dzin / /
rdo re mar me X dI pe| ma rgad mdog can X g.yas g.yon X 'og mas stong gsum dang ldang dri mchog 'dzin / /
rdo rje byug pa X gan+d+he /
sna tshogs mdog can X g.yas g.yon X 'og mas ro brgya ldan pa'i zhal zas 'dzin rdo rje zhal zas X nai wi dye /
yid 'ong rol mo'i cha byang mtha' yas las / /
byung ba'i gdangs snyan mi 'dra du ma can / /
thos pas lus sems gdung bzhi byed pa / /
sna tshogs rol mo'i sgra yis mchod par bya X shap+ta /
zhes nyer spyod rol mo dang /
gangs ri'i mdog can zhal gcig phyag bzhi pa / /
g.yas pas dri med me long DA ma ru / /
g.yon pas bde skyod snod dang khaTwAM 'dzin / /
gzugs kyi rdo rje ma yis mchod par bya / /
oM AH badzra A rar+she hUM /
dbang sngon mdog can X g.yas pas bai DUr pi wang DA ma ru / /
g.yon pas X sgra yi X wi ni| gser gyi mdog can X g.yas pas dri yi dung chos X /
g.yon pas X dri yi X gan+d+he /
byu ru'i mdog can X g.yas pas sbrang chang snod dang X g.yon pas X ro yi X ra se /
dung pa'i mdog can X g.yas pas sna tshogs gos dang g.yon pas X rig bya'i X spa r+she /
kun+da'i mdog can X g.yas pas chos kyi 'byung gnas X g.yon pas X chos dbyings X d+ha rme /
zhes 'dod yon dang /
nyon mongs tsha ba'i gdung ba skyob pa'i gdugs / /
mi mthun phyogs las rgyal ba'i rgyal mtshan dang / /
rab mdzes snyan pa'i ba dan 'phur lding can / /
rab 'byams bla re'i sprin gyis mchod par bya / /
oM badzra ts+tsha tr-i ga ka tu pra ta dgi pi tA na pra tI ts+tsha hUM swa' hA /
zhes gdugs rgyal mtshan ba dan bla re rnams dang /
gser sbyangs las byas mu khyud rtsibs stong can / /
nyi ma'i gzi byin pham byed gang gi mthus / /
gling bzhi'i dpal la 'dod dgur dbang byed pa'i / /
'khor lo rin chen nam mkha' bskangs te dbul /
oM badzra tsa kra rat+na pra tI ts+tsha hUM swA hA /
mtho res bdag po'i cod pan du 'os shing / /
dri ma kun bral gzi 'bar bai DUr ya / /
sa steng 'dod dgu'i char gyis 'geng byed pa / /
nor bu rin chen X ma Ni| 'chi med mdzes ma'i tshogs rnams lan brgyar yang /
pham byed gzugs dang lang tsho'i dpal yon can| |mthong bas bde stong kun gyi yid 'phrog ma / /
btsun mo X strI| yon tan drug shes phur bu'i khengs pa 'phrog /
'tshe ba med par nor 'dzin dbang du byed / /
sa chen skyong pa'i bya ba kun @# / /
la mkhas / /
blon po X pa rI Na ya ka /
gangs ri'i dbang por dogs pa dang ldan zhing / /
gser gyi dra bas gdong mdzes spyi gtsug mtho / /
pha rol dgra 'joms mgyogs 'gro cang shes pa / /
glang po X ga dza /
stong gsum yud kyis skor byed bang 'gros ldan / /
rin chen sga srab nor bu'i lan tshar 'phyang / /
mdongs ldan mgrin pa'i spu ltar lta na sdug /
rta mchog X a shwa /
gang gi dpal gyis rmugs 'dzin dbang po yang / /
nges par skyed byed 'bru dang rin chen gyi / /
bang mdzod nam yang zad pa med pa can / /
khyim bdag X gr-i ha pa ti /
zhes rin chen bdun te phyi mchod rnams 'bul /
de nas /
cho ga bsdus pas nang mchod byin gyis brlabs te /
mgron rnams kyi ljags la X gsol bar gyur /
oM mchod do /
sku bzhi ye shes lnga'i bdag nyid drin can rtsa ba'i bla ma rin po che'i zhal du oM AH hUM /
brgyud pa'i bla ma rnams kyi X oM hrIH ha ha X oM rU pi Ni ye haM hUM phaT oM AH hUM /
lce rtse smin mtshams spyi bo gsum du reg la oM AH hUM /
chos skyong srung ma'i tshogs dang dpa' bo dang rnal 'byor ma'i tshogs kyi X phyogs skyong zhing skyong klu dang gzhi bdag sogs sems can thams cad lhar gyur pa rnams kyi X oM a mr-i tas tsham par gyur| rang gi thugs ka'i hUM las byung ba'i snying po'i X gu hA badzra ni swa' hA| zhes gsang ba bdud rtsi'i mchod pa dang /
oM shrI ma hA su kha X de kho na nyid kyi mchod pas mnyes par gyur /
|ces de kho na nyid kyi mchod pa dang /
gtso bo yab yum gyi snying po nye snying /
'khor rnams kyi snying po /
rkang brgyad gnyis rnams brjod nas sngags mchod dang /
shes shing spron dril bu pa'i lha lnga'i bstod pa rin po che'i myu gu sbyin pa'am /
yang na /
sku bzhi'i bdag nyid khyab bdag rdo rje 'chang / /
gang 'dul ji bzhin mchog dang mthun mong gi /
dngos grub 'dod pa 'jo ba'i dbang gi rgyal / /
zla med rdo rje can zhabs la phyag 'tshal / /
shes bya'i dkyil 'khor lhan skyes bde ba cher / /
sdom mdzad bcom ldan dpa' bo'i dbang phyug dang / /
dran pas srid zhi'i gdung sel rje btsun ma / /
'khor lo'i bdag po yab yum la phyag 'tshal / /
phyogs kyi padma'i 'dab mar tshogs gnyis kyi / /
mdzes sdug lang tsho rgyas pa'i 'jo sgeg gis / /
dpa' bo'i brtan pa 'phrog pa'i rnam 'gyur can / /
bde chen lha mo bzhi la phyag 'tshal lo / /
sgrib bral lhan skyes bde ba'i ngo bo nyid sna tshogs sgyu 'phrul dra ba'i rol pa las / /
dag pa'i brten dang g.yo ba'i rang bzhin gyi / /
rten dang brten par sprul la phyag 'tshal lo / /
de ltar bstod pas rje btsun yab yum gyis / /
dgyes bzhin 'bral med @# / /
rjes su bzung ba'i mthus / /
bde chen lhan skyes dga' bas myos thob ste / /
sku gsum go 'phang tshe 'dir thob par shog /
ces bstod la /
spron| dA ri ka pas mdzad pa'i rgyun bshags dang| mthun mong dang mthun mong ma yin pa'i sdom gzung rnams kyang bya /
de nas dkyil 'khor gyi lha rnams me long gi gzugs brnyan bzhin gsal bar dmigs nas yab yum gyi rtsa sngags /
snying po /
nye snyin /
go cha'i sngags te rin po che rnam bzhi dang /
'khor gyi lha'i sngags rnams 'grub na brgya rtsa brgyad re bzla zhing mthar mchod bstod mdor bsdus kyang bya ba lwa ba'i na bza' can gyi dgongs pa yin zhing /
gtso bo la brgya rtsa brgyad /
'khor la nyer gcig /
yig brgya bdun bcas kyi mthar dpyid glus dngos grub zhu ba'ang phyag len yin pas ji ltar rigs pa bya'o / /
de nas 'das gtor gyin byin brlabs nas| lag pa gnyis rdo rje thal mo dang /
nas| bdag la shin tu rjes brtser mdzod /
ces pa'i bar gyis mdun bskyed la 'bul zhing tshogs dang 'brel na de'i mjug tu 'jig rten pa'i gtor mgron la'ang sngon 'gro ltar gsar du spyan drangs te dkyil 'khor gyi phyogs mtshams brgyad du 'khor bar bsams la gtor ma phul te tshogs mchod byas rjes mgron gshegs gsol bya'o / /
gnyis pa ni /
dkyil 'khor la zhal khebs dgab pa'am /
yang na phyir mchod gtor bshams pa byin gyis brlabs la sngon 'gro gtor ma ltar phul nas gshegs par bya ste sgrub mchod zhag du ma sbrel na gsang dus sogs kyi skabs ltar byas na lengs par mngon /
de nas /
rkang lag bkrus la tsog pur 'dug cing smra ba bcad nas /
lag pa g.yon par chu gtsang ma bzung pa nas /
g.yas pa'i gung mo dang ming med bkug pas blangs te /
kha rna mig sna kha lag lte mgo'i rim pas lan gnyis sam gsum reg pa'i nye reg byas la ma dag pa bsal lo / /
gnyis pa bskor nas sgo dbye ba ni /
slob dpon gyis rting mnan nas rdo rje gsor dril bu gsil / /
sum b+ha ni brjod cing nang du 'ongs te /
rang nyid skad cig gis hUM mdzad sngon po zhal gcig phyag gnyis kyis hUM mdzad kyi phyag rgya 'ching ba g.yon brkyangs kyis bzhugs pa /
rdo rje shugs gyis 'jug pas dkyil 'khor gyi nang du thogs pa med par zhugs par gyur /
zhal khebs yod na bsal la /
hUM /
zhes rtsig pa bteg pa'i 'og nas g+dzul te lha snam gyi steng nas skor ba byas par mos la /
rdo rje gsor dril bu gsil /
sum b+ha ni brjod cing dkyil 'khor la g.yon skor lan gsum byas te shar sgo nas /
oM mchog tu bde ba'i sem @# / /
ni rol par ldan / /
sgeg pa'i phyag gis bcom ldan 'das la 'khril / /
dzaH hUM baM hoH hi hi hi hi hi / /
mgon po snyim pa'i me tog bzhes su gsol / /
zhes me tog gi 'phreng ba gtso bo'i dbu la phul nas g.yon skor gyis nub tu song ste rkang pa g.yon brkyang dang lag pa gnyis hUM mdzad kyi phyag rgya byas la /
oM badzra u da g+ha Ta sa ma ya pra be shA ya hUM /
zhes brjod cing phyag rgya de bkrol nas shar sgo nang nas phye bar bsam /
de bzhin du byang nas lho sgo dang /
shar nas nub sgo dang /
lho nas byang sgo phye bar bsams la /
oM sa ma ya pra bi sha yA mi /
zhes me tog gi phring ba phul ba gar byed cing blangs la rang gi mgo la bcings te /
dkyil 'khor la phyag byas nas /
sems can thams cad la dngos grub thams cad kyi bka' drin stsol cig /
ces gsol ba gdab bo / /
gnyis pa dkyil 'khor du dbang bskur ba'i cho ga la gsum /
rang nyid zhugs shing dbang blang ba /
slob ma'i don du bden stobs brjod pa /
slob ma bcug cing dbang bskur ba'o / /
dang po la gnyis /
dkyil 'khor du 'jug pa dang /
zhugs nas dbang blang ba'o / /
dang po la gnyis /
gdong g.yogs dang bcas te 'jug pa dang /
dkyil 'khor mthong ba'i bdag nyid can du 'jug pa'o / /
dang po la gnyis /
yol ba'i phyir 'jug pa dang /
nang du 'jug pa'o / /
dang po ni /
bdag 'jug gi mchod pa rnams byin gyis brlabs la /
rang la dbang bskur ba'i bla ma dang dkyil 'khor gyi gtso bo ngo bo dbyer med du mos pas dbang bskur ba'i bla ma'i bya ba rnams mdzad pa dang /
rang gtso bo las bye ste dbang zhu ba'i slob mar mos nas dngos su bla slob gnyis ka'i bya ba rnams rang gis byed pa yin pas /
dngos su yol ba'i phyi dang sgom don la shar sgo'i phyi rol tu khrus byas shing phyag btsal te gnas pas /
dkyil 'khyor du 'jug pa'i skor rnams zhu ba'i yon du maN+Dal rgyas pa phul te /
thal mo snying gar sbyar ba dang bcas pas me tog bzung nas tshig don dran bzhin du /
dga' chen khyod bdag ston pa bas /
zhes ogs kyis sngar ltar gsol ba lan gsum gdab /
las thams cad pa bzlas pa'i mig dar dmar po /
oM ca k+Shu ban+Da wa ra ma na ya hUM zhes pas bcing /
AH khaM bira hUM /
gsi me tog gi 'phreng ba bzung /
rang nyid las bum gyi chu dang /
oM khaN+Da ro he hUM phaT kyis bsangs /
skad cig gis rang nyid he ru kaH sngon po zhal gcig phyag gnyis rdo rje dang dril bu 'dzin pa g.yas brkyangs kyis bzhugs pa'i snying gar nyi ma la @# / /
hUM sngon po /
mgrin par padma la AH dmar po /
spyi bor zla ba la oM dkar po /
yi ge gsum gyi 'od zer gyis lus 'od gsal bar byas par bsam /
de nas bla mas /
bu khyod su yin ci la dga' /
zhes rigs dang mos pa dris pa la /
skal bzang bdag bde ba chen po la'o / /
zhes lan btab /
yang /
des bu la ci zhig bya /
zhes dgos pa dris pa la /
sangs rgyas mchog gi dam tshig bgyi 'tshal lo / /
zhes lan btab /
de nas 'dir yang /
dkon mchog gsum la bdag skyabs mchi /
zhes sogs kyis byang sdom dang /
sangs rgyas byang chub sems dpa' kun /
zhes sogs kyis sngags sdom sta gon gyi skabs ltar gzung /
de nas /
sems can thams cad kyi don du sangs rgyas thob par bya'o snyam pa'i sems kun rdzob pa de nyid snying gar zla ba'i dkyil 'khor yongs su rdzogs pa'i rnam par gyur /
chos thams cad rang bzhin med pa'i stong pa nyid dang rang gi sems ro gcig tu gyur pa'i don dam pa'i byang chub kyi sems zla ba'i steng du rdo rje dkar po rtse lnga pa'i rnam pa can du gyur par bsams la /
oM sarba yo gtsi t+taM ut+bA ta yA mi zhes thams cad rnal 'byor gyi sems bskyed la /
bla mas rdo rje me tog dang bcas pasnying gar bzungs te / /
oM su ra ti sa ma ya staM hoH sing d+h+ya badzra ya thA su khaM /
zhes gsungs nas sems gnyis brtan par byas par mos /
de nas bla mas mgo bor rdo rje bzhag la /
deng khyod la de bzhin gshegs pa thams cad kyis byin gyis rlob par 'gyur gyis /
khyod kyis kyang de bzhin gshegs pa thams cad kyi mchog tu gsang ba'i dkyil 'khor 'di /
dkyil 'khor du ma zhugs pa rnams la smra bar mi bya zhing /
ma dad pa rnams la yang ma yin no / /
zhes gsang bar gdam mo / /
gnyis pa la gsum /
nang du gzhug cing bskor nas phyag bya ba /
dam la bzhag pa /
ye shes phab nas bden stobs brjod pa'o / /
dang po ni /
bla mas /
hUM dzaH hUM /
zhes brjod cing rdo rje la lag pa gnyigH kyis 'jus pa khrid nas /
AH khaM bi ra hUM /
zhes pas dkyil 'khor gyi shar sgo nas nad du bcug par mos la /
dngos su yol ba'am zhal khebs bsal /
de nas /
ma hA ra ta su dra b+ha su to She /
su su kho badzra sa twa A dya si d+d+h+ya mAM /
zhes bla mas sna drans nas /
dkyil 'khor gyi nang gi rtsig 'gram nas lan gsum g.yon tu bskor de nas /
shar sgo nas thal mo dpral bar sbyar te /
oM na maH te hUM /
mgrin par sbyar te /
na ma mi hUM /
snying gar sbyar teH na mo na ma hUM swA hA /
zhes gtso 'khor thams cad la lus ngag @# / /
yid gsum gyis phyag bya /
bsdu na de tsam gyis chog cing spro na lwa ba'i na bza' can gyi gzhung du'ang 'byung ba bzhin sgo bzhi'i phyag bde chen rol mtsho ltar bya'o / /
bzhis pa la bzhi las /
dang po phan yon gyis dam la bzhag pa ni /
rang shar sgor gnas pa'i lag pa nas bla mas bzungs te /
deng khyod de bzhin gshegs pa thams cad kyi rigs su zhugs kyi /
des na ngas khyod la rdo rje ye shes bskyed par bya ste /
ye shes gang gis khyod de bzhin gshegs pa thams cad kyi dngos grub rnams kyang thob par 'gyur na /
dngos grub gzhan rnams lta smos kyang ci dgos /
khyod kyis kyang 'di dkyil 'khor ma mthong ba rnams kyi mdun du smra bar mi bya ste /
khyod dam tshig nyams par 'gyur ta re /
zhes brjod par mos /
gnyis pa nyes dmigs kyis dam la bzhag pa ni /
bla mas mgo bor rdo rje bzung nas dril bu dkrol ba dang bcas /
khyod kyi dam tshig rdo rje 'di / /
gal te khyod kyis 'ga' zhig la / /
'di smras na ni mgo bo 'gems /
zhes dang /
rdo rje snying gar bzungs te /
he ru kaH dpal deng khyod kyi / /
snying la yang dag zhugs par gyur / /
gal te tshul 'di smras na ni / /
de ma thag tu dral te gshegs / /
zhes brjod par mos /
gsum pa gnyis ka'i sgo nas dam la bzhag pa ni /
bla mas thod par gnas pa'i bdud rtsi lnga oM AH hUM gis byin gyis brlabs /
pa mthe bong dang ming med kyis bzungs te /
'di ni bu khyod bdud rtsi ste / /
ma bsrungs sreg par byed pa'i dug /
bsrungs na dngos grub 'gyur pa ste / /
bdud rtsi lnga yi chus 'grub bo / /
oM bany+tsa a m-i ta u da ka THaH THaH THaH zhes mna' chu rang gi kha'am lag par blug ste 'thung du bcug par mos /
bzhi pa bla ma'i bka' nyan pas dam la bzhag pa ni /
bla mas rang gi lag pa nas bzungs te /
khyod kyis smad par mi bya zhing / /
dam tshig 'gal bar mi bya ste / /
dmyal la sogs bar 'gro 'gyur ro / /
deng nas brtsams te khyod kyi phyag na rdo rje nga yin gyis / /
ngas 'di gyis shis ces bya ba de khyod kyis bya dgos so| |khyod kyis nga la brnyas par yang mi bya ste /
yang ba ma spangs pas 'chi ba'i dus byas nas dmyal bar ltung bar 'gyur ta re /
zhes brjod do / /
gsum pa ye shes phab nas bden stobs brjod pa ni /
dpa' bo dang rnal 'byor ma thams cad kyis byin gyis rlobs shig /
dpal he ru kaH bdag la dbab par mdzod cig /
ces gsol ba lan gsum gdab /
rang nyid he ru kaH sngon po zhal gcig phyag gnyis thal mo snying gar sbyar ba g.yas brkyang du gnas pa'i rkang pa'i 'og tu yaM las rlung dkyil sngon po gzhu lta bu g.yo ba'i ba dan gnyis kyes mtshan pa /
rkang mthil gnyis su dz+haiH dmar po re re /
lte bar raM las me dkyil dmar po @# / /
gru gsum ras mtshan pa /
snying gar laM las sa dkyil ser po gru bzhi zur bzhir rdo rje rtse gsum pas mtshan pa /
spyi bor baM las chu dkyil dkar po zlum po bum pas mtshan pa /
snying gi nang du yang he ru kaH yab yum mtshon gang pa zhig bzhugs par gyur /
bla ma bde mchog gi gzugs can g.yas brkyang du gnas pa'i thugs ka'i hUM las 'od zer 'phros pa 'og gi rlung la phog des dz+haiH yig gnyis bskyong pas rkang mthil gyi bu ga nas zhugs pa lte ba'i me dang phrad nas gyen du 'bar bas snying ga'i sa bsregs shing /
spyi bo'i chu bskol ba las bdud rtsi 'dzags pas tshim zhing /
'og gi rlung gis bar snang la bteg snying ga'i he ru kaH yab yum blog 'khyug pa ltar gar byed cing gsang gnas bskyod pas 'od zer dmar pos lus kun gang bar gyur /
bla ma'i thugs ka'i hUM gi 'od zer gyis sangs rgyas dang byang chub sems dpa' dang /
dpa' bo dang rnal 'byor ma thams cad 'khor lo bde mchog lha lnga'i rnam par spyan drangs /
rang gi lus la char chen po bab pa bzhin du ba spu'i sgo thams cad nas zhugs shing gnyis su med par thim par gyur par bsams la /
g.yon gyis dril bu dkrol zhing /
g.yas pas bud med kyi 'doms dkris zla mtshan gyis gos pa gtubs pa la /
sha lnga dang bdud rtsi lnga dang byi la'i brun gyis byugs shing gu gul dang bsres pa'i gdug pa /
thod phor du bzhag pa'i ro sol gyi me la bsregs pas bdugs nas /
oM shri badzra X ba raM swAhA /
oM badzra bai ro tsa ni ye hUM hUM phaT swa hA /
oM tiSh+Sha ma hA kro d+ha A bi shA ya hUM /
shrI he ru kA ya bid ma te /
bid+yA rA dzA ya d+hi ma he swAhA /
zhes brjid bag dang bcas pas brjod de dpa' bo bskul la dab pa'o / /
de nas mgo bor rdo rje bzhag la /
tiSh+Sha badzra /
zhes brjod de babs pa brtan par bya'o / /
gzhan la bskur ba na snang ba dris nas dngos grub go bar byed /
de nas bla mas dkyil 'khor gyi shar sgo nas gtso bo la mngon du phyogs par 'grongs te rdor dril bzung pas /
yang dag pa yi dkyil 'khor 'dir / /
bdag gis slob ma bcug pa 'di'i / /
lha rnams rigs kyi rin pa ni / /
bsod nams ji lta de ltar shog /
'di yi dngos grub ji ltar 'gyur / /
rigs ni gang gi snod du 'gyur / /
bsod nams mthu yang ji 'dra ba / /
de 'dra dkyil 'khor du gyur cig /
ces bden pas byin rlabs bya ste /
phyag len la lag pa snying khar thal mo sbyar nas rdzogs mthar dril bu gsil ba dang bcas lan gsum mdzad do gnyis pa dkyil 'khor mthong ba'i bdag nyid can du 'jug pa ni /
sngar gzung ba'i me tog gi 'phreng ba bla mas trAM zhes bsngags pa las me tog gcig btor te rin po che'i 'phreng bar gyur pa thal mo sbyar ba'i @# / /
bar du sbyin par bsams la bzungs te /
rang nyid dkyil 'khor gyi nang du bzhugs /
gtso bo 'khor bcas kyi mdun na gnas par gyur par bsams la /
gus pa chen po sngon du 'gro bas rang gi lha gang yin gyi dbul rin po che'i 'phreng ba phul bar bsams nas /
pra tI ts+tsha badzra hoH zhes brjod de dkyil 'khor la ltos mde du dor ro / /
gzhan la bskur ba na dbang bskur bya ran min dang /
rigs gang yin dang dngos grub yod med sogs brtag /
de nas /
bla mas me tog de sngar gyi me tog 'phreng ba dang lhan cig tu rang gi mgo bor bcings nas /
oM pra ti gr-ih+na staM i maM sa twA ma hA bA la /
zhes lhag pa'i lha la reg byed gtang cing me tog 'phreng ba'i dbang bskur bar bsam mo / /
de nas /
rang gi snying gar nyi ma la hUM /
dpral bar raM /
mig gnyis la oM 'od zer 'bar ba re re /
hUM gis bskul /
raM gyis sdig sgrib bsregs /
oM gyis 'od gsal bar byas nas ma rig pa'i sgrib g.yogs dang mig dar lhan cig bsal bar gyur par bsams la /
he ru ka dpal deng khyod kyi / /
mig 'byed par ni brtson par mdzod / /
phye bas thams cad mthong 'gyur ba'i / /
rdo rje'i mig ni bla na med / /
oM dz+nya na tsak+ShuH hUM A hUM swA hA /
zhes gsungs nas /
gdong g.yogs phye bar bsam /
yang /
da ni dad pa'i shugs kyis su / /
dkyil 'khor 'di de nyid la ltos / /
khyod ni sangs rgyas rigs su skyes / /
phyag rgya sngags kyis byin gyis brlabs / /
dngos grub kun ni phun sum tshogs / /
dam tshig mchog tu khyod 'gyur gyis / /
rdo rje padma rtse rol pas / /
gsang sngags rnams la sgrub pa gyis / /
he badzra pA sh+ya /
zhes dkyil 'khor la lta bar bskul rjes bla mas bstan pa'i rim pa bzhin du mthong bar bsams la| de yang dur khrod chen po brgyad kyis yongs su bskor ba'i rdo rje'i r+wa ba me ri dang bcas pa'i nang du sna tshogs padma la gnas pa'i sna tshogs rdo rje'i lte bar gzhal yas khang gru bzhi sgo bzhi rgyan rta babs dang bcas pa'i mtshan nyid thams cad yongs su rdzogs pa'i dbus su sna tshogs padma 'dab ma brgyad pa'i phyogs bzhi'i 'dab mar nyi ma dang ro'i gdan la shar du mkha' 'gro ma /
byang du la ma /
nub tu khaN+Da ro he /
lhor gzugs can ma /
mtshams kyi 'dab ma bzhir zla gdan la bum pa bdud rtsis gang ba'i steng du ka pA la byang chub kyi sems kyis gang ba re re /
lte bar nyi gdan la dpal he ru ka yab yum ste /
de ltar rten dang brten par bcas pa'i dkyil 'khor gyi 'khor lo mngon sum du mthong bar gyur /
ces brjod par bya'o / /
gnyis pa zhugs nas dbang blang ba la bzhi /
bum pa'i dbang /
gsang ba'i dbang /
shes rab @# / /
ye shes kyi dbang /
dbang bzhi sa'o / /
dang po la gnyis /
bum dbang blang ba dang /
bum dbang gi dag pa brjod pa'o / /
dang po la gnyis /
mthun mong ba rdo rje slob ma'i dbang dang /
mthun mong ma yin pa rdo rje slob dpon gyi dbang ngo / /
dang po la bzhi /
rig pa'i dbang /
sngags kyi dbang /
brtul zhugs kyi dbang /
lung bstan dbugs dbyung ngo / /
dang po la lnga /
chu'i dbang /
cod pan gyi dbang /
rdo rje'i dbang /
dril bu'i dbang /
ming gi dbang ngo / /
dang po ni /
lus kun nas 'dud pa'i maN+Dal phul la /
chos bden bdag nyid bsam mi khyab / /
bdag la dbang ni bskur bar mdzod / /
ces slob ma'i dbang rnams kyi don du lan gsum gsol ba gdab /
bsang chu dang khaN+Da ro hes bsangs /
swa b+hA was /
bdag dang dbang rdzas bum chu stong pa nyid du sbyangs /
stong pa'i ngang las padma dang nyi ma'i steng du hUM las rdo rje hUM gis mtshan pa yongs su gyur pa las /
mi bskyod pa sngon po zhal gcig phyag gnyis rdo rje dang dril bu 'dzin pas /
yum mA ma ki sngon mo gri gug dang thod pa 'dzin pa la 'khyud pa'i yab phyag rgya drug dang yum phyag rgya lngas brgyan cing /
yab rdo rje'i skyil krung gis bzhugs pa'i dpral bar oM /
mgrin par AH thugs kar hUM /
bla ma dang gtso bo tha mi dad pa'i thugs ka'i hUM gi 'od zer gyis bsgoms pa dang 'dra ba'i ye shes pa dang /
dbang gi lha rnams spyan drangs /
phaiM| dzaH hUM baM hoH ye shes pa dang gnyis su med par gyur /
de bzhin gshegs pa thams cad kyis 'di la mngon par dbar bskur nga gsol zhes gsol ba btab pas /
dbang rdzas kyi lha la bum pa'i chus spyi bo nas dbang bskur /
rdo rje sems dpas dbu brgyan par gyur /
oM Ar+g+haM pra tI ts+tsha hUM swA hA /
zhes sogs chu gnyis nyer spyod rol mo dang bcas pas mchod /
yab yum snyoms par zhugs pas bde ba chen po'i byang chub gyi sems kyi rang bzhin du zhu ba'i bum pa'i chur gyur par bsam /
de nas /
bla ma dang gtso bo tha mi dad pa'i thugs ka'i hUM gi 'od zer gyis dpal 'khor lo sdom pa'i dkyil 'khor 'khor dang bcas pa spyan drangs la gong ltar mchod do /
rdo rje can gyis sangs rgyas la / /
'gro ba bskyab pa'i ched du dbang / /
yon tan 'byung gnas ji ltar bstsal / /
de ltar 'di la bstsal du gsol / /
zhes gsol ba btab pas /
sgo mtshams ma brgyad kyis bgegs bskrad /
dpa' bo rnams kyis shes pa brjod /
dpa' mo rnams kyis rdo rje'i glu len gzug rdo rje ma la sogs pas mchod /
gtso bo dang bsgrubs pa'i dkyil 'khor pa rnams kyis dbang bskur ba'i dgongs pa mdzad /
yum bzhi phag mo dang bcas pas rin po che'i bum pa bdud rtsi lngas bkang pa @# / /
bzung nas spyi bo nas dbang bskur bar gyur dbar bsams te /
dngos su bla mas bum pa thogs nas /
bkra shis gang zhig chos kyi dbyings las nges 'byung ba / /
he ru ka dpal 'jigs byed rgyal po 'bar ba'i sku /
shes rab phag mo'i padmar rdo rjes rol mdzad pa'i / /
bden pa des kyang bde mchog la gnas bkra shis shog /
ces brjod de rang la me tog 'thor zhing shis pa brjod /
de nas yang bla mas /
dbang bskur rdo rje chen po ni / /
khams gsum kun gyis phyag byas pa / /
sangs rgyas kun gyi gsang gsum gyi / /
gnas las byung ba sbyin par bya / /
oM tsa kra bI ra stwaM a b+hi Shiny+tsa mi /
zhes brjod cing rdo rje dang bcas pa'i khu tshur gyis bum chu spyi bor blug cing 'thungs la /
de ltar bum pa'i chus dbang bskur bas lus bdud rtsi'i chu rgyun gyis gang zhing bde ba chen po'i bdag nyid du gyur /
dri ma thams cad dag /
chu'i lhag ma spyi gtsug du gnas pa yongs gyur pa las mi bskyod pas dbu brgyan par gyur par bsam ste phyi'i dbang ngo / /
de nas /
bla ma dang gtso bo tha mi dad pa'i thugs ka'i hUM gi 'od zer gyis dbang gi lha thams cad mi bskyod pa yab yum gyi rnam par spyan drangs rang gi ba spu'i sgo thams cad nas nang du zhugs pas rang nyid mi bskyod pa'i ngo bor gyur par bsams te rang la gong ltar mchod /
de ltar mi bskyod pa chu'i dbang thob /
zhe sdang gi dri ma sbyangs /
rnam shes kyi phung po gnas bsgyur /
chos kyi dbyings kyi ye shes mngon du byas /
mi bskyod pa dang de'i rigs kyi dngos grub sgrub pa la dbang bar byas so / /
zhes dbang gi dag pa brjod do / /
bum dbang bcu gcig gi dang po'o / /
gnyis pa cod pan gyi dbang ni /
bdag dang dbang rdzas cod pan bsangs sbyangs stong pa'i ngang las padma dang nyi ma'i steng du aM las rin po che aM gis mtshan pa yongs su gyur pa las rin 'byung ser po zhal gcig phyag gnyis rin po che dang dril bu 'dzin pas /
yum rin chen sgrol ma ser mo gri gug X rang bzhin du zhu ba'i cod pan du gyur par bsam /
de nas bla ma dang X gnas las byung ba sbyin par bya /
oM sarba bud+d+ha TA ki nI ye badzra war+N+Na ni ye hUM hUM phaT swA hA /
oM raM hUM hUM phaT /
oM r-IM hUM hUM phaT /
oM l-iM huM hUM phaT /
oM l-iM huM hUM phaT /
ces brjod de dbu rgyan mgo ru bskor la /
ji ltar bltams pa tsam gyis ni / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi She ka ta sa ma ya shri ye hUM /
de ltar bum pa'i chus kyang dbang bskur bas X yongs su gyur pa las rin 'byung gis dbu @# / /
brgyan par gyur par bsam ste phyi'i dbang po / /
de nas /
bla ma dang X thams cad rin 'byung yab yum gyi X rang nyid rin 'byung gi ngo bor gyur X de ltar rin 'byung cod pan gyi dbang thob /
nga rgyal dang ser sna'i dri ma sbyangs /
tshor ba'i phung po gnas '+s+g+yur /
mnyam pa nyid kyi ye shes mngon du byas /
rin 'byung dang de'i rigs kyi dngos grub sgrub pa la dbang bar byas so| |zhes dag pa brjod de bum dbang gnyis pa'o / /
gsum pa rdo rje'i dbang ni /
bdag dang dbang rdzas rdo rje bsangs sbyangs / /
stong pa'i ngang las padma dang nyi ma'i steng du dzr-iM las padma dzr-iM gis mtshan pa yongs su gyur pa las 'od dpag med dmar po zhal gcig phyag ugnyis padma dang dril bu 'dzin pas /
yum gos dkar mo dmar mo gri gug dang X rang bzhin du zhu ba'i rdo rjer gyur par bsam /
de nas /
bla ma dang X gnas las byung ba sbyin par bya /
bla mas rdo rje phyag g.yas su bzung nas /
he ru ka dpal dpa' sogs kyis / /
deng khyod bdag por dbang bskur 'gyur / /
'di de sangs rgyas thams cad nyid| /
rab tu grub phyir rdo rje zungs / /
zhes gsungs shing rdo rjes rang gi snying mgrin dpral bar reg ste lag pa g.yas su byin par mos nas snying gar bzungs la /
ji ltar bltams pas X lasOd dpag med kyis dbu brgyan X thams cad 'od dpag med yab yum gyi X rang nyid 'od dpag med kyi ngo bor gyur X da ltar 'od dpag med rdo rje'i dbang thob /
'dod chags kyi dri ma sbyangs /
'du shes kyi phung po gnas bsgyur /
so sor rtog pa'i ye shes mngon du byas /
'od dpag med dang de'i rig kyi dngos grub sgrub pa la dbang bar byas so / /
zhes dag pa brjod de bum dbang gsum pa'o / /
bzhi pa dril bu'i dbang ni /
bdag dang dbang rdzas dril bu bsangs sbyangs /
stong pa'i ngang las padma dang nyi ma'i steng du khaM las ral gri khaM gis mtshan pa yongs su gyur pa las don grub ljang gu zhal gcig phyag gnyis ral gri dang dril bu 'dzin pas /
yum dam tshig sgrol ma ljang gu gri gug dang X rang bzhin du zhu ba'i dril bur gyur par bsam /
de nas /
bla ma dang X gnas las byung ba sbyin par bya /
'di ni rnal 'byor ma kun gyi| |dril bu sgra kun rjes 'gror bshad / /
khyod kyis kyang ni rtag tu bcad / /
byang chub mchog tu rgyal ba bzhed / /
dpa' bo'i lag tu rdo rje dril / /
bzung ngo 'khor lo gsum gyi bdag /
rang bzhin mdzes pas dga' ba ni / /
phyag rgya chen por byin gyis brlabs / /
zhes gsungs shing dril bu lag pa g.yon du byin par mos nas 'khyud rgya dang bcas bzungs la /
ji ltar bltams pa X don grub kyi dbu brgyan X @# / /
thams cad don grub yab yum gyi X rang nyid don grub kyi ngo bor gyur X de ltar don grub dril bu'i dbang thob /
phrag dog gi dri ma sbyangs /
'du byed kyi phud po gnas bsgyur /
bya ba sgrubs pa'i ye shes mngon du byas /
don grub dang de'i rigs kyi dngos grub sgrub pa la dbang bar byas so / /
zhes dag pa brjod de bum dbang '+zhi pa'o / /
lnga pa ming gi dbang ni /
rang nyid X bsangs sbyangs /
stong pa'i ngang las padma dang zla ba'i steng du b+h+rUM las 'khor lo b+h+rUM gyis mtshan pa yongs su gyur pa las rang nyid rnam snang dkar po zhal gcig phyag gnyis 'khor lo dang dril bu 'dzin pas /
yum spyan ma dkar mo gri gug dang X bsgoms pa dang 'dra ba'i ye shes pa spyan drangs /
phaiM| dzaH hUM baM hoH ye shes pa dang gnyis su med par gyur /
bla ma dang gtso bo X gnas las byung ba sbyin par bya /
oM badzra sa twa stwaM a b+hi Shats+tsha mi /
badzra nA ma a b+hi Sha ka ta /
kye /
dpal che gi mo rdo rje zhes bya ba'i de bzhin gshegs pa'o / /
zhes gsungs shing rdor dril spyi bor mnyam du bzung la /
gsang ming btags par bsams la /
ji ltar bltams pa X rnam snang gis dbu bsgyan X thams cad rnam snang yab yum gyi X rang nyid rnam snang gi ngo bor gyur X de ltar rnam snang ming gi dbang thob /
gti mug gi dri ma sbyangs /
gzugs kyi phung po gnas bsgyur /
me long lta bu'i ye shes mngon du byas /
rnam snang dang de'i rigs kyi dngos grub sgrub pa la dbang bar byas so / /
zhes dag pa brjod de bum dbang lnga pa'o / /
gnyis pa sngags kyi dbang ni /
bla ma dang gtso bo tha mi dad pa'i thugs kar nyi ma la gnas pa'i hUM gi mtha' skor la /
oM shrI badzra he he ru ru kaM hUM hUM phaT DA kI nI dzOl shaM ba ra swA hA /
zhes pa'i sngags mar me gcig las gnyis mched kyi tshul gyis thugs ka nas brgyud de zhal nas byung ba /
bdag gi kha nas zhugs te /
snying ga'i hUM gi mtha' la g.yon skor du 'khod pa'i 'od zer gyis sdig sgrib thams cad sbyangs par gyur /
'di ni sangs rgyas thams cad kyi / /
snying po yi ni ye shes mchog /
sangs rgyas thams cad bsdus pa ni / /
khyod kyis kyang ni rtag tu bcad / /
zhes gsungs rjes rjes su blos par mos la sngags de nyid lan gsum brjod nas /
bcom ldan bdag la bstsal lags rgyis / /
bcom ldan bdag la byin gyis rlobs / /
zhes brjod de bla ma la me tog phul bas /
bla mas kyang /
bcom ldan 'di la bstsal la lags kyis / /
bcom ldan 'di la byin gyis rlobs / /
dpal 'khor lo bde mchog gi sku gsung thugs kyi byin rlabs thams cad 'jug par gyur cig /
ces gsungs shing me tog spyi bor @# / /
bzhag par bsam ste bum dbang drug pa'o / /
gsum pa btul zhugs kyi dbang la gnyis las /
dang po mthung mong ba rdo rje'i brtul zhugs sbyin pa ni /
bdag dang rdo rje bsangs sbyangs stong pa'i ngang las padma dang zla ba'i steng du hUM las rdo rje hUM gis mtshan pa yongs su gyur pa las /
rdo rje sems dpa' dkar po zhal gcig phyag gnyis rdo rje dang dril bu 'dzin pas /
yum rdo rje sems ma dkar mo gri gug dang X zhes gsol ba btab pas /
bum pa'i chus spyi bo nas dbang bskur /
mi bskyod pas dbu brgyan par gyur /
oM ar+g+haM X rang bzhin du zhu ba'i rdo rjer gyur par bsams la bla mas 'di de sangs rgyas thams cad de / /
he ru ka dpal phyag na gnas / /
khyod kyis kyang ni rtag du bcad / /
dpal he ru ka'i brtul zhugs brtan / /
ces gsungs shing sngar ltar gnas gsum du reg ste lag pa g.yas su byin par mos nas snying gar bzungs la /
oM sarba ta tha ga ta sad+hi badzra sa ma ya tiShTHa eSha staM d+har ra ya mi oM ha ha ha ha hIH zhes brjod /
snying gi nang du yang rdor sems yab yum 'od zer 'phro ba gcig bzhugs par gyur /
bla mas /
der phyin chad rdo rje sems dpa' thob pa'i thabs su ye shes lnga'i nang gi rdo rje dang ma bral bar tshongs shig /
ces gsungs par bsam te /
bum dbang bdun pa'o gnyis pa mthun mong ma yin pa spyod pa'i brtul zhugs sbyin pa ni rang nyid bsangs sbyangs /
stong pa'i ngang las padma dang nyi ma'i steng du hUM las rdo rje hUM gis mtshan pa yongs su gyur pa las rang nyid bcom ldan 'das he ru ka X gnyis ka'ang yi shes kyi me rab tu 'bar ba'i bdus na bzhugs pa'i dpral bar oM X zhes gsol ba btab pas /
bum pa'i chus spyi bo nas dbang bskur /
yab la rdor sems dang yum la mi bskyod pas dbu brgyan par gyur /
tshangs skud dang 'brel ba'i kha DaM ga dang cang ti'u dang /
thod pa rnams la /
oM shri badzra X bA rA swa hA /
zhes sogs yab yum gyi snying po lan gsum gsum bzlas la byin gyis brlabs te /
he ru ka dpal phyag rgya 'di / /
phyi dang nang na yang dag gnas / /
kha TaM cang te'u lhung bzed dam / /
byin pa dbang pos bzung bar gyis / /
kha TAM cang te'u lhung bzed bzang he ru ka dpal kha TaM ga /
rnal 'byor ma ni TA ma ru / /
rdo rje khaTaM rdo rje bcas / /
bril bu sil sil sgra sgrog cing / /
tshangs pa'i skung thogs rnal 'byor bdag /
kha TwaM ga dang rdo rje snod / /
dpa' bo chen pos blang bar gyis / /
zhes gsungs shing /
rang gi lag pa g.yas su TA ma ru /
g.yon du thod pa bdud rtsis gang ba /
g.yon gyi gru mor kha TwaM ga /
tshangs skud ser la kha sbyin te /
ba TwAM ga lha'i sku bde ba chen po /
@# / /
Ta ma ru shes rab stong pa nyid /
thod pa bde stong dbyer med du skyong pa /
tshangs skud rnam par mi rtog pa'i mtshon byed du shes pa'i sgo nas de dag dang mi 'bral bar gyis shig ces gsungs par mos laD ma ru dang dril bu'i sgra bya zhing /
snying gi nang du yang he ru ka yab yum mtshon gang ba gcig bzhugs par gyur /
ces nang dbang bya ste bum dbang brgyad pa'o / /
bzhi pa lung bstan dbugs dbang ni /
bla ma shakya thub pa'i cha lugs su gyur te phyag g.yon gyis chos gos kyi phra seng ge'i rna ba ltar snying ga'i g.yon du bzung /
g.yas mi 'jigs pa sbyin pa'i phyag rgya mdzad de 'di ltar nga yis lung bstan te / /
'khor lo gsum gyi bdag nyid khyod /
rang nyid sangs rgyas kun rang bzhin / /
he ru ka dpal zhes bya ba'i / /
de bzhin gshegs pa nyid yin no / /
shrI he ru ka DA ki nI na maH sarba ta thA ga ta si d+d+hiH sa ma ya staM b+hUb b+hU waH swaH khams gsum gyi ni rgyal srid che / /
dpal ldan yon tan 'byung ba'i gnas / /
bdud tshogs kun las rnam rgyal zhing / /
grong khyer mchog tu zhugs pa yin / /
zhes gsungs nas lung bstan par bsam ste bum dbang dgu pa'o / /
gnyis pa mthun mong ma yin pa rdo rje slob dpon gyi dbang la gnyis / /
rdo rje slob dpon gyi dbang dngos dang /
mtha' rten rjes gnang ngo / /
dang po ni /
rdo rje slob dpon gyi dbang gi don du maN+Dal phul te /
phyir mi ldog pa'i dbang bskur che / /
dpa' bo chen po bdag la stsol / /
'gro ba mtshan ma med byed pa / /
de ni da 'dir b+dzad du gsol / /
zhes lan gsum gsol ba gdab /
de nas /
rang nyid bsangs sbyangs /
stong pa'i ngang las dbang stegs rin po che'i khri seng ges bteg pa'i steng du padma dang nyi ma'i gdan la hUM las rdo rje hUM gis mtshan pa yongs su gyur pa las /
rang nyid rdo rje 'tshang sngon po zhal gcig phyag gnyis rdo rje dang dril bu 'dzin pas /
yum rdo rje sems ma sngon mo dang X bsgoms pa dang 'dra ba'i ye shes pa spyan drangs /
phaiM dzaH hUM baM hoH ye shes pa dang gnyis su med par gyur pa'i steng du gdugs dkar po gser gyi yu ba can /
g.yas su rgyal mtshan /
g.yon du ba dan /
phyogs thams cad du mchod pa'i sprin dang bcas par gyur /
ces bskyed /
rdo rje dang dril bu bsangs sbyangs /
stong pa'i ngang las hUM las byung ba'i rdo rje sems dpa'i ngo bo dang /
AH las byung ba'i rdo rje brel bu snyems ma'i ngo bor gyur par bsams la /
bla mas /
'di de sangs rgyas X brtul zhugs brtan /
thog mtha' med pa'i sems dpa' ni / /
rdo rje sems dpa' dga' ba che / /
kun tu bzang po kun bdag nyid / /
rdo rje snyems tshul bdag po'i bdag bcom @# / /
ldan 'das dpal mchog dang po'i skyes bu'o / /
oM ma hA badzra hUM /
zhes rdo rje lag pa g.yas su sbyin nas /
stong pa nyid dang dbyer med pa'i byang chub kyi sems ni gsang ba'i rdo rje yin la| rdo rje lag tu 'dzin pa'i tshe /
de dran par gyis la zungs shig /
ces gsungs par mos la rdo rje gsor nas snying gar bzung /
de nas bla mas 'dir rnal 'byor X rgyal ba bzhed /
aH srid pa ngo bo nyid kyis dag /
ngo bo nyid kyis srid bral byas / /
rang bzhin dag pa'i sems dpa' mchog /
srid pa mchog ni mdzad pa yin / /
badzra g+haN+he aH zhes dril bu lag pa g.yon du sbyin nas /
dril bu dkrol ba na chos thams cad ni rang bzhin med pa'o zhes sogs kyi sgra dril bus sgrog par soms la dkrol cig /
ces gsungs par mos la dril bu dkrol lo / /
de nas bla mas /
yid kyi lus ni brtan pa'i phyir / /
phyag rgyas dam tshig rab tu brjod / /
gang gi lus ni thams cad brtan / /
des na phyag rgyar rab tu bsgrags / /
ye shes phyag rgyar byin brlabs nas / /
'dod pa thams cad longs spyod de / /
dngos grub thams cad bsgrub par byas / /
zhes dang /
rang gi lus lha'i sku phyag rgya chen por sgom pa na 'dir mi rung bar phyag rgya'i dam tshig yin la /
de dang ye shes kyi phyag rgya gnyis mnyam par sbyar te dngos grung thams cad bsgrub dgos so / /
zhes gsungs par mos /
de ltar dam tshig gsum sbyin pa ni rdo rje slob dpon kyi dbang gi rgyu yin la /
dam tshig gsum gzung ba'i sgo nas dbang dngos bskur ba ni /
mtshon don dran bzhin pas rdor dril bzung nas lag pa snying gar 'khyud pa'i phyag rgya byas te /
rang rdor sems yab yum 'khyud pa las byung ba'i bde bas stong pa nges pa'i bde stong dbyer med kyi ye shes rdo rje slob dpon gyi dbang gi ngo bo rgyud la skyes par gyur par bsam mo / /
de nas bla ma dang gtso bo tha mi dad pa'i thugs ka'i hUM gi 'od zer gyis dpal 'khor lo sdom pa'i dkyil 'khor 'khor dang bcas pa spyan drangs la /
nas| mi bskyod pas dbu brgyan par gyur gyi bar chu dbang lhar ro / /
de nas /
dbang gi lha thams cad spyi bo nas thim par gyur par bsam /
bla mas /
oM su pra tI bTHa badzre swA hA /
zhes rang la me tog gi char phab ste /
khams gsum chos kyi rgyal por rab tu gnas par gyur cig /
ces mnga' gsol bar bsams shing /
der 'dus pa'i dpa' bo dang rnal 'byor ma rnams kyis kyang mchod par mos la chu gnyis sogs kyis sngar ltar mchod de bum dbang bcu pa'o / /
gnyis pa mtha' rten rjes gnang ni /
bla mas /
de nyid rig pa'i rnal 'byor gyis / /
mi bya ba ni ci yang med / /
de nyid shes nas de nas ni /
@# / /
dpa' bos 'dod pa lnga rnams spyod / /
bde stong dbyer /
mi phyed pa'i de nyid rig pa'i sgo nas 'dod pa'i yon tan lnga la longs spyad par bya'o / /
zhes 'dod yon spyod pa'i rjes gnang dang /
bdag nyid dpa' bo kun gyi dngos / /
bdag nyid lha mo kun gyi dngos / /
de phyir bdag gis thams cad bya / /
bdag nyid he ru ka mchod bya /
bdag nyid dpa' bo dang /
rnal 'byor ma 'dus pa'i ngo bo he ru kar bltas la /
bdag nyid la mchod par bya'o / /
zhes lha mchod pa'i rjes gnang dang /
rten cing 'brel bar 'byung chos can / /
sems can sgyu ma'i rang bzhin no / /
khams gsum de ltar shes nas ni / /
sems can don ni mnyam med byos| |snod bcud sgyu ma ltar shes par gyis la sems can gyi don byos shig /
ces sems can gyi don byed pa'i rjes gnang gsum sbyin par bsam ste bum dbang bcu gcig pa'o / /
gnyis pa bum dbang gi dag pa brjod pa ni / /
bla mas de ltar phyi ras bris kyi dkyil 'khor du bum pa'i dbang thob /
gtso bor lus kyi dri ma 'khrung /
bskyed rim yan lag dang bcas pa bsgoms pa la dbang bar byas 'bras bu sangs rgyas kyi sprul pa'i sku 'grub pa'i nus pa khyad par can bzhag pa yin no / /
zhes gsungs par bsam mo / /
gnyis pa gsang ba'i dbang la gsum /
yon dbul zhing gsol ba /
gdab pa /
dbang dngos bskur ba'i cho ga /
dbang gi dag pa sbyin pa'o / /
dang po ni / /
bla ma la gsang dbang gi don du phyag btsal /
maN+Dal dang rig ma mtshan nyid dang ldan pa phul bar mos nas thal mo sbyar te /
skyo ba med skyob pa skyabs med skyabs / /
dpal ni 'khor lo bde ba'i mchog /
sgyu med par ni thugs rje che / /
mgon med bdag gi mgon mdzod cig /
bdag nyid che khyod ji lta bar / /
gtso bos bdag kyang de 'drar mdzod / /
'khor ba 'dam gyi tshogs nang du / /
bying ba bdag la skyabs mdzod cig /
ces lan gsum gsol ba gdab bo / /
gnyis pa dbang dngos bskur ba ni /
oM hrIH ha ha hUM hUM phaT kyis gdong g.yogs bcing /
oM AH hUM gis nang mchod gtor la bsrung /
de nas /
rang nyid dzriM las padma dzriM gis mtshan pa yongs su gyur pa las 'od dpag med dmar po padma dang dril bu 'dzin par gyur /
bla ma dang gtso bo tha mi dad pa dpal he ru ka sngon po zhal bzhi phyag bcu gnyis pa'i rnam pa can du gsal bar gyur /
rig ma bsangs sbyangs /
stong pa'i ngang las baM las gri gugs gyis mtshan pa yongs su gyur pa las rig ma yum rdo rje phag mo dmar mo zhal gcig phyag gnyis kyis gri gug dang thod pa 'dzin par gyur /
yab kyi gsang gnas mi dmigs pa'i ngang las X rtse mor byA ser pos mtshan pa /
bla ma @# / /
yab yum snyoms par zhugs pa'i dga' ba'i sgras dpa' bo dang dpa' mo rnams spyan drangs te /
dpa' bo rnams yab kyi zhal dang /
dpa' mo rnams yum gyi zhal du zhugs /
thugs kar 'od du zhu /
sku'i dbyibs brgyud nas dpa' bo thams cad 'dus pa'i byang sems dkar po dang /
lha mo thams cad mnyam por zhu ba'i byang sems dmar po gnyis 'dres pa'i kun rdzob byang chub kyi sems su gyur pa de /
'di de dpa' bo lha mo rnams / /
dam tshig rmad byung chen po ste / /
khams lnga ldan pa'i ro rtogs byed / /
bde ba gang de myang bar bya / /
ji ltar rdo rje 'chang sogs kyis / /
sngon chad sras ni dbang bskur ba / /
de bzhin du ni byang chub sems / /
bzang pos bu khyod dbang bskur ro / /
zhes rang gi lce thog tu bzhag par mos la /
dngos su byin gyis brlabs pa'i nang mchod myangs pas bde ba skyes par bsams la /
kye ma bde ba chen po /
zhes zhu /
sangs rgyas thams cad 'dus pa'i ngo bor gyur pa'i byang chub kyi sems myangs pa las byung ba'i bde bas stong pa nges pa'i bde stong dbyer med kyi ye shes gsang dbang gi ngo bo rgyud la skyes par gyur par bsam mo / /
de nas /
bla ma yab yum gyi thugs ka nas he ru ka yab yum 'phros rang gi mgrin par thim par gyur /
gsuM pa dbang gi dag pa sbyin pa ni /
bla mas /
oM AH hUM gis nang mchod gtor la gdong g.yogs dbye ste /
de ltar kun rdzob byang chub sems kyi dkyil 'khor du gsang ba'i dbang thob /
gtso bor ngag gi dri ma 'khrung /
bdag byin rlabs kun rdzob sgyu ma'i rdzogs rim sgom pa la dbang /
'bras bu sangs rgyas kyi longs spyod rdzogs pa'i sku 'thob pa'i skal ba dang ldan par byas so / /
zhes gsungs par bsam mo / /
gsum pa shes rab ye shes kyi dbang la gsum /
yon dbul zhing gsol ba gdab pa /
dbang dngos bskur ba'i cho ga /
dbang gi dag pa sbyin pa'o / /
dang po ni /
bla ma la shes rab ye shes kyi dbang gi don du phyag dang maN+Dal phul nas /
thal mo sbyar te /
bcom ldan zhi ba chen po kye / /
rdo rje rnal 'byor gcig bzhed pa / /
mi phyed phyag rgya sgrub pa po / /
rdo rje rnal 'byor las byung ba / /
ji ltar khyod ni bdag nyid che / /
mnga' bdag bdag la'ang de ltar mdzod / /
'khor ba 'dam gyi tshogs nang du / /
bying ba skyabs med bdag la skyobs / /
zhes lan gsum gsol ba gdab bo / /
gnyis pa dbang dngos bskur ba ni /
sngar bzhin yi ge bdun pas gdong g.yogs bcing /
'bru gsum @# / /
kyis bsung /
de nas /
bla mas /
mtshan nyid dang ldan pa'i rig ma'i lag pa dang rang gi lags sbral ba nas phyag g.yon pas bzung g.yas pa rang gi mgo bor bzhag ste| lha mo 'di ni phyag rgya che / /
mtha' yas bde ba sbyin pa mo / /
rnam pa kun tu phyag rgya longs / /
bu yis bla med mchod pa gyis / /
zhes gsungs shing shes rab ma gtad pas /
lha mo des /
dpa' bo byang chub sems zab / /
khyod ni spro ba yin nam ci / /
rigs lnga las ni rab byung ba / /
rig ma mchod pa la gus saM / /
dri chen dri chu stobs dang khrag /
sogs rdzas lta yid ches sam / /
rjes su mthun smos dam tshig bzang / /
ji ltar dga' ba smros shig bu / /
zhes 'dri ba la /
ji ltar gsungs pa'i dam tshig sogs / /
lha mo bdag ni cis mi spro / /
bud med rtag gus cis mi byed / /
padma mchod pa cis mi bgyid / /
ces brjod pas lha mo de dgyes te /
skra grol zhing gos dang bral bar byas /
padma rgyas pa'i dbus na gnas pa'i rtsa bde ba chen po 'bab pa bstan nas /
e mang yi padma 'di / /
bde ba ku na dang yang dag ldan / /
ci ste cho ga bzhin bsten na / /
de yi mdun na bdag gnas te / /
sangs rgyas bstan pa la sogs pa / /
bya ba thams cad padmar byed / /
bde chen rgyal po rang nyid ni / /
'di nyid du ni yang dag gnas / /
padma b+ha ny+dza hoH zhes gsung par gyur /
de nas rang dang rig ma sgrub thabs ltar ram bsdu na /
rang nyid bsangs sbyangs /
stong pa'i ngang las padma dang nyi ma'i steng du hUM las rdo rje hUM gis mtshan pa yongs su gyur pa las /
rang nyid dpal he ru ka sngon po zhal bzhi phyag bcu gnyis pa'i rnam pa can du gsal bar gyur /
rig ma bsangs sbyangs /
stong pa'i ngang las baM las gri gug baM las gri gug baM gyis mtshan pa yongs su gyur pa las rig ma yum rdo rje phag mo dmar mo zhal gcig phyag gnyis kyis gri gug dang thod pa 'dzin par gyur /
yab kyi gsang gnas x byA ser pos mtshan pa /
de ltar rang bce mchog dang rig ma phag mor gsal ba lus lha'i 'du shes dang /
gnyis ka'i mkha' gsang byin gyis brlabs nas yi ge bkod pa dag sngags kyi 'du shes dang /
thabs 'di la brten nas zag med kyi bde ba mngon du bya'o snyam pa yid chos kyi 'du shes te /
'du shes gsum dang ldan pas snyoms par zhugs /
bla ma dang gtso bo tha mi dad pa'i thugs ka'i hUM gi 'od zer gyis phyogs bcu'i rgyal ba yab yum thams cad bkug ste /
rang gi lus la thim pa rnams /
chags pa chen po'i mes zhu ba'i byang chub kyi sems spyi bo nas mgrin par slebs pa na dga' ba /
mgrin pa nas snying gar sleb pa na mchog dga' / /
snying @# / /
gnas lte bar slebs pa na khyad dga' /
lte ba nas nor bu'i rtser slebs pa na lhan skyes kyi ye shes skyes /
bde bas stong pa nges pa'i bde stong dbyer med kyi ye shes sher dbang gi ngo bo rgyud la skyes par gyur par bsam mo / /
de nas /
shes rab ma de dgyes nas bdag gi mgo bor lag pa g.yon pa bzhag ste /
deng nas bzung ste bu khyod kyis / /
ji srid byang chub snying po'i bar / /
rmi 'drar sems can thams cad kyi / /
don ni bdag nyid kun gyi gyis / /
zhes rjes su gnang ba byin par gyur par bsam mo / /
gsum pa dbang gi dag pa sbyin pa ni /
bla mas /
sngar bzhin oM AH hUM gis gdong g.yogs dbye ste /
de ltar b+ha ga'i dkyil 'khor du shes rab ye shes kyi dbang thob /
gtso bor yid kyi dri ma 'khrud /
phyag rgya chen po don dam 'od gsal gyi rdzogs rim bsgom pa la dbang /
'bras bu sangs rgya skyi chos kyi sku 'thob pa'i skal pa dang ldan par byas so / /
zhes gsungs par bsam mo / /
bzhi pa dbang bzhi pa la bzhi / /
yon dbul zhing gsol ba gdab pa /
dbang dngos bskur ba'i cho ga /
dbang gi dag pa sbyin pa /
mtha' rten rig ma'i brtul zhugs sbyin pa'o / /
dang po ni /
bla ma la dbang bzhi pa'i don du phyag dang maN+Dal phul nas thal mo sbyar te /
khyod zhabs padmo'i bka' drin gyis / /
gtso bo dbang bskur rnams gsum thob / /
de ring rin chen bzhi pa yang / /
bka' drin gyis ni bskyab tu gsol / /
zhes lan gsum gsol ba gdab bo / /
gnyis pa dbang dngos bskur ba ni /
bla mas /
de yang dbang gsum pa'i skabs su lus 'dod lha yab yum du snang bzhin pa dang /
sems de kho na nyid la zhugs pa'i bde ba chen po gnyis yod pa de bzhin du /
don gyi dbang bzhi pa yang /
yul chos thams cad bdag med pa'i de kho na nyid du gnas pa la /
yul can bde ba chen po chu la chu bzhag pa bzhin du ro gcig tu zhugs pas /
gnyis snang phra mo yang med pa'i thugs lhan cig skyes pa'i ye shes mi zad pa dang /
lus shin tu phra ba'i rlung sems las grub pa'i yongs su dag pa'i sgyu ma'i sku yab yum kha sbyor gyi rnam pa can du dngos gnas la song ba gnyis ngo bo gcig tu tshogs pa'i zung 'jug bsam mi khyab kyi rim pa de nyid don gyi dbang bzhi pa yin la /
de nyid tshig dbang gis ngo sprad pa'i thabs kyi lam goms par byas pa las mngon du 'gyur ro / /
zhis tshig gis thob bya la ngo sprad nas don go bar mos pa bya'o / /
gsum pa dbang gi dag pa sbyin pa ni /
bla mas /
de ltar don dam byang chub sems kyi dkyil 'khor du dbang bzhi pa @# / /
tshig dbang rin po che thob /
lus ngag yid gsum gyi sgrib pa'i bag chags 'khrung pa'i nus pa bzhag /
bden gnyis dbyer med zung 'jug gi rdzogs rim sgom pa sog la dbang bar byas /
'bras bu zung 'jug rdo rje 'chang gi sku mngon du 'gyur ba'i skal ba can du byas so / /
zhes gsungs par bsam mo / /
bzhi pa mtha' rten rig ma'i brtul zhugs sbyin pa ni /
bla mas 'di ni rang nyid mdzes ma ste / /
phyi rol yul ni spangs pa'o / /
rig 'di bor nas de las ni / /
gzhan pa'i thabs kyis sangs rgyas med / /
rig ma'i brtul zhugs spyod cig bu / /
brtul zhugs rnams kyi bla ma'i bla / /
zhes dang /
stong pa nyid kyi de kho na nyid kyi don la dmigs pa nyid kyis lhan skyes kyi bde ba chen po 'dren pa'i des don gyi rig ma 'di bor nas /
thabs gzhan gyis mtshang mi rgya bas /
rig ma'i brtul zhugs de spyod cig /
de ni brtul zhugs thams cad kyi nang nas gong ma'i yang gong mar gyur pa'o / /
zhes gsungs par bsam mo / /
de nas /
bla ma dang dkyil 'khor gyi gtso bo tha mi dad du mos pa la| dbang bzhi rdzogs par thob pa'i bka' drin btang rag gi yon du maN+Dal rgyas pa dbul lo / /
gnyis pa slob ma'i don du bden stobs brjod pa ni /
de ltar bdag 'jug byas pa'i mthar slob ma la dbang bskur ba'i skabs yin na / /
rdor dril bzungs te /
chos rnams gzugs brnyan lta bu ste / /
dag cing gsal la rnyog pa med / /
bzung du med cing brjod du med / /
rgyu dang las las kun tu 'byung / /
de bzhin nyid las nges par skye / /
bden pa 'di yis dkyil 'khor du / /
gzugs bsnyan gsal bar slob ma rnams / /
kun gyis dri med mthong bar shog /
ces lan gsum brjod do /
gsum pa slob ma bcug cing dbang bskur ba ni /
bdag 'jug la ji skad bshad pa'i cho ga la tshig bsgyur byas te slob ma'i blo'i rim pa dang bstun nas /
dkyil 'khor du gzhug pa tsam mam /
slob ma'i dbang tsam mam /
dbang yongs rdzogs bskur ba dang /
longs skabs dang bstun nas dbang bshad rgyas bsdus ji ltar bya ba sogs 'dir yi ges 'jigs nas ma bris kyang /
rdo rje slob dpon mtshan nyid ma mtha' yin chad dang ldan pa zhig yin na bla ma brgyud pa'i phyag len ma thong ba'i sgo nas de nyid bcu shes shing dbang bskur gyi cho ga la mkhas pa zhig dgos pas rang gi she la /
ji skad bshad pa'i mtshan nyid dang mi ldan na gzhan gyis ched du bcos pa'i nag 'gros kyi yi ge blor bzungs pa slob ma'i mdun du skyor byad byed pa la dgos pa lhag po ma mthong bas gzhan yang shes par bya'o / /
gsum @# / /
pa dkyil 'khor gyi mjug gi cho ga ni /
skabs 'dir grub na lhag chad kyi nyes pa zhi ba'i don du rdzas sam bsam gtan gyis kyang rung ste zhi ba'i sbyin sreg dang /
sngar ltar phyi rol tu phyogs skyong la gtor ma byin nas gshegs su gsol /
de nas gtang rag gi mchod pa byin gyis brlabs te /
rgyas par na tshigs bcad sogs dang bcas pa'am bsdu na sngags tsam gyis mngon rtogs kyi tshogs zhing gi skabs ltar mchod cing /
bstod pa rgyas pa'am yang na /
lhag pa'i lhag mchog bla ma he ru ka / /
kun la ma ltar brtse ba rje btsun ma / /
dpa' bo dpa' mo'i dbang phyug thams cad kyi / /
zhabs kyi padmor gus pas phyag 'tshal lo / /
zhes bstod /
dbang bskur ba'i skabs yin na slob ma rnams kyang mchod du bcug la bza' ba la sogs pas tshim par bya /
dkyil 'khor bsgrubs shing mchod pa dang /
dbang bskur tshul bzhin du byas pa'i dge rtsa rnams /
thabs mkhas smon lam mchog gi gser 'gyur rtsis / /
zhes pa nas /
mdzad nas don gnyis ma lus lhun grub shog ces pa'i bar dang rmad byung sras bcas rgyal ba'i byin rlabs dang /
zhes sogs kyis byang chub kyis rgyur bsngos la /
dkyil 'khor la skor ba lan gsum byas nas /
shar sgo la phyogs par 'greng ste /
thar yang lhag chad kyi nyes pa zhi ba'i don du he ru ka'i yi ge brgya pa lan gsum brjod de /
me tog dang bcas pa'i thal mo snying gar sbyar nas /
gang yang bdag blo rmongs pa yisX mgon khyod de kun bzod par mdzod / /
ma rnyed yongs su ma shes dang /
de kun gtso bos bzod mdzad rigs /
zhes bzod par gsol zhing /
bcom ldan 'das dpal 'khor lo sdom pa'i lha tshogs rnams kyis bdag cag dpon slong yon mchod 'khor dang bcas pa rnams kyi 'gal rkyen bar gcod mi mthun pa'i phyogs thams cad zhi zhing /
mthun rkyen legs tshogs thams cad yid bzhin du 'grub par byin gyis brlab tu gsol /
zhes 'dod don la gsol ba btab nas /
oM khyed kyis sems can don kun mdzad / /
rjes su mthun pa'i dngos grub bstsol / /
rang rang gnas su bzhugs nas kyang / /
slar yang sems can don mdzad gsol / /
dzaHhUM baM hoH rten dang brten pa'i dkyil 'khor pa rnams ras bris kyi rten dang brten pa'i gzugs brnyan la thim par gyur /
oM su pra tIShTHa badzra ye swA hA /
zhes brjod cing me tog tor la brtan bzhugs bya /
de nas /
rkang pa g.yon brkyangs dang lag pa rdo rje khu tshur gyis rdor dril bzung ba'i mdzub mo gnyis lcags kyu bzhin byas te /
phan tshun 'khyud pa skam @# / /
pa'i phyag rgya bcas la /
rang nyid skad cig gis khro bo khams gsum rnam rgyal du gyur /
oM badzra kI la ya /
ud ki la ya /
sarba kAi la'an badzra b+ha ra A dz+nya pa ya ti hUM hUM hUM hUM phaT hoH zhes brjod cing phur bu bton la /
oM ru ru s+phu ru dzwa la ti ShTHa sing+d+ha lo tsa ne sarba anra sA d+hi na swA hA /
zhes pa brgya rtsa brgyad dam nyer gcig bzlas pa'i 'o mas phur bu bkrus te /
bgegs rnams sos shing sangs rgyas nas rang gnas su gshegs par gyur /
ces brjod la phur khung 'o mas dgang pa'i phyag len yod de /
sngar bsam gtan gyis btab pa yin na /
dbyung ba'i skor yang bsam gtan gyis bya'o / /
de nas /
'chi med lam yangs yongs su khyab pa yisX chos 'byor don kun 'grud pa'i bkra shis shog /
ces shis pa brjod cing me tog gi char phab nas las kyi rjes mi mngon par bya'o / /
de dag ni gtso bor gzhan la dbang bskur ba'i tshul yin la /
dkyil 'khor sgrub mchod tsam dang / /
der bdag 'jug len pa tsam byed na /
bdag bum mdun gsum sngon du 'gro bas dbang bzhi rdzogs par blangs nas mjug chog phal cher gong ltar byas pas chog ste /
de rig ji ltar byed kyang 'ol tshod tsam ma yin par gzhung tshad ldan dang brgyud ldan dam pa'i phyag bzhes ltar byas nas /
rang gzhan bstan 'gro'i bde legs kyi gsos su 'gyur nges shig mdzad dgos so / /
smras pa /
brgyud ldan mkhas grub bla ma'i man ngag gser gyi thur ma rnon po yis /
shes bya'i dkyil 'khor lta la sgrib pa'i kun tu rmongs pa'i rab rib dag /
cung zad bsal tshe 'jam dbyangs bla ma'i gsung gi gsang ba zab mo'i gnad / /
dwang ba'i chu nang zla gzugs ji bzhin mngon gyur rmad byung skal ba bzang / /
legs bshad bdud rtses yid kyi ka la sha /
yangs pa'i go skabs rnam par dben pa yis / /
mkhas pa'i mdun sar zab mo'i gtam gyi phul / /
smra la 'jigs med spongs pa'i go skabs phye / /
rigs rus skye brgyud tsam gyis khengs pa dang / /
'ur steng rdzu bag nor gyis bslu brid mkhan / /
skyabs su mi bstan mkhas grub bla ma'i drin /
bsam bzhin dad pa'i nor de 'phel ba snyam / /
tshul 'di blo bzang rgyal ba'i bstan pa la / /
shes nas dad thob d+harma b+ha dra yis / /
grub mchog lwa dril gnyis kyi dgongs pa'i gnad / /
'jam dpal snying pos bkral ba ji bzhin sbyang / /
'dis mtshon legs byas phung por spungs pa'i mthus / /
sgrib byang tshogs gnyis rdzogs par sangs rgyas te / /
phan bde'i 'byung gnas zhwa seng 'chang @# / /
ba'i bstan / /
nam mkha'i mthar thug bar du gsal byed shog /
dge legs 'phel / /

