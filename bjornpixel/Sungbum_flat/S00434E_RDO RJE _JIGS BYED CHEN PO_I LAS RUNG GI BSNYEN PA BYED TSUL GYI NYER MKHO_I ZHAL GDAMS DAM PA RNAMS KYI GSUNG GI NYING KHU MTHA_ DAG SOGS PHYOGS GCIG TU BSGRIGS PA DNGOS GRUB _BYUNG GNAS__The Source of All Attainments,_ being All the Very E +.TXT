@# / /
rdo rje 'jigs byed chen po'i las rung gi bsnyen pa byed tshul gyi nyer mkho'i zhal gdams dam pa rnams kyi gsung gi nying khu mthang dag sogs phyogs gcig tu bsgrigs pa dngos grub 'byung gnas zhes bya ba bzhugs so / /
@## / /
'jigs rung bdud dpung 'joms mdzad gshin rje gshed / /
'jam mgon rgyal ba'i dbang po blo bzang grags / /
khyab bdag rtsa ba'i bla ma mai tri'i mtshan / /
rnam gsum zhabs rdul snying gi padmor bsten / /
gang la brten na bde chen thar ba'i grong / /
bde blag 'jug mdzad b+hair bsnyen pa'i thabs / /
go sla'i ngag gi srad bur legs bstar pa'i / /
bai DUr do shal sgeg mos rgyan du longs / /
tshul 'di bkod la mthu ldan srung ma'i tshogs / /
khyad par chos rgyal phyi nang gsang gsum gyis / /
bka'i ya bya ra ma @## / /
g.yel nyer dgongs la / /
bsnyen thabs 'god pa'i gnang ba yongs stsol zhig /
de la 'dir gshin rje gshed kyi bsnyen pa nye bar sgrub par 'dod pa'i gang zag gis mtshan nyid dang ldan pa'i bla ma las dbang bzhi rnam par dag pa sku bzhi sa bon thebs nges su mnos te dam tshig dang sdom pa mig 'bras ltar gces par bskyangs te bsrung ba'i steng nas las rung gi bsnyen pa bya ba la sngon 'gro'i chos bzhi sogs gang lcogs re dang /
gsung rab bklog pa /
sa ts+tsha 'debs pa /
sbyin gtong srog bslu /
dge 'dun la bsnyen bkur sogs ci nus re ba sgrub na dngos gzhi bsnyen pa la bar chad mi 'byung bar gsungs pas gang thub re dang ma nus na chad skyon rang du mi 'gyur ram snyam /
de nas rang gi yid dang mthun pa'i dben pa'i gnas rang dbang du 'du nges su phyag brdar legs par byas /
ba byung gi chag chag btab /
bsangs bdug legs par byas /
rang kha lhor phyogs par 'dug dgos pas der stabs 'grigs na de dang min kyang khang ba'i go yul dang bstun par rang gi mdun drang thad 'os 'gabs su dmigs rten bris 'bur gang 'dzoms kyi sku dang /
rgyud kyi glegs bam /
thugs rten dngos sam sa ts+tsha gang rigs /
rtsa ba'i bla ma'i snang brnyan sogs sku gsung thugs rten go rim ma nor bar bsgrigs /
mdun du gtor sgam lta bu'i nang yi dam /
las gshin /
phyogs gtor /
gzhi bdag gi gtor ma sogs mthong brgyud ltar rgyu nas dkar phyur zhib /
bdud rtsi ril bu khungs thub /
mar dkar chang gar ma sogs kyis sprus te /
ngos gtsang bshams /
gtor gso'i bcad kham kyang rgyu gong mtshungs kyi mang por bsags /
de'i mdun du chu gsum nyer spyod sogs tshar lnga tsam las mi nyung ba bshams /
rang gi ma la gang du bca' sar du rba dang ku sha rtsa ba phyi dang rtse mo nang du bstan pa bkram /
'bru dkar ram sa dkar gyis sna tshogs rdo rje  @# / /
bai shram Na ye sa pa ri wA ra b+h+yaH na maH sarba sogs lan gsum gyis gtor ma 'bul /
sngar ltar mchod /
rgyal po chen po 'khor bcas kyis / /
mchod sbyin gtor ma 'di bzhes la / /
bdag gi dgra bgegs bar gcod kun / /
zhi zhing bkra shis mdzad du gsol / /
zhes 'phrin las bcol /
yang tho gcig las med na /
'phags skyes por bskyed par bya ste /
de'i tshul ni /
gzhan thams cad gong dang 'dra la /
stong pa'i ngang las tho skad cig gis rgyal po chen po 'phags skyes por gyur /
rang gi thugs ka'i zhes pa nas 'phags skyes po spyan drangs /
dzaH hUM baM hoH gnyis su med par gyur /
oM be ru Ta ka ye sa pa ri w+wA ra ar+g+haM sogs kyis mchod /
sngon tshe bcom ldan 'das kyi spyan snga ru / /
zhes pa nas /
rgyal chen 'phags skyes po la phyag 'tshal bstod / /
ces bstod /
gzhan rnams 'dra'o / /
de nas 'tshams kyi ring nyin re bzhin mchod gtor ma chag par bya ba'am spos rkang re ma chad par 'bul bar bya'o / /
de nas rang nyid nang du 'ongs nas stan bde ba la 'khod de 'di ltar /
rang gi spyi bor oM las 'khor lo dkar po rtsibs brgyad pa'i lte bar oM dkar po /
mgrin par AH las padma dmar po 'dab ma brgyad pa'i dbus su AH dmar po /
snying gar hUM las rdo rje sngon po rtse lnga ba'i lte bar hUM sngon pos mtshan par gyur bar bsam zhing lag pa g.yon pas gnas gsum du reg la 'bru gsum brjod /
gzhan yang bdud rtsi ril bu yod na gnas gsum du thig le byas na lus ngag yid gsum bsrung ba'i mchog tu gyur zhing sngags myur du 'grub pa sogs kyi dgos pa chen po yod par gsung ngo / /
de nas gdan la na reg la /
oM AH badzra a sa na hUM /
zhes brjod la gdan byin gyis brlabs /
de nas ngag byin gyis brlabs pa ni /
khyung bo'i man ngag ltar rgyas par byed spron rab /
rta tshag pa'i gsung ltar byed dam /
yang de dag mi spron r+wa ba'i chos brgyad las 'byung ba ltar mdor bsdus ni /
tho rangs sogs su /
oM a A /
zhes pa nas /
sha Sha sa ha k+Sha hUM /
zhes pa lan bdun /
gnyid du 'gro khar /
oM dor la a A /
nas /
k+Sha'i bar dang swA hA btags la lan bdun sogs bzlas te ngag byin gyis brlab po /
gzhan yang 'gyur sngags 'phreng sngags sogs kyang ji ltar 'os pa bzlas la /
skyabs 'gro sems bskyed tshad med bzhi bsgom pa rgyud dang 'dres nges bya /
gzhan yang bla ma'i rnal 'byor rgyas bsdus ci rigs pa'i sgo nas gsol 'debs dmigs brtse ma brgya skor 'dren pa sogs bla ma'i rnal 'byor lam gyi srog tu byas   @# / /
bskor ba'i gzhal yas khang gi nang gi re mig dgu ba'i dbus su zhes sogs sam /
yang na thun mong ma yin pa'i bsrung 'khor bsgom pa gal che bas mdor bsdus bsgom 'dod na /
stong pa'i ngang las yaM raM baM laM las 'byung bzhi'i dkyil 'khor gyi dbus su hUM las sna tshogs rdo rje hUM gis mtshan pa las 'od zer phyogs bcur 'phros pas rdo rje'i sa gzhi r+wa ba gur bla re me ri dang dur khrod chen be brgyad kyis bskor ba'i dbus su b+h+ruM las 'khor lo ser po lte ba dang rtsibs bcu'i steng du pad zla nyi ma'i gdan gsum gsum dbus ma'i steng du hUM las rang nyid gnod mdzes sam 'khor bsgyur skabs sbyar yongs grags la /
rgyal ba yab yum snyoms par zhugs pa'i thugs ka'i hUM gis 'od zer gyis bkug pa'i khro bo bcu zhal du bcug /
thugs kar 'od du zhu ba yum gyi mngal du zhugs pa'i thig le bcu las hUM ring po bcu dang de las khro bo bcur gyur ba thams cad kyang zhal gsum phyag drug pa rang 'dra'i yum la 'khyud pa /
hUM bcu brjod la yum gyi padma nas spros te phyogs mtshams brgyad dang steng 'og gi gdan la g.yon brkyangs kyis 'khod par gyur /
rang nyid gnod mdzes su gnas pa yongs su gyur ba las rdo rje sems dpa' dkar po zhal gsum phyag drug pa de zhu ba las chos 'byung dkar po'i nang du baM las sna tshogs padma'i dbus su hUM las sna tshogs rdo rje'i lte bar b+h+ruM las 'khor lo b+h+ruM gyis mtshan pa las rnam snang dkar po zhal gsum phyag drug pa de yongs su gyur pa las gzhal yas khang gru bzhi sgo bzhi ba la sogs pa'i mtshan nyid thams cad yongs su rdzogs par gyur /
de'i nang gi re mig /
ces sogs gzhung ltar bya zhing /
dkyil 'khor rgyal mchog gi lha bskyed tshul bsdus par 'dod na /
sa bon gyis mtshan pa rnams yongs su gyur pa las dpal rdo rje 'jigs byed lha bcu gsum gyi sku yongs su rdzogs par gyur pa ni /
dbus kyi gdan la dpal rdo rje 'jigs byed yab yum /
nang gi shar du gti mug gshin rje gshed dkar po /
lhor ser sna gshin rje gshed ser po /
nub tu 'dod chags gshin rje gshed dmar po /
byang du phrag dog gshin rje gshed ljang khu /
shar sgor tho ba gshin rje gshed sngon po /
lho sgor dbyug pa gshin rje gshed dkar po /
nub sgor padma gshin rje gshed dmar po /
byang sgor ral gri gshin rje gshed ljang khu ste /
yab brgyad po thams cad kyang zhal gsum phyag drug pa rang 'dra'i yum la 'khyud pa /
nang gi shar lhor tsa rtsi ka dkar mo /
lho nub tu phag mo sngon mo /
nub byang du dbyangs can ma dmar mo /
byang shar du gau ri ljang khu ste yum bzhi ka'ang @# / /
zhal gsum phyag drug pa rang dang 'dra ba'i yab la 'khyud pa /
phyi'i grwa bzhir mi'i thod pa bdud rtsis gang ba bzhir gyur /
zhes pa'am /
yang na /
dpal rdo rje 'jigs byed lha bcu gsum thod pa bzhi dang bcas pa yongs su rdzogs par gyur zhes pa gang rig bya /
de nas spro bsdu'i tshig kyang rgyas bsdus gang rung byas la /
lha thams cad kyi mig gnyis su k+ShiM /
rna bar dzriM /
snar khaM /
lcer raM /
dpral bar kaM /
lte bar saM /
spyi bor oM /
mgrin par AH thugs kar hUM gis mtshan par gyur /
zhes skye mched byin rlabs bsdus pa bya /
tshul 'di dpa' po gcig pa'i tshe 'ang bsdus tshul shes par byas la /
ye shes pa spyan drangs dbang bskur rgyas gdab rnams dang bdag bskyed kyi mchod pa /
nang mchod /
bsdus na /
oM mchod do drin can rtsa ba dang brgyud par bcas pa'i dpal ldan bla ma dam pa rnams kyi zhal du oM AH hUM /
oM hrIH Sh+TIH wi kri ta na na hUM phaT oM AH hUM /
man 'dra'o / /
de ltar cho ga rgyas bsdus ci rigs pa'i sgo nas bsnyen pa las rung tsam byed na /
gtso bo'i sngags gsum po gang yang rung ba 'bum dang /
ye shes 'bebs sngags rgyas bsdus gang rung khri /
'bebs sngags bsdus pa /
yi ge bcu ba'i mjug tu hUM ha a dz+nyai hUM phaT /
zhes pa dang swAhA sbyar ba gang rung bya /
'di tsam gyis bsnyen pa kha skong dang bcas pa sngon du btang nas /
lhag chad kyi nyes pa bdag byed kyi zhi ba'i sbyin sreg til nag gtso bor byas nas grangs mang tsam phul bar bya'o / /
de yang gsang sngags ma bzlas mi 'grub cing / /
sbyin sreg ma byas 'bras mi 'byin / /
zhes dang /
gzhan yang /
bsnyen sogs dag par ma byas par / /
dkyil 'khor las la 'jug mi byed / /
zhes bsnyen pa ma byas par dbang bskur sbyin sreg rab gnas sogs byas na gsang sngags kyi sbom po'i ltung ba 'byung bar gsungs pas na sngags lugs kyi ltung ba re re yang mdo lugs kyi ltung ba bzhi ka dang mnyam par gsungs pas bdag legs su 'dod pa'i thar pa don gnyer can rnams kyis gong du smos pa'i bsnyen pa tshad ldan de lta bur byas nas dbang bskur rab gnas bdag 'jug sbyin sreg gtor rgyag sogs byas rung tsam yin pa dang /
'khrul 'khor sogs zhi rgyas dbang drag gi las sna tshogs bsgrub par 'dod pa dag gis las rab 'byams sgrub pa'i bsnyen pa deng sang bsnyen chen zhes grags pa gtso bo'i sngags gsum gang rung 'bum ther brgya tham pa nges can du song thog /
bcu cha'i byin sreg 'bum bcu sogs dang /
me lha'i bsnyen pa bcu cha /
bsnyen sgrub sbrag ma sogs cha lag tshang bar lan gcig gnyis sogs rtags mtshan mthong ba dag gis lag tu len pa las byung rgyal du lag len byed mi rung bar gsungs so / /
@# / /
de lta bu'i bsnyen pa legs par grub nas 'tshams nang der tshogs gsog pa'i phyir du dpa' bo'i ston mo bya ste /
de'i tshul ni /
tshogs gtor sogs bza' bca' btung ba'i rigs gya nom pa dang /
phyi nang gi mchod pa rnams legs par bshams /
thun gsum pa'i gsham du rang rdo rje'i 'jigs byed kyi nga rgyal dang ldan pas /
las sngags kyis bsangs /
rang lhar gsal ba'i sku las 'od zer 'phros /
zhes sogs bla mchod ltar snod bcud byin gyis rlabs /
nang mchod dang mchod pa byin gyis rlabs /
de nas /
hUM drin can rtsa brgyud bla ma rgyud sde bzhi'i / /
yi dam sangs rgyas byang sems mkha' 'gro dang / /
phyogs skyong zhing skyong sde brgyad rigs drug mgron / /
srid zhi'i mgron rnams gnas 'dir gshegs su gsol / /
ka ma la ye stwaM /
zhes gshegs su gsol zhing gdan phul /
hUM stong gsum khyon ltar yangs pa'i thod pa'i nang / /
zag med bdud rtsir byin rlabs tshogs mchod 'di / /
rtsa brgyud bla ma'i tshogs rnams mnyes phyir 'bul / /
bzhes nas byin rlabs mchog thun dngos grub stsol / /
hUM stong gsumXX rgyud sde bzhi yi lha tshogs rnams la 'bul / /
bzhes nas mchog thun dngos grub stsal du gsol / /
hUM stong gsumXX bcu gsum rdo rje'i lha tshogs mnyes phyir 'phul / /
bzhes nas dngos grub rnam gnyis dga' ston stsol / /
hUM stong gsumXX dpa' gcig la /
? dpal ldan 'jigs mdzad rdo rje mnyes phyir 'bul / /
bzhes nasX hUM stong gsumXX dkon mchog rin chen tshogs rnams mnyes phyir 'bul / /
bzhes nas bstan dang legs tshogs ma lus stsol / /
hUM stong gsumXX mkha' 'gro chos skyong dgyes pa bskyed phyir 'bul / /
bzhes nas 'phrin las rnam bzhi sgrub par mdzod / /
hUM stong gsumXX phyogs bdag dbang po zhing skyong yongs la 'bul / /
bzhes nas 'gal rkyen kun sol mthun rkyen sgrubs / /
hUM stong gsumXX gdon bgegs 'byung po rigs drug mgron rnams la / /
bzhes nas sdug bsngal lan chags dag gyur cig /
ces tshogs mchod 'bul / /
tshogs phung dang bA la /
ma dA na bcas lag gnyis bsnol te thogs la zhwa gyon nas /
las kyi rdo rjes /
ho dpa' bo chen po dgongs su gsol / /
'di la the tshom mi bya ste / /
bram ze khyi dang gdol ba gsum / /
dbyer med gcig tu dgongs te rol / /
zhes phyag tu 'bul / /
gtso bos /
bdag nyid dpal ldan gshin rje gshed / /
bde stong ye shes rang bzhin gyis / /
zag med bdud rtsi'i rgya mtsho 'di / /
lus gnas lha rnams tshim phyir @# / /
rol / /
a ho ma hA su kha ho / /
zhes brjod la tshogs rdzas rnams nang gi sbyin sreg gi tshul du longs spyod skabs su kha gshags 'thab rtsod sa rjen por bzhag pa sogs tshul dang mi mthun pa'i rigs rnams spang la rdo rje'i glu len pa sogs tshogs 'khor gyi dam tshig la gnas pa gal che'o / /
de nas lhag ma bsdus te rgyas par ram /
'bru gsum gyis byin gyis rlabs la /
hUM stong gsumXX tshogs lhag 'di / /
lhag la re ba'i zhing skyong tshogs la 'bul / /
bzhes nas rnal 'byor 'dod don 'grub par mdzod / /
ces lhag mchod 'bul /
der spos re btsugs pa phyag len la yod /
mjug tu mgron rnams mi dmigs par gyur bar bsam /
de ltar tshogs 'khor la sogs pa'i lha mnyes par byas te 'tshams grol nyin /
mngon rtogs tshang bar bsgom la gtor 'bul sogs sgrub zin par byas nas dge ba spyi dang mtshams nang der bzlas brjod gang bgyis thams cad dge rtsa byang chub tu bsngos shing /
dmigs med kyi rgyas btab la dga' ba bsgom par bya'o / /
de nas mtshams tho'i lha la mchod gtor gsar du bshams la sngar bzhin phul la mthar /
rgyal chen 'khor bcas rang gnas su gshegs par gyur par bsam /
de ltar khyad chos lngas khyad par du 'phags pa'i rang gi yi dam gyi lha bsnyen pas mnyes par byas pas /
gnas skabs su zhi sogs kyi las rab 'byams sgrub nus pa dang /
skye ba nas tshe rabs kyi phreng bar rjes su bzung ba la brten nas mthar thug rdo rje 'chang chen po'i sku mngon du gyur ba lags so / /
smras pa /
'jam dpal khros pa gshin rje gshed po gang / /
bsnyen pa'i sgo nas dgyes byed mu tig 'phreng / /
dam pa'i gsung las btus te do shal du / /
bstar 'di blo ldan sgeg mo'i rgyan du phul / /
'di las 'ongs pa'i dge tshogs cha gang mchis / /
'gro kun lam bzang mchog la legs bkod nas / /
gtan bde'i bde chen thar ba'i khang bzang du / /
bde stong zung 'jug phyag rgyar rtag rol shog /
bdag kyang deng nas tshe rabs thams cad du / /
dal 'byor rten thob dam pa'i mgon gyis zin / /
zab gsang lam gyi rtogs pa mthar phyin te / /
'gro ba'i ded dpon chen por bdag gyur cig /
ces rdo rje 'jigs byed chen po'i las rung gi bsnyen pa byed tshul gyi nyer mkho'i zhal gdams dam pa rnams kyi gsung gi nying khu mtha' dag sogs phyogs gcig tu bsgrigs pa dngos grub 'byung gnas zhes bya ba 'di yang sgo me mchod rten rke dbu mdzad ban+d+he shong du grags pa byang chub phun tshogs nas lha @# / /
dar bcas bskul ba'i ngor /
rang gi bsnyen pa byed pa'i tshe glegs bam mang por 'tshol ba'i ngal ba brten mi dgos par nyer mkho rnams phyogs bsdus 'di lta bu rang mnyam 'dra la phan pa srid snyam gyi rgyud bskul te /
chos med ban rgan chos kyi rdo rjes bris pa'i dge bas 'gro kun bla ma rdo rje 'jigs byed chen pos rtag tu rjes su 'dzin pa'i rgyur gyur cig / / /
