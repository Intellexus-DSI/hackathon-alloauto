@# / /
rje btsun sgrol ljang bla med lugs nye brgyud 'phags ma'i zhal lung tsit+ta ma Ni las sgrub thabs rkyang pa'i 'don sgrigs zur du bkol ba bzhugs so / /
@## / /
na mo gu ru Ar+ya tA re ya /
mchog gsum 'dus sku thugs rje'i gter / /
bla ma rje btsun 'phags ma yi / /
zhabs pad srid zhi'i 'jigs 'phrog gang / /
bsten no mchog gi dpal sbyin cig /
de la 'dir mkhas grub chen po stag phu ba ngag dbang blo gros rgya mtsho'am gsang mtshan bzhad pa rdo rje dang /
nam mkha'i rnal 'byor gar dbang padma shwa ra rnam gnyis kyi dag snang /
mtshan tsam dran pas phyi nang gi bar chad zhi zhing /
mchog thun dngos grub shin tu... myur ba nye brgyud sgrol ma tsit+ta ma Ni'i rnal 'byor nyams su len par 'dod pas /
gnas dben par dmigs rten bris sku bkram pa'i mdun du stegs bzang po'i khar bdag mdun gyi mchog gtor /
mdun du nang mchod rdor dril sogs dgos pa'i yo byad ma tshang ba med... par bshams /
rang nyid stan bde bar 'khod de /
dge sems khyad par can gyi ngang nas /
bdag dang 'gro ba nam mkha'i mtha' dang mnyam pa'i sems can thams cad dus 'di nas bzung ste ji srid byang chub snying po la mchis kyi ba@# / /
du dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la skyabs su mchi'o / /
dam pa'i chos rnams la skyabs su mchi'o / /
'phags pa'i dge 'dun rnams la skyabs su mchi'o / /
lan gsum ma ma bdun /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi / /
sogs kyis skyabs 'gro /
bdag gis spyin... sogs bgyis pa 'di dag gis / /
'gro la phan phyir sangs rgyas 'grub par shog /
lan gsum gyis sems bskyed dang /
khyad par ma sems can thams cad kyi don du myur ba myur bar yang dag par rdzogs pa'i sangs rgyas kyi go... 'phang rin po che ci nas kyang 'thob par bya /
de'i phyir du rje btsun ma 'phags ma sgrol ma'i rnal 'byor nyams su blang bar bgyi'o / /
zhes khyad par gyi sems bskyed rnams bya /
sems can thams cad bde ba dang bde ba'i rgyu dang ldan... par gyur cig /
sems can thams cad sdug bsngal dang sdug bsngal gyi rgyu dang bral bar gyur cig /
sems can thams cad sdug bsngal med pa'i bde ba dang mi 'bral bar gyur cig /
sems can thams cad nye ring chags sdang gnyis dang bral... ba'i btang snyoms la gnas par gyur cig /
ces tshad med bzhi bsgom pa rgyud dang 'dres nges rjes /
nye brgyud gsol 'debs ni /
na mo gu ru A r+ya tA re ya /
rab 'byams rgyal kun 'phrin las snying po'i dpyid / /
yid 'phrog 'jo sgeg lha mo'i skur bstan pa| |srid zhi'i 'jigs pa kun sgrolX rje btsun marX / /
gsol ba 'debs so mchog thun dngos grub stsol / /
blo bzang rgyal ba'i zab rgyas dam chos kyi / /
gter mdzod dbang phyug brgyad kyi sar gshegs pa / /
'phags ma'i rjes bzung... garX gyiX dbangX poX la /
stag phu /
gsol x r+wa bla /
bloX gros rtsa brtan mkhyen bzangX yal 'dab la / /
legs chags bshad sgrub bstanX ba'iX zel dngar ro / /
dngosX grubX 'dod 'jo yongs 'du'i dbang po la / /
gsol x zab gsal yongs 'dzin /
yeX shesX rlabs 'khrigs ma dros klung / /
gang thugs rgyaX mtshorX 'khyil las rnam bzhi'i rgyun / /
'bebs mkhas khyab bdag gdengs can dbang po la / /
gsol x shar rtse /
ngagX dbangX lung rtogs rin chen gter mdzod du / /
tshulX khrimsX 'byor bas 'gro la smin grol gyi / /
'dod rgu'i char 'bebs bsam 'phel dbang po la / /
gsol x rje drung /
blo grosX bzangX po'i spyan stong mdo sngags kyi / /
thub bstan yongs la gzigs pa'i ngo mtshar gtam / /
gsang mdzod rdo rje 'dzinX pa'i dbang po la / /
gsol x @# / /
zhabs drung /
ngagX dbangX 'jam dpal snying po'i dgeX legsX bstanX / /
mi nub 'dzin pa'iX rnam 'dren rgyalX mtshanX mchog /
zhabs drung dam pa grub pa'i dbang po la / /
gsol x stag phu /
ngugX dbangX bloX bzangX 'jamX dpalX dbyangs nyid kyi / /
bstanX pa'iX snying po 'dzin la zla bral zhing / /
dngosX grubX char 'bebs grub pa'i dbang phyug la / /
gsol x rje pha bong kha /
byamsX brtse mkhyen paX blo bzang rgyal ba yi / /
bstanX pa'i snying po 'dzin pa'i dpal gyur cing / /
'phrinX lasX rgyaX mtshoX drin can bla ma la / /
gsol x de ltar lha dang bla ma'i byin nus kyis / /
thun mong lam gyis rang rgyud legs sbyangs nas / /
zab lam rim gnyis rtogs pa mngon gyur te / /
zung 'jug 'phags ma'i rang zhal myur mthong shog /
der ma son yang 'chi bar mngon phyogs tshe / /
gzhi lam... stong bzhi bsres pa'i lam gyi mthar / /
myur lam sgyu 'od zung gi 'phrul 'khor gyis / /
bdud bzhi'i dgra tshogs drung nas 'byin par shog /
skye ba kun tu yang dag bla ma dang / /
'bral med chos kyi dpal la longs spyod cing / /
sa dang lam gyi yon tan rab rdzogs nas / /
rdo rje 'chang gi go 'phang myur thob shog /
thun mong ma yin pa'i bla ma'i rnal 'byor ni /
bdag lus tha mal spyi bor pad zla'i steng / /
thugs rje'i gter chen rgyal yum sgrol ma dang / /
dbyer med rin can rtsa ba'i bla ma ni / /
sku mdog dkar dmar mtshan pe'i lang tshor... ldan / /
phyag g.yas chos 'chad rdo rje pad dkar dang / /
g.yon pas ril bu dang bcas padma dkar / /
'dzin pa'i chus kyes snyan thad 'dab ma rgyas / /
chos gos gsum gsol gser mdog paN zhwas mdzes / /
rdo rje'i skyil krung 'od gur dbus na bzhugs / /
thugs kar lhag pa'i lha mo mar gad mdog /
phyag g.yas mchog sbyin g.yon pas ut+pa la / /
dkon mchog gsum mtshon phyag rgyas thugs kar 'dzin / /
dar dang rin chen rgyan gyis mdzes par klubs / /
g.yas brkyang g.yon bskum 'od gur dbus bzhugs pa'i / /
thugs kar tAM yig ljang gu 'od zer 'bar / /
sems dpa' gsum gyi bdag nyid can gyur pa'i / /
gnas lngar oM AHhUM dang swAhAs mtshan / /
snang stong ye shes rang snang rig rtsal gsal / /
thugs ka'i 'od kyis skyabs gnas ma lus pa / /
spyan drangs thim... pas kun 'dus bdag nyid gyur / /
spyi gtsug nor bur byang chub bar du bzhugs / /
sgo gsum gus pa'i yid kyis phyag 'tshal lo / /
dngos bshams yid sprul mchod pa ma lus 'bul / /
thog med nas bsags sdig ltung thams cad bshags / /
skye 'phags dge ba kun la rjes yi rang / /
zab cing rgya che'i chos 'khor bskor du gsol / /
bdag gzhan dge ba byang chub chen por bsngo / /
thugs kar ting 'dzin sems dpa'i mtha' skor du / /
yi ge bcu pa'i sngo / /
thugs kar ting 'dzin sems dpa'i mtha' skor du / /
yi ge bcu pa'i sngags kyis bskor bar gyur par bsams la /
oM tA re tut+tA re tu re... swAhA /
ci nus bzlas mthar /
gsol 'b+debs kyi tshul du bla ma'i mtshan sngags brgya'am nyer gcig re bzla /
gdung shugs drag pos gsol ba btab pa'i mthus / /
bla ma'i sku gsung thugs las 'od zer ni / /
dkar dmar mthing gsum rang gi gnas gsum thim / /
sdig sgrib kun sbyangs bum gsang sher dbang thob / /
slar yang swAhA gnyis las sna tshogs 'od / /
'phros te rang gi gnas lngar thim pa las / /
dbang bzhi thob cing sku bzhi 'grub nus bzhag /
dpal ldan rtsa ba'i bla ma rin po che / /
bdag gi snying gar padmo'i steng bzhugs... @# / /
la| |bka' drin chen po'i sgo nas rjes bzung ste / /
sku gsung thugs kyi dngos grub stsal du gsol / /
zhes dbang bzhi len pa dang /
snying zhugs kyi dmigs pa rnams bya /
bla ma'i rnal 'byor 'di ni lam gyi srog shing ngam /
thar par bgrod pa'i them skas lta bu med du mi rung ba yin cing /
byin rlabs dang dngos grub thams cad bla ma la brten nas 'byung bas nges par nyams su blang bar bya'o / /
de nas /
rang nyid skad cig gis rje btsun ma 'phags ma sgrol ma'i skur bzhengs par gyur /
nang mchod /
oM badzra a mr-i ta kuN+Da li ha na... ha na hUM phaT /
oM swa b+hA wa shud+d+haH sarba d+ha rmAH swa b+hA wa shud+d+honyahaM /
stong pa nyid du gyur /
stong pa'i ngang las yaM las rlung /
raM las me /
AHlas ye shes kyi ka pA la yangs shing rgya che ba'i nang du sha lnga bdud rtsi lnga zhu ba las byung ba'i ye shes kyi bdud... rtsi'i rgya mtsho chen por gyur /
oM AHhUM /
lan gsum gyis byin gyis brlab /
mchod pa rnams /
oM badzra amr-i ta kuN+Da li ha na ha na hUM phaT /
oM swa b+hA wa shud+d+haH sarba d+harmAH swa b+hA wa shud+d+ho nyahaM /
stong pa nyid du gyur /
stong pa'i ngang las kaM las thod pa'i snod rnams kyi nang du hUM las mchod rdzas rnams rang bzhin stong nyid rnam pa mchod rdzas so so'i rnam pa can byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AHhUM /
oM pAdyaM AHhUM /
oM bardzra puSh+pe AHhU /
oM oM bardza d+hu pe AHhUM /
oM badzra A lo ke AHhUM /
oM badzra gan+d+he AHhUM /
oM badzra nai widyA AHhUM /
oM badzra shap+ta AHhUM /
de nas tshogs bsags pa ni /
rang nyid rje btsun mar gsal ba'i thugs kar zla gdan la gnas pa'i tAM yig las 'od zer 'phros /
rang... bzhin gyi gnas nas bla ma dang gnyis su med pa'i rje btsun ma la sangs rgyas dang byang chub sems dpa'i tshogs kyis bskor ba spyan drangs /
gang gi drin gyis bde chen gnas / /
skad cig gis ni thob 'gyur ba / /
bla ma rin chen lta bu yi / /
rdo rje can zhabs pad... la 'dud / /
bdag gis tshe rabs sngon nas bsgrubs pa'i lha / /
dus gsum sangs rgyas kun gyi 'phrin las ma / /
sngo ljang zhal gcig phyag gnyis myur zhi ma / /
yum gyur ut+pal bsnams la phyag 'tshal lo / /
zhes phyag bya /
oM gu ru Ar+ya tA re sa pA ri wA ra... ar+g+haM /
pAdyaM /
puSh+pe /
d+hu pe /
A lo ke /
gad+he /
nai wi dyA /
Shap+ta pra tI ts+tsha hUM swAhA'i bar gyis mchod /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis gzung / /
sangs rgyas chos dang tshogs mchog la / /
byang chub bar du bdag skyabs mchi / /
rang gzhan don ni rab bsgrub phyir / /
byang chub sems ni bskyed par bgyi / /
byang chub mchog gi sems ni bskyed bgyis nas / /
sems can thams cad bdag gis mgron du... gnyer / /
byang chub spyod mchog yid 'ong spyad par bgyi / /
'gro la phan phyir sangs rgyas 'grub par shog /
ces rgyun bshags dang /
sems can thams cad bde ba dang bde ba'i rgyu dang ldan par gyur cig /
sems can thams cad sdug bsngal dang sdug... bsngal gyi rgyu dang bral bar gyur cig /
sems can thams cad sdug bsngal med pa'i bde ba dang mi 'bral bar gyur cig /
sems can thams cad nye ring chags sdang gnyis dang bral ba'i btang snyoms la gnas par gyur cig /
ces tshad med bzhi bya /
@# / /
tshogs zhing rnams rang la thim pas byin gyis brlab par gyur par bsam /
de nas /
oM swa b+hA wa shud+d+haH sarba d+ha rmAH swahAd+harmAHswab+hA wa shu d+d+ho nyahaM /
stong pa nyid du gyur /
sngags brjod cing don rgyud dang 'dres pa ma byung gi bar du bsgom /
stong pa'i ngang las sa gzhi rnams bai DUr ya ltar sngo ba /
lag mthil ltar 'jam pa /
mtha' skor du ne'u gsing dang /
padma dang /
ut+pa la'i tshal gyis khyab pa la dri bsung ldang ba /
'o ma'i rgya mtsho'i nang du chu bya sna tshogs rtse zhing lding ba /
chu phran du mas... brgyan pa'am /
yang na /
ye shes rang snang las grub pa 'ja' tshon gyi rang bzhin gcig tu ma nges pa /
dwangs shing gsal ba'i dbus su paM las padma 'dab ma brgyad pa'i lte bar tAM yig ljang gu zhig thol gyis byung /
de las 'od zer 'phros /
dong nyis byas /
'dus yongs su gyur pa las ut+pa la sngon po tAM gyis mtshan pa zhig tu gyur /
de 'od du zhu ba las rang nyid rje btsun ma sku mdog mar gad kyi mdangs can shin tu ljang ba zhal gcig phyag gnyis pa /
zhi zhing 'dzum pa gnag snum ral pa phyed bcings su byas pa la /
ut+pa la dang /
rin po che'i rgyan du mas brgyan pa /
spyan dkyus ring zhing zlum pa /
phyag g.yas mchog spyin dang g.yon thugs kar dkon mchog gsum mtshon gyi phyag rgya can gnyis kas ut+pa la sngon po re re 'dzin pa /
nu ma 'bur zhing rgyas pa /
rin po che'i rgyan... thams cad kyis brgyan pa /
dar sna tshogs kyi na bza' can /
zhabs g.yas brkyang zhing /
g.yon bskum pa zla ba'i rgyab yol can /
mtshan dang dpe byad thams cad gsal la yongs su rdzogs par gyur /
de'i spyi bor sku rdo rje'i ngo bo oM dkar po /
mgrin par gsung rdo rje'i ngo bo AH dmar po /
thugs kar thugs rdo rje'i ngo bo hUM sngon po /
thugs ka'i tAM yig las 'od zer 'phros pas /
rang bzhin gyi gnas nas bsgoms pa dang 'dra ba'i rje btsun ma la sgrol ma nyer gcig gis bskor ba mdun gyi nam mkhar... spyan drangs par gyur par bsams la DA dril dang bcas /
po ta la yi gnas mchog nas / /
tAM yig ljang gu las 'khrungs shing / /
'od dpag med kyis dbu la brgyan / /
dus gsum sangs rgyas 'phrin las ma / /
sgrol ma 'khor bcas gshegs su gsol / /
zhes pa dang /
lha dang lha min cod pan gyi / /
zhabs gnyis pad ma la btud de / /
phongs pa kun las sgrol mdzad ma / /
sgrol ma yum la phyag 'tshal lo / /
rje btsun 'phags ma sgrol ma dang / /
zhes pa nas /
'dren pa'i dpal du bdag gyur cig /
ces yan lag bdun pa 'bul /
oM rje btsun ma 'phags ma sgrol ma la phyag 'tshal lo / /
zhes pa nas /
ba ni nyi shu rtsa gcig /
ces nyer bstod gang mang 'don zhing phyag 'tshal gyi tshig brjod pa dang sgrol ma re re mar me gcig las gnyis chad kyi tshul du byung nas rang la thim par bsam zhing /
gzhan yang ma ti sA... ras brtsams pa'i bstod pa 'di byin rlabs che bas 'don zhes gsungs pa'i bstod pa ni gdung 'bod rgyas pa /
na mo A r+ya tA re ya /
rab 'byams rgyal ba kun yi 'phren las las /
nas /
rnam dag las dang 'b+sal ba ma gyur cig /
ces sogs dang /
de nas /
oM badzra b+hu mi AHhUM /
dbang chen gser gyis gzhi /
oM badzra re khe AHhUM /
phyi lcags ri khor yug gis bskor ba'i dpus su ri'i rgyal po ri rab /
shar lus 'phags po /
lho 'dzam bu gling /
nub ba glang spyod /
byang sgra mi snyan /
lus dang lus 'phags /
rnga yab dang rnga yab @# / /
gzhan /
g.yo ldan dang lam mchog 'gro /
sgra mi snyan dang sgra mi snyan gyi zla /
shar du glang po rin po che /
lhor khyim bdag x nub tu rta x byang du btsun mo x shar lhor dmag dpon x lho nub tu 'khor lo x nub... byang du nor bu x byang shar du gter chen po'i bum pa /
nang gi shar du nyi ma /
nub tu zla ba /
bdag gzhan lus ngag yid gsum longs spyod dus gsum dge tshogs bcas / /
rin chen maN+Dal bzang po kun bzang mchod pa'i tshogs bcas pa / /
blo yis blangs nas bla ma yi dam dkon mchog gsum la 'bul / /
thugs rje'i dbang gis bzhes nas bdag la byin gyis brlab tu gsol / /
i daM gu ru rat+na maN+Da la kaM nir+ya tA yA mi /
zhes maN+Dal tshom bu nyer lnga mAm /
sa gzhi spos kyis sogs tshom bu bdun ma... gang rung 'bul /
de nas /
dus gsum bde gshegs skyed pa'i yum / /
rje btsun thugs rje'i gter chen mas / /
bdag gi sdig sgrib sbyang du gsol / /
kye ma ar+ya tA re ma / /
zhes brjod cing mos gus drag tu byas te /
gsol ba btab pas phyag g.yon skyabs sbyin gyi... phyag rgya mdzad pa'i srin mdzub nas 'od dkar po'i sbu gu gro sog tsam pa zhig nar gyis byung ba rang gi spyi bo'i tshangs ba'i bu gar zhugs pa'i nang nas bdud rtsi dkar po'o ma'i rgyun lta bu skya chil chil babs /
lus kyi nang thams cad gang bas sdig sgrib... nyes ltung dri ma'i tshogs thams cad byang zhing dag /
lus shel gong g.ya' dag pa lta bur gyur pa'i mos pa bya /
de nas /
sgrol ma nyer gcig 'od du zhu nas gtso mo la thim /
gtso mo yang rang la thim pas gnyis su med par gyur par bsams la /
dzaHhUM baM hoH zhes brjod /
slar yang thugs ka'i sa bon las 'od zer 'phros /
'od dpag med gtso bor gyur pa'i dbang gi lha rigs lnga 'khor dang bcas pa spyan drangs /
oM pany+tsa ku las pa ri wA ra ar+g+haM sogs kyis mchod /
khyed rnams kyis bdag... la mngon par dbang bskur du gsol /
zhes gsol ba btab pas /
de rnams kyis ye shes kyi bdud rtsis gang ba'i bum pa thogs nas /
oM sarbata thA ga ta a b+hi Sh+rI ye AHhUM /
zhes bdud rtsi'i chus dbang bskur /
sku gang /
dri ma dag /
chu'i lhag ma spyi gtsug tu 'khyil ba las bla ma 'od dpag med kyis dbu brgyan cing /
dbang gi lha rnams kyang bdag nyid la thim par gyur /
mchod pa rnams /
amr-i tas bsang /
swa b+hA was sbyangs /
stong ba'i ngang las kaM las thod pa'i snod... rnams kyi nang du hUM las mchod rdzas rnams rang bzhin stong nyid rnam pa mchod rdzas so so'i rnam pa can byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AHhUM /
oM pA dyaM AHhUM /
oM bardzra puSh+pe AHhU /
nas /
shap+ta AHhU /
gi bar gyis brlab /
oM A r+ya tA re sa pA ri wA ra ar+g+haM pra tI ts+tsha hUM swAhA /
nas /
sha p+ta'i bar gyis mchod /
oM A r+ya tA re sa pA ri wA ra oM AHhUM /
nang mchod 'bul / /
bdag gis tshe rabs sngon nas bsgrubs pa'i lha / /
nas /
yum gyur ut+pal bsnams la phyag 'tshal bstod / /
ces bstod /
lha'i sku snang la rang bzhin med pa snang stong dbyer med la ci tsam gnas pa 'jog dgos te /
bskyed rim gyi gtso bo yin pas gal che la /
ma thub na bzlas pa la 'jug pa ni /
dmigs pa 'di ltar /
rang lhar... @# / /
gsal ba'i spyi bor bde chen gyi 'khor lo rtsa 'dab sum cu so gnyis pa'i dbus su tAM yig dkar po las rje btsun ma dkar mo la rang dang 'dra ba sum cu rtsa gnyis kyis bskor ba /
mgrin pa longs spyod kyi 'khor lo rtsa 'dab... bcu drug pa'i dbus su tAM dmar po las rje btsun ma dmar mo la rang 'dra bcu drug gis bskor ba /
snying ga chos kyi 'khor lo rtsa 'dab brgyad pa'i lte bar tAM sngon po las rje btsun ma sngon mo la rang 'dra brgyad kyis bskor ba /
lte bar sprul pa'i 'khor lo rtsa 'dab... drug cu rtsa bzhi'i dbus su tAM ser po las rje btsun ma ser mo la rang 'dra drug cu rtsa bzhis bskor ba /
gsang gnas bde skyong gi 'khor lo rtsa 'dab so gnyis kyi dbus su tAM ljang gu las rje btsun ma ljang gu la rang 'dra so gnyis kyis bskor ba /
zhes gsal btab /
snying ga chos kyi 'khor lo'i dbus kyi rje btsun ma sngon mo'i thugs kar zla ba'i dkyil 'khor man shel gyi maN+Dal kha sbub pa lta bu'i dbus su tAM yig hUM gis mtshan pa'i mthar mdun nas brtsams te g.yas skor du yi ge bcu pas bskor bar bsam /
'khor lo lnga'i lha dang sngags phreng las 'od zer 'phros /
phyogs bcu'i sangs rgyas byang sems thams cad la phog pas /
rgyal ba sras bcas thams cad spyan drangs te /
char chen po babs pa bzhin du rang la sib sib thim pas rgyud byin gyis brlab par bsam /
yang 'od zer 'phros /
sems can thams cad la phog pas de rnams kyi sdig sgrib sbyangs /
rje btsun ma'i skur gyur te rang la thim par bsam /
yang snying ga'i rje btsun ma las rang 'dra dpag tu med pa dbugs gtong ba dang mnyam du sna bug g.yas nas 'phros /
sems can... zhe sdang can rnams kyi zhe sdang sbyangs /
chos kyi dbyings kyi ye shes la bkod /
mi bskyod pa'i go 'phang mngon du byas /
sgrol ma sngon mo'i skur gyur te sngags kyi sgra sgrogs par gyur /
rang las sprul pa'i lha rnams tshur 'dus te snying ga'i lha la thim /
spyi bo'i rje btsun ma las rang 'dra dpag tu med pa 'phros /
sems can gti mug can rnams kyi gti mug sbyangs /
me long lta bu'i ye shes la bkod /
rnam par snang mdzad kyi go 'phang mngon du byas /
sgrol ma dkar mo'i skur gyur te sngags kyi sgra sgrogs par gyur /
rang las sprul pa'i lha rnams tshur 'dus te spyi bo'i lha la thim /
lte ba'i rje btsun ma las rang 'dra dpag tu med pa 'phros /
sems can ser sna can rnams kyi ser sna sbyangs /
mnyam pa nyid kyi ye shes la bkod /
rin chen 'byung ldan gyi go 'phang mngon du byas /
sgrol ma ser mo'i skur gyur te sngags kyi sgra sgrogs par gyur /
rang las sprul pa'i lha rnams tshur 'dus te lte ba'i lha la thim /
mgrin pa'i rje btsun ma las rang 'dra dpag tu med pa 'phros /
sems can 'dod chags can rnams kyi 'dod... chags sbyangs /
so sor rtog pa'i ye shes la bkod /
'od dpag med kyi go 'phang mngon du byas /
sgrol ma dmar mo'i skur gyur te sngags kyi sgra sgrogs par gyur /
rang las sprul pa'i lha rnams tshur 'dus te mgrin pa'i lha la thim /
gsang gnas kyi rje... btsun ma las rang 'dra dpag tu med pa 'phros /
sems can phrag dog can rnams kyi phrag dog sbyangs /
bya ba grub pa'i ye shes la bkod /
don yod grub pa'i go 'phang mngon du byas /
sgrol ma ljang gu'i skur gyur te sngags kyi sgra sgrogs par gyur /
@# / /
rang las sprul pa'i lha rnams tshur 'dus te gsang gnas kyi lha la thim /
de ltar lha thams cad rigs lnga'i rje btsun mar gyur pa rnams kyis sngags kyi sgra sgrogs par gyur par bsam /
oM tA re tut+tA re tu re swAhA /
zhes ci nus bzlas /
mtshan ma'i bsnyen pa ni /
mtshan ma ma byung gi bar dang /
grangs kyi bsnyen pa ni /
'bum phrag bcu /
dus ni zla ba drug go /
de nas thun 'jog khar /
oM padma satwa sa ma x sogs yig brgya bzla /
oM Ar+ya tA re sa pA ri wA ra ar+g+haM nas shap+ta pra tI ts+tsha swAhA'i bar gyi phyi mchod dang /
oM Ar+ya... tA re sa pA ri wA ra oM AHhUM gis nang mchod 'bul /
lha dang lha min cod pan gyis / /
zhabs kyi pad ma la btud de / /
phongs pa kun las sgrol mdzad ma / /
sgrol ma yum la phyag 'tshal bstod / /
ces bstod /
de nas gtor ma 'bul bar 'dod na /
a mr-i tas bsang /
swa b+hA... was sbyangs /
stong pa'i ngang las yaM las rlung /
raM las me /
AHlas ye shes kyi ka pA la yangs shing rgya che ba'i nang du sha lnga bdud rtsi lnga zhu ba las byung ba'i ye shes kyi bdud rtsi'i rgya mtsho chen por gyur /
oM AHhUM /
gsum gyis byin gyis brlab /
rang gi thugs... ka'i sa bon gyi 'od zer gyis rje btsun ma la sangs rgyas dang byang chub sems dpa'i tshogs kyis bskor ba spyan drangs /
ljags rdo rje'i 'od zer gyi sbu gus drangs te gsol bar gyur bar bsams la /
oM Ar+ya tA re sa pA ri wA ra i daM ba ling+ta kha kha khA hi khA hi /
zhes pa lan gsum gyis phul /
oM Ar+ya tA re sa pA ri wA ra ar+g+haM /
pAdyaM /
puSh+pe /
d+hU pe /
A lo ke /
gan+d+he /
nai widyA /
shap+ta pra tI ts+tsha hUM swAhA sa phyi mchod dang /
oM Ar+ya tA re sa pA ri wA ra oM AHhUM gis nang mchod 'bul /
oM rje btsun ma 'phags ma nas phyag 'tshal nyer gcig... gis bstod /
rje btsun bcom ldan 'das ma thugs rje can / /
zhes pa nas /
lung bstan pa yang bdag gis der thob shog /
khyed rnams mchod cing gsol ba zhes pa nas /
'phel bar mdzad du gso / /
gzhan yang legs bris ma dang gdung 'bod rat+na'i phreng ba /
gang zhig... dran pas 'jigs brgyad kun sel zhing / /
zhes pa nas /
ma lus bde blag nyid du 'byung gyur cig /
ces pa dang /
yang gdung 'bod bslu med ma ni /
skyabs gnas rin chen bslu med rnam pa gsum / /
zhes pa nas /
myur du bdud bzhi'i g.yul las rgyal bar shog /
ces sogs ji ltar nus pas 'dod don la gsol ba gdab /
de nas /
dge ba 'di yis myur du bdag /
'phags ma sgrol ma 'grub gyur nas / /
'gro ba gcig kyang ma lus pa / /
de yi sa la 'god par shog /
ces brjod nas /
rnam dag yid kyi rdzing bur lhag pa'i lha'i / /
mtshan dpe'i sku bsgoms mchod bstod bzlas sogs kyi / /
rnam dkar dge bas theg mchog dge ba'i bshes / /
mtshan nyid ldan pas rjes su 'dzin par shog /
de yi drin las srid pa'i phun tshogs la / /
zhen log nges 'byung drag pos rgyud bskul te / /
smon... 'jug byang chub mchog tu sems bskyed nas / /
phyin drug bsdu bzhi'i spyod pas 'tsho bar shog /
de tshe mtshan ldan rdo rje slob dpon las / /
thun mong thun mong min pa'i lus dkyil du / /
rnam dag dbang bzhis rang rgyud legs smin nas / /
dam tshig sdom pa mig... bzhin bsrung bar shog /
lhan skyes bde chen sgrub pa'i thabs kyi phul / /
zab lam bla ma lha yi rnal 'byor mchog /
tshul bzhin nyams su bstar bas rang gi rgyud / /
byin rlabs dngos grub char gyis tshim par shog /
sbyor ba tshogs gsog dngos gzhir bsnyen @# / /
sgrub bzhi / /
mchod bstod lus dkyil bsgom bzlas mthar son te / /
zab gsal gnyis su med pa'i rnal 'byor gyis / /
zhi sogs las tshogs nyer bdun lhun grub shog /
ma bcos rdo rje'i lus kyi pho brang che'i / /
rtsa gsum 'khor lo bzhi yi gegs bsal nas / /
sprul pa'i padmor dga' ba g.yon 'khyil te / /
tAM yig bsgoms pas bying rgod sel bar shog /
des drangs steng 'og dri bzhon kha sbyor mthus / /
zhugs gnas thim mthar bsre skor rjes gzhig sogs / /
bsgoms pas stong bzhi drangs pa'i 'od gsal las / /
snang stong sgyu ma'i lha skur ldang bar shog /
spyi lter thig le'i dbus gnas AHdang haM / /
'bar 'dzag kha sbyor rlung gis drod bskul te / /
ri bong can gyi cha shas zhu ba'i rgyun / /
lhungs pas tsaN+Da li ni 'bar bar shog /
de yis haM yig bdud rtsi rab bzhus pa / /
spyi mgrin snying ga lte ba'i 'khor lo bzhir / /
rim gyis babs pa dga' bzhi stong pa dang / /
sbyar bas bde stong ye shes mngon 'gyur shog /
snying stobs gyen du 'phyur bas rtsa nang kun / /
legs gang tshangs pa'i byin za rab bcil zhing / /
kun da'i bcud kyis lus kun yongs khyab pas / /
lhan skyes bde ba'i dga' ston 'bar bar shog /
de tshe rtsa rlung thig le'i gnas rnams la / /
nus pa rnyed nas zhing sngags DA ki ma'i / /
pho nya'i lam bzang tshul bzhin bsten pa yis / /
rdo rje 'chang dbang tshe 'dir thob par shog /
gzhan yang 'ja' lus 'od sku 'grub pa dang / /
myur lam 'pho bas dag zhing bgrod pa'i thabs / /
bar do'i gnas skabs longs skur ldang ba sogs / /
thabs mkhas spyod pa'i gnas rnams mthar phyin shog /
mdor na deng... nas byang chub snying po'i bar / /
bcom ldan rje btsun sgrol mas rjes bzung ste / /
sa lam bgrod pa gegs med mthar phyin nas / /
zung 'jug sku bzhi'i go 'phang myur thob shog /
rmad byung sras bcas rgyal ba'i byin rlabs dang / /
rten 'brel bslu ba med pa'i bden... pa dang / /
bdag gi lhag bsam dag pa'i mthu stobs kyis / /
rnam dag smon pa'i gnas kun 'grub par shog /
ces brjod par bya'o / /
oM padma satwa sa ma ya /
ma nu pA la ya /
padma satwa twe no pa tiShTHa /
dri D+ho me b+ha wa /
su to Sh+yo me b+hA wa /
su po Sh+yo me b+hA wa /
a nu rak+to me b+hA wa /
sarba sid+d+hi m+me pra yats+tsha /
sarba karma su tsa me /
tsit+taM shri yaM ku ru hUM /
ha ha ha ha hoHb+ha ga wan /
sarba ta thA ga ta /
padma mA me muny+tsa /
padma b+ha wa /
mahA sa ma ya satwa AHhUM phaT /
ces snang ba mtha' yas kyi yig brgya lan gsum gyis kha bskang /
ma 'byor pa dang nyams pa dang / /
gang yang bdag rmongs blo yis ni / /
bgyis pa dang ni bgyid stsal gang / /
de kun mgon pos bzod par gsol / /
lhag pa dang ni chad pa dang / /
cho ga'i yan lag nyams pa dang / /
bdag gis brjed ngas ci mchis pa / /
de yang bzod... par mdzad du gsol / /
bdag la dngos grub mchog stsol la / /
ting 'dzin kun gyi 'bras bu stsol / /
sems can kun la ci 'dod pa / /
dngos grub bla na med pa stsol / /
zhes sogs kyis bzod par gsol zhing /
dngos grub zhu ste /
oM badzra muHye shes pa rang bzhin gyi... gnas su gshegs /
dam tshig pa bdag la thim par gyur par bsam /
nyer bsdu bya ba ni /
rang lhar gsal ba'i thugs ka nas 'od zer 'phros /
snod bcud thams cad la phog /
snod thams cad gzhal yas khang dang /
bcud thams cad lhag pa'i lhar gyur /
@# / /
snod thams cad 'od du zhu nas bcud kyi sems can rnams lhar gsal ba la thim /
de rnams 'od du zhu nas rang la thim /
'khor lo lnga'i lha rnams kyang snying ga'i gtso mo la thim /
rang yang stod smad nas 'od du zhu ste snying ga'i lhar thim /
lha 'od du zhu nas sngags phreng la thim /
de tAM yig la thim /
de hUM la thim /
hUM gi zhabs kyu u ni ha la /
ha mgo bo la /
de zla tshes la /
de thig le la /
de nA da la /
de je phra je phrar mi dmigs par gyur par bsams la stong nyid la rtse gcig tu mnyam par bzhag /
stong pa'i ngang las chu las nya ldang ba'i tshul gyis /
rang nyid rje btsun ma'i skur bzhengs pa'i spyi bor oM /
mgrin par AH thugs kar hUM gis mtshan par gyur /
ces spyod lam gyi lhar ldang ba'i mos pa bya /
thun mtshams su'ang 'khyer so gsum gyi rnal 'byor dang /
nyal ldang /
khrus /
kha zas /
gos kyi rnal 'byor sogs khrid las 'byung ba ltar bya zhing /
shis brjod ni /
rab yangs 'chi med lam dang dbyig ldan khyon / /
phyur bur yongs gang 'phags ma'i lha tshogs kyis / /
shis pa brjod cing me tog char 'bebs pa'i / /
dge mtshan rgya mtshos sa gsum khyab gyur cig /
dus gsum rgyal ba skyed mdzad myur skyob ma / /
chos kyi dbang byug bstan pa'i dngos grub sogs / /
rtsa brgyud bla ma yi dam sangs rgyas kyi / /
dge... legs phun sum tshogs pa'i bkra shis shog /
chos phung brgyad khri'i snying po rgyud sde bzhi / /
khyad par nges gsang mthar thug rje btsun ma'i / /
rim gnyis spyod sogs lung rtogs dam chos kyi / /
dge legs phun sum tshogs pa'i bkra shis shog /
bgrang... yas ngo mtshar zhing bzhugs dpa' bo dang / /
dpa' mo'i dbang phyug lugs 'di'i dam pa'i chos / /
phyogs tsam 'dzin pa yan chad dge 'dun gyi / /
dge legs phun sum tshogs pa'i bkra shis shog /
mdor na rgyal kun thugs rje'i gter chen mas / /
gar gyi dbang por dngos su zhal gzigs shing / /
gsung gi bdud rtsis dgyes bzhin rjes bzung ba'i / /
dge legs phun sum tshogs pa'i bkra shis shog /
ces shis pa brjod cing me tog gi sil mas phyogs thams cad khyab par bya'o / / / /
dge legs 'phel / / / /

