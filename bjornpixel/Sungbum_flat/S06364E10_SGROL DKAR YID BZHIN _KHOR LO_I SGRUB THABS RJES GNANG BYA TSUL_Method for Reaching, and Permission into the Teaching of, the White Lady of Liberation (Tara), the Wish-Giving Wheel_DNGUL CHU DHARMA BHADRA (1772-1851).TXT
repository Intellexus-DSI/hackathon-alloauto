! sgrol dkar yid bzhin 'khor lo si sgrub thabs rjes gnang bya tshul bzhugs /
! na mo gu ru Ar+ya tA rA yai /
'dir sgrol dkar yid bzhin 'khor lo'i tshe khrid zla ba'i chu rgyun gyi yang snying ni /
sngon 'gro la skyabs 'gro spyi ltar dang /
bdag gis sems can thams cad kyi skye 'chi'i sdug bsngal bsal nas /
sangs rgyas kyi sa la 'god par bya /
de'i phyir du rje btsun ma yid bzhin 'khor lo'i bsgom bzlas zab mo nyams su blang bar bya'o / /
zhes sems bskyed /
rang skad cig gis rje btsun mar gsal ba'i thugs ka'i tAM yig gi 'od zer gyis rang bzhin gyi gnas nas rje btsun ma 'od dpag med kyis dbu brgyan pa la sangs rgyas dang byang chub sems dpa'i tshogs kyis bskor ba oM badzra sa mA dzaH na mo gu ru b+h+yaH na ma Ar+ya tA ra sa pa ri wA re b+h+yaH sngags mjug tu ar+g+haM nas shap+ta'i bar btags pas mchod /
rgyun bshags dang tshad med spyi dang 'dra /
dngos gzhi| swa b+ha was stong par sbyangs /
stong pa'i ngang las paM las padma dkar po 'dab ma brgyad pa'i lte bar /
a las zla ba'i dkyil 'khor gyi steng du /
rang gi sems nyid tAM dkar po /
de las 'od zer 'phros /
don gnyis byas /
'dus yongs su gyur pa las /
rang nyid rje btsun ma yid bzhin 'khor lo sku mdog dkar mo zhal gcig phyag gnyis kyi /
g.yas mchog sbyin dang /
g.yon pa'i mtheb srin gyis ut+pa la dkar po ma 'bras gang bas mtshan pa bsnams pa /
spyan bdun dang ldan cing lang tsho bcu drug lon pa'i na tshod can /
ral pa'i zur phud ltag par bcings shing lan bu ring du 'phyang ba /
rin po che'i rgyan dang dar gyi na bzas klubs shing /
zla ba'i rgyab yol la sku drang por brten nas zhabs rdo rje'i skyil krung gis bzhugs pa'i spyi bor oM /
mgrin par AH thugs kar hUM /
thugs ka'i hUM las 'od zer 'phros pas bsgoms pa dang 'dra ba'i ye shes pa dang dbang gi lha rnams spyan drangs /
dzaH hUM baM hoH dam tshig pa dang gnyis su med par gyur /
dbang gi lhas dbang bskur /
'od dpag med kyis dbu @# / /
brgyan par gyur /
ces bskyed la /
oM Ar+ya tA rA sa pa ri wA ra ar+g+haM nas shap+ta'i bar gyis mchod /
'khor ba las sgrol tA re ma / /
tu t+ta re yis 'jigs brgyad sgrol / /
tu res nang rnams las kyang sgrol / /
sgrol ma yum la phyag 'tshal lo / /
zhes pas bstod /
rang gi thugs kar 'khor lo dkar po rtsigs brgyad pa lte ba mu khyud lnga sprags dang bcas par tAM yig la bzlas bya'i sngags dang dbyangs gsal rten 'brel snying po rdor 'phreng 'od 'phreng dang bcas pas bskor ba las 'od zer 'phros /
rigs bdag tshe dpag med du gnas 'gyur pa'i thugs rgyud bskul /
thugs ka'i hrIH las 'phros pa'i 'od zer gyi spro bsdu las byung ba'i bdud rtsi'i rgyun dang /
rang gi thugs ka'i sngags 'khor las babs pa'i bdud rtsi'i rgyun gyis lus kyi nad thams cad gang bas 'chi med tshe'i dngos grub thob par gyur /
slar yang rang gi thugs ka'i sngags 'khor las 'od zer dkar ser dmar mthing ljang mchin gyi tshogs rnams rim pa bzhin du 'phros /
'od zer de dag gi gur khyim bskal ba'i rlung yang mi thar ba'i rang bzhin can du gyur pa'i bar mtshams thams cad me tog uta las khebs pa /
rang nyid kyi phyi rol tu gdon bgegs rnams kyis mi phyed pa'i srung ba'i 'khor lo btsan po rno ngar dang ldan cing me dpung 'khrug par gyur par bsams la /
oM tA re tut+tA re tu re ma ma A yu r+pu N.ya dz+nya na puSh+TiM ku ru swA hA /
zhes ci nus bzlas la /
sngar ltar mchod bstod dang yig brgyas brtan par bya /
mjug tu dge ba 'di yis myur du bdag /
yid bzhin 'khor lo 'grub gyur nas / /
zhes sogs dang /
lo brgya thub cing ston brgya mthong ba dang /
zhes sogs kyis bsngo smon dang bkra shis bya'o / /
zhes pa 'di yang rje tshar chen dang rgyal mchog lnga pa'i gsung las btus nas dge slong d+harma b+ha dras legs par sbyar ba'o / /
! na mo gu ru Ar+ya tA rA yai /
'dir sgrol dkar yid bzhin 'khor lo'i rjes gnang bya tshul ni /
gnas gtsang mar stegs bu la padma dkar po 'dab ma brgyad pa lte ba ljang /
ge sar ser /
mu khyud gong ras mdzes tshon byas pa'i lte bar tshom bu dkar po bkod /
de'i steng du many+dzi'i khar zlum gtor dkar po ril bus bskor ba la tsa ka la dang gtor gdugs btsugs /
mtha' skor du chu gnyis nyer spyod mtshams 'dzin gyi me tog bcas dang /
mdun du 'bul gtor /
nye logs su rdor dril bum pa 'thor 'bru sogs dgos pa'i yod byad rnams tshar du dngar /
rje btsun ma'i bdag bskyed logs su bkod pa ltar btang /
oM a mr-i te hUM phaT /
lan nyer gcig gam brgya rtsa brgyad @# / /
bzlas nas bsang chu bsgrub /
mchod pa las sngags kyis bsangs /
swa b+hA was sbyangs /
stong pa'i ngang las mchod pa rnams phul du byung ba'i lha rdzas su gyur /
oM AH hUM /
lan gsum gyis brlab /
bsgrub gzhi a mr-i tes bsangs /
swa b+hA was sbyangs /
stong pa'i ngang las paM las padma dkar po 'dab ma brgyad pa'i lte bar /
zhes pa nas /
bstod pa'i bar bdag bskyed ltar la rang nyid sogs dor nas brjod /
de nas mdun bskyed kyi thugs kar 'khor lo dkar po rtsibs brgyad pa ltar mu khyud lnga sgrags dang bcas par tAM yig la bzla bya'i sngags dang dbyangs gsal rten 'brel snying po rdor 'phreng 'od 'phreng dang bcas pas bskor ba las 'od zer 'phros /
'khor 'das kyi yon tan thams cad bdud rtsi 'od zer dang bcas pa'i rnam par bsdus te thims pas 'chi med tshe'i dngos grub thob par bsam te sngags gang mang bzla /
gtor ma bsangs sbyangs /
stong pa'i ngang las gtor ma phul du byung ba'i lha rdzas su gyur /
oM AH hUM /
lan gsum /
oM Ar+ya tA rA sa pa ri wA ra ba liM ta kha kha khA hi khA hi /
lan gsum gyis phul /
mchod bstod bya /
rje btsun ma yid bzhin 'khor lo'i lha tshogs rnams kyis bdag dang sems can thams cad la mchog dang mthun mong gi dngos grub ma lus pa stsal du gsol /
zhes gsol ba gdab /
de nas slob ma rnams khrus dang phyag byas te 'khod pa la /
maN+Dal 'bul bar bskul rjes /
'o| nam mkha' dang mnyam pa'i sems can thams cad kyi don du sangs rgyas kyi go 'phang thob par bya /
de'i ched du dam pa'i chos zab mo gsan dgongs pa byang chub kyi mchog tu thugs bskyed pa gsal btab nas gsan par zhu /
gsan bya'i chos ni bya rgyud padma'i rigs kyi yum sgrol dkar yid bzhin 'khor lo'i rjes gnang yin pas thog mar slob dpon sgrol dkar yid bzhin 'khor lor mos pa la gsol ba 'debs pa 'di'i rjes zlos mdzod /
rdo rje 'dzin pa dgongs su gsol /
bdag ni 'gro la phan don du / /
gtso chen khyed la gsol 'debs kyis / /
ma lus rjes gnang stsal du gsol / /
lan gsum /
rgyud dag pa'i slad du mdun bskyed kyi lha dang sangs rgyas byang sems rnams kyi drung du yan lag bdun gyi sgo nas byang sdom gzung ba 'di'i rjes zlos mdzod /
dkon mchog gsum la bdag skyabs mchi /
nas| sangs rgyas 'grub par shog /
lan gsum /
nga rjes gnang gi gzhi 'god pa'i slad du dmigs pa 'di bzhin mdzod /
slob ma rnams a mr-i tes bsangs /
swa b+hA was sbyangs /
stong pa'i ngang las slob ma rnams kyi go sar paM las padma dkar po 'dab ma brgyad pa'i lte bar X /
thugs kar hUM /
@# / /
slob ma rnams kyi thugs kar 'khor lo dkar po rtsibs brgyad pa X /
'od 'phreng dang bcas pas bskor bar gyur /
ces pa'i bar bdag bskyed bzhin la /
rang nyid ces pa'i tshab tu slob ma rnams zhes bcug ste bskyed /
dngos gzhi la gsum las dang po sku'i rjes gnang gi slad du gsol ba 'debs pa 'di'i rjes zlos mdzod /
dus gsum sangs rgyas thams cad dang / /
sku gsum ye shes dbyer med pa / /
'gro ba'i 'dren mchog rje btsun ma'i / /
sku yi rjes gnang stsal du gsol / /
lan gsum /
slob dpon gyi thugs ka nas 'od zer 'phros pas /
mdun bskyed dang phyogs bcu'i rgyal ba sras bcas rnams kyi thugs rgyud bskul te /
thugs gnyis su med pa'i ye shes rje btsun ma yid bzhin 'khor lo'i lha tshogs kyi rnam par spyan drangs nas /
slob ma rnams kyi lus la char chen po babs pa bzhin du sib sib thims pas rgyud byin gyis brlabs pa'i mos pa mdzod /
dril gsil dang bcas /
'gro kun srid pa'i rgya mtsho las / /
rmad byung thugs rje'i gru gzings kyis / /
sgrol ba'i thugs dam bcas pa bzhin / /
dam tshig chen pos e hye haM / /
dzaH hUM baM hoH gnyis su med par gyur /
slar yang rang gi thugs ka'i sa bon las 'od zer 'phros /
dbang gi lha rnams spyan drangs /
de bzhin gshegs pa thams cad kyis slob ma rnams la dbang bskur du gsol /
zhes gsol ba btab pas /
ji ltar bltams pa nas /
shri ye hUM /
zhes dbang bskur bas /
lus gang /
dri ma dag /
chu lhag ma yar lung pa las 'od dpag med kyis dbu brgyan par gyur /
des sku'i rjes gnang song /
! gnyis pa gsung gi rjes gnang gi slad du gsol ba 'debs pa 'di'i rjes zlos mdzod /
dus gsum X /
sku gsum X /
'gro ba'i X /
gsung gi rjes gnang stsal du gsol /
lan gsum /
slob dpon dang mdun bskyed dang slob ma gsum ga'i thugs kar 'khor lo dkar po rtsibs brgyad pa lte ba mu khyud lnga sbrags dang bcas par tAM yig la bzla ba'i sngags dang dbyangs gsal rten 'brel snying po rdor 'phreng 'od 'phreng dang bcas pas bskor ba gsal btab ste /
slob dpon dang mdun bskyed kyi thugs ka'i sngags 'khor las 'od zer dkar po'i tshogs 'phros pa /
slob ma rnams kyi snying ga'i sngags 'khor la 'phog pas de las 'od zer dkar po'i tshogs 'phros pas lus kyi nang thams cad gang /
nang gdon sdig sgrib spyi dang khyad par tshe'i bar chad thams cad zhi bar byas /
'od zer ba spu'i sgo nas phyir 'phros /
lus kyi phyir gnam lcags kyi 'khor lo rtsibs brgyad pa dang /
'od zer dkar po'i gur khang 'dom gang khor yug @# / /
tsam gyis bskor bas zhi ba'i las thams cad grub par bsam /
de bzhin du 'od zer ser pos tshe bsod ye shes rgyas pa /
dmar pos khams gsum dbang du bsdu ba /
sngon pos dgra bgegs tshar gcod pa /
ljang gus 'phrin las rab 'byams 'grub pa /
mchin khas dngos grub thams cad brtan par bsams la /
ye d+har /
kA li| A li rnams tshar re /
sngags spel tshig btags pa tshar gsum /
yi ge bcu pa tshar bdun rjes zlos bya /
de nas slob dpon la me tog 'thor bzhin du 'di'i rjes zlos mdzod /
bcom ldan bdag la stsal lags kyi / /
bdag la 'go bar mdzad du gsol / /
lan gsum /
de ltar phul ba'i me tog de sngags kyi 'phreng bar byin gyis brlabs te /
khyed rang rnams kyi mgo bor phul ba'i mos pa mdzod /
me tog gtor cing /
bcom ldan 'di la stsal lags kyi / /
'di la 'go bar mdzad du gsol / /
sngags kyi dngos grub stsal du gsol / /
brtul zhugs brtan par mdzad du gsol / /
rig pa 'dzin pa 'di rnams la /
rje btsun ma yid bzhin 'khor lo'i gsung gi byin rlabs ma lus pa 'jug par gyur cig /
nges gsung gi rjes gnang song /
! gsum pa thugs kyi rjes gnang gi slad du gsol ba 'debs pa 'di'i rjes zlos mdzod /
dus gsum X /
sku gsum X /
'gro ba'i X /
thugs kyi rjes gnang stsal du gsol / /
lan gsum /
slob dpon dang mdun bskyed kyi thugs ka'i tAM yig las rje btsun ma yid bzhin 'khor lo'i thugs kyi byin rlabs thams cad phyag mtshan me tog ut+pala dang rgyal srid sna bdun dang /
bkra shis rtags brgyad la sogs pa'i rnam par spros /
slob ma rnams kyi snying ga'i tAM yig la thims pas rgyad byin gyis brlabs pa'i mos pa mdzod /
dril gsil dang me tog gtor cing /
sngags kyi mjug tu badzra A be sha a a /
zhes brjod /
des thugs kyi rjes gnang song /
rjes chog ni /
bcom ldan bdag la stsal lags kyi / /
bdag la 'go bar mdzad du gsol / /
lan gsum /
bskyed gtor spyi bor bzhag ste /
bcom ldan 'di la stsal lags kyi / /
'di la 'go bar mdzad du gsol / /
deng nas byang chub snying po'i bar / /
lhag pa'i lha ni mdzad du gsol / /
rkyen ngan bar chad thams cad sol / /
dngos grub thams cad stsal du gsol / /
dzaHhUM baM hoH rje btsun ma yid bzhin 'khor lo'i sku gsung thugs dang slob ma'i lus ngag yid gsum dbyer med du gyur pa'i sgo nas byin gyis brlabs par bsam /
'di'i dam tshig rnams legs par bsrung snyam pas 'di'i rjes zlos mdzod /
gtso bos ji ltar bka' stsal pa / /
de dag thams cad bdag gi bgyi / /
lan gsum /
gtang rag gi @# / /
maN+Dala phul /
rang gi lus bran du 'bul sam pas 'di'i rjes zlos mdzod /
deng nas brtsams te bdag bran du / /
khyed la bdag ni 'bul lags kyi / /
khyed kyis slob mar gzung ba dang / /
cha yis kyang ni spyad du gsol / /
lan gsum /
bsngo smon shis brjod byas la las kyi rjes mi mngon par bya'o / /
zhes sgrol dkar yid bzhin 'khor lo'i rjes gnang ji ltar bya tshul 'di yang rgyal ba dge 'dun rgya mtsho /
ngor chen dkon mchog lhun grub /
rje btsun tA ra nA tha /
dge slong chos kyi grags pa sogs kyi gzhung la brten nas /
gser 'phyang gi lo dge slong d+harma b+ha dras bzhad dngul chu'i ri phug tu sbyar ba'o / /
