! / /
rje btsun mkhyen pa'i gter la phyag 'tshal lo / /
tshogs gnyis bsas pa'i mthu las byung ba'i sku mchog khyod / /
thug rje mnyes pa'i spyan gyis phyogs bcur kun nas gzigs / /
srid pa'i rten gzhi rmongs rnams rtsad nas drungs phyung ste / /
thar pa'i srog shing shes rab chen po 'gro la stsol / /
ka ta ra yi grong khyer du / /
skyed mos tshal gyi me tog rgyas / /
bung ba mang po de la rol / /
bdud rtsi mchog kyang 'thung bar snang / /
rje btsun thams cad mkhyen pas rgya sog phur /
rje btsun 'jam dbyangs zhal gzigs tshul khyad par ba byung dus nyams len mdor bsdus gsungs pa'i tshe bstod pa'o / /
de'i tshe rje btsun nyid kyis gsungs pa'i nyams len mdor bsdus gsungs pa ni 'di ltar / /
gang la gnas pa med par ni / /
sems nyid nam mkha' lta bur bsgom / /
de yi grogs rnams kun la 'bad / /
bse ru lta bur gnas par bya / /
'du 'dzi dag kyang spang bar bya / /
nang du mnyam par bzhag par bya / /
byang chub chen po mnyes par bya / /
las kyi rnam par smin pa gdon mi za / /
nges par 'byung dang byang chub @# / /
sems bsgom ste / /
dran pa'i me chen rgyun chad med par sbar / /
yul drug bud shing nges par 'tshig par 'gyur / /
'khor dang mya ngan 'das pa'i chos rnams kun / /
sngon chad gang gis ma dmigs mi dmigs phyir / /
nam mkha' bzhin du 'di yi mtha' dang bral / /
yul gyi snang ba nam mkha'i padmo bzhin / /
sems kyi 'dzin pa bde gshegs su yis rnyed / /
dbyings rig gcig pa mo gsham bu yis bsgrubs / /
de 'dra gang yin de dag rgyal ba'i lam / /
zhes bya ba 'di nyid do /
byang chub tu bgrod par byed pa'i laM la thabs dang shes rab gnyis /
thabs la thun mong ba dang thun mong ma yin pa gnyis kyi thun mong ma yin pa la dngos dang /
bsgom pa'i tshul /
phan yon dang gsum /
shes rab la mdor bstan rgyas bshad gnyis kyi rgyas bshad la /
gzung ba dgag /
'dzin pa dgag /
dbyings rig gcig pa'i rang rig dgag /
lam gyi che ba bstan pa dang bzhi /
de ltar rje btsun 'jam pa'i dbyangs kyis gsungs pa'i nyams len mdor bsdus sh+lau ka bzhi dang /
rkang pa gnyis kyi bsdus don 'di ni /
rje btsun thams cad mkhyen pa tsong kha pa nyid kyis mdzad pa'o / /
