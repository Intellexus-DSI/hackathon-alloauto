@# / /
bi mo k+Sha s+thU lA p+to ho shra d+d+ha sya bi dza ya na gu rA dpar ma wa ny+tsa nA ma bi dzahA ra / /
@# / /
rje bka' 'gyur bla ma sogs dam pa lnga'i rnam thar rags bsdus ngo mtshar dad pa'i sa bon zhes bya ba bzhugs / /
@## / /
na mo gu ru b+h+yaH rje bka' 'gyur bla ma blo bzang chos 'phel dpal bzang po ni /
rang byung bcu gcig pa'i nang tshan lcags spre lor gtsang stod shabs kyi gnas zhes par sku bltams nas gangs can chos 'phel dang /
bkra shis lhun por thugs gter mdzad cing / /
rje btsun blo bzang ye shes dang /
bkras lhun thos bsam gling pa dpal ldan ye shes /
phun gling slob dpon ngag dbang rin chen sogs la thos bsam sgom gsum mthar phyin mdzad rjes /
bdag cag gi dpal ldan bla ma dam pa rje btsun ngag dbang rdo rje'i zhal snga nas /
paN chen pa gong ma'i yongs 'dzin blo bzang chos 'phel /
sngags chen blo bzang dpal 'byor /
yongs 'dzin yon tan rgyal mtshan /
sngags chen bzhad pa blo bzang tshe brtan /
gung ye shes tshe brtan sogs la mdo sngags kyi chos @# / /
mang du stsal cing /
gzhan yang zhal slob mang por bka' 'gyur rin po che'i lung sogs stsal te mthar dgung lo go drug pa rab byung bcu gsum pa'i nang tshan shing lug lor bzhad kyi dben gnas ri bo gru 'dzin du gzugs sku'i bkod pa bsdus shing /
yongs 'dzin paN+Di ta chen po'i gsan yig 'jog po bla mas mdzad par dge slong blo bzang chos 'phel ba zhes pa zhig las lung mang po gsan tshul gsal ba yang rje 'di nyid yin par mngon no / /
! bdag cag gi dpal ldan bla ma dam pa mkhas shing grub pa'i dbang phyug rje btsun ngag dbang rdo rje dpal bzang po ni /
rab byung bcu gnyis pa'i nang tshan lcags byi lor bzhad ljongs chu smad gro skor bkra shis khang gsar pa zhes pa'i grong rigs rus dang ldan pa zhig tu yab drag po dang /
yum chog skyid gnyis kyi sras su sku bltams /
mtshan lha btsan rdo rjer gsol zhing /
dga' ldan phun tshogs gling du rje nyid kyi zhang po'i drung du klog yig mthar phyin dang /
dgung lo bcu gsum par bzhad bkra shis dge 'phel gyi grwa gras su zhugs te /
de'i slob dpon byang pa dge 'dun yar 'phel la gtsug phud phul ba'i mtshan dge 'dun rdo rje dang /
de'i phyi lo bkras dge'i slob dpon ra lo dbon po chos rje ngag dbang dar po'i drung du dge bsnyen bar ma rab byung /
dge tshul bcas kyi sdom pa zhus skabs mtshan ngag dbang rdo rjer bsgyur /
dgung lo so gcig pa lcags rta lor rje bka' 'gyur bla ma blo bzang chos 'phel pas mkhan slob zung 'brel mdzad nas dad pa'i dge 'dun grangs tshang ba'i dbus su bsnyen par rdzogs /
de'i phyi lo dgung grangs so gnyis pa nas mthar dgung lo gya bzhi'i bar du phal cher sgo gsum rnam g.yeng las dben pa'i sku mtshams kyi bcad rgya dang /
bar bar du rje bka' 'gyur ba /
rje btsun blo bzang dpal ldan ye shes /
rje ngag dbang byams pa /
yongs 'dzin ye shes rgyal mtshan /
rje blo bzang bstan pa dar rgyas sogs la byang chub lam rim /
bla mchod bde stong dbyer med ma /
zab lam phyag rgya chen po /
gsang 'jigs gnyis kyi dbang dang /
rim gnyis kyi 'khrid /
nyer mkho'? rjes gnang dang lung sogs zab gnad gang yin gnad @# / /
du smin par bsan te /
sdom gsum gyi bcas mtshams la nyes ltung gi dri mas ma gos par mdzad cing /
gal te bcas rkyang gi nyes pa phra mo res gos kyang rang rang gi phyir bcos kyis 'phral du dag par mdzad pa'i ngang nas sgrub pa la rtse gcig tu 'grus par mdzad pas /
nges 'byung /
byang chub kyi sems /
yang dag pa'i lta ba /
zab lam rim pa gnyis bcas la rtsol med kyi myong ba phul phyin 'khrungs shing /
skal ldan gyi slob ma rnams la thugs kyi gdams pa myong thog nas zab la 'gril bstsal /
lhag par thugs kyi nying khu lta bu'i bka' rtsom glegs bam che phyogs gsum tsam bdag cag rnams kyi pha phogs su 'jog par mdzad nas /
mthar dgung lo gyi bzhi pa chu phag zla tshes srod chen phag gi dus su ded dpon nor bu lon pa ltar dga' spro chen po'i ngang nas nub phyogs bde ba can gyi zhing du skar mda' 'phangs pa ltar gshegs so / /
! rje bka' 'gyur ba dga' ldan bstan 'dzin ni /
rab byung bcu gnyis pa'i lcags bya lor gtsang stod gcung gi lha sdings su yab dkon mchog rab brtan dang /
yum blo bzang sgrol ma'i sras su sku bltams /
dgung lo dgu par mkhan chen ye shes dar rgyas dang slob dpon blo bzang rgyal mtshan pa'i drung nas dge tshul gyi sdom pa bzhes nas mdog stod bsam grub dga' ldan gyi grwa gras su zhugs shing /
dgung lo nyer gnyis pa chu rta lor bkras lhun sngags chen blo bzang dpal 'byor gyis mkhan po dang /
blo bzang bshes gnyen gyis slob dpon mdzad nas bsnyen rdzogs kyi sdom pa bzhes /
grub dbang blo bzang rgyal mtshan /
rdo rje 'dzin pa skal bzang don yod /
grub brnyes blo bzang sbyin pa /
bka' 'gyur ba yon tan rgya mtsho /
yongs 'dzin yon tan rgyal mtshan /
bya sdug pa ye shes 'byung gnas sogs dam pa mang po nas mdo rgyud kyi dbang lung man ngag du ma dang /
khyad par zha lu sku zhang pa lce btsun bstan 'dzin 'phrin las kyi drung nas rje btsun rdo rje rnal 'byor ma nA ro mkha' spyod kyi smin byed kyi byin rlabs /
rgyal mchog lnga pa'i mthong grol lde mig ltar gyi bskyed rim rnal 'byor bcu gcig dang /
rdzogs rim rtsa dbu ma sogs kyi zab khrid /
rgyab brten be'u bum gyi lung dang bcas pa sngon byon dam pa'i phyag bzhes ma nyams par bsan te mdo rgyud kyi gnad rnams la nyams bzhes phul phyin mdzad cing /
dgung lo nyer drug la bsam grub dga' ldan gyi rdo rje slob dpon gyi go sar phebs nas dbang lung man ngag sogs kyi char phabs /
khyad par bka' 'gyur gyi ljags lung yang lan gsum stsal /
yongs 'dzin blo bzang bstan 'dzin dpal bzang po /
rje btsun bde chen pa ye shes sbyin pa /
nye gnas rje btsun dam pa dga' ldan dar rgyas dpal bzang po sogs bstan 'gro'i mgon du gyur pa'i skal ldan gyi slob ma mang po @# / /
bskrun te /
mthar dgung lo re gsum pa chu phag lor dben gnas gsang sngags mkhar gyi shar rtser gzugs sku'i bkod pa bsdus so / /
! bdag cag gi dpal ldan bla ma dam pa dga' ldan dar rgyas dpal bzang po ni rab byung bcu gsum pa'i sa stag lor la stod gcung gi rgyud du sku 'khrungs nas /
gzhon nu'i dus nas rje bka' 'gyur ba chen pos rjes su bzungs te spyan gyi 'bras bu ltar skyong bar mdzad cing /
rab byung /
bsnyen rdzogs /
dbang /
lung /
man ngag rnams bum pa gang byo'i tshul du stsal zhing /
grub dbang blo bzang rgyal mtshan dang /
rje bya sdug pa ye shes 'byung gnas sogs las rje bka' 'gyur ba dang mnyam du yang bka' chos mang du bsan /
rgyun par rje bka' 'gyur ba chen po bsam sbyor gnyis kyis tshul bzhin bstan nas /
bya ba las kyi 'khor lo /
klog pa thos bsam gyi 'khor lo /
spong ba bsam gtan gyi 'khor lo gsum gyis nyin mtshan 'da' bar mdzad cing /
skabs skabs su zab pa dang rgya che ba'i chos kyi 'khor lo yang mang du bskor nas bsam grub dga' ldan gyi rdo rje slob dpon rim byon sogs skal ldan gyi slob ma yang kha shas bskrun te mthar dgung lo re gsum pa lcags 'brug zla ba drug pa'i mar ngo'i tshes bcu'i nyin dag pa mkha' spyod kyi gnas su gshegs so / /
! bdag cag gi dpal ldan bla ma dam pa rje 'bi lung pa dge 'dun bzang po'i zhal snga nas ni /
rab byung bcu gnyis pa'i nang tshan me rta lor byang 'brog ri 'dus su yab gzhon nu rdo rje dang /
yum lha lha gnyis kyi sras su sku bltams /
gzhon nu'i dus nas shangs dga' ldan chos 'khor dang /
'bras spungs gnyis su thugs gnyer mdzad cing /
rgyal mchog bskal bzang rgya mtsho dang /
skyabs mgon rje gong ma /
phur lcog byams pa rin po che /
skyid grong yongs 'dzin rin po che sogs dam pa mang por mdo sngags kyi gdams pa mang du bsan cing /
byang chub lam gyi rim pa chung ba thugs 'dzin shin tu byang ba'i sgo sogs nas sgom sgrub mthar phyin mdzad /
mda' dpon pad tshal ba nas rab yongs 'dzin rin po che dang /
de min zhal slob drag nges rang zhig stsol dgos gsol ba btab ngor 'bi lung sgrub sde'i bla mar phebs dgos byung zhing 'bi lung /
mtshan sgrog dar rgyas gling /
tshes chog gling /
chos grwa chen po bkra shis lhun po sogs su sdom gsum gyi bslab bya dang /
lam rim /
blo sbyong /
gsang bde 'jigs gsum gyi dbang dang man ngag sogs zab rgyas kyi chos 'khor mang du bskor bar mdzad nas rgyal yum rin po che blo bzang bstan 'dzin chos 'dzom /
sku zhang chen mo rab brtan don grub rgya mtsho /
tshe chog gling gi rdo rje slob dpon ye shes bstan 'dzin dang /
phyag mdzod dge legs rgyal mtshan sogs gdams pas tshims par mdzad cing /
7skyabs mgon @# / /
chen po 'di nyid la'ang chos 'brel 'ga' zhig 'bul bar mdzad /
mthar dgung lo don bzhi pas lug zla tshes nyin tshe gling nas dga' ldan chos kyi pho brang du gshegs so / /
de ltar bka' 'dri ji ltar phebs pa'i bla ma 'di rnams kyi rnam thar yi ger 'khod pa sngon chad ma byung 'dug kyang /
gus pa rang gi blor nges tshod rags rim tsam shin tu khungs dag khul du phul ba sarba duk+Shi ? ya ba pu Sh+Nan+tu / /
zhes pa 'di ni rma ? ru mkhan po dga' ldan the po sprul sku'i dris lan du rje btsun d+ha rma b+ha dra dpal bzang pos stsal pa lags so / / / /
@# /
sde dge'i par rkos shes rab bzang pos lhag bsam rnam par dag pa'i par du bsgrubs pa dge'o / /
zhal gro / /
sarba mang+ga laM / / / /

