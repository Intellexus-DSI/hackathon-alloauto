! oM swa sti /
brtsegs pa'i thog mar gang byung dang / /
tsheg drag can dang thig le can / /
rkang mtha' ring po'i yi ge lci / /
lhag ma rnams ni yang ba'o / /
yi ge bgrang ba br-i t+ta la / /
gcig lci ga dang gcig yang la / /
b+ha thog lci ba dza dbus lci / /
sa mtha' lci ba ma kun lci / /
ya thog yang ba ra dbus yang /
ta mtha' yang ba na kun yang / /
lci bar wa dang yar bar ka / /
b+ha sogs uta ldan ngal gso'i rtags / /
phyi mo bgrang ba dzA ti la / /
yang ba phyi mo gcig pa ste / /
lci ba phyi mo gnyis pa yin / /
b+ha dang dza dang sa dang ni| |lci ba zung dang yang ba bzhi /
phyi mo bzhi tshogs de lnga la / /
tsa zhes ming du 'dir bya ste / /
yang ba bzhi tshogs kha yang yin / /
phyi mo gcig par ka dang ni / /
phyi mo gnyis par da zhes bya'o / /
gzugs gcig zung gnyis me ni gsum / /
rig byed dang ni chu gter bzhi / /
mda' dang dbang po yul ni lnga / /
dus dang ro ni drug yin te / /
'jig rten rta dbyangs thub pa bdun / /
nor lha yan lag myos byed brgyad / /
gza' dang bu ga dgu yin te / /
phyogs bcu drag po bcu gcig go /
bcu gnyis nyi ma bcu gsum srid / /
yid skyes zhes pa bcu bzhi'o / /
'di rnams sdeb sbyor sngon 'gro la / /
mkho phyir d+harma b+ha dras bsgrigs / / / /
