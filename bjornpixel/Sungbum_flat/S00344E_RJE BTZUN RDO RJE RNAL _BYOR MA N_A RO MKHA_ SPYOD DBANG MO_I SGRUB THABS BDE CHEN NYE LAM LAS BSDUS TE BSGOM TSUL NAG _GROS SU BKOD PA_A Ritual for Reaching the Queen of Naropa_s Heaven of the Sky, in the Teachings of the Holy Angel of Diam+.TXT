@# / /
rje btsun rdo rje rnal 'byor ma nA ro mkha' spyod dbang mo'i sgrub thabs bde chen nye lam las bsdus te bsgom tshul nag 'gros su bkod pa bzhugs so / /
@## / /
na mo gu ru badzra d+harmA ya /
bla ma dang rje btsun rdo rje rnal 'byor ma dbyer ma mchis pa'i zhabs la gus pa chen pos phyag 'tshal zhing skyabs su mchi'o / /
brtse ba chen pos rjes su gzung du gsol / /
'dir rje btsun rdo rje rnal 'byor ma nA ro mkha' spyod dbang mo'i sgrub thabs bde chen nye lam las bsdus te bsgom tshul nag 'gros su 'god pa la /
nyal ba dang /
ldang ba dang /
bdud rtsi myang ba'i rnal 'byor rnams sngon du btang ste /
tshad med kyi rnal 'byor ni /
lus gnad dang ldan par 'khod nas /
skyabs yul gsol 'debs pa ni /
mdun gyi nam mkhar bla ma 'khor lo sdom pa yab yum la rtsa brgyud kyi bla ma yi dam mchog gsum bka' sdod srung ma'i tshogs kyis bskor nas bzhugs par gyur /
rang dang sems can thams cad kyis skyabs su 'gro bar mos nas /
bdag dang 'gro ba nam mkha' mtha' dang mnyam pa'i sems can thams cad dus 'di nas bzung ste ji srid byang chub snying po la mchis kyi bar du dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la skyabs su mchi'o / /
dam pa'i chos rnams la skyabs su mchi'o / /
'phags pa'i dge 'dun rnams la skyabs su mchi'o / /
zhes lan gsum gyis skyabs 'gro dang /
bdag gis rdzogs pa'i sangs rgyas kyi go 'phang thob par byas la /
sems can thams cad 'khor ba'i sdug bsngal gyi rgya mtsho las @## / /
bsgral nas rdzogs pa'i byang chub kyi bde ba la dgod par bya /
de'i phyir du rdo rje rnal 'byor ma'i lam gyi rim pa nyams su blang bar bgyi'o / /
zhes lan gsum gyis sems bskyed /
de nas thal mo sbyar te /
bla ma dang dkon mchog rin po che rnam pa gsum la phyag 'tshal zhing skyabs su mchi'o / /
khyed rnams kyis bdag gi rgyud byin gyis brlab tu gsol /
zhes brjod pas /
mdun gyi skyabs yul rnams 'od zer dkar dmar mthing gsum gyi rnam par zhu nas rang la thim pas sku gsung thugs kyi byin rlabs thob par gyur /
de nas /
rdor sems bsgoms bzlas ni /
rang gi spyi bor pad zla'i gdan la rdo rje sems dpa' yab yum sku mdog dkar po zhal gcig phyag gnyis kyis rdor dril dang gri thod 'dzin pas phan tshun 'khyud pa yab phyag rgya drug dang yum phyag rgya lngas brgyan cing /
rdo rje dang padma'i skyil grub gis bzhugs pa'i thugs kar zla ba'i steng du hUM gi mthar sngags phreng gis bskor ba las bdud rtsi dkar po'i rgyun babs pas nad gdon sdig sgrib thams cad sbyangs par gyur /
par bsams la /
oM badzra he ru ka sa ma ya /
ma nu pA la ya /
he ru ka twe no pa tiShTHa /
dr-i D+ho me b+hA wa /
su to Sh+yo me b+hA wa /
su po Sh+yo me b+hA wa /
a nu rok+to me b+h+yA wa /
sarba sid+d+him+me pra ya ts+tsha /
sarba karma su tsa me /
tsit+taM shri yaMH ku ru hUM /
ha ha ha ha hoH b+ha ga wAn /
badzra he ru ka mA me muny+tsa /
he ru kab+hA wa /
mahAs ma ya sa twa AH hUM phaT /
ces nyer gcig tsam bzlas mthar /
rdo rje sems dpa' yab yum rang la thim pas /
rang gi sgo gsum dang rdo rje sems dpa'i sku gsung thugs dbyer mi phyed par gyur par bsam mo / /
bla ma'i rnal 'byor ni /
mdun gyi nam mkhar dag gsal gnyis su med pa'i ye shes kyi rang snang las grub pa'i gzhal yas khang gru bzhi sgo bzhi rgyan rta babs dang bcas pa mtshan nyid thams cad yongs su rdzogs pa'i dbus su seng+ge chen po brgyad kyis bteg pa'i rin po che'i khri sna tshogs padma zla ba nyi ma'i gdan gyi steng du drin can rtsa ba'i bla ma de nyid sangs rgyas rdo rje chos kyi rnam pa can sku mdog dmar po zhal gcig phyag gnyis kyis rdo rje dang dril bu thugs kar bsnol nas 'dzin pa /
dbu skra ral ba'i cod pan can /
zhabs rdo rje'i skyil mo krung gis bzhugs pa /
gzhon nu lang tsho bcu drug lon pa'i na tshod can /
dar dang rus pa dang rin po che'i rgyan thams cad kyis brgyan cing skyabs gnas sku 'dun gyi ngo bor gyur par bsams la /
dus gsum sangs rgyas thams cad kyi ngo bo bla ma rin po che la gsol ba 'debs so / /
bdag gi rgyud byin gyis brlab tu gsol /
zhes gsol ba btab pas rtsa ba'i bla ma rang la rjes su chags pas 'od dmar po'i rnam par zhu ba /
rang gi spyi gtsug nas zhugs /
snying gar baM yig dmar po'i rnam par gyur pa dang rang sems dbyer med du 'dres par gyur /
bdag ltar bskyed pa'i rnal 'byor ni /
baM yig de nyid je cher song ste nam mkha'i mtha' dang mnyam par gyur pas snod bcud thams cad bde stong gi rang bzhin@# / /
du gyur /
slar yang mtha' nas rim gyis bsdus te shin tu phra ba'i baM yig tu gyur pa 'og nas rim gyis nA da'i bar du thim /
nA da yang mi dmigs par bde stong dbyer med kyi chos skur gyur /
oM shU mya tA dz+nyA na badzra swa b+hA wa at+ma konyahaM /
zhes pa ni 'chi ba chos sku'i lam 'khyer ro / /
de ltar snang ba thams cad bsdus pa'i steng ba'i ngang las ngo bo rang sems bde stong gnyis su med pa'i ye shes kyi gzung rnam yin pa la rnam pa baM yig dmar po gyen du 'greng ba'i rnam par nam mkhar gnas par gyur /
ces pa ni bar do longs sku'i lam 'khyer ro / /
stong pa'i ngang las e e las chos 'byung dmar po gru gsum nyis brtsegs kyi nang du a las zla ba'i dkyil 'khor dkar la dmar ba'i mdangs can gyi steng du /
oM oM oM sarba bud+d+ha TA ki nI ye badzra war+N+Na nI ye badzra bairo tsa nI ye hUM hUM hUM phaT phaT phaT swAhA /
zhes pa'i sngags g.yon skor du 'khod par gyur /
rang nam mkha'i baM yig gis zla ba mthong ba na de'i dbus su skye ba len pa'i 'phen pa dang ldan pas zla ba'i dbus su zhugs /
zla ba baM yig sngags phreng dang bcas pa las 'od zer 'phros /
'khor 'das kyi snod bcud thams cad rje btsun rdo rje rnal 'byor ma'i rang bzhin du byas /
de rnams tshur 'dus te baM yig sngags phreng dang bcas pa la thim pa yongs su gyur pa las /
rten dang brten pa'i dkyil 'khor dus gcig tu rdzogs par gyur /
ces pa ni skye ba sprul sku'i lam 'khyer ro / /
de yang rdo rje'i sa gzhi r+wa ba gur bla re dang bcas pa'i phyi rol tu kha dog sna lnga pa'i me dpung g.yon skor du 'khyil zhing 'bar ba /
de'i nang du gtum drag la sogs pa'i dur khrod chen po brgyad kyis bskor ba'i dbus su chos 'byung dmar po gru gsum nyis brtsegs kyi gdengs ka che ba gyen du phyogs shing /
rtse mo phra ba thur du zug pa /
mdun rgyab gnyis spangs pa'i grwa bzhir dga' 'khyil dmar skya g.yon skor du 'khor ba re res mtshan pa /
chos 'byung gi nang du sna tshogs padma 'dab ma brgyad pa'i lte bar nyi ma'i dkyil 'khor gyi steng du rang nyid rje btsun rdo rje rnal 'byor ma'i skur gyur pa ni /
zhabs g.yas brkyangs pas dus mtshan ma dmar mo'i nu ma'i steng nas mnan pa /
g.yon bskums pas 'jigs byed nag po'i mgo bo rgyab tu blta ba nas mnan pa /
sku mdog dmar mo bskal pa'i me lta bu'i gzi brjid can /
zhal gcig phyag gnyis spyan gsum dag pa mkha' spyod du gzigs pa /
phyag g.yas pas rdo rjes mtshan pa'i gri gug thur du brkyangs nas 'dzin pa /
g.yon pas thod pa khrag gis gang ba steng phyogs su bzung nas zhal gyen du phyogs par gsol ba /
phrag pa g.yon par rdo rjes mtshan pa'i kha TwAM ga la DA ma ru dang dril bu dang 'phan rtse gsum pa 'phyang bzhin pa bsnams pa /
dbu skra nag po sil bur gyur pas sku sked yan chad khebs pa /
lang tsho dar la bab cing 'dod pa'i nu 'bur rgyas pa /
bde ba bskyed pa'i nyams can /
mi mgo skam po lnga'i dbu rgyan dang /
skam po lnga bcu'i do shal can /
gcer mo phyag rgya lngas brgyan pa /
ye shes kyi me 'bar ba'i dbus na bzhugs pa rnam snang he ru ka yum dang bcas pas dbu brgyan par gyur /
'gro ba dag pa'i rnal 'byor ni /
rang gi snying gar chos @# / /
'byung dmar po gru gsum nyis brtsegs kyi nang du zla ba'i dkyil 'khor gyi dbus su baM yig la sngags phreng gis bskor ba las 'od zer 'phros te /
ba sbu'i bu gnas phar song /
rigs drug gi sems can thams cad la phog pas /
sdig sgrib bag chags dang bcas pa sbyangs /
de thams cad rdo rje rnal 'byor ma'i skur gyur /
dpa' bo dpa' mos byin gyis brlab pa'i rnal 'byor ni /
'bar ba'i phyag rgya dang bcas /
phaiM| rang gi thugs ka'i baM yig las 'od zer 'phros pa smin mtshams nas thon te phyogs bcur song bas phyogs bcu'i de bzhin gshegs pa dang /
dpa' bo dang rnal 'byor ma thams cad rdo rje rnal 'byor ma'i rnam par spyan drangs /
dzaHhUM bam hoH sa dgug gzhug bcings mnyes bya /
dkor gyi mthar 'khyud rgya byas la /
oM yo g shud+d+hAHsarba d+harmAHyo ga shud+d+ho nyahaM /
chos thams cad rnam par dag pa'i rnal 'byor gyi bdag nyid de nga'o snyam du nga rgyal bya /
rang gi gnas rnams su zla ba'i dkyil 'khor gyi steng du /
lte bar oM baM dmar mo rdo rje phag mo /
snying gar haM yoM sngon mo gshin rje ma /
khar hriM moM dkar mo rmongs byed ma /
dpral bar hriM hriM ser mo skyod byed ma /
spyi gtsug tu hUM hUM ljang gu skrag byed ma /
yan lag thams cad la phaT phaT dud kha tsaN+Di ka'i ngo bo rnams su gyur /
ngag bzlas dang yid bzlas kyi rnal 'byor la gnyis las /
ngag bzlas ni /
rang gi snying gar chos 'byung dmar po gru gsum nyis brtsegs kyi nang du zla ba'i dkyil 'khor gyi dbus su baM yig la sngags phreng kha dog dmar pos g.yon skor du bskor ba las 'od zer dmar po dpag med 'phros /
sems can thams cad kyi sdig sgrib sbyangs /
sangs rgyas thams cad mchod /
de rnams kyi byin rlabs nus mthu thams cad 'od zer dmar po'i rnam par spyan drangs baM yig sngags phreng dang bcas pa la thim pas rgyud byin gyis brlab par gyur /
par bsams la /
oM oM oM sarba bud+d+ha DA ki nI ye badzra war+N+Na nI ye badzra bai ro tsa nI ye hUM hUM hUM phaT phaT swA hA /
rgyun par dam bca' ji ltar yod pa la nyung mthar byas nas bzlo'i / /
yid bzlas ni| snying ga'i chos 'byung zla ba yig 'byung dang bcas pa bde ba bskyed par 'dod na gsang gnas /
mi rtogs pa bskyed par 'dod na lte bar ba ba ste mdun rgyab spangs pa'i grwa bzhir dga' ba 'khyil ba g.yon skor du 'khor ba dang /
sngags phreng lan gsum mam bdun la sogs pa klog pa'i tshul du sems gtad nas /
rlung kha sbyar tsi thub 'dzin /
rang gi smin mtshams dang gsang gnas su dga' 'khyil g.yon skor du shugs drag tu 'khor ba la sems gtad nas rlung kha sbyar bzung /
mthar dga' 'khyil gnyis snying ga'i baM la thim par bsam mo / /
bsam gyis mi khyab pa'i rnal 'byor la gnyis las /
thun mong ma yin ba ni khrid las 'byung ba ltar nyams su blang /
thun mong ba ni /
rang gi snying ga'i baM yig sngags phreng dang bcas pa las 'od zer 'phros /
khams gsum thams cad la khyab /
gzugs med khams 'od zer sngon po'i rnam pas lus kyi stod kyi cha la thim /
gzugs khams 'od zer dmar po'i rnam pas bar gyi cha la thim /
'dod khams 'od zer dkar po'i rnam pas smad kyi cha la thim /
rang yang stod smad nas rim bzhin 'od du zhu nas chos 'byung la thim /
de zla ba la thim /
de sngags phreng la thim /
de baM @# / /
yig la thim /
de baM gyi mgo bo la thim /
de zla tshes la thim /
de thig le la thim /
de nA da la thim /
de yang je phra je phrar 'od gsal stong pa nyid du thim par gyur par bsam mo / /
spyod lam gyi rnal 'gyor ni /
stong pa'i ngag las rang nyid skad cig gis rje btsun rdo rje rnal 'byor mar gyur pa'i gnas rnams su zla ba'i dkyil 'khor gyi steng du lte bar oM baM dmar mo rdo rje phag mo /
snying gar ham yoM sngon mo gshin rje ma /
khar hriM moM dkar mo rmongs byed ma /
dpral bar hreM hriM ser mo skyod byed ma /
spyi gtsug tu hUM hUM ljang gu skrag byed ma /
yan lag thams cad la phaT phaT dung kha tsaN+Di ka'i ngo bo rnams su gyur /
ces go cha dang /
oM sum+b+ha ni sum+b+ha hUM hUM phaT /
oM gr-ih+Na gr-ih+Na hUM hUM phaT /
oM gr-ih+NA pa ya gr-ih+NA pa ya hUM hUM phaT /
oM A na ya ho b+ha ga wAn badzra hUM hUM phaT /
ces lan gnyis brjod la tsham rngams kyi bsrung ba bya'o / /
de nas thun mtshams su gtor ma 'bul bar 'dod na /
mchod pa dang gtor ma phyag lan ltar bshams la /
nang mchod byin gyis brlab ba ni /
oM khaN+Da ro hai hUM hUM phaT /
oM swa b+hA wa shud+d+hAHsarba d+harmAHswa b+hA wa shud+d+ho nyahaM /
stong pa nyid du gyur /
stong pa'i ngang las yaM las rlung /
raM las me /
AHlas mi mgo'i sgyed pu gsum gyi steng du /
AHlas thod pa yangs shing rgya che ba'i nang du oM khaM aM traM hUM rnams las bdud rtsi lnga /
laM mAM paM taM paM rnams las sha lnga yi ge de dag gis mtshan pa /
rlung g.yos me spar bas thod pa'i nang gi rdzas rnams zhu bar gyur /
de dag gi steng du hUM las skyes pa'i kha TAM ga dkar po mgo thur du bltas nas zhu ba thod par lhung nas rdzas de dag dngul chu'i mdog can du gur /
de'i steng du dbyangs gsal gyi phreng ba sum brtsegs su gnas pa oM AH hUM du gyur pa'i 'od zer gyis phyogs bcu'i de bzhin gshegs pa dang /
dpa' bo dang rnal 'byor ma thams cad kyi thugs ka nas ye shes kyi bdud rtsi bkug nas bsnan pas nang por sbar zhing spel bar gyur /
oM AHhUM /
lan gsum brjod pas byin gyis brlab /
de nas mchod pa byin gyis brlab pa ni /
oM khaN+Da ro he hUM hUM phaT /
oM swa b+hA wa shud+d+hAHsarba d+harmAH swab+hA wa shud+d+ho nyahaM /
stong pa nyid du gyur /
stong pa'i ngang las kaM las thod pa'i snod rnams kyi nang du hUM las mchod rdzas rnams rang bzhin stong nyid /
rnam pa mchod rdzas so so'i rnam pa can /
byed las dbang po drug gi spyod yul du zag pa med ba'i bde ba khyad par can ster bar gyur /
oM ar+g+haM AHhUM /
oM pAdyaM AHhUM /
oM badzra puSh+pe AHhUM /
oM badzra d+hU pe AHhUM /
oM badzra dI pe AHhUM /
oM badzra gan+d+he AHhUM /
oM badzra nai widyA AHhUM /
oM badzra shap+ta AHhUM /
gis mchod pa byin gyis brlab /
gtor ma ni /
oM khaN+Da ro he hUM hUM phaT kyis bsangs /
oM swA hA wa shud+d+haH sarba d+harmAH swa b+hA wa shud+d+hony+haM /
stong pa nyid du gyur /
stong pa'i ngag las yaM las rlung /
raM las me /
AH las mi mgo'i skyed pu gsum gyi steng du AH n|as thod pa yangs shing rgya che ba'i nang du oM khaM a traM hUM rnams las bdud rtsi lnga /
laM maM paM taM baM rnams las sha lnga yi ge dag gis mtshan pa /
rlung g.yos me spar bas thod pa'i nang gi rdzas rnams zhu bar gyur /
de dag gi steng du hUM las skyes pa'i kha thaM ga dkar po @# / /
mgo thur du bltas nas zhu ba thod par lhung nas rdzas de dag dngul chu'i mdog can du gyur /
de'i steng du dbyangs gsal gyi phreng ba sum brtsegs su gnas pa oM AHhUM du gyur pa'i 'od zer gyis phyogs bcu'i de bzhin gshegs pa dang dpa' bo dang rnal 'byor ma thams cad kyi thugs ka nas ye shes kyi bdud rtsi bkug nas bsnan pas mang por sbar zhing spel bar gyur /
oM AHhUM /
lan gsum brjod /
phaiM| rang gi thugs ka'i baM yig las 'od zer 'phros pas /
'og min nas rje btsun rdo rje rnal 'byor ma la bla ma yi dam sangs rgyas byang sems dpa' po mkha' 'gro chos dang 'jig rten skyong ba'i tshogs kyis bskor ba mdun gyi nam mkhar spyan drangs /
mgron rnams kyi ljags la hUM las skyes pa'i rdo rje rtse gsum pa nas 'bru tsam 'khod pa'i 'od zer gyi sbu gus gtor ma'i bcud drangs te gsol bar gyur par bsam /
oM badzra a ra li hoHdzaHhUM baM hoHbadzra DA ki ni sa ma ya stwaM tri shya hoH lan gsum mam bdun gyis phul /
oM badzra yo gi ni sa pa ri wA ra ar+g+haM /
pA gya /
puSh+pe /
d+hU pe /
A lo ke /
gan+d+he /
nai wi dyA /
shap+ta AHhUM gis mchod /
oM badzra yo gi ni sa pa ri wA ra oM AH hUM /
dpal ldan rdo rje mkha' 'gro ma / /
mkha' 'gro ma yi 'khor los bsgyur / /
ye shes lnga dang sku gsum nyid / /
'gro ba skyob la phyag 'tshal lo / /
ji snyed rdo rje mkha' 'gro ma / /
kun tu rtog pa'i 'ching gcod cing / /
'jig rten bya bar rab 'jug ma / /
de snyed rnams la phyag 'tshal lo / /
zhes bstod /
mtha' yas rgyal ba'i bde stong zlos gar ni / /
srid zhi'i mig 'phrul cir yang 'char ba las / /
deng 'dir mkha' spyod dpal mo yid 'ong ma / /
snying nas dran no 'khyud pa'i rtse dgas skyongs / /
'og min zhing na lhan skyes rgyal yum ma / /
nyer bzhi'i yul na zhing skyes DA ki ma / /
nor 'dzin khyab pa'i karma mu dra ma / /
rnal 'byor bdag gi skyabs mchog rje btsun ma / /
khyod ni sems nyid stong pa'i rang rtsal te / /
rdo rje'i grong na e dbyings baM gyi dngos / /
sgyu ma'i gling na 'jigs rung srin mo dang / /
'dzum dkar g.yo ba'i lang tsho gsar pa ston / /
bdag gis ji ltar btsal yang 'phags ma khyod / /
bden par grub pa'i bas pa ma rnyed nas / /
spros pas dub pa'i sems kyi gzhon nu de / /
brjod bral nags kyi khang bur ngal bso brten / /
e ma da ni DA ki dbyings nas bzhengs / /
he ru ka dpal rgyud kyi rgyal po las / /
rdo rje btsun mo'i nye ba'i snying po mchog /
bklags pas 'grub ces gsungs pa'i bden pas skyongs / /
o Di bi sha'i bas mtha'i nags khrod du / /
grub pa'i dbang phyug rdo rje dril bu pa / /
'khyud dang tsum b+ha'i bde bas rjes bskyangs te / /
kha sbyor mchog gis rol bzhin bdag kyang skyongs / /
gang+gA'i gling nas rje btsun ku sA li / /
mngon sum nam mkha'i dbyibs su khrid pa dang / /
dpal ldan nA ro ta pa rjes bzungs ltar / /
bdag kyang mkha' spyod dga' ma'i grong du 'khrid / /
rtsa brgyud bla ma mchog gi thugs rje dang / /
rgyud chen gsang mtha'i myur lam zab khyad dang / /
rnal 'byor bdag gi lhag @# / /
bsam dag pa'i mthus / /
mkha' spyod dga' ma'i 'dzum zhal myur mthong shog /
oM badzra he ru ka sa ma ya /
ma nu pA la ya /
he ru ka twe no pa tiShTHa /
dri D+ho me b+hA wa /
su to shyo me b+hA wa /
su po khyong me b+hA wa /
a nu dak+to me b+hA wa /
sarba sid+d+hi m+me pra yats+tsha /
sarba karmA su tsa me tsit+taM shri yaMHku ru hUM /
ha ha ha ha hoH b+ha ga wA na /
badzra he ru ka mA me muny+tsa /
he ru ka b+hA wa /
mahA sa ma ya satwa AHhUM phaT /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis pa / /
de kun khyod kyis bzod mdzad rigs / /
badzra muH gtor mgron par gyur /
dge ba 'di yis myur du bdag /
mkha' spyod ma dngos 'grub gyur nas / /
'gro ba gcig kyang ma lus pa / /
de yi sa la 'god par shog /
'chi tshe mgon dang dpa' bo ma sogs kyis / /
me tog gdugs dang rgyal mtshan thogs nas su / /
rol mo sil snyan sgra snyan sogs mchod cing / /
mkha' la spyod pa'i gnas su 'khrid par shog /
lha mo tshad ma dam tshig tshad ma dang / /
des brjod gsung yang mchog tu tshad ma ste / /
bden pa 'di dag gis ni lha mo rnams / /
bdag cag rjes su 'dzin pa'i rgyur gyur cig /
gang gi rnam sprul grangs med bye ba phrag /
stong phrag bdun cu rtsa gnyis tshogs rnams kyis / /
sgrub pa po yi bar chad kun sel cing / /
'dod don dngos grub stsol ba'i bkra shis shog /
ces bsngo smon shis brjod sogs kyis mtha' brgyan par bya'o / /
smras pa /
dbyings kyi sgyu ma mchog gi 'dzum sgeg gi /
snying po pad rAg lang tshor 'bar ba'i 'dzum / /
rtse dga' gcig tu rol pa'i dga' ston nyid / /
'gugs byed phul gyur 'di las gzhan na gang / /
de phyir shin tu mos pa rtag bsten kyang / /
lhag par rtul dang rnam g.yeng dbang gyur pas / /
rab rgyas skal ba phra rnams skal bzang ched / /
bsdus dang rgyas min 'khyer ba der slar yang btus / /
gang gis bskul zhing spel ba'i rgyu sbyor ba / /
lha ris zhes byas dad pas bskrun pa'i dges / /
mtha' dag rgyal yum 'phags mas rjes bzung nas / /
phyi nang mkha' spyod go 'phang myur thob shog /
ces pa 'di yang mdo smad chab mdo rdza chu dbyangs can tshang gi dad ldan lha ris zhes bya bas bskul ngor sgrub thabs rgyas pa 'don mi thub ba rnams la rgyas pa las cung zad bsdus te dge bsngo'i tshigs su bcad pa dang chabs cig pha bong kha'i sprul ming pas chab mdo dge ldan byams pa gling dkon rdor bla brang gi gzim chung mkha' spyod dga' tshal du sbyar ba'i yi ge pa ni 'dan grwa blo bzang rdo rje'o / / / /
! dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog / / /
'gro ngon 'phel / /
