@# / /
rje btsun bla ma co ne paN+Di ta'i zhal snga nas kyis sgrol dkar tshe khrid dang /
'jam dkar /
dbyangs can ma rnams kyi sgrub thabs las tshogs bcas zab khrid gnang ba'i gsung bshad zin bris bzhugs so / /
@## / /
bla ma lhag pa'i lha la phyag 'tshal lo / /
'dir rje btsun bla ma co ne paN+Di ta rin po che'i zhal snga nas /
kun mkhyen bla ma 'jam dbyangs bzhad pa'i rdo rje'i gsung sgrol dkar sgrub thabs 'chi med bdud rtsi'i bum bzang gi steng nas tshe khrid nos skabs kyi zin bris mdo tsam spel ba la /
! dbu ma rin chen phreng ba las /
brda sprod pa dag ji lta bur / /
yi ge phyi mo klog 'jug ltar / /
x zhes sogs kyi lung 'dren mdzad de sngon 'gro'i gsung bshad zab brling stsal rjes /
bdag cag gi ston pa shAkya thub pas dang por 'gro ba rnams kyi don du thugs bskyed /
bar du grangs med gsum du tshogs bsags /
mthar mngon par rdzogs par sangs rgyas nas /
'gro ba rnams kyi spyod tshul ji snyed pa grangs mtha' yas pas de snyed kyi chos gsungs /
nyon mongs nyi khri chig stong re'i gnyen por chos phung nyi khri chig stong sogs /
chags bral chags can la zab mo @## / /
sogs mang du gsungs pa rnams lam rim la 'du /
de nyams su len ba la tshe ring du 'tsho dgos la /
de la 'phags ma sgrol ma 'di khyad che /
bzhi brgya ba las /
khrims ldan yun xxx ltar ro / /
sgrol ma 'di tshe bsring btsam ma zad /
'phrin las kyi rang gzugs yin pas re 'dod thams cad skong bas mtshan la yang yid bzhin 'khor lo zhes gsungs /
sgrol dkar bka' babs dgu las /
dge 'dun rgya mtshos tshang ma gsan /
'di gtso bo yin /
khrid la mu khyud gsum dang lnga gnyis ka rang re'i lugs la yod /
'di bdag gi bla ma zhang rin po ches ches dar blo bzang tshul khrims rgya mtshor gsan nas bdag gis thob /
rje btsun sgrol ma 'di rgyal ba kun gyi yum shes rab kyi pha rol tu phyin ma'i sku'i rnam 'gyur yin pa mtshan brgya rtsa la bltas na gsal /
sgrol ma zhes pa gang gis sgrol ba /
gang sgrol na /
'phrin las nyer bdun gyis ngan 'gro bde 'phror 'god pa nas mi gnas pa'i myang 'das la 'god pa'i bar /
yid bzhin 'dod 'jo 'khor lo thugs kar bkod pa rnam snang gi rigs ston /
mtshan gyi steng nas lam yongs rdzogs bshad pa yod /
skyabs 'gro dang po bstan dang theg chen la / /
zhes sogs drangs nas skyes bu chung 'bring sogs skyabs 'gro snga ma med par phyi ma mi 'byung /
skyabs 'gro'i ngo bo yid tshes ba'i dad pa gtso 'khor /
skyabs 'gro'i nang skyes bu gsum gyi lam cha tshang ba 'du /
sems bskyed ces pa sems rgya cher btang ba la byed /
sems bskyed ngo ma min yang chung ngu nas sems rgya cher bskyed lugs /
theg chen la yang thun mong nas bla med par gyi rgya cher byed lugs /
bla med la sku thugs zung 'jug la dmigs nas bskyed dgos /
tshad med sems bskyed rgya cher btang ba yin /
rang rgyal gyis sangs rgyas thob 'dod kyang sems can la dmigs ma shes pas rang sangs rgyas su gyur /
sngags la gtor ma mdzub mo tsam la yang stong sbyangs dgos pas steng nyid dgos /
rang bzhin dag pa ni rang bzhin med pa yin /
gnyis ni bdag dang bdag gir 'dzin pa gnyis /
gung thang par ra stod bla mas /
stong sbyangs dgos @# / /
pa'i rgyu mtshan gang yin dri ba phebs par /
ye shes kyi tshogs bsags pa e yin zhes zhus pas /
de yang yin 'gro ste /
de med na tha mal gyi snang ba 'di'i kha ya mi chod ces gsungs pa tshig gcig yin kyang brjed du phangs pa yin /
zhes 'grel ba don gsal gyi gsung bshad skabs gsungs yod /
de'i rgyab gnon rang bzhin bcos med sogs gsungs /
chos dbyings ye shes kyi ngo bo hUM las rdo rje'i sa gzhi sogs bsgom pa rgyud sde bzhi ka'i thun mong ba yin /
baM zhes pa'i pa padma'i ming yig dang po ste kun rdzob /
thig le stong nyid de rtsis kyi stong pa'i gnas su thig ces pa dang 'dra /
ngang las zhes pa 'byung khungs yin pas stong pa rten 'byung du 'char lugs yin /
gdan gsum lam gtso rnam gsum /
sngags la yang 'di rnams gal che ba /
sa bon /
phyi'i nas 'bru'i sa bon dpe /
nas 'bru la myu gu nas 'bras bu'i bar gyi nus pa yod /
tAM yig la sgrol ma'i rten brten pa bskyed pa'i nus pa yod /
don gnyis bya tshul spyi ltar gsungs /
mdo lugs la bskal chen grangs med gsum gyi tshogs bsags dgos pa /
sngags la skad cig re la sangs rgyas dpag med la mchod pa lta bu'i myur khyad /
tshad mar gyur ba zhes xx rang sems stong pa dang bsre /
stong pa dang sangs rgyas kyi thugs 'dres nas yod| rang bzhin rnam dag gi cha dang 'dres kyang glo bur rnam dag gi cha dang ma 'dres /
rang nyid 'phags ma zhes pa'i skabs gdags gzhi bsgyur dgos /
ma dag pa'i gdags gzhi la ma bzhag par /
dag pa'i gdags gzhi la sbyar dgos /
g.yas mchog sbyin /
g.yon mtheb srin thabs shes sbyar /
ut+pa la rgyal kun snying rje /
dus gsum mtshon don spyi ltar la /
de yang dus gsum gyi rgyal ba thams cad skyed byed yin par mtshon /
rgyan brgyad spyi ltar la /
rgyan cha nges par dran dgos /
de ma bsams na dbul zhing phongs par gyur pa yod /
de yang ye shes kyi rang bzhin /
mu tig gi rgyan gtso bor gyur pa yang zer yod /
zla ba'i rgya ba yol bde ba chen po'i ye shes shin tu rgyas pa /
'od zer gyis zhing khams khyab pa /
spyan bdun ma 'di rigs lnga yod kyang rnam snang gi rigs yin /
lo rgyus /
paN+Di ta ngag gi dbang phyug grags pa 'di la brten /
ngag gi dbang phyug thob /
zung 'jug kyang thob| de nas rim bzhin jo bor brgyud tshul gsungs /
rdo rje gsum spyi ltar gsungs /
rgya gar lha gcig ces pa sangs rgyas thams cad kyi sku gsung thugs rdo rje'i ngo bor bsams pas lha gcig bsgom pas tshang ma bsgoms par gyur| 'di'i go ba chags na lha gzhan chad song zer ba med /
rigs brgya rigs gsum du bsdu tshul /
de gcig la tshang lugs /
oM sogs gsum ka la ye shes lnga re mtshon tshul yod /
snying gar 'khor lo 'god tshul /
@# / /
rtsibs brgyad la ni sogs gsungs /
mu khyud gsum dang lnga byed pa'i lugs kyang yod /
gsum byed na /
phyi ma rten snying sngon po g.yas skor /
bar mar kA li dmar po g.yon skor /
nang mar A li dkar po g.yas skor rnams yongs grags ltar gsungs /
lte bar oM mdun /
swAhA rgyab /
g.yon phyogs phreng gcig /
g.yas phreng phyi nang gnyis yod /
ming sngags su bsgyur nas bcug na legs /
sngags sprul zhes ye d+harmA nas 'go brtsams te bzla /
sngags thams cad dkar po byed pa'ang yod /
lnga byed na bzhi par rdo rje sngon po'i phreng ba /
lnga par 'od zer kha dog lnga /
gsum byed na sku gsung thugs rdo rje gsum /
lnga byed na ye shes lnga mtshon /
man ngag gi 'don lugs /
dang por /
oM ye d+harmA x ka kha ga x a A x tA re x swAhA bar sbrel nas lan brgya nas nyer lnga tsam par bzla /
de nas yi ge bcu pa la grangs gsog /
mjug tu 'jog khar /
tA re nas ye d+harmA'i bar phyi rim du sbrel te bzla /
de nas yig brgya bzla /
lho brag grub chen la sgrol mas zhal gzigs te gsungs pa'i man ngag tu /
phyir 'khor lo zhwa thabs lta bu /
'di 'dra tshar chen gyis kyang gsungs yod gsungs /
'di la 'od zer drug sbrags kyi nang du 'khor lo yod pa dang /
phyir yod pa /
phyi nang gnyis kar yod pa sogs yod /
rigs bdag 'od dpag med tshe dpag med du bsgyur nas grub rgyal tshe khrid kyi dmigs pa sbyar lugs gsum /
rigs bdag ni bla ma kun 'dus /
rang yi dam kun 'dus /
snying ga'i sngags snying po kun 'dus su bsgom /
rang bzhin chos sku'i gnas sogs spyan 'dren lugs /
de yang chos sku'i gnas nas spyan 'dren pa 'di gtso /
ye shes ji snyed khyab xx sogs ye shes sku zhi khro gang du 'pho ba tsam ma gtogs mi dgos /
dgug gzhug sogs spyi ltar gsungs /
ma 'dres pa ja nang 'o ma blugs kyang ma 'dres pa dpe /
dzaHhUM baM hoH 'di la rgyud tshig yod pa thu'u bakwan rta mgrin sbyin sreg tu drangs yod gsungs /
hoH ye shes pa phyir phebs dbang med pa /
goms cha song na yun thung ngu la thams cad yong ba /
dper na tshe 'di la skyid po byed snyam pa'i nang du / /
ba'ang /
gos /
rgyu sogs tshang ma 'dus yod| de bzhin dge phyogs la yang goms cha song na de ltar yod zhes zhang rin po ches gsungs tshul /
rgyan las /
rdog thabs gcig gis bskyod pa na / /
zhes sogs gsungs /
sngags don /
sgrol ma sgrol ma shin tu sgrol ma zhes gsungs /
skyes bu gsum la sbyar na'ang 'grig /
sngags re la skyes bu gsum gyi lam rim 'gro /
'khor ba las sgrol 'di ngag grags kyi gsung yin /
sngags phreng 'god lugs sngar bzhin /
'od phreng g.yas skor tshom bu /
ye shes 'phel /
'di shes rab kyi lha /
tshe'i lha /
'phrin las kyi lha yang yin /
ku ru kul+le /
dbyangs can sogs la 'di'i bsnyen pa sngon du 'gro dgos /
tu ta /
ces dang /
yang /
tu /
t+tA /
zhes 'god lugs mi 'dra ba gnyis yod /
@# / /
oM dang ha gnyis g.yon mtha' rten lugs kyang yod /
'od zer drug sbrags sogs spyi ltar gsungs /
dbang 'dus gtso bo sems dbang du 'du dgos /
rang sems kyi dbang /
sems nyon mongs kyi dbang du song /
des thog med nas sdug tu bcug pas de dbang du bsdu dgos /
sems nyid kyis ni sems can 'jig rten dang / /
zhes sogs gsungs /
mchin kha dmar smug /
sna lnga 'dres pa yin /
'od zer dkar po me long ye shes kyi ngo bo /
gtso bo sgrib sbyong /
ser po mnyam nyid ngo bo /
nga rgyal chos phyogs dang /
ser sna 'jig rten phyogs rgyas pa'i gegs yin /
bden med rtogs pa'i ye shes mthar phyin pa chos dbyings ye shes /
des khro bo thams can zil gyis gnon /
mchin kha ye shes lnga'i rang mdangs /
de dag sra mkhreg nang nas chu mi rgyug pa /
phyi nas rlung mi zhugs pa /
ut+pa la thugs kyi rang bzhin /
de thams sngon po byas kyang mthus /
yang gung khyim dang gnyis pa nang phyogs dkar po /
phyi phyogs se po /
de dag gis tshang mar rigs 'gre /
bsdu rim skabs /
tshar chen gyis rdzogs rim zhes gsungs pa'i nyams mtshar gsungs /
hUM tAM gyi klad kor du bkod /
bya rgyad lha drug sbyar nas gsungs chog /
jos kyis mgo 'bud ba yin zhes gsungs /
khong bstan pa'i bdag po yin pas mdor bsdus legs par phul ba yin zhes bka' drin stsal to / / / /
! bla ma lhag pa'i lha la phyag 'tshal lo / /
me yos zla tshas mchog tu dge pa'i nyin /
bka' drin mtshungs med snyigs dus kyi mahA paN+Di ta co ne dge bshes rin po che'i zhal snga nas /
kun mkhyen bla ma 'jam dbyangs bzhad pa'i rdo rje ngag dbang brtson 'grus kyi gsung 'jam dkar sgrub thabs byin rlabs myur 'jug bdud rtsi'i 'od can gyi steng nas zab khrid legs par nos skabs kyi gsung bshad brjed byang zur tsam 'god pa la /
'o lags so / /
nam mkha' x zhu /
gsan bya dam pa'i chos ni /
rje btsun 'jam dpal dkar po'i las tshogs kyi khrid 'bul ba la zhes dbu nas lung stsal /
mchod brjod la tshig 'grel thor bu mdzad /
mchod brjod dang rtsom par dam bca' la khrid kyi skabs bshad pa med kyang chog /
dze tA ri la 'jam dbyangs kyis nye brgyud du gsungs /
de lang zhal gzigs lugs bla slob tshul dang /
nyams snang tshul sogs mang du yod /
'di snga ma ltar yin /
chu 'go gsang ltar chos kyi 'go sangs rgyas la thug pa zhig dgos pas dag snang sogs la yang grub chen tshad ldan gyi zin so dgos /
lo rgyus rgyas par gsungs /
'di paN+Di tA dze tA ris dgung lo brgyad dang bcu bar su la yang ma gnang /
de nas slob ma snod ldan tshol tshul /
'di la go rgyu che ba yod /
thub pas kyang res 'ga' zhus kyang mi gsungs /
res 'ga' grong du ched du gshegs nas gsungs /
de nas brgyad pa gzhung ltar gsungs /
paN chen shukya shrI'i man man ngag khyad par can bzhi'i gras yin lugs /
paN chen 'di la 'khor paN chung brgyad yod /
dgung lo yang bdun bcu don grangs nang phebs tshul /
'di 'jam dbyangs bzhad pa'i gsungs yin /
'di'i steng nas mkhyen rab rdol /
'dis shar tshang zhes dang po skal ldan rgya mtsho'i @# / /
sprul skur gnang /
khrid 'di yig cha re re'i steng nas thob mi dgos pa /
yig cha gcig gi steng nas sgrol dkar lta bu'i khrid thob na sgrol dkar dbe gzhan gyi steng nas khrid byas chog /
dper na bde lam lta bu gcig gi khrid thob na /
bde lam khrid dpe thams cad kyi steng nas zur du thob mi dgos par khrid gtong chog /
phyag mtshan g.yas ut+pa la'i steng ral gri yod med sna tshogs yod /
yod pa 'di yang rje'i gsung bstod par yang yod /
zhi khro sbrags sgrub skabs ral gri yod pa 'di nges par dgos zhes gsungs /
spar brko yig rnying gi rigs la gal che byas na legs /
! 'jam dbyangs phyogs las 'od zer yang 'di las shes rab 'phel /
'di rnams dge 'dun grub kyi slob ma yin /
'di dang gnyal ston dpal lhun /
mkhas grub nor bzang /
'jam dbyangs dga' blo rnams yin /
'dis 'jam dbyangs bsgrubs pas myu gu zhal khebs pa byung /
cha shas nye gnas la gnang /
de yang mkhyen rab kyi gter du gyur /
'di la kun mkhyen pas sangs rgyas las kyang mkhas mdog can zhes gsungs tshul /
khong thugs shin tu drang mo zhig yin /
nye gnas kyis 'jam dbyangs la maN+Tal phul te mkhyen rab 'dis chog /
'jig rten gyi mi chos dgos lugs zhus tshul /
bra sti rin chen don grub kyis yer par 'jam dbyangs 'di bsgrubs nas mar phebs /
mar lam rmi lam khyad can byung /
mkhyen rang rdol nas rtsod pa shin tu rno ba 'phangs tshul /
yang zho grib can zhig gis gnod tshul sogs lo rgyus gzhung ltar gsungs /
bdag gi bla ma zhang chos kyi rgyal po yang 'di'i bsnyen sgrub zhig mdzad /
de nas gzhung gang gzigs kyang mi brjed pa yin gsungs /
rjes su thugs dam nyams bzhes kho na las dpe gzigs rtog mi mdzad /
bka' chos skabs ngas sems la gang 'char bshad pa las /
dpe bltas nas mi 'chad /
de ltar 'chad na mi phan /
pa ri blo bzang gi dge phrug cig dmigs pa gsal tshul /
rmi lam bzang po byung /
dge rgan gyis bslab bya byas kyang mi nyan /
ring por ma thogs par shi ba red /
dga' rab dbang phyug gis kyang sangs rgyas su sprul nas mi bslu bar phyin par rje btsun 'jam dbyangs kyis ngag byin gyis brlabs pas rgyun zhal sogs thob pa mang du byung ba kho rang gi 'dod pa las phyin ci log tu byung tshul /
lha bsgrub pa la kun slong gal che /
rtags 'dod mi nyan /
rtags med rtags kyi rgyal po zhes gsungs /
nged tsho bkra shis 'khyil du 'jigs med dbang bo tshun zhib bsgrub mkhan mang /
'jam dbyangs bzhad pa'i rdo rje'i dus zhi khro sbrags sgrub dang /
dmar ser mang /
'jigs med dbang po yang 'di la brten nas mkhyen rab rdol /
rje stag phu bas dze tA ri dngos yin gsungs /
! x khrus ma byas pa gcig pus lha ma 'grub tshul /
khyod kyis yan lag gang mtshang gsungs /
gzhan thams cad tshang /
khrus ma byas pa yin zhus tshul /
mchod pa la gtsang sbra gal che /
'ga' zhig gis mchod pa'i skabs khrus mi byed /
rang zam za skabs khrus byed mkhan yod /
dad pa med pa'i rtags yin /
skyabs yul la 'dab drug ma /
'dab bzhi ma sna tshogs yod /
bzhi pa'i skabs dbus su rtsa ba'i bla ma /
x g.yas su yi dam /
x rgyab tu 'gog lam gyi ngo bo bu ti /
x skyabs 'gro rang gis blos mkhel ba'i skyon /
phyi yi yan lag x khyod kyis xxx zhes bsngags bstod kyi lung gsungs /
skyabs @# / /
'gro rgyud la med na phyi rol pa yin /
nang pa'i 'jog lugs mang yang /
jo bo'i bka' srol yin /
sems bskyed spyi ltar gsungs /
skyon 'di kun shes rab ma rgyas pa'i skyon 'di la thug /
shes rab kyang kha tsam min par rgyud la skyes pa zhig yod na bya ba khyar khyor du yi 'gro /
phar phyin gzhan rnams shes rab la brten dgos /
spyan 'dren skabs rang bzhin gnas zhes ba zhing khams bye brag pa dang /
gnas bye bra dpal zer pa yin /
dag ma dag gi zhing khams thams cad la rje btsun gyi mkhyen rab kyis ma khyab ba med pas /
ye shes de nyid gzugs su 'phos nas spyan 'dren /
rdo rje bsdu ba pad kor byas nas 'khyud rgya lan gsum brdab na sangs rgyas thams cad kyi bzhugs khri g.yo bas mi 'byon pa mi srid gsungs /
bdun rnam dag zhib par gsungs /
yi rang skabs zhang rin po ches yi rang dgos tshul gsungs tshul /
dkon mchog gsum la bdag x thun mong ba'i skyabs 'gro /
sangs rgyas chos dang tshogs mchog la / /
byang chub x theg chen thun mong ma yin pa'i skyabs 'gro /
mgron du bos zhes sangs rgyas kyi sar bos pa spyod 'jug gi lung bcas gsungs /
spyod mchog skabs /
mgron du bos na rang ga ler 'dug thabs med /
yang dang yang du sems pa sgom pa yin /
sgom byung da dung thag ring /
dge ba thams cad bsngos sems can yin /
sems can gyi rkang pa gnyis gcig gsham du btsugs /
gcig gong du btsug /
'og ma de brtan na gong ma de brtan /
de mi brtan na gong ma mi sdod /
de bzhin gcig sems can la dmigs /
gcig sangs rgyas la dmigs pa sems bskyed pa ni sogs gsungs /
rang bzhin dag gnyis 'byung ba /
gzung 'dzin gnyis dang nga dang nga yir 'dzin pa gnyis dag pa /
nga yir zhes pa'i nang chos thams cad 'dus /
yang na 'khor 'das gnyis /
ma rig pas ma dag pa'i snod bcud 'god /
bdag med rtogs pa'i shes rab kyis dag pa'i brtan g.yo thams cad 'god tshul 'jug pa'i lung bcas /
stong nyid rtogs skabs kun rdzob mi 'char yang de bkag pa min pa /
stong nyid dang kun rdzob 'char byed kyi blo gnyis mi 'dra bas stong nyid 'char byed kyi blo skye skabs blo cig shos 'gag /
rnam 'grel gyi lung bcas gsungs /
'o ma'i mtsho sogs ye shes kyi rang bzhin sogs rgyu la bsam dgos /
rang re spro sang la mtsho khar 'dug pa lta bu min /
chu bya'i skad thos pa tsam gyis sgrib pa dag pa /
glang po'i zis padma'i rtsa' yin /
don gnyis skabs 'di la mchod dang 'di la mi mchod med par tshang mar mchod pa /
'di la khyab dang ma khyab med par sems can thams cad la khyab pa /
shes rab kyi snang ba zhes pa'i skabs /
snying rje /
byang sems /
skyabs 'gro sogs gang la yang 'di dgos /
rnam mkhyen don gnyer zer yang sngon la shes rab don gnyer dgos /
byang chub lam rim chu'i ka /
'dren pa dang 'dra /
gang na thogs pa der brko dgos /
mtshan dpe'i skabs rgyan las gsungs pa ltar bsam dgos /
grangs 'dren tsam la bsam na mi rung /
thos bsam yam bral ba dgos lugs /
phyag mtshan glegs bam rang nyid gang la thos bsam byed pa'i gzhung dper na 'dul ba la thos bsam byed skabs lta bur lung sde bzhi glegs bam gcig tu dril ba zhig bsam dgos /
de yang rang sgra sgrog pa 'od zer 'phro ba /
zur phud bcings ba dang ma bcings pa gnyis ka @# / /
yod /
bcings pa ni phyag stabs kyis 'di 'dra pa yin /
snyan gong ut+pal la'i gdengs ka rgya gar yul chos kyis lha'i snyan du me tog 'bul ba de yin /
do shal bskyed khrid ltar gsungs /
blo ngor 'jam dbyangs su mos pa tsam las ngo ma min bsam pa'i rnam rtog yod pa de 'gog phyir ye shes pa bstim pa yin /
de la tha mal pa'i snang ba zer ba yin /
! chos skus thams cad la khyab nas yod pa /
rdo rje gcod pa'i lung /
sangs rgyas rnams ni chos kyi sku / /
zhes sogs gsungs /
des na rang re'i lus sems la yang khyab nas yod /
'on kyang ha cang bshad drags na grangs can pa'i rtsa ba'i rang bzhin dang 'dra bar 'gyur /
grangs can pa ngan ne red /
rnam 'gyur rnams gsob ltar mi bden zer /
rang bzhin dang bdag shes rig gi skyes bu bden grub tu bzungs pas ma 'grigs pa red /
rigs lnga dgos tshul bskyed khrid ltar gsungs /
'phrin las la byed pa po la yod pa'i 'phrin las la yon tan /
bya ba yul la yod pa'i 'phrin las la 'phrin las zhes zer /
bdud rtse'i rdul phra rab re la yang thog med nas kyi sdig sgrib sbyong ba'i nus pa rlabs che ba bsam dgos /
'o na da dung sdig sgrib mi 'dag pa ci yin zer na /
sems kyi shing ni thog ma med dus nas / /
nyon mongs kha ba'i khu bas rtag bsgos pa / /
sogs lung bcas gsungs /
mkhan chen ngag gi dbang pos mdun ri las sa khyim ra blangs pas zad mi nus pa'i dpe gsungs gsungs /
gsal snang 'don lugs spyi ltar gsungs /
mtshan dpe sogs gzhung chen mo ltar gsal snang 'don /
zhang rin po ches /
sdig sgrib cha tsam ma zad sen mo zad / /
de lta'i X spong ba bsam gtan pa / /
zhes gsungs /
snying gar 'khor lo mu khyud can bsgom pa yang yod /
med pa bsgom pa yang yod /
med pa bsgom pa yang yod /
cung zad nyen chung ba byed na mu khyud yod pa /
rno bar byed na mu khyud med pa /
rtsibs rno bar bsam /
'khor lo bskor na sngags ma rig pa /
dge sbyor tshang ma sgrib sbyong min pa med /
tshogs gsog min pa med /
wA kyai daM na maHzhes pa /
dan dang dam gnyis yod /
nga tsho dan zhes nar 'bod /
'di wa ka ngag /
kye 'bod pa /
da na sbyin pa yin /
ngag gi dpal phun sum tshogs pa sbyin par byed pa zhes pa yin /
ngag sbyin pa zhes zer /
ngag sbyin pa la shes rab rgyas dgos pa red /
yig brgyas lha bsgom ma shes pa'i nyes pa /
sngags bzla ma shes pa'i nyes pa sbyong /
sngags grangs 'bum drug /
'dun brgyad sogs /
yi ge drug /
da na phral na yi ge bdun /
wa kra la rnam dbye sbyin na na yi ge brgyad du 'gyur /
kun bzang 'khor lo ljags rtsom mdzad pa zhig yod kyang gsungs /
'jigs byed hrIHSh+TA'iHdung phyur 'don mkhan zhig la 'phur ba'i rmi lam yang yang byung ba bkra shis 'khyil du slebs skabs med song ba rje 'jigs med dbang por yang yang zhus pas /
bya la skye na yang de 'dra rmi gsungs /
dpal mang gis grwa sar zhugs pas byar skye 'gyur gyi las dag pa 'dra gsungs /
mchod yon bla bre 'char dka' /
'on kyang sems kyi rang bzhin yin pas rin po che'i snod du mchod yon phreng bsgrigs par 'od zer gyis lhas ma lta bus mar mi ltung bar bzung ba'i bla bre bsam dgos /
'jigs byed 'don mkhan zhig gis lag bder 'gro skabs ja khra gang gis bzung dgos @# / /
zhes bla ma la zhus pas /
de khyod rang gi sdug lag gis zungs zhes gsungs pa'i nyams mtshar gsungs /
gung thang bstod sprin rje'i bstod sprin gyi don 'grel lta bu yin /
! las tshogs skabs /
'khor lo 'khor lugs dong tse bskor ba shin tu 'khor na mi g.yo ba lta bu /
de yang ye shes kyi rang bzhin can /
bdud rtsi tsha grang rlung nad bcas la kha bsgyur lugs dmigs brtse'i skabs ltar /
gzhal yas khang dang bdud rtsi sogs nyon mongs pa'i gnyen por 'gro ba dgos pas de rnams ye shes kyi rang bzhin can bsgoms pa de yin /
! mi brjed pa'i gzungs bsgrub skabs /
a bzla skabs dbugs len dgos na rang 'dra mchil ma sgra med dang mnyam du snying gar bsti ma /
lus kyi nang ba spu'i bug thams cad a yig 'od 'tshor bas gang /
sangs rgyas kun gyi mi brjed pa'i gzungs kyang spyan drangs /
lus la bstim dgos /
dam pa'i chos kyi tshig don bskal pa'i bar 'dzin nus pa'i gzungs X yang a a zhes 'dren /
! yid bzlas las 'phros /
snyan grags tshang gi lo rgyus dang /
dpal mang gung thang pa'i sku mdun phebs skabs gsung bgros gnang gin phreng ba grangs brgya 'khor mtshams rde'u re /
de longs mtshams bcu shad re gnang ba /
de 'dra gang yin zhus par nga tsho'i bzlas pa bshags sbyang byed pa thams cad rnam g.yeng red /
des chog gi yin pa 'di rnam g.yeng dang bcas pas bzlas pa byed pa rnams lam mnyes pa'i gsung ngo /
gsungs gsungs /
X a ni yig 'bru sogs las 'phros /
mtshan brjod lugs drug ces bya rgyud du bkral ba /
rnal 'byor du dang /
bla med du dang /
dus 'khor du bkral ba sogs yod /
bra sti dge bshes kyis kyang 'di la brten pa 'dra ste a dkar po thim pa'i snang ba shar 'dug /
thos pa 'dzin pa'i skabs /
thos pa 'dzin pa /
gsung chos /
klog pa sogs tshang ma de ltar bsgom /
chos gral du bsdad pa tsam gyis slob mar mi 'gro ba /
jo bo'i skabs lha btsun bod+hi rAdzA'i lo rgyus /
dad pas ma zhus na de la zhugs pa min pa phyi rol pa'i rgyud kyi brgyad stong pa'i dpe bcas gsungs /
shes rab 'chal ba su la yang mi brtsi ba de dang grogs 'dris mi nyan /
kha kyA'i dar rgyas dge bshes gting zab pa yin yang 'dzin mi bzang ba zhig yin /
khong las sin du rdor ma pa shin tu 'dzin bzang bas shog lnga drug re rib tsam la zin nas nyin gang 'khyams 'khyams nas yar yong skabs /
dar rgyas thig phreng kha shas las ma bzung bas khyod snying rje zer bar /
snying rje na khyod snying rje /
nyin gang khyod khyi bzhin 'khyams 'khyams pas khyod rang snying rje gsungs /
rjes su kun mkhyen bar pas 'jam dkar 'di gnang pas mkhyen rab 'phel te nyin rer mdo rtsa ba shog re bzung thub pa byung /
klong rdol bla mas byams chen las dge bshes re gnyis dga' gsungs tshul /
ra stod bla mas dkon mchog dar rgyas 'di snyan g.yas su phul /
'di g.yon du phul zhes bskur tshul kun mkhyen bar pa'i rnam thar mang du gsungs /
X rje stag phu gar dbang mar phebs skabs nag chu bar kun mkhyen bar pas phebs skyel du phebs /
gser chos sogs gsan /
shel gyi 'khar ba'i lo rgyus gsungs /
dze tA ri dang mjal /
ral gris thugs ka gshags pa'i nang 'jam dkar gyi sku bstan tshul /
nga'i sprul pa a b+h+yA las dbang zhus gsungs pa kun mkhyen bar pa yin /
de @# / /
skabs 'jam dkar dar so che /
shel 'khar ma'i phag sde khri dang /
spre'u gung thang pa zhang rin po ches gsungs /
dpal mang khong gis tshogs gtam mdzad tshul sogs gsungs /
lce'i dbang rten khog pa padma 'dab drug tu bsgom /
lce'i rnam shes a dkar por bsgom /
! shes rab la che gsal myur ba zab pa gsungs yod pa red mod /
de rnams ngo bo gcig /
ldog pa tha dad yin /
byed las kyi sgo nas 'byed pa yin /
che ba gzhan gyi dring la mi 'jog par rang stobs kyis 'byed nus pa /
gsal ba phra ba ma 'dres par 'byed pa /
myur ba myur du dran pa /
zab pa tshig bzhi pa gcig la yang bskal pa'i bar 'chad nus pa gsung rab gdams par shar ba yin /
gtugs pa med pa yin /
! gsung bshad gcig la 'chad rtsod rtsom gsum las /
sla ba rtsom pa /
de las rtsod pa /
de las 'chad pa dka' bar gsungs /
rtsom pa gzhan la bcol /
dpe klog nas bris chog /
de las rtsod pa cung dka' /
de yang khas len la 'khril chog /
'chad pa ni 'chad rgyu'i ngo bo nges pa /
lung dang rigs pa /
gdul bya'i khams dang bsam pa dang mthun pa dgos pas dka' ba yin gsungs /
yang gsung bshad gcig la tsan+d+ra gau mi'i gsung drangs nas 'chad rtsod nges med /
rtsom pa ji srid bar 'jog dgos pas nges gtan dgos /
'chad pa'i skabs rgyal ba'i mkhyen rab rnams gang 'chad rgyu'i glegs bam /
rtsod pa'i skabs ral gri /
rtsom pa'i skabs gnyis ka'i rnam par byed /
! 'dis ngag mnan la yang shin tu phan gsungs /
! rdzas la brten pa'i skabs /
shu dag dkar po las nag po mi rung /
de maN+Dal gyi steng du spangs nas rje btsun du bskyed sgrub byas /
'od du zhus nas rim bzhin za /
'o ma zhes pa'i skabs 'o ma'am mar gyis rung /
! dzA ti'i me tog kyang gong bzhin bsgrub dgos gsungs /
! ngag gi dbang phyug las 'phros nas /
paN+Di ta nag mo khol gyis lha mo nag mo'i rdo sku la phud phul bas /
nyin gcig mi gcig gis phag nas yong yong zhes brjod pas yid ches pas de ma thag shes rab me ltar 'bar nas phyir lam padma dang ut+pal re lag tu bzungs nas rtsom pa byas tshul gsungs /
! bya rgyud 'di rang res shin tu bsgrub dka' /
khrus sogs phyi'i bya spyod shin tu gzab dgos pas so / /
! rtsod pa'i skabs lce bsreg pa sogs phyi rol pa dang rtsod pa sogs las /
tshogs langs lta bu gang byung la mi rung /
! rtsod pa'i rnam 'gyur g.yas mthe bong bsgrengs pa ral gri /
rna gong du 'phyar skabs chos 'chad kyi phyag rgya /
g.yon mdzub mo bskums pa ut+pal mtshon pa /
thal mo snying khar brdabs pa thabs shes zung 'brel gyis ma rig sgo nga'i sbubs 'byed pa mtshon /
de nas g.yon kha mar sbub pa ngan song dang 'khor ba'i sa mnan pa /
g.yas gyen du bslangs pa thar pa'i sar 'god pa /
rkang pa brdab pa X skor ba byed pa sogs mkhams gsum dbang du bsdu ba sogs /
X sran ma'i las sbyor skabs /
chus ma reg pa ni gang bu'i nang yod pa /
de yang sran chung dkar po de yin| bud med kyis ma reg pa sogs dgos pas dben par sran ma de ched gnyer 'debs dgos /
kha shar du phyogs /
gdong dang lugs la zla ba'i 'od ma phog pa dgos /
khar bcug ces pa lce 'og tu 'jug /
grogs kyis gzas bzung ba dang grol ba brjod mkhan @# / /
dgos /
! ma yur zhos pa'i lcags rma bya'i mgrin pa lta bu /
paN+Di ta zhes pa'i lcags khab len lta bu bzang po /
a ro su'i lcags bzang po 'dis kyang go chod gsungs /
theg pa dman pa zhes pa las 'phros /
lam rim gal che tshul /
chos zab mi zab gang zag zab mi zab la rag las gsungs /
lam snga ma snga ma skyes na phyi ma phyi ma drangs yong /
de ltar byas kyang ma skyes na yang na '+sags sbyangs /
yang na byin rlabs ma zhugs pa'i skyon yin /
byin rlabs mi 'jug pa bshes gnyen bsten tshul tshul bzhin ma byas pa'i skyon yin /
rgyal ba thams cad kyi byin rlabs 'jug pa'i sgo bla ma yin /
don chen /
rnyed dka' /
mi rtag /
las 'bras 'di bzhi gang rung skyes zhal ma gzhan rnams drangs /
lam ngan bzlog pa rje'i gsung /
don chen bsams na sogs 'dren par mdzad /
! spyan ras gzigs kyi gzungs ring thengs gcig 'dren pas pham pa sogs 'dag par gsungs /
rang gar 'dren pa tsam min /
byang chub kyi sems dang lta ba sogs kyi rtsis zin pa la zer /
de 'dra med par 'dren dus lam slebs par drangs pa yin /
mdzo dge dge bshes kyi lo rgyus /
gzi brjid rgyas ba sogs gsungs /
nyi zla gza' 'dzin skabs 'gyur che ba dbu ma'i nang rlung gis zin pa'i gnad yin /
! shar du las thams cad ces pa bcu cha'i sbyin sreg la go dgos sogs stsal /
tshig 'grel byings 'dir mi gsal ba rnams dkyus ltar gsungs /
skal ldan rgya mtsho dga' ldan du lo drug bzhugs /
gdul bya rgyas skabs smyon pa'i tshul mdzad /
lta ba log pa dag gi yul du bzhugs pas de tsho yang dad nas sde tshol chos la bcug tshul gsung /
sgrub thabs gnyis zhes pa lnga pa'i gsung gi steng nas yin zhes sogs dgyes bzhin bka' stsal to / /
! / /
! bla ma lhag pa'i lha la phyag 'tshal lo / /
! 'dir dbyangs can ma'i las tshogs kyi gsung bshad zur tsam 'god na /
so mo zhes sogs dang /
zla rgyas zhes sogs sdeb sbyor bsgrigs pa yin /
'di phyi nang gnyis kas thun mong du lhar bsten pas 'phrin las shin tu rgya che /
'drir bam zer phur bu'i bstod ba dang mthun par piwaM lha mo zhes pa yin /
de min nang pa'i rgyud sder zhal phyag rnam 'gyur mi 'dra ba shin tu mang /
nged tsho bkra shis 'khyil du 'di 'don pa la skyon du brtsi mkhan mang /
X gis brtsi bzhag shin tu mang po gnang /
skyor dpon mang por spos 'gro /
de la khong tshos khong dbyangs can ma bsgrubs pa red ces mi 'dod pa byed mod /
nged dang khong bzang sa yin pas bka' 'dri zhus par /
dbyangs can ma 'don pa min /
ri bo rtse lngar mtshan brjod mang du bton pas 'di ltar gyur pa yin gsungs gsungs /
! bdag gi bla ma ngag dbang dge legs kyis /
'di la de 'dra zer mkhan yod de /
'khor ba thog med nas nyes pa shin tu mang /
dbyangs can mas nyes pa re gnyis yin /
longs spyod dbul na yang go chod gsungs /
nga chung dus dad pa yod /
chung chung nas bka' 'gyur zhus skabs grol dus sang nyin nas yongs med ces dus tshul gsungs /
ngas mkhan chen rin po ches de ltar gsungs par yid ches pas 'di bsgrubs kyang bar chad ma byung /
longs spyod cung dbul tsam byung /
! rnam 'joms khrus kyi rgyal po zhes rnam 'joms kyi gzungs bton nas khrus chu bsgrubs nas khrus byas na legs /
! sgrub sri @# / /
mnan pa gal che /
! swa b+hA was bdag dang /
bdag gi longs spyod dang bcas pa stong par sbyangs /
de med par bsgrub pa min /
bden med du nges pa yin /
skad cig gnyis pa nas ma yin dgag tu 'gyur /
gdan sogs sngar ltar gsungs /
don gnyis byas zhes pas bskal chen grangs med gsum gyi tshogs kyi dod thub /
! spyir klad kor klog lugs mang po sngags klog na yod kyang /
lha'i sa bon la 'di tsam mi rung /
so so'i gsung rgyun la ltos dgos /
ngar 'don pa ya sogs brgyad la nga ru bklag /
ces pa'i don 'dra /
! snying gnas srog 'dzin gyi rlung gi 'od zer gyis lho phyogs rgya mtsho'i 'gram dri za tam+bu ra dang lha mo rtsed 'jo la g.yengs nas yod pa de'i thugs kar 'od zer gyis btabs nas tshur spyan drangs /
mchod bstod byas /
snying gar bstim pa 'di phyi nang thun mong ba'i sgrub lugs bram ze phur bu'i bstod pa'i don ltar yin /
gdong bzhi gdong gi sogs kyang 'di'i man ngag yin /
! hrI ma dang nga ru klog pa '+ngam ngar gsungs /
ha cang mgyogs mi nyan /
! 'di la ngag bcad pa gal che bas thun gyi skabs ma zad /
thun mtshams su yang ngag bcad pa gal che /
der ma zad mtshams g.yog gis kyang mang po mi smra ba gal che /
! 'di'i skabs kun tu srung 'khor thun mong ba bsgom pa gal che /
srung 'khor rdo rje gcig len na yang srung 'khor yongs rdzogs ma blangs na len mi thub pa lta bu dgos zhes zhang rin po ches gsungs /
! zas dkar sbyong dang /
stan gcig /
gso sbyong blang na bzang /
! 'di'i spogs chog lho phyogs dri za dga' ba'i tshal na lha mo dri za dang rtse bzhin yod pa nas yang yang spyan drangs /
rang la bstim pa dang /
rang gi sgrub khang nang lha mos khengs pa /
sku dang gsung lhang lhang ba bsgom pa yin /
yang spogs chog sgra tshad pa dang /
bo dong pa'i gsung na'ang yod par gzigs dgos gsungs /
! bdag gis thun mtshams su spog chog yi ger bris pa zhig kyang yod gsungs /
! 'khor lo bskor na snang cha yod kyang reg cha med pa dgos /
bskor na 'khor lo yang hra ma mer bsdad pa lta bu /
yi ge yang dkar po re khA bris pa lta bu bsam /
hrab hrab 'khor na rtsub cha che /
dwangs gsal mi shes nam bskor ba bzang /
spogs chog rnams bsnyen pa song nas /
sgrub pa'i skabs byed rgyu yin /
dang po nas mi byed /
spogs chog rjes ma 'di drag po yin /
snga ma 'jam pa yin /
! bstod pa gzhan yang /
chu 'dzin dkar po glog phreng dra ba can| |sogs dang /
rje'i gsung bstod pa rgyas pa sogs 'don /
rjes sku tshe'i stod la dbyangs can ma gtso bor mdzad /
'grub pa'i grags pa che bas dbu ma pas kyang dbyangs can ma'i rjes gnang zhu bar mdzad /
rjes 'jam dbyangs kyi sgrub skor dbu ma par zhu bar mdzad /
khong rnam gnyis dang por thugs 'dris pa yang 'di yin /
sngags bzlas pa yang mang po zhig sku tshe'i tshod la mdzad pa'i lo rgyus yod /
! dbyangs can sgrub thabs 'di zhu dus shar rong po tshang gis phul ba'i bla dre da lta yang bzhugs khra'i steng na yod /
X bkra shis 'khyil 'di dang por sog sgar yin pas da lta yang sog po'i lugs mang po yod pa deS yin /
zhang rin po ches de ltar gsungs /
! sgra tshad pas rgya gar paN+Di tar gtugs nas 'di zhus /
rang gis bsgyur ba'i thabs las tshogs mdzad /
@# / /
bo dong pa dang 'di gnyis dbyangs can mas rjes su bzung ba'i grags che /
sgra tshad pa 'di rje'i bla ma yin /
lan cig mar phabs nas yang bskyar yar bsgrubs pa yin /
'di sgrub skabs gnas dang grogs sogs gzab dgos /
lha'i skyon min yang bar chad kyis de ltar 'byung ba mang /
bo dong pa'i gsung de nyid 'dus pa'i rgyas 'grel pod brgya dang brgyad /
'bring po pod brgyad /
bsdus pa pod gnyis /
gzhan bstod 'grel sogs kyang bka' 'gyur tsam yod kyang da lta med| rje'i gsung lan re dang /
dbang lan re gnang ba yang kun tu khyab gdal yod /
ngor pa kun bzang sogs mi 'dod pa mang yang 'phrin las 'gegs mnus /
bo dong lha mo bran du 'khol yang nang gi khyad yin /
kun 'dud pa nang na khyad par can yod pa'i rtags yin /
thugs bskyed sogs gal che /
! sgra tshad pa mkhas ba yin pas pham pa 'chab med du gyur pa yin /
skad cig kyang ma gsang bar nga dam tshig nyams song zhes gsungs pa yin /
'byung mkhan mang yang gsung mkhan khong las ma byung /
rjes su sde snod 'dzin pa rang 'jags mdzad /
rje'i bla ma yin /
! rdo rje lcib ri rab lta bu /
! nor rgyun ma mchod ces pa'i skabs nged tshos brgya rtsa'i skabs ba su d+ha ri ni zhes cung zad 'bul gin yod /
! bogs 'don thams cad kyi mchog tu gyur pa bla ma yin /
bla ma la mos gus shugs drag yod na bgegs kyis mi tshugs pa yin /
! 'phags pa lhas rta dbyangs la rtsod skabs kyi lo rgyus mdo tsam gsungs /
! las sbyor gyi sngon du bsnyen pa sgrub pa 'gro dgos /
de'i sngon du thun mong la ma sbyangs song na shin tu 'grub sla tshod red /
! chos rje don rin pas 'jigs byed sgrub tshul /
rje 'khrungs pa na 'dis ljags lo? 'khor lo sogs bris tshul /
chu dkar ri khrod du yin tshod red gsungs /
! lha dang bla ma la dad pa che zhing /
khas blangs pa'i bslab khrims nyes bsam gos ba /
brgya la gos na yang 'phral 'phral bshags pa byed pa zhig gis bsgrub na nges par 'grub /
X 'di phyi nang thun mong ba'i lha yin pas byang chub kyi sems med kyang 'grub rgyu yod 'dra zhes sogs bka' stsal to / / / /
! dad dam mtshungs med lha klu dga' tshal bas / /
yon sbyar mthun rkyen 'brel tshad bla ma yis / /
tshe rabs 'bral med mnyes bzhin rjes 'dzin cing / /
zung 'jug rdo rje 'chang dbang myur thob shog / / /
dge legs 'phel / /
