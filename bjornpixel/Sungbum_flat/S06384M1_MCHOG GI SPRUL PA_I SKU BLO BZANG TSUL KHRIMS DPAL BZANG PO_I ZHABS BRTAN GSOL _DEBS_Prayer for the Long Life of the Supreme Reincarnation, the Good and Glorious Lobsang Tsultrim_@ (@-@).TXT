@# / /
na mo gu ru many+dzu g+ho ShA ya /
rab 'byams phyogs bcu'i zhing bzhugs rgyal kun gyi / /
mkhyen brtse'i ye shes rdzogs ldan sprin rum nas / /
chos spyin 'dzad pa med pa 'dod rgu'i char / /
'bebs mkhas rje btsun bla mas dge legs stsol / /
rab dkar bde mchog 'khor lo tshe dpag med / /
rnas par rgyal ma yid bzhin 'khor lo sogs / /
'chi med tshe yi dpal ster yi dam lhas / /
'khor 'das brtan g.yo'i tshe bcud char du pho / /
blo gros bzang po'i cha shas yongs rdzogs shing / /
rnam dag tshul khrims ri dwags mtshan mas mdzes / /
skal ldan thar 'dod kun da'i gnyen gcig pu / /
mchog sprul gnyis skyes rgyal por gsol ba 'debs / /
rab yangs blo gros bzang po'i thugs bskyed mthus / /
mdo sngags lam gyi gnas tshul kun rtogs nas| |de don khrims ldan gdul bya'i tshogs rnams la / /
'doms mkhas mchog gi sprul sku zhabs brtan shog /
blo bzang rgyal bstan chu skyes ze 'bru'i rtser / /
nges 'byung tshul khrims sbrang rtsi'i bcud chags pa / /
thar 'dod ra yig gnyis pa'i gsos sman du / /
ster mdzad nyin mo'i snang ba 'gog med shog /
blo gsal gdul bya'i nor 'dzin dpal mo'i gzhir / /
bzang po'i thugs mkha' las babs chos char gyis / /
sdom gsum tshul khrims myu gu spel ba'i phyir / /
gzugs sku'i sprin bzhon 'gyur med rab brtan shog /
mgon khyod kha sbyor bdun ldan rdo rje'i skur / /
dpag med bskal pa'i sngon nas bzhengs zin kyang / /
kun gsal mtha' dang mnyam song ris med 'gro'i / /
mos blo de der ston pa dngos po'i gshis de phyir deng dus 'gro ba'i snang ngo dang / /
rab mtshams ngur smrig 'dzin pa'i rnam rol sku / /
'gyur med rdo rje'i khams su rtag bzhugs nas / /
mkhas btsun bzang po'i rnam thar gtsang bar shog /
'chad pas dad ldan gdul bya'i re skyong cing / /
rtsod pas log rtog sa bon drung nas 'byin / /
rtsom pas rgyal bstan yar ngo'i zla ba bzhin / /
spel ba'i mdzad 'phrin gegs med mthar phyin shog /
rtsing spyod dri bral sgo gsum A dar shar / /
lha chos bdun gyi skye mched mdzes pa'i gzugs /
mngon shar thabs shes mtshan ldan 'dus pa'i sde / /
sprin dus dag byed rgyun bzang ltar 'phel shog /
bla ma yi dam srung ma'i byin rlabs dang / /
chos dbyings bden stobs rgyu 'bras slu med mthus / /
drang srong bden pa'i tshig gis smon pa'i don / /
thogs pa med par lhun gyis 'grub gyur cig /
ces bka' drin mtshungs med dam pa rje btsun bde chen pa chen po ye shes sbyin pa'i zhal snga nas kyi mchog gi sprul pa'i sku blo bzang tshul khrims dpal bzang po'i zhabs brtan gsol bdebs 'di yang /
lung dang mngon par rtogs pa'i yon tan gyi nor bus thugs kyi bang mdzod yongs su gtams pa bla ma gnas brtan lags ren po che'i bkas bskul ba spyi bos nos te dge slong 7d+harma b+ha dras dbang phyug gi kho'i tha skar zla ba'i dkar phyogs kyi rdzogs pa gnyis pa'i nyin dben gnas bde chen du sbyar ba'i yi ge pa ni dge slong blo bzang rdo rje'o / /
shu b+haM / / /
