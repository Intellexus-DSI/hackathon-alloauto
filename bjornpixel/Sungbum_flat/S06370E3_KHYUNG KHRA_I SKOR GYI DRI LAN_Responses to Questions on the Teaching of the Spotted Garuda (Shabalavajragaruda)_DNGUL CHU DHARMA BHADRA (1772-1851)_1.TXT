! de zhabs nas ji ltar bka' 'dri mdzad lan gang shes mdor bsdus su 'bul ba ni /
dang po paN chen blo bzang chos rgyan gyis mdzad pa'i khyung khra'i sgrubs thabs 'di gtor ma byin rlabs la gzhigs na bla med yin nam snyam pas bla med dang bya rgyud ji ltar yin zhe na /
'dir gtor ma byin rlabs gsal ba ltar phran nas yongs 'dzin gu ge ba'i sku zhabs su dogs gcod zhus par 'di dus 'khor gyi rgyud las gsungs bas bla med yin gshis mchod pa byin rlabs byed tshe badzra a mr-i tas bsangs nas /
'jigs byed ltar byas pas thus zhes phebs byung ba de dpyad gsum dag ba'i gser dang 'dra ba'i bka' lags /
gnyis pa bla med yin tshe nang mchod phul chog min ji ltar zhe na /
spyir bla med yin na nges par nang mchod 'bul dgos pa'i nges pa med par ma zad 'di skor gyi sgrubs thabs tshad ldan gyis mdzad pa rnams su nang mchod 'bul tshul yod pa zhig ma mthong bas nang mchod ma phul ba khungs dag par bsam yang /
nges med 'bul na'ang bla med du song gshis 'gal @# / /
chen po rang ni med las che /
gsum pa bsnyen tshad ji tsam zhe na /
sgrub thabs 'di dang /
rgyal ba dge 'dun rgya mtsho dang /
dben sa pa chen pos mdzad pa gsum du bshad pa mi snang zhing /
nA ro pas mdzad zer ba'i sgrub thabs las grangs dus mtshan ma'i bsnyen pa gsum las grangs bsnyen la /
snying ga'i sngags 'phreng la dmigs nas 'bum phrag gcig dang /
mgrin pa'i sngags 'phreng la dmigs nas sum 'bum ste bzhi 'bum bzla bar bzhed /
dus 'khor bsdus rgyud las /
de nas 'dab chags mgon po'i sngags kyi dang po oM yig dag dang bk+shiaM ? swA hA'i mtha' can no / /
de ni bye ba phrag gcig bzlas nas gdengs can rigs dang bcas pa'i 'dab chags mgon po bsgrub par bya / /
zhes gsungs /
rdo rje 'chang chen po'i lam gyi rim pa las /
gtso bo la 'bum dang /
'khor la khri bzla bar gsungs pa de bla med spyi'i las bsnyen du snang /
des na bsnyen pa la gnyis las /
las rung tsam la 'bum phrag gcig dang /
las rab 'byams bshad tshod ltar sgrub pa la bye bar gsungs pa ltar byas na rje bdag nyid chen po'i dgongs pa dang e mthun snyam pa legs /
bzhi pa bzlas pa'i skabs thugs kar yi ge lnga dang padma 'dab bzhi'i 'og tu nyi dkyil gsal 'debs dgos min ji ltar zhe na /
sgrub thabs 'di dang /
dge 'dun rgya mtsho'i de gnyis kar padma 'dab bzhi lta ba dang bcas pa'i steng du yi ge lnga 'god tshul gsal bar bshad pa de bzlas pa'i skabs su gang la dmigs pa gtod pa'i gzhi yin pas de kha rang byas na shin tu chog par sems shing /
ci ste nyi dkyil gsal 'debs tshe padma 'dab ma bzhi pa'i 'og las steng du gsal btab na lugs spyi dang mthun zhing khungs dang 'brel lam snyam ste /
bsdus rgyud las /
rang gi snying gi padma dag la nyi ma'i steng du k+shI ? gi yi ge 'dab chags mgon po ni /
zhes gsungs pa'i phyir ro / /
de ltar na ji ltar dri ba mdzad pa'i lan rang blos gang lcogs bzhin legs par phul zin to / /

