@# / /
bstan bcos mngon par rtogs pa'i rgyan gyi skabs bzhi pa'i mtha' dpyod mkhas grub bstan dar ba'i gsung rgyun bzhugs so / /
@# / /
thub pa'i bstan pa'i khur 'dzin dge 'dun mchog /
bka' gdams bstan pa rin chen snyigs ma'i dus / /
gangs can khrod 'dir dar bar byas pa las / /
skal ldan gdul bya'i blo gros rgyas gyur nas / /
shes bya'i mkha' la thabs shes gshog brkyangs te / /
dad ldan sder chags tshogs kyis rab bskor nas / /
thar pa'i zhing du 'phur bar brtsams pa 'di / /
yongs 'dzin khyod kyi drin du nges pa rnyed / /
bka' drin che'o rje btsun mkhyen pa'i gter / /
rnam pa kun du snying nas bstod phyag 'tshal / /
mkhyen dang brtse bas rtag tu bskyang du gsol /
! /
thams cad mkhyen pa nyid gsum yongs su shes pa ni /
dbang du bya ba'i phyir yang rnam pa thams cad dang lam dang gzhi shes pa bsdu ba'i sgo nas /
thams cad mkhyen pa nyid gsum bsgom par byed pas /
rnam pa kun mngon par rdzogs par rtogs pa zhes pa'i skabs su /
sbyor ba dang mtha' dpyad pa gnyis /
dang po ni /
mkhyen gsum bshad zin pa'i 'og tu rnam rdzogs sbyor ba 'chad pa'i rgyu mchan yod de /
mkhyen gsum gyi rnam pa brgya bdun cu rtsa gsum zhi lhag zung 'brel gyi sbyor ba'i sgo nas rdzogs par bsgom pa'i ched du yin pa'i phyir /
de ltar bsgom pa la dgos pa yod de /
mkhyen gsum gyi rnam pa la goms pa dbang sgyur thob pa'i ched du yin pa'i phyir /
de ltar goms pa dbang sgyur thob pa la dgos pa yod de /
sangs rgyas kyi sa'i rtogs pa mthar thug gi lag rjes 'jog pa'i ched du yin pa'i phyir /
des na mkhyen gsum gyi rnam pa de ltar du bsgom ba'i rnam rdzogs sbyor ba 'di yang bsdun rnam pa gnyis su 'du ba @# / /
yin te /
rnam rdzogs sbyor ba bsgom pa'i rten gyi gang zag dang /
des rnam rdzogs sbyor ba ji ltar bsgom pa'i tshul gnyis su 'du ba yin pa'i phyir /
des de ltar bsgom pa'i tshul yod de /
sbyor ba'i yon tan bcu bzhi dang skyon bzhi bcu zhe drug gi khyad par shes par byas la /
de'i yon tan sgrub cing skyon spangs pa'i sgo nas mkhyen gsum gyi rnam pa sgom par byed pa yin pa'i phyir /
mtha' dpyad pa la dgag gzhag spang gsum las /
dang po la /
kha cig /
skabs dang po gsum du mkhyen gsum gyi rnam pa bstan pa dang /
'dir mkhyen gsum gyi rnam pa bstan pa la zlos pa'i skyon med de /
skabs dang po gsum du thos bsam gyis gtan la 'bebs pa'i dbang du byas nas bstan /
'dir sgom pas nyams su len ba'i dbang du byas nas bstan pa yin zer na /
de mi 'thad par thal /
thos bsam dang nyams len gyi gzhung so sor 'byed mi rigs pa'i phyir /
der thal /
gang thos pas gtan la phab pa'i don de nyid sgom pas nyams su len dgos /
gang sgom pas nyams su blangs pa'i don de nyid /
thos pas gtan la 'bebs dgos pa'i phyir /
dang po der thal /
gang thos pas gtan la phab pa'i don de nyid sgom pas nyams su ma blangs na thar ba dang thams cad mkhyen pa thob mi nus pa'i phyir /
phyi ma der thal /
thos bsam sgom gsum gyi shes rab gsum rim gyis skye ba'i phyir /
kha cig /
skabs dang po gsum du mkhyen gsum gyi rnam pa bstan pa dang /
'dir mkhyen gsum gyi rnam pa bstan pa la zlos pa'i skyon med de /
skabs dang po gsum du mkhyen gsum gyi rnam pa mtshan nyid kyi sgo nas bstan /
sbyor ba'i sgo nas ma bstan pa dang /
'dir mkhyen gsum gyi rnam pa sbyor ba'i sgo nas bstan cing mtshan nyid kyi sgo nas ma bstan pa yin no / /
zer na /
dang po mi 'thad par thal /
skabs dang po gsum du mkhyen gsum gyi rnam pa sbyor ba'i sgo nas bstan pa'i phyir /
der thal /
skabs dang por rnam mkhyen sbyor ba'i sgo nas bstan pa'i phyir /
der thal /
skabs dang por theg chen gyi sgrub pa bstan pa'i phyir /
der thal /
skabs dang por sgrub pa bzhi ka bstan pa'i phyir /
phyi ma yang mi 'thad par thal /
'dir mkhyen gsum gyi rnam pa mtshan nyid kyi sgo nas bstan pa'i phyir /
der thal /
med pa'i rnam pa nas bzung ste / /
zhe sogs kyi gzhi shes kyi rnam pa'i mtshan nyid bstan /
rgyu dang lam dang sdug bsngal dang / /
zhes sogs kyi lam shes kyi rnam pa'i mtshan nyid bstan /
dran pa nyer gzhag nas bzung ste / /
zhe sogs kyi rnam mkhyen gyi rnam pa'i mtshan nyid bstan pa yin pa'i phyir /
kha cig /
mkhyen gsum gyi rnam pa zhi lhag zung 'brel gyi sbyor bas rdzogs par bsgom pa'i sems dpa'i ye shes /
rnam rdzogs sbyor ba'i mtshan nyid zer na /
dmyal ba'i rten la gsar du skyes ma thag pa'i theg chen sems bskyed chos can /
mtshan nyid der thal /
mtshon bya de'i phyir /
der thal /
sems dpa'i ye shes yin pa'i phyir /
'dod mi nus te /
dmyal ba'i rten la zhi lhag zung 'brel gyi ti nge 'dzin gsar du skye ba med pa'i phyir /
der thal /
dmyal ba mi khom pa'i gnas yin pa'i phyir /
kha cig /
mkhyen gsum gyi rnam pa la goms pa dbang sgyur thob phyir du bsgom pa'i sems dpa'i ye shes /
rnam rdzogs sbyor ba'i mtshan nyid zer na /
theg chen mthong lam par chad med lam chos can /
mtshan nyid der thal /
mtshon bya de'i phyir /
'dod na /
gzhi shes kyi rnam pa bsgom pa'i sems dpa'i ye shes yin par thal /
'dod pa de'i phyir /
'dod mi nus te /
@# / /
chos can de yin pa'i phyir /
kha cig /
mkhyen gsum gang rung gi rnam ba la goms ba dbang sgyur ma thob ba thob phyir du bsgom pa'i sems dpa'i ye shes /
rnam rdzogs sbyor ba'i mtshan nyid zer na /
theg chen mthong lam par chad med lam chos can /
mtshan nyid der thal /
mtshon bya de'i phyir /
'dod na /
mkhyen gsum gang rung gi rnam pa la goms pa dbang sgyur ma thob par thal /
'dod pa de'i phyir /
'dod mi nus te /
theg chen 'phags pa'i mkhyen pa yin pa'i phyir / /
rang gi lugs la| mkhyen gsum gang rung gi rnam pa zhi lha gzung 'brel gyi sbyor bas rdzogs par bsgom pa'i rigs su gnas pa'i sems dpa'i ye shes /
rnam rdzogs sbyor ba'i mtshan nyid /
de la dbye na brgya bdun cu rtsa gsum yod / /
rtsod pa spong ba la /
kha cig /
rnam rdzogs sbyor ba yin na /
zhi lhag zung 'brel gyis zin pas khyab par thal /
lam sher phyin yin na /
zhi lhag zung 'brel gyi bya bas zin pas khyab pa'i phyir /
der thal /
rnam bshad las /
lam sher phyin gyi rnal 'byor gyi mtshan nyid ni /
'bras bu sher phyin thob byed kyi thabs su gyur pa'i zung 'brel gyi sems dpa'i bya ba'o / /
zhes gsungs ba'i phyir /
zer na ma khyab /
'dod na /
theg chen sems bskyed la myong ba thon pa'i gang zag yin na /
zhi gnas thob pas khyab par thal /
rnam rdzogs sbyor ba yin na /
zhi lhag zung 'brel gyis zin pas khyab pa'i phyir /
'dod na /
mi 'thad de /
byang chub lam rim las /
sems bskyed la yid 'gyur ba'i myong ba thon pa la zhi gnas thob pa ha cang thal ba'o / /
zhes gsungs pa'i phyir / /
! / /
gzhi shes pa yi bye brag rnams / /
zhes sogs kyi skabs su gsum las /
dang po la kha cig /
mkhyen gsum gyi rnam ba zhi lhag zung 'brel gyi sbyor ba'i sgo nas thun mong ma yin pa'i rnam thar sgo gsum du bsdus nas sgom pa de /
mkhyen gsum bsdus bsgom gyi don yin zer na /
theg chen rigs nges kyi dman lam sngon du ma song ba'i byang sems tshogs lam ba'i rgyud la mkhyen gsum gyi rnam pa zhi lhag zung 'brel gyi sbyor bas thun mong ma yin pa'i rnam thar sgo gsum du bsdus nas bsgom pa yod par thal /
de'i rgyud la mkhyen gsum bsdus bsgom yod pa gang zhig /
khyod kyi mkhyen gsum bsdus bsgom gyi don 'thad pa'i phyir /
'dod na /
de'i rgyud la stong nyid la dmigs pa'i stong nyid rtogs pa'i lhag mthong yod par thal /
'dod pa'i phyir /
'dod mi nus te /
des stong nyid la dmigs pa'i stong nyid rtogs pa'i lhag mthong thob pa dang /
theg pa chen po'i sbyor lam du 'phos ba dus mnyam pa'i phyir /
gzhan yang /
byang sems tshogs lam pa yin na /
stong nyid rtogs myong yin dgos par thal /
stong nyid ma rtogs pa'i gang zag gi rgyud la mkhyen gsum bsdus bsgom yod pa gang zhig /
khyod kyi mkhyen gsum bsdus bsgom gyi don 'thad pa'i phyir /
'dod mi nus so / /
kha cig /
mkhyen gsum gang rung gi rnam ba shar nas bsgom pa'i sems dpa'i ye shes /
gnyen po phyogs kyi shes rnam gyi mtshan nyid zer na /
theg chen mthong lam par chad med lam chos can /
mtshan nyid der thal /
mtshon bya de'i phyir /
der thal /
chos can de yin pa'i phyir /
'dod na /
kun rdzob dngos yul du byed ba'i shes pa yin par thal /
'dod pa de'i phyir /
'dod mi nus te /
stong nyid la gnyis snang nub pa'i slob pa'i ye shes yin pa'i phyir /
gzhan yang /
nyan thos kyi mthong lam chos can /
mtshan nyid der thal /
mtshon bya de'i phyir /
der thal /
gnyen po phyogs gang zhig /
shes rnam yin pa'i phyir /
dang po der thal / /
lam yin pa'i phyir /
phyi ma der thal /
shes pa yin pa'i phyir /
'dod mi nus te /
sems dpa'i ye shes ma yin pa'i phyir /
zur 'gog la song /
kha cig /
gzhi'i khyad par rnam pa'i mtshan nyid zer na /
gzhi chos can /
gzhi'i khyad par yin par thal /
rnam pa yin pa'i phyir /
der thal /
gzhi grub pa'i phyir /
'dod na /
de chos can /
khyod khyod kyi khyad par ma yin par thal /
gang ? zag gi bdag med yin pa'i phyir /
kha cig /
gzhi'i @# / /
bye brag /
rnam pa'i mtshan nyid zer na /
gang zag gi bdag med chos can /
mtshan nyid der thal /
mtshon bya de'i phyir /
'dod na /
khyod ma yin zhing gzhi yang yin pa du ma grub par thal lo / /
gzhan yang /
'dir rnam pa mtshon byar byed pa mi 'thad pa thal /
'dir rnam pa mtshan nyid du byed dgos pa'i phyir /
der thal /
rnam pa zhes bya mtshan nyid de / /
zhes gsungs pa'i phyir /
kha cig /
gzhi'i khyad par rab shes pa'i khyad par gang rung gang zhig /
rnam rdzogs sbyor ba'i bsgom bya /
rnam pa'i mtshan nyid /
de la don rnam dang shes rnam gnyis /
gzhi'i khyad par gang zhig /
rnam rdzogs sbyor ba'i bsgom bya /
don rnam gyi mtshan nyid /
shes pa'i khyad par du gyur pa'i rig pa gang zhig /
rnam rdzogs sbyor ba'i bsgom bya /
shes rnam gyi mtshan nyid /
de la dbye na mi mthun phyogs kyi shes rnam dang /
gnyen po phyogs kyi shes rnam gnyis /
shes rnam gang zhig /
kun nas nyon mongs phyogs kyis bsdus pa /
mi mthun phyogs kyi shes rnam gyi mtshan nyid /
shes rnam gang zhig /
rnam byang phyogs kyis bsdus pa /
gnyen po phyogs kyi shes rnam gyi mtshan nyid zer na /
gnyis pa la /
gzhi chos can /
gzhi'i khyad par yin par thal /
don rnam yin pa'i phyir /
der thal /
gzhi grub pa'i phyir /
'dod na bkag zin /
gzhan yang /
shes pa chos can /
shes pa'i khyad par du gyur ba'i rig pa yin par thal /
shes rnam yin pa'i phyir /
der thal /
shes pa yin pa'i phyir /
'dod na /
shes pa'i khyad par yin par thal /
'dod ba'i phyir /
'dod mi nus so / /
kha cig /
mkhyen gsum gyi rnam pa bsgom pa'i sems dpa'i ye shes /
sems dpa'i gnyen po phyogs kyi shes rnam gyi mtshan nyid zer na /
sems dpa'i gnyen po phyogs kyi shes rnam mtshon byar byas nas mtshan nyid zur nas kha 'gengs pa mi 'thad par thal /
rnam bshad las /
'dir bstan pa'i rnam pa mtshon byar byas nas de'i mtshan nyid zur nas kha skong ba ni /
rnam ba zhes bya mtshan nyid de / /
zhes pa'i don ma rtogs pa'o / /
zhes pa dang /
rnam pa'i mtshan nyid 'chad pa ni /
skabs 'dir rnam pa'i dbye ba rgyas par bshad pa 'dis ci byed mi shes pas gzhung don log par 'chad pa yin te /
zhes gsungs pa'i phyir /
kha cig /
rnam mkhyen gyi rnam pa yin na /
rnam mkhyen yin pas ma khyab zer na /
'o na /
rnam mkhyen gyi don rnam yin na /
rnam mkhyen gyi rnam pa yin dgos par thal| dam bca' 'thad pa'i phyir /
'dod na /
thun mong ma yin pa'i rnam mkhyen gyi don rnam yin na /
thun mong ma yin pa'i rnam mkhyen gyi rnam pa yin dgos par thal /
'dod pa'i phyir /
'dod na /
sangs rgyas 'phags pa'i rgyud kyi dran pa nyer gzhag bzhi po chos can /
der thal /
de'i phyir| der thal /
gzhi grub pa'i phyir /
'dod mi nus te /
thun mong ba'i rnam mkhyen gyi rnam ba yin pa'i phyir /
gzhan yang /
rnam mkhyen gyi rnam pa yin na /
rnam mkhyen yin dgos par thal /
rnam mkhyen gyi shes rnam yin na /
rnam mkhyen yin dgos pa'i phyir /
kha cig /
thun mong ma yin pa'i rnam mkhyen gyi don rnam yin na /
thun mong ma yin pa'i rnam mkhyen gyi rnam pa ma yin pas khyab zer na /
sangs rgyas 'phags pa'i rgyud kyi stobs bcu po chos can /
der thal /
de'i phyir /
der thal /
gzhi grub pa'i phyir /
'dod mi nus te /
thun mong ma yin pa'i rnam mkhyen gyi rnam pa de la sum cu rtsa dgu yod pa'i phyir /
kha cig /
rnam mkhyen bsgom pa'i sems dpa'i ye shes med zer na /
de yod par thal /
rnam mkhyen gyi rnam ba nyams su len pa'i sems dpa'i ye shes yod pa'i phyir /
kha cig /
ma khyab zer /
ma grub na der thal /
rnam mkhyen sbyor ba yod pa'i phyir| der thal /
sems dpa'i sbyor ba yod ba'i phyir /
ma khyab mtshams la /
mi rtag pa rtogs pa'i ye shes bsgom pa'i sems dpa'i ye shes med par thal /
mi rtag pa rtogs pa'i rnam mkhyen bsgom pa'i sems dpa'i ye shes med pa'i phyir /
der thal /
rnam mkhyen bsgom pa'i sems dpa'i ye shes med pa'i phyir /
'dod na /
mi rtag pa bsgom pa'i sems dpa'i ye shes med par thal /
'dod pa de'i phyir /
khyab ste /
rnam bshad las /
kha cig don rnam dang shes rnam gnyis su phye nas bsgom bya gang yin pa mi mthun pa so sor 'dod pa @# / /
la ni snying po cung zad kyang med de /
mi rtag pa rtogs pa'i ye shes bsgom byar 'dod pa des kyang /
mi rtag pa bsgom byar khas len dgos la /
mi rtag pa bsgom byar 'dod pa des kyang /
de rtogs pa'i ye shes bsgom byar khas mi len na gzhi stor bar 'gyur ba'i phyir ro / /
zhes gsungs pa'i phyir /
kha cig /
rang yul gyi rnam pa legs par shar ba'i sgo nas rang gi dmigs pa'i chos phyin ci ? log tu sgro 'dogs pa'i sgro 'dogs la dngos su gnod byed kyi mkhyen pa /
gnyen po phyogs kyi shes rnam kyi mtshan nyid zer na /
lam ma zhugs kyi gang zag gi rgyud kyi stong nyid rtogs pa'i shes rab chos can /
mtshan nyid der thal /
mtshon bya de'i phyir /
der thal /
gnyen po phyogs gang zhig /
shes rnam yin pa'i phyir /
dang po der thal /
stong nyid rtogs pa'i shes rab yin pa'i phyir /
'dod mi nus te /
chos can de yin pa'i phyir /
kha cig /
de 'dra'i sgro 'dogs la dngos su gnod byed kyi sems dpa'i ye shes /
skabs 'dir dngos su bstan ba'i gnyen po'i mtshan nyid yin zer na /
nyan thos dgra bcom pa'i rtogs pa sngon du song ba'i byang sems tshogs lam pa'i rgyud kyi theg chen sems bskyed chos can /
mtshon bya der thal /
mtshan nyid de'i phyir /
der thal /
chos can de yin pa'i phyir /
'dod na /
mkhyen gsum gang rung yin par thal /
'dod pa'i phyir /
'dod mi nus te /
chos can de yin pa'i phyir /
kha cig /
rang yul gyi rnam pa lags par shar ba'i sgo nas rang gi dmigs pa'i chos la phyan ci log tu sgro 'dogs pa'i sgro 'dogs la dngos su gnod byed kyi byang 'phags kyi mkhyen pa /
skabs 'dir dngos bstan bstan bya'i gtso bor gyur pa'i gnyen po'i mtshan nyid yin zer na /
dgra bcom pa'i rtogs pa sngon du song ba'i theg chen mthong lam bar chad med lam chas can /
mtshon bya der thal /
mtshan nyid de'i phyir /
rtags gsal chos ? can gyis sgrub bo / /
gnyis pa rang gi lugs la /
rang yul gyi rnam pa legs par shar ba'i sgo nas rang gi dmigs pa'i chos la phyin ci log tu sgro 'dogs pa'i sgro 'dogs la dngos su gnod byed kyi mkhyen pa /
skabs 'dir bstan pa'i gnyen po'i mtshan nyid /
de la bsgom bya mkhyen gsum gyi sgo nas dbye na gsum yod /
nyer len gyi phung po mi rtag pa'i rnam pa shar ba'i sgo nas nyer len gyi phung po rtag 'dzin la dngos su gnod byed kyi mkhyen pa chos can /
nyer len gyi phung po rtag 'dzin dang dmigs pa gcig la dmigs nas rnam pa 'dzin stangs dngos 'gal du zhugs pa'i gnyen po'i mtshan nyid yin te /
de'i 'jog byed yin pa'i phyir / /
gsum pa rtsod pa spong ba la /
kha cig /
rgyun mtha'i bar chad med lam chos can /
rnam mkhyen bsgom ba'i sems dpa'i ye shes yin par thal /
rnam mkhyen gyi rnam pa bsgom pa'i sems dpa' ye shes yin pa gang zhig /
rnam mkhyen gyi rnam pa yin na rnam mkhyen yin dgos pa'i phyir /
dang po der thal /
rnam mkhyen gyi rnam pa nyams su len pa'i sems dpa'i ye shes yin pa'i phyir /
der thal /
rnam mkhyen sbyor ba yin pa'i phyir /
rtsa bar 'dod na /
rnam mkhyen rtogs par thal /
'dod pa de'i phyir zer na ma khyab /
'dod na /
rnam mkhyen mngon sum du rtogs par thal /
rnam mkhyen rtogs pa'i rnal 'byor mngon sum yin pa'i phyir /
'dod na /
rnam mkhyen yin par thal /
rnam mkhyen mngon sum du rtogs pa'i ye shes yin pa'i phyir zer na /
de rang chos can /
dbu ma'i lta ba rtogs pa'i ye shes yin par thal /
dbu ma'i lta ba bsgom pa'i sems dpa' ye shes yin pa'i phyir /
khyab pa khas /
ma grub na /
der thal /
de bsgom pa'i sems dpa'i ye shes yod pa'i phyir /
'dod na /
de mngon sum du rtogs par thal /
de rtogs pa'i rnal 'byor mngon sum yin pa'i phyir /
'dod na /
stong nyid rtogs pa'i dbu ma'i lta ba chos can /
don dam bden pa yin par thal /
rgyun mtha'i bar chad med lam gyi dngos gzhal yin pa'i phyir /
'dod mi nus so / /
kha cig /
byang sems rgyun mtha' ba chos can /
rnam mkhyen blo'i ngo bor bskyed nas bsgom pa'i gang zag yin par thal /
rnam mkhyen bsgom pa'i gang zag yin pa'i phyir /
khyab ste /
snying rje chen po bsgom pa de'i tshe na blo'i ngo bor bskyed nas bsgom pa yin gyis @# / /
mig gis gzugs la blta ba ltar bsgom pa ma yin pa rnam bshad snying po rgyan las gsungs pa'i phyir /
'dod na /
rnam mkhyen blo'i ngo bor bskyed zin par thal /
'dod ba'i phyir zer na /
ma khyab /
'o na /
theg chen sems bskyed rang rgyud kyi yid kyi rnam par shes pa'i ngo bor bskyed nas bsgom pa'i lam zhugs kyi gang zag chos can /
theg chen sems bskyed rang rgyud kyi blo ngor bskyed zin par thal /
theg chen sems bskyed rang rgyud kyi blo ngor bskyed nas bsgom pa'i gang zag yin pa'i phyir /
khyab pa khas /
'dod mi nus te /
chos can de yin pa'i phyir /
kha cig /
byang sems tshogs lam pa'i rgyud kyi rnam mkhyen rtogs pa'i rtog pa chos can /
rnam mkhyen gyi rnam pa yin par thal /
rnam mkhyen gyi rnam par bskyed ba'i phyir /
der thal /
rnam mkhyen gyi rnam ldan du bskyed ba'i phyir zer na /
ma khyab| rtags der thal /
rtog pa de la rnam mkhyen gyi rnam pa shar ba'i phyir zer na /
'o na /
gang zag gi bdag yod par thal /
gang zag gi bdag gi rnam par skyes pa'i shes pa yod pa'i phyir /
der thal /
gang zag gi bdag gi rnam ldan du skyes pa'i shes pa yod pa'i phyir| 'khor gsum /
ma grub na /
der thal /
gang zag gi bdag 'dzin la de'i rnam pa shar ba'i phyir /
kha cig /
rnam mkhyen nyams su myong ba'i rang rig chos can /
rnam mkhyen yin par thal /
rnam mkhyen gyi rnam pa yin pa'i phyir /
der thal /
rnam mkhyen gyi 'dzin rnam yin pa'i phyir /
zer na ma khyab /
'dod mi nus te /
rang rig yin pa'i phyir /
kha cig /
sdug bden gyi rnam pa yin na /
sdug bden yin dgos par thal /
rnam mkhyen la de'i phyir zer na /
ma khyab /
'dod na /
sdug bden gyi rnam par gyur pa'i stong bdag med gnyis chos can /
der thal /
de'i phyir /
'dod mi nus te /
'dus ma byas yin pa'i phyir /
kha cig /
mkhyen gsum chos can /
mkhyen gsum yin par thal /
mkhyen gsum gyi shes rnam yin pa'i phyir /
ma grub na /
mkhyen gsum chos can /
khyod khyod kyi shes rnam yin par thal /
khyod shes pa yin pa'i phyir zer na ma khyab /
'dod mi nus te /
gzhi shes rnam mkhyen ma yin pa'i phyir /
kha cig /
mkhyen gsum gyi shes rnam yin pa yod par thal /
mkhyen gsum gyi shes rnam yod pa'i phyir zer na /
'dod pa yin te /
sangs rgyas 'phags pa'i rgyud kyi dran pa nyer gzhag de de yin pa'i phyir /
der thal /
de mkhyen pa gsum ga yin pa'i phyir /
kha cig /
nyer len gyi phung po mi rtag bar bsgom pa'i ye shes yin na /
nyer len gyi phung po mi rtag par rtogs pa'i rnam mkhyen bsgom pa'i ye shes yin dgos par thal /
nyer len gyi phung po mi rtag par bsgom pa'i sems dpa'i ye shes la de'i phyir zer na /
ma khyab /
'dod na /
nyer len gyi phung po mi rtag par bsgom ba'i nyan thos kyi mthong lam chos can /
der thal /
de'i phyir /
'dod na /
nyer len gyi phung bo mi rtag par rtogs pa'i rnam mkhyen sbyor ba yin par thal /
de bsgom pa'i slob pa'i ye shes yin pa'i phyir /
'dod mi nus te /
dman pa'i sbyor ba yin pa'i phyir /
kha cig /
rnam mkhyen gyi 'dzin rnam yin na /
rnam mkhyen ma yin dgos par thal /
rnam mkhyen nyams su myong ba'i rang rig de rnam mkhyen ma yin pa'i phyir /
'dod na /
rnam mkhyen chos can /
der thal /
de'i phyir /
der thal /
rnam mkhyen gang zhig /
'dzin rnam yin pa'i phyir /
phyi ma der thal /
'dzin pa'i rnam pa yin pa'i phyir /
zer na ma khyab /
ma grub na der thal /
shes pa yin pa'i phyir zer na /
rtsol ba'i 'bras bur gyur pa'i rtsol ma byung gi brag ri chos can /
rtsol byung yin par thal /
rtsol ba las byung ba'i phyir /
khyab pa khas /
ma grub na /
der thal /
rtsol ba las skyes pa'i phyir /
'dod mi nus te /
rtsol ma byung yin pa'i phyir /
gzhan yang /
bum pa chos can /
gzung rnam yin par thal /
gzung ba'i rnam pa yin pa'i phyir /
'khor gsum /
gal te ma grub na /
der thal /
gzhi grub pa'i phyir /
'dod na /
shes pa yin par thal /
gzung rnam yin pa'i phyir /
'dod mi nus te /
gzugs yin pa'i phyir / /
! / /
med pa'i rnam pa nas bzung ste / /
mi g.yo ba yi rnam pa'i bar / /
zhes sogs kyi skabs su /
'dir bstan gzhi shes kyi rnam pa chos can /
khyod la dbye na nyer bdun yod de /
bden pa dang po gsum la dmigs pa @# / /
bzhi bzhi dang /
lam bden la dmigs pa bco lnga yod pa'i phyir /
'di'i skabs su gsum las /
dang po la kha cig /
gzhi shes kyi dmigs pa'i chos la phyin ci log tu sgro 'dogs pa'i sgro 'dogs la dngos su gnod byed kyi mkhyen pa /
gzhi shes kyi shes rnam gyi mtshan nyid zer na /
nyer len gyi phung po mi rtag par rtogs pa'i nyan thos kyi tshogs lam chos can /
mtshon bya der thal /
mtshan nyid de'i phyir /
der thal /
nyer len gyi phung po mi rtag par rtogs pa'i gzhi shes kyi dmigs pa'i chos la phyin ci log tu sgro 'dogs pa'i sgro 'dogs la dngos su gnod byed kyi mkhyen pa yin pa'i phyir /
der thal /
chos can de yin pa'i phyir /
'dod na /
'phags rgyud kyi mkhyen pa yin par thal /
gzhi shes kyi shes rnam yin pa'i phyir /
'dod mi nus te /
so skye'i mngon rtogs yin pa'i phyir /
kha cig /
gdul bya dman pa'i rigs can rjes su 'dzin pa'i phyir du bsgom pa'i 'phags rgyud kyi mkhyen pa /
gzhi shes kyi shes rnam kyi mtshan nyid yin zer na /
gdul bya dman pa'i rigs can sdug bsngal las skyob par 'dod pa'i byang sems mthong lam pa'i rgyud kyi snying rje chen po chos can /
mtshon bya der thal /
mtshan nyid de'i phyir /
der thal /
chos can de yin pa'i phyir /
'dod na /
gzhi shes yin par thal /
'dod pa'i phyir /
'dod na /
theg dman gyi rtogs rigs su gnas par thal /
byang 'phags kyi rgyud kyi gzhi shes yin pa'i phyir /
'dod mi nus te /
snying rje chen po yin pa'i phyir /
kha cig /
gzhi shes kyi dmigs pa'i chos la phyin ci log tu sgro 'dogs pa'i sgro 'dogs la dngos su gnod byed kyi gzhi shes kyi 'dzin ltangs /
gzhi shes kyi shes rnam gyi mtshan nyid yin zer na /
mi 'thad par thal /
nyer len gyi phung po mi rtag par rtogs pa'i nyan thos kyi mthong lam de /
gzhi shes kyi shes rnam kyi mtshan gzhi gang zhig /
de mtshan nyid der tshad mas nges na /
de mtshon bya der tshad mas nges dgos pa'i phyir /
kha cig /
theg dman gyi rtogs rigs su gnas pa'i theg chen 'phags pa'i mkhyen pa /
skabs 'dir dngos su bstan pa'i gzhi shes kyi rnam pa'i mtshan nyid zer na /
sangs rgyas 'phags pa'i rgyud kyi gang zag gi bdag med rtogs pa'i shes rab chos can /
mtshon bya der thal /
mtshan nyid de'i phyir /
der thal /
chos can de dang gcig yin pa'i phyir /
'dod mi nus te /
slob pa'i rgyud kyi mkhyen pa ma yin pa'i phyir /
khayb ste /
'grel pa las /
de la thams cad mkhyen pa nyid kyi rnam pa ni nyan thos dang byang chub sems dpa'i bye brag gis /
go rim bzhin du zag pa med pa dang /
zag pa dang bcas pa ngag kyang yin no / /
zhes gsungs pa'i phyir /
kha cig /
skabs 'dir dngos su bstan pa'i gzhi shes kyi rnam pa yin na /
theg dman 'phags pa'i mkhyen pa dang /
theg chen 'phags pa'i mkhyen pa gang rung yin pas khyab zer na /
de gnyis kas ma nges so / /
kha cig /
nyan thos kyi rtogs rigs su gnas pa'i theg chen 'phags pa'i mkhye pa dang /
theg dman 'phags pa'i mkhyen pa gang rung gis bsdus pa de /
skabs 'dir dngos su bstan pa'i gzhi shes kyi rnam pa'i mtshan nyid zer na /
gzugs phyi rol don gyis stong pa mngon sum du rtogs pa'i theg chen mthong lam chos can /
mtshan nyid der thal /
mtshon bya de'i phyir /
der thal| lam la de ni bco lngar bshad / /
ces pa'i skabs nas dngos su bstan pa'i gzhi shes kyi rnam pa yin pa'i phyir /
der thal /
de'i skabs nas dngos su bstan pa'i shes sgrib gzung rtog gi gnyen por gyur ba'i mthong lam zag med cig yod pa'i phyir /
'dod mi nus te /
de gang rung ma yin pa'i phyir /
kha cig /
gzhi shes kyi lam bden gyi rnam pa chos can /
khyod la rnam pa bco lnga yod de /
nyon sgrib kyi gnyen por gyur pa'i mthong lam zag med bzhi /
shes sgrib gzung rtog gi gnyen por gyur ba'i sgom lam zag bcas drug dang /
yang de'i gnyen por gyur pa'i mthong lam zag med lnga dang bcas pa yod pa'i phyir /
zer na /
shes sgrib gzung rtog gi gnyen por gyur pa'i sgom lam zag bcas dang /
nge'i gnyen por gyur ba'i mthong lam zag med gang rung yin na /
gzhi shes kyi rnam pa yin dgos par thal /
khyod kyi sbyor ba 'thad pa'i phyir /
'dod na @# / /
mi 'thad de /
stong nyid mngon sum du rtogs pa'i theg chen mthong lam de /
de'i gnyen por gyur pa'i mthong lam zag med yin kyang /
gzhi shes kyi lam bden gyi rnam pa ma yin pa'i phyir /
kha cig /
gzhi shes kyi lam bden gyi rnam pa chos can /
khyod la bco lnga yod de /
nyon sgrib kyi dngos kyi gnyen por gyur pa'i mthong lam zag med bzhi /
shes sgrib gzung rtogs gi dngos kyi gnyen por gyur pa'i sgom lam zag bcas drug /
yang de'i gnyen por gyur pa'i mthong lam zag med lnga dang bcas pa yod pa'i phyir /
zer ba dang /
nyon sgrib kyi dngos kyi gnyen po yin na /
de'i dngos gnyen bar chad med lam yin pas khyab /
shes sgrib gzung rtog gi dngos kyi gnyen po yin na /
de'i dngos gnyen bar chad med lam yin pas khyab zer na /
khyod kyi sbyor ba de mi 'thad par thal /
shes sgrib gzung rtog gi dngos kyi gnyen po yin na /
de'i dngos gnyen bar chad med lam yin dgos ba gang zhig /
de'i dngos gnyen bar chad med lam du gyur ba'i mthong lam med pa'i phyir dang /
de'i dngos gnyen yin na /
de'i dngos gnyen bar chad med lam yin dgos pa gang zhig /
de'i dngos gnyen bar chad med lam du gyur ba'i sgom lam yin na /
zag med sgom lam yin dgos pa'i phyir /
kha cig /
dman sgrib yin na /
sgrib ba yin pas khyab zer na /
nyan thos mthong lam ba'i rgyud kyi rang nyid gcig pu zhi bde don gnyer gyi blo chos can /
der thal /
de'i phyir /
'dod mi nus te /
lam yin pa'i phyir /
kha cig /
sgrib pa yin na /
nyon sgrib dang /
shes sgrib gang rung yin pas khyab zer na /
snyom 'jug gi sgrib pa chos can /
der thal /
de'i phyir /
chos can de yin pa'i phyir /
khyab ste /
rgyud bla ma las /
nyon mongs shes bya snyom 'jug gi /
sgrib gsum las ni nges grol zhing / /
zhes gsungs pa'i phyir /
'dod mi nus te /
nyon sgrib yang ma yin /
shes sgrib yang ma yin pa'i phyir /
dang po der thal /
de rgyud la ldan pa'i nyan thos dgra bcom pa yod pa'i phyir /
gnyis pa der thal /
de spangs pa'i dman lam sngon du ma song ba'i sa brgyad pa ba yod pa'i phyir /
kha cig /
snyom 'jug gi sgrib pa yin na /
gnyis ka'i cha las rnam par grol ba'i nyan thos dgra bcom pas spangs pas khyab zer na /
bsam gtan gyi phar phyin gyi nyams len lhag par thob pa la gtso bor gegs byed kyi snyom 'jug gi sgrib pa chos can /
der thal /
de'i phyir /
der thal /
chos can de yin pa'i phyir /
der thal /
de yod pa'i phyir /
der thal /
bsam gtan gyi phar phyin gyi nyams len lhag par thob pa la gtso bor gegs byed kyi sgrib pa gcig yod ba'i phyir /
'dod mi nus te /
chos can de yin pa'i phyir /
kha cig /
shes sgrib gzung rtog yin na /
rang gi dmigs yul du gyur pa'i gzung ba'i chos la dmigs nas longs spyad byar bden par 'dzin pa'i bden 'dzin yin pas khyab zer na /
gzugs phyi rol don 'dzin gyi rtog pa chos can /
der thal /
de'i phyir /
der thal /
'grel pa las /
shes bya'i sgrib pa'i phyogs gcig pu /
gzung ba'i don gyi rnam par rtog pa'o / /
zhes gsungs pa'i phyir /
'dod mi nus te /
bden 'dzin ma yin pa'i phyir /
kha cig /
de shes sgrib dang nyon sgrib gang rung ma yin zer na /
de yin par thal /
shes sgrib yin ba'i phyir /
der thal /
'grel pa'i lung de'i phyir dang /
rnam bshad las /
shes sgrib gzung rtog rang sangs rgyas kyi thun mong ma yin pa'i spang byar bstan pa zad pa spong 'dod na /
zhes gsungs pa'i phyir /
kha cig /
gzugs phyi rol don 'dzin gyi rtog pa yin na /
shes sgrib kun btags yin pas khyab zer na /
rang rgyal sgom lam rdo rje lta bu'i ting nge 'dzin gyi ngos skal gyi spang byar gyur pa'i gzugs phyi rol don 'dzin gyi rtog pa chos can /
der thal /
de'i phyir /
der thal /
chos can de yin pa'i phyir /
der thal /
de'i ngos skal gyi spang bya gcig yod pa'i phyir /
'dod mi nus te /
chos can de yin pa'i phyir /
kha cig /
mthong spang du gyur pa'i sgrib pa yin na /
sgrib pa kun btags yin pas khyab zer na /
grub mthas blo kha ma sgyur ba'i gang zag gi rgyud kyi mthong spang rtog pa'i sa bon chos can /
der thal /
de'i phyir /
der thal /
chos can de yin pa'i phyir /
'dod na /
grub mthas blo bsgyur bal ltos dgos ba'i sgrib bar thal /
'dod pa de'i @# / /
phyir| 'dod mi nus so / /
kha cig /
mthong spang yin na /
sgrib ba yin pas khyab zer na /
ngan 'gro'i phung khams skye mched rnams chos can /
der thal /
de'i phyir /
der thal /
mngon pa kun las btus las /
ngan 'gro'i phung khams skye mched rnams mthong spang du bshad pa de bshad pa ltar du khas len rigs bar rnam bshad las gsungs pa'i phyir dang /
'jug pa las /
de tshe 'di yi ngan 'gro'i lam rnams mtha' dag 'gags par 'gyur / /
zhes gsungs pa'i phyir /
'dod na /
khyi rgan rgya po'i gzugs phung yang sgrib pa yin par thal /
'dod pa'i phyir /
'dod na /
de chos can /
sgrib pa ma yin par thal /
gzugs yin pa'i phyir /
kha cig /
thar pa thob pa la gegs byed kyi sgrib pa'i gtso bo / /
nyon sgrib kyi mtshan nyid /
thams cad mkhyen pa thob pa la gegs byed kyi sgrib pa'i gtso bo /
shes sgrib kyi mtshan nyid| mthar gnas snyom 'jug dgu la ji ltar 'dod 'dod du snyoms par 'jug pa la gtso bor gegs byed kyi sgrib ba /
snyom 'jug gi sgrib ba'i mtshan nyid zer na /
dang bo la /
bden 'dzin lhan skyos chos can /
mtshon bya der thal /
mchan nyid de'i phyir /
der thal /
sgrib pa yin na /
thar pa thob pa la gegs byed kyi sgrib pa yin dgos pa gang zhig /
de sgrib pa yin pa'i phyir /
'dod mi nus te /
shes sgrib yin pa'i phyir /
gzhan yang /
'gog snyoms thob lam nyams pa'i gang zag yin na /
snyom 'jug gi sgrib pa spangs pas khyab par thal /
khyod kyi snyom 'jug gi sgrib ba'i mtshan nyid 'thad pa'i phyir /
'dod mi nus te /
bsam gtan gyi phar phyin gyi nyams len lhag bar thob ba la gtso bor gegs byed kyi sgrib pa gcig yod ba'i phyir /
kha cig /
bdag 'dzin la gang zag gi bdag 'dzin dang /
chos kyi bdag 'dzin gnyis kyis dbye ba 'thad pa yin zer na /
'o na /
chos kyi bdag 'dzin bdag 'dzin yin bar thal /
dam bca' 'thad pa'i phyir /
'dod na /
chos kyi bdag 'dzin chos can /
khyod kyi zhen yul gyis stong ba gang zag gi bdag med phra mo yin phar thal /
khyod bdag 'dzin yin pa'i phyi /
'dod mi nus te /
de'i zhen yul gyis stong pa stong nyid yin pa'i phyir /
kha cig /
gzugs phyi rol don 'dzin gyi rtog ba chos kyi bdag 'dzin yin zer na /
de chos can /
chos kyi bdag 'dzin phra mo yin par thal /
chos kyi bdag 'dzin yin pa'i phyir /
'dod na /
de chos can /
khyod kyi zhen yul gyis stong pa chos kyi bdag med phra mo yin par thal /
khyod chos kyi bdag 'dzin phra mo yin pa'i phyir /
'dod mi nus te /
gzugs phyi rol don gyis stong pa chos kyi bdag med rags pa yin pa'i phyir /
der thal /
gzugs phyi rol den 'dzin gyi rtog pa /
chos kyi bdag 'dzin rags pa yin pa'i phyir /
kha cig /
gang zag gi bdag 'dzin yin na /
'jig lta yin pas khyab zer na /
lhas sbyin gyi rgyud kyi mchod sbyin rang rkya thub pa'i rdzas yod du 'dzin pa'i rtog pa chos can /
der thal /
de'i phyir /
der thal /
chos can de yin pa'i phyir /
'dod na /
de chos can /
khyod kyi dmigs rnam gnyis su phye ba'i dmigs yul de rang rgyud la ldan pa'i gang zag gi rgyud kyis bsdus par thal /
khyod 'jig lta yin pa'i phyir /
'dod mi nus so / /
kha cig /
'jig lta lhan skyes yin na /
rang rgyud kyi nga la dmigs pas khyab zer na /
khyi rgan rgya bo'i rgyud kyi 'jig lta lhan skyes chos can /
der thal /
de'i phyir /
'dod na /
khyi rgan rgya bo'i rgyud kyi 'jig lta lhan skyes kyi rgyud kyi nga yod par thal /
'dod ba'i phyir /
'dod mi nus so / /
kha cig /
'jig lta lhan skyes kyi dmigs yul yin na /
chos dang gang zag gnyis su phye ba'i gang zag yin bas khyab zer na /
khyi rgan rgya bo'i yid kyi rnam par shes pa chos can /
der thal /
de'i phyir /
der thal /
khyi rgan rgya bo'i rgyud kyi 'jig lta lhan skyes kyi dmigs yul yin pa'i phyir /
der thal /
khyi rgan rgya bo'i nga yin pa'i phyir /
der thal /
khyi rgan rgya bo'i gang zag yin pa'i phyir /
der thal /
de'i gang zag gi mtshan gzhi yin pa'i phyir /
rtsa bar 'dod na /
mi 'thad par thal /
de gnyis su phye ba'i chos yin pa'i phyir /
der thal /
de'i rnam shes kyi phung po de chos dang gang zag gnyis su phye ba'i chos yin pa'i phyir /
der thal /
de'i phung po lnga po de chos dang gang zag gnyis @# / /
su phye ba'i chos yin pa'i phyir /
de sgrub tshul rten 'brel gyi skabs su shes par bya'o /
kha cig /
nyon mongs kyi bag chags yin na /
shes sgrib yin pas khyab zer na /
gang zag gi bdag 'dzin gyi rigs 'dra phyi ma bskyed pa'i nus pa'i ngo bor gyur ba'i gang za g+gi bdag 'dzin gyi bag chags chos can /
der thal /
de'i phyir /
der thal /
de yod pa'i phyir /
der thal /
de 'dra'i rigs 'dra phyi ma bskyed pa'i nus pa'i ngo bor gyur ba'i de'i goms pa cig yod pa'i phyir /
der thal /
nus pa'i ngo bor byur pa'i de'i goms pa cig yod pa'i phyir /
de yod ba ni gong du bsgrubs zin to / /
'dod mi nus te /
nyon sgrib yin phyir /
kha cig /
gan zag gi bdag 'dzin gyi bag chags yin na /
nyon sgrib yin pas khyab zer na /
nyan thos dgra bcom pa'i rgyud kyi gang zag gi bdag 'dzin gyi bag chags chos can /
der thal /
de'i phyir /
der thal /
chos can de yin pa'i phyir /
der thal /
de yod ba'i phyir /
der thal /
de'i rgyud la gang zag gi bdag 'dzin gyi shes pa'i gnas ngan len yod pa'i phyir /
der thal /
de'i rgyud la gnas ngan len yod pa'i phyir /
rtsa bar 'dod mi nus te /
nyan thos dgra bcom pa de bdag 'dzin gyi sa bon dang bcas pa spangs pa'i gang zag yin pa'i phyir / /
gnyis pa rang gi lugs la /
theg dman gyi rtogs rigs su gnas pa'i byang sems 'phags pa'i mkhyen pa dang theg dman 'phags pa'i mkhyen pa gang rung gis bsdus pa'i 'phags rgyud kyi mkhyen pa /
skabs 'dir dngos su bstan pa'i gzhi she kyi rnam pa'i mtshan nyid /
sa lam gyi rtogs pa khyad par can thob pa la gtso bor gegs byed kyi khan ma tho ba /
sgrib pa'i mtshan nyid /
de la dbye na /
nyon sgrib /
shes sgrib /
snyom 'jug gi sgrib ba dang gsum yod /
thar pa dang thams cad mkhyen pa gnyis kyi nang nas thar pa thob pa la gtso bor gegs byad kyi sgrib pa'i rigs su gnas pa /
nyon sgrib kyi mtshan nyid /
de la dbye na /
kun btags dang lhan skyes gnyis /
der gyur pa'i mngon 'gyur ba dang /
mngon 'gyur ba ma yin pa'i nyon sgrib gnyis /
mthong spang nyon sgrib dang /
sgom spang nyon sgrib gnyis rnams su yod /
gtso bor grub mthas blo bsgyur ba la ltos dgos ba'i nyon sgrib /
nyon sgrib kun btags kyi mtshan nyi /
mtshan gzhi ni /
grangs can gyi grub mtha' ngan bas bslad pa'i dang gis sgra rtag 'dzin rtog ba lta bu /
de lta bur stos mi dgos pa'i nyon sgrib /
nyon sgrib lhan skyes kyi mtshan nyid /
rang nyid 'jogs byed mthong lam bar chad med lam gi dngos kyi gzhom byar gyur ba'i nyon sgrib /
mthong spang nyon sgrib kyi mtshan nyid /
rang nyid dngos su 'joms byed sgom lam bar chad med lam gyi dngos kyi gzhom byar gyur pa'i nyon sgrib /
sgom spang nyon sgrib kyi mtshan nyid /
nyon sgrib gang zhig /
dmis rnam 'dzin pa'i blo /
nyon sgrib mngon 'gyur pa'i mtshan nyid /
dmigs rnam mi 'dzin pa'i nyon sgrib /
mngon 'gyur ba ma yin pa'i nyon sgrib kyi mtshan nyid /
thar pa dang thams cad mkhyen pa gnyis gyi dang nas thams cad mkhyen pa thos par byed ba la gtso bor gegs byed kyi sgrib pa'i rigs su gnas pa /
shes sgrib kyi mtshan nyid /
de la dbye na /
shes sgrib kun btags dang lhan skyes gnyis /
der gyur pa'i mthong spang shes sgrib dang /
sgom spang shes sgrib gnyis /
yang der gyur ba'i shes sgrib mngon 'gyur ba dang /
mngon 'gyur ba ma yin pa'i shes sgrib gnyis rnams su yod /
de dag gi mtshan nyid gong gis rigs 'gre /
mthar gnas snyom 'jug dgu la ji ltar 'dod 'dod du snyoms par 'jug pa la gtso bor gegs byed kyi sgrib pa /
snyom 'jug gi sgrib pa rags pa'i mtshan nyid /
gsum ba rtsod pa spong ba la /
kha cig /
bdag 'dzin la gang zag gi bdag 'dzin dang chos kyi bdag 'dzin gnyis kyi dbye ba 'thad par thal /
bdag med la gang zag gi bdag med dang /
chos kyi bdag med gnyis kyi dbye ba 'thad ba'i phyir zer na /
ma khyab 'dod mi nus so / /
kha cig /
thams cad mkhyen pa thob ba'i gang zag yin na /
thams cad mkhyen pa thob pa la gegs byed kyi sgrib ba'i gtso bo spangs bsam khyab bar thal /
thar pa thob pa'i gang zag la thar pa thob pa la @# / /
gegs byed kyi sgrib pa'i gtso bo spangs pas ma khyab pa'i phyir zer na /
ma khyab /
rtags der thal /
nyan thos dgra bcom pa thar pa thob pa'i gang zag gang zhig /
des thar pa thob pa la gegs byed kyi sgrib pa'i gtso bo ma spangs pa'i phyir /
der thal /
bden 'dzin thar pa thob pa la gegs byed kyi sgrib ba'i gtso bo yin pa gang zhig /
des de ma spangs pa'i phyir /
rtsa bar 'dod mi nus te /
sangs rgyas 'phags pa yin na /
sgrib pa mtha' dag spangs pas khyab pa'i phyir /
zer na /
'o na /
bden 'dzin des thar pa thob pa la gegs mi byed par thal /
de thar pa thob pa la gegs byed kyi sgrib pa ma yin pa'i phyir /
rtags khas /
'dod na /
des de byed par thal /
de thar pa thob pa la gtso bor gegs byed kyi nyon mongs pa'i rtsa ba yin pa'i phyir /
der thal /
'khor ba'i gzhi rtsa mthar thug yin pa'i phyir /
kha cig /
gzugs phyi rol don 'dzin gyi rtog pa chos can /
chos kyi bdag 'dzin yin par thal /
chos kyi bdag 'dzin rags pa yin pa'i phyir /
khyab ste /
nyon mongs rags pa yin na /
nyon mongs yin dgos pa'i phyir zer na /
ma khyab /
'dod mi nus so / /
'o na gang zag rtag gcig rang dbang can du grub par 'dzin pa'i rtog pa chos can /
gang zag gi bdag 'dzin yin par thal /
gang zag gi bdag 'dzin rags pa yin pa'i phyir /
khyab ste /
nyon mongs rags pa yin na /
nyon mongs yin dgos pa'i phyir /
'khor gsum /
gal te 'dod na /
de chos can /
khyod kyi zhen yul gyis stong ba gang zag gi bdag med phra mo yin par thal /
khyod gang zag gi bdag 'dzin yin pa'i phyir /
'dod mi nus te /
gang zag rtag pas stong pa de yang de ma yin /
gang zag gcig tu cha med kyis stong ba yang gang zag gi bdag med phra mo ma yin pa'i phyir /
kha cig /
gzugs phyi rol don 'dzin gyi rtog pa shes sgrib ma yin par thal /
rnam bshad snying po rgyan las /
nyan rang gi spang bya rdzogs ma rdzogs dpyod pa'i spang byar shes sgrib rnam pa thams cad du mi 'byung ba'i phyir /
zhes gsungs pa'i phyir zer na /
skyon med de /
de'i don ni /
ma rig bag chags phra mo de nyan rang dgra bcom pas bag la nyal gyi nyon sgrib spangs ma spangs dpyod pa'i skabs kyi bag la nyal gyi nyon sgrib yin na /
shes sgrib phra zhing phra ba de nyan rang slob pa'i spang bya'i gtso bor 'gyur bas mi rigs so / /
zhes pa'i don yin pa'i phyir /
kha cig /
rang rgyal slob pas shes sgrib spang bya'i gtso bor byas nas spong bar thal /
des gzugs phyi rol don 'dzin gyi rtog pa spang bya'i gtso bor byas nas spong ba gang zhig /
de shes sgrib yin pa'i phyir /
zer na /
'o na /
rang rgyal sgom lam rdo rje lta bu'i ting nge 'dzin de shes sgrib kyi dngos gnyen yin par thal /
de gzugs phyi rol don 'dzin gyi rtog pa'i dngos gnyen gang zhig /
gzugs phyi rol don 'dzin gyi rtogs shes sgrib yin pa'i phyir /
'khor gsum /
'dod mi nus te /
rang rgyal dgra bcom pas shes sgrib ma spangs pa'i phyir /
kha cig /
mthong spang gi sgrib pa yin na /
sgrib ba kun btags yin dgos par thal /
skal bzang mig 'byed las /
mthong spang gi sgrib pa dang /
sgrib pa kun btags gnyis don gcig tu gsungs pa'i phyir zer na /
ma khyab bo / /
kha cig /
sgrib pa'i dngos gnyen bar chad med lam de la /
nyon sgrib kyi dngos gnyen bar chad med lam dang /
shes sgrib kyi dngos gnyen bar chad med lam dang /
snyom 'jug gi sgrib pa'i dngos gnyen bar chad med lam gsum du grangs nges par thal /
sgrib pa la de gsum du grangs nges pa'i phyir zar na /
ma khyab /
'dod mi nus te /
'gog snyoms thob la ma nyams pa'i nyan thos dgra bcom pa des snyom 'jug gi sgrib pa rags pa spangs pa gang zhig /
'gog snyoms thob kha ma'i nyan thos dgra bcom pa'i rgyud la snyom 'jug gi sgrib pa rags pa'i dngos gnyen bar chad med lam med pa'i phyir /
der thal /
nyan thos dgra bcom ba'i rgyud la bar chad med lam med pa'i phyir /
kha cig /
sgrib pa de la shes sgrib dang nyon sgrib gnyes kho nar grangs nges par thal /
dbus mtha' las /
nyon mongs pa yi sgrib pa dang / /
shes bya'i sgrib pa nyid @# / /
du bstan / /
der ni sgrib pa thams cad de / /
de zad pas ni grol bar 'gyur / /
zhes gsungs pa'i phyir zer na /
ma khyab /
'dod na /
sgrib pa'i dngos gnyen bar chad med lam de la nyon sgrib kyi dngos gnyen bar chad med lam dang shes sgrib kyi dngos gnyen bar chad med lam gnyis kho nar grangs nges par thal /
sgrib pa la nyon sgrib dang shes sgrib gnyis kho nar grangs nges pa'i phyir /
rtags khyab gnyis dngos /
'dod mi nus te /
nyon sgrib kyi dngos gnyen bar chad med lam de sgrib pa'i dngos gnyen bar chad med lam ma yin pa'i phyir /
ma grub na /
nyon sgrib spangs pa'i gang zag yin na /
sgrib pa spangs pa'i gang zag yin dgos par thal lo / /
! / /
rgyu dang lam dang sdug bsngal dang / /
'gog pa la ni go rim bzhin / /
zhes sogs kyi skabs su /
'dir bstan lam shes kyi rnam pa chos can /
khyod la dbye na du ma yod de /
khyod la dbye na sum cu rtsa drug yod pa'i phyir /
'di'i skabs su gsum las /
dang po la kha cig /
lam shes kyi rnam pa nyams su len pa'i theg chen 'phags pa'i mkhyen pa /
skabs 'dir dngos su bstan pa'i lam shes kyi rnam pa'i mtshan nyid /
zer na /
rnam mkhyen chos can /
mtshon bya der thal /
mtshan nyid de'i phyir /
der thal /
chos can de yin pa'i phyir /
'dod na /
byang sems 'phags pa'i mkhyen pa yin par thal /
'dod pa'i phyir /
khyab ste /
'grel pa las /
lam shes pa nyid kyi rnam pa ni /
byang chub sems dpa' rnams kyis nyon mongs pa shin tu ma spangs pa'i phyir zag pa dang bcas pa kho na'o / /
zhes gsungs pa'i phyir /
kha cig /
lam shes kyi rnam pa shar nas nyams su len pa'i byang sems 'phags pa'i mkhyen pa /
skabs 'dir dngos su bstan pa'i lam shes kyi rnam pa'i mchan nyid zer na /
theg chen gyi mthong lam rnam grol lam chos can /
mtshan nyid der thal /
mtshon bya de'i phyir /
der thal /
bcu drug ces bsgrags so / /
zhes pa'i skabs nas dngos su bstan pa'i lam shes kyi rnam pa yin pa'i phyir /
'dod na /
kun rdzob dngos yul du byed pa'i shes pa yin par thal /
'dod pa'i phyir /
'dod mi nus so / /
kha cig /
rnam rdzogs sbyor ba'i bsgom bya gang zhig /
byang chub sems dpa'i gzhan don sgrub byed kyi rigs su gnas pa'i sems dpa'i ye shes /
lam shes kyi rnam pa'i mtshan nyid zer na /
byang sems tshogs lam pa'i rgyud kyi stong nyid rtogs pa'i shes rab chos can /
mtshon bya der thal /
mtshan nyid de'i phyir /
dang po der thal /
de bsgom pa'i rnam rdzogs sbyor ba yod pa'i phyir /
der thal /
de bsgom pa'i theg chen gyi tshogs lam yod pa'i phyir /
phyi ma der thal /
chos can de yin pa'i phyir /
'dod mi nus te /
so skye'i ye shes yin pa'i phyir /
kha cig /
de 'dra'i byang sems 'phags pa'i mkhyen pa /
skabs 'dir dngos su bstan pa'i lam shes kyi rnam pa'i mtshan nyid zer na /
nyer len gyi phung pho mi rtag par mngon sum du rtogs pa'i theg chen gyi mthong lam chos can /
mtshan nyid der thal /
mtshon bya de'i phyir /
der thal /
lnga dang /
zhes pa'i skabs nas dngos su bstan pa'i lam shes kyi rnam pa yin pa'i phyir /
'dod na /
theg chen gyi rtogs rigs su gnas par thal /
'dod pa'i phyir /
'dod mi nus te /
chos can de yin pa'i phyir /
kha cig /
'gog bden gyi rnam pa bzhi gzhir gzung nas de la stong nyid bcu drug tu 'byed pa yin zer na /
de mi 'thad par thal /
nang stong pa nyid de 'gog bden gyi rnam pa ma yin pa'i phyir /
der thal /
khyi rgan rgya bo'i mig bden stong nang stong pa nyid yin pa gang zhig /
de 'gog bden gyi rnam pa ma yin pa'i phyir /
dang po ma grub na /
khyi rgan rgya bo'i mig chos can /
khyod bden stong nang stong pa nyid yin par thal /
khyod mig yin pa'i phyir /
phyi ma der thal /
de khyi rgan rgya bo'i mig gi gnas lugs mthar thug yin pa'i phyir /
kha cig /
rang gi bsgom byar gyur pa'i mi rtag la sogs bcu drug gang rung bsgom bya'i gtso bor byas nas sgom ba'i theg chen gyi mthong lam med zer na /
de yod par thal /
stong nyid rtogs pa'i theg chen gyi mthong lam lam @# / /
sgrub pa rig pa nges 'byin gyi rnam pa bzhir bsgom bya'i gtso bor byas nas bsgom pa'i theg chen gyi mthong lam yod pa'i phyir /
der thal /
stong nyid rtogs pa'i theg chen gyi mthong lam bsgom bya'i gtso bor byas nas bsgom pa'i theg chen gyi mthong lam yod pa'i phyir /
kha cig /
rang gi bsgom byar gyur pa'i mi rtag la sogs bcu drug gang rung bsgom bya'i gtso bor byas nas bsgom pa'i ye shes yin na /
mi rtag la sogs bcu drug gang rung bsgom bya'i gtso bor byas nas bsgom pa'i ye shes yin pas khyab zer na /
stong nyid rtogs pa'i theg chen gyi mthong lam lam sgrub pa rig pa nges 'byin gyi rnam pa bzhir bsgom bya'i gtso bor byas nas bsgom pa'i theg chen gyi mthong lam chos can /
der thal /
de'i phyir /
der thal /
chos can de yin pa'i phyir /
'dod na /
nyon sgrib spang bya'i gtso bor byas nas spong ba'i ye shes yin par thal /
'dod pa de'i phyir /
'dod mi nus so / /
gzhan yang /
rang gi bsgom byar gyur pa'i nyon sgrib kyi dngos gnyen bar chad med lam bsgom bya'i gtso bor byas nas bsgom pa'i gang zag yin na /
nyon sgrib kyi dngos gnyen bar chad med lam bsgom bya'i gtso bor byas nas bsgom pa'i gang zag yin dgos par thal /
khyod kyi dam bca' 'thad pa'i phyir /
'dod na /
dman lam sngon du ma song ba'i rgyun mtha'i bar chad med lam pa chos can /
der thal /
de'i phyir /
der thal /
dman lam sngon du ma song ba'i rgyun mtha'i bar chad med lam bsgom bya'i gtso bor byas nas bsgom pa'i gang zag gang zhig /
de nyon sgrib kyi dngos gnyen bar chad med lam yin pa'i phyir /
dang po ma grub na /
der thal /
de bsgom bya'i gtso bor byas nas bsgom pa'i gang zag cig yod pa'i phyir /
ma grub na /
de chos can /
khyod bsgom bya'i gtso bor byas nas bsgom pa'i gang zag yod par thal /
khyod rgyun mtha'i bar chad med lam yin pa'i phyir /
rtsa bar 'dod na sla'o / /
gnyis pa rang gi lugs la /
lam shes kyi rnam pa nyams su len pa'i theg chen 'phags /
pa'i mkhyen pa /
lam shes kyi rnam pa'i mtshan nyid /
lam shes gsum po gang yang rung ba bsgom bya'i gtso bor byas nas bsgom pa'i byang sems 'phags pa'i mkhyen pa /
skabs 'dir dngos su bstan pa'i lam shes kyi rnam pa'i mtshan nyid / /
rtsod pa spong ba la /
kha cig /
lam shes kyi rnam pa chos can /
byang sems 'phags pa'i mkhyen pa yin par thal /
skabs 'dir dngos su bstan pa'i lam shes kyi rnam pa yin pa'i phyir /
der thal /
rgyu dang lam dang sdug bsngal dang / /
zhe.sogs kyi gzhung 'di /
lam shes kyi rnam pa dngo.su 'chad byed kyi gzhung yin pa'i phyir zer na /
ma khyab /
'dod mi nus so / /
kha cig /
nyan thos dgra bcom pa'i rtogs pa sngon du song ba'i theg chen mthong lam bar chad med lam chos can /
skabs 'dir dngos su bstan pa'i lam shes kyi rnam pa yin par thal /
lam shes gsum po gang rung bsgom bya'i gtso bor byas nas bsgom pa'i byang 'phags kyi mkhyen pa yin pa'i phyir /
der thal /
theg chen gyi lam shes pa'i lam shes bsgom bya'i gtso bor byas nas bsgom pa'i byang 'phags kyi mkhyen pa yin pa'i phyir /
der thal /
chos can de yin pa'i phyir| 'dod na /
skabs 'dir dngos bstan bstan bya'i gtso bor gyur pa'i lam shes kyi rnam pa yin par thal /
'dod pa'i phyir zer na /
ma khyab /
'dod mi nus te /
chos can de yin pa'i phyir / /
! / /
dran pa nyer gzhag nas gzung ste / /
zhe.sogs kyi skabs su /
'dir bstan rnam mkhyen gyi rnam pa chos can /
khyod la dbye na du ma yod de /
khyod la dbye na brgya dang bcu yod pa'i phyir /
'di'i skabs su gsum las /
dang po la /
kha cig /
rang gi nyer len mtshan nyid pa 'phags pa 'og ma ba'i rgyud la yod pa'i rnam mkhyen gyi rnam pa /
thun mong ba'i rnam mkhyen gyi rnam pa'i mtshan nyid /
rang gi nyer len mtshan nyid pa 'phags pa 'og ma ba'i rgyud la med pa'i rnam mkhyen gyi rnam pa /
thun mong ma yin pa'i rnam mkhyen gyi rnam pa'i mtshan nyid zer na /
dang po la /
sangs rgyas 'phags pa'i rgyud kyi stobs bcu @# / /
po chos can /
mtshon bya der thal /
mtshan nyid de'i phyir /
der thal /
khyod kyi nyer len mtshan nyid pa byang sems rgyun mtha' ba'i rgyud la yod pa'i phyir /
der thal /
rnam mkhyen yin pa'i phyir /
'dod nus te /
thun mong ma yin pa'i rnam mkhyen gyi rnam pa yin pa'i phyir /
phyi ma yang des ma nges so / /
kha cig /
rang gi snge tshan mtshan nyid pa 'phags pa 'og ma ba'i rgyud la yod pa'i rnam mkhyen gyi rnam pa /
thun mong ba'i rnam mkhyen gyi rnam pa'i mtshan nyid /
rang gi rigs sde mtshan nyid pa 'phags pa 'og ma ba'i rgyud la med pa'i rnam mkhyen kyi rnam pa /
thun mong ma yin pa'i rnam mkhyen gyi rnam pa'i mtshan nyid zer na /
dang po la /
sangs rgyas 'phags pa'i rgyud kyi dran pa nyer gzhag bzhi po chos can /
mtshan nyid der thal /
mtshon bya de'i phyir /
der thal /
nyan thos kyi rgyud la yod pa dang rjes su mthun pa'i rnam mkhyen gyi rnam pa yin pa'i phyir /
'dod na /
rang gi sde tshan mtshan nyid pa 'phags pa 'og ma ba'i rgyud la yod par thal /
'dod pa'i phyir /
'dod na /
khyod mtshan nyid pa 'phags pa 'og ma ba'i rgyud la yod par thal lo / /
'dod mi nus te /
rnam mkhyen yin pa'i phyir /
kha cig /
rang gi rigs 'dra mtshan nyid pa 'phags pa 'og ma ba'i rgyud la yod pa'i rnam mkhyen gyi rnam pa /
thun mong ba'i rnam mkhyen gyi rnam pa'i mtshan nyid /
rang gi rigs 'dra mtshan nyid pa 'phags pa 'og ma ba'i rgyud la med pa'i rnam mkhyen gyi rnam pa /
thun mong ma yin pa'i rnam mkhyen gyi rnam pa'i mtshan nyid zer na /
dang po la /
sangs rgyas 'phags pa'i rgyud kyi gnas dang gnas ma yin pa mkhyen pa'i stobs chos can /
mtshon bya der thal /
mtshan nyid de'i phyir /
der thal /
dor rigs 'dra mtshan nyid pa byang sems 'phags pa'i rgyud la yod pa'i phyir /
der thal /
byang sems 'phags pa'i rgyud la rgyu dge ba byas pa las 'bras bu bde ba 'byung ba dang /
rgyu mi dge ba byas pa las /
'bras bu sdug bsngal 'byung ba gnas dang /
de las ldog ste spyod pa gnas ma yin par rtogs pa'i mkhyen pa yod pa'i phyir /
rtsa bar 'dod mi nus te /
thun mong ma yin pa'i rnam mkhyen gyi rnam pa yin pa'i phyir /
der thal /
thun mong ma yin pa'i rnam mkhyen gyi rnam pa de la sum cu rtsa dgu yod pa'i phyir /
kha cig /
'phags pa 'og ma ba dang bsgom bya thun mongs ba'i rnam mkhyen gyi rnam pa /
thun mong ba'i rnam mkhyen gyi rnam pa'i mtshan nyid /
'phags pa 'og ma ba dang bsgom bya thun mong ma yin pa'i rnam mkhyen gyi rnam pa /
thun mong ma yin pa'i rnam mkhyen gyi rnam pa'i mtshan nyid zer na /
sangs rgyas 'phags pa'i rgyud kyi stobs bcu po chos can /
mtshon bya dang po der thal /
mtshan nyid dang po de'i phyir /
der thal /
byang sems 'phags pas sangs rgyas 'phags pa'i rgyud kyi stobs bcu bsgom pa yod pa'i phyir /
der thal /
des rnam mkhyen gyi rnam pa brgya dang bcu bsgom pa yod pa'i phyir /
der thal /
de'i rgyud la mkhyen gsum gyi rnam pa brgya bdun cu rtsa gsum nyams su len pa'i rnam rdzogs sbyor ba yod pa'i phyir /
rtsa bar 'dod mi nus te /
thun mong ma yin pa'i rnam mkhyen gyi rnam pa yin pa'i phyir /
mtshan nyid phyi ma la sngar gyis rigs 'dre'o / /
gnyis pa rang gi lugs la| mkhyen gsum gyi rnam pa yar ldan gyi tshul gyis bsgom pa'i mthar thug pa'i ye shes /
rnam mkhyen gyi rnam pa'i mtshan nyid /
de la thun mong ba'i rnam mkhyen gyi rnam pa dang /
thun mong ma yin pa'i rnam mkhyen gyi rnam pa gnyis yod /
'phags pa 'og ma ba'i rgyud la yod pa dang rjes su mthun pa'i rnam mkhyen gyi rnam pa /
thun mong ba'i rnam mkhyen gyi rnam pa'i mtshan nyid /
de la dbye na /
nyan thos kyi rgyud la yod pa dang rjes su mthun pa'i rnam mkhyen gyi rnam pa sum cu rtsa bdun /
byang chub sems dpa'i rgyud la yod pa dang rjes su mthun pa'i rnam mkhyen gyi rnam pa so bzhi yod /
sangs rgyas 'phags pa kho na'i rgyud la yod pa dang rjes su mthun pa'i rnam mkhyen gyi rnam pa /
thun mong ma yin pa'i rnam mkhyen gyi rnam pa'i mtshan nyid /
de la sum cu rtsa dgu yod /
gsum pa rtsod pa spong ba la /
kha cig /
sangs rgyas 'phags @# / /
pa'i rgyud kyi dran pa nyer gzhag bzhi po chos can /
nyan thos kyi rnam mkhyen gyi rnam pa yin par thal /
nyan thos dang thun mong ba'i rnam mkhyen gyi rnam pa yin pa'i phyir zer na /
ma khyab /
'dod na /
mi 'thad de /
nyan thos kyi rnam mkhyen med pa'i phyir /
kha cig /
de chos can /
nyan thos dang thun mong ba'i rnam mkhyen gyi rnam pa ma yin par thal /
sangs rgyas 'phags pa kho na'i rgyud la yod pa'i rnam mkhyen gyi rnam pa yin pa'i phyir /
zer na ma khyab /
rtags der thal /
rnam mkhyen gyi rnam pa yin pa'i phyir /
kha cig /
nyan thos kyi rgyud la yod pa dang rjes su mthun pa'i rnam mkhyen gyi rnam pa dang /
byang sems kyi rgyud la yod pa dang rjes su mthun pa'i rnam mkhyen gyi rnam pa gnyis 'gal lo zer na /
de mi 'thad par thal /
nyan thos kyi rgyud la yod pa dang rjes su mthun pa'i rnam mkhyen gyi rnam pa yin na| byang sems kyi rgyud la yod pa dang rjes su mthun pa'i rnam mkhyen gyi rnam pa yin dgos pa'i phyir /
der thal /
dran pa nyer gzhag nas bzung 'phags lam yan lag brgyad kyi bar rnams mtshan nyid pa nyan thos kyi rgyud la yang yod /
byang chub sems dpa'i rgyud la yang yod pa'i phyir /
kha cig /
rgyun mtha'i bar chad med lam de rgyun mtha' ye shes ma yin par thal /
de byang sems kyi mngon rtogs kyi rigs rgyun tha ma yang ma yin /
de'i rdzas rgyun tha ma yang ma yin pa'i phyir zer na /
ma khyab /
dang po ma grub na /
der thal /
rnam mkhyen skad cig dang po la gnas pa'i sangs rgyas 'phags pa'i rgyud kyi stobs bcu po de /
de'i rigs rgyun yin pa'i phyir /
der thal /
rgyun mtha'i bar chad med lam de rnam mkhyen skad cig dang po la gnas pa'i sangs rgyas 'phags pa'i rgyud kyi stobs bcu'i rigs rgyun snga ma yin pa'i phyir /
der thal /
de'i dngos kyi nyer len yin pa'i phyir /
phyi ma ma grub na /
der thal /
rnam mkhyen skad cig dang po de'i rdzas rgyun yin pa'i phyir /
der thal /
rgyun mtha'i bar chad med lam de rnam mkhyan skad cig dang po rang gi rdzas rgyan du gtso bor dngos su skyed byed yin pa'i phyir /
der thal /
de'i dngos kyi nyer len yin pa'i phyir /
rtsa bar 'dod mi nus so / /
kha cig /
slob lam na rnam mkhyen yod par thal /
sangs rgyas 'phags pa de rnam mkhyen yar ldan gyi tshul gyis rdzogs pa'i gang zag yin pa'i phyir /
zer na ma khyab bo / /
! / /
de la thams cad shes pa nyid la dang por dngos po la yongs su rtog pa'i lam la /
zhes sogs kyi skabs su /
dran pa nyer gzhag chos can /
khyod la du ma yod de /
khyod la rnam pa bzhi yod pa'i phyir /
'di'i skabs su gsum las /
dang po la /
kha cig /
lam yin na /
dran pa nyer gzhag yin pas khyab zer na /
theg chen sems bskyed chos can /
der thal /
de'i phyir /
'dod na /
lta spyod gnyis su phye ba'i lta ba'i char gtogs yin par thal /
'dod pa'i phyir /
'dod mi nus te /
theg chen sems bskyed yin pa'i phyir /
kha cig /
dran pa nyer gzhag yin na /
dran pa yin pas khyab zer na /
de dang mtshungs ldan du gyur pa'i gtso sems chos can /
der thal /
de'i phyir /
der thal /
chos can de yin pa'i phyir /
khyab ste /
mdzod las /
gtso bor smos pa de dag ni / /
sbyor byung yon tan kun kyang yin / /
zhes gsungs pa'i phyir| 'dod na /
sems byung yin par thal /
'dod pa'i phyir /
'dod mi nus te /
gtso sems yin pa'i phyir /
kha cig /
dran pa nyer gzhag yin na /
shes rab yin pas khyab zer na /
de nyid kyis ma nges so /
kha cig /
bden bzhi'i blang dor la shes rab kyis so sor dpyad nas dran pas mi brjed par 'dzin pa'i rang gi grogs ting nge 'dzin mtshungs ldan dang bcas pa'i rig pa /
dran pa nyer gzhag gi mtshan nyid yin zer na /
lam ma zhugs kyi gang zag gi rgyud kyi bden bzhi'i blang dor la shes rab kyis dpyad nas dran pas mi brjed par 'dzin pa'i rang gi grogs ting nge 'dzin mtshungs ldan dang bcas pa'i rig pa chos can /
mtshon bya der thal /
mtshan nyid de'i phyir /
der thal /
chos can de yin pa'i phyir /
der thal /
yod pa'i phyir /
der thal /
bden bzhi'i blang dor rtogs pa'i lam ma zhugs kyi gang zag gi rgyud la zhi lhag @# / /
zung 'brel gyi rnal 'byor yod pa'i phyir /
der thal /
de'i rgyud la zhi gnas yod pa'i phyir /
rtsa bar 'dod na /
mkhyen pa yin par thal /
'dod pa'i phyir /
'dod mi nus so / /
yang kha cig /
de 'dra ba'i mkhyen pa de /
dran pa nyer gzhag gi mtshan nyid yin zer na /
sangs rgyas 'phags pa'i rgyud kyi theg chen sems bskyed chos can /
mtshon bya der thal /
mtshan nyid de'i phyir /
der thal /
chos can de yin pa'i phyir /
'dod na /
lta spyod gnyis su phye ba'i lta ba'i char gtogs pa'i mkhyen pa yin par thal /
'dod pa'i phyir /
'dod mi nus so / /
gzhan yang /
dran pa nyer gzhag yin na /
bden pa bzhi ka la dmigs pas khyab par thal /
khyod kyi mtshan nyid de 'thad pa'i phyir /
'dod mi nus te /
khyi rgan rgya bo'i nyer len gyi phung po tsam la dmigs nas mi sdug par bsgom pa'i dran pa nyer gzhag yod pa'i phyir /
kha cig na re /
bden bzhi'i blang dor la shes rab kyis so sor dpyad nas dran pas mi brjed par 'dzin pa'i shes rab gtso bor gyur pa'i lta spyod gnyis su phye ba'i lta ba'i char gtogs pa'i mkhyen pa /
dran pa nyer gzhag gi mtshan nyid zer na| byang sems tshogs lam pa'i rgyud kyi dran pa nyer gzhag dang mtshungs ldan du gyur pa'i gtso sems chos can /
mtshan nyid der thal /
mtshon bya de'i phyir /
der thal /
chos can de'i phyir /
'dod na /
shes rab yin par thal /
shes rab gtso bor gyur pa yin pa'i phyir /
'dod na /
sems byung yin par thal /
shes rab yin pa'i phyir /
'dod mi nus so / /
kha cig /
dran pa nyer gzhag yin na /
theg dman gyi rtogs rigs su gnas pas khyab zer na /
byang sems mthong lam pa'i rgyud kyi nyer len gyi phung po don dam par rang gi mtshan nyid kyis ma grub par rtogs pa'i dran pa nyer gzhag chos can /
der thal /
de'i phyir /
der thal /
chos can de'i phyir /
der thal /
de yod pa'i phyir /
der thal /
sdug bden spyi'i mtshan nyid la so sor dpyod pa'i dran pa nyer gzhag cig yod pa'i phyir /
der thal /
rnam bshad snying po rgyan las /
spyi'i mtshan nyid kyis shes rab kyis yongs su brtag pa de nyid la dran pas yang dang yang du gtod par byed pa bzhi yod pa'i phyir /
zhes gsungs pa'i phyir /
'dod mi nus te /
chos can de'i phyir /
kha cig /
lus tshor sems chos bzhi po de dran pa nyer gzhag gi dmigs par 'jog pa'i rgyu mtshan yod de /
byis pa rnams kyi lus bdag gi gnas su zhen /
sems bdag gi ngo bor zhen /
tshor ba bdag gi longs spyod kyi gzhir zhen /
chos bdag gi kun nas nyon mongs pa dang rnam par byang ba'i gzhir zhen pas /
zhen pa de dag las bzlog pa'i phyir du dran pa nyer gzhag bsgom dgos pa'i rgyu mtshan gyis de bzhi po de dran pa nyer gzhag gi dmigs par bzhag pa yin no zer na /
'o na /
lus bdag gi gnas su zhen mi rigs par thal /
lus bdag gi gnas su zhen pa'i zhen pa bzlog pa'i phyir du lus dran pa nyer gzhag bsgom dgos pa'i phyir /
'dod na /
lus bdag gi gnas su 'dzin mi rigs par thal /
'dod pa'i phyir /
'dod mi nus te /
lus bdag gi gnas yin pa'i phyir /
der thal /
bdag lus la gnas pa'i phyir /
bdag lus la brten pa'i phyir /
gzhan yang sems bdag gi ngo bor zhen mi rigs par thal /
dam bca' 'thad pa'i phyir /
'dod na /
sems bdag gi ngo bor 'dzin mi rigs par thal lo / /
'dod mi nus te /
sems dang bdag gnyis ngo bo gcig yin pa'i phyir dang /
skyes bu'i yid kyi rnam par shes pa skyes bu'i bdag yin pa'i phyir /
gzhan yang /
tshor ba bdag gi longs spyod kyi gzhir zhen mi rigs par thal /
dam bca' 'thad pa'i phyir /
'dod na /
tshor ba bdag gi longs spyod kyi gzhir 'dzin mi rigs par thal lo / /
'dod mi nus te /
tshor ba bdag gi longs spyod kyi gzhi yin pa'i phyir /
der thal /
ngan song gsum phal cher ni zag bcas kyi tshor ba yid mi bde ba dang sdug bsngal gyi dbang po gnyis la longs spyod /
'dod pa'i mi nas bsam gtan gsum pa man chad zag bcas kyi tshor ba yid bde dang bde dbang ci rigs la longs spyod /
@# / /
khams gong ma phal cher zag bcas kyi tshor ba btang snyoms la longs spyod par byed pa'i phyir /
gzhan yang /
chos bdag gi kun nas nyon mongs pa dang rnam par byang ba'i gzhir zhen mi rigs par thal /
khyod kyi dam bca' 'thad pa'i phyir /
'dod na /
chos bdag gi de ltar 'dzin mi rigs par thal lo / /
'dod mi nus te /
chos bdag gi kun nas nyon mongs pa dang rnam par byang ba'i gzhi yin pa'i phyir /
der thal /
chos la dmigs nas gang zag gi bdag dang chos kyi bdag tu bzung nas 'khor bar 'ching bar byed /
de la dmigs nas gang zag gi bdag med dang /
chos kyi bdag med par bsgom na grol bar 'gyur ba'i phyir /
kha cig na re /
phyi'i tshor ba dang /
phyi'i sems med zer na /
de yod par thal /
phyi'i gzugs myong ba'i zag bcas kyi tshor ba de phyi'i tshor ba dang phyi'i gzugs rtogs pa'i sems de phyi'i chos yin pa'i phyir / /
rang gi lugs la /
rang gi dmigs yul du gyur pa'i blang dor la shes rab kyis so sor dpyad nas dran pas mi brjed par 'dzin pa'i rab du phye ba'i lta spyod gnyis su phye'i lta ba'i char gtogs pa'i mkhyen pa /
dran pa nyer gzhag gi mtshan nyid /
de la lus dran pa nye bar gzhag pa /
tshor ba dran pa nye bar gzhag pa /
sems dran pa nye bar gzhag pa /
chos dran pa nye bar gzhag pa dang bzhi yod /
de la dmigs yul gyi sgo nas /
phyi dang nang dang de gnyis ka la dmigs pa gsum gsum yod / /
rtsod pa spong ba la /
kha cig na re /
dran pa nyer gzhag yin na /
shes rab yin pas khyab par thal /
mdzod las /
dran pa nyer gzhag shes rab bo / /
zhes gsungs pa'i phyir zer na /
skyon med de /
gtso che ba la dgongs pa'i phyir /
de la kho na re /
dran ba nyer gzhag yin na /
shes rab gtso bor gyur pa yin dgos par thal /
khyod kyi lung don de 'thad pa'i phyir zer na /
ma khyab /
kha cig na re /
dran pa nyer gzhag yin na /
theg dman gyi rtogs rigs su gnas pas khyab par thal /
de theg dman gyi rtogs rigs su gnas pa'i phyir zer na /
ma khyab /
de la kho na re /
rtogs rigs gnyis mi 'gal bar thal /
dran pa nyer gzhag de theg dman gyi rtogs rigs su gnas /
theg chen gyi rtogs rigs su yang gnas pa'i phyir /
phyi ma der thal /
byang sems mthong lam pa'i rgyud kyi nyer len gyi phung po don dam par rang gi mtshan nyid kyis ma grub par rtogs pa'i dran pa nyer gzhag de yin pa'i phyir /
'dod na /
rtogs rigs gnyis yin khyab mnyam yin par thal /
'dod pa'i phyir /
zer na /
ma khyab /
'dod na /
theg chen sems bskyed chos can /
theg dman gyi rtogs rigs su gnas par thal /
theg chen gyi rtogs rigs su gnas pa'i phyir /
'dod mi nus te /
theg chen sems bskyed yin pa'i phyir /
kha cig /
lus bdag gi gnas dang /
sems bdag gi ngo bor zhen mi rigs par thal /
lus gang zag gi bdag gi gnas dang /
sems gang zag gi bdag gi ngo bor zhen mi rigs pa'i phyir zer na /
ma khyab /
'dod na /
lus bdag gi gnas dang /
sems bdag gi ngo bor 'dzin mi rigs par thal lo / /
'dod mi nus so / /
kha cig na re /
bden bzhi'i blang dor la spro ba'i rang gi dmigs pa la rtse gcig pa'i brtson 'grus gtso bor gyur pa'i lta spyod gnyis su phye ba'i lta ba'i char gtogs pa'i mkhyen pa /
yang dag spong ba'i mtshan nyid yin zer na /
yang dag spong ba dang mtshungs ldan du gyur ba'i gtso sems chos can /
mtshan nyid der thal /
mtshon bya de'i phyir /
der thal /
chos can de'i phyir /
'dod na /
brtson 'grus yin par thal /
brtson 'grus gtso bor gyur pa yin pa'i phyir /
'dod na /
sems byung yin par thal /
'dod pa'i phyir /
'dod mi nus so / /
kha cig /
dran pa nyer gzhag thob pa'i gang zag gi rgyud kyi bden bzhi'i blang dor la spro ba'i mkhyen pa /
yang dag spong ba'i mtshan nyid yin zer na /
dran ba nyer gzhag thob ma thag pa'i gang zag gi rgyud kyi bden bzhi'i blang dor la spro ba'i mkhyen pa chos can /
mtshon bya der thal /
mtshan nyid de'i phyir /
der thal /
chos can de yin pa'i phyir /
'dod na /
de chos can /
rang gi nyer len du gyur pa'i dran pa @# / /
nyer gzhag cig sngon du song bar thal /
khyod yang dag spong ba yin pa'i phyir /
'dod mi nus te /
chos can de yin pa'i phyir /
kha cig /
yang dag spong ba bzhi bsgom pa la dgos pa yod de /
mi dge ba'i chos ma skyes pa mi bskyed par byed pa /
skyes zin spong bar byed pa /
dge ba'i chos ma skyes pa bskyed par byed pa /
skyes zin spel bar byed pa'i dgos pa yod pa'i phyir zer na /
mi dge ba'i chos ma skyes pa bskye bar thal /
de mi skye ba'i phyir du yang dag spong ba bsgom dgos pa'i phyir /
'dod na /
mi dge ba'i chos kyis ma 'ongs pa skye bar thal /
'dod pa'i phyir /
'dod mi  nus te /
de 'dus ma byas yin pa'i phyir /
gzhan yang /
dge ba'i chos ma skyes ba bskyed par thal /
de bskyed pa'i phyir du yang dag spong ba bsgom dgos pa'i phyir /
'dod na /
de'i ma 'ongs pa skye bar thal /
'dod pa'i phyir /
'dod mi nus te /
'dus ma byas yin pa'i phyir / /
rang gi lugs la /
rang gi nyer len du gyur pa'i dran pa nyer gzhag las byung ba'i bden bzhi gang yang rung ba'i blang dor la spro ba'i rang gi dmigs pa la rtse gcig pas rab tu phye ba'i lta spyod gnyis su byed pa'i lta ba'i char gtogs pa'i mkhyen pa /
yang dag spong ba'i mtshan nyid /
de la mi dge ba'i chos skye 'gyur mi bskyed par byed ba /
skyes zin spong bar byed pa /
dge ba'i chos skya 'gyur bskyed par byed pa /
skyes zin spel bar byed pa'i yang dag spong ba bzhi yod /
yang dag spong ba bsgom pa la dgos pa yod de| mi dge ba'i chos skye 'gyur mi bskyed par byed pa dang /
skyes zin spong bar byad pa sogs kyi dgos pa yod pa'i phyir / /
rtsod pa spong ba la /
kha cig na re /
yang dag spong ba yin na /
b+r+tshon 'grus yin dgos par thal /
mdzod las /
yang dag spong ba brtson 'grus so / /
zhes gsungs pa'i phyir /
zer na /
skyon med de /
gtso che ba la dgongs pa yin pa'i phyir /
kha cig na re /
dang por dran pa nyer gzhag /
de nas yang dag spong ba /
de rjes rdzu 'phrul gyi rkang pa bstan pa'i go rim de go rim nges pa can yin par thal /
khyod kyi yan dag spong ba'i mtshan nyid 'thad pa'i phyir /
'dod na /
de gsum po rim pa bzhin du tshogs la ma chung ngu 'bring chen po gsum du bzhag pa'i sa mtshams de sa mtshams nges pa can yin par thal /
'dod pa'i phyir zer na /
ma khyab /
'dod mi nus te /
de gsum re re la de gsum ka yod pa'i phyir /
kha cig na re /
sprul sgyur sna tshogs kyi rten byed pa'i rang gi dmigs pa la rtse gcig pa'i ting nge 'dzin /
rdzu 'phrul gyi rkang pa'i mtshan nyid yin zer na /
rdzu 'phrul gyi mngon shes thob la ma nyams pa'i phyi rol pa'i rgyud kyi ting de 'dzin chos can| mtshon bya der thal /
mtshan nyid de'i phyir /
der thal /
chos can de yin pa'i phyir /
'dod na /
mkhyen pa yin par thal /
'dod pa'i phyir /
'dod mi nus te /
chos can de yin pa'i phyir /
kha cig na re /
sprul sgyur sna tshogs kyi rten byed pa'i rang gi dmigs pa la rtse gcig pa'i ting nge 'dzin du gyur pa'i mkhyen pa /
rdzu 'phrul gyi rkang pa'i mtshan nyid yin zer na /
rdzu 'phrul gyi rkang pa dang mtshungs ldan du gyur pa'i gtso sems chos can /
mtshan nyid der thal /
mtshon bya de'i phyir /
der thal /
chos can de yin pa'i phyir /
'dod na /
ting nge 'dzin yin par thal /
'dod pa'i phyir /
'dod mi nus te /
sems byung ma yin pa'i phyir /
kha cig na re /
sprul sgyur sna tshogs kyi rten byed pa'i rang gi dmigs pa la rtse gcig pa'i lam zhugs kyi gang zag gi rgyud kyi dge ba /
rdzu 'phrul gyi rkang pa'i mtshan nyid zer na /
phyir mi 'ong gi rgyud kyi rgyu snyom 'jug gi bsa gtan sgyi dngos gzhi chos can /
mtshon bya der thal /
mtshan nyid de'i phyir /
der thal /
chos can de yin pa'i phyir /
'dod na /
mkhyen pa yin par thal lo / /
'dod mi nus te /
rgyu snyom 'jug gi bsam gten gyi dngos gzhi yin pa'i phyir /
kha cig /
'dun pa'i rdzu 'phrul gyi rkang pa yin na /
'dun pa yin pas khyab /
brtson 'grus kyi rdzu 'phrul gyi rkang pa yin na brtson 'grus yin pas khyab /
de bzhin du gzhan gnyis la sbyor ba yin no zer na /
rdzu 'phrul gyi rkang par gyur pa'i rdzu @# / /
'phrul gyi rkang pa bsgom pa'i 'dun pa dang mtshungs ldan du gyur pa'i gtso sems chos can /
der thal /
de'i phyir /
ma grub na /
de 'dun pa'i rdzu 'phrul gyi rkang pa yin par thal /
byang sems tshogs lam pa'i rgyud kyi dran pa nyer gzhag tu gyur pa'i bden bzhi'i blang dor la shes rab kyis so sor dpyad nas dran pas mi brjed par zin pa'i rig pa dang mtshungs ldan du gyur pa'i gtso sems de dran pa nyer gzhag yin pa'i phyir /
'dod na /
sems byung yin par thal /
'dun pa yin pa'i phyir /
'dod mi nus so|| rang gi lugs la /
yang dag spong ba thob pa'i gang zag gi rgyud kyi sprul sgyur sna tshogs kyi rten byed pa'i mkhyen pa /
rdzu 'phrul gyi rkang pa'i mtshan nyid /
de la dbye na 'dun pa'i rdzu 'phrul gyi rkang pa dang /
brtson 'grus kyi de /
sems dpa'i de /
spyod pa'i rdzu 'phrul gyi rkang pa dang bzhi yod do / /
rdzu 'phrul gyi rkang pa bsgom pa la dgos pa yod de /
lus gcig tu sprul nas mang por bsgyur ba dang /
mang por sprul nas gcig tu bsgyur bar byed pa sogs kyi dgos pa yod pa'i phyir / /
rtsod pa spong ba la /
kha cig /
rdzu 'phrul gyi rkang pa yin na /
ting nge 'dzin yin dgos par thal /
mdzod las /
rdzu 'phrul rkang pa ting 'dzin to / /
zhes gsungs pa'i phyir /
zer na /
skyon med de /
gtso che ba la dgongs pa yin pa'i phyir /
kha cig /
dad pa'i dbang po yin na /
byang phyogs so bdun gyi nang tshan du gyur pa'i dad pa'i dbang po yin pas khyab zer na /
nyan thos kyi tshogs lam du 'jug kha ma'i gang zag gi rgyud kyi dad pa'i dbang po chos can /
der thal /
de'i phyir /
chos can de yin pa'i phyir /
der thal /
de yod pa'i phyir /
nyan thos kyi tshogs lam du 'jug kha ma'i gang zag la dad sogs dbang po lnga rno rtul gyi khyad par yod pa'i phyir te /
de la dbang po rno rtul gyi khyad par yod pa'i phyir /
'dod na /
mkhyen pa yin par thal /
'dod pa'i phyir /
'dod mi nus so / /
kha cig na re /
lam zhugs kyi gang zag gi rgyud kyi dad pa'i dbang po yin na /
byang phyogs so bdun gyi nang tshan du gyur pa'i dad pa'i dbang po yin pas khyab zer na /
nyan thos tshogs lam pa'i rgyud kyi dad pa'i dbang po chos can /
der thal /
de'i phyir /
'dod na /
sbyor lam thob pa'i dad pa'i dbang po yin par thal lo / /
'dod mi nus te /
chos can de yin pa'i phyir /
kha cig /
dad pa'i dbang po dang /
dad pa'i stobs gnyis 'gal zer na /
nyan thos sbyar lam bzod pa ba'i rgyud kyi dad pa'i stobs chos can /
dad pa'i stobs ma yin par thal /
dad pa'i dbang po yin pa'i phyir te /
dad pa'i dbang po'i nus pa gong nas gong 'phel du song ba'i dad pa yin pa'i phyir te /
chos can de yin pa'i phyir /
'dod mi nus so / /
kha cig /
byang phyogs so bdun gyi nang tshan du gyur pa'i dad pa'i dbang po yin na /
dad pa'i stobs yin pas khyab zar na /
nyan thos sbyor lam drod ? la gnas pa'i gang zag gi rgyud kyi dad pa'i dbang po chos can /
der thal /
de'i phyir /
der thal /
chos can de yin pa'i phyir /
'dod na /
sbyor lam bzod pa thob pa'i mkhyen pa yin par thal /
'dod pa'i phyir /
'dod mi nus so / /
kha cig /
dad pa'i dbang po la mnyam par gzhag pa'i tshe rang gi mi mthun phyogs ma dad pa sogs mngon gyur du 'jug pa yod /
dad pa'i stobs la mnyam par gzhag pa'i tshe rang gi mi mthun phyogs ma dad pa sogs mngon gyur du 'jug pa med pa de /
dad pa'i dbang stobs gnyis kyi khyad par yin zer na /
de mi rigs par thal /
dad pa'i dbang po la mnyam par gzhag pa'i tshe rang gi mi mthun phyogs ma dad pa sogs mngon gyur du 'jug pa med pa'i phyir /
der thal /
ma dad pa dang /
mnyam gzhag de gnyis dmigs pa gcig la dmigs nas rnam pa 'dzin stangs dngos 'gal du zhugs pa'i blo yin pa'i phyir| kha cig /
dad pa'i dbang po'i rjes kyi gnas skabs su ma dad pa sogs 'jug pa yod /
dad pa'i stobs kyi rjes kyi gnas skabs sum dad pa sogs 'jug pa med pa de /
de gnyis kyi khyad par yin zer na /
de mi rigs par thal /
dad pa'i stobs kyi rjes kyi gnas @# / /
skabs su ma dad pa 'jug pa yod pa'i phyir te /
dad pa'i stobs thob pa'i gang zag gi rgyud la ma dad pa yod pa'i phyir te /
nyan thos sbyor lam bzod pa thob pa'i gang zag gi rgyud lam dad pa yod pa'i phyir te /
nyan thos kyi sbyor lam bzod pa thob pa'i gang zag gi rgyud la nye nyon yod pa'i phyir te /
de'i rgyud la nye nyon nyi shu yod pa'i phyir / /
rang gi lugs la /
sbyor lam drod thob pa'i gang zag gi rgyud kyi rang 'bras 'phags lam bskyed pa la dbang byed pa'i dad sogs lnga po gang rung gis bsdus pa'i mkhyen pa| byang phyogs so bdun gyi nang tshan du gyur pa'i dbang po'i mtshan nyid /
de la der gyur pa'i dad pa'i dbang po /
brtson 'grus kyi dbang po /
dran pa'i dbang po /
ting nge 'dzin gyi dbang po /
shes rab kyi dbang po dang lnga yod /
sbyor lam bzod pa thob pa'i gang zag gi rgyud kyi rang 'bras 'phags lam bskyed pa la dbang byed pa'i dad sogs lnga po gang rung gis bsdus pa'i mkhyen pa /
byang phyogs so bdun gyi nang tshan du gyur pa'i stobs kyi mtshan nyid /
de la dbyen dad pa'i stobs /
brtson 'grus kyi stobs /
dran pa'i stobs /
ting nge 'dzin gyi stobs /
shes rab kyi stobs dang lnga yod /
dad pa'i dbang stobs gnyis kyi khyad par yod de /
dad pa'i dbang po'i rjes kyi gnas skabs su rang gi mi mthun phyogs ma dad pa sogs mngon gyur bas tshur la zil gyis gnon yang /
dad pa'i stobs /
ting gnas skabs su rang gi mi mthun phyogs ma dad pa sogs mngon gyur pas tshur la zil gyis mi gnon par ma zad phar zil gyis gnon par byed pa de /
de gnyis kyi khyad par yin pa'i phyir / /
rtsod pa spong ba la /
kha cig /
byang phyogs so bdun gyi nang chan du gyur pa'i dad pa'i dbang stobs gnyis po de so sor bshad pa dang /
dang por thob pa'i sa mtshams snga phyir bshad pa dmi 'thad par thal /
byang phyogs so bdun gyi nang tshan du gyur pa'i dad pa'i stobs yin na /
dad pa'i dbang po yin dgos pa'i phyir zer na /
'o na /
rnam mkhyen dang lam shes gnyis so sor bshad pa dang /
dang por thob pa'i sa mtshams snga phyir bshad pa mi rigs par thal /
rnam mkhyen yin na lam shes yin dgos pa'i phyir /
'khor gsum /
kha cig /
dad pa'i dbang stobs gang rung la dad pas khyab par thal /
khyod kyi dad ? pa'i dbang stobs kyi mtshan nyid 'thad pa'i phyir /
'dod na /
dran pa nyer gzhag la dran pas khyab par thal /
'dod pa'i phyir /
zer na /
ma khyab /
kha cig /
lam ma zhugs kyi gang zag gi rgyud la byang phyogs so bdun gyi nang tshan du gyur pa'i dad pa'i dbang po yod par thal /
de'i rgyud la dad pa'i dbang po yod pa'i phyir /
zer na ma khyab /
'dod mi nus so / /
kha cig /
byang chub kyi yan lag yin na /
theg dman gyi rtogs rigs su gnas pas khyab zer /
theg chen mthong lam sbar chad med lam pa'i rgyud kyi dran pa yang dag byang chub kyi yan lag chos can /
der thal /
de'i phyir /
chos can de yin pa'i phyir /
der thal /
de yod pa'i phyir te /
theg chen mthong lam bar chad med lam pa'i rgyud kyi don dam sems bskyed de /
'khor los sgyur ba'i rgyal srid rin po che sna bdun dang chos mthun pa'i byung chub yan lag bdun gyis bskor ba yin pa'i phyir te /
mdo sde'i rgyan las /
rtag tu rin chen bdun lta bu'i / /
byang chub yan lag bdun gyis bskor / /
zhes gsungs pa'i phyir /
de la kha cig /
theg chen mthong lam rnam grol lam las langs rjes kyi byang chub yan lag bdun gyis bskor ba'i mthong lam la dgongs pa yin zer na /
de mi 'thad par thal /
dman lam sngon du ma song ba'i theg chen rigs nges kyi byang sems sbyor lam pa des theg chen mthong lam bar chad med lam dang /
byang chub yan lag bdun cig car du mngon du byed pa'i phyir te /
mdo sde'i rgyan las /
rgyal sras byang chub phyogs mthun pa / /
rnam pa sna tshogs thams cad dag /
rtag tu mthong pa'i lam 'di dang / /
lhan cig tu ni thob par 'dod / /
ces gsungs pa'i phyir /
rtsa bar 'dod mi nus te /
theg chen mthong lam bar chad med lam yin pa'i phyir /
?? @# / /
kha cig na re /
byang chub yan lag yin na /
gnas skabs kyi byang chub dang mthar thug gi byang chub gang rung gi rgyu yin pas khyab zer na /
nyan thos mthong lam bar chad med lam pa'i rgyud kyi dran pa yang dag byang chub kyi yan lag chos can der thal /
de'i phyir /
chos can de yin pa'i phyir /
'dod mi nus te /
gnas skabs kyi byang chub dang mthar thug gi byang chub gnyis kyi rgyu med pa'i phyir /
der thal /
de gnyis 'dus ma byas yin pa'i phyir te /
myang 'das gnyis 'dus ma byas yin pa'i phyir /
kha cig /
rang 'bras byang chub kyi rgyu byed pa'i dran sogs bdun po gang rung gis bsdus pa'i mkhyen pa /
byang chub yan lag gi mtshan nyid yin zer na /
dman lam sngon du ma song ba'i byang sems sbyor lam pa'i rgyud kyi dran pa'i stobs chos can /
mtshon bya der thal /
mtshan nyid de'i phyir| der thal /
rang 'bras byang chub kyi rgyu byed pa gang zhig /
dran sogs bdun po gang rung gis bsdus pa'i mkhyen pa yin pa'i phyir /
dang po der thal /
rang 'bras 'phags lam gyi rgyu byed pa'i phyir /
phyi ma der thal /
dran pas bsdus pa'i mkhyen pa yin pa'i phyir /
der thal| chos can de yin pa'i phyir /
'dod na /
'phags rgyud kyi mkhyen pa yin par thal /
'dod pa'i phyir /
'dod mi nus te /
so skye'i ye shes yin pa'i phyir /
kha cig /
byang chub yan lag bdun po gang rung yin na /
rang nyid 'khor du song ba'i byang chub de'i rgyu yin pas| khyab zer na /
sangs rgyas 'phags pa'i rgyud kyi don dam sems bskyed kyi 'khor du gyur pa'i dran pa yang dag byang chub kyi yan lag chos can /
der thal /
de'i phyir /
dran pa yang dag byang chub kyi yan lag yin pa'i phyir te /
chos can de yin pa'i phyir te /
de yod pa'i phyir /
der thal /
sangs rgyas 'phags pa'i rgyud la byang chub yan lag bdun ka yod pa'i phyir /
rtsa bar 'dod na /
sangs rgyas 'phags pa'i rgyud kyi don dam sems bskyed kyi rgyu yin par thal /
'dod pa'i phyir /
'dod na /
de dang rdzas tha dad yin par thal /
'dod pa'i phyir /
'dod na /
de dang ngo bo tha dad yin par thal /
'dod pa'i phyir /
'dod na /
sangs rgyas 'phags pa'i rgyud kyi sems bskyed chos can /
khyod kyi 'khor du gyur pa'i dran pa yang dag byang chub kyi yan lag dang /
khyod gnyis ngo bo tha dad ma yin par thal /
khyod sangs rgyas 'phags pa'i rgyud kyi gtso bo'i yid kyi rnam rig khyad par can yin pa'i phyir /
kha cig /
byang chub yan lag bdun po gang rung yin na /
rang rgyud la ldan pa'i gang zag gi rgyud la rang nyid 'khor du song ba'i theg dman gyi byang chub dang /
theg chen gyi byang chub gang rung yod pas khyab zer na /
theg chen mthong lam bar chad med lam pa'i rgyud kyi dran pa yang dag byang chub kyi yan lag chos can /
der thal /
de'i phyir /
'dod mi nus te /
de'i rgyud la theg dman gyi byang chub kyang med /
theg chen gyi byang chub kyang med pa'i phyir /
dang po ma grub na /
de chos can /
khyod kyi rgyud la theg dman gyi byang chub med par thal /
khyod theg chen gyi gang zag yin pa'i phyir /
phyi ma der thal /
de'i rgyud la rnam mkhyen med pa'i phyir /
kha cig /
byang chub kyi yan lag yin na /
mnyam gzhag ye shes yin pas khyab /
'phags lam yan lag yin na /
rjes thob ye shes yin pas khyab zer na /
byang sems mthong lam pa'i rgyud kyi rjes thob ye shes su gyur pa'i bdag med rtogs pa'i dran pa chos can /
mnyam gzhag ye shes yin par thal /
byang chub yan lag yin pa'i phyir /
der thal /
byang sems mthong lam pa'i rgyud kyi bdag med rtogs pa'i dran pa yin pa'i phyir /
'dod mi nus te /
slob pa'i rgyud kyi rjes thob ye shes yin pa'i phyir /
ma grub na /
de chos can /
rjes thob ye shes yin par thal /
'phags lam yan lag yin pa'i phyir /
khyab pa khas /
ma grub na /
der thal /
byang sems mthong lam pa'i rgyud kyi bdag med rtogs pa'i dran pa yin pa'i phyir /
kha cig /
'phags lam gyi yan lag yin na /
'phags lam gyi rgyud yin pas khyab zer na /
'phags lam gyi cha shes su gyur pa'i 'phags lam yan lag chos can /
der thal /
de'i phyir /
chos can de yin @# / /
pa'i phyir /
der thal /
de yod pa'i phyir /
der thal /
'phags lam la dbye na der gyur pa'i 'phags lam yan lag brgyad yod pa'i phyir /
'dod mi nus te /
de gnyis ngo bo tha dad ma yin pa'i phyir /
der thal /
de de'i cha shas yin pa'i phyir /
kha cig /
yang dag pa'i lta ba yin na /
'phags lam yan lag brgyad kyi nang tshan du gyur pa'i yang dag pa'i lta ba yin pas khyab /
yang dag pa'i rtog pa yin na /
'phags lam yan lag brgyad kyi nang tshan du gyur pa'i yang dag pa'i rtog pa yin pas khyab zer na /
dman lam sngon du ma song ba'i byang sems tshogs lam pa'i rgyud kyi rgyu dge ba byas pa la brten nas 'bras bu bde ba 'byung bar lta ba'i lta ba chos can /
dang po der thal /
de'i phyir /
der thal /
'jig rten pa'i yang dag pa'i lta ba yin pa'i phyir /
der thal /
mdo las /
'jig rten pa yi yang dag lta / /
mi gang su la yod gyur pa /
de ni bskal pa stong rnams su / /
ngan 'gror 'gro bar mi 'gyur ro / /
zhes gsungs pa'i phyir /
'dod na /
'phags rgyud kyi mkhyen pa yin par thal /
'dod pa'i phyir /
'dod mi nus so / /
phyi ma la /
lam ma zhugs kyi gang zag gi rgyud kyi gang zag gi bdag med rtog pa'i rig shes rjes dpags chos can /
der thal /
de'i phyir /
der thal /
chos can de yin pa'i phyir /
'dod mi nus te /
chos can de yin pa'i phyir /
kha cig /
'phags lam yan lag brgyad kyi nang mtshan tu gyur pa'i yang dag pa'i rtog pa yin na /
yang dag pa'i rtog pa yin pas khyab zer na /
sangs rgyas 'phags pa'i rgyud kyi 'phags lam yan lag brgyad kyi nang tshan tu gyur pa'i yang dag pa'i rtog pa chos can /
der thal /
de'i phyir /
der thal /
chos can de yin pa'i phyir /
der thal /
de yod pa'i phyir /
der thal /
sangs rgyas 'phags pa'i rgyud la 'phags lam yan lag brgyad yod pa'i phyir /
'dod na rtog pa yang dag yin par thal /
'dod pa'i phyir /
'dod mi nus te /
rtog pa ma yin pa'i phyir /
der thal /
rnam mkhyen yin pa'i phyir /
kha cig na re /
'phags lam yan lag brgyad kyi nang tshan du gyur pa'i yang dag pa'i ngag yin na /
yang dag pa'i ngag yin pas khyab zer na /
sangs rgyas 'phags pa'i rgyud kyi 'phags lam yan lag brgyad kyi nang tshan du gyur pa'i yang dag pa'i ngag chos can /
der thal /
de'i phyir /
der thal /
chos can de yin pa'i phyir /
'dod na /
ngag yang dag yin par thal /
'dod pa'i phyir /
'dod na /
ngag yin par thal /
'dod pa'i phyir /
'dod mi nus te /
rnam mkhyen yin pa'i phyir /
kha cig na re| 'phags lam yan lag brgyad kyi nang tshan du gyur pa'i yang dag pa'i las kyi mtha' yin na /
lus las rnam dag dang lhan cig tu 'jug pas khyab zer na /
sangs rgyas 'phags pa'i rgyud kyi 'phags lam yan lag brgyad kyi nang chen du gyur pa'i yang dag pa'i las kyi mtha' chos can /
der thal /
de'i phyir /
der thal /
chos can de yin pa'i phyir /
'dod na /
sangs rgyas 'phags pa'i rgyud la lus las yod par thal /
'dod pa'i phyir /
'dod mi nus te /
sangs rgyas kyi sa na zag bcas kyi las kyang med /
zag med kyi las kyang med pa'i phyir ro / /
kha cig /
'phags lam yan lag chos can| khyod la rnam pa brgyad yod de /
yang dag pa'i rtog pa sogs rnam pa brgyad yod pa'i phyir zer na /
yang dag pa'i lta ba yin na /
'phags lam yan lag yin dgos par thal /
khyod kyis dbye ba 'thad pa'i phyir /
'dod mi nus te /
lam ma zhugs kyi gang zag gi rgyud kyi rgyu dge ba byas pa las 'bras bu bde ba 'byung bar lta ba'i lta ba de yang dag pa'i lta ba yin pa'i phyir /
rang gi lugs la /
byang chub kyi cha shas sam rang 'bras byang chub kyi rgyu gang rung du gyur pa'i dran sogs bdun po gang rung gis bsdus pa'i 'phags rgyud kyi mkhyen pa byang chub yan lag gi mtshan nyid /
de la rnam pa bdun yod de /
dran pa yang dag byang chub kyi yan lag /
chos rab tu rnam 'byed yang dag byang chub kyi yan lag brtson 'grus yang dag byang chub kyi yan lag /
dga' ba yang dag byang chub kyi yan las /
shin tu sbyangs pa yang dag byang chub kyi yan las /
ting nge 'dzin yang dag byang chub kyi yan lag btang snyoms yang dag byang chub kyi yan lag rnams su yod pa'i phyir /
'phags lam gyi cha shas sam rang 'bras 'phags lam gyi rgyu gang rung du gyur pa'i 'phags rgyud kyi mkhyen pa /
'phags lam yan lag gi mtshan nyid /
de la rnam pa brgyad yod de /
der gyur pa'i yang dag pa'i lta ba /
yang dag pa'i @# / /
rtog pa /
yang dag pa'i ngag /
yang dag pa'i las kyi mtha' /
yang dag pa'i 'tsho ba /
yang dag pa'i rtso lag yang dag pa'i dran pa /
yang dag pa'i ting nge 'dzin dang bcas pa rnams su yod pa'i phyir / /
rtsod pa spong pa la /
kha cig /
byang chub yan lag yin na /
theg dman gyi rtogs su gnas pas khyab par thal /
byang chub yan lag theg dman gyi rtogs su gnas pa'i phyir zer na ma khyab /
kha cig na re /
byang chub yan lag la mnyam gzhag ye shes dang /
'phags lam yan lag la rjes thob ye shes kyis khyab par thal /
mdo sde'i rgyan las /
de yi 'og tu ji lta bu / /
rtogs pa'i rjes su 'jug pa skye / /
zhes dang /
'phags pa'i lam gyi gnas skabs su / /
mnyam gzhag ji bzhin rtogs pa dang / /
zhes gsungs pa'i phyir zer na /
skyon med de /
de'i don ni mnyam rjes phrugs gcig tu byas nas 'chad pa'i dbang du byas pa yin pa'i phyir /
! lam shes pa nyid la gnyen po'i lam /
zhes sogs kyi skabs su /
sangs rgyas 'phags pa'i rgyud kyi rnam thar sgo gsum po chos can /
byang chub sems dpa' dang thun mong ba'i rnam mkhyen gyi rnam pa yin te /
byang chub sems dpa'i rgyud la yod pa dang rjes su mthun pa'i rnam mkhyen gyi rnam pa yin pa'i phyir /
'di'i skabs su rnam pa gsum las /
dang po la /
kha cig na re /
rnam thar sgo gsum po gang rung gi gzhal bya yin na /
mi rtag la sogs bcu drug po gang rung yin pas khyab zer na /
'dus byas thams cad mi rtag pa chos can /
der thal /
de'i phyir /
der thal /
chos kyi sdom bzhi la dmigs pa'i rnam par thar pa'i sgo smon pa med pa'i gzhal bya yin pa'i phyir /
der thal /
de'i gzhal bya yod pa'i phyir /
kha cig na re /
de sdug bden gyi mi rtag pa yin zer na /
'o na /
'dus byas thams cad sdug bden yin par thal lo /
kha cig /
rnam par thar pa'i sgo smon med kyi gzhal bya yin na /
spang bya yin pas khyab zer na /
sdug bsngal bden par gyur pa'i dal 'byor gyi chos bco brgyad dang ldan pa'i mi lus chos can /
der thal /
de'i phyir /
der thal /
sdug bden gyi mi rtag sdug bsngal gnyis kun 'byung bden pa'i rnam pa bzhi dang bcas ba'i gzhal bya yin pa'i phyir /
der thal /
mdzod las /
stong nyid bdag med stong nyid du / /
'jug pa'o smon pa med pa ni|| de las gzhan bden rnam pa'o / /
zhes gsungs pa'i phyir /
rtsa bar 'dod mi nus te /
blang bya yin pa'i phyir /
kha cig /
rnam par thar pa'i sgo stong ba nyid kyi gzhal bya yin na /
stong nyid yin pas khyab zer na /
sdug bsngal bden pa'i steng gi stong ba chos can /
der thal de'i phyir te /
stong nyid bdag med stong nyid du / /
zhes gsungs pa'i phyir /
'dad mi nus te /
kun rdzob bden pa yin pa'i phyir /
ma grub na /
sdug bsngal bden pa chos can /
khyod kyi steng gi stong ba kun rdzob bden pa yin par thal /
khyod sdug bsngal bden pa yin pa'i phyir /
kha cig /
rnam par thar pa'i sgo gsum po gang rung yin na /
theg dman gyi rtogs rigs su gnas pas khyab zer na /
theg chen mthong lam bar chad med lam chos can /
der thal /
de'i phyir /
der thal /
rnam par thar pa'i sgo stong pa nyid yin pa'i phyir /
der thal /
stong nyid mngon sum du rtogs pa'i slob pa'i ye shes yin pa'i phyir /
'dod mi nus te /
chos can de yin pa'i phyir /
kha cig /
rnam thar sgo gsum po gang rung yin na /
theg chen gyi rtogs rigs su gnas pas khyab zer na /
nyan thos mthong lam bar chad med lam chos can /
der thal| de'i phyir /
rnam par thar pa'i sgo stong pa nyid yin pa'i phyir te /
gang zag gi bdag med mngon sum du rtogs pa'i slob pa'i ye shes yin pa'i phyir /
'dod mi nus te /
chos can de yin pa'i phyir /
kha cig na re /
rnam par thar pa stong pa nyid yin na /
rnam par thar pa stong pa nyid kyi ting nge 'dzin yin pas khyab /
rnam par thar ba stong pa nyid kyi ting nge 'dzin yin na /
rnam par thar pa'i sgo stong pa nyid yin pas khyab zer na /
nyan thos tshogs lam pa'i rgyud kyi gang zag gi bdag med rtogs pa'i bsam byung @# / /
gi rig pa chos can /
rnam par thar pa bstong pa nyid kyi ting nge 'dzin yin par thal /
rnam par thar pa stong pa nyid yin pa'i phyir te /
skye 'phags gang rung gi rgyud kyi bdag med rtogs pa'i thos bsam gang yang rung pa'i mkhyen pa yin pa'i phyir te /
so skye'i rgyud kyi gang zag gi bdag med rtogs pa'i bsam byung gi rig pa yin pa'i phyir /
chos can de yin pa'i phyir /
'dod na /
sgom byung gi mkhyen pa yin par thal /
'dod pa'i phyir /
'dod mi nus te /
bsam byung gi mkhyen pa yin pa'i phyir /
phyi ma la /
nyan thos sbyor lam pa'i rgyud kyi bdag med rtogs pa'i lhag mthong chos can /
der thal /
de'i phyir /
skye 'phags gang rung gi rgyud kyi bdag med rtogs pa'i sgom byung gi mkhyen pa yin pa'i phyir /
'dod na /
'phags rgyud kyi mkhyen par thal /
'dod pa'i phyir /
'dod mi nus te /
chos can de yin pa'i phyir /
kha cig na re /
rnam par thar pa stong pa nyid kyi ting nge 'dzin de skye 'phags gnyis ka'i rgyud kyi bdag med rtogs pa'i thos bsam sgom gsum ka'i mkhyen pa la byed pa yin zer na /
de mi 'thad par thal /
skye 'phags gnyis ka'i rgyud kyi bdag med rtogs pa'i thos bsam sgom gsum ka'i mkhyen pa yin pa mi srid pa'i phyir /
kha cig /
rnam par thar pa stong pa nyid kyi ting nge 'dzin de /
skye 'phags gnyis ka'i rgyud kyi bdag med rtogs pa'i sgom byung gi mkhyen pa la byed pa yin zer na /
de yang mi 'thad pa thal| skye 'phags gnyis ka'i rgyud kyi bdag med rtogs pa'i sgom byung gi mkhyen pa yin pa med pa'i phyir /
kha cig /
chos thams cad kyi ngo bo bden med du mngos sum du rtogs pa'i ye shes /
thun mong ma yin pa'i rnam par thar pa'i sgo stong pa nyid kyi mtshan nyid dang | chos thams cad kyi rgyu bden med du mngon sum du rtogs pa'i ye shes /
thun mong ma yin pa'i rnam par thar pa'i sgo mtshan ma med pa'i mtshan nyid /
chos thams cad kyi 'bras bu bden med du mngon sum du rtogs pa'i ye shes /
thun mong ma yin pa'i rnam par thar pa'i sgo smon med kyi mtshan nyid yin zer na /
nyan thos sbyor lam pa'i rgyud kyi chos thams cad kyi rgyud bden pas stong ba mngon sum du rtogs pa'i ye shes chos can /
mtshon bya bar bder thal /
mtshan nyid bar pa de'i phyir /
der thal /
chos can de yin pa'i phyir /
der thal de yod pa'i phyir te chos mMd kyi rgyu med pa mngon sum du rtogs pa'i nyan thos sbyor lam pa yod pa'i phyir te /
chos thams cad 'dus ma byas su mngon sum du rtogs pa'i nyan thos sbyor lam pa yod pa'i phyir /
rtsa bar 'dod na /
'phags rgyud kyi mkhyen pa yin par thal /
'dod pa'i phyir /
'dod mi nus so / /
kha cig /
rnam thar sgo sum po gang rung yin na /
lta spyod gnyis su phyir lte ba'i char gtogs pa'i ma khyen pa yin pas khyab zer na /
nyan thos mthong lam pa'i rgyud kyi mya ngan las 'das pa zhi bar lta ba'i lta ba chos can /
der thal /
de'i phyir /
der thal /
mdzod las mtshan med zhi ba'i rnam pa dang /
zhes gsungs pa'i phyir /
'dod mi nus te /
de gnyis su phye ba'i spyod pa'i char gtogs yin pa'i phyir te /
de'i rgyud kyi thar pa don gnyer gyi blo de lta spyod gnyis su phye ba'i spyod pa'i char gtogs yin pa'i phyir / /
rang gi lugs la /
rnam thar sgo gsum po de chos kyi sdom bzhi la dmigs pa'i rnam thar sgo gsum /
mi rtag la sogs bcu drug la dmigs pa'i rnam thar sgo gsum /
thun mong ma yin pa'i rnam thar sgo gsum rnams las /
dang po gsum gyi dmigs rnam gyi khyad par yod de /
rnam par thar pa'i sgo stong pa nying de chos thams cad stong zhing bdag med pa la dmigs shing de'i rnam pa can yin pa dang /
rnam par thar pa'i sgo mtshan pa med pas 'dus byas thams cad mi rtag zag bcas thams cad sdug bsngal ba la dmigs shing de'i rnam pa can dang /
rnam par thar pa'i sgo mtshan ma med pas /
mya ngan las 'das pa zhi ba la dmigs shing de'i rnam pa can yin pa'i phyir /
mi rtag la sogs bcu drug la dmigs pa'i rnam thar sgo gsum gyi dmigs rnam gyi khyad par yod de /
rnam par thar pa'i sgo stong pa nyid des sdug bsngal bden @# / /
pa'i stong bdag med gnyis gang rung la dmigs shing de'i rnam pa can dang /
rnam par thar pa'i sgo smon med des /
sdug bsngal bden pa'i mi rtag sdug bsngal gnyis kun 'byung gi rnam pa bzhi la dmigs shing de gang yang rung bdon rnam pa can dang| rnam par thar pa'i sgo mtshan med kyis 'gog lam gyi rnam pa brgyad la dmigs shing de gang yang rung ba'i rnam pa can yin pa'i phyir /
thun mong ma yin pa'i rnam thar sgo gsum gyi dmigs rnam gyi khyad par yod de /
rnam par thar pa'i sgo stong pa nyid kyis 'dus byas thams cad kyi ngo bo bden med du mngon sum du rtogs shing de'i rnam pa can dang /
rnam par thar pa'i sgo mchan med des 'dus byas thams cad kyi rgyud bdan med du rtogs shing de'i rnam pa can dang /
rnam par thar pa'i sgo smon med des 'dus byas thams cad kyi 'bras bu bden med du mngon sum du rtogs shing de'i rnam pa can yin pa'i phyir /
gsung rab las /
rnam par thar pa stong pa nyid dang /
rnam par thar pa mchan ma med pa dang /
rnam par thar pa smon pa med pa gsum /
yang /
rnam par thar pa stong pa nyid kyi ting nge 'dzin /
rnam par thar pa mtshan ma med pa'i ting nge 'dzin /
rnam par thar par smon pa med pa'i ting nge 'dzin gsum /
rnam par thar pa'i sgo stong pa nyid dang /
rnam par thar pa'i sgo smon pa med pa dang gsum gsungs pa las /
dang po gsum po de skye 'phad gang yang rung pa'i rgyud kyi rang gi gzhal bya mi rtag la sogs bcu drug gang yang rung ba rtogs pa'i thos bsam sgom gsum gang yang rung ba'i mkhyen pa la byed /
bar pa gsum po de skye 'phags gang yang rung ba'i rgyud kyi mi rtag la sogs bcu drug gang yang rung ba rtogs pa'i sgom byung gi mkhyen pa kho na la byed /
tha ma gsum po de 'phags pa kho na'i rgyud kyi mi rtag la sogs bcu drung gang yang rung ba rtogs pa'i sgom byung gi mkhyen pa kho na la byed pa'i phyir /
! sprul pa'i lam la gzugs kyi 'du shes rnam par ma bshig pa dang rnam bar bshig pa'i phyir /
go rims bzhin du nang gzugs can / /
zhes sogs kyi skabs su /
sangs rgyas 'phags pa'i rgyud kyi rnam thar brgyad po chos can /
byang chub sems dpa' dang thun mong ba'i rnam mkhyen gyi rnam pa yin te /
byang chub sems dpa'i rgyud la yod pa dang rjes su mthun pa'i rnam mkhyen gyi rnam pa yin pa'i phyir /
'di'i skabs su mtha' dbyad pa la gsum las /
dang po la kha cig na re /
gzugs yul du byed pa'i rnam thar yin na /
gzugs can gzugs la blta ba'i rnam thar yin pas khyab zer na /
byang sems mthong lam ba'i rgyud kyi gzugs med gzugs la blta ba'i rnam thar chos can /
der thal /
de'i phyir /
der thal /
chos can de yin pa'i phyir /
rtsa bar 'dod mi nus te /
slob pa'i rgyud kyi gzugs med gzugs la blta ba'i rnam thar yin pa'i phyir /
kha cig na re /
gzugs med gzugs la blta ba'i rnam thar yin na /
gzugs med kyi rnam thar yin pas khyab zer na /
byang sems mthong lam pa'i rgyud kyi gzugs med gzugs la blta ba'i rnam thar chos can /
der thal /
de'i phyir /
chos can de yin pa'i phyir /
rtsa bar 'dod na /
gzugs med kyi dngos gzhi yin par thal /
'dod pa'i phyir /
'dod na /
gzugs yul du mi byed pa'i shes pa yin par thal /
slob pa'i rgyud kyi gzugs med kyi dngos gzhi yin pa'i phyir /
'dod mi nus te /
chos can de yin pa'i phyir /
kha cig na re /
rang gi sems rten bsam gtan gyi dngos gzhi la brten nas nang rnal 'byor ba rang nyid la gzugs kyi 'du shes nye bar gzhag pa'i sgo nas /
phyi rol gyi gzugs che chung bzang ngan sogs la dmigs nas sprul sgyur sna tshogs byed pa'i rang gi grogs ting nge 'dzin mtshungs ldan dang bcas pa /
gzugs can gzugs la blta ba'i rnam thar gyi mtshan nyid zer na| sangs rgyas 'phags pa'i rgyud kyi gzugs can gzugs la blta ba'i rnam mthar chos can /
mtshan nyid der thal /
mtshon bya de'i phyir /
der thal /
chos can de yin pa'i phyir /
rtsa bar 'dod na /
sangs rgyas 'phags pa gzugs yin par thal /
sangs rgyas 'phags @# / /
pa'i rgyud kyi gzugs can gzugs la blta ba'i rnam thar des /
sangs rgyas 'phags pa la gzugs kyi 'du shes nye bar gzhag pa gang zhig /
sangs rgyas 'phags pa'i rgyud la 'du shes 'khrul pa med pa'i phyir /
'dod na /
sangs rgyas 'phags pa chos can /
gzugs ma yin par thal /
gang zag yin pa'i phyir /
kha cig /
rang gi sems rten bsam gtan gyi dngos gzhi la brten nas nang rnal 'byor pa rang lus la gzugs med pa'i 'du shes nye bar gzhag pa'i sgo nas phyi rol gyi gzugs che chung bzang ngan sogs la dmigs nas sprul sgyur byed pa'i rang gi grogs ting nge 'dzin shes rab mtshungs ldan dang bcas pa /
gzugs med gzugs la blta ba'i rnam thar gyi mtshan nyid /
rang gi sems rten bsam gtan gyi dngos gzhi la brten nas nang rnal 'byor pa rang lus la gzugs med pa'i 'du shes nye bar gzhag pa'i sgo nas phyi rol gyi gzugs sdug mi sdug phan tshun ltos nas grub pa dang /
phan tshun rjes su 'brel bar mos pa la brten nas mthar gzugs snang thams cad sdug pa ro gcig tu snang ba /
gegs sel sdug pa'i rnam thar gyi mtshan nyid zer na /
longs sku'i rgyud kyi gzugs med gzugs la blta ba'i rnam thar chos can /
mtshan nyid dang po der thal /
mtshon bya dang po de'i phyir /
der thal /
chos can de yin pa'i phyir /
der thal /
de yod pa'i phyir te /
'ongs sku'i rgyud la rnam thar brgyad ka yod pa'i phyir /
'dod na /
longs sku'i lus la gzugs med par thal /
longs sku'i rgyud kyi gzugs med gzugs la blta ba'i rnam thar des /
longs sku'i lus la gzugs med pa'i 'du shes nye bar gzhag pa gang zhig /
longs sku'i rgyud la 'du shes 'khrul pa med pa'i phyir /
'dod na /
de yod par thal /
longs sku'i rgyud la mtshan bzang po sum cu so gnyis dang /
dpe byad bzang po brgyad cu yod pa'i phyir /
gzhan yang /
sangs rgyas 'phags pa'i rgyud kyi gegs sel sdug pa'i rnam thar chos can /
mtshan nyid phyi ma der thal| mtshon bya phyi ma de'i phyir /
der thal /
chos can de'i phyir /
'dod na /
gzugs thams cad sdug pa ro gcig yin par thal /
sangs rgyas 'phags pa'i rgyud kyi gegs sel sdug pa'i rnam thar la gzugs thams cad sdug pa ro gcig tu snang ba gang zhig /
sangs rgyas 'phags pa'i rgyud la 'khrul shes med pa'i phyir /
'dod na /
gzugs yin na sdug pas khyab par thal /
'dod pa'i phyir /
'dod mi nus te /
dmyal ba mnar med pa'i gzugs de gzugs mi sdug pa mthar thug pa yin pa'i phyir /
kha cig /
byang chub sems dpa'i rgyud kyi gzugs can gzugs la blta ba'i rnam thar gyi sems rten du gyur pa'i gzugs med kyi dngos gzhi med zer na /
de yod par thal /
de'i sems rten bsam gtan gyi dngos gzhi dang /
gzugs med kyi dngos gzhi gdam nga can tu gsungs pa'i phyir /
der thal /
nyi khri snang ba las /
bsam gtan nam gzugs med pa'i snyoms par 'jug pa la brten nas /
zhes gsungs pa'i phyir /
kha cig /
lung de ni nang rnal 'byor pa rang lus la gzugs kyi 'du shes rnam par bshig pa'i sems rten la dgongs pa yin pa'i phyir zer na /
byang chub sems dpa'i rgyud kyi gzugs can gzugs la blta ba'i rnam par thar pa de rnal 'byor pa rang lus la gzugs kyi 'du shes rnam par bshig pa'i rnam thar yin par thal /
lung don 'thad pa'i phyir /
'dod mi nus te /
de de la gzugs kyi 'du shes rnam par ma bshig pa'i rnam thar yin pa'i phyir /
der thal /
de gzugs can gzugs la blta ba'i rnam thar yin pa'i phyir /
kha cig na re /
de'i don ni /
de thob na rnal 'byor pa rang lus la gzugs kyi 'du shes bshig sla ba la dgongs pa yin zer na /
byang chub sems dpa'i rgyud kyi gzugs can gzugs la blta ba'i rnam thar de rnal 'byor pa rang lus la gzugs kyi 'du shes rnam par bshig pa'i rnam thar yin par thal /
lung don 'thad pa'i phyir /
'dod na /
bkag zin /
kha cig /
lung de gzugs can gzugs la blta ba'i rnam thar gyi skabs su ma gsungs @# / /
zer na /
de mi 'thad par thal /
lung de'i skabs su dngos su gsungs nas /
gzugs med gzugs la blta ba'i rnam thar gyi skabs su yang gdam nga can du gsungs pa'i phyir /
kha cig /
gzugs sdug pa mthar thug pa dang /
mi sdug pa mthar thug pa med zer na /
de yod par thal /
dmyal ba mnar med pa'i gzugs de gzugs de gzugs mi sdug pa mthar thug pa dang /
longs sku'i gzugs de gzugs sdug pa mthar thug pa yin pa'i phyir /
dang po der thal /
de 'phen byed kyi las de las ngan pa mthar thug pa yin pa'i phyir /
phyi ma der thal /
longs sku'i gzugs 'grub byed kyi bsod nams kyi tshogs de /
rgyu bsod nams kyi tshogs mthar thug yin pa'i phyir /
kha cig na re /
gzugs che ba mthar thug pa dang /
chung ba mthar thug med zer na /
de yod par thal /
snod kyi 'jig rten gzugs che ba mthar thug pa dang /
rdul phra rab de gzugs chung ba mthar thug pa yin pa'i phyir /
dang po der thal /
de las che ba'i gzugs med pa'i phyir /
gnyis pa der thal /
de las chung ba'i gzugs med pa'i phyir /
kha cig na re /
rang sa'i kun dkris kyis ma bslad pa tsam gyi snyom 'jug /
rnam thar gyi mtshan nyid yin zer na /
phyi rol pa'i rgyud kyi bsam gtan dang po'i dngos gzhi chos can /
mtshon bya der thal /
mtshan nyid de'i phyir /
der thal /
bsam gtan dang po'i sas bsdus kyis ma bslad pa'i bsam gtan dang po'i dngos gzhi yin pa'i phyir /
'dod mi nus te /
phyi rol pa'i rgyud kyi bsam gtan gyi dngos gzhi yin pa'i phyir /
khyab ste /
bla ma rje btsun chen po'i gsung las /
rnam thar zad par zil gnon rnams / /
sangs rgyas bstan pa kho na'i khyad chos yin / /
bstan la ma zhugs pa la de dag med / /
ces gsungs pa'i phyir /
gzhan yang /
sangs rgyas 'phags pa'i rgyud kyi rnam thar chos can /
mtshan nyid der thal /
mtshon bya de'i phyir /
'dod mi nus te /
sgrib pa mtha' dag spangs pa'i ye shes yin pa'i phyir / /
gnyis pa rang gi lugs bzhag pa la /
rang sa'i kun dkris kyis ma bslad pa'i thar pa den gnyer gyi bsam pas zin pa'i nang pa sangs rgyas pa'i rgyud kyi snyom 'jug /
rnam thar gyi mtshan nyid /
de la gzugs med kyi rnam thar bzhi /
gzugs can gyi rnam thar gsum /
'gog pa'i rnam thar dang brgyad yod /
rang gi sems rten bsam gtan gyi dngos gzhi dang /
gzugs med kyi dngos gzhi gang rung la brten nas nang rnal 'byor pa rang lus la gzugs kyi 'du shes nye bar gzhag pa'i sgo nas /
phyi rol gyi gzugs che chung bzang ngan sogs la dmigs nas sprul sgyur sna tshogs byed pas rab tu phye ba'i gzugs can gyi rnam thar /
gzugs can gzugs la blta ba'i rnam thar gyi mtshan nyid /
rang gi sems rten bsam gtan gyi dngos gzhi dang /
gzugs med kyi dngos gzhi gang rung la brten nas nang rnal 'byor pa rang lus la gzugs med pa'i 'du shes nye bar gzhag pa'i sgo nas phyi rol gyi gzugs che chung bzang ngan sogs la dmigs nas sprul sgyur sna tshogs byed pas rab tu phye ba'i rigs su gnas pa'i gzugs can gyi rnam thar de /
gzugs med gzugs la blta ba'i rnam thar gyi mtshan nyid /
rang gi sems rten bsam gtan gyi dngos gzhi dang gzugs med kyi dngos gzhi gang rung la brten nas nang rnal 'byor pa rang lus la gzugs med pa'i 'du shes nye bar bzhag pa'i sgo nas /
phyi rol gyi gzugs sdug mi sdug phan chun ltos te grub pa dang /
phan tshun rjes su 'brel par mos pa la brten nas mthar gzugs snang thams cad sdug pa ro gcig tu snang bas rab tu phye ba'i rigs su gnas pa'i gzugs can gyi rnam thar /
gegs sel sdug pa'i rnam thar gyi mtshan nyid /
gzugs sdug mi sdug phan tshun ltos nas grub pa yin te /
dngul bum de zangs bum la ltos te gzugs sdug la /
gser bum la ltos te gzugs mi sdug pa yin pa'i phyir /
gzugs sdug mi sdug phan chun rjes su 'brel ba yin te /
dngul bum gyi gzugs gcig po de'i steng du zangs bum la ltos te sdug pa'i gzugs gcig dang /
gser bum la ltos te mi sdug pa'i gzugs gnyis yod pa'i phyir /
byang sems 'phags pas gzugs can gyi rnam thar dang po gnyis bsgom pa la dgos pa yod de /
sprul pa mang po rang nyid la snang bar byas pa dang mi snang bar byas pa'i sgo nas sprul sgyur sna tshogs la zhugs nas rang gi gdul bya 'dun par byed pa dang /
teng @# / /
nge 'dzin la rtsal byang ba'i dgos pa yod pa'i phyir /
byang sems 'phags pas gegs sel sdug pa'i rnam thar bsgom pa la dgos pa yod de /
gzugs can gyi rnam thar dang po gnyis 'grub pa na /
gzugs sdug pa la sprul 'dod dang /
mi sdug pa la sprul mi 'dod kyi blo skye bas /
de dgag pa'i dgos pa yod pa'i phyir /
! gsum pa rtsod pa spong ba la /
kha cig na re /
dngul bum gyi gzugs de sdug par thal /
de zangs bum la ltos te sdug pa'i phyir /
'dod na /
de gzugs mi sdug par thal /
gser bum la ltos te mi sdug pa'i phyir zer na rtsa bar ma khyab bo / /
kha cig /
gzugs sdug mi sdug gi gzhi mthun yod par thal /
skyes bu lhas byin gyi gzugs sdug mi sdug gnyis ka yin pa'i phyir /
rang gi dgra la ltos te mi sdug gnyen la ltos te sdug pa yin pa'i phyir zer na /
ma khyab /
kha cig /
longs sku'i gzugs de sdug pa mthar thug pa ma yin par thal /
byang sems 'phags pas de mthong nas de las sdug pa'i gzugs sprul nus pa'i phyir zer na /
ma khyab /
ma grub na /
der thal /
byang sems 'phags pa de sprul pa la dbang 'byor pa'i gang zag yin pa'i phyir /
kha cig na re /
mnar med pa'i gzugs de gzugs mi sdug pa mthar thug pa ma yin par thal /
byang sems 'phags pas de mthong nas de las mi sdug pa'i gzugs sprul nus pa'i phyir zer na /
ma khyab /
rtags der thal /
byang sems 'phags pa sprul pa la dbang 'byor pa'i gang zag yin pa'i phyir te /
sprul pa la dbang 'byor ba'i gang zag yod pa'i phyir zer na /
byang sems 'phags pas longs sku'i gzugs las sdug par sprul pa'i gzugs de /
longs sku'i gzugs las sdug par thal /
khyod kyi sgrub byed 'thad pa'i phyir /
'dod na /
de longs sku'i gzugs las bzang bar thal /
'dod pa'i phyir /
'dod mi nus te| longs sku'i gzugs de sgrib pa spangs pa'i gzugs gang zhig /
de sgrib pa ma spangs pa'i gzugs yin pa'i phyir /
ma grub na /
de chos can /
khyod sgrib pa ma spangs pa'i gzugs yin par thal /
khyod byang sems 'phags pas sprul pa'i gzugs yin pa'i phyir /
kha cig /
rdul phra rab chos can /
cha med yin par thal /
phyogs kyi cha med du gyur pa'i rdul yin pa'i phyir zer na /
ma khyab /
ma grub na der thal /
rdul gang zhig /
de las chung ba'i de'i phyogs kyi cha med pa'i phyir /
der thal /
de las phra ba'i rdul med pa'i phyir te /
de rdul phra rab yin pa'i phyir /
rtsa bar 'dod mi nus te /
cha bcas yin pa'i phyir te /
rten 'brel yin pa'i phyir /
der thal /
gzhi grub pa'i phyir /
kha cig /
slob pa'i rgyud la gzugs yul du byed pa'i gzugs med kyi snyam 'jug med par thal /
de'i rgyud la gzugs yul du byed pa'i gzugs med kyi dngos gzhi med pa'i phyir zer na| ma khyab /
'dod mi nus te /
phyi rol pa'i rgyud kyi gzugs med nam mkha'i nyer bsdogs de gzugs dang thogs pa'i 'du shes yul du byed pa'i gzugs med kyi snyom 'jug yin pa'i phyir te /
des gzugs dang thogs pa'i 'du shes la rags pa dang /
de la ltos te nam mkha'i 'du shes la zhi bar lta ba'i snyom 'jug yin pa'i phyir te /
de zhi rags kyi rnam pa can gyi snyom 'jug yin pa'i phyir / /
! / /
'jig rten las 'das pa'i lam la bsam gtan bzhi dang /
gzugs med pa dang 'geg pa'i snyoms par 'jug pa dag ste dgu'o / /
zhes pa'i skabs su /
sangs rgyas 'phags pa'i rgyud kyi 'gog pa la snyoms par 'jug pa'i 'jug sems chos can /
byang chub sems dpa' dang thun mong ba'i rnam mkhyen gyi rnam pa yin te /
byang chub sems dpa'i rgyud la yod pa dang rjes su mthun pa'i rnam mkhyen gyi rnam pa yin pa'i phyir /
'di'i skabs su gsum las /
dang po la /
kha cig /
'gog snyoms gsar du skye ba'i lus rten can yin na /
mi yin pas khyab zer na /
'gog snyoms gsar du thob pa'i lus rten can gyi 'dod lha chos can /
der thal /
de'i phyir /
chos can de yin pa'i phyir /
der thal /
de yod pa'i phyir /
slong dpen rgyal po sras kyis 'gog snyoms kyi lus rten nyi shu rtsa lnga gsungs pa'i phyir /
'dod mi nus te /
lha yin pa'i phyir /
kha cig /
gzugs med kyi rten la 'gog snyoms gsar du skye ba yod zer na /
de med par thal /
gzugs med khams na 'gog snyoms kyi dgag bya tshor 'du @# / /
rags pa med pa'i phyir te /
gzugs med khams na gzugs med pa'i phyir /
kha cig na re /
'gog snyoms thob la ma nyams pa'i phyir mi 'ong 'dod lhar skye ba len pa yod zer na /
'o na /
phyir mi 'ong las nyon gyi dbang gis 'dod lhar skye ba len pa yod par thal /
dam bca' 'thad pa'i phyir /
'dod mi nus te /
phyir mi 'ong las nyon gyi dbang gis yang srid phyi mar skye ba len pa gnas ma yin pa'i phyir te /
dgra bcom pa las nyon gyi dbang gis yang srid phyi mar skye ba len pa gnas ma yin pa'i phyir /
kha cig /
'gog snyoms kyi sems rten med zer na /
de yod par thal /
'gog snyoms gyi sems rten du gyur pa'i srid rtse'i dngos gzhi yod pa'i phyir /
der thal /
mdzod las /
phra ba phra ba'i mjug thogs su / /
zhes gsungs pa'i phyir dang /
kun las btus las /
srid pa'i rtse mo las kyang gyen du bskyod / /
ces gsungs pa'i phyir /
kha cig /
dgag gzhi yid shes phra mo'i steng du dgag bya tshogs brgyad 'khor bcas bkag pa'i khyad par du byas pa'i 'phags rgyud kyi ldan min 'du byed /
'gog snyoms kyi mtshen nyid yin zer na /
de mi 'thad par thal /
dgag bya tshogs brgyad med pa'i phyir te /
kun gzhi dang nyon yid med pa'i phyir te /
yum gyi mdo las /
rnam shes tshogs drug las lhag pa yod na /
'grel rkang brgya rtsa brgyad las lhag pa gsungs dgos pa las ma gsungs pa'i phyir /
kha cig /
dgag gzhi yid shes phra mo'i steng du dgag bya tshogs drug 'khor bcas bkag pa'i khyad par du byas pa'i 'phags rgyud kyi ldan min 'du byed /
'gog snyoms kyi mtshan nyid yin zer na /
mi 'thad par thal /
mtshan nyid de med pa'i phyir /
der thal /
yid shes phra mo'i steng du yid shes phra mo bkag pa'i ldan min 'du byed med pa'i phyir /
der thal /
yid shes phra mos stong pa'i yid shes phra mo med pa'i phyir /
kha cig na re /
dgag gzhi yid shes phra mo'i steng du dgag bya tshor 'du rags pa 'khor bcas bkag ba'i khyad bar du byas pa'i ldan min 'du byed /
'gog snyoms kyi mtshan nyid yin zer na /
'du shes med pa'i snyom 'jug gi ngo bor gyur pa'i sems sems byung gnyis chos can /
mtshon bya der thal /
mtshan nyid de'i phyir /
der thal /
phung po lnga bo gang rung yin pa gang zhig /
phung po gzhan rnams re re nas ma yin pa'i phyir /
rtsa bar 'dod na /
mi 'thad zhe /
'du shes med pa'i snyom 'jug yin pa'i phyir /
kha cig /
dgag gzhi yid shes phra mo'i steng du dgag bya tshor 'du rags pa 'khor bcas bkag pa'i khyad par du byas pa'i 'phags rgyud kyi ldan min 'du byed gang zhig /
rang rgyu 'das lam gyi stobs kyis thob pa /
'gog snyoms kyi mtshan nyid yin zer na /
sangs rgyas 'phags pa'i rgyud kyi 'gog snyoms chos can /
mtshan nyid der thal /
mtshon bya de'i phyir /
der thal /
chos can de yin pa'i phyir /
sangs rgyas 'phags pa'i rgyud la mthar gnas snyom 'jug dgu yod pa'i phyir /
rtsa ba las /
rnam par thar dang mthar gyis ni / /
snyom 'jug dgu yi bdag nyid dang / /
zhes gsungs pa'i phyir /
rtsa bar 'dod na /
sangs rgyas 'phags pa'i rgyud la tshor 'du rags pa med par thal /
'dod pa gang zhig /
sangs rgyas 'phags bdus rtag tu 'gog snyoms la mnyam par gzhag pa'i gang zag yin pa'i phyir /
'dod mi nus te /
sangs rgyas 'phags pa'i rgyud la sgo lnga'i rnam shes yod pa'i phyir /
kha cig /
dgag gzhi 'phags pa'i yid shes phra mo'i steng du dgag bya tshor 'du rags pa 'khor bcas bkag pa'i khyad par du byas pa'i ldan min 'du byed gang zhig /
rang rgyu 'das lam gyi stobs kyis thob pa /
'gog snyems kyi mtshan nyid yin zer na /
'gog snyoms la mnyam par gzhag pa'i phyir mi 'ong lus mngon byed chos can /
mtshon bya der thal /
mtshan nyid de'i phyir /
rtags gsal chos can gyis sgrubs /
kha cig /
srid rtse'i dmigs rnam las dmigs rnam phra bar 'jug pa'i 'phags rgyud kyi ldan min 'du byed gang zhig /
rang rgyu 'das lam gyi stobs kyis thob pa /
'gog snyoms kyi mtshan nyid yin zer na /
'gog snyoms kyi dmigs rnam yod par thal /
khyod kyi dam bca' 'thad pa'i phyir /
'dod na /
'gog snyoms chos can /
shes par thal /
'dod pa'i phyir /
'dod mi nus te /
'gog snyoms yin pa'i phyir /
kha cig /
rang gi sems rten srid rtse'i dngos gzhi la brten nas dgag gzhi 'phags pa'i yid shes phra mo'i steng du dgag bya tshor 'du rags pa 'khor bcas bkag pa'i khyad par du byas pa'i ldan @# / /
min 'du byed gang zhig /
rang rgyud 'das lam gyi stobs kyis thob pa /
'gog snyoms kyi mtshan nyid yin zer na /
nyan thos 'phags pa'i rgyud kyi srid rtse'i dngos gzhi skad cig gnyis pa'i ngo bor gyur pa'i sems sems byung gnyis chos can /
mtshon bya der thal /
mtshan nyid de'i phyir /
der thal /
chos can de dang gcig yin pa'i phyir /
'dod mi nus te /
srid rtse'i dngos gzhi yin pa'i phyir /
kha cig na re /
rang gi sems rten srid rtse'i dngos gzhi la brten nas dgag zhi 'phags pa'i yid shes phra mo'i steng du dgag bya tshor phung rags pa 'khor bcas bkag pa'i khyad par du byas pa'i snyoms 'jug gi rdzas /
'gog snyoms kyi mtshan nyid yin zer na /
nyan thos 'phags pa'i rgyud kyi srid rtse'i dngos gzhi skad cig gnyis pa'i mi rtag pa chos can /
mtshon bya der thal /
mtshan nyid de'i phyir /
der thal /
snyom 'jug gi rdzas yin pa'i phyir te /
nyan thos 'phags pa'i rgyud kyi srid rtse'i dngos gzhi skad cig gnyis pa'i rdzas yin pa'i phyir /
ma grub na /
nyan thos 'phags pa'i rgyud kyi srid rtse'i dngos gzhi skad cig gnyis pa chos can /
khyod kyi mi rtag pa khyod kyi rdzas yin par thal /
khyod dngos po yin pa'i phyir /
rtsa bar 'dod na /
de chos can /
khyod kyi mi rtag pa 'gog snyoms ma yin par thal /
bdag med yin pa'i phyir /
kha cig /
rang gi sems rten srid rtse'i dngos gzhi la brten nas dgag gzhi 'phags pa'i yid shes phar mo'i steng du dgag bya tshor phung rags pa bkag pa'i khyad par du byas pa'i rab tu phye ba'i rigs su gnas ba'i mthar gnas snyom 'jug gi nang tshan /
'gog snyoms kyi mtshan nyid yin zer na /
nyan thos 'phags pa'i rgyud kyi 'gog snyoms chos can /
mthar gnas snyom 'jug gi nang tshan yin par thal /
'gog snyoms yin pa'i phyir /
khyab pa zur 'gog la song /
'dod na /
mthar gnas snyom 'jug yin par thal /
'dod pa'i phyir /
'dod na /
shes pa yin par thal lo / /
kha cig /
ldan min 'du byed yin na /
shes pa ma yin pas khyab zer na /
theg chen mthong lam bar chad med lam nyams su myong pa'i rang rig chos can /
der thal /
de'i phyir /
phung po lnga po gang rung gang zhig /
tshor phung yang ma yin /
gzugs phung yang ma yin /
'du shes kyi phung po yang ma yin /
rnam shes kyi phung po yang ma yin pa'i phyir /
tshor phung ma yin pa ma grub zer na /
de dang mtshungs ldan du gyur pa'i sems yod par thal /
ma grub pa de'i phyir /
'dod na /
de 'dzin rnam yan gar ba ma yin par thal /
'dod pa'i phyir /
'dod mi nus te /
rang rig yin pa'i phyir /
rtsa bar 'dod na /
shes pa yin par thal /
rang rig yin pa'i phyir /
kha cig na re /
'gog snyoms shes pa yin zer na /
de chos can /
rdzas yod yin par thal /
shes pa yin pa'i phyir /
'dod mi nus te /
btags yod yin pa'i phyir /
der thal /
bsdu ba las /
de yang btags pa'i yod pa yin kyis /
rdzas su yod pa ma yin par rig par bya'o / /
zhes gsungs pa'i phyir dang /
kun las btus las /
kha cig 'gog pa la 'gog pa'i snyoms par 'jug pa zhes gdags so / /
zhes gsungs pa'i phyir /
gzhan yang /
'gog snyoms kyi dmigs rnam yod par thal /
'gog snyoms shes pa yin pa'i phyir /
'dod na /
'gog snyoms dang mtshungs ldan yod par thal /
'gog snyoms shes pa yin pa'i phyir /
gnyis ka 'dod mi nus te /
bsdu ba las /
'gog pa'i snyoms par 'jug pa ni zag pa med par brjod par bya ste /
nyon mongs pa dang bral ba'i phyir dang /
mtshungs par ldan pa ma yin pa dang /
dmigs pa med pa'i phyir dang /
nyon mongs pa rnams kyis ma bskyed pa'i phyir /
zhes gsungs pa'i phyir /
kha cig /
'gog snyoms la mnyam par gzhag pa dang 'du shes med pa'i snyom 'jug la mnyam par gzhag pa dang /
gnyid 'thug po la gnas pa dang /
rgyal ba'i tshe yid shes med zer na /
mi 'thad par thal /
gnyid 'thug po la gnas pa'i gang zag gi rgyud la yid shes yod pa'i phyir /
der thal /
de'i rgyud la gnyid yod pa gang zhig /
gnyid yid shes yin pa'i phyir /
dang po der thal /
gnyid 'thug po la gnas pa'i gang zag yod pa'i phyir /
phyi ma der thal /
gnyid dang dge ba'i gzhi mthun yang yod /
gnyid dang me dge ba'i gzhi mthun yang yod pa'i phyir /
kha cig /
byang sems 'phags pas 'gog pa la bskal pa la sogs pa yun ring du snyoms par 'jug pa med zer na /
de yod par thal /
snying rje p+d+ma ? dkar po las /
skye ba gcig thogs pa'i byang chub sems dpa' @# / /
'gog ba la snyoms par gzhag pa'i sems kyis bar gyi bskal pa bcu po 'di dag 'da' bar byed do / /
zhes gsungs pa'i phyir / /
gnyis pa rang gi lugs gzhag pa la /
'gog snyoms kyi lus rten sems rten gnyis kyi khyad par yod de /
lus rten ni phyir mi 'ong rang rgyal 'phags ba /
sangs rgyas 'phags pa rnams kyi rten la skye ba yod /
sems rten ni /
rang gi sems rten srid rtse'i dngos gzhi la brten nas skye ba yin pa'i phyir /
rang gi sems rten srid rtse'i dngos gzhi la brten nas dgag gzhi 'phags pa'i yid shes phra mo'i steng du dgag bya tshor 'du rags pa 'khor bcas bkag ba'i khyad par du byas ba'i rab tu phye ba'i rig su gnas pa'i 'phags rgyud kyi ldan min 'du byed gang zhig /
mthar gnas snyom 'jug dgu'i nang tshan /
'gog snyoms kyi mtshan nyid /
'gog snyoms kyi dgag bya'i khyad par yod de /
tshor 'du rags pa de'i dgag bya yin pa'i phyir /
dgag gzhi yid shes phra mo'i steng du dgag bya tshor 'du rags pa bkag pa la dgos pa yod de / /
mthong chos la bde bar gnas ba dang /
ti nge 'dzin la rtsal sbyang ba'i dgos pa yod ba'i phyir / /
gsum ba rtsod ba spong ba la /
kha cig /
'dod lha'i rten la 'gog snyoms gsar du skye ba med par thal /
'gog snyoms gsar du skye ba'i lus rten can yin na /
mi yin dgos pa'i phyir /
der thal /
mdzod las /
'gog pa dang po mi nang du'o / /
zhes ba dang /
de'i 'grel par /
dang por gling gsum dag tu mi rnams kyi nang kho na /
zhes gsungs pa'i phyir zer na /
skyon med de /
'gog snyoms gsar du skye ba mi'i rten la gtso che ba la dgongs pa yin pa'i phyir /
kha cig /
'phags pa 'phags pa'i rtogs pa las nyams pa yod par thal /
'phags pa 'gog pa la snyoms par 'jug pa'i 'jug sems las nyams pa yod pa'i phyir /
der thal /
'phags pa 'gog snyoms las nyams pa yod pa'i phyir zer na /
ma khyab ste /
'gog snyoms thob pa nyams pa'i 'dod ba'i rten can gyi phyir mi 'ong yod ba'i phyir te /
slar yong su nyams ba gzugs kyi khams su yang skye bar byed do / /
zhes gsungs pa'i phyir /
rtsa bar 'dod mi nus so / /
kha cig /
'gog snyoms chos can /
khyod kyi sems rten du gyur pa'i srid rtse'i dngos gzhi med par thal /
khyod shes pa ma yin pa'i phyir zer na ma khyab /
'dod na /
bkag zin /
kha cig na re /
'gog snyoms la mnyam bar gzhag pa'i nyan thos 'phags pa'i rgyud la tshor 'du rags pa med par thal /
de'i rgyud kyi 'gog snyoms de dgag gzhi 'phags pa'i yid shas phra mo'i steng du dgag bya tshor 'du rags pa 'khor bcas bkag pas rab tu phye ba yin pa'i phyir te /
sangs rgyas 'phags pa'i rgyud kyi 'gog snyoms de de ltar yin pa'i phyir /
'dod mi nus te /
de'i rgyud la tshor 'du mngon 'gyur ba yod ba'i phyir zer na /
ma khyab /
ma grub na /
der thal /
de'i rgyud kyi 'du shes yin na /
'du shes mngon 'gyur ba yin dgos pa'i phyir /
kha cig /
nyan thos 'phags pa'i rgyud kyi 'gog snyoms chos can /
shes pa yin par thal /
mthar gnas snyom 'jug yin pa'i phyir te /
mthar gnas snyom 'jug gi nang tshan yin pa'i phyir te /
mthar gnas snyom 'jug dgu'i nang tshan yin pa'i phyir zer na /
ma khyab /
'dod mi nus te /
'gog snyoms yin pa'i phyir zer na /
'o na /
rgyas 'bring bsdus gsum chos can /
sher phyin yin par thal /
sher phyin gsum pa gang rung yin pa'i phyir /
khyab pa khas /
ma grub na der thal /
gzhung sher phyin yin pa'i phyir /
'dod na /
mkhyen pa yin par thal lo / /
kha cig /
byang sems sgom lam bas 'dod sems kyi de ma thag tu theg chen sgom lam bar chad med lam la snyoms par 'jug mi nus par thal /
des 'dod sems kyi de ma thag tu 'gog snyoms la snyoms par 'jug mi nus pa'i phyir zer na /
ma khyab /
rtags der thal /
'gog snyoms la snyoms par 'jug pa la sems rten srid rtse'i dngos gzhi nges par dgos pa'i phyir /
'dod mi nus te /
theg chen sgom lam bar chad med lam de 'dod sems kyi sems rten la brten nas gsar du skye ba yod ba'i phyir /
mngon rtogs rgyan las /
sa dgu la ni chen po yi / /
zhes gsungs pa'i phyir /
kha cig na re /
byang sems sgom lam bas bsam gtan gyi dngos gzhi'i de ma thag tu 'gog snyoms la snyoms par 'jug nus par thal /
des 'dod sems kyi de ma thag tu theg chen sgom lam bar chad med lam la snyoms par 'jug nus pa'i phyir zer na /
ma khyab /
'dod mi nus te /
'gog snyoms la snyoms par @# / /
'jug pa la sems rten srid rtse'i dngos gzhi la nges par brten dgos pa'i phyir zer na /
'o na /
theg chen sgom lam bar chad med lam la mnyam par gzhag pa'i gang zag gi rgyud la tshor 'du rags pa med par thal /
'gog snyoms la mnyam par gzhag pa'i byang sems sgom lam pa'i rgyud la tshor 'du rags pa med pa'i phyir /
'khor gsum /
kha cig na re /
byang sems sgom lam pa'i rgyud kyi 'gog snyoms shes pa ma yin zer na /
de'i rgyud kyi dgag gzhi yid shes phra ma'i steng du dgag bya tshor 'du rags pa bkag pa'i rdzas de 'gog snyoms yin nam /
bkag cam de nyid 'gog snyoms yin pa dag las gang yin /
dang po ltar na /
gzugs med na mkha'i snyom 'jug la snyoms par zhugs pa'i byang sems sgom lam pa'i rgyud kyi dgag gzhi yid shes phra mo'i steng du dgag bya gzugs dang thogs pa'i 'du shes bkag pa'i rdzas de gzugs med na mkha'i snyom 'jug yin par thal /
byang sems sgom lam pa'i rgyud kya dgag gzhi yid shes phra mo'i steng du dgag bya tshor 'du rags pa bkag pa'i rdzas de 'gog snyams yin pa'i phyir zer na /
ma khyab /
'dod na /
gzugs med na mkha'i snyom 'jug shes pa ma yin par thal /
'dod pa gang zhig /
de'i rgyud kyi dgag bya gzugs dang thogs pa'i 'du shes bkag pa'i rdzas de shes pa ma yin pa'i phyir /
dang po dngos /
phyi ma ma grub na /
gzugs dang thogs pa'i 'du shes chos can /
khyod bkag pa'i rdzas de shes pa ma yin par thal /
bdag med yin pa'i phyir /
rtsa ba'i rtags gnyis pa ltar yin no zer na /
mi 'thad de /
bkag cam da 'dus ma byas yin pa'i phyir /
kha cig na re /
byang sems sgom lam pa'i rgyud kyi 'gog snyoms shes pa yin par thal /
de'i rgyud kyi 'gog pa'i rnam thar shes pa yin pa'i phyir zer na ma khyab /
ma grub na der thal /
byang sems sgom lam pa'i rgyud kyi rnam thar brgyad ka shes pa yin pa'i phyir /
der thal /
sangs rgyas 'phags pa'i rgyud kyi rnam thar brgyad po de /
byang chub sems dpa' dang thun mong ba'i rnam mkhyen gyi rnam pa yin pa'i phyir zer na /
byang sems sgom lam pa'i rgyud kyi 'gog snyoms shes pa yin par thal /
de'i rgyud kyi 'gog pa la snyoms par 'jug pa'i 'jug sems shes pa yin pa'i phyir /
khyab pa mtshungs /
kha cig /
byang sems sgom lam ba'i rgyud kyi 'gog snyoms shes pa yin par thal /
de 'das lam yin pa'i phyir /
'grel pa las /
'jig rten las 'das pa'i lam la /
zhes gsungs pa'i phyir zer na skyon med de /
de'i rgyud kyi 'gog snyoms la snyoms par 'jug pa'i 'jug sems la dgongs pa'i phyir /
kha cig /
byang sems sgrom lam pa'i rgyud kyi 'gog snyoms shes pa yin par thal /
de sgom lam rtse sbyor yin pa'i phyir te /
'gog dang bcas pa'i snyoms 'jug dgur / /
zhes gsungs ba'i phyir zer na skyon med de /
de yang 'jug sems la dgongs pa'i phyir /
de ltar ma yin na /
byang sems sgom lam pa'i rgyud kyi stong nyid la snyoms par 'jug pa'i 'jug sems sgom lam rtse sbyor yin na /
de'i rgyud kyi stong nyid sgom lam rtse sbyor yin dgos par thal /
de'i rgyud kyi 'gog pa la snyoms par 'jug pa'i 'jug sems sgom lam rtse sbyor yin na /
de'i rgyud kyi 'gog snyoms sgom lam rtse sbyor yin dgos pa'i phyir 'dod na /
de'i rgyud kyi stong nyid sgom lam rtse sbyor yin par thal /
de'i rgyud kyi stong nyid la snyoms par 'jug pa'i 'jug sems sgom lam rtse sbyor yin pa'i phyir /
'dod na sla'o /
kha cig /
'gog snyoms shes pa yin par thal /
sangs rgyas 'phags pa'i rgyud kyi 'gog snyoms shes pa yin pa'i phyir te /
de ye shes chos sku yin pa'i phyir te /
de zag med ye shes sde tshan nyer gcig po gang rung yin pa'i phyir /
der thal /
snyom 'jug dgu yi bdag nyid dang / /
zhes gsungs pa'i phyir zer na skyon med de /
de'i rgyud kyi 'gog snyoms la snyoms par 'jug pa'i 'jug sems la dgongs pa'i phyir /
de lta ma yin na /
sangs rgyas 'phags pa'i rgyud kyi sgrib gnyis bcom pa ye shes chos sku yin par thal /
bag chags yang dag bcom pa dang / /
zhes gsungs pa'i phyir /
'khor gsum /
gal te 'dod na /
mi 'thad de /
de 'dus ma byas yin pa'i phyir te /
sgrib gnyis spangs pa 'dus ma byas yin pa'i phyir /
kha cig na re /
'gog snyoms shes pa yin par thal /
sher phyin gyi nyams len lhag par thob pa'i 'gog snyoms khyad par can shes pa yin pa'i phyir /
der thal /
de mnyam gzhag yes @# / /
khyad par can yin pa'i phyir te /
'jug pa las /
shes rab gnas pas 'gog pa thob par 'gyur / /
zhes pa dang /
mdo sde sa bcu pa las /
byang chub sems dpa' sa bdun pa 'di la gnas pa'i byang chub sems dpas ni sems kyi skad cig skad cig la yang 'gog pa la snyoms par 'jug cing ldang ste /
'gog pa mngon du byas so zhes ni mi bya'o / /
zhes gsungs pa'i phyir zer na skyon med de /
de'i 'jug sems la dgongs pa'i phyir /
kha cig /
byang chub sems dpa' 'gog pa la yun ring du snyoms par 'jug pa med par thal /
byang chub sems dpa' sa brgyad pa bas 'gog pa de bzhin nyid la yun ring du snyoms par 'jug pa med pa'i phyir te /
des 'gog pa de bzhin nyid la mnyam par gzhag pa'i mnyam gzhag de la rgyal ba rnams kyis slong bar mjad pa'i phyir zer na /
ma khyab /
ma grub na /
'dod na bkag zin /
!rnam pa thams cad mkhyen pa nyid kyi rnam kyis 'gog las slong bar mdzad /
ces gsungs pa'i phyir /
rtsa bar 'dod na bkag zin /
! rnam pa thams cad mkhyen pa nyid kyi rnam pa ni shin tu phul du byung ba'i phyir thun mong ma yin pa'i lam gcig pu khon ste /
zhes sogs kyi skab.su /
thun mong ma yin pa'i rnam mkhyen gyi rnam pa chos can /
khyod la dbye na du ma yod de /
khyod la stobs bcu /
mi 'jigs pa bzhi /
ma 'dres pa bco brgyad /
sgrib gnyis spangs pas khyad par du byas pa'i so sor yang dag ba'i rig pa bzhi /
de bzhin nyid kyi rnam mkhyen gyi rnam pa /
rang byung gi rnam mkhyen gyi rnam pa /
sangs rgyas kyi rnam mkhyen gyi rnam pa dang bcas pa rnam.su yod pa'i phyir /
kha cig /
thun mong ma yin pa'i rnam mkhyen gyi rnam pa chos can /
khyod la dbye na sde tshan bdun yod de /
stobs bcu /
mi 'jigs pa bzhi /
ma 'dres pa bco brgyad /
so sor yang dag par rig pa bzhi /
de bzhin nyid kyi rnam pa /
rang byung gi rnam pa /
sangs rgyas kyi rnam pa rnam.su yod pa'i phyir zer na /
'o na /
sangs rgyas 'phags pa'i rgyud kyi so sor yang dag pa'i rig pa bzhi po ste /
thun mong ma yin pa'i rnam mkhyen gyi rnam pa yin par thal /
khyod kyi sbyor ba de gzhung gi don sbyor rnam dag yin pa'i phyir /
'dod mi nus te /
byang sems sa dgu pa ba'i rgyud la so so yang dag pa'i rig pa yod pa'i phyir /
der thal /
mdo sde'i rgyan las /
so so yang dag rig blo bzang / /
sa de legs pa'i blo gros yin / /
zhes gsungs pa'i phyir /
gzhan yang sangs rgyas kyi rnam pa yin na /
rnam mkhyen yin dgos par thal /
khyod kyi sbyor ba de gzhung ? gi don sbyor rnam dag yin pa'i phyir /
'dod na /
sangs rgyas rnam mkhyen yin par thal /
'dod pa de'i phyir 'dod na /
sangs rgyas chos can /
rnam mkhyen ma yin par thal /
'dus ma byas yin pa'i phyir /
de bzhin nyid kyi rnam pa la yang sbyor ro / /
kha cig /
sangs rgyas 'phags pa'i stobs yin na /
'dir bstan stobs bcu po gang rung yin pas khyab zer na /
sangs rgyas 'phags pa'i sku'i stobs chos can /
der thal /
de'i phyir /
chos can de yin pa'i phyir /
der thal /
de yod pa'i phyir /
der thal /
mdzod las /
sku la sred med bu yi stobs / /
zhes gsungs pa'i phyir /
'dod mi nus te /
chos can de yin pa'i phyir /
gzhan yang /
sangs rgyas 'phags pa'i rgyud kyi dad pa'i stobs chos can /
der thal /
de'i phyir /
'dod na /
thun mong ma yin pa'i rnam mkhyen gyi rnam pa yin par thal lo / /
'dod mi nus te /
thun mong ba'i rnam mkhyen gyi rnam pa yin pa'i phyir /
der thal /
nyan thos kyi rgyud la yod pa dang rje.su mthun pa'i rnam mkhan gyi rnam pa yin pa'i phyir /
kha cig /
gdul bya'i rgyud kyi mi mthun phyogs 'joms pa la /
lha'i dbang po'i rdo rje rin po che dang chos mthun pa'i ye shes mthar thug /
'dir bstan stobs kyi mtshan nyid yin zer na /
sangs rgyas 'phags pa'i rgyud kyi dran pa nyer gzhag chos can /
mtshon bya der thal /
mtshan nyid de'i phyir /
der thal /
rnam mkhyen yin pa'i phyir /
'dod na /
thun mong ma yin pa'i rnam mkhyen gyi rnam pa yin par thal /
'dod pa de'i phyir /
'dod mi nus te /
thun mong ba'i rnam mkhyen gyi rnam pa yin pa'i phyir /
kha cig /
rang gi ngos skal gyi mi mthun phyogs 'joms pa la lha'i dbang po'i rdo rje rin po che dang chos mthun pa'i thun mong ma yin pa'i rnam mkhyen gyi rnam pa /
'dir bstan stobs kyi mtshan nyid yin zer na /
sangs rgyas 'phags pa'i rgyud kyi gnas dang gnas ma yin pa mkhyen pa'i stobs chos can /
mtshan nyid der thal /
mtshon bya de'i phyir /
'dod na /
@# / /
de'i thos skal gyi mi mthun phyogs yod par thal /
'dod pa de'i phyir /
'dod na /
de chos can /
khyod kyi ngos skal gyi mi mthun phyogs med par thal /
khyod rnam mkhyan yin pa'i phyir /
rang gi lugs la /
gdul bya'i rgyud kyi mi mthun phyogs 'joms pa la lha'i dbang po'i rdo rje rin po che dang chos mthun pas rab tu phye ba'i thun mong ma yin pa'i rnam mkhyen gyi rnam pa /
'dir bstan stobs kyi mtshan nyid /
de la gnas dang gnas ma yin pa mkhyen pa'i stobs nas /
zag pa zad pa mkhyen pa'i stobs kyi bar bcu yod /
de la kha cig /
sangs rgyas kyi sa'i mkhyen pa thams cad phan chun yin khyab mnyam yin par thal /
thun mong ma yin pa'i rnam mkhyen gyi rnam pa rnams yin khyab mnyam yin pa'i phyir zer nam khyab /
'dod na /
thun mong ba'i rnam mkhyen gyi rnam pa dang /
thun mong ma yin pa'i rnam mkhyen gyi rnam pa gnyis yin khyab mnyam yin par thal /
'dod pa de'i phyir /
'dod mi nus te /
de gnyis 'gal ba'i phyir /
de la kho na re /
sangs rgyas 'phags pa'i rgyud kyi stobs bcu po 'gal zer na /
sangs rgyas 'phags pa'i rgyud kyi dran pa nyer gzhag bzhi po 'gal bar thal /
dam bca' 'thad pa'i phyir /
'dod mi nus te /
de bzhi po yin khyab mnyam yin pa'i phyir te /
de bzhi thun mong ba'i rnam mkhyen gyi rnam pa yin par yang mtshungs /
rang gi gzhal bya rtogs tshul la yang khyad par med pa'i phyir /
kha cig /
'gro ba thams cad 'bad med du grol bar thal /
sangs rgyas 'phags pa'i rgyud kyi stobs bcu po des /
gdul bya'i rgyud kyi mi mthun phyogs 'joms par byed pa'i phyir zer na ma khyab /
ma grub na /
der thal /
de ltar 'joms par byed pa la lha'i dbang po'i rdo rje rin po che dang chos mthun pa yin pa'i phyir /
'dod mi nus so / /
kha cig na re /
'khor gyi dbus su nga ni chos thams cad la rnam pa thams cad du mngon par rdzogs par sangs rgy.so / /
zhes 'khor gyi dbus su dam bcas pa la chos mthun gyi rgol ba med pa'i mi 'jigs pa'i ye shes mthar thug /
'dir bstan mi 'jigs pa'i mtshan nyid yin zer na /
sangs rgyas 'phags pa'i rgyud kyi lus dran pa nyer gzhag chos can /
mtshon bya der thal /
mtshan nyid de'i phyir /
der thal /
rnam mkhyen yin pa'i phyir /
'dod na /
thun mong ma yin pa'i rnam mkhyen gyi rnam pa yin par thal /
'dod pa de'i phyir /
'dod mi nus te /
thun mong ba'i rnam mkhyen gyi rnam pa yin pa'i phyir /
kha cig na re /
rtogs pa phun tshogs dam bcas pa la mi 'jigs pa'i rnam mkhyen gyi rnam pa yin na /
nga ni chos thams cad la rnam pa thams cad du mngon par rdzogs par sangs rgy.so / /
zhes 'khor gyi dbus su dam bcas pa la mi 'jigs pa'i dam bca' yin pas khyab zer na /
rtogs pa phun tshogs dam bcas pa la mi 'jigs pa'i rnam mkhyen gyi rnam pa chos can /
der thal /
de'i phyir /
'dod na /
rjod byed kyi tshig yin par thal /
'dod pa de'i phyir /
'dod mi nus te /
rnam mkhyen yin pa'i phyir /
kha cig na re /
'phags pa 'og ma pa dang rtogs pa ma 'dres pa'i ye shes mthar thug /
'dir bstan sangs rgyas kyi chos ma 'dres pa'i mtshan nyid yin zer na /
sangs rgyas 'phags pa'i rgyud kyi thun mong ma yin ba'i rnam thar sgo gsum chos can /
mtshon bya der thal /
mtshan nyid de'i phyir /
der thal /
rnam mkhyen yin pa'i phyir /
'dod na /
thun mong ma yin pa'i rnam mkhyen gyi rnam pa yin bar thal /
'dod pa de'i phyir /
'dod mi nus te /
byang chub sems dpa'i rgyud la yod pa dang rje.su mthun pa'i rnam mkhyen gyi rnam pa yin pa'i phyir| der thal /
byang chub sems dpa'i rgyud la thun mong ma yin pa'i rnam thar sgo gsum mtshan nyid pa yod pa'i phyir /
kha cig na re /
'chad bya 'chad byed gyi don la mkhyen pa chags thogs mi mnga' bar 'jug pa'i so so yang dag rig pa yin na /
'dir bstan so so yang rig pa yin pas khyab zer na /
sangs rgyas 'phags pa'i rgyud kyi so so yang dag rig pa bzhi chos can /
der thal /
de'i phyir /
der thal /
chos can de yin pa'i phyir /
'dod na /
thun mong ma yin pa'i rnam mkhyen gyi rnam pa yin par thal /
'dod pa'i phyir /
'dod mi nus te /
byang chub sems dpa'i rgyud la yod pa dang rjes su mthun pa'i rnam mkhyen gyi rnam pa yin pa'i phyir te /
byang chub sems dpa'i rgyud la so so yang dag rig pa bzhi mtshan nyid pa yod pa'i phyir /
der thal /
mdo sde'i rgyan las /
byang chub sems dpa'i yang dag rig /
bzhi po mtshungs ba med pa yin / /
zhes gsungs pa'i phyir /
kha cig /
de bzhin nyid la slar ming ldang @# / /
bar mnyam par gzhag pa'i ye shes mthar thug /
de bzhin nyid kyi rnam mkhyen gyi rnam pa'i mtshan nyid /
gdul bya rigs can gsum la chos 'khor rdzogs par bskor ba'i bdag rkyen byed pa'i ye shes mthar thug /
rang byung gi rnam mkhyen gyi rnam pa'i mtshan nyid /
ji snyed ba'i chos thams cad chags thogs med par mngon sum du rtogs ba'i ye shes mthar thug /
sangs rgyas nyid kyi rnam mkhyen gyi rnam ba'i mtshan nyid yin zer na /
sangs rgyas 'phags pa'i rgyud kyi chos dran pa nyer gzhag chos can /
mtshon bya gsum ka der thal /
mtshan nyid gsum ka de'i phyir /
der thal /
rnam mkhyen yin pa'i phyir /
'dod mi nus te /
thun mong ba'i rnam mkhyen gyi rnam pa yin pa'i phyir /
rang gi lugs la /
rtogs pa phun tshogs dang spangs pa phun tshogs dam bcas pa la chos mthun gyi rgel ba med pas me 'jigs pas rab tu phye ba'i thun mong ma yin pa'i rnam mkhyen gyi rnam pa /
'dir bstan mi 'jigs pa'i mtshan nyid /
de la rang don rtogs pa phun tshogs dang spangs pa phun tshogs dam bcas pa la mi 'jigs pa'i thun mong ma yin pa'i rnam mkhyen gyi rnam pa dang /
nges 'byung gi lam dang bar chad kyi chos dam bcas pa la mi 'jigs pa'i thun mong ma yin pa'i rnam mkhyen gyi rnam pa dang bzhi yod /
'chad bya 'chad byed kyi don gang yang rung ba la mkhyen pa chags thogs mi mnga' bar 'jug pas rab tu phya ba'i thun mong ma yin pa'i rnam mkhyen gyi rnam pa /
'dir bstan so so yang dag rig pa'i mtshan gnyis /
de la der gyur pa'i don so so yang dag rig pa /
chos so so yang dag pa /
nges pa'i tshig gi so so yang dag pa /
spobs pa so so yang dag pa'i rig pa dang bzhi yod /
'phags pa 'og ma pa dang rtogs rigs ma 'dres pa'i thun mong ma yin pa'i rnam mkhyen gyi rnam pa /
'dir bstan sangs rgyas kyi chos ma 'dres pa'i mtshan nyid /
de la rtogs pa ma 'dres pa drug /
spyod pa ma 'dres ba drug /
'phrin las ma 'dres ba gsum ye shes ma 'dres ba gsum dang bco brgyad yod /
de bzhin nyid kyi rnam mkhyen gyi rnam pa sogs gsum gyi mtshan gzhi rim pa bzhin /
de bzhin nyid la slar mi ldang ba'i tshul gyis mnyam par gzhag pa'i thun mong ma yin pa'i rnam pa dang po dang /
gdul bya rigs can gsum la chos 'khor rdzogs par bskor ba'i bdag rkyen byed pa'i thun mong ma yin pa'i rnam mkhyen gyi rnam pa gnyis pa dang /
ji snyed pa'i chos thams cad chags thags par mkhyan b+thun ? mong ma yin pa'i rnam mkhyen gyi rnam pa gsum pa'i mtshan gzhi yin /
! 'das pa dang ma 'ongs pa dang /
da ltar byung ba la ma chags ma thogs pa'i ye shes kyi rnam pa gsum ste /
zhes pa'i skabs su dus gsum chags thogs med par mkhyen pa'i ye shes mthar thug chos can /
sangs rgyas kyi chos ma 'dres pa'i rnam mkhyen gyi rnam pa yin te /
'phags pa 'og ma ba dang rtogs rigs ma 'dres ba'i rnam mkhyen gyi rnam pa yin pa'i phyir /
'di'i skab su gsum las /
dang po la /
kha cig /
dngos bo yin na /
rang grub dus skad cog gnyis pa'i dus su 'jig pas khyab zer na /
myu gu chos can /
der thal /
de'i phyir /
'dod na /
de chos can /
rang grub dus skad cig gnyis pa'i dus su yod par thal /
'dod pa'i phyir /
'dod mi nus te /
skad cig ma yin pa'i phyir /
kha cig /
myu gu myu gu'i skad cig gnyis pa'i dus su med zer na /
de yod par thal /
myu gu de myu gu skad cig dang po dang /
skad cig gnyis pa la rje.su 'gro ldog byed pa'i phyir /
der thal /
myu gu skad cig dang po dang /
skad cig gnyis pa gnyis myu gu'i bye brag yin ba'i phyir /
ma grub na /
bye brag sgrub tshul bzhin byed /
kha cig /
dngos po yin na /
khyod khyod kyi skad cig dang po yin pas khyab zer na /
myu gu chos can /
der thal| de'i phyir /
'dod mi nus te /
myu gu de myu gu skad cig gnyis pa dang /
ngo bo gcig yin pa'i phyir te /
de skad cig snga phyi gnyis ka myu gu'i chos yin pa'i phyir /
kha cig /
dngos po yin na /
khyod kyi skye gnas 'jig gsum dus mnyam pas khyab zer na /
gzugs chos can /
der thal /
de'i phyir /
'dod na /
gzugs skye ba'i dus yin na /
de 'jig pa dang gnas pa'i dus yin dgos par thal /
lo / /
'dod na /
gzugs kyi dngos rgyu'i dus chos can /
der thal /
de'i phyir /
gzugs gzugs kyi dngos rgyu'i dus su skye ba yin pa'i phyir /
'dod na /
gzugs kyi dngos rgyu'i dus su gzugs yod par thal /
@# / /
de'i dus su gzugs gnas pa'i phyir /
'dod mi nus so / /
kha cig /
skye bzhin pa'i dngos po med zer na /
de yod par thal /
skye bzhin ba skye ba'i bya ba yod pa'i phyir /
der thal /
skye bzhin pa skye ba'i bya ba byed pa yod pa'i phyir /
der thal /
rnam bshad las /
skye bzhin pa skye ba'i bya ba byed pa po'i myu gu chos can /
zhes gsungs pa'i phyir /
kha cig /
de myu gu lta bu la dgongs pa yin gyi /
spyir skye bzhin pa med zer na /
skye bzhin pa chos can /
yod par thal /
khyod shes bya la srid pa'i phyir te /
khyod myu gu la srid pa'i phyir /
'khor gsum /
kha cig /
rang nyid skyed byed kyi rgyu yod kyang rkyen ma tshang ba'i dbang gis ma skyes pa ma 'ongs pa'i mtshan nyid /
rang nyid skye myong zhig pa /
'das pa'i mtshan nyid zer na /
dang po la /
bum pa'i ma 'ongs pa chos can /
der thal /
de'i phyir /
'dod na /
rang nyid skyed byed kyi rgyu yod par thal lo / /
'dod mi nus so / /
phyi ma la /
bum pa'i 'das pa 'phen no / /
kha cig rang nyid dus gang du 'jog pa'i dngos po gang zhig /
rang dus la ltos nas bzhag dgos pa'i ltos sar gyur pa'i dngos po de'i dus su ma sleb pa /
ma 'ongs pa'i mtshan nyid /
rang nyid dus gang du 'jog pa'i dngos po gang zhig /
rang dus la ltos nas bzhag dgos pa'i ltos nas bzhag dgos pa'i ltos sar gyur pa'i dngos po de'i dus su thal zin pa /
'das pa'i mtshan nyid /
skyes la ma 'gags pa gang zhig /
rang nyid kyi spyi char ba la 'das ma 'ongs gang rung gi spyi char ba la ltos mi dgos pa /
da ltar ba'i mtshan nyid yin zer na /
bum pa'i 'das pa chos can /
mtshon bya der thal /
mtshan nyid de'i phyir /
der thal /
bum pa de bum pa'i 'das pa ma 'ongs par 'jog byed kyi dngos po gang zhig /
bum pa'i 'das pa bum pa'i dus su ma sleb pa'i phyir /
dang po der thal /
bum pa'i 'das pa bum pa'i du.su ma 'ongs par 'jog byed kyi dngos po cig yod pa'i phyir /
rtsa bar 'dod mi nus te /
'das pa yin pa'i phyir /
gzhan yang /
bum pa'i ma 'ongs pa chos can /
mtshan bya gnyis pa der thal /
mchan nyid gnyis pa de'i phyir /
der thal /
bum pa de bum pa'i 'das pa ma 'ongs par 'jog byed kyi dngos po gang zhig /
bum pa'i ma 'ongs pa de bum pa'i dus su thal zin pa'i phyir /
dang po der thal /
bum pa'i ma 'ongs pa 'das par 'jog byed kyi dngos po cig yod pa'i phyir /
phyi ma der thal /
bum pa de bum pa'i dus su 'ongs zin pa'i phyir /
gzhan yang /
ri bong r+wa chos can /
mtshan nyid phyi ma ma yin par thal /
da ltar ba ma yin pa'i phyir /
'dod mi nus te /
med nges yin pa'i phyir /
kha cig /
bum pa'i das ma 'ongs yod kyang /
spyir 'das ma 'ongs med zer na /
de yod par thal /
'das ma 'ongs kyi dus yod pa'i phyir te /
dus gsum ka yod pa'i phyir te /
dus gsum du bsags pa'i dge rtsa rdzogs byang du bsngo ba yod pa'i phyir dang /
dus gsum chags thogs med par mkhyen pa'i sangs rgyas kyi chos ma 'dres pa'i rnam mkhyen gyi rnam pa yod pa'i phyir / /
gnyis pa rang lugs la /
dngos po yin na /
rang grub dus skad cig gnyis pa'i dus su zhig pas khyab /
de'i dus su mi 'jig pas khyab ste /
de yin na /
de'i dus su med pas khyab pa'i phyir /
dngos po yin na rang dus su 'gags bzhin pa dang 'dig bzhin pa yin pas khyab /
rgyun bcas kyi dngos po yin na /
rang nyid skad cig snga phyi gnyis ka'i dus su yod pas khyab /
khyod kyi skye 'jig gnas gsum dus mnyam pas khyab /
myu gu skye ba la mngon du phyogs pa dang sa bon 'gags pa la mngon du phyogs pa dus mnyam /
myu gu rdzogs par skyes zin pa dang sa bon rdzogs par 'gags zin pa dus mnyam /
myu gu'i sa bon gyi dus su myu gu skye ba'i bya ba yod kyang /
bya ba byed pa po'i myu gu med /
skye bzhin pa'i dngos po yod kyang /
kho kho rang ma yin no / /
dngos po de skye ba'i rgyu yod cing /
re zhig rkyen ma tshang ba'i dbang gis ma skyes pa'i cha /
dngos po de'i ma 'ongs pa'i mchan nyid /
dngos po de'i skyes zin zhig pa'i cha /
dngos po de'i 'das pa'i mtshan nyid /
skyes la ma 'gags pa'i chos /
da ltar ba'i mtshan nyid /
myu gu lta bu la mtshon na /
'das ma 'ongs da ltar ba gsum gyi mtshan gzhi ni /
myu gu skye ba'i rgyu yod cing /
re zhig rkyen ma tshang ba'i dbang gis myu gu ma skyes pa'i cha /
dper na /
dgun dus kyi zhing la myu gu ma skyes pa'i cha lta bu dang po'i mtshan gzhi /
myu gu rang grub dus kyi skad cig gnyis pa'i dus su zhig pa'i cha /
gnyis pa'i mtshan gzhi /
myu gu myu gu'i da ltar ba'i mtshan gzhi yin no / /
rtsod pa spong ba la /
kha cig /
myu gu @# / /
chos can /
rang nyid rang nyid skad cig gnyis pa'i dus su med par thal /
rang nyid rang nyid kyi skad cig gnyis pa'i dus su med pa'i phyir /
zer na /
mkhyab /
'dod mi nus te /
'dus byas yin pa'i phyir /
kha cig /
myu gu chos can /
rang dus su sdod par thal /
rang dus su gnas pa'i phyir /
'dod na /
de chos can /
rang dus su mi sdod par thal /
rang dus su 'jig pa'i phyir zer na khyab na /
kha cig /
myu gu skye gnas 'jig gsum dus mnyam par thal /
myu gu myu gu'i dus su skyes pa'i phyir /
der thal /
myu gu'i dus su myu gu skye ba yod pa'i phyir zer na ma khyab /
der thal /
myu gu myu gu'i skye ba yin pa'i phyir /
kha cig /
myu gu myu gu'i dus su skyes par thal /
gzugs 'dzin mig shes gzugs 'dzin mig shes kyi dus su skyes pa'i phyir /
der thal /
gzugs 'dzin mig shes rang gi bdag rkyen du gyur pa'i mig dbang gzugs can pa grub dus kyi skad cig gnyis pa'i de ma thag tu skyes pa'i phyir /
der thal /
rnam 'grel las /
de phyir dbang po'i rnam par shes / /
de ma thag rkyen las byung can / /
zhes gsungs pa'i phyir zer na ma khyab /
kha cig /
myu gu'i sa bon gyi du su myu gu skye ba'i bya ba byed pa po yod par thal /
de'i du su myu gu skye ba'i bya ba yod pa'i phyir /
khyab ste /
rang nyid bya ba yin na| rang nyid byed pa po yod dgos pa'i phyir zer na /
ma khyab /
kha cig /
skyes zin slar yang skye bar thal /
skyes zin pa gang zhig /
skye ba'i phyir zer na ma khyab /
'dod mi nus te /
skyes zin slar yang skye ba la dgos pa med pa'i phyir zer na /
'o na /
myu gu chos can /
rang gi sa bon las skyes zin slar yang skye bar thal /
rang gi sa bon las skyes zin /
de skye ba'i phyir /
dang po der thal /
myu gu yin pa'i phyir /
gnyis pa der thal /
rang gis bon gyi bskyed bya yin pa'i phyir te /
rang gi sa bon gyi 'bras bu yin pa'i phyir /
'dod mi nus te /
rang gi sa bon las skyes zin slar yang skye ba la dgos pa mad pa'i phyir /
kha cig /
dngos por ma skyes pa'i dngos po yod par thal /
bum par ma skyes pa'i dngos po yod pa'i phyir zer na ma khyab /
khyab par thal /
bum pa'i dngos po skye ba la mngon du phyogs pa yod na /
skye ba la mngon du phyogs pa yod dgos pa'i phyir zer na yang ma khyab /
rtsa bar 'dod mi nus te /
dngos po yin na /
dngos por skye dgos pa'i phyir /
kha cig /
bum pa'i ma 'ongs pa chos can /
bum pa'i dus las thal zin par thal /
bum pa'i du su thal zin pa'i phyir zer na ma khyab /
'dod mi nus te /
bum pa'i dus las ma sleb pa'i phyir te /
chos can de yin pa'i phyir /
kha cig /
bum pa'i 'das pa chos can /
bum pa'i dus las ma sleb pa yin par thal /
bum pa'i du su ma sleb pa'i phyir zer na ma khyab /
'dod mi nus te /
bum pa'i dus las thal zin pa'i phyir /
chos can de yin pa'i phyir /
! gzugs la sogs la mi gnas phyir / /
zhes sogs kyi skabs su /
'dir bstan sems dpa'i sbyor ba chos can /
khyod la dbye na du ma yod de /
khyod la dbye na rnam pa nyi shu yod pa'i phyir /
'di'i skabs su mtha' dpyad pa la gsum las /
dang po la kha cig /
yul yul can bden med du rtogs pa'i sems dpa'i ye shes /
bden 'dzin dngos su 'joms byed kyi sems dpa'i sbyor ba khyad par can gyi mtshan nyid yin zer na /
yul gzugs sogs dang yul can sems dpa'i ye shes bden med du rtogs pa'i theg pa chen po'i tshogs lam chos can /
mtshon bya der thal /
mtshan nyid de'i phyir /
der thal /
stong nyid rtogs pa'i theg pa chen po'i tshogs lam cig yod pa'i phyir /
'dod mi nus te /
theg chen so skye'i ye shes yin pa'i phyir /
kha cig /
stong nyid rtogs pa'i zhi lhag zung 'brel gyis zin pa'i sems dpa'i ye shes /
skabs 'dir dngos su bstan pa'i sems dpa'i sbyor ba'i mtshan nyid yin zer na /
steng nyid la skrag pa shas chen po'i sgo nas stong nyid rtogs pa'i dman lam sngon du ma song ba'i theg chen gyi tshogs lam chos can /
mtshan nyid der thal /
mtshon bya de'i phyir /
der thal /
tshogs chen yun ring rtogs pa'i phyir /
zhes pa'i skabs nas dngo su bstan pa'i sems dpa'i sbyor ba yin pa'i phyir te /
chos can de yin pa'i phyir /
'dod na /
stong nyid rtogs pa'i lhag mthong thob pa'i sems dpa'i rnal 'byor yin par thal /
'dod pa'i phyir /
'dod mi nus so / /
kha cig /
zab pa'i gzhi shes sbyor ba yin na /
gzhi shes sbyor ba yin pas khyab zer na /
gzhi'i gnas lugs zab mo rtogs pa'i theg chen mthong lam chos can /
der thal /
de'i phyir /
chos can de @# / /
yin pa'i phyir /
'dod mi nus te /
stong nyid rtogs pa'i sems dpa'i ye shes yin pa'i phyir /
kha cig /
chegs chen yun ring rtogs pa'i sbyor ba yin na /
stong nyid ma rtogs pas khyab zer na /
stong nyid skrag par shas chen po'i sgo nas rtogs pa'i theg chen gyi tshogs lam chos can /
der thal /
de'i phyir /
der thal /
chos can de yin pa'i phyir /
'dod mi nus te /
stong nyid skrag ba shas chen po'i sgo nas rtogs pa'i phyir /
kha cig /
lung bstan pa'i sbyor ba yin na /
dngos lung bstan pa'i sbyor ba yin pas khyab /
phyir mi ldog pa'i sbyor ba yin na /
phyir mi ldog gi rtags thob pa'i sbyor ba yin pas khyab zer na /
dang po la /
dman lam sngon du ma song ba'i theg chen sbyor lam drod kyi ye shes chos can /
der thal /
de'i phyir /
theg chen gyi sbyor lam yin pa'i phyir /
'dod na /
de la gnas pa'i sems dpa' de dngos lung bstan pa thob pa'i byang sems yin par thal /
'dod pa'i phyir /
'dod na /
de chos can /
khyod dngos lung bstan pa thob pa'i byang sems ma yin par thal /
so skye yin pa'i phyir /
phyir ma la /
theg chen gyi sbyor lam rtse mo dbang rtul ba'i rgyud kyi mkhyen pa chos can /
der thal /
de'i phyir /
chos can de yin pa'i phyir /
'dod mi nus te /
byang sems sbyor lam pa dbang rtul ba'i rgyud kyi mkhyen pa yin pa'i phyir /
kha cig /
rang yul la bden zhen bkag pa'i sems dpa'i ye shes /
skabs 'dir dngo su bstan pa'i sems dpa'i sbyor ba'i mtshan nyid yin zer na /
byang sems mthong lam pa'i rgyud kyi dmigs med kyi snying rje chos can /
mtshon bya der thal /
mtshan nyid de'i phyir /
der thal /
rang yul bden med du snang ba'i sems dpa'i ye shes yin pa'i phyir te /
rang yul sems can bden med du snang ba'i ye shes yin pa'i phyir /
chos can de yin pa'i phyir /
'dod na /
stong nyid rtogs pa'i mkhyen pa yin par thal /
'dod pa'i phyir /
'dod mi nus te /
slob pa'i rgyud kyi snying rje chen po yin pa'i phyir / /
gnyis pa rang lugs la /
rang yul bden med du rtogs pa'i sems dpa'i ye shes /
skabs 'dir dngo su bstan pa'i sems dpa'i sbyor ba'i mtshan nyid /
de la der gyur ba'i ngo bo'i sbyor ba lnga /
gnas skabs kyi sbyor ba bco lnga ste nyi shu yod /
gsum pa rtsod pa spod pa la /
kha cig /
gzugs med snyam du gzugs bden med du rtogs pa'i theg chen gyi tshogs lam cig yod par thal /
skabs 'dir dngos su bstan pa'i tshogs chen yun ring rtogs pa'i sbyor bas stong nyid rtogs pa'i phyir zer na /
ma khyab /
'dod na /
mi 'thad par thal /
de 'dra'i theg chen gyi tshogs lam med pa'i phyir /
kha cig /
zab pa'i gzhi shes sbyor ba yin na /
gzhi shes sbyor ba yin dgos par thal /
gting dpag dka' ba'i lam shes sbyor ba yin na /
lam shes sbyor ba yin pas khyab /
tshang med pa'i rnam mkhyen sbyor ba yin na /
rnam mkhyen sbyor ba yin dgos pa'i phyir zer na /
ma khyab /
'o na /
sems dpa'i ye shes yin na /
gzhi shes sbyor ba yin dgos par thal /
sems dpa'i ye shes yin na /
lam shes sbyor ba dang rnam mkhyen sbyor ba gnyis ka yin dgos pa'i phyir /
khyab pa mtshungs /
'dod na sl.'o / /
kha cig /
skabs 'dir dngos su bstan pa'i sbyor ba yin na /
bden 'dzin dngos su 'joms byed kyi sbyor ba khyad par can yin dgos par thal /
rnam bshad snying po rgyan las /
bden 'dzin 'joms byed kyi sbyor ba khyad par can ngos bzung gzhes gsungs pa'i phyir /
'o na /
bden 'dzin 'joms byed kyi ye shes yin na /
bden 'dzin dngo su 'joms byed yin dgos par thal /
khyod kyi de la khyab 'brel cig yod pa'i phyir /
'dod na /
byang sems tshogs lam pa'i rgyud kyi theg chen sems bskyed chos can /
der thal /
de'i phyir /
der thal /
chos can de yin pa'i phyir /
'dod mi nus te /
slob pa'i rkyud kyi theg chen sems bskyed yin pa'i phyir ro / /
! bdud kyi mthu bcom la sogs pa / /
yon tan rnam pa bcu bzhi'o / /
zhes pa'i skab su /
sems dpa'i sbyor ba'i yon tan chos can /
khyod la dbye na du ma yod de /
rnam pa bcu bzhi yod pa'i phyir /
'di'i skabs su mtha' dpyad pa la gsum las /
dang po la /
sbyor ba bsgom stobs kyis thob pa'i phan yon /
sems dpa'i sbyor ba'i yon tan gyi mtshan nyid yin zer na /
nyan thos kyi sbyor ba bsgom stobs kyis thob pa'i phan yon chos can /
mtshon bya der thal /
mtshan nyid de'i phyir /
der thal /
chos can de yin pa'i phyir /
'dod mi nus so / /
@# / /
kha cig /
sems dpa'i sbyor ba'i yon tan yin na /
gnas kabs kyi yon tan yin pas khyab zer na /
byang chub sems dpas sems dpa'i sbyor ba bsgom pa la brten nas ma 'ongs pa na bdud bzhi bcom pa'i yon tan chos can /
der thal /
de'i phyir /
der thal /
de yod pa'i phyir te /
sems dpa'i sbyor ba bsgom pa'i byang chub sems dpa' sems dpa'i sbyor ba bsgom pa da ltar sangs rgyas dang byang chub sems dpas sems dpa'i dgongs pa'i sangs rgyas 'phags pa'i rgyud kyi yon tan yod pa'i phyir /
'dod mi nus te /
chos can de yin pa'i phyir /
kha cig /
sems dpa'i sbyor ba'i yon tan yin na /
byang chub sems dpa'i rgyud kyi yon tan yin pas khyab zer na /
sems dpa'i sbyor ba bsgom pa'i byang chub sems dpas sems dpa'i sbyor ba bsgom pa da ltar sangs rgyas dang byang chub sems dpa' dgongs pa'i sangs rgyas 'phags pa'i rgyud kyi yon tan chos can /
der thal /
de'i phyir /
chos can de yin pa'i phyir te /
de ltar bsgom pas ma 'ongs pa na bdud bcom pa'i yon tan du 'gyur dbar gsungs pa'i phyir /
'dod mi nus te /
chos can de yin pa'i phyir /
kha cig /
sems dpa'i sbyor ba'i yon tan yin na /
byang chub sems dpa'i rgyud kyis ma bsdus pas khyab zer na /
sems dpa'i sbyor ba bsgom pas byang chub sems dpa'i sbyor ba bsgom pa da ltar sangs rgyas dang byang chub sems dpas dgong pa'i byang chub sems pa'i gyud kyi yon tan chos can /
der thal /
de'i phyir /
rtags gsal chos can gyis sgrub / /
gnyis pa rang gi lugs la /
sems dpa'i sbyor ba bsgom stobs gyis thob pa'i phan yon /
smes sbyor ba'i yon tan gyi mtshan nyid /
de la rnam pa bcu bzhi yod /
kha cig /
sems dpa'i sbyor ba bsgom pa la brten na ma 'ongs pa na bdud bzhi bcom pa'i yon tan chos can /
gnas skabs kyi yon tan yin par thal /
sems dpa'i sbyor ba'i yon tan yin pa'i phyir /
khyab ste /
sems dpa'i sbyor ba gnas skabs kyi yon tan yin pa'i phyir /
zer na /
ma khyab /
'dod mi nus so / /
! skyon ni bcu tshan bzhir bcas pa / /
drug tu nges par rtogs par bya / /
zhes pa'i skab.su /
sems dpa'i sbyor /
pa'i skyon chos can /
khyod la dbye na du ma yod de /
khyod la bzhi bcu zhe drug yod pa'i phyir /
'di'i skab su /
kha cig /
sbyor ba skye ba dang gnas pa gang rung la gegs byed /
sems dpa'i sbyor g+ba'i skyon gyi mtshan nyid yin zer na /
nyan thos kyi sbyor ba skye ba dang gnas pa gang rung la gegs byed chos can /
mtshon bya der thal /
mtshan nyid de'i phyir /
der thal /
chos can de yin pa'i phyir /
'dod mi nus te /
nyan thos kyi sbyor ba'i skyon yin pa'i phyir /
kha cig /
rgyal ba'i gsung rab kyi tshig thos ma thag tu zin pa dang don bsam ma thag tu go ba de spobs pa ha cang myur ba'i skyon yin zer na /
de mi 'thad bar thal /
rgyal ba'i gsung rab la 'jug pa'i shes rab myur ba'i yon tan yin pa'i phyir te /
rgyal ba'i gsung rab la 'jug pa'i shes rab la myur ba zab pa rgya che ba sogs gsungs pa'i phyir / /
rang lugs la /
sems dpa'i sbyor ba skye ba dang gnas pa gang rung la gegs byed sems dpa'i sbyor ba'i skyon gyi mtshan nyid /
de la der gyur pa'i sbyor ba'i 'gal rkyen rang la brten pa nyi shu /
rang gzhan gang rung la brten pa mthun rkyen mtshang ba nyer gsum /
gzhan la brten pa gsum dang bcas pa'i zhe drug yod /
! gang gis mtshon de mtshan nyid du / /
zhes sogs kyi skab su /
stong nyid mngon sum du rtogs pa'i shes rab kyis zin pa'i sems dpa'i ye shes chos can /
skabs 'dir dngos su bstan pa'i sems dpa'i lam sher phyin gyi mtshan nyid yin te /
de'i 'jog byed yin pa'i phyir /
'di'i skab su gsum las /
dang po la /
kha cig /
skabs 'dir bstan pa'i mtshan nyid chos can /
khyod la dbye na du ma yod de /
khyod la shes mtshan /
khyad mtshan /
khyed mtshan /
ngo bo nyid mtshan dang bzhi yod pa'i phyir zer na /
sems dpa'i mkhyen gsum sbyor ba'i mtshan nyid mtshan nyid yin par thal /
de skabs 'dir bstan pa'i sems dpa'i sbyor ba'i mtshan nyid yin pa'i phyir te /
de de'i mtshan nyid kyis gyal yin pa'i phyir te /
khyod kyi sbyor ba gzhung de'i don sbyor rnam dag yin pa'i phyir /
'dod na /
sems dpa'i mkhyen gsum sbyor ba chos can /
khyod kyi mtshan nyid mtshan nyid ma yin par thal /
gang zag gi bdag med yin pa'i phyir /
gzhan @# / /
yang| nyon mongs rtags sogs kyis dben pa'i sems dpa'i ngo bo nyid kyi rnal 'byor bcu drug po sems dpa'i sbyor ba'i mtshan nyid yin par thal /
de de'i mtshan nyid kyi dbye ba'i ya gyal yin pa'i phyir te /
sbyor ba 'thad pa'i phyir /
'dod mi nus so / /
kha cig /
thabs shes khyad par can gnyis kyis zin pa'i sems dpa'i ye shes /
lam sher phyin gyi mtshan nyid yin zer pa dang /
sems dpa'i ye shes la lam sher phyin gyis khyab zer na /
bden 'dzin gyis bcings pa'i theg pa chen po'i tshogs lam chos can /
lam sher phyin yin par thal /
sems dpa'i ye shes yin pa'i phyir te /
de yod pa'i phyir te /
stong nyid ston pa'i snod du mi rung ba'i gdul bya theg chen gyi rigs can yod pa'i phyir /
de 'dra'i sems tsam pa'i rigs can yod pa'i phyir /
'dod na /
de chos can /
thabs shes khyad par can gnyis kyis zin par thal /
lam sher phyin yin pa'i phyir te /
sems dpa'i ye shes yin pa'i phyir /
'khor gsum /
kha cig /
sbyor ba nyi shu ston byed kyi gzhung gis sbyor ba nyi shu sems dpa'i sbyor ba'i mtshan gzhir bstan pa dang /
khyad mtshan byed mtshan gnyis sdoms pas mtshan nyid bstan pa dang /
shes mtshan bcu drug phrag gsum ston byed kyi gzhung gis mtshan gzhi'i steng du mtshan nyid nges byed kyi mtshon pa yi shes bstan pa dang /
mtshon tshul yang chos sku'i thun mong ma yin pa'i rgyu'i sbyor bar mtshon pa yin zer na /
de mi 'thad par thal /
nyon mongs rtags dang mtshan ma dang /
zhes pas sbyor ba nyi shu sems dpa'i sbyor pa'i mtshan gzhir bstan pa gang zhig /
sbyor ba nyi shu ston byed kyi gzhung gis sbyor ba nyi shu /
chos sku'i thun mong ma yin pa'i rgyu'i sbyor ba'i mtshan gzhir ma bstan pa'i phyir /
sbyor ba nyi shu tshad mas nges na /
sbyor ba nyi shu chos sku'i thun mong ma yin pa'i rgyu'i sbyor bar tshad mas nges dgos pa'i phyir te /
sbyor ba nyi shu tshang mas nges na /
byang chub la nye ba'i sbyor ba dang /
myur du sangs rgya ba'i sbyor ba gnyis tshad mas nges dgos pa'i phyir /
kha cig /
mtshon tshul ni /
dpa'i sbyor ba nyi shu mtshan gzhi /
rang 'bras chos sku'i thun mong ma yin pa'i rgyu'i sbyor ba yin par mtshon /
don gnyis phun tshogs 'grub byed kyi sems dpa'i sbyor ba yin pa zhes pa /
spyi'i mtshon tshul yin zhing /
gzhung gi mtshon chul ni /
gzugs la sogs la mi gnas phyir / /
zhes pas sems dpa'i sbyor ba nyi shu bstan /
nyon mongs rtag dang mtshan ma dang /
zhes bas mtshon bya sems dpa'i sbyor ba de bstan /
khyad mtshan byed mtshan gnyis sdems bas mchan nyid de bstan /
shes mchan bcu drug phrag gsum ston byed kyi gzhung gis /
mtshan nyid dang /
mtshon bya dang /
mtshan gzhi /
mtshan mtshon gyi 'brel pa nges byed kyi mtshon pa ye shes bstan pa yin no zer na /
'o na /
nyon mongs rtags dang mtshan ma dang /
zhes pa'i gzhung gis /
mtshon bya sems dpa'i sbyor ba kho na bstan cing /
mtshan gzhi ma bstan pa yin par thal /
khyod kyi dam bca' 'thad pa'i phyir /
'dod na /
des mtshan gzhi bstan par thal /
des mtshon bya sems dpa'i sbyor ba dang mtshan gzhi gnyis ka bstan pa'i phyir /
der thal /
'grel pa las /
de ltar na ngo bo nyid bcu drug gis ji lta ba bzhin du thams cad mkhyen pa nyid gsum gyi sbyor ba dag mtshan nyid dang ldan pa bzhin du mtshon pas de ltar na bzhi po ngo bo nyid kyi mtshan nyid du bzhed do / /
zhes gsungs pa'i phyir /
gzhan yang /
de bzhin gshegs pa 'byung ba dang / /
zhes sogs kyi gzhung tshan gsum gyis sems dpa'i mkhyen gsum sbyor ba'i mtshan nyid ma bstan par thal /
khyod kyi dam bca' 'thad pa'i phyir /
'dod na /
bstan par thal /
de bzhin gshegs pa 'byung ba dang /
zhes pas /
sems dpa'i gzhi shes sbyor ba'i mtshan nyid bstan pa'i phyir te /
'grel pa las! shes pa'i rnam pa'i bye brag bcu drug gis tshul bzhin du /
thams cad shes pa nyid kyi sbyor ba rnams ji lta ba bzhin mtshon pas na /
shes pa'i mtshan nyid thams cad shes pa nyid kyis bsdus pa yi no / /
zhes gsungs pa'i phyir /
kha cig /
sems dpa'i mkhyen gsum sbyor ba mtshan gzhi rang 'bras sangs rgyas skyed byed yin par mtshon /
rang 'bras mkhyen gsum gyi rtogs pa skyed byed kyi sems dpa'i sbyor ba yin pa zhes pa ste /
spyi'i mtshon tshul yin zer na /
mi 'thad par thal /
mkhyen gsum sbyor ba tshad mas nges pa'i gang zag yin na /
de rang 'bras sangs rgyas skyed byed @# / /
du tshad mas nges pa'i gang zag yin dgos pa'i phyir /
der thal /
rnam mkhyen sbyor ba tshad mas nges pa'i gang zag yin na /
de rang 'bras sangs rgyas skyed byed du tshad mas nges pa'i gang zag yin dgos pa'i phyir /
der thal /
de yin na /
de rang 'bras rnam mkhyen skyed byed du tshad mas nges dgos pa'i phyir /
gzhan yang /
de mi 'thad par thal /
rang 'bras mkhyen gsum gyi rtogs pa bskyed par byed pa'i sbyor ba /
rang 'bras sangs rgyas skyed byed du mtshon pa la dgos pa lhag po gcig med pa'i phyir /
kha cig /
nyon mongs rtags sogs kyis dben pa'i sems dpa'i ngo bo nyid kyi rnal 'byor bcu drug po mtshan gzhi /
lam sher phyin gyi rnal 'byor yin par mtshon /
rang gi thob byar gyur pa'i 'bras bu sher phyin thob byed kyi thab su gyur pa'i zhi lhag zung 'brel gyi sems dpa'i sbyor pa yin pa zhes pa de /
sbyi'i mtshon tshul yin zer na /
'o na /
byang chub sems dpa' yin na /
zhi lhag zung 'brel thob pas khyab par thal /
khyod kyi dam bca' 'thad pa'i phyir /
'dod mi nus te /
ngan song gi rten la theg chen sems bskyed gsar du skye ba yod pa gang zhig /
de'i rten la zhi lhag gsar du skye ba med pa'i phyir /
ngan song ba rnams mi khom pa yin pa'i phyir /
gnyis pa rang gi lugs la /
nyon mongs rtags sogs kyis dben pa'i ngo bo nyid kyi rnal 'byor bcu drug mtshan gzhi /
lam sher phyin gyi rnal 'byor yin par mtshon /
thabs shes khyad par can gnyis kyis zin pa'i sems dpa'i ye shes yin pa zhes pa'i chul gyis mtshon /
lam sher phyin gyi rnal 'byor la dbye na /
shes mtshan /
khyad mtshan /
byed mtshan /
ngo bo nyid mtshan dang bzhi yod / /
rtsod pa spong ba la /
kha cig na re /
shes mtshan yin na /
lam sher phyin gyi rnal 'byor yin dgos par thal /
khyod kyi dam bca' 'thad pa'i phyir /
'dod na /
nyan thos kyi chos mngon rtogs chos can /
der thal /
de'i phyir te /
de nyan thos kyi tshogs lam gyi mtshan nyid yin pa'i phyir zer na ma khyab /
'dod mi nus so / /
kha cig /
byang chub sems dpa'i rgyud kyi shes mtshan yin na /
lam sher phyin gyi rnal 'byor yin dgos par thal /
khyod kyi dbye ba 'thad pa'i phyir| 'dod na /
bden 'dzin gyi bcings pa'i sems dpa'i chos mngon rtogs chos can /
der thal /
de'i phyir te /
de bden 'dzin gyis bcings pa'i theg chen gyi tshogs lam gyi mtshan nyid yin pa'i phyir zer na /
ma khyab /
'dod mi nus te /
chos can de yin pa'i phyir /
! de bzhin gshegs pa 'byung ba dang zhes sogs kyi skabs su /
sems dpa'i gzhi shes sbyor ba chos can /
khyod la dbye na du ma yod de /
khyod la rnam pa bcu drug yod pa'i phyir /
'di'i skab su gsum las /
dang po la kha cig /
de bzhin gshegs pa 'byung ba sogs yul bcu drug po gang rung gi rnam pa can gyi sams dpa'i ye shes /
sems dpa'i gzhi shes sbyor ba'i mtshan nyid zer na /
gang zag gi bdag med mngon sum du rtogs pa'i theg chan gyi mthong lam chos can /
mtshan nyid der thal /
mtshon bya de'i phyir /
der thal /
theg dman gyi rtogs rigs su gnas pa'i sems dpa'i ye shes yin pa'i phyir /
der thal /
chos can de yin pa'i phyir /
'dod mi nus te /
chos can de yin pa'i phyir /
kha cig /
de 'dra ba de skabs 'dir dngos su bstan pa'i sems dpa'i sbyor ba'i mtshan nyid zer na /
'jig rten don dam par 'jig pa med par mngon sum du rtogs pa'i theg chen gyi mthong lam chos can /
mtshon bya der thal /
mtshan nyid de'i phyir /
der thal /
'jig rten 'jig med bdag nyid dang / /
zhas pa'i skabs nas dngos su bstan pa'i sems dpa'i sbyor ba yin pa'i phyir /
'dod mi nus te /
chos can de yin pa'i phyir /
kha cig na re /
de bzhin gshegs pa 'byung ba sogs yul bcu drug po gang rung la dmigs pa'i ye shes /
skabs 'dir dngos su bstan pa'i sems dpa'i gzhi shes sbyor ba'i mtshan nyid yin zer na /
rgyun mtha' bar chad med lam chos can /
mtshon bya der thal /
mtshan nyid de'i phyir te /
de bzhin gshegs pa 'byung ba sogs yul bcu drug po gang rung la dmigs nas rnam pa bden stong spros bral du mngon sum du rtogs pa'i phyir te /
chos can de yin pa'i phyir /
'dod na /
sems dpa'i gzhi shes sbyor ba yin par thal /
'dod pa'i phyir /
'dod mi nus te /
theg chen gyi bar chad med lam yin pa'i phyir /
kha cig /
de bzhin gshegs pa 'byung ba sogs yul bcu drug po gang rung @# / /
gi rnam pa can gyi sems dpa'i ye shes yin na /
theg dman gyi rtogs rigs su gnas pas khyab zer na /
sems dpa'i lam shes sbyor ba la brten nas 'bras bu de bzhin gshegs pa 'byung bar rtogs pa'i sems dpa'i ye shes chos can /
der thal /
de'i phyir te /
sems dpa'i lam shes sbyor ba la brten nas 'bras bu de bzhin gshegs pa 'byung ba'i rnam pa can yin pa'i phyir te /
chos can de yin pa'i phyir /
'dod mi nus te /
chos can de dang gcig yin pa'i phyir /
kha cig na re /
theg dman gyi rtogs rigs su gnas pa'i sems dpa'i ye shes /
skabs 'dir dngos su bstan pa'i sems dpa'i gzhi shes sbyor ba'i mtshan nyid yin zer na /
gzugs phyi rol don gyis stong ba mngon sum du rtogs pa'i theg chen mthong lam chos can /
mtshon bya der thal /
mtshan nyid de'i phyir /
der thal /
rang rgyal gyi rtogs rigs su gnas pa'i sems dpa'i ye shes yin pa'i phyir /
'dod mi nus te /
chos can de yin pa'i phyir /
kha cig na re /
gzhi shes pa'i sher phyin la brten nas de bzhin gshegs pa 'byung ba sogs yul bcu drug po gang rung rtogs pa'i shes rab kyis zin pa'i sgo nas nyan thos kyi rtegs rigs su gnas pa'i sems dpa'i ye shes /
skabs 'dir dngos ? bstan bstan bya'i gtso bor gyur pa'i gzhi shes sbyor ba'i mtshan nyid yin zer na /
gzhi shes pa'i sher phyin la brten nas de bzhin gshegs pa 'byung ba sogs yul bcu drug po gang rung rtogs pa'i shes rab kyis zin pa'i dgra bcom pa'i rtogs pa sngon du song ba'i gang zag gi bdag med mngon sum du rtogs pa'i theg pa chen po'i mthong lam chos can /
mtshon bya der thal /
mtshan nyid de'i phyir /
rtags gsal chos can gyis sgrub /
gnyis pa rang lugs la /
nyon mengs rtags sogs kyis dben pa'i sems dpa'i ngo bo nyid kyi rnal 'byor dang po bzhi po mtshan gzhi /
skabs 'dir dngos su bstan pa'i gzhi shes sbyor ba yin par mtshon /
gzhi shes pa'i sher phyin la brten nas de bzhin gshegs pa 'byung ba sogs yul bcu drug po gang yang rung ba rtogs pa'i shes rab kyis zin pa'i sgo nas nyan thos kyi rtogs rigs su gnas pa'i sems dpa'i ye shes yin pa zhes pas mtshon /
skabs 'dir dngos su bstan pa'i sems dpa'i gzhi shes sbyor ba chos can /
khyod la dbye na rnam pa bcu drug yod de /
zin byed kyi sgo nas dbye na bcu drug yod pa'i phyir /
gsum pa rtsod pa spong ba la /
byang sems mthong lam pa'i rgyud kyi thar ba don gnyer gyi bsam pa chos can /
skabs 'dir dngos su bstan pa'i sems dpa'i gzhi shes sbyor ba yin par thal /
gzhi shes pa'i sher phyin la brten nas de bzhin gshegs pa 'byung ba sogs yul bcu drug po gang yang rung ba rtags pa'i shes rab kyis zin pa'i sgo nas nyan thos kyi rtogs rigs su gnas pa'i sems dpa'i ye shes yin pa'i phyir /
zur dang po ma grub na /
de 'dra ba'i shes rab kyi zin par thal /
theg chen gyi mthong lam yin pa'i phyir /
gnyis pa ma grub na /
de nyan thos kyi rtogs rigs su gnas par thal /
nyan thos rnams kyi thar pa thob bya'i gtso bor byas nas don du gnyer ba'i phyir /
'dod na /
lta spyod gnyis su phye ba'i lta ba'i char gtogs bar thal /
'dod pa'i phyir zer na /
ma khab /
'dod mi nus te /
de gnyis su phye ba'i spyod pa'i char gtogs pa'i phyir /
! g.yo ba la sogs zhes bya dang /
zhes pa'i skabs su lung ma bstan gyi lta ngan bcu bzhi'i zhen yul med par mngon sum du rtogs pa'i sems dpa'i ye shes chos can /
'dir bstan sems dpa' gzhi shes sbyor ba yin te /
theg dman gyi rtogs rigs su gnas pa'i sems dpa'i ye shes yin pa'i phyir /
'di'i skabs su gsum las /
dang po la /
kha cig /
bdag dang 'jig rten rtag par lta ba /
mi rtag par lta ba /
rtag mi rtag gnyis kar lta ba /
gnyis ka ma yin par lta ba rnams / /
sngon gyi mtha' la brten pa'i lung ma bstan gyi lta ngan dang /
bdag dang 'jig rten mtha' dang ldan par lta ba /
mtha' dang mi ldan par lta ba /
mtha' dang ldan mi ldan gnyis kar lta ba /
gnyis ka ma yin par lta ba rnams /
phyi ma'i mtha' la brten pa'i lung ma bstan gyi lta ngan dang /
de bzhin gshegs pa grongs phan chad 'byung bar lta ba dang /
mi 'byung bar lta ba dang /
'byung mi 'byung gnyis kar lta ba /
gnyis ka ma yin par lta ba rnams /
myang 'das kyi mtha' la @# / /
brten pa'i lung ma bstan gyi lta ngan dang /
lus srog rdzas gcig tu lta ba dang /
rdzas tha dad du lta ba rnams /
lus srog la brten pa'i lung ma bstan gyi lta ngan yin zer na /
bdag dang 'jig rten chos can /
rtag mi rtag gang rung yin par thal /
gzhi grub pa'i phyir /
'dod na /
rtags pa yin par thal /
de gang rung gang zhig /
mi rtag pa ma yin pa'i phyir /
phyi ma ma grub na /
bdag dang 'jig rten mi rtag par lta ba'i lta ba de lung ma bstan gyi lta ngan ma yin par thal /
de 'dzin stangs don mthun gyi lta ba yin pa'i phyir te /
bdag dang 'jig rten mi rtag pa yin pa'i phyir /
rtsa bar 'dod na /
bdag dang 'jig rten rtag par lta ba'i lta ba de lung ma bstan gyi lta ngan ma yin par thal /
de 'dzin stangs don mthun gyi lta ba yin pa'i phyir te /
bdag dang 'jig rten rtag pa yin pa'i phyir te /
bdag dang 'jig rten rtag mi rtag gnyis ka ma yin par lta ba' de lung ma bstan gyi lta ngan ma yin par thal /
de 'dzin stangs don mthun gyi lta ba yin pa'i phyir te /
bdag dang 'jig rten rtag mi rtag gnyis ka ma yin pa'i phyir /
gzhan yang /
bdag dang phung po rtag par lta ba'i lta ba de lung ma bstan gyi lta ngan yin par thal /
bdag dang 'jig rten rtag par lta ba'i lta ba de lung ma bstan gyi lta ngan yin pa'i phyir /
'dod na /
de yin na lung ma bstan gyi lta ngan yin dgos par thal /
'dod pa'i phyir /
'dod na /
bdag dang phung po rtag par lta ba'i lta ba lhan skyes chos can /
der thal /
de'i phyir /
'dod na /
rtag lta kun btags yin par thal /
'dod pa'i phyir /
'dod mi nus te /
lta ba lhan skyes yin pa'i phyir te /
chos can de yin pa'i phyir /
gzhan yang /
bdag dang phung po rtag par lta ba'i rtag lta lhan skyes chos can /
khyod kyis kun nas bslangs pa'i bdag dang 'jig rten rtag gam mi rtag ces pa'i dri ba yin na /
khyod kyi lan ston pas rtag mi rtag gang rung du lung ston mi rigs pas khyab par thal /
khyod lung ma bstan gyi lta ngan bcu bzhi'i nang tshan du gyur pa'i bdag dang 'jig rten rtag par lta ba'i lta ba yin pa'i phyir /
'dod na /
bdag dang 'jig rten mi rtag par sgrub pa skabs su bab pa'i phyir rgol yang dag gis bdag dang 'jig rten rtag gam mi rtag ces dris pa'i dri ba chos can /
khyod kyi lan ston pas rtag mi rtag gang rung du lung ston mi rigs par thal /
khyod bdag dang 'jig rten rtag par lta ba'i rtag lta lhan skyas kyi kun nas bslangs pa'i bdag dang 'jig rten rtag gam mi rtag ces dris pa'i dri ba de yin pa'i phyir /
chos can de yin pa'i phyir /
'dod mi nus te /
de'i lan ston pas bdag dang 'jig rten mi rtag par lung ston rigs pa'i phyir /
der thal /
de 'dra'i phyir rgol yang dag la bdag dang 'jig rten mi rtag par ston rigs pa'i phyir te /
de ltar sgrub rigs pa'i phyir /
gzhan yang /
phyir rol pa'i rgyud kyi bdag dang 'jig rten rtag mi rtag gnyis kar lta ba'i lta ba chos can /
bdag dang 'jig rten mi rtag par lta ba'i lta pa yin par thal /
de gnyis kar lta ba'i lta ba yin pa'i phyir /
'dod mi nus te /
de rtag par lta ba'i lta ba yin pa'i phyir /
gzhan yang /
de bzhin gshegs pa grongs phan chad mi 'byung bar lta ba'i lta ba de lung ma bstan gyi lta ngan ma yin par thal /
de 'dzin stangs don mthun gyi lta ba yin pa'i phyir /
der thal /
de bzhin gshegs pa grongs phan chad mi 'byung ba'i phyir /
ma grub na /
de bzhin gsheg pa grongs pa yod par thal /
ma grub pa de'i phyir /
'dod mi nus te /
de bzhin gshegs pa 'chi bdag gi bdud bcom pa'i gang zag yin pa'i phyir /
gzhan yang /
lus srog gnyis chos can /
rdzas gcig dang rdzas tha dad gang rung yin par thal /
dngos po yin pa'i phyir /
'dod na /
rdzas gcig yin par thal /
de gang rung yin /
phyi ma ma yin pa'i phyir /
gnyis pa ma grub na /
lus srog gnyis rdzas tha dad du lta ba'i lta ba chos can /
lung ma bstan gyi lta ngan ma yin par thal /
'dzin stangs don mthun gyi lta ba yin pa'i phyir /
der thal /
lus srog gnyis rdzas tha dad yin pa'i phyir /
rtsa bar 'dod na /
rigs 'gre'o /
kha cig /
lus srog gnyis kyang rdzas tha dad /
lus sems gnyis kyang rdzas tha dad yin zer na /
lus sems gnyis rdzas tha dad ma yin par thal /
de gnyis bdag nyis gcig yin pa'i phyir /
der thal /
lus sems kyi bdag nyid yin pa'i phyir te /
lus phyi rol don du ma grub pa'i phyir /
kha cig na re /
bdag dang 'jig rten rtag bar bden bar lta ba dang /
mi rtag par bden par lta ba /
rtag mi rtag gnyis kar @# / /
bden par lta ba /
gnyis ka ma yin par bden par lta ba rnams /
sngon gyi mtha' la brten pa'i lung ma bstan gyi lta ngan dang /
bdag dang 'jig rten mtha' dang ldan pa bden par lta ba sogs phyi ma'i mtha' la brten pa'i lung ma bstan gyi lta ngan dang /
de bzhin gshegs pa grongs phan chad 'byung bar bden par lta ba sogs /
myang 'das kyi mtha' la brten pa'i lung ma bstan gyi lta ngan dang /
lus srog rdzas gcig tu bden par lta ba sogs /
lus srog ? la brten pa'i lung ma bstan gyi lta ngan yin zer na /
bdag dang 'jig rten mi rtag par bden par lta ba chos can /
khyod kyi zhen yul gyis stong pa mngon sum du rtogs pa'i sems dpa'i ye shes /
sems dpa'i gzhi shes sbyor ba yin par thal /
khyod lung ma bstan gyi lta ngan bcu bzhi po gang rung yin pa'i phyir /
'dod mi nus te /
de theg dman gyi rtogs rigs su mi gnas pa'i phyir /
der thal /
bdag dang 'jig rten mi rtag par bden med du mngon sum du rtogs pa'i sems dpa'i ye shes /
theg dman gyi rtogs rigs su mi gnas pa'i phyir /
de stong nyid rtogs pa'i slob lam yin pa'i phyir /
gzhan yang /
bdag dang 'jig rten mi rtag par bden par lta ba'i lta ba chos can /
khyod gang zag gi bdag 'dzin kun btags yin par thal /
khyod lung ma bstan gyi lta ngan bcu bzhi po gang rung yin pa'i phyir /
'dod mi nus te /
bden 'dzin yin pa'i phyir /
kha cig /
lung ma bstan gyi lta ngan yin na /
lung ma bstan yin pas ma khyab zer na /
'o na /
lung ma bstan gyi lta ngan dang mi dge ba'i gzhi mthun yod par thal /
dam bca' 'thad pa gang zhig /
de dang dge ba'i gzhi mthun med pa'i phyir /
'dod na /
gang zag gi bdag dang 'jig rten mtha' dang ldan pa skye ba phyi mar mi 'jug par lta ba'i lta ba de mi dge ba yin par thal /
'dod pa'i phyir /
'dod na /
de mi dge ba ma yin par thal /
'dzin stangs don mthun gyi lta ba yin pa'i phyir te /
gang zag gi bdag dang 'jig rten skye ba phyi mar mi 'jug pa'i phyir /
der thal /
gang zag gi bdag gzhi ma grub pa'i phyir /
kha cig /
bdag dang phung po skye ba phyi mar mi 'jug par lta ba'i lta ba de mi dge ba yin zer na /
de ma yin par thal /
de 'dzin stangs don mthun yin pa'i phyir /
bdag dang phung po skye ba phyi mar mi 'jug pa'i phyir /
der thal /
'dod lha ngan song du skye ba len pa de'i tshe na /
'dod lha'i phung po dor nas ngan song du skye ba len pa'i phyir /
kha cig /
bdag dang 'jig rten rtag par lta ba /
bdag dang 'jig rten mtha' dang mi ldan par skye ba phyi mar 'jug par lta ba /
grol bar 'dod pa'i bdag grongs phan chad 'byung bar lta ba /
lus srog rdzas tha dad du lta ba rnams grangs can la gtso che zhing /
yul la sgrub pa'i rnam pas 'jug pa'i sgrub pa'i lta ba dang /
bdag dang 'jig rten mi rtag par lta ba /
bdag dang 'jig rten mtha' dang ldan pa ste skye ba phyi mar mi 'jug par lta ba /
grol bar 'dod pa'i bdag grongs phan chad mi 'byung bar lta ba rnams /
rgyang 'phen la gtso che zhing dang /
yul la dgag pa'i rnam pas 'jug pa' dgag pa'i lta ba dang /
gnyis kar lta ba dgag sgrub gnyis ka'i rnam pas 'jug pa'i bkram pa'i lta ba yin zhing /
gcer bu ba la gtso che ba dang /
gnyis ka ma yin par lta ba mu stegs rnal ma bub pa la gtso che zhing /
dgag sgrub gnyis ka ma yin pa'i rnam pas 'jug pa'i bcu ? ma pa'i lta ba dang /
lus srog rdzas gcig tu lta ba bye brag pa la gtso che ba'i lung ma bstan gyi lta ngan yin zer na /
bdag dang 'jig rten mi rtag par 'dzin pa'i rtogs pa de dag rtog yin par thal /
bdag dang 'jig rten mi rtag par lta ba'i lta ba dgag pa'i lta ba yin pa'i phyir /
'dod mi nus te /
da sgrub rtog yin pa'i phyir te /
bdag dang 'jig rten mi rtag pa sgrub pa yin pa'i phyir /
ma grub na /
bdag dang 'jig rten gnyis chos can /
khyod mi rtag pa sgrub pa yin par thal /
khyod 'dus byas yin pa'i phyir /
kha cig /
'dir bstan lung ma bstan gyi nang tshan du gyur pa'i rtag mi rtag gnyis kar lta ba'i gang zag yin na /
nad sde rnal ma bub pha ma yin pas khyab zer na /
de mi 'thad par thal /
de ltar lta ba'i nang sde rnal ma bub pa yod par gsungs pa'i phyir /
der thal /
des phung po rang rkya thub pa'i rdzas yod ma yin par 'dod pa'i phyir /
der thal /
des phung po btags yod du 'dod pa'i phyir /
gnyis pa rang lugs la /
'dir bstan lung ma bstan gyi lta ngan bcu bzhi'i khyad par yod de /
phyir rol mu stegs byed kyi rgyud @# / /
kyi gang zag gi bdag dang 'jig rten rtag par lta ba /
mi rtag par lta ba /
rang bzhin rtag la gnas skabs mi rtag par lta ba /
rtag mi rtag gnyis kar lta ba /
rtags mi rtag gnyis ka ma yin pa'i chos su lta ba rnams ni sngon gyi mtha' la brten pa'i lung ma bstan gyi lta ngan dang| de'i rgyud kyi gang zag gi bdag dang 'jig rten mtha' dang ldan pa ste skye ba phyi mar mi 'jug pa'i chos su lta ba dang /
mthang dang mi ldan pa ste skye ba phyi ma la 'jug par lta ba dang /
gnas skabs mi 'jug cing spyir 'jug par lta ba /
gnyis kar lta ba rnams ni phyi ma'i mtha' la brten pa'i lung ma bstan gyi lta ngan dang /
de'i rgyud kyi grol bar 'dod pa'i gang zag gi bdag grongs phan chad 'byung bar lta ba /
'byung mi 'byung gnyis kar lta ba /
gnyis ka ma yin pa'i chos su lta ba rnams /
myang 'das kyi mtha' la brten pa'i lung ma bstan gyi lta ngan dang /
gang zag gi bdag dang phung po rdzas gcig tu lta ba dang /
rdzas tha dad du lta ba ni lus srog la brten pa'i lung ma bstan gyi lta ngan yin pa'i phyir /
de dag gang la gtso che ba'i tshul yang yod de /
bzhi tshan dang po'i dang po dang /
gnyis pa'i gnyis pa dang /
gsum pa'i dang po dang /
gang zag gi bdag dang phung po rdzas tha dad du lta ba rnams ni grangs can la gtso che /
bzhi tshan dang po'i gnyis pa /
gnyis pa'i dang po / /
gsum pa'i gnyis pa rnams rgyang 'phen la gtso che /
bzhi tshan gsum gyi gsum pa rnams gcer bu la gtso che /
bzhi pa rnams phyir rol rnal ma bub pa la gtso che /
gang zag gi bdag dang phung po rdzas gcig tu lta ba ni bye brag pa la gtso che ba yin no / /
de dag gyo 'du bkram bcum gyi lta ba gang du 'du ba'i tshul yod de /
grangs can la gtso che ba de dag ni /
rang yul la chos gzhan zhig sgrub nas 'jug par byed pas /
sgrub pa'i rnam pas 'jug pa'i lta ba dang /
rgyang 'phen la gtso che ba de dag ni rang yul la dgag bya gzhan zhig bkag nas 'jug par byed pas dgag pa'i rnam pas 'jug pa'i lta ba dang /
gsum pa rnams ni chos gzhan zhig bsgrub / /
dgag bya gcig bkag nas 'jug par byed pas dgag sgrub gnyis ka'i rnam pas 'jug pa'i bkram pa'i lta ba dang /
bzhi pa rnams ni de gnyis ka ma yin pa'i rnam pas 'jug pas dgag sgrub gnyis ka ma yin pa'i rnam pas 'jug pa'i bcum pa'i lta ba yin pa'i phyir /
phyi rol mu stegs byed kyi rgyud kyi gang zag gi bdag dang 'jig rten rtag par lta ba sogs lung ma bstan kyi lta ngan ? bcu bzhi po chos can /
khyod la lung ma bstan gyi lta ngan zhes 'chad pa'i rgyu mtshan yod de /
khyod kyis kun nas blangs nas mu stegs byed rnams kyis ston pa la gang zag gi bdag dang 'jig rten rtag gam zhes dris pa'i dri ba de la ston pas lan lung dngos su ma bstan pa'i rgyu mtshan gyis de ltar bshad pa'i phyir /
gsum pa rtsod pa spong ba la /
kha cig /
lung ma bstan gyi lta ba dang mi dge ba'i gzhi mthun yod par thal /
bdag dang 'jig rten mtha' dang ldan pa ste skye ba phyi mar mi 'jug bar lta ba'i lta ba mi dge ba yin pa'i phyir te /
de las 'bras la skur bdebs kyi lta ba yin pa'i phyir /
bdag dang phung po skye ba phyi mar 'jug pa'i phyir /
der thal /
bdag skye ba phyi mar 'jug pa'i phyir zer na /
ma khyab /
kha cig /
phung po skye ba phyi mar 'jug par thal /
khyi rgan rgya bo'i phung bo skye ba phyi mar 'jug pa'i phyir /
der thal /
de'i rnam smin gyi phung po skye ba phyi mar 'jug pa'i phyir zer na /
ma khyab /
rtags der thal /
de yang srid phyi mar nying mtshams sbyor ba'i phyir /
kha cig /
lung ma bstan gyi lta ngan yin na /
rtag lta kun btags yin dgos par thal /
'dir bstan lung ma bstan gyi lta ngan bcu bzhi po gang rung la de ltar dgos pa'i phyir zer na /
ma khyab /
'dod na /
bum pa bden grub tu lta ba'i lta ba chos can /
der thal /
de'i phyir /
lung ma bstan gang zhig /
lta ngan yin pa'i phyir /
rtags gnyis ka grub ste /
bden 'dzin yin pa'i phyir /
'dod mi nus te /
bden 'dzin kun btags yin phyir /
kha cig /
gang zag gi bdag dang phung po rtag par lta ba'i lta ba yin na /
rtag lta kun btags yin dgos par thal /
khyod kyi dam bca' 'thad pa'i phyir /
'dod mi nus te /
de dang rtag lta than skyes kyi gzhi mthun yod pa'i phyir /
bdag dang phung po rtag par lta ba'i lta ba dang /
rtag lta lhan skyes kyi gzhi mthun yod pa'i phyir /
zer na /
ma khyab rtags der thal /
bdag dang phung po rtag par 'dzin pa'i @# / /
rtag 'dzin lhan skyes yod pa'i phyir /
kha cig na re /
de bzhin gshegs pa 'byung ba dang /
zhes sogs kyi skabs nas dngos su bstan pa'i sems dpa'i sbyor ba yin na /
sems dpa'i gzhi shes sbyor ba yin dgos par thal /
lung ma bstan gyi lta ngan bcu bzhi bo gang rung gi zhen yul med bar mngon sum du rtogs pa'i sems dpa'i ye shes yin na /
sems dpa'i gzhi shes sbyor ba yin dgos pa'i phyir zer na ma khyab /
'dod na /
'jig rten don dam par 'jig pa med par mngon sum du rtogs pa'i sems dpa'i ye shes kyis ma nges so / /
! stong nyid mtshan ma med bcas dang / /
zhes sogs kyi skabs su /
sems dpa'i lam shes sbyor ba chos can /
khyod la dbye na du ma yod de /
khyod la bcu drug yod pa'i phyir /
'di'i skabs su /
kha cig /
gzhan don bya dka' bsgrub pa sogs kyi sems dpa'i ngo bo nyid kyi rnal 'byor bar pa lnga po de mtshan gzhi /
'dir bstan sems dpa'i lam shes sbyor ba yin par mtshon /
stong nyid mtshan ma med bcas sogs yul bcu drug po gang rung gi rnam pa can gyi sems dpa'i ye shes yin pa /
zhes zer na /
gang zag gi bdag med mngon sum du rtogs pa'i theg chen gyi mthong lam chos can /
stong nyid mtshan ma med bcas sogs yul bcu drug po gang rung gi rnam bcan yin par thal /
sems dpa'i lam shes sbyor ba yin pa'i phyir te /
sems dpa'i ye shes yin pa'i phyir /
'dod mi nus te /
chos can de yin pa'i phyir /
kha cig /
gzhan don bya dka' ba sgrub pa sogs kyi sems dpa'i ngo bo nyid kyi rnal 'byor bar pa lnga po de mtshan gzhi /
skabs 'dir dngos bstan bstan bya'i gtso bor gyur pa'i sems dpa'i lam shes sbyor ba yin par mtshon /
stong nyid mtshan ma med pa sogs yul bcu drug po gang rung gi rnam pa can gyi sems dpa'i ye shes yin pa /
zhes zer na /
byang sems mthong lam pa'i rgyud kyi dmigs med kyi snying rje chen po chos can /
mtshon bya der thal /
mchan nyid de'i phyir /
der thal /
bdag med kyi rnam pa can gyi sems dpa'i ye shes yin pa'i phyir /
'dod mi nus te /
chos can de yin pa'i phyir /
gzhan yang /
'dus byas thams cad kyi rgyu bden med du mngon sum du rtogs pa'i nyan thos dgra bcom pa'i rtogs pa sngon du song ba'i theg pa chen pa chen po'i mthong lam chos can /
mtshon bya der thal /
mtshan nyid de'i phyir te /
rtags gsal chos can gyi sgrub /
! gnyis pa rang lugs la /
gzhan don bya dka' ba sogs sgrub pa'i sems dpa'i ngo bo nyid kyi rnal 'byor bar pa lnga po de mtshan gzhi /
'dir bstan pa'i sems dpa'i lam shes sbyor ba yin par mtshon /
stong nyid mtshan ma med bcas sogs yul bcu drug po gang rung rtogs pa'i shes rab kyis zin pa'i sems dpa'i ye shes yin pa zhes pas mtshon /
! de ni nyid kyi chos brten nas /
zhes sogs kyi skabs su /
gzhi lam gyi khyad par la dmigs pa sogs kyi sems dpa'i ngo bo nyid kyi rnal 'byor tha ma bdun po mtshan gzhi /
skabs 'dir bstan pa'i sems dpa'i rnam mkhyen sbyor ba yin par mtshon /
de bzhin gshegs pas de bzhin nyid kyi chos la dmigs nas mthong chos la bde bar gnas pa sogs rtogs pa'i shes rab kyis zin pa'i sems dpa'i ye shes yin pa zhes mtshon /
de la dbye na rnam pa bcu drug yod /
! bsam mi khyab sogs khyad par gyis / /
zhes sogs kyi skabs su /
dman pa'i sbyor ba las khyad par 'phags pa'i sems dpa'i sbyor ba chos can /
khyod la dbye na du ma yod de /
khyod la bcu drug yod pa'i phyir /
'di'i skabs su /
kha cig /
sdug bsngal bden pa'i chos nyid bsam gyis mi khyab pa sogs rtogs pa'i sems dpa'i sbyor ba /
dman pa'i sbyor ba las khyad par du 'phags pa'i sems dpa'i sbyor ba'i mtshan nyid yin zer na /
stong nyid rtogs ma myong ba'i theg pa chen po'i tshogs lam chos can /
mtshan nyid der thal /
mtshon bya de'i phyir /
der thal /
sems dpa'i sbyor ba yin pa'i phyir /
'dod mi nus te /
chos can de yin pa'i phyir /
kha cig /
sdug bsngal bdan pa'i chos nyid bsam gyis mi khyab pa sogs yul bcu drug po gang rung gi rnam pa can gyi sems dpa'i ye shes /
skabs 'dir dngos su bstan pa'i dman pa'i sbyor ba las khyad par 'phags pa'i sems dpa'i sbyor ba'i mtshan nyid yin zer na /
theg chen mthong lam shes bzod skad cig ma bcu drug po chos can /
mtshan nyid der thal /
mtshon bya de'i phyir /
der @# / /
thal /
chos can de dang gcig yin pa'i phyir /
'dod na /
kun rdzob ba'i rnam ba can yin par thal /
'dod pa'i phyir /
'dod mi nus te /
stong nyid mngon sum du rtogs pa'i sems dpa'i ye shes yin pa'i phyir /
kha cig /
sdug bsngal bden ba'i chos nyid bsam gyis mi khyab pa sogs yul bcu drug po gang rung rtogs ba'i shes rab kyis zin pa'i sems dpa'i ye shes /
skabs 'dir dngos su bstan pa'i dman pa'i sbyor ba las khyad par du 'phags pa'i sems dpa'i sbyor ba'i mtshan nyid yin zer na /
byang sems mthong lam pa'i rgyud kyi sems dpa'i gzhi shes sbyor ba chos can /
mtshon bya der thal /
mtshan nyid de'i phyir te /
theg chen mthong lam yin pa'i phyir /
'dod mi nus te /
skabs 'dir sems dpa'i gzhi shes sbyor ba dman pa'i sbyor ba las khyad par du 'phags pa'i rgyun mtshan dngos su mi ston pa'i rgyun mtshan 'chad par byed pa'i phyir /
kha cig /
de'i don ni /
sems dpa'i gzhi shes sbyor ba ngo bo'i sgo nas dman pa'i sbyor ba las khyad par mi 'phags pa'i rgyun mchan gyis de ltar ma bshad pa yin zer na /
sems dpa'i gzhi shes sbyor ba chos can /
khyod dman pa'i sbyor ba las ngo bo'i sgo nas khyad par du 'phags par thal /
khyod sems dpa'i ye shes yin pa'i phyir /
kha cig na re /
sems dpa'i gzhi shes sbyor ba de thabs shes khyad par can gnyis kyi zin byed la mi ltos par dman pa'i sbyor ba las khyad par du 'phags pa sgrub mi nus pa'i rgyun mtshan gyis /
de skabs 'dir dman pa'i sbyor ba las khyad bar du 'phags pa'i rgyun mtshan dngos su ma bstan pa yin zer na /
'o na /
sems dpa'i lam shes sbyor ba dang rnam mkhyen sbyor ba gnyis kyang skabs 'dir dman pa'i sbyor ba las khyad par 'phags tshul dngos su ston mi rigs par thal /
de gnyis thabs shes khyad par can gnyis kyi zin byed lam ltos par dman pa'i sbyor ba las khyad par du 'phags par sgrub mi nus pa'i phyir /
der thal /
de thabs shes khyad par can gnyis kyis zin pa'i sgo nas dman pa'i sbyor ba las khyad par du 'phags pa'i phyir /
kha cig /
de'i rgyu mchan yod de /
sems dpa'i gzhi shes sbyor ba de /
theg chen mthong lam shes bzod skad cig ma bcu drug po gang rung gi nang du ma gtogs pa'i rgyu mtshan gyis de ltar ma bstan pa yin zer na /
sems dpa'i lam shes sbyor ba dang rnam mkhyen sbyor ba gnyis kyang /
skabs 'dir dman pa'i sbyor ba las khyad par du 'phags tshul dngos su 'chad mi rigs par thal /
de gnyis theg chen mthong lam shes bzod skad cig ma bcu drug gang rung gi nang tshan du ma gtogs pa'i phyir /
kha cig /
nyon mongs rtags sogs kyis dben pa'i sems dpa'i ngo bo nyid kyi rnal 'byor bcu drug po mtshan gzhi /
skabs 'dir dngos su bstan ba'i dman pa'i sbyor ba las khyad par du 'phags pa'i sems sbyor ba yin par mtshen /
sdug bsngal bden pa'i chos nyid bsam du med pa sogs rtogs pa'i shes rab kyis zin pa'i sems dpa'i ye shes yin pa /
zhes zer na /
nyon mongs rtags sogs kyis dben pa'i sems dpa'i ngo bo nyid kyi rnal 'byor bcu drug po de /
skabs 'dir dngos su bstan pa'i dman pa'i sbyor ba las khyad par du 'phags pa'i sems dpa'i sbyor ba yin par thal /
khyod kyi sbyor ba 'thad pa'i phyir /
'dod na /
nyon mongs rtags sogs kyis dben pa'i sems dpa'i ngo bo nyid kyi rnal 'byor dang po bzhi po de yang skabs 'dir dngos su bstan pa'i dman pa'i sbyor ba las khyad par du 'phags pa'i sems dpa'i sbyor ba yin par thal /
'dod pa'i phyir /
'dod na /
bsam mi khyab sogs khyad par gyis / /
zhes pa'i gzhung 'dis nyon mongs rtags sogs kyis dben ba'i sems dpa'i sbyor ba dang po bzhi po de dman pa'i sbyor ba las khyad par du 'phags par dngos su bstan par thal /
'dod pa'i phyir /
'dod mi nus te /
gzhung des sems dpa'i gzhi shes sbyor ba de dman pa'i sbyor ba las khyad par du 'phags par ma bstan pa'i phyir /
de ltar yang 'brel pa las gsungs pa'i phyir| rang lugs la /
nyon mongs rtags sogs kyi dben pa'i sems pa'i ngo bo nyid kyi rnal 'byor bcu drug po de mtshan gzhi /
skabs 'dir bstan pa'i dman pa'i sbyor ba las khyad par du 'phags pa'i sems dpa'i sbyor ba yin par mtshon /
sdug bsngal bden pa'i chos nyid bsam gyis mi @# / /
khyab pa sogs rtogs pa'i shes rab kyis zin pa'i sems dpa'i ye shes yin pa zhes mtshon /
theg chen mthong lam shes bzod skad cig ma bcu drug po de mtshan gzhi /
skabs 'dir dngos su bstan pa'i dman pa'i sbyor ba las khyad par 'phags pa'i sems dpa'i sbyor ba yin par mtshon /
tha snyad pa'i tshad mas bsam du med pa'i sdug bsngal bden pa'i chos nyid rtogs pa sogs khyad par du byas pa'i sems dpa'i ye shes yin pa zhes pas mtshon /
de la rnam pa bcu drug yod /
sems dpa'i lam shes sbyor ba dang /
rnam mkhyen sbyor ba gnyis skabs 'dir dman pa'i sbyor ba las khyad par du 'phags par dngos su bstan nas /
sems dpa'i gzhi shes sbyor ba da ltar mi ston pa'i rgyu mtshan yod de /
lam shes sbyor ba dang rnam mkhyen sbyor ba gnyis /
rang ldog nas dman pa'i sbyor ba las khyad par du 'phags /
gzhi shes sbyor ba rang ldog nas dman pa'i sbyor ba las khyad par ma 'phags pa'i rgyu mtshan gyis de ltar ma bstan pa yin no / /
rtsod pa spong ba la /
kha cig /
nyon mongs rtags sogs kyis dben pa'i sems dpa'i ngo bo nyid kyi rnal 'byor bcu drug po de skabs 'dir bstan pa'i dman pa'i sbyor ba las khyad par du 'phags pa'i sems dpa'i sbyor ba yin par thal /
khyod kyi sbyor ba 'thad pa'i phyir /
'dod na /
de 'dra'i sems dpa'i sbyor ba dang po bzhi po de yang de ltar yin par thal /
'dod pa'i phyir /
'dod na /
bsam mi khyab sogs khyad par gyis / /
zhes sogs kyi gzhung 'dis sems dpa'i gzhi shes sbyor ba de dman pa'i sbyor ba las khyad par du 'phags pa bstan par thal /
'dod pa'i phyir /
'dod mi nus te /
dman pa'i sbyor ba las khyad par 'phags par dngos su ma bstan pa'i phyir zer na ma khyab /
! phan dang bde dang skyob pa dang / /
zhes sogs kyi skabs su /
kha cig /
nyon mongs rtags sogs kyis dben pa'i sems dpa'i ngo bo nyid kyi rnal 'byor bcu drug po de mtshan gzhi /
skabs 'dir dngos bstan bstan bya'i gtso bor gyur pa'i gzhan don rgya chen po sgrub pa'i byed las khyad par can gyi sems dpa'i sbyor ba yin par mtshon /
phan bde skyob ba sogs byed las bcu gcig po gang rung dang ldan pa'i sems dpa'i ye shes yin pa zhes zer na /
nyan thos dgra bcom pa'i rtogs pa sngon du song ba'i theg chen mthong lam bar chad med lam chos can /
mtshon bya der thal /
mtshan nyid de'i phyir /
der thal /
byang sems 'phags pa'i rgyud kyi mkhyen pa yin pa'i phyir /
'dod mi nus te /
chos can de yin pa'i phyir /
rang lugs la /
nyon mongs rtags sogs kyis dben pa'i sems dpa'i ngo bo nyid kyi rnal 'byor bcu drug po de mtshan gzhi /
skabs 'dir bstan pa'i gzhan don rgya chen po sgrub pa'i byed las khyad par can gyi sems dpa'i sbyor ba yin par mtshon /
phan bde skyob ba sogs byed las bcu gcig po gang rung dang ldan pa'i sems dpa'i ye shes yin pa zhes mtshon /
rtsod pa spong ba la /
kha cig /
theg chen mthong lam shes bzod skad cig ma bcu drug po de /
bsam mi khyab sogs khyad par gyis / /
zhes sogs kyi skabs nas dngos su bstan pa'i dman pa'i sbyor ba las khyad par du 'phags pa'i sems dpa'i sbyor ba'i mtshan gzhi ma yin par thal /
de tshad mas nges na /
de gzhung de'i skabs nas dngos su bstan pa'i dman pa'i sbyor ba las khyad par du 'phags pa'i sbyor bar tshad mas nges dgos pa'i phyir zer na ma khyab /
ma grub na der thal /
theg chen mthong lam bzod pa brgyad tshad mas nges na /
de bden 'dzin kun btags kyi dngos gnyen bar chad med lam du tshad mas nges dgos /
theg chen mthong lam shes pa brgyad tshad mas nges na /
de bden 'dzin kun btags las dngos su grol ba'i rnam grol lam du tshad mas nges dgos pa'i phyir /
kha cig /
lugs de bkag nas /
rang lugs la sems dpa'i mkhyen gsum sbyor ba mtshan gzhi /
khyod kho na rang 'bras sangs rgyas skyed byed yin par mtshon /
khyod kho na rang 'bras sangs rgyas 'phags pa'i mkhyen gsum gyi rtogs pa skyed byed yin pa /
zhes 'god pa yin zer na /
de mi 'thad par thal /
sems dpa'i mkhyen gsum sbyor ba tshad mas nges na /
da rang 'bras sangs rgyas skyad byed du tshad mas nges dgos pa'i phyir te /
rnam mkhyen sbyor ba tshad mas nges na de @# / /
rang 'bras sangs rgyas skyed byed du tshad mas nges dgos pa'i phyir /
rtags sgrub zin /
gzhan yang /
rang 'bras sangs rgyas skyed byed dang rang 'bras sangs rgyas 'phags pa'i mkhyen gsum gyi rtogs pa skyed byed du gyur pa'i gzugs med par thal /
sems dpa'i mkhyen gsum sbyor ba kho na rang 'bras sangs rgyas dang rang 'bras sangs rgyas 'phags pa'i mkhyen gsum gyi rtogs pa skyed byed yin pa'i phyir /
ma khyab na /
kho na zhes smos pa la dgos pa med par thal lo / /
'dod mi nus te /
rang rgyu gzugs la skyes pa'i sangs rgyas dang /
rang rgyu gzugs las skyes pa'i sangs rgyas 'phags pa'i mkhyen pa yod pa'i phyir /
kha cig na re /
theg chen gyi mthong lam chos can /
khyod la kun rdzob pa'i rnam pa ma shar bar thal /
khyod stong nyid mngon sum du rtogs pa'i sems dpa'i ye shes yin pa'i phyir /
khyab pa khas /
der thal /
stong nyid de'i mngon sum gyi gzhal bya yin pa'i phyir zer na ma khyab /
ma grub na /
der thal /
de theg chen sgrub pa'i gzhal bya yin pa'i phyir /
kho na re /
theg chen gyi mthong lam chos can /
stong nyid mngon sum du rtogs pa'i sems dpa'i ye shes yin par thal /
stong nyid mngon sum du rtogs pa'i sems dba'i ye shes dang /
de don spyi'i tshul gyis rtogs pa'i ye shes gang rung gang zhig /
phyi ma ma yin pa'i phyir /
dang po der thal /
de stong nyid rtogs pa'i sems dpa'i ye shes yin pa'i phyir te /
stong nyid de'i gzhal bya yin pa'i phyir zer na /
'o na /
tshad ma chos can /
stong nyid mngon sum du rtogs pa'i tshad ma yin par thal /
stong nyid mngon sum du rtogs pa'i tshad ma dang /
de don spyi'i tshul gyis rtogs pa'i tshad ma gang rung gang zhig /
phyi ma ma yin pa'i phyir /
dang po der thal /
de stong nyid rtogs pa'i tshad ma yin pa'i phyir /
der thal /
stong nyid de'i gzhal bya yin pa'i phyir /
khyab pa khas /
ma grub na /
stong nyid chos can /
tshad ma'i gzhal bya yin par thal /
gzhi grub pa'i phyir /
rtsa bar 'dod na /
de chos can /
khyod dang stong nyid ma rtogs pa'i gzhi mthun med par thal /
khyod stong nyid mngon sum du rtogs pa'i tshad ma yin pa'i phyir / /
'dod mi nus te /
bden 'dzin gyis bcings pa'i tshad ma de 'dra'i gzhi mthun pa yin pa'i phyir /
! nyon mongs rtags dang mtshan ma dang / /
zhes sogs kyi skab su /
nyon mongs rtags sogs kyis dben pa'i sems dpa'i ngo bo nyid kyi rnal 'byor chos can /
khyod la dbye na du ma yod de /
khyod la rnam pa bcu drug yod pa'i phyir /
! mtshan med rab tu sbyin la sogs /
zhes sogs kyi skabs su /
dad sogs yul lang la mkhas pa'i sems dpa'i chos mngon rtogs chos can /
skabs 'dir dngos su bstan pa'i theg chen tshogs lam gyi mtshan nyid yin te /
de'i 'jog byed yin pa'i phyir /
'di'i skabs su gsum las /
dang po la /
kha cig na re /
dang sogs yul lang la mkhas pa'i sems dpa'i chos mngon rtogs /
theg ba chen po'i tshogs lam gyi mchan nyid yin zer na /
bden 'dzin gyis bcings pa'i theg pa chen po'i tshogs lam chos can /
mtshan nyid der thal /
mtshon bya de'i phyir /
der thal /
chos can de yin pa'i phyir /
der thal /
de yod pa'i phyir /
der thal /
bden 'dzin gyis bcings pa'i mdo la sbyin pa nyams len gyi bya ba la 'jug pa'i byang chub sems dpa' yod pa'i phyir /
der thal /
sher phyin sum brgya pa las /
dper na mig dang ldan pa'i mi zhig mun par zhugs nas ci yang mi mthong ba bzhin du /
gang dngos por lhung bas sbyin pa yongs su gtong pa'i byang chub sems dpa'i sbyin par blta bar bya'o / /
rab 'byor 'di lta ste /
dper na nam langs te nyi ma shar nas mig dang ldan pa'i mis gzugs rnam pa sna tshogs dag mthong ba de bzhin du gang dngos por ma lhung ba'i sbyin pa yongs su gtong ba'i byang chub sems dpar blta bar bya'o / /
zhes gsungs pa'i phyir /
'dod na /
stong nyid rtogs pa'i shes rab la mkhas par thal lo / /
'dod mi nus te /
chos can de yin pa'i phyir /
kha cig /
de lta bu de bskal pa grangs med gsum nas sangs rgya ba'i lam gyi thog mar gyur pa'i theg pa chen po'i tshogs lam gyi mtshan nyid zer na /
mngon rtogs rgyan gyi ched du bya ba'i gdul bya'i rgyud kyi theg pa chen po'i tshogs lam skad cig tha ma'i ye shes chos can /
mtshon bya der thal /
mtshan nyid de'i phyir /
rtags gsal gnyis ka der thal /
chos can de yin pa'i phyir /
kha cig /
theg pa chen po'i tshogs lam du zhugs ma thag pa'i ye shes yin na /
bskal pa grangs med @# / /
gsum nas sangs rgya ba'i lam gyi thog mar gyur pa'i tshogs lam yin pas khyab zer na /
bdan 'dzin gyis bcings pa'i theg chen tshogs lam du zhugs ma thag pa'i theg pa chen po'i tshogs lam chos can /
der thal /
de'i phyir /
der thal /
chos can de yin pa'i phyir /
rtags sgrub zin /
'dod na /
de chos can /
zag med ye shes sde tshan nyer gcig gi rigs la myong ba thon pa'i ye shes yin par thal /
bskal ba grangs med gsum nas sangs rgya ba'i lam gyi thog mar gyur pa'i theg chen gyi tshogs lam yin pa'i phyir /
'dod mi nus te /
chos can de yin pa'i phyir /
kha cig /
stong nyid rtogs ma myong ba'i theg chen tshogs lam du zhugs ma thag pa'i ye shes yin na /
bskal ba grangs med gsum nas sangs rgya ba'i lam gyi thog ma yin pas khyab zer na /
sangs rgya ba la bskal ba grangs med sum cu so gsum du tshogs gsog dgos pa'i stong nyid rtogs ma myong ba'i theg pa chen po'i tshogs lam du zhugs ma thag pa'i ye shes chos can /
der thal /
de'i phyir /
der thal /
chos can de yin pa'i phyir /
der thal /
de yod ba'i phyir /
der thal /
de yod par 'grel pa las gsungs pa'i phyir /
'dod mi nus te /
chos can de yin pa'i phyir /
kha cig /
theg chen gyi tshogs lam yin na thos bsam gang rung gi mkhyen pa yin pas khyab zer na /
de mi 'thad par thal /
de'i ngo bor gyur ba'i sgom byung gi mkhyen pa yod pa'i phyir /
der thal /
kun las btus las /
gang yang dag par rgyur gyur pa'i dge ba gzhan dang /
thos pa dang /
bsam pa dang /
bsgom pa las byung ba'i shes rab kyang rung ste /
zhes gsungs pa'i phyir /
gzhan yang /
byang sems tshogs lam pa'i rgyud kyi stong nyid rtogs pa'i bsam gtan gyi dngos gzhi chos can /
thos bsam gang rung gi mkhyen pa yin par thal /
theg chen gyi tshogs lam yin pa'i phyir te /
chos can de yin pa'i phyir /
'dod mi nus te /
sgom byung gi mkhyen pa yin pa'i phyir /
der thal /
chos can de yin pa'i phyir /
kha cig /
stong nyid rtogs pa'i shes rab la mkhas pa'i sems dpa'i chos mngon rtogs yin na /
stong nyid rtogs pa'i sems dpa'i ye shes yin pas khyab zer na /
'o na /
theg chen thun mong ma yin pa'i dad pa la mkhas pa'i sems dpa'i ye shes yin na /
theg pa chen po'i lam 'bras bu dang bcas pa gang yang rung ba rtogs pas khyab par thal /
dam bca' 'thad pa'i phyir /
'dod na /
theg chen mthong lam bar chad med lam chos can der thal /
de'i phyir /
der thal /
theg chen gyi bar chad med lam yin pa'i phyir| 'dod mi nus te /
stong nyid la gnyis snang nub pa'i sems dpa'i ye shes yin pa'i phyir /
kha cig /
dad sogs yul lang thob la ma nyams pa'i sems dpa'i chos mngon rtogs yin na /
dad sogs yul lnga la mkhas pas khyab zer na /
dad sogs yul lang thob la ma nyams pa'i gnas skabs theg dman lam du ltung nges kyi theg chen gyi tshogs lam chos can /
der thal /
de'i phyir /
der thal /
chos can de yin pa'i phyir /
der thal /
stong nyid rtogs pa'i theg chen tshogs lam pa theg dman lam du 'jug pa yod pa'i phyir /
'dod na /
dran pa theg chen sems bskyed la mkhas par thal /
'dod pa'i phyir /
'dod mi nus te /
theg chen sems bskyed las nyams nges kyi theg chen gyi thar pa cha mthun yin pa'i phyir /
kha cig /
mngon rtogs rgyan gyi ched du bya ba'i gdul bya yin na /
byang sems yin pas khyab zer na /
yum mkhyen gsum la dang ba'i dad pa /
de la don gnyer gyi 'dun pa /
de la thos bsam gyis zhugs nas mthar legs mchog rnam mkhyen thob pa de /
mngon rtogs rgyan gyi ched du bya ba'i gdul bya'i lam nyams lan gyi rim pa ma yin par thal /
khyod kyi dam bca' 'thad pa'i phyir /
'dod mi nus te /
rje btsun gyis mngon rtogs rgyan rtsom pa'i thog mar yum mkhyen gsum la bstod phyag mdzad pa de /
mngon rtogs rgyan gyi ched du bya ba'i gdul byas yum mkhyen gsum la dang ba'i dad pa /
de la don gnyer gyi 'dun pa /
de la thos bsam gyis zhugs nas mthar legs mchog rnam mkhyen thob pa'i ched du yin pa'i phyir te /
des rgyan rtsom pa'i thog mar yum la bstod phyag mdzad pa la dgos pa yod pa'i phyir /
kha cig /
mngon rtogs rgyan gyi ched du bya ba'i gdul bya 'phags pa med zer na /
de yod par thal /
'phags pa thogs med de /
mngon rtogs rgyan gyi ched du bya ba'i gdul bya yin pa'i phyir te /
mngon rtogs rgyan de 'phags pa thogs med la gtso bor dgongs nas gsungs pa'i phyir te /
rgyan snang las /
@# / /
de'i don du bcom ldan 'das 'phags pa byams pa mnyes par byas nas shes rab kyi pha rol tu phyin pa'i mdo'i bshad pa mngon par rtogs pa'i rgyan gyi tshig le'ur byas pa'i bstan bcos mdzad /
ces gsungs pa'i phyir /
kha cig /
mngon rtogs rgyan gyi ched du bya ba'i gdul bya dbang 'bring med zer na /
de yod par thal /
byang sems dbang 'bring yod pa'i phyir /
der thal /
byang sems dbang rnon gyis theg pa chen po'i sbyor lam nas phyir mi ldog pa'i rtags thob pa dang /
dbang 'bring gis mthong lam nas phyir mi ldog pa'i rtags thob /
byang sems dbang rtul gyis sgom lam nas phyir mi ldog gi rtags thob par gsungs pa'i phyir /
kha cig /
rdzogs pa'i byang chub rnon po yis / /
rtogs sla rtul po'i rtogs dkar bzhed / /
ces pas /
mngon rtogs rgyan gyi ched du bya ba'i gdul bya dbang 'bring ma bstan cing gzhung gzhan nas bstan pa 'dir grang.su kha bkang nas bstan pa yin zer na /
de mi 'thad par thal /
gzhung 'dis mngon rtogs rgyan gyi ched du bya ba'i gdul bya dbang 'bring ma bstan na /
gzhung gzhan gyis de ma bstan dgos /
de ma bstan na de med dgos pa las de yod pa'i phyir /
phyi ma der thal /
byang sems dbang 'bring yod pa'i phyir /
rtags sgrub zin /
dang po der thal /
gzhung 'dis de ma bstan na 'di'i bshad bya rtsa ba'i mdo des ma bstan dgos /
de ma bstan na mngon rtogs rgyan gyis ma bstan dgos /
de ma bstan na de med dgos pa'i phyir /
gzhan yang /
gzhung 'dis mngon rtogs rgyan gyi ched du bya ba'i gdul bya dbang 'bring bstan par thal /
'dis de'i ched du bya ba'i gdul bya dbang rtul bstan pa'i phyir te /
gzhung 'dis rgyan gyi ched du bya ba'i gdul bya la nad sel ltar na dbang po rno rtul gyi khyad par bstan pa yin pa'i phyir /
kha cig /
mngon rtogs rgyan gyi gdul bya yin na /
de'i ched du bya ba'i gdul bya yin pas khyab zer na /
'grel pa don gsal gyi ched du bya ba'i gdul bya chos can /
der thal /
de'i phyir /
der thal /
de'i ched du bya ba'i gdul bya yin pa'i phyir /
khyab ste /
'grel pa don gsal de de'i ched du bya ba'i gdul bya la mngon rtogs rgyan gyi tshig don rdzogs par gtan la 'bebs par byed pa'i bstan bcos yin pa'i phyir /
'dod mi nus te /
chos can de yin pa'i phyir /
kha cig /
mngon rtogs rgyan gyi dgongs 'grel gzhan la ma brten par mngon rtogs rgyan gyi tshig don rdzogs par rtogs nus pa'i theg chen gyi rigs can /
mngon rtogs rgyan gyi ched du bya ba'i gdul bya'i mtshan nyid zer na /
yum bar ma'i ched du bya ba'i gdul bya chos can /
mtshon bya der thal /
mtshan nyid de'i phyir /
rtags gsal chos can gyis sgrub /
kha cig /
dgongs 'grel gzhan la ma brten par mngon rtogs rgyan la brten nas mngon rtogs rgyan gyi tshig don rdzogs par rtogs nus pa'i mngon rtogs rgyan gyi gdul bya /
mngon rtogs rgyan gyi ched du bya ba'i gdul bya'i mtshan nyid yin zer na /
'grel pa don gsal gyi ched du bya ba'i gdul bya chos can /
mtshon bya der thal /
mtshan nyid de'i phyir /
der thal /
mngon rtogs rgyan thos bsam gyi gzhir gzung pa'i sgo nas mngon rtogs rgyan gyi tshig don rdzogs par rtogs nus pa'i de'i gdul bya yin pa'i phyir te /
'grel pa don gsal gyis mngon rtogs rgyan gyi tshig don rdzogs par gtan la phab pa la brten nas /
mngon rtogs rgyan gyi tshig don rdzogs par rtogs nus pa'i de'i gdul bya yin pa'i phyir /
der thal /
chos can de yin pa'i phyir /
'dod mi nus so / /
kha cig /
de 'dra ba de rgyan gyi ched du bya ba'i gdul bya'i mtshan nyid zer na /
mdo sde rgyan gyi ched du bya ba'i gdul bya chos can /
mtshan nyid der thal /
mtshon bya de'i phyir /
der thal /
chos can de yin pa'i phyir /
khyab ste /
de rgyan yin pa'i phyir /
der thal /
byams chos de la rgyan gnyis /
'byed gnyis /
rgyud bla ma dang lnga yod pa'i phyir /
'dod na /
dgongs 'grel gzhan la ma brten par mngon rtogs rgyan gyi bstan don du gyur pa'i stong nyid phra mo rtogs nus par thal /
'dod pa'i phyir /
'dod mi nus te /
sems tsam pa yin pa'i phyir /
kha cig /
dbang po rno rtul gnyis kyi mngon rtogs rgyan gyi ched du bya ba'i gdul bya yod zer na /
de mi 'thad par thal /
de med pa'i phyir /
der thal /
de'i ched du bya ba'i gdul bya yin na /
gdul bya theg chen gyi rigs can dbang rnon yin dgos pa'i phyir /
kha cig /
mngon rtogs rgyan gyi ched du bya ba'i gdul bya dbang po rno rtul gnyis po rdzogs byang thob sla bar mi mtshungs zer na /
de mtshungs par thal /
de gnyis ka rdzogs byang thob sla ba yin pa'i phyir /
der thal /
@# / /
dbang rtul rdzogs byang thob sla ba yin pa'i phyir /
ma grub na /
de chos can /
khyod kyis rdzogs byang thob sla ba yin par thal /
theg chen gyi rigs can dbang po shin tu rnon po yin pa'i phyir /
kha cig na re /
de gnyis la rdzogs byang thob dka' sla'i khyad par med zer na /
de yod par thal /
de gnyis kyi nang nas dbang rnon de dbang rtul la ltos te rdzogs byang thob sla /
dbang rtul de dbang rnon la ltos te thob dka' ba yin pa'i phyir /
der thal /
rdzogs pa'i byang chub rnon po yis / /
rtogs sla rtul po'i rtogs dkar bzhed / /
ces gsungs pa'i phyir /
gnyis pa rang lugs la /
zag med ye shes sde tshan nyer gcig gi rigs la myong ba thon pa'i theg chen gyi chos mngon rtogs /
skabs 'dir dngos su bstan pa'i theg pa chen po'i tshogs lam gyi mtshan nyid /
de la der gyur pa'i theg chen gyi tshogs lam chung 'bring chen po gsum yod /
de re re la thos bsam sgom gsum ka'i mkhyen pa yod do / /
mngon rtogs rgyan gyi ched du bya ba'i gdul bya byang sems tshogs lam pa chos can /
khyod dad sogs yu.lnga la mkhas pa yin te /
theg chen thun mong ma yin pa'i dad pa dang /
dran pa theg chen sems bskyed /
brtson 'grus /
ti.nge 'dzin /
shes rab khyad par can lnga la mkhas pa yin pa'i phyir /
dgongs 'grel gzhan la ma brten par mngon rtogs rgyan gyi dgongs pa rang dbang du rdzogs par rtogs nus pa'i mngon rtogs rgyan gyi gdul bya mngon rtogs rgyan gyi ched du bya ba'i gdul bya'i mtshan nyid /
de la dbang po rno rtul gnyis yod /
gsum pa rtsod pa spong ba la /
kha cig na re /
theg pa chen po'i tshogs lam yin na /
stong nyid rtogs myong yin dgos par thal /
skabs 'dir dngos su bstan pa'i theg chen gyi tshogs lam yin na /
stong nyid rtogs myong yin dgos pa'i phyir /
khyab ste /
gzhung 'di las gsal pa'i theg chen gyi tshogs lam ston byed kyi mngon rtogs rgyan gyi gzhung ma byung ba'i phyir zer na ma khyab /
kha cig /
skabs 'dir dngos su bstan pa'i theg chen tshogs lam yin na stong nyid rtogs myong yin dgos par thal /
de yin na /
zag med ye shes sde tshan nyer gcig gi rigs la myong ba thon pas khyab pa'i phyir zer na /
'o na /
dbu ma rgyan las /
yang dag dad pa'i rjes 'brang ba / /
rdzogs pa'i byang chub sems bskyed nas / /
thub pa'i brtul zhugs blang byas te / /
de ni yang dag shes rtsol brtson / /
zhes gsungs pa mi 'thad par thal /
theg chen gyi tshogs lam yin na /
stong nyid rtogs myong yin dgos pa'i phyir /
kho na re /
skyon med de /
de'i don ni theg chen lam du ma zhugs pa'i snga rol tu dang por byang chub kyi sems la myong ba 'don /
de rjes stong nyid rtogs pa'i lta ba la myong ba 'don pa'i don yin zer na /
de mi 'thad par thal /
rdzogs pa'i byang chub sems bskyed nas / /
zhes gsungs pa'i phyir /
gzhan yang /
rnam bshad snying po'i rgyan las /
dbang rtul la nges pa med do / /
zhes gsungs pa mi 'thad par thal /
byang sems tshogs lam pa yin na /
theg chen lam du ma zhugs pa'i snga rol nas stong nyid rtogs myong yin dgos pa'i phyir /
'khor gsum /
gzhan yang /
sems tsam pa'i thun mong ma yin pa'i bstan bcos las byang chub kyi sems sbyong lugs rgyas par gsungs pa'i de'i ched du bya ba'i gdul bya med par thal /
de las byang chub kyi sems sbyongs tshul bshad pa ltar du tshul bzhin du sbyangs ba la brten nas byang chub kyi sems la bcos min gyi myong ba thon pa'i de'i ched du bya ba'i gdul bya mad pa'i phyir /
ma grub na /
de 'bra'i gdul bya chos can /
khyod byang chub sems dpa' yin par thal /
khyod byang chub kyi sems la bcos min gyi myong ba thon pa'i sems can yin pa'i phyir /
der thal /
chos can de yin pa'i phyir /
'dod na /
de chos can /
stong nyid rtogs myong yin par thal /
byang chub sems dpa' yin pa'i phyir /
khyab pa khas /
'dod mi nus te /
sems tsam pa'i rigs can yin pa'i phyir /
der thal /
sems tsam pa'i bstan bcos kyi ched du bya ba'i gdul bya yin pa'i phyir /
der thal /
de 'dra'i bstan bcos yod pa'i phyir /
der thal /
byang sa sogs las byang chub kyi sems bskyed tshul rgyas par gsungs pa'i phyir /
kha cig /
bskal pa grangs med gsum nas sangs rgya ba'i lam gyi thog ma gcig med par thal /
theg chen tshogs lam du zhugs pa thag pa'i theg chen gyi tshogs lam yin na /
bskal pa grangs med gsum nas sangs rgya ba'i lam gyi thog ma yin pas ma khyab /
zag med ye shes sde mtshan nyer gcig gi rigs la myong ba @# / /
thon pa'i theg chen gyi tshogs lam skad cig dang po yin na de yin pas ma khyab pa'i phyir zer na ma khyab /
ma grub na bkag zin /
kha cig /
mdzod las /
de grangs med gsum la sangs rgyas / /
zhes pa dang /
theg bsdus las /
byang chub sems dpa' grangs med gsum kun du brtson pa mdzad pa yis / /
zhes gsungs pa mi 'thad par thal /
spyir byang sems rnams la rdzogs byang thob dka' sla'i khyad par yod pa gang zhig /
mngon rtogs rgyan gyi ched du bya ba'i gdul bya dang /
yum bar ma'i ched du bya ba'i gdul bya gnyis la yang rdzogs byang thob dka' sla'i khyad par yod pa'i phyir zer na skyon med de /
gtso che ba la dgongs pa'i phyir /
kha cig /
'grel pa don gsal gyi ched du bya ba'i gdul bya chos can /
mngon rtogs rgyan gyi ched du bya ba'i gdul bya yin par thal /
mngon rtogs rgyan de rang nyid kyi phyir du brtsam pa'i mngon rtogs rgyan gyi gdul bya yin pa'i phyir zer na ma khyab /
ma grub na /
mngon rtogs rgyan de'i phyir brtsam par thal /
de ched du bya ba sems can thams cad kyi phyir du brtsam pa'i bstan bcos yin pa'i phyir /
der thal /
de theg chen sems bskyed kyis kun nas bslangs nas brtsam pa'i bstan bcos yin pa'i phyir /
'o na /
mngon rtogs rgyan gyi ched du bya ba'i gdul bya byang sems 'phags pa med par thal /
sa dang po thob nas mngon rtogs rgyan la ma ltos par sangs rgyas grangs med pa la gdams ngag nyan nus pa'i phyir zer na ma khyab /
ma grub na der thal /
sa dang po thob nas yon tan brgya phrag bcu gnyis thob pa yin pa'i phyir /
'dod mi nus so / /
kha cig /
mngon rtogs rgyan gyi ched du bya ba'i gdul bya byang sems 'phags pa med par thal /
de'i ched du bya ba'i gdul bya theg chen mthong lam rjes thob pa med pa'i phyir /
der thal /
der gyur pa'i mngon rtogs rgyan gyi ched du bya ba'i gdul bya dbang rtul dad ba'i rjes 'brangs dang /
dbang rnon chos kyi rjes 'brangs gnyis med pa'i phyir /
der thal /
theg chen mthong lam rnam grol lam thob nas /
dbang rtul dbang rnon du gnas 'gyur ba'i phyir zer na ma khyab /
ma grub na /
der thal /
phyir mi 'ong zhugs pa dbang rtul dad pa'i rjes 'brangs dang dbang rnon chos kyi rjes 'brang gnyis po de phyir mi 'ong gi 'bras bu thob nas dbang rtul dad mos pa dang /
dbang rnon mthong thob pa gnyi.su gnas 'gyur pa'i phyir /
der thal /
mdzod las /
de tshe dbang po rno rtul dag /
dad pas mos dang mthong pas thob / /
ces gsungs pa'i phyir /
! dro ba rnams kyis dmigs pa 'dir / /
zhes sogs kyis skabs su /
gtso bor thabs shes kyi chas khyad par du byas pa'i theg chen gyi sbyor lam chos can /
khyod la dbye na du ma yod de /
der gyur pa'i drod sogs bzhi yod pa'i phyir /
'di la kha cig na re /
gtso bor thabs shes kyis khyad par du byas pa'i theg chen gyi don mngon rtogs /
skabs 'dir dngos bstan bstan bya'i gtso bor gyur pa'i theg chen gyi sbyor lam gyi mtshan nyid zer na /
nyan thos dgra bcom pa'i rtogs pa sngon du song ba'i byang sems sbyor lam pa'i rgyud kyi theg chen sems bskyed chos can /
mtshon bya der thal /
mtshan nyid de'i phyir /
der thal /
gtso bor lhag bsam rnam dag gis khyad par du byas pa'i theg chen gyi sbyor lam yin pa'i phyir /
der thal /
chos can de yin pa'i phyir /
'dod mi nus te /
chos can de yin pa'i phyir /
kha cig /
gtso bor thabs shes kyi chas khyad par du byas pa'i theg chen gyi sbyor lam yin na /
thabs shes gnyi.su phye ba'i thabs yin pas khyab zer na /
theg chen sems bskyed kyis dngo.su zin pa'i stong nyid rtogs pa'i theg chen gyi sbyor lam chos can /
der thal /
de'i phyir /
der thal /
gtso bor theg chen sems bskyed kyis khyad par du byas pa'i theg chen gyi sbyor lam yin pa'i phyir /
der thal /
theg chen sems bskyed kyis dngo.su zin pa'i theg chen gyi sbyor lam yin pa'i phyir /
'dod mi nus te /
thabs shes gnyi.su phye ba'i thabs ma yin pa'i phyir te /
de gnyi.su phye ba'i shes rab yin pa'i phyir /
der thal /
chos can de yin pa'i phyir /
! rnam pa dang lam dang gzhi thams cad rnam par sgom pa'i dbye bas go rim bzhin du rnam pa thams cad mkhyen pa nyid la sogs pa /
zhes sogs kyi skabs su gsum las /
dang po la /
kha cig /
skabs dang po drug tu sbyor mthong sgom gsum lan drug tu bstan pa la zlos pa'i skyon yod zer na /
de la lan ston pa la /
kha cig /
de la zlos pa'i skyon med de /
skabs dang po gsum du bstan pa'i sbyor mthong sgom gsum po de mtshan @# / /
nyid pa dang /
sbyor ba dang po gsum gyi skabs nas bstan pa'i sbyor mthong sgom gsum btags pa ba yin pa'i phyir zer na /
skabs dang po gsum gyi skabs nas bstan pa'i sbyor mthong sgom gsum chos can /
khyod sbyor mthong sgom gsum gyi gzhi mthun pa yin par thal /
khyod sbyor mthong sgom gsum mtshan nyid pa yin pa'i phyir /
rtags khas /
'dod mi nus te /
gang zag gi bdag med yin pa'i phyir /
kha cig /
skabs dang po drug tu sbyor mthong sgom gsum lan drug tu bstan pa la zlos pa'i skyon med de /
skabs dang po gsum gyi skabs nas bstan pa'i sbyor lam sbyor lam mtshan nyid pa dang /
mthong lam mthong lam mtshan nyid pa dang /
sgom lam sgom lam mtshan nyid pa gang zhig /
sbyor ba dang po gsum gyi skabs nas bstan pa'i sbyor lam sbyor lam btags pa ba dang /
mthong lam mthong lam btags pa ba /
sgom lam sgom lam btags pa ba yin pa'i phyir /
phyi ma der thal /
rnam rdzogs sbyor ba'i skabs su sa brgyad pa'i ye shes chung 'bring chen po gsum la sbyor mthong sgom gsum gyi ming gis btags /
rtse sbyor gyi skabs su sa dgu ba'i ye shes dang sa bcu pa'i dkyel stod kyi ye shes chung 'bring chen po gsum la sbyor mthong sgom gsum gyi ming gis btags /
sa bcu pa'i dkyil smad kyi ye shes chung 'bring chen po gsum la sbyor mthong sgom gsum gyi ming gis btags nas bstan pa yin pa'i phyir zer na /
de mi 'thad par thal /
rnam rdzogs sbyor ba'i skabs nas bstan pa'i sgom lam sgom lam mtshan nyid pa yin pa'i phyir /
der thal /
de sa brgyad pa'i ye shes chen po yin pa'i phyir /
der thal /
rnam rdzogs sbyor ba'i skabs su sa brgyad pa'i ye shes chen po la sgom lam gyi ming gis btags nas bstan pa yin pa'i phyir /
'khor gsum /
gzhan yang /
de mi 'thad par thal /
dro ba rnams kyi dmigs pa 'dir / /
zhes pa'i skabs nas bstan pa'i sbyor lam sbyor lam mtshan nyid pa yin pa'i phyir /
der thal /
'grel pa las /
thar pa'i cha dang mthun pa skye ba'i spro ba can la nges par 'byed pa'i cha dang mthun par 'byung bas /
zhes mtshams sbyor mdzad pa gang zhig /
byang sems tshogs lam pa'i rgyud las brgyad pa'i ye shes skye ba'i mtshams sbyor ba la 'brel med pa'i phyir /
gzhan yang /
mthong ba'i lam la bzod pa dang / /
shes pa'i skad cig bcu drug ni / /
zhes pa'i skabs nas bstan pa'i phyir mi ldog pa'i rtags de mthong lam pa phyir mi ldog pa'i rtags ma yin par thal /
de'i skabs nas bstan pa'i mthong lam de mthong lam ma yin pa'i phyir /
der thal /
sa brgyad pa'i ye shes yin pa'i phyir /
'dod mi nus te /
de 'dra'i gzhung de mthong lam pa phyir mi ldog pa'i rtags ston byed kyi gzhung yin pa'i phyir /
der thal /
mthong lam pa phyir mi ldog pa'i rtags 'chad byed kyi gzhung chig cig yod pa'i phyir /
gzhan yang /
rnam rdzogs sbyor ba'i skabs su sa brgyad pa'i ye shes chung 'bring chen po gsum la rim pa bzhin du sbyor mthong sgom gsum gyi ming gis 'dogs pa dang /
rtse sbyor gyi skabs su sa dgu pa'i ye shes dang sa bcu pa'i dkyil stod kyi ye shes chung 'bring chen po gsum la sbyor mthong sgom gsum rim gyis mi gis 'dogs pa sogs mi 'thad par thal /
de dag la rim pa bzhin du sbyor mthong sgom gsum gyis ming gis 'dogs pa'i chos gsum ma tshang ba'i phyir /
de la kho na re /
sa brgyad pa'i ye shes chung 'bring che gsum skye rim gzhan du sbyor mthong sgom gsum po de yang rim gyis skye ba rgyu mtshan dang /
dag sa'i ye shes rnams 'bad rtsol rags pa spangs pas cig car du skye 'am mnyam pa'i log rtog dgag pa'i dgos pa dang /
sbyor ba dang po gsum gyi sgo nas bstan pa'i sbyor lam sbyor lam mtshan nyid pa sogs yin na zlos par 'gyur bas dngos la gnod byed yod pa yin zer na /
'o na /
gang zag gi bdag 'dzin chung 'bring chen po gsum la yang sbyor mthong sgom gyi ming gis 'dogs pa'i rgyu mtshan tshang ba yin par thal /
de gsum rim gyis skye ba dang sbyor mthong sgom gsum rim gyis skye ba chos mthun pa yin pa'i phyir /
khyab pa khas /
'dod na /
gang zag gi bdag 'dzin chung 'bring chen po gsum chos can /
khyod la sbyor mthong sgom gsum gyi ming gis 'dogs pa'i rgyu mtshan ma tshang ba yin par thal /
khyod bdag 'dzin yin pa'i phyir /
gzhan yang /
dam bca' 'og ma de mi 'thad par thal /
sa brgyad pa'i yi shes chung 'bring chen po gsum zhes @# / /
smos pas cig car du skye 'am snyam pa'i log rtog ma khi gas na /
de la sbyor mthong sgom gsum gyi ming gis btags pas cig car du skye'am mnyam pa'i log rtog khegs mi nus pa'i phyir /
gzhan yang /
sbyor ba dang po gsum du sbyor mthong sgom gsum bstan pa la zlos pa'i skyon yod par thal /
sbyor ba dang po gsum gyi skabs nas bstan pa'i sgom lam sgom lam mtshan nyid pa yin pa'i phyir /
der thal /
de dag sa brgyad pa'i ye shes chen po sogs yin pa'i phyir /
'khor gsum /
kha cig /
skabs dang po drug tu sbyor mthong sgom gsum lan drug tu bstan pa la dgos pa yod de /
mngon par rtogs pa lam rkyangs pa ba'i log rtog khegs pa'i ched du yin pa'i phyir /
de ltar log rtog khegs pa yin te /
mngon par rtogs pa la ma rkyangs pa ba des /
rnam mkhyen mtshon byed kyi chos rnams theg pa chen po'i tshogs sbyor 'ba' zhig gi gnas skabs su cig car du skye zhing nyam.su len pa yod pa dang /
lam shes mtshon byad kyi chos rnams sa dang po nas drug pa'i bar 'ba' zhig gi gnas skabs su cig car du skye zhing nyam.su len pa yod pa dang /
gzhi shes mtshon byed kyi chos rnams sa bdun pa'i gnas skabs 'ba' zhig dang /
rnam rdzogs sbyor ba mtshon byed kyi chos rnams sa brgyad pa 'ga' zhig gi gnas skabs dang /
rtse sbyor mtshon byed kyi chos rnams sa dgu pa dang bcu pa'i dkyil stod 'ba' zhig gi gnas skabs dang /
mthar gyis sbyor ba mtshon byed kyi chos rnams sa bcu pa'i dkyil smad kyi gnas skabs 'ba' zhig tu skye zhing nyam.su len pa yod par 'dad pa yin no zer na /
'o na /
mngon par rtogs pa lam rkyangs pa ba des then sgrub pa'i dmigs pa dang de'i rten rang bzhin gnas rigs gnyis theg chen tshogs sbyor gyi gnas skabs su skye bar 'dod par thal /
des theg chen gyi tshogs sbyor gyi gnas skabs su rnam mkhyen mtshon byed kyi chos rnams skye bar 'dod pa'i phyir /
'dod na /
des de'i gnas skab.su chos thams cad dang rang bzhin gnas rigs skye bar 'dod par thal lo / /
'dod mi nus te /
des da gnyis 'dus ma byas su 'dod pa'i phyir /
gzhan yang /
des de'i gnas skab.su spong ba chen po skye bar 'dod par thal /
'dod pa'i phyir /
'dod na /
des de'i gnas skabs su 'gog bden skye bar 'dod par thal /
'dod pa'i phyir /
'dod mi nus te /
des 'gog bden 'dus ma byas su 'dod pa'i phyir /
gzhan yang /
des mi rtag la sogs bcu drug mngon sum du rtogs pa'i theg chen gyi mthong lam dang /
de don sbyi'i tshul gyis rtogs pa'i theg chen gyi sbyor lam gnyis po de yang sa bdun pa'i gnas skabs su skye bar 'dod par thal /
khyod kyi dam bca' 'thad pa'i phyir /
'dod mi nus te /
de theg chen gyi sbyor lam dang sa bdun pa'i ye shes kyi gzhi mthun khas mi len pa'i phyir /
mngon par togs pa lam rkyang pa ba dang /
lam gsum rtags mtshan pa gnyis 'gal lo zer na /
mngon par rtogs pa lam rkyang pa bas lam gsum rtags mtshan gcig /
khas ma blangs par thal /
dam bca' 'thad pa'i phyir /
'dod mi nus te /
des gzungs rtags ma yin mi rtag min / /
zhes pa'i skabs nas bstan pa'i mthong lam mthong lam btags pa ba dang /
gzugs sogs de mi rtag sogs dang / /
zhes pa'i skabs nas bstan pa'i sbyor lam sbyor lam btags pa bar khas blangs pa'i phyir /
der thal /
de gnyis sa brgyad pa'i ye shes su 'dod pa'i phyir /
rtags khas /
kha cig /
slob dpon seng ge bzang pos mngon par rtogs pa lam rkyangs pa ba 'dod pa yin zer na /
de mi 'thad par thal /
des lam khug pa par 'dod pa'i phyir /
der thal /
rgyan rtsom pa po'i rje btsun mngon par rtogs pa'i lam khug pa bar bzhed pa'i phyir /
der thal /
des mkhyen gsum gyi rnam pa sbyor bzhi'i sgo nas nyam.su sen par bzhed pa'i phyir /
der thal /
yul ni rnam pa gsum po rgyu / /
sbyor ba bzhi yi bdag nyid dang /
chos sku'i 'phrin las 'bras bu ni / /
don bsdus gzhan de rnam pa gsum / /
zhes gsungs pa'i phyir /
kha cig /
rnam pa dang lam dang gzhi thams cad ces sogs kyi gzhung 'di lam gsum rtags mtshan gyi gzhung yin zer na /
'o na /
gzhung des sbyar ba dang po gsum gyi skabs nas bstan pa'i sbyor lam sbyor lam btags pa ba dang /
mthong lam mthong lam btags pa ba sogs su bstan par thal /
dam bca' 'thad pa'i phyir /
'dod mi nus te /
des sbyor ba dang po gsum gyi skabs rnas bstan pa'i sbyor lam @# / /
sbyor lam mtshan nyid ba dang /
mthong lam mthong lam mtshan nyid bar bstan ba'i phyir /
der thal /
gzhung rtsa ba nas de ltar bstan pa gang zhig /
slob dpon gyis gzhung rtsa ba'i dgongs pa ji lta ba bzhin du ma nor bar bkral ba'i phyir /
dang po der thal /
mthong ba'i lam la bzod pa dang | zhes sogs kyis mthong lam pa phyir mi ldog gi rtags dngos su bstan pa'i phyir /
kha cig /
rnam pa dang lam dang zhes sogs kyi gzhung 'dis /
skabs dang po gsum du sbyor mthong sgom gsum lan gsum du dngos su bstan /
'dir yang dro ba rnams kyi dmigs pa 'dir / /
zhes pas sbyor lam dngos su bstan pas de'i rigs rgyun du gyur pa'i mthong sgom gnyis kyang bstan par 'gyur ram /
de ltar na zlos par 'gyur mnyam pa'i zlos skyon spong phyir du 'grel pa 'di bkod pa yin zer na /
skabs dang po gsum du sbyor mthong sgom gsum dngos su bstan bar thal /
'dod pa'i phyir /
'dod na| skabs gsum par sgom lam dngos su bstan par thal /
'dod pa'i phyir /
'dod mi nus te /
nyan thos kyi lam ni byang chub sems dpas yongs su shes par bya ba yin gyis /
mngon du bya ba ni ma yin pas /
sgom pa'i lam ni ma bstan te /
zhes pa'i gzhung 'dis skabs gsum par sgom lam dngos su mi ston pa'i rgyu mtshan 'chad byed kyi gzhung yin pa'i phyir /
gnyis pa rang gi lugs la /
rnam pa dang lam dang gzhi thams cad /
ces sogs kyi 'grel pa 'di skabs 'dir 'byung ba'i rgyu mtshan dang bkod pa'i dgos pa yod de /
skabs dang po gsum du sbyor mthong sgom gsum lan gsum du bstan /
'dir yang dro ba rnams kyi dmigs pa 'dir / /
zhes bas sbyor lam bstan pa nas de'i rigs rgyun du gyur pa'i mthong sgom gnyis kyang ston par 'gyur ram de ltar na zlos par mi 'gyur zhing /
bstan pa'i dgos pa ci yin zhe na /
mngon par rtogs pa lam rkyangs pa ba'i log rtog khegs pa'i phyir du bstan pa yin no / /
zhes bstan pa yin pa'i phyir /
mngon par rtogs pa'i lam rkyangs pa ba de /
mdo bstan bcos gang la log par rtog cing zhugs pa'i tshul yod de /
rnam mkhyen gyi bshad bya rtsa ba'i mdos /
theg chen gyi tshogs sbyor kyi nyams len 'ba' zhig bstan /
lam shes kyi bshad bya rtsa ba'i mdos sa dang po nas drug pa'i bar gyi nyams len 'ba' zhig bstan /
gzhi shes kyi bshad bya rtsa ba'i mdos /
sa bdun ba'i nyams len 'ba' zhig bstan /
rnam rdzogs sbyor ba'i bshad bya rtsa ba'i mdos /
sa brgyad pa'i nyams len 'ba' zhig bstan /
rtse sbyor gyi bshad bya rtsa ba'i mdos /
sa dgu pa dang bcu pa'i dkyil stod kyi nyams len 'ba' zhig bstan /
mthar gyis sbyor ba'i bshad bya rtsa ba'i mdos sa bcu pa'i dkyil smad kyi nyams len 'ba' zhig bstan bar 'dod pa'i phyir /
de'i rjes su lam gsum rtags mtshan pa de /
mdo dang bstan bcos gang la log par rtog cing zhugs pa'i tshul yod de /
mngon par rtogs ba lam rkyangs pa pa'i log rtog dgag ba'i phyir du rje btsun gyis skabs dang po drug tu sbyor mthong sgom gsum lan drug tu bstan pa na skabs dang po gsum du bstan pa'i sbyor lam sbyor lam mtshan nyid pa sogs yin pa dang /
sbyor ba bzhi'i skabs nas bstan pa'i sbyor lam sbyor lam btags pa ba sogs yin zhing /
'dogs pa'i chos gsum tshang ste /
dag sa'i ye shes chung 'bring chen po gsum rim gyis skye ba dang /
sbyor mthong sgom gsum rim gyis skye ba chos mthun pa rgyu mtshan dang /
dag sa'i ye shes rnams 'bad rtsol rags pa spangs pas cig car du skye 'am snyam pa'i log rtog 'gog dgos pa dang /
sbyor ba dang po gsum gyi skabs nas bstan pa'i sbyor lam sbyor lam mtshan nyid pa sogs yin na zlos pa'i skyon du 'gyur ba gnod byed du 'dod pa'i phyir /
de ltar byas nas skabs dang po drug tu sbyor mthong sgom gsum lan drug tu bstan pa la brten nas mngon par rtogs pa lam rkyangs pa ba'i log rtog de khegs nus pa yin te /
rnam mkhyen mtshon byed kyi chos ci rigs pa sbyor mthong sgom gsum ka'i gnas skabs su nyams su len pa yod pa nas bzung ste /
mthar gyis sbyor ba mtshon byed kyi chos rnams ci rigs pa sbyor mthong sgrom gsum ka'i gnas skabs su nyams su len pa yod bar gsungs pa la brten nas rnam mkhyen mtshon byed kyi chos rnams tshogs sbyor 'ba' zhig gi gnas skabs su nyams su len snyam pa'i log rtog sogs khegs par 'gyur ba'i phyir /
slob dpon seng ge bzang pos lam gsum rtags mtshan par ma bzhed cing @# / /
lam gsum rtags mtshan ba'i lugs de mi 'thad de /
de la 'dogs pa'i chos gsum mtshang ba yin pa'i phyir /
'dogs pa'i rgyu mtshan ma tshang bar thal /
sa brgyad pa'i ye shes chung 'bring chen po gsum dang /
sbyor mthong sgom gsum po 'dra chos khyad par ba sbyor du med pa'i phyir /
btags pa la dgos pa med de /
sa brgyad pa'i ye shes chung 'bring chen po gsum zhes pa'i ming gis smos bas cig car du skye 'am snyam pa'i log rtog ma khegs na /
de la sbyor mthong sgom gsum gyi ming gis smos pas cig car du skye 'am snyam pa'i log rtog khegs mi nus pa'i phyir /
dngos la gnod byed yod de /
sa brgyad pa'i ye shes chen po sgom lam mtshan nyid pa yin pa'i phyir /
rtsa ba'i rtags dang po der thal /
slob dpon seng ge ? bzang pos /
dro ba rnams kyi dmigs pa 'dir / /
zhes pa'i skabs nas bstan pa'i sbyor lam dang /
rmi lam na yang chos rnams kun / /
zhes pa'i skabs nas bstan ba'i sbyor lam sbyor lam mtshan nyid bar bzhed ba'i phyir /
gnyis pa rang lugs la /
mngon par rtogs pa lam khugs pa ba'i lugs su 'dod pa yin te /
rnam mkhyen mtshon byed kyi chos ci rigs pa sbyor mthong sgom gsum ka'i gnas skabs su nyams su len pa yod pa nas /
mthar gyis sbyor ba mtshon byed kyi chos ci rigs pa sbyor mthong sgom gsum ka'i gnas skabs su nyams su len pa yod pa'i phyir /
gsum pa rtsod ba spong ba la /
kha cig /
slob dpon seng ge bzang pos mngon par rtogs pa lam rkyangs pa bar bzhed par thal /
sdud 'grel gyi ches sku'i mtshams sbyor du de ltar gsungs pa'i phyir zer na skyon med de /
de ni lam rkyangs pa bar 'dod ba'i slob dpon gzhan gyi lugs bkod pa'i sems bskyed sogs chos bcu gzhir bzung ba'i nyams len tshogs sbyor gyi skabs su yod ces pa'i don yin pa'i phyir /
kha cig /
slob dpon seng ge bzang pos lam gsum rtags mtshan par bzhed bar thal /
rnam rdzogs sbyor ba'i skabs su rab kyi mthar phyin par zhes pa dang /
zag pa med pa'i ye shes /
zhes gsungs pa'i phyir zer na skyon med de /
mkhyen gsum la goms pa rab kyi mthar phyin par byed dgos pa dang | de'i 'dzin stangs kyi yul la nyon mongs kyis slad pa m+zhugs pa la dgongs pa'i phyir /
kha cig /
slob dpon seng ge bzang pos lam gsum rtags mtshan bar bzhed par thal /
rnam rdzogs sbyor ba khyad par can gyi skabs su gzhan dag phun sum tshogs pa thams cad kyi mthar thug pa la 'god pa dang rtse sbyor gyi skabs su mkhyen gsum gyi chos rdzogs bar gsungs pa gang zhig /
de 'dra'i sbyor lam med pa'i phyir zer na /
'o na /
skabs dang po'i skabs nas bstan pa'i sbyor lam sbyor lam ma yin par thal /
de'i skabs su sgo gsum rnam par dag pa /
mtshan rnam par dag pa /
zhing rnam par dag pa /
dba' bar 'gro ba'i ting nge 'dzin bsgom pa /
lung ston pa dang /
rlom pa zad pa dang /
ting nge 'dzin rnam par mi rtog pa bsgom pa gsungs ba gang zhig /
de 'dra'i sbyor lam med pa'i phyir /
'khor gsum /
kho na re /
skyon med de /
skabs dang bor de ltar gsungs pa de /
lkog tu lung ston pa dang /
rlom pa rags pa zad pa dang /
rgyu rtsom pa la gnas pa dang /
mos pa yid byed tsam gyis bsgom pa la dgongs pa yin no zer na /
cig shos la yang mtshungs par thal /
gzhan dag phun sum tshogs pa thams cad kyi mthar thug pa la 'god pa'i rgyun tsam la gnas pa dang /
mkhyen gsum gyi chos rjes su mthun pa la dgongs pa'i phyir /
khyod ltar na mkhyen gsum gyi chos rdzogs pa'i sa dgu pa'i ye shes dang /
sa bcu pa'i dkyil stod kyi ye shes yod par thal /
kun mkhyen nyid gsum chos rnams kyis / /
zhes gsungs pa gang zhig /
mkhyen gsum gyi chos yongs su rdzogs pa'i sbyor lam med pas rtse sbyor gyi skabs nas bstan pa'i sbyor lam sbyor lam btags pa yin pa'i phyir /
'dod mi nus te /
mkhyen gsum gyi chos yongs su rdzogs pa'i slob pa'i ye shes med pa'i phyir te /
rnam mkhyen thob pa'i slob pa'i ye shes med pa'i phyir /
gzhan yang /
bcom ldan 'das kyis mdo la zlos skyon rtsi rung bar thal /
rgyas 'bring bsdus gsum gyis sbas don mngon rtogs kyi rim pa ji ltar gtan la phab pa de ltar mngon rtogs rgyan gyis gtan la phab pa gang zhig /
sbyor ba dang po gsum gyi skabs nas bstan pa'i sbyor lam sbyor lam mtshan nyid pa sogs yin na /
zlos par 'gyur ba'i phyir /
rtags khas /
'dod mi @# / /
nus te /
rnam bshad snying po rgyan las /
gzhung 'di lam gsum gyi zlos spong la yang cung zad sbyor du rung mod kyang /
zhes gsungs pa'i phyir /
! nges 'byed yan lag nas bzung ste / /
zhes sogs kyi skabs su /
phyir mi ldog pa'i rtags thob pa'i dge 'dun chos can /
khyod la du ma yod de /
sbyor lam pa phyir mi ldog gi rtags thob pa /
mthong lam pa phyir mi ldog gi rtags thob pa /
sgom lam pa phyir mi ldog gi rtags thob ba'i dge 'dun gsum yod pa'i phyir /
'di'i skabs su gsum las /
dang po la /
kha cig na re /
gdul bya dbang rnon gyis sbyor lam nas phyir mi ldog gi rtags thob pa dang /
dbang 'bring gis mthong lam nas phyir mi ldog gi rtags thob pa dang /
dbang rtul gyis sgom lam nas phyir mi ldog gi rtags thob pa yin zer na /
'o na /
sgom lam nas phyir mi ldog gi rtags gsar du thob dgos kyi byang sems mthong lam pa de gdul bya dbang rtul yin par thal /
khyod kyi dam bca' 'thad pa'i phyir /
'dod na /
de chos can /
khyod gdul byad bang rtul ma yin par thal /
dbang rnon yin pa'i phyir /
der thal /
theg chen gyi rigs can yin pa'i phyir /
kha cig /
phyir mi ldog gi rtags thob pa'i byang sems tshogs lam pa yod zer na /
de med par thal /
'grel bshad tshig gsal las /
rang la dngos po nges par yod kyang /
nges par byed pa'i rtags bzung sla ba med pa'i phyir /
tha snyad gdags pa'i gzhir ma gyur bas na 'di phyir mi ldog pa'o / /
zhes gang du yang ma gsungs te /
zhes gsungs pa'i phyir /
kha cig /
gzugs sogs la bden zhen mngon 'gyur ba zlog pa sogs rtags nyi shu po dang ldan pa'i gang zag /
sbyor lam ba phyir mi ldog gi rtags thob pa'i gang zag gi mtshan nyid yin zer na /
de mi 'thad bar thal /
gzugs sogs la bden zhen mngon 'gyur ba ldog pa sogs rtags nyi shu po rgyud la ldan pa'i gang zag yin pa med pa'i phyir /
der thal /
sbyor lam bzhi ka'i phyir mi ldog pa'i rtags rgyud la ldan pa'i gang zag yin pa med ba'i phyir /
sbyor lam drod sogs bzhi ka rgyud la ldan pa'i gang zag yin pa med pa'i phyir /
kha cig /
gzugs sogs la bden zhen mngon 'gyur ba zlog pa sogs rtags nyi shu po gang rung thob pa'i sems dpa' /
sbyor lam pa phyir mi ldog gi rtags thob pa'i gang zag gi mtshan nyid zer na /
sbyor lam pa phyir mi ldog gi rtags thob pa'i sangs rgyas 'phags pa chos can /
mtshan nyid der thal /
mtshon bya de'i phyir /
rtags sal /
? kha cig /
gzugs sogs la bden zhen mngon 'gyur ba zlog pa sogs rtags nyi shu po gang rung thob pa'i nges 'byed yan lag la gnas pa'i sems dpa' /
sbyor lam pa phyir mi ldog gi rtags thob pa'i sems dpa'i mtshan nyid zer na /
sbyor lam pa phyir mi ldog gi rtags thob pa'i byang sems mthong lam ba chos can /
mtshan nyid der thal /
mtshon bya de'i phyir /
der thal /
chos can de yin pa'i phyir /
'dod na /
byang sems sbyor lam pa yin par thal lo / /
kha cig /
sbyor lam pa phyir mi ldog gi rtags thob pa'i sems dpa' yin na /
gzugs sogs la bden zhen mngon 'gyur ba zlog bas khyab zer na /
sbyor lam pa phyir mi ldog gi rtags thob pa'i gzugs sogs la bden zhen lhan skyes mngon 'gyur ba rgyud la ldan pa'i sems dpa' chos can /
der thal /
de'i phyir /
der thal /
chos can de yin pa'i phyir /
der thal /
de yod pa'i phyir /
der thal /
ma dag sa bdun gyi gnas skabs su bden 'dzin lhan skyes 'jug pa'i phyir /
'dod mi nus te /
chos can de yin pa'i phyir /
kha cig /
phyir mi ldog gi rtags thob pa'i byang sems mthong lam pa yin na /
sbyor lam pa phyir mi ldog gi rtags thob pa'i sems dpa' yin pas khyab zer na /
sbyor lam gyi gnas skabs su phyir mi ldog gi rtags ma thob cing /
mthong lam gyi gnas su phyir mi ldog gi rtags thob pa'i byang sems mthong lam pa chos can /
der thal /
de'i phyir der thal /
chos can de yin pa'i phyir /
der thal /
byang sems dbang 'bring gis mthong lam nas phyir mi ldog gi rtags thob par byed pa'i phyir /
'dod na /
sbyor lam gyi gnas skabs su phyir mi ldog gi rtags thob par thal lo / /
'dod mi nus te /
chos can de yin pa'i phyir /
kha cig /
sangs rgyas 'phags pa yin na sbyor mthong sgom gsum ka'i phyir mi ldog gi rtags thob pas khyab zer na /
sbyor lam dang mthong lam gyi gnas skabs su phyir mi ldog gi rtags ma thob par sgom lam gyi gnas skabs su phyir mi ldog pa'i rtags thob pa'i sangs rgyas 'phags pa chos can /
der thal /
de'i phyir /
der thal /
chos @# / /
can de yin pa'i phyir /
der thal /
de yod pa'i phyir /
der thal /
byang sems dbang rtul gyis sgom lam nas phyir mi ldog gi rtags thob par byed pa'i phyir /
'dod na /
sbyor lam dang mthong lam gyi phyir mi ldog gi rtags thob par thal lo / /
'dod mi nus so /
kha cig /
sbyor lam phyir mi ldog gi rtags thob pa'i byang sems sbyor lam pa yin na /
sbyor lam drod phyir mi ldog ba'i rtags thob pas khyab zer na /
sbyor lam drod kyi gnas skabs su phyir mi ldog gi rtags ma thob cing rtse mo'i gnas skabs su phyir mi ldog gi rtags thob pa'i byang sems sbyor lam pa chos can /
der thal /
de'i phyir /
rtags gsal chos can gyis sgrubs /
kha cig /
phyir mi ldog gi rtags thob pa'i byang sems sbyor lam pa dbang 'bring yod zer na /
de kho kho rang yin par thal /
kho yod pa'i phyir /
'dod na /
de chos can /
byang sems dbang 'bring ma yin par thal /
byang sems dbang rnon yin pa'i phyir /
der thal /
phyir mi ldog gi rtags thob pa'i byang sems yin pa'i phyir /
khyab ste /
phyir mi ldog gi sar bkol ba ni /
dbang po rnon po'i lam kho nas de thob pa'i phyir /
zhes gsungs pa'i phyir /
kha cig /
byang sems rnams kyis tshogs lam nas bsam pa'i sgo nas phyir mi ldog gi rtags thob /
sbyor lam nas sbyor ba'i sgo nas phyir mi ldog gi rtags thob pa yin zer na /
byang sems tshogs lam pa yin na /
bsam pa'i sgo nas phyir mi ldog gi rtags thob pas khyab par thal /
dam bca' 'thad pa'i phyir /
'dod na /
theg dman lam du ltung nges kyi byang sems tshogs lam pa chos can /
der thal /
de'i phyir /
'dod na /
de chos can /
khyod bla med rdzogs pa'i byang chub ma thob bar du bsam pa sems bskyed de las nyams pa mi srid par thal /
khyod bsam pa'i sgo nas phyir mi ldog gi rtags thob pa'i sems dpa' yin pa'i phyir /
'dod mi nus te /
chos can de yin pa'i phyir /
kha cig /
ma dag sa gnas kyi sems dpa' rdzogs byang las phyir ldog pa yod zer na /
'o na /
de don dam sems bskyed las nyams pa yod bar thal /
dam bca' 'thad pa'i phyir /
'dod na /
de stong nyid mngon sum du rtogs pa'i shes rab las nyams pa yod par thal /
'dod pa'i phyir /
'dod na /
khyod stong nyid mngon sum du rtogs pa'i shes rab las nyams pa med par thal /
khyod theg chen 'phags pa yin pa'i phyir /
kha cig /
theg chen mthong lam shes bzod skad cig ma bcu drug po de mthong lam pa phyir mi ldog gi rtags yin zer na /
de chos can /
khyod rang las rtogs pa dman pa'i gang zag gi mngon sum gyi spyod yul yin par thal /
khyod mthong lam pa phyir mi ldog gi rtags yin pa'i phyir /
'dod mi nus te /
mkhyen pa yin pa'i phyir /
kha cig /
thabs shes kyi rtog pa brtan po gnyis po de byang sems sbyor lam pa dbang rnon gyi phyir mi ldog gi rtags yin zer na /
de mi 'thad par thal /
byang sems sbyor lam pa dbang rnon tshad mas nges na /
de rdzogs byang las phyir mi ldog par tshad mas nges dgos pa'i phyir /
der thal /
de tshad mas nges na /
thabs shes kyi rtog pa brtan po gnyis dang ldan par tshad mas nges dgos pa'i phyir dang /
de nges na /
de lam gzhan gyis bar ma chod par bla med rdzogs pa'i byang chub mngon du byed nges yin par tshad mas nges dgos /
de nges na /
de bla med rdzogs byang las phyir mi ldog bar tshad mas nges dgos pa'i phyir /
rtags 'bud /
gnyis pa rang gi lugs gzhag pa la /
phyir mi ldog gi don dang de'i rtags kyis dpog pa'i tshul gnyis /
dang po ni lam gzhan gyis bar ma chod par bla med rdzogs pa'i byang chub 'byung rung de yin| gnyis pa ni /
gzugs sogs la bden zhen mngon 'gyur ba zlog cing /
sems can gzhan sdug bsngal gyis mnar ba mthong ba'i tshe lus kyi tha snyad khyad par can dang /
theg pa chen po'i lam 'bras bu dang bcas pa rdzogs par ston pa'i dag gi tha snyad khyad par can 'khrul med brtan po de gnyis gang rung dang ldan pa'i byang sems sbyor lam pa chos can /
bla med rdzogs pa'i byang chub las phyir mi ldog pa yin te /
thabs shes kyi rtog pa brtan po gnyis dang ldan pa'i sems dpa' yin pa'i phyir /
der thal /
sems can gzhan sdug bsngal gyis mnar ba mthong ba na las kyi ba spu g.yo zhing mi gnas mchi ma 'khrug pa sogs lus kyi tha snyad khyad par can dang /
theg chen kyi lam 'bras bu dang bcas pa rdzogs par ston pa'i ngag gi tha snyad khyad par can 'khrul med brtan po gang rung dang ldan pa'i sems dpa' yin pa'i phyir /
gzugs sogs @# / /
la bden zhen mngon 'gyur ba zlog pa sogs rtags nyi shu po gang rung thob pa'i nges 'byed cha mthun la gnas pa'i sel  @# / /
ma khyab /
ma grub na 'bud /
'dod na /
theg chen sbyor lam drod kyi gnas skabs su phyir mi ldog gi rtags thob pa'i theg chen sbyor lam chos mchog ba chos can /
der thal /
de'i phyir /
rtags gsal chos can gyis sgrubs /
theg chen mthong lam shes bzod skad cig ma bcu drug po de mthong lam pa phyir mi ldog gi rtags yin par thal /
thabs shes kyi rtogs pa brtan po gnyis po de mngon rtogs rgyan gyi ched du bya ba'i gdul bya byang sems sbyor lam pa phyir mi ldog gi rtags yin pa'i phyir te /
thabs shes kyi rtogs pa brtan po gnyis po de byang sems sbyor lam pa rdzogs byang las phyir mi ldog par sgrub pa'i rtags yin pa'i phyir /
der thal /
'grel chen las /
bzung byar bya'o zhes bya ba ni /
nus pa'i rgyu yis 'bras skye bar / /
rjes su dpog pa gang yin pa / /
don gzhan la ni mi ltos phyir / /
de ni rang bzhin yin par brjod / /
ces gsungs pa'i phyir zer na ma khyab /
kha cig /
ma dag sa bdun la gnas pa'i byang sems bsam pa'i sgo nas rdzogs byang las phyir ldog pa yod par thal /
bshad rgyud rdo rje rtse mo las /
rgyal ba'i sras pos sa thob kyang / /
blo brtan pa ni ma yin te / /
rje srid sa brgyad ma thob par /
khyod kyi sgrub byed 'thad pa'i phyir /
'dod na /
yum bar ma'i ched du bya ba'i gdul bya byang chub sems dpa'chos can /
der thal /
de'i phyir /
rtags gsal chos can gyis sgrubs /
kha cig /
'dir bshad pa'i phyir mi ldog gi rtags de rdzogs byang las phyir mi ldog pa'i go ba tsam yin gyis /
phyir mi ldog gi rtags ma yin no zer na /
de mi 'thad par thal /
rnam 'grel las /
rgyu tshogs pa las 'bras skye bar /
zhes ba'i skabs nas bstan pa'i rang bzhin gyis rtags yang dag cig yod pa gang zhig /
'grel chen las /
nus pa'i rgyu yis 'bras skye bar / /
rjes su dbog pa gang yin pa / /
don gzhan la ni mi ltos phyir / /
de ni rang bzhin yin par brjod / /
ces gsungs pa'i phyir /
|chos rnams rmi lam 'dra ba'i phyir /
zhes sogs kyi skabs su /
sa brgyad pa'i ye shes chos can /
srid zhi mnyam nyid sbyor ba yin te /
rjes thob kyi gnas skabs su bden 'dzin mngon 'gyur bskye ba'i go skabs bcom pa'i dag sa'i ye shes yin pa'i phyir /
'di'i skabs su gsum las /
dang po la /
kha cig /
bden 'dzin skye ba'i go skabs bcom pa'i dag sa'i ye shes /
srid zhi mnyam nyid sbyor ba'i mtshan nyid zer na /
sa brgyad pa'i ye shes chos can /
mtshan nyid der thal /
mtshon bya de'i phyir /
'dod na /
bden 'dzin spang bar thal /
bden 'dzin skye ba spangs pa'i phyir /
der thal /
bden 'dzin skye ba'i go skabs bcom pa'i phyir /
'dod na /
rnam mkhyen du th.lo / /
kha cig /
stong nyid mngon sum du rtogs pa la brten nas rjes thob kyi gnas skabs su bden 'dzin mngon 'gyur ba skye ba'i go skabs bcom pa'i ye shes /
sring zhi mnyam nyid sbyor ba'i mtshan nyid zer na /
byang sems sa brgyad ba ba'i rgyud kyi theg chen sems bskyed chos can /
mtshan nyid der thal /
mtshon bya de'i phyir /
'dod na /
stong nyid rtogs par thal /
'dod pa'i phyir /
'dod mi nus te /
slob pa'i rgyud kyi sems bskyed yin pa'i phyir /
kha cig /
bden 'dzin mngon 'gyur ba skye ba'i go skabs bcom pa'i chos sku'i rgyu byed pa'i dag sa'i ye shes /
srid zhi mnyam nyid sbyor ba'i mtshan nyid yin zer na /
'o na /
sa brgyad pa'i ye shes chos can /
chos sku'i rgyu byed par thal /
srid zhi mnyam nyid sbyor ba yin pa'i phyir /
'dod mi nus te /
chos sku 'dus ma byas yin pa'i phyir /
kha cig /
sa brgyad pa'i ye shes kyis bden 'dzin mngon 'gyur ba ma spangs zer na /
de spangs bar thal /
bden 'dzin mngon 'gyur ba spangs na de'i sa bon spang mi dgos pa'i phyir /
der thal /
'dod sred dgu pa mngon 'gyur ba spangs na de'i sa bon spang mi dgos pa'i phyir /
rtags gong du sgrub zin /
gzhan yang /
sa brgyad pa'i ye shes kyis bden 'dzin mngon 'gyur ba spangs bar thal /
sa brgyad pa'i 'phrin las la dgod pa'i skabs su bden 'dzin mngon 'gyur ba spangs pa'i 'phrin las la 'god par gsungs ba'i phyir /
kha cig /
gnyid yin na /
@# / /
mi dge ba yin pas khyab zer na /
de mi 'thad par thal /
de dang dge ba'i gzhi mthun yod pa'i phyir /
der thal /
rmi lam du stong nyid bsgom pa yod pa'i phyir /
der thal /
rmi lam na yang chos rnams kun /
zhes sogs gsungs ba'i phyir /
kha cig /
rmi lam du srog gcod pa rmis nas sad dus su mngon zhen drag pos gsos btab pa la brten nas /
sogs gcod kyi las lam yongs su rdzogs pa yod zer na /
'o na /
rmi lam du mig sad pa rmis nas sad dus su mngon zhen drag pos gsos btab ba la brten nas /
mi gsad pa'i srog gcod kyi las lam yongs su rdzogs pa yod par thal /
dam bca' 'thad pa'i phyir /
'dod na /
rmi lam gyi mi de mi yin par thal /
'dod pa'i phyir /
'dod na /
rmi lam gyi mi chos can /
khyod mi ma yin par thal /
khyod chos kyi skye mched kyi gzugs yin pa'i phyir /
kha cig /
rmi lam du mi gsad pa rmis nas sad du su mngon zhen drag pos gsos btab pa la brten nas /
mi dge ba'i las lam yongs su rdzogs pa med zer na /
de yod par thal /
rmi lam du phyin drug la spyod ba rmis nas sad dus su dga' ba bsgom pas dge ba'i las lam yongs su rdzogs pa yod pa'i phyir /
der thal /
rmi lam du phyin drug la spyod pa rmis nas sad dus su dga' ba bsgom pa'i sgo nas dge rtsa rdzogs byang du bsngos pa la brten nas byang chub thob pa yod pa'i phyir /
kha cig /
rmi lam du mi yod zer na /
rmi lam gyi mi mi yin par thal /
dam bca' 'thad pa'i phyir /
'dod mi nus te /
gong du bkag zin pa'i phyir /
kha cig /
rmi lam gyi mi med zer na /
de yod par thal /
rmi lam gyi glang po che yond pa'i phyir /
der thal /
de rten 'grel yin pa'i phyir /
der thal /
de rten 'brel gyi rtags kyis myu gu bden med du sgrub pa'i rtags chos gnyis ldan gyi mthun dpe yang dag yin pa'i phyir /
kha cig /
nyin par dge mi dge ba'i las gsog spel byed pa med par thal /
dge ba'i las bden par med pa'i phyir /
zhes pa'i sun 'byin 'di sems tsam pas dbu ma ba la 'phangs pa'i sun 'byin yin no zer na /
de chos can /
sems tsam pa'i ngag yin par thal /
sems tsam pas dbu ma pa la 'phangs /
pa'i sun 'byin yin pa'i phyir /
'dod mi nus te /
der gyur pa'i phyir rol pa'i ngag yod pa'i phyir /
der thal /
de 'dra'i sun 'byin 'phen pa po'i phyir rol pa yod pa'i phyir /
der thal /
dbu ma pas dge mi dge ba'i las bden med du khas blangs pa la de ltar rtsod pa'i phyi rol pa yod pa'i phyir /
kha cig /
nyan thos sde gnyis kyi lugs la blo don dam pa dbang shes ma 'khrul pa'i yul yin na /
phra ba'i mi rtag pa dang rdul phran cha med gang rung yin pas khyab zer na /
bum pa chos can /
der thal /
de'i phyir /
der thal /
blo don dam pa dbang shes ma 'khrul ba bum 'dzin dbang po'i mngon sum gyi dngos yul yin pa'i phyir /
der thal /
bum 'dzin dbang po'i mngon sum gyi yul yod pa gang zhig /
sngon po de blo don dam pa dbang shes ma 'khrul pa sngon 'dzin dbang po'i mngon sum gyi dngos yul yin pa'i phyir /
rtsa bar 'dod mi nus te /
bum pa yin pa'i phyir /
kha cig /
de gnyis kyi lugs la /
blo don dam pa dbang shes ma 'khrul pa de la sngon po dang sngon po'i cha shas tha dad pa'i cha de snang ba yin no zer na /
de'i lugs gzhir zhog /
'o na /
de spyi mtshan snang yul du byed pa'i shes par thal /
sngon po dang sngon po'i cha shas tha dad pa'i cha de de'i snang yul yin pa'i phyir /
der thal /
de de la snang ba'i phyir /
'dod na /
de chos can /
'khrul shes yin par thal /
spyi mtshan snang yul du byed pa'i shes pa yin pa'i phyir /
'dod na /
de mi 'thad par thal /
dbang shes ma 'khrul ba yin pa'i phyir /
kha cig /
de gnyis kyi lugs la /
blo don dam pa nyan thos mthong lam bar chad med lam des gang zag gi bdag med phra mo mngon sum du rtogs pa yin zer na /
'o na /
des gang zag gi bdag med phra mo mngon sum du rtogs par thal /
dam bca' 'thad pa'i phyir /
'dod na /
gang zag gi bdag med phra mo chos can /
rang mtshan yin par thal /
blo don dam pa nyan thos mthong lam bar chad med lam gyi dngos yul yin pa'i phyir /
'dod mi nus te /
spyi mtshan yin pa'i phyir /
der thal /
gang zag gi bdag med phra mo yin pa'i phyir /
gnyis pa rang lugs la /
mnyam gzhag gi gnas skabs su srid zhi bden stong mnyam pa nyid du mngon sum du rtogs pa la brten nas rjes kyi @# / /
gnas skab su bden 'dzin mngon 'gyur ba skye ba'i go skabs bcom pa'i dag sa'i ye shes srid zhi mnyam nyid sbyor ba'i mtshan nyid /
srid zhi bden stong mnyam pa nyid yin te /
srid zhi bden stong mnyam pa nyid du khas blangs pa la /
dngos smra bas rtsod pa'i sun 'byin la lan don mthun thebs pa'i phyir /
der thal /
nyin par dge mi dge ba'i las gsog spel byed pa med par thal /
dge mi dge ba'i las bden par med pa'i phyir /
dper na rmi lam bzhin /
zhes dngos smra bas 'phangs pa'i sun 'byin la /
dbu ma pas kun rdzob la ltos pa'i khyab med kyi lan don mthun thebs /
don dam la ltos pa'i 'dod lan don mthun cig thebs pa'i phyir te /
dngos smra ba rang nyid la dpe ma grub pa yin pa'i phyir /
phyi ma der thal /
dngos smra bas bden med kyi dngos po mi 'dod pa'i phyir /
gsum pa rtsod pa spong ba la /
kha cig /
byang sems sa brgyad pas bden 'dzin spangs par thal /
des bden 'dzin mngon 'gyur ba spangs pa gang zhig /
bden 'dzin dang bden 'dzin mngon 'gyur ba yin khyab mnyam yin pa'i phyir /
zer na ma khyab /
'o na /
byang sems sbyor lam pa chos can /
shes sgrib rnam byang gzung rtog kun btags spangs par thal /
shes sgrib rnam byang gzung rtog kun btags mngon 'gyur ba spangs pa gang zhig /
de gnyis yin khyab mnyam yin pa'i phyir /
'khor gsum /
gal te 'dod na /
de'i sa bon spangs par thal /
'dod pa'i phyir /
'dod mi nus te /
byang sems so skye yin pa'i phyir /
kha cig /
byang sems sa brgyad pa pa'i rgyud kyi sems bskyed chos can /
srid zha bden stong mnyam pa nyid du mngon sum du rtogs par thal /
mnyam gzhag gi gnas skabs su srid zhi bden stong mnyam pa nyid du mngon sum du rtogs pa la brten nas rjes kyi gnas skabs su bden 'dzin mngon 'gyur ba skye ba'i go skabs bcom pa'i dag sa'i ye shes yin pa'i phyir zer na ma khyab /
rtags der thal /
srid zhi mnyam nyid sbyor ba yin pa'i phyir /
der thal /
dag sa'i ye shes yin pa'i phyir /
'dod mi nus te /
slob pa'i rgyud kyi sems bskyed yin pa'i phyir /
kha cig /
rmi lam du srog gcod pa'i las lam yongs su rdzogs pa yod bar thal /
rmi lam gyi srog gcod pa'i las lam yongs su rdzogs pa yod pa'i phyir /
der thal /
rmi lam gyi srog gcod kyi mi dge ba'i las lam yongs su rdzogs pa yod pa'i phyir /
zer na ma khyab /
rtags der thal /
rmi lam gyi srog chags yod pa gang zhig /
rmi lam du srogs gcad pa rmis nas sad dus su mngon zhen drag pos gsol btab pa la brten nas mi dge ba'i las lam yongs su rdzogs pa yod pa'i phyir /
'dod na bdag zin /
kha cig /
gnyid chos can /
khyod dang dge ba'i gzhi mthun med par thal /
khyod sgrib pa yin pa'i phyir /
der thal /
sgrib pa lnga'i nang tshan yin pa'i phyir te /
rnam pa lnga dang mi 'grogs dang / /
zhes pa'i skabs su /
gnyid rmug gnyis /
'gyod rgod gnyis /
'dod pa las 'dun pa /
gnod sems dang /
the tshom nyon mongs can dang lnga gsungs pa'i phyir /
zer na skyon med de /
sgrob par gyur pa'i gnyid la dgongs pa yin pa'i phyir /
kha cig /
rma lam du mig shes yod par thal /
rmi lam gyi mig shes yod pa'i phyir zer na ma khyab /
rtags der thal /
rmi lam gyi srog chags yod pa'i phyir /
'dod na /
mi 'thad de /
'jug pa las /
gal te gnyid na mig blo mi srid pas / /
zhes gsungs pa'i phyir /
kha cig / /
nyan thos sde gnyis kyi lugs la /
nyan thos mthong lam bar chad med lam gyis bdag med phra mo mngon sum du rtogs par thal /
des bdag med mngon sum gyi rtogs pa'i phyir zer na ma khyab /
der thal /
des bdag med phra mo rtogs pa gang zhig /
de mngon sum yin pa'i phyir /
dang po der thal /
bdag med shugs la rtogs pa'i phyir !bar chad kyi chos las yang dag par rgal bas lha la sogs pa'i bdud las 'das pa dang /
zhes sogs kyi skabs su /
sa brgyad pa'i ye shes chos can /
lha'i bu'i bdud mngon 'gyur ba la sogs pa'i bdud bzhi mngon 'gyur ba las 'das pa yin te /
lha'i bu'i bdud la sogs pa'i bdud bzhi mngon gyur ba la rnal 'byor gyi stobs kyis yang dag par brgal ba'i dag sa'i ye shes phyir /
'di'i skabs su gsum las /
dang po la /
kha cig /
sdug bsngal bden pa yin na /
phung bo'i bdud mngon 'gyur ba yin pas khyab bdud rigs kyi gang zag yin na /
lha'i bu'i bdud mngon 'gyur @# / /
ba yin pas khyab /
nyon mongs pa'i bdud rags pa yin na /
nyon mongs pa'i bdud mngon 'gyur ba yin pas khyab zer na /
dang po la /
rgyun zhugs srid pa lan bdun pa ba chos can /
der thal /
de'i phyir /
rtags gong du sgrub zin /
'dod mi nus te /
dge 'dun dkon mchag yin pa'i phyir /
gnyis pa la bdud rigs kyi dud 'gro chos can /
der thal /
de'i phyir /
der thal /
de yod pa'i phyir /
der thal /
bdud rigs kyi klu yod pa'i phyir /
'dod na /
lha yan par thal /
'dod pa'i phyir /
'dod mi nus so /
gsum pa la /
byang sems sa brgyad pa pa'i rgyud kyi gang zag gyi bdag 'dzin gyi sa bon chos can /
der thal /
de'i phyir /
der thal /
nyon sgrib yin pa'i phyir /
'dod na /
shes pa yin par thal /
nyon mongs pa'i bdud mngon 'gyur ba yin pa'i phyir /
'dod na /
byang sems sa brgyad pa ba'i rgyud kyi gang zag gi bdag 'dzin gyi sa bon shes pa ma yin par thal /
gang zag gi bdag med yin pa'i phyir /
kha cig /
las dang nyon mongs pa'i dbang gis byung ba'i zag bcas kyi phung por dmigs pa /
phung po'i bdud rags pa'i mtshan nyid /
ma rig pa'i bag chags kyi dbang gis byung ba'i phung por dmigs pa /
phung po'i bdud phra mo'i mtshan nyid zer na /
las nyon dang /
dus mnyam du gyur pa'i phung po'i bdud rags pa chos can /
mchan nyid der thal /
mtshon bya de'i phyir /
rtags sla'o /
gzhan yang /
rgyud zhugs srid pa lan bdun ba ba chos can /
mtshon bya dang pho der thal /
mtshan nyid dang po 'de 'i phyir /
der thal /
las nyon gyi dbang gi byung ba gang zhig zag bcas kyi phung por dmigs pa yin pa'i phyir /
dang po der thal /
thal /
las dang nyon mongs pa'i dbang gis skyes ba yin pa'i phyir /
gnyis pa der thal /
chos can de yin pa'i phyir /
rtsa bar 'dod na bkag zin /
gzhan yang /
khyi rgan rgya bo'i phung po chos can /
mtshon bya phyi ma der thal /
mtshan nyid de'i phyir /
de ma rig pa'i bag chags kyi dbang gis byung bar thal /
de las dang nyon mongs pa'i dbang gis byung ba gang zhig /
las dang nyon mongs pa de yang ma rig bag chags kyi dbang gis byung ba'i phyir /
dang po ma grub na /
'khor gsum /
phyi ma der thal /
ma rig bag chags kyi dbang gis skyis pa'i phyir /
rtsa bar 'dod mi nus te /
phung po'i bdud rags pa yin pa'i phyir /
kha cig /
rang rgyu las dang nyon mongs pa'i dbang gis byung ba'i zag bcas kyi phung por dmigs pa /
phung po'i bdud rags pa'i mtshan nyid /
rang rgyud ma rig pa'i bag chags kyid dbang gis byung ba'i phung por dmigs pa /
phung ba'i bdud phra mo'i mchan nyid zer na /
dang po la rgyun zhugs srid pa lan bdun pa ba dang /
phyi ma la /
khyi rgan rgya bo'i phung pos ma nges so / /
kha cig /
nyon mongs pa'i bdud mngon 'gyur ba yin na /
nyon mongs yin pas khyab zer na /
gang zag gi bdag 'dzin dang mtshungs ldan du gyur ba'i gtso sems chos can /
der thal /
de'i phyir /
der thal /
nyon sgrib mngon 'gyur ba yin pa'i phyir /
der thal /
chos can de yin pa'i phyir /
'dod na /
sems byung yin par thal /
'dod pa'i phyir /
'dod mi nus te /
gtso sems yin pa'i phyir /
kha cig /
lha'i bu dga' rab dbang phyug gis dge ba'i chos la bar chad rtsom pa'i cha de la'i bu'i bdud yin kyang /
lha'i bu dga' rab dbang phyugs lha'i bu'i bdud ma yin zer na /
de lha'i bu'i bdud yin par thal /
nyan sa las /
lha'i bu'i bdud ni 'dod pa'i kham su skyes pa'i lha'i bu dbang phyug thob pa dag nye bar 'ong ba gang yin pa ste| zhes gsungs pa'i phyir /
kha cig /
las nyon gyi dbang gis srog dbang 'gags pa de 'chi bdag gi bdud rags pa yin zer na /
de mi 'thad par thal /
de 'dus ma byas yin pa'i phyir /
kha cig /
bdud phra mo bzhi thams cad phan tshun 'gal ba yin no zer na /
'o na /
nyon mongs pa'i bdud phra mo dang lha'i bu'i bdud phra mo 'gal bar thal /
dam bca' 'thad pa'i phyir /
'dod na /
rgyun mtha'i sbyor ba la gnas pa'i sems dpa'i rgyud kyi ma rig bag chags kyi sa phra zhing phra ba de chos can /
lha'i bu'i bdud phra mo ma yin par thal /
nyon mongs pa'i bdud phra mo yin pa'i phyir /
der thal /
ma rig bag chags kyis phra zhing phra ba yin pa'i phyir /
'dod na /
lha'i bu'i bdud phra mo yin par thal /
bdud gzhan gsum las 'da' ba la bar du gcod byed kyi shes sgrib phra zhing phra ba yin pa'i phyir /
kha cig /
bdud bzhi gang rung yin na spang bya yin pas khyab zer na /
byang sems rgyun mtha' ba'i mtshan @# / /
dpe rjes mthun pas spras pa'i lus chos can /
der thal /
de'i phyir /
der thal /
phung po'i bdud phra mo yin pa'i phyir /
der thal /
ma rig bag chags kyi sa dang zag med kyi las la brten nas blangs pa'i mtshan dpe rjes mthun pas spras pa'i lus yin pa'i phyir te chos can de yin pa'i phyir /
'dod mi nus te /
bskal pa du mar tshogs gnyis rgya chen pos bsgrub pa'i lus yin pa'i phyir /
kha cig /
theg dman gyi mthong lam nas lha'i bu'i bdud rags pa bcom /
nyan thos dgra bcom pa'i go 'phang thob nas nyon mongs pa'i 'dud rags pa bcom /
nyan thos kyi lhag med myang 'das thob nas phung po'i bdud rags pa bcom /
gnyis ka'i cha las rnam grol gyi dgra bcom pa'i go 'phang thob nas /
'chi bdag gi bdud rags pa bcom pa yin zer na /
'o na /
'gog snyoms thob la ma nyams pa'i dgra bcom pa yin na /
'chi bdag gi bdud rags pa bcom pas khyab par thal /
dam bca' 'thad pa'i phyir /
'dod na /
'gog snyoms thob la ma nyams pa'i lhag bcas myang 'das la gnas pa'i nyan thos dgra bcom pa chos can /
der thal /
de'i phyir /
der thal /
chos can de yin pa'i phyir /
'dod mi nus te /
las nyon gyi dbang gis srog dbang gis srog dbang 'gags dgos kyi gang zag yin pa'i phyir /
der thal /
lhag bcas myang 'das la gnas pa'i nyan thos dgra bcom pa yin pa'i phyir /
kha cig /
sbyor lam pa phyir mi ldog pa'i rtags thob nas lha'i bu'i bdud bcom /
theg chen mthong lam nas phung po'i bdud dang 'chi bdag gi bdud bcom /
sa brgyad ba thob nas nyon mongs pa'i bdud bcom pa yin zer na /
phyir mi ldog pa'i rtags thob pa'i byang sems sbyor lam pa des lha'i bu'i bdud bcom par thal /
dam bca' 'thad pa'i phyir /
'dod na /
de 'dra'i byang sems sbyor lam pa chos can /
khyod sangs rgyas 'phags pa yan par thal /
lha'i bu'i bdud bcom pa'i gang zag yin pa'i phyir /
de bzhi du 'og ma gnyis la yang 'phe no / /
kha cig /
sbyor lam pa phyir mi ldog pa'i rtags thob nas lha'i bu'i bdud rags pa bcom theg chen mthong lam thob nas phung po'i bdud rags pa bcom /
sa brgyad pa nas nyon mongs pa'i bdud rags pa bcom pa yin no zer na /
byang sems sa brgyad pa ba'i rgyud la nyon mongs pa'i bdud rags pa med par thal /
dam bca' phyi ma 'thad pa'i phyir /
'dod na /
de yod par thal /
de'i rgyud la nyon sgrib yod pa'i phyir /
gnyis ba rang lugs la /
bdud bzhi rags pa'i khyad par yod de /
zag bcas nyir len gyi phung po lnga po de phung po'i bdud rags pa dang /
rtsa nyon drug nye nyon nyi shu de dang mtshungs ldan du gyur ba'i sems sems byung rnams nyon mongs pa'i bdud mngon 'gyur ba dang /
lha'i bu dga' rab dbang phyug lha'i bu'i bdud rags pa dang /
las dang nyon mongs pa'i dbang gis rang dbang med par srog dbang 'gag pa /
'+ci bdag gi bdud rags pa yin /
bdud bzhi phra mo phra mo bzhi'i khyad par yod de /
ma rig bag chags kyi sa dang zag med kyi las kyi dbang gis skye ba blangs pa'i phung po /
phung po'i bdud phra mo dang /
ma rig bag chags kyis phra zhing phra ba de nyon mongs pa'i bdud phra mo dang /
lha'i bu'i bdud gnyis ka yin zhing /
ma rig bag chags kyi sa dang zag med kyi las la brten nas skye ba blangs pa'i phung po 'dor ba de 'chi bdag gi bdud phra mo yin pa'i phyir /
bdud bzhi rags pa bcom pa'i sa mtshams kyi khyad par yod de /
theg dman gyi dbang du byas na /
nyan thos kyi mthong lam thob nas lha'i bu'i bdud rags pa bcom /
nyan thos dgra bcom pa'i go 'phang thob nas nyon mongs pa'i bdud rags pa b+chom /
lhag med myang 'das thob nas phung po'i bdud rags pa dang /
'chi bdag gi bdud rags pa gnyis ka bcom pa yin pa'i phyir /
theg chen gyi dbang du byas na /
sbyor lam pa phyir mi ldog pa'i rtags thob nas lha'i bu'i bdud rags pa bcom /
theg chen mthong lam thob nas phung po'i bdud rags pa dang /
'chi bdag @# / /
gi bdud rags pa bcom /
sa brgyad pa thob nas nyon mongs pa'i bdud mngon 'gyur ba bcom pa yin pa'i phyir te /
bdud bzhi phra mo ma lus par bcom pa dang sangs rgyas pa dus mnyam pa'i phyir /
gsum brtsod pa spong ba la /
kha cig /
zag bcas nyer len gyi ldan min 'du byed kyi phung po yin na /
phung po'i bdud rags pa yin dgos par thal /
zag bcas nyer len gyi phung po lnga po phung po'i bdud rags pa yin pa'i phyir /
'dod na /
zag bcas kyi ldan min 'du byed kyi phung po yin na /
phung po'i bdud rags pa yin dgos par thal lo / /
'dod pa'i phyir zer na ma khyab /
'dod na /
rgyun zhugs srid pa lan bdun pas ma nges so / /
kha cig /
byang sems sa brgyad pa ba'i rgyud kyi gang zag gi bdag 'dzin gyi sa bon chos can /
dmigs rnam 'dzin pa'i blo yin par thal /
nyon mongs pa'i bdud rags pa yin pa'i phyir /
khyab ste /
nyon mongs pa'i bdud mngon 'gyur ba yin na /
dmigs rnam 'dzin pa'i blo yin dgos pa'i phyir zer na ma khyab /
'dod mi nus so / /
kha cig /
nyan thos dgra bcom pa'i go 'phang thob nas nyon mongs pa'i bdud rags pa bcom pa mi 'thad par thal /
nyan thos sgom lam rdo rje lta bu'i ting nge 'dzin la gnas pa'i gang zag gis nyon mongs ba'i bdud rags pa bcom pa'i phyir /
der thal /
de de dang bral ba'i phyir /
zer na ma khyab /
rtags gsal bla /
kha cig /
gnyis ka'i cha las rnam grol gyi nyan thos dgra bcom pas 'chi bdag gi bdud rags pa bcom par thal /
de'i tshe ji ltar 'dod 'dod du gnas nus pa'i phyir zer na re zhig ma khyab /
kha cig /
byang sems mthong lam pa yin na /
zag bcas nyer len gyi phung po'i sa bon spangs pas khyab par thal /
de yin na zag bcas nyer len gyi phung po spangs pas khyab pa'i phyir zer na ma khyab /
rtags sla /
kha cig /
bdud bzhi ma lus par bcom pa dang sangs rgyas pa dus mi mnyam par thal /
'chi bdag gi bdud phra mo de sangs rgyas kyi sa'i rdo rje lta bu'i te nge 'dzin gyi gzhom bya yin pa'i phyir /
der thal /
rgyad bla ma las /
'chi med zhi ba'i gnas thob la /
'chi bdag rgyu ba med pa'i phyir / /
zhes gsungs pa'i phyir zer na ma khyab /
kha cig /
nyon mongs pa'i bdud rags pa yin na /
spangs bya yin dgos par thal / /
khyod kyis nyon mongs pa'i bdud rags pa'i dbye ba 'thad pa'i phyir /
'dod na /
byang sems 'phags pas gzhan don byed pa'i yan lag tu gyur ba'i 'dod sred chos can /
der thal /
de'i phyir /
der thal /
nyon mongs mngon 'gyur ba yin pa'i phyir /
'dod mi nus te /
blangs bya yin pa'i phyir /
der thal /
byang chub sems da'i blangs bya yin pa'i phyir /
der thal /
byang chub sems dpas 'dod pa'i sred pa gzhan don byed pa'i yan lag tu bsgyur ba blangs bya yin pa'i phyir zer na ma khyab /
kha cig /
nyon mongs pa'i bdud mngon 'gyur ba yin na /
nyon mongs yin dgos par thal /
lha'i bu'i bdud mngon 'gyur ba yin na /
lha'i bu yin dgos pa'i phyir zer na ma khyab /
'dod na bkag zin /
kha cig /
lha'i bu dga' rab dbang phyug chos can /
spangs bya yin par thal| lha'i bu'i bdud yin pa'i phyir /
'dod na /
khyod rgyun 'chad par thal /
spangs bya yin pa'i phyir /
'dod mi n+su te /
khyod sangs rgyas ba'i phyir zer na /
khyi rgan rgya bo chos can /
khyod rgyun 'chad par thal /
khyod spang bya yin pa'i phyir /
der thal /
ngan 'gro'i phung khams skye mched rnams mthong spang yin pa'i phyir /
rtags sgrub zin /
rtsa bar 'dod na /
khyi rgan rgya bo chos can /
rgyun mi 'chad par thal /
sangs rgyas pa'i phyir /
'khor gsum /
der thal /
sems can yin pa'i phyir /
gzhan yang /
sdig pa'i grogs po chos can /
rgyun 'chad par thal /
spangs bya yin pa'i phyir /
der thal /
mdo las /
sdig pa'i grogs po rtag tu spang bya zhing /
dge ba'i grogs po dag pa brten par bya /
zhes gsungs pa'i phyir /
'dod na /
rgyun mi 'chad par thal /
sangs rgyas ba'i phyir /
'khor gsum / /
@# / /
om swa ste /
rnam kun mkhyen pa'i ye shes lam gsum gyi / /
lam shes gzhi ye bye brag thugs mnga' ba / /
rgyal dang de sras slob mar bcas pa yi / /
bzhas rdul yan lag mchog gi rgyun du mdzes /
sras bcas rgyal ba rnams kyis bsngags pa'i phul / /
rtsod dus tshe lo brgya pa'i zhing gi dpal /
bstan pa rin chen mun sel sgron me mchog /
'degs mdzad nyi ma'i gnyen gyur kho na'o / /
gang gis bya rgod spungs 'dra'i ri bo cher / /
zheng brgya 'od bcas gyo ba'i cho 'phrul gyis /
theg gsum 'khor tshogs grungs med 'dus pa rnams /
ches zab sher phyin snang bas smin zhes graD /
thub pa'i nyim nu ba nas deng zhig tu / /
sbas don dngos brgyad bdun bcu'i spel legs gzugs / /
mi pham thugs kyi mgul rgyan len mkhas ni / /
thogs med mtshan mchog ldan pa gcig bur 'khums / /
slar yang rdo rje'i mdud rgyar gyur pa dag /
'grol mdzad 'phags seng dgongs pa ji bzhin du / /
'byed mkhas rgyal ba gnyis pa yab sras kyi / /
legs bshad nor bu'i do shal las gzhan gang / /
rgyal yum dgongs 'grel ji bzhin lhun chags par /
rnam bzhi'i grub mtha'i ba gam ska rags bcings / /
tshig don mthar so na gcod mkhas grub pa'i dbang /
thub bstan dar rgyas legs bshad rma du byung / /
se shing r+wa bar theg chen rgyud mngas sgras / /
ma smad snyan 'jebs gar dgu'i nyams stong gis / /
bshad sgrub nor bu'i rgyal mtshan ring nas chugs / /
dgos 'dod kun 'byung lan brgyar bsngags pa thob /
gzhung gang mtshon byed dbe yi ri mo'i cha / /
blo gsal thos bas ma tshon gyis bkra ba'i gzhir / /
gzhi shes rnam rdzogs gnyis kyi thal 'phreng 'di / /
khrir bzhugs dpon slob grags pa mkhas grub dang /
mdzod 'dzin sde pa blo bzhang bgra shis kyis / /
blo gsal 'byor dman kun byang tshegs med phyir /
rgyu sbyor gris brkos mkhas bsdus 'du byed kyis /
thams mkhas 'phrul gyi bar du legs par bsgrubs /
'des mtshon dge bdus gsum dang 'brel bas /
kun mkhyen rgyal ba'i ring lugs yid bzhin nor /
bshad dang sgrub pa'i rgyal mtshan rdzer bkod de /
mkhas dang grub pas sa chen 'gegs par shog /
g+ngas can mgon po rgyal ba yab sras sogs / /
dam pa'i zhags brtag mdzad 'phrin mkha' la phyir /
'dzin lta btsun sku mched kyi / /
sku tshe bstan 'gro'i dpal du brtan gyur cig /
yab rdze rdo rjo tshe ring sras bcas dang /
rgyu sbyor yongs 'dzin dbon slob snge pa zhung /
'gal rkyen dang bral mthun rkyen legs tshogs kun /
ji ltar smon pa'i don kun 'grub gyur cig /
lhag par yun ring drin gyis bskyangs pa'i yum / /
lnga pa'i lam gshegs de skyid nor 'dzom dang / /
'dun ldan phyag mdzod 'jam dbyangs bsod nams sogs / /
'gra rnams mi khom gnas las ldog gyur cig /
theg mchog 'khor lo bzhi yi rten bzang brgyud /
rgyal yum dgongs don ji bzhin lam gyi gnad / /
nges 'byung byang sems yang dag ldan bas phyug /
kun mkhyen sbyor bas chos sku mngon gyur cig /
tshul 'di mchad nyan thos bsa sgom ba la /
ma hA kA la las /
gshin 'dod khams dbang / /
rnam sras beg rtse tha 'ga rgyal bo yis /
rtag du bsrang skyob gyel med grogs mdzod cig /
! /
ces bstan bcos mngon par rtogs pa'i rgyan 'grol dang bcas pa'i mtha' dbyod p+dam?dgar po'i 'breng ba shes bya ba'i skabs brgyad dang zur bkol bzhi /
dbu ma'i mtha' dbyod dang bcas pa 'di rnams /
dang thog nges ba don kyi mkhas shing grub ba brnyes pa rje btsul bstan dar b+chan po zhes yongs su grags pa des rang gi slob ma p+d+ma'i?mtshol dang pa'i tshogs 'du ba bzhin gyis sku drung du bcar ba'i shes rab can rnams la dbu phar gyi bzhung rtsa 'grel gtso bor gyur ba'i spo'i don dang /
yan lag gi don las sbros te theg pa gsum gyi gzhi lam 'bras gsum mam /
kun sbyang so so'i ngo bo /
mchan nyid /
rab dbya /
grangs ngas /
go rims /
sa mtshams /
'jug ldab /
grub mtha' so so'i 'dod tshul sogs cas phyin pa dgag gzhag spangs gsum gyi sgo nas phar zhib rnam par dbyod pa'i rigs lam gyis mtha' chod pa thugs thog nas bsgrigs te rtses bzhan tu gnang ba bzhin /
phyis slob ma rnams kyis gsung dag zin bris su btab pa 'di dag spyor na tshogs don gsal bas go bde ba dang /
rigs lam gyi 'gros gzhung lugs chen po rnams dang mthun zhing phra zhib mtha' chod pa'i jog mchams bdeb /
khyad par byis ba zla gzugs blta bar bskul ba'i dper ma song bar 'dun brtson chos kyi span ldan dag gis /
Tikak spyi don zung dang shan sbyar te gzhung lugs kyi bang mdzod chen po'i tshog don gyi dka' gnad rnams la @# / /
dpyad pa 'jug pa'i tshen 'byed pa'i lde mig dang /
gsal ba'i sgon me /
phar zhib rnam bar 'byed bar blta ba'i mi gtu gyur nas ma rtogs log rtog gi dri mngan ba rnams rgyad ring du bsring ba'i blo gros kyi p+d+mo?'dab ma stong ldan du nges bar 'byed nus bas na /
mtshan don dang mthun pa'i gsas par bshad pa p+d+ma?dgar po'i 'phring ba zhes bar bsngags la /
yang mkhas grub chen po de nyid kyis phyis rtsom du'ang mngon rtogs rgyan gya tshig gi bras bsnon gyi steng du 'grel pa'i tshig don gyis kha skong ba'i Ti kak? dang dbu par so so'i sbyi don gyis legs bshad sla med pa mang pa bka' rtsom mdzad pa 'di rnams snga thog fnas ser smad grwa cheng rang du 'chad nyan rkang tshugs pa'i slob gnyer ba rnams kyi 'din klog gi dbor pan thogs che nges kyi 'gro don che bar yod na 'ang mtha' dpyod kyi gzhang rnams snga sog 'di phyogs su par du 'khod pa ma byung zhing bris ma'i dpe rnyeng rnams rim 'thor rim la byar dang gsar du bris brtson gyi rten 'brel 'dzim pa ches dkon pas dbe rgyun nyung gshes par phyin skabs dang po dang gnyis pa'i thal 'phreng gnyis dang /
thub dbang bstan ba'i sgron me rje bcun grags pa bshad sgrub pa'i gsung blo rtags mchan bcas rnams lha bcun mthag sprul rin po che'i yab rjes gtsos sku 'khor nas par 'khod sbyin bdag gnad grub pa'i 'phros skabs gsum pa dang /
bzhi ba'i mtha' dbyad 'di gnyis kyang lung rtogs yon tan rgya mtsho'i bdag nyid zhal snga nas dbon slob las thob pa grags pa mkhas grub dang /
gang gi mdzod 'dzin gtong pod dad stogs kyi mkhyen rab yangs pa sde pa blo bzang bkra shis rnam gnyis nas sbrul skur na po che sku mched kyi tshogs langs mtshan btags sogs kyi dga' ston dang /
chos sbyin rgya cher sbel phyir co ne'i bar ma la zhus dag phyi mor gnang ste par du bsgrubs pa'i par byang smon tshog zhig bris zhes gsungs pa'i dor s3er smad bla zur dad ba mkhan ming nas ra sa spang lung ri khrod du rab byung bcu gsum pa'i drag pa ches pa lcags spri lor sug bris su bgyis pa 'dis kyag spyo dag bye btrag gi bstan pa rin po che thos bsams sgom gsum gyi sge nas phyogs dus kun tu dar zhing rgyas la yun rid du gnas pa'i rgyar gyur zhig /
om a ra pa tsan d+hAiHom ba' gI shwa ri bumHom ba' kye dam na maHom mA rI tsye swa' hA /
om tA re du dad' re du re swa' 
