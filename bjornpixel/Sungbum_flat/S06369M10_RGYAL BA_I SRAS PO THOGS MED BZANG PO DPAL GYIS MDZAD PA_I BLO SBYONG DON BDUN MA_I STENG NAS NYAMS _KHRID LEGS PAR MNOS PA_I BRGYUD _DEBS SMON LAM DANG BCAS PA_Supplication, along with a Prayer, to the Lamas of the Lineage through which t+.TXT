! / /
na mo gu ru /
thub dbang byams mgon thogs med dbyig gi gnyen / /
grol sde rnam gnyis gu na mi tra dang / /
seng bzang gang spel ku sA li che chung / /
gser gling chos grags rnams la gsol ba 'debs / /
mar me mdzad dpal 'brom ston po to ba / /
sha ra 'chad kha spyi'i bu lha ston pa| |lha sdings byang 'bum kun rgyam yon tan dpal / /
mkhan chen bde dpal rnams laX /
dga' bzhi grags gzhon bsod grags bzang po dpal / /
yon tan 'od dang blo 'phel tshul khrims dang / /
bsod nams lha dbang bsod nams legs mtshog dang / /
gnyug la paN chen rnams laX /
ngag chos brag mgon dpal 'byor lhun grub zhabs / /
chos dbyings rang sgrol blo bzang rgya mtsho'i sde / /
blo bzang dar rgyas 'jam dbyangs grags pa'i @# / /
dpal / /
dge legs rgya mtsho rnams la X /
byams pa'i mtshan dang yongs 'dzin paN+Di ta / /
rtsa ba'i bla ma dge 'dun bzang po ste / /
dngos dang brgyud pa'i bla ma mchog rnams la / /
gsol ba 'debs so bdag rgyud byin gyi bslobs / /
sngon 'gro skyes bu chung 'bring lam bsgoms bas / /
srid pa'i bde la sred pa yongs spangs te / /
gtan mdun thar pa don du gnyer ba'i blo / /
bcos min bsam pa thag pas 'byongs par shog /
chos kun sems yin skye 'geg gnas gsum bral / /
cir yang ma grub gang snang sgyu ma'i 'phrul / /
bdag bde gzhan gtong gzhan gyi sdug bsngal rnams / /
tshur len byang chub sems gnyis 'byongs par shog /
kun rdzob don dam sems bskyed rnam gnyis kyis / /
bsam dang sbyor bas rkyen ngan ma lus pa / /
byang chub bsgrub pa'i lam du legs bsgyur nas / /
bdag nyid gces 'dzin drung nas 'byin par shog /
'phen goms sa bon sun 'byin smon lam ste / /
stobs lnga tshe gcig nyams len la bsgril zhing / /
chags med smon lam mtshams sbyar bdag 'dzin blo / /
sun phyung 'phen goms stobs kyis 'pho bar shog /
gang byas chos rnams bdag 'dzin gnyen por 'gro / /
rang zhe rang la ma khrel dpang po'i mchog /
rkyen ngan lam yongs gang shar blo sbyong gi /
grogs su 'bad med 'gro bar byin gyis rlobs / /
spyi don gsum bslab mngon chung sems rgyud 'dul / /
rang rgyal gzhan pham g.yo sgyu'i bsam sbyor spong / /
dag snang nyer spyod chos kyi nga rgyal dang / /
rlom sems bskyed pa'i bdud las spong bar shog /
nyes 'phel dka' bkol go log snyan grags yus / /
gang che'i nyon mongs gnyen po gtso bor bsten / /
bzang brten phyogs med rtag tu blo sbyong zhing / /
rang rgyud chos rang zhus dag pher bar shog /
don tshan bdun gyi lcags kyu rnon po yis / /
bdag sems glang po nye bar dul byas te / /
thabs shes zung du 'brel ba'i goms stabs kyis / /
rnam mkhyen thar pa'i grong du bgrod par shog /
ces rgyal ba'i sras po thogs med bzang po dpal gyis mdzad pa'i blo sbyong don bdun ma'i steng nas nyams 'khrid legs par mnos pa'i brgyud 'debs smon lam dang bcas pa 'di ni bde nyid dang blo sbyong snyan rgyud chen mo /
legs bshad kun 'dus gsum par du ? brko ba'i tshe za hor gyi ban+des sbyar ba'i yi ge ba ni /
'jam dbyangs bstan 'dzin no / /
brgyud 'debs gsang 'jug rnams dge slong dbang phyug chos bzang gis bris pa yin no / /
