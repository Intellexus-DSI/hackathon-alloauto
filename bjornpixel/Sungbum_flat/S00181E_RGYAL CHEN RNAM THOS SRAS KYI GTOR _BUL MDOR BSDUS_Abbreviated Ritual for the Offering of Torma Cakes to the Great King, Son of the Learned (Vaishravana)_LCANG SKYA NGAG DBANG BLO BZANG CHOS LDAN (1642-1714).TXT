@# / /
rgyal chen rnam thos sras kyi gtor 'bul mdor bsdus bzhugs so / / / /
@# / /
rin chen mang sprul rgyal chen rnam thos sras / /
rta bdag brgyad sogs 'khor tshogs rgya mtshor bcas / /
dad gdung mos pa'i yid kyis spyan 'dren na / /
brtse chen thugs rje'i dbang gis gshegs su gsol / /
mdun gyi nam mkhar pad zla seng ge'i steng / /
gser ri ltar brjid zhal gcig phyag gnyis pa| |rgyal mtshan ne'u le bsnams shing go cha dang / /
rin chen rgyan mdzas skyil krung phyed pas bzhugs / /
dkar gsum mngar sogs ro brgya'i bcud ldan cing / /
zag med bdud rtsir brlabs pa'i mchod gtor 'di / /
rgyal chen rnam sras 'khor dang bcas la 'bul / /
tshim par bzhes nas dgyes par mdzad du gsol / /
sngon gyi thugs dam gnyan po legs dgongs la / /
bstan dang bstan 'dzin mtha' dag legs skyong zhing / /
rnal 'byor bdag la brtse bas legs gzigs nas / /
'dod dgu'i dngos grub thams cad legs par rtso la / / / /
ces rgyal po chen po rnams thos sras la gtor ma @# / /
'bul tshul mdor bsdus 'khyer bde 'di lta bu zhig gyis zhes rab 'byams smra ba'i dbang phyug ngag dbang bstan 'dzin gyis nan gyis bskul ba'i dor sprang btsun snyom las pa ngag dbang blo bzang chos ldan pa dpal bzang pos 'phral du sug bris su bgyis pa'o / / / /

