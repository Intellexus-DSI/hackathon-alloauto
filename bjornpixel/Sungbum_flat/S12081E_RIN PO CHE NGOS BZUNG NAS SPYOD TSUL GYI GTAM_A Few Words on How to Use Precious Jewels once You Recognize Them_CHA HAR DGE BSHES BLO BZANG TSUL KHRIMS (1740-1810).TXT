ta ? dza @# / /
rin po che ngos bzung nas spyod tshul gyi gtam bzhugs so / /
@## / /
na mo gu ru /
ji skad du /
rje bla mas /
rigs lam phra mo phyed pa'i rnam dpyod dang / /
gzhung lugs gdams par shar ba'i nyams len dang / /
tshig sbyor tshul la mkhas pa'i dag gi dpal / /
sa steng 'di na rin chen rnam gsum snang / /
nyes dam pa'i chos la spyod pa'i rin po che gsum gsungs la /
gser dngul la sogs pa'i 'jig rten gyi rin po che rnams ni 'phral du lus srog 'tsho ba dang /
dge ba sgrub pa'i mthun rkyen du 'gyur la /
dam pa'i chos kyi rin po che ni dus thams cad du rang gzhan thams cad kyi don sgrub par byed do / /
de yang /
phal ba'i skye bo rnams ni gser dngul sogs la gtso bor byed la /
mkhas pa rnams ni dam pa'i chos kho na la @## / /
gtso bor byed do / /
dam pa'i chos kyi rin po che de rnyed cing longs sbyod ba'i thabs ni thos bsam bsgom pa yin bas /
de la /
sa steng gi rin po che yin par gsungs /
de la rin po che dang po ni /
thos pa byas te gsung rab la sbyangs ba yin la /
de'i phyir dam ba rnams kyi legs bshad la blta rtog byed pa dag gis de rnams kyi sgras zin gyi don dang /
phugs kyi dgongs pa gang yin dang /
dngos bstan shugs bstan sogs zhib tu dpyad nas so sor ngos 'dzin dgos pa yin no /
rin po che gnyis pa ni /
gdams par shar nas nyams su len pa yin la /
de yang /
gang shes rgyud la sbyor ba'i nyams len zhes pa dang /
'phral la gang thug sgom la spyod ba zhes pa rnams gnad gcig pa yin no / /
de'i phyir 'dir rnam thar chen mo la blta ba dag gis gsung don la dpyod pa dang /
de nyid nyams len du 'khyer ba gnyis tshogs lhan du byed na legs so / /
de yang /
gzhung chen mo rnams su /
brjod bya /
dgos pa /
nying dgos /
'brel ba bzhi gsungs pa dang /
mtshams sbyar /
tshig don /
bsdus don /
dgos don /
brgal lan te lnga bshad pa rnams dang mthun par byed rgyu byung na chos kyi nyams len byed pa yang de yin /
sems 'dul ba'i thabs kyang de yin /
'phral phugs kyi phan yon gang 'dod 'grub pa'i thabs kyang de yin no / /
rin po che gsum ba ni /
bstan bcos rtsom pa /
rten gsum bzhengs pa /
'dus sde 'dzugs pa /
'chad nyan dang sgom sgrub kyi srol 'dzugs pa rnams so / /
de'i phyir 'dir rnam thar gyi nang du rje'i gsung mang du bkod pa rnams las 'ga' zhig gi bsdus don sa bcad lta bu cung zad 'phri bar bya'o /
! /
de yang /
e yig mdzes rgyan du /
ke ru zhes grags zhes sogs kyi tshigs bcad ni /
rnyed bkur la mi zhen par chos la 'bad na je bzang du 'gro bar bstan no / /
ce sbyang bzhin du @# / /
sogs ni /
tshe 'di'i don du 'gro 'od mang po mi byed ba dang /
nga rgyal spangs te chos la 'bad na rang gis mtho bar 'gyur bar bstan /
te lo pa sogs ni /
skyon rtog spangs te bla ma bsten na legs par bstan /
pe ta pa sogs ni /
nang du bsdad nas chos la 'bad dgos par bstan /
co ne 'dug nas sogs ni sems rnal du phab chos sems pa dang /
phrag dog spong bar bstan /
zhes sa 'dud pa'i sogs ni rnam g.yed spangs nas dben pa bsten dgos bar bstan /
re ba mche sogs ni 'gal rkyen spangs nas de ba la 'bad dgos par bstan no / /
don bsdu na /
tshe 'di'i chos brgyad spangs te chos bzhin du spyod dgos par gsungs pa yin la /
'di la dbyang ba'i mthug thog tu /
rje btsun bla ma nyams len de ltar mdzad / /
thar 'dod bdag kyang de bzhin skyong bar shog /
ces pa'am /
rnal 'byor ngas kyang nyams len de ltar byas / /
thar 'dod khyed kyang /
de bzhin bskyang 'tshal gsungs / /
'jam mgon bla mas ma rang pa ji bzhin du / /
bdag kyang rtag tu chos bzhin spyod bar shog /
ces pa lta bus nyams len du bya /
rigs pa 'di gzhan rnams la ci rigs par sbyar ro / /
! o yig mdzes rgyan du /
ko ka la ka'i sogs ni rkyen gzhan gyi dbang du ma btang bar chos la 'bad par bstan /
co nas 'dren pa'i sogs ni nyo chong sogs spangs nas bla ma rnams kyi rjes su 'brang dgos bar bstan /
to keng bzhin du sogs ni rtsing spyod spangs nas mkhas par bya ba'i phyir 'bad par bstan /
po ta la na sogs ni chags sdang spangs nas bsam pa '+zang po bya bar bstan /
rtso ra'i 'jigs pas sogs ni bcon 'grus dgos par bstan /
zho dang ku mud sogs ni 'du 'dzi spangs nas dge pa la 'bad par bstan /
ro la sre he pa sogs ni rnam g.yeng spangs te gcig tu brtson dgos par bstan no /
! /
snyan dngags blo sbyong gi sa bcad ni rnam thar gyi nang du yod cing /
skyes bu gsum gyi lam la slob dgos par bstan no /
! /
gzhan yang /
le'u lnga par /
nyams len mdor bsdus kyi tshigs bcad /
stong lung ba yon tan rgya mtsho la gnang ba'i bslab tshig sgrub ba lhur mdzad pa'i sho lo ka / /
dgung lo so bdun par ral gri'i bdud rtsi brnyes pa'i tshe gsungs pa'i tshigs bcad /
lho brag grub chen la phul ba'i gsungs yig @# / /
'du la 'dzin bas zhus pa'i don du gnang ba 'di phyi gnyis kar phan pa'i man ngag /
rgyal po grags rgyan la gnang pa'i gsungs /
tsha kho dpon po'i yig lan /
bla ma dbu ma pa la phul ba'i gsungs /
lam gyi gtso bo rnam gsum /
rdo rje dpal la gnang pa /
dpon yig rin chen rgyal po la gnang ba 'khor ba la skyo ba'i gtam /
rang la bskul ba'i tshigs bcad 'khor ba la skyo ba'i gtam /
hong rgyal bud gnang ba'i gsung /
bslab tshig phan bde'i gzhi 'dzin /
yang tsha kho dpon por gnang ba /
shes dab 'phel ba'i smon lam /
bzang po la gnang ba /
ta'i ming rgyal pod bsu la ba'i gsung /
gon tA yen la gnang ba'i gsungs /
rgya mkhri dpon la gnang ba ste nyer gcig yod /
! /
le'u drug par /
bum chu brnyes pa'i tshigs bcad /
lha bzo la gnang pa'i gsung /
sgom pa grags rin la gnang ba /
blo sgros 'phel la gnang ba /
sa skya ngag dbang grags par gnang ba /
ma cig dpon bor gnang ba /
co tsa dka' bcur gnang ba /
karma chos rje la springs pa /
bar 'dir bdud bcom pa'i rnam thar yod /
mkhas grub rje la gnang ba /
spyan snga dpal ba la gnang ba /
byang chub bla ma la gnang ba /
byang pa bdag po la gnang ba /
spong shong bla ma la gnang ba /
yang ma cig dpon po la gnang pa /
yang byang chub bla ma la gnang ba /
mang ra dka' bcu la gnang ba /
nam mkha' dbang phyug la gnang pa /
blon chen la gdams pa /
gung ru sgom pa la gdams pa ste bcu dgu yod do / /
rnam thar gyi nang du bris pa'i gsung 'di rnams kyang dam pa'i chos byed tshul sha stag bstan par snang la /
rang gzhan thams cad kyis \u0f38 rje rin po che'i gsung gi bdud rtsi la rtag tu longs spyod par gyur cig / / /
mang+ga laM / /
! \u0f38 skye kun rje btsun bla ma dang / /
'bral med bka' bzhin sgrub nus shog /
