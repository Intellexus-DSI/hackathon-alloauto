@# / /
'dus pa 'phags lugs kyi sgrub thabs mdor bsdus mchog gi dga' ston zhes bya ba bzhugs so / /
@## / /
na mo gu ru badzra d+hA rA ya /
snang gsum dag pa don gyi 'od gsal dbyings / /
lhan skyes sgyu ma'i rol bar zung 'jug gar / /
rten dang brten pa'i bkod pa rab 'byams sprin / /
dpal ldan 'dus pa'i dkyil 'khor 'khor lor 'dud / /
rgyud rgyal mthar thug 'dus pa'i lam bzang la / /
snying nas mos kyang rnam g.yeng le lo yis / /
nyams su len pa'i skal bas phongs pa la / /
bsod nams mchog gi dga' ston 'di na spel / /
'dir tshe gcig la zung 'jug rdo rje 'chang gi go 'phang mngon du byed par 'dod pa dag gis yi dam gsang bde 'jigs gsum gyi bskyed rdzogs ya ma bral bar nyams su blangs na lam shin tu myur la /
de yang gtso bo rdzogs rim @# / /
gyi steng nas yin yang /
rang rang gi rdzogs rim mtshan nyid tshang ba rgyud la skye ba la rang rang gi bskyed rim gyi khyad par so so rgyud smin pa sngon du 'gro dgos pas /
de'i phyir gsang bde 'jigs gsum ya ma bral ba ni dge ldan bka' brgyud rin po che'i yi dam gtso bor mdzad pas sprul thabs rgyas pa yongs su grags pa ltar nyams su len thub na rab dang /
bdag dang bdag 'dra ba rnam g.yeng gi khol bor song bdag bde 'jigs gnyis sgrub thabs rgyas pa ltar nyams su len khul yang 'dus pa'i sgrub thabs rgyas pa mi lcog pa dag gsang bde 'jigs gsum ya ma bral pa'i ched dang /
'dus pa'i lam la bag chags tsam 'jog phyir 'dus pa'i sgrub thabs mdor bsdus te nyams su len par 'dod na /
yid kyi rol pa dri med zla 'dras bsgrubs / /
snying rje dam pa mtha' yas pa yi thabs / /
rang gi yid la gnas par gyur pa yi / /
bde gshegs rnams la rtag tu skyabs su mchi / /
rtog pa ma lus pa las nges grol zhing / /
sems dpa' dam pa rnams kyi phun tshogs gzhi / /
dngos po thams cad ro gcig ngo bo nyid / /
dam pa'i chos la rtag tu skyabs su mchi / /
'ching ba rnams las yang dag grol gyur cing / /
snying rje mchog gis bskrun pa'i dpal dang ldan / /
rab tu dga' sogs la rab bzhugs pa / /
brtul zhugs dbang po'i tshogs la skyabs su mchi / /
bsam dang rnam par smin pa dag gyur pas / /
sgrib pa kun gyi bag chags yang dag 'byin / /
lhag par mos pas rnam par brgyan pa yi / /
sems ni byang chub dam par bskyed par bgyi / /
oM swa b+hA wa shud+d+hAH sarba d+harmAH swa b+hA wa shud+d+honyahaM /
chos rnams kyi ngo bo rgyu 'bras gsum rang gi mtshan nyid kyis grub pas stong pa'i stong pa nyid du gyur /
stong pa'i ngang las paM las sna tshogs padma'i lte bar AH las byung ba'i nyi ma'i dkyil 'khor gyi steng du b+h+rUM ser po las byung ba'i 'khor lo ser po rtsibs bcu pa g.yas skor du mgyogs par 'khor ba /
rdo rje 'bar ba'i sprin gyi phreng ba phyogs bcur 'phro ba /
lte ba'i nang gi dbus su sna tshogs padma dang zla ba'i gdan /
phyogs mtshams kyi rtsibs brgyad kyi rtse mo dang lte ba'i nang gi steng 'og gi rtsibs la cung zad ma reg par sna tshogs padma @# / /
dang nyi ma'i gdan re re /
gdan dbus ma'i steng du rang nyid rdo rje 'chang sku mdog dkar po dkar nag dar ba'i zhal gsum phyag drug gi g.yas rdo rje 'khor lo padma /
g.yon dril bu rin chen ral gri 'dzin pa /
mtshan bzang po sum cu rtsa gnyis dang dpe byad bzang po brgyad cus brgyan pa /
yum rdo rje dbyings kyi dbang phyug ma dkar mo dkar nag dmar ba'i zhal gsum phyag drug gi g.yas rdo rje 'khor lo padma /
g.yon dril bu rin chen ral gri 'dzin pa /
yab yum gnyis ka'i phyag dang po gnyis kyis phan tshun du 'khyud pa /
gnyis ka'ang 'od kyi dkyil 'khor gyis rnam par mdzes pa /
rin po che'i rgyan dang dar sna tshogs kyin bza' can sems dpa' gsum gyi bdag nyid can du gyur pa'i gnas gsum du rdo rje gsum gyi ngo bo yi ge gsum gnyis mtshan ba yab yum snyoms par zhugs pa'i thugs ka'i ting nge 'dzin sems dpa'i 'od zer gyis mi bskyod pa la khro bo bcus bskor ba spyan drangs /
zhal nas zhugs rdo rje'i lam nas yum gyi padmar zhu pa'i thig le bcu gcig huM ring po bcu gcig tu gyur /
de rnams yongs su gyur pa las mi bskyod pa dang /
khro bo bcur gyur ba'i mi bskyod pa nag po nag dkar dmar ba'i zhal gsum phyag drug gi g.yas rdo rje 'khor lo padma /
g.yon dril bu rin chen ral gri 'dzin pa /
rang gi thugs kar drangs /
badzra d+h+r-ika thugs ka nas phyir phyung /
phyogs bcur 'phros /
chos 'khor bskor ba la sogs pa'i sangs rgyas kyi mdzad pa mdzad /
khyad par du'ang sems can zhe sdang can rnams kyi zhe sdang sbyangs /
mi bskyod pa'i go 'phang la bkod /
sprul pa rnams gcig tu 'dus /
mi bskyod pa ye shes pa dang dbyer med du 'dres nas /
rang la rjes su zhugs pas sngar gyi zla ba nyi gdan du gyur pa'i steng du /
rang nyid zhe sdang rdo rje /
rdo rje dbyings yid bang phyug ma reg bya rdo rje ma sngon mor gyur pa dag snyoms par 'jug pa'i tshul gyis bzhugs pa /
sems dpa' gsum gyi bdag nyid can du gyur /
khro bo bcu po rang gi thugs kar drangs /
ya mAn+ta kr-ita /
pradz+ny+'+lan+ta kr-ita /
padma'an+ha kr-ita /
beg+h+nAn+ta kr-ita /
a tsa la /
Tik+ka rA dzA /
nI la daN+Da /
m+hA bA la| u'+NI Sha tsa kra wa rti /
sum+b+ha rA dzA /
thugs ka nas phyir phyug phyogs mtshams kyir tsibs kyi nang dang /
steng 'og gi pa[d nyi'i gdan la g.yon brkyang gis gdug pa can thams cad tshar gcod pa'i tshul gyis 'khod /
bdag nyid kyis bltas pas bkug pa'i gnod mdzes gnyis pa mdun du bka' nod pa la /
oM su ma b+ha ni sum b+ha hUM /
gr-ih+Na gr-i h+Na hUM /
gr-i h+NA pa ya gr-i h+NA pa ya hUM /
A na ya hoH b+ha ga @# / /
wan bidyA rA dzA hUM phaT /
ces bka' bsgos pas /
gnod mdzes kyi phyag g.yas kyi rdo rje de rdo rje lcags kyur gyur nas /
bgegs kyi gtso bo phyogs skyong bcu'i snying gnas lcags kyus bzung /
mgrin pa nas zhags pas bcings te bkug nas khro bo bcu la gtad pas phyi rol tu hUM ring po las grub pa'i khron pa 'brug khung gi rnam pa can du bcug par gyur /
byang gi bdud rtsi 'khyil pas sprul pa'i bdud rtsi 'khyil pa gnyis pa de yongs su gyur pa las /
stod khro bo bdud rtsi 'khyil pa lte ba man chad mdung rtse gcig pa'i dbyibs can gyi phur bu me dpung rab tu 'bar ba bcur gyur te /
phyogs skyong 'khor dang bcas pa'i mgo bor zug par gyur /
oM g+ha g+ha g+hA ta ya g+hA ta ya /
sarba du baTaM phaT phaT /
kI la ya kI la ya sarba pA paM phaT phaT /
hUM hUM hUM badzra kI la ya /
badzra d+haM ro A dz+nyA pa ya ti sarba big+h+nA na kA ya wA ka tsi t+ta badzra kI la ya hUM hUM hUM phaT phaT /
gnod mdzes kyi phyag mtshan rdo rje lcags kyu de rdo rje'i tho ba me'i bar bar gyur pas /
steng 'og gi phur bu rnams kyi spyi bo nas brdungs /
bgegs rnams kyi spyi gtsug nas rkang mthil gyi bar phur bus btab pas lus ngag yid gsum g.yo 'gul med par gyur /
sprul pa'i gnod mdzes 'og gi gnod mdzes la thim /
slar yang khro bo dang phur bu rnams las rdo rje'i me 'od rab tu 'bar ba phyogs bcur 'phros pas 'khor gyi bgegs gdug pa can rnams tshig pas bros par gyur /
Tik+ka hUM dzaH khro po rnams kyi phyi rol tu lcags kyi rdo rje'i r+wa ba /
Tik+ka hUM dzaH de'i phyi rol tu chu'i r+wa pa /
Tik+ka hUM dzaHde'i phyi rol tu me'i r+wa ba /
Tik+ka hUM dzaH de'i phyi rol tu rlung gi r+wa ba /
hUM las lcags kyi r+wa ba'i steng du rdo rje'i gur mchod rten lta bu /
gur gyi 'og r+wa ba'i steng du rdo rje'i bla re /
'og gzhi hUM las rdo rje'i sa gzhi /
phyi'i phyogs mtshams thams cad du ma de'i dra ba ye shes kyi me rab tu 'bar ba 'phro ba dang bcas par gyur /
lha rnams kyi spyi bor zla ba la oM dkar po /
mgrin par padma la AH dmar po /
snying gar nyi ma la hUM sngon po /
oM AH hUM /
lan gsum brjod /
dngos po med pas sgom pa med / /
bsgom par bya ba sgom pa min / /
de ltar dngos po dngos po med pas / /
sgom pa dmigs su med pa'o / /
snod bcud kyis bsdus pa'i chos thams cad don dam par ngo bo nyid med pas /
sgom pa dang bsgom par bya ba dang sgom pa po gsum mi dmigs pa'i stong pa nyid dang /
mtshan ma med pa dang smon pa med pa'i rang bzhin du gyur /
stong pa'i ngang las skad cig gis rdo rje'i sa gzhi r+wa ba gur bla re me ri dang bcas pa yongs su rdzogs pa'i dbus su chos 'byung dkar po gru gsum pa gdengs ka che ba gyen du phyogs shing rtse mo phra ba thur du zug pa'i nang du sna tshogs padma'i lte bar hUM gi yaM sngo skya las byung ba'i rlung gi dkyil 'khor sngon po gzhu'i @# / /
dbyibs can /
hUM gnyis las byung ba'i rdo rje gnyis kyis phyogs gnyis brgyan pa /
de'i steng du hUM raM hUM gi raM dmar po las byung ba'i me'i dkyil 'khor dmar po gru gsum pa /
hUM gnyis las byung ba'i rdo rje gnyis kyis phyogs gnyis brgyan pa /
de'i steng du hUM baM hUM gi baM dkar po las byung ba'i chu'i dkyil 'khor dkar po zlum po /
hUM gnyis las byung ba'i rdo rje gnyis kyis phyogs gnyis brgyan pa de'i steng du hUM laM hUM gi laM ser po las byung ba'i sa'i dkyil 'khor ser po gru bzhi pa /
hUM gnyis las byung ba'i rdo rje gnyis kyis phyogs gnyis brgyan pa spyan sogs lha mo bzhi'i ngo bor gyur /
dkyil 'khor bzhi po gcig tu 'dres pa las sna tshogs rdo rjer gyur pa'i lte ba'i steng du b+hUM dkar po sangs rgyas kyi sprin gyi 'od zer 'phro ba yongs su gyur pa las /
gzhal yas khang grub zhi sgo bzhi pa /
phyi nas rim pa bzhin dkar ser dmar ljang sngo ba'i rim pa lnga dang ldan pa'i rin po che'i rtsig pas bskor ba'i steng na /
rin po che'i pha gu /
gser gyi ska rags /
do shal dang do shal phyed pa /
shar bu mda' yab rgyan rta babs la sogs pa mtshan nyid thams cad dang ldan pa'i gzhal yas khang gi nang gi phyed kyi tshad kyi phyi ngos su 'od zer rnam pa lnga'i 'phreng bas bskor ba'i nang du rdo rje rtse gsum pas zlum por bskor ba la brten pa'i ka ba brgyad kyis bteg pa'i rdo rje'i gdung gis mdzos par phub pa'i rtse mo rdo rje nor bu rin po che'i tog gis spras pa /
rim pa gnyis pa'i grwa'i g.yas g.yon gnyis su bdud rtsis gang ba'i rin po che'i bum pa gnyis gnyis te bum pa brgyad kyis mdzes par byas pa /
lha dang mi las yon tan khyad par du 'phags pa'i khang bzang dam pa phyi bltas nang gsal ba /
nang bltas phyi gsal ba'i nang gi steng dang /
'og gis gzhi thams cad shar dkar /
lho ser /
nub dmar /
byang ljang /
dbus sngo bar gyur pa'i nang du sna tshogs padma'i gdan sum cu rtsa gcig /
gtso bo dang khro bo bcu la nyi ma'i gdan /
rnam snang la sogs pa'i shar phyogs pa rnams la zla ba'i gdan /
mA ma kI la rdo rje'i gdan /
de ma gtogs pa'i lho phyogs pa rnams la rin po che'i gdan /
nub phyogs pa rnams la padma dmar po'i gdan /
byang phyogs pa rnams la sna tshogs rdo rje'i gdan /
gdan de rnams kyi steng du skad cig gis lhag par mos pa tsam gyis lha sum cu rtsa gnyis dus gcig tu rdzogs par gyur pa ni /
dbus kyi gdan la rang nyid rdo rje 'chang sngon po sngo dkar dmar ba'i zhal gsum phyag drug gi g.yas rdo rje 'khor lo padma /
g.yon dril bu rin chen ral gri 'dzin pa /
dbu skra ral pa'i thor tshugs can /
mtshan bzang po sum cu rtsa gnyis dang /
dpe byad bzang po brgyad cus @# / /
brgyan pa /
yum reg bya rdo rje ma sngon mo mi bskyod pa'i dbu rgyan can /
sngo dkar dmar ba'i zhal gsum phyag drug gi g.yas rdo rje 'khor lo padma /
g.yon dril bu rin chen ral gri 'dzin pa /
dbu skra ral pa phyed bcings su byas pa /
shin tu sgeg cing bzhin 'dzum bag dang ldan pa /
zur gyis blta ba la sogs pa'i rnam 'gyur gyis mdzes pa /
lang tsho dar la bab cing /
'dod yon lnga'i dga' bas rol pa /
yab yum gnyis ka'i phyag dang po gnyis kyis phan tshun du 'khyud pa /
gnyis ka'ang rin po che'i dbu rgyan gsol ba /
rin po che'i snyan rgyan dang /
snyan gong ut+pa la'i gdengs ka dang dar dbyangs kyis mdzes par byas pa /
rin po che'i mgul rgyan dang /
mu tig gi se mo do dang /
rin po che'i do shal dang /
phyag gdub dang /
zhabs gdub dang /
rin po che'i 'og pag ste rin po che'i rgyan brgyad kyis brgyan pa| sku stod lha rdzas kyi gos kyis gshal byas shing /
sku smad lha rdzas kyi dar gyi sham thabs 'phyar ba /
'od kyi dkyil 'khor gyis bskor ba'i dbus na yab sems dpa'i skyil mo krung gis bzhugs par gyur /
shar du rnam snang dkar po mi bskyod pa'i dbu rgyan can /
dkar nag dmar ba'i zhal gsum phyag drug gi g.yas 'khor lo rdo rje padma dkar po /
g.yon dril bu rin chen ral gri 'dzin pa /
lhor rin 'byung ser po mi bskyod pa'i dbu rgyan can /
ser nag dkar ba'i zhal gsum phyag drug gi g.yas nor bu rdo rje 'khor lo /
g.yon dril bu pad ser ral gri 'dzin pa /
nub tu 'od dpag med dmar po mi bskyod pa'i dbu rgyan can /
dmar nag dkar ba'i zhal gsum phyag drug gi g.yon gyi dang pos dril bu dang bcas pa'i padma dmar po'i rtsa ba dkur brten nas 'dzin cing /
g.yas kyi dang pos thugs kar padma kha 'byad par mdzad pa /
lhag ma g.yas rdo rje 'khor lo /
g.yon rin chen ral gri 'dzin pa /
byang du don grub ljang gu mi bskyod pa'i dbu rgyan can /
ljang nag dkar ba'i zhal gsum phyag drug gi g.yas ral gri sna tshogs rdo rje 'khor lo /
g.yon dril bu pad ljang nor bu 'dzin pa /
shar lhor spyan ma dkar mo /
lho nub tu mA ma kI sngon mo /
nub byang du gos dkar mo dmar mo /
byang shar du sgrol ma ljang gu /
rim pa gnyis pa'i shar lhor gzugs rdo rje dkar mo /
lho nub tu sgra rdo rje ma ser mo /
nub byang du dri rdo rje ma dmar mo /
byang shar du ro rdo rje ma ljang gu /
lha mo brgyad po thams cad kyang dbu skra ral pa phyed bcings su byas pa /
rin po che'i dbu rgyan gsol ba /
rin po che'i snyan rgyan dang /
snyan gong ut+pa la'i gdengs ka dang /
dar dbyangs kyis mdzes par byas pa /
rin po che'i mgul rgyan dang /
mu tig gi se mo do dang /
rin po che'i @# / /
do shal dang /
phyag gdub dang /
zhabs gdub dang /
rin po che'i 'og pag ste /
rin po che'i rgyan brgyad kyis brgyan pa /
sku stod lha rdzas kyi gos kyis gshal byas shing /
sku smad lha rdzas kyi dar gyi sham thabs gsol ba shin tu sgeg cing bzhin 'dzum bag dang ldan pa /
zur gyis blta ba la sogs pa'i rnam 'gyur gyis mdzes pa /
lang tsho dar la bab cing /
'dod yon lnga'i dga' bas rol pa /
'od kyi dkyil 'khor rab tu 'bar ba'i dbus na rang rang gi gdan la rdo rje'i skyil mo krung gis bzhugs par gyur /
shar sgro'i g.yas g.yon gyi gdan la rim pa bzhin du byams pa dang /
sa snying dkar po /
lho sgo'i g.yas g.yon gyi gdan la rim pa bzhin du phyag rdor dang /
nam snying ser po /
nub sgo'i g.yas g.yon gyi gdan la rim pa bzhin du 'jig rten dbang phyug dang /
'jam dpal dmar po /
byang sgo'i g.yas g.yon gyi gdan la rim pa bzhin du sgrib sel dang kun bzang ljang gu /
shar sgor gshin rje'i gshed nag po /
lho sgor shes rab mthar byed dkar po /
nub sgor rta mgrin dmar po /
byang skor bgegs mthar byed sngon po /
shar lhor mi g.yo ba nag po /
lho nub tu 'dod rgyal sngon po /
nub byang du dbyug sngon can sngon po /
byang shar du stobs po che nag po /
steng du gtsug tor 'khor los bsgyur ba sngon po /
'og tu gnod mdzes rgyal po sngon po /
rnam snang nas kun bzang gi bar gyi lha thams cad rin po che'i rgyan dang /
dar sna tshogs kyi na bza' can /
'od kyi dkyil 'khor rab tu 'bar ba'i dbus na rdo rje'i skyil mo krung gis bzhugs pa /
khro bo bcu po thams cad kyang dbu skra kham ser gyen du brdzes pa la sogs pa khro bo'i nyams thams cad yongs su rdzogs pa g.yon brkyang gis bzhugs pa /
spyan ma nas gnod mdzes kyi bar gyi lha thams cad kyang zhal gsum phyag drug pa rang rang gi rigs kyi bdag po'i dbu rgyan can du gyur /
rang gi thugs ka'i hUM las 'od zer 'phros /
sems can thams cad bkug ste dkyil 'khor gyi phyogs bzhi nas thogs pa med par 'jug pa'i rdo rje sems dpa'i 'jug pas zhugs pa la /
yab yum snyoms par zhugs pa'i byang chub kyi sems kyi 'od zer gyis dbang bskur bas de bzhin gshegs pa thams cad kyi bde ba dang yid bde ba thob ste /
rdo rje sems dpar gyur nas rang rang gi sangs rgyas kyi zhing du gshegs par gyur /
rang gi thugs ka'i hUM sngon po'i 'od zer lcags kyu'i rnam pa can gyis rnam snang nas gnod mdzes kyi bar gyi lha rnams spyan drangs te rang gi spyi bo la sogs pa'i gnas rnams su 'khod nas gzugs kyi phung po la sogs pa dang ngo bo dbyer med du gyur pa ni /
spyi bor rnam par snang mdzad /
mgrin par 'od dpag med /
lte bar rin chen 'byung ldan /
brla'i rtsa bar don yod grub pa /
lte bar @# / /
spyan ma /
snying gar mA ma kI /
mgrin par gos dkar mo /
spyi gtsug tu sgrol ma /
mig tu sa'i snying po /
rna bar phyag na rdo rje /
snar nam mkha'i snying po /
lcer 'jig rten dbang phyug /
snying gar 'jam dpal /
gsang gnas su sgrib pa rnams sel /
tshigs rnams la kun tu bzang po /
spyi gtsug tu byams pa /
mig gi sgor gzugs rdo rje ma /
rna ba'i sgor sgra rdo rje ma /
sna'i sgor dri rdo rje ma /
lce'i sgor ro rdo rje ma /
rdo rje'i sgor reg bya rdo rje ma /
lag pa g.yas la gshin rje'i gshed /
lag pa g.yon la gzhan gyis mi thub pa /
kha la rta mgrin /
rdo rje la bgegs mthar byed /
dpung pa g.yas pa'i rtsa bar mi g.yo ba /
dpung pa g.yon pa'i rtsa bar 'dod pa'i rgyal po /
pus mo g.yas la dbyug sngon can /
pus mo g.yon la stobs po che /
spyi gtsug tu gtsug tor 'khor los bsgyur ba /
rkang mthil gnyis su gnod mdzes rgyal po /
bdag nyid kyi lus kyi lha rnam snang /
spyan ma /
sa'i snying po /
gzugs rdo rje ma /
byams pa /
gshin rje'i gshed /
mi g.yo ba rnams rim gyis 'od gsal du thim /
de nas rin 'byung /
mA ma kI /
phyag rdor /
sgra rdo rje ma /
gzhan gyis mi thub pa /
'dod pa'i rgyal po rnams rim gyis 'od gsal du thim /
de nas 'od dpag med /
gos dkar mo /
nam mkha'i snying po /
dri rdo rje ma /
rta mgrin /
dbyug sngon can rnams rim gyis 'od gsal du thim /
de nas don grub /
sgrol ma /
'jig rten dbang phyug /
ro rdo rje ma /
sgrib sel /
reg bya rdo rje ma /
kun bzang /
bgegs mthar byed /
stobs po che rnams rim gyis 'od gsal du thim /
de nas gtsug tor 'khor los bsgyur ba /
gnod mdzes rgyal po /
'jam dpal rnams rim gyis 'od gsal du thim zhing /
gtso bo yang rim gyis 'od gsal du thim par gyur /
oM shUnya tA dz+nyA na badzra swa b+ha'a wa a'+t+ma kony?haM /
gdan dbus ma'i steng du hUM las byung ba'i nyi ma'i dkyil 'khor /
de'i dbus su oM las byung ba'i zla ba'i dkyil 'khor /
de'i steng du AH las byung ba'i padma dmar po 'dab ma brgyad pa'i lte bar oM AH hUM gi yi ge gsum steng nas steng du brtsegs pa /
de thams cad gcig tu 'dres pa las /
zla ba'i dkyil 'khor cha thams cad yongs su rdzogs pa zhig tu gyur /
de las 'od zer 'phros /
snod bcud thams cad bsdus te zla ba la thim /
oMd+harma d+hA tu swa b+hA wa At+ma kony+haM /
snod bcud kyi chos thams cad kyi rtsa ba rlung sems tsam zla bar snang ba de ba'o / /
zla ba'i steng du chu las chu bur rdol ba'i tshul du zla ba las byung ba'i oM dkar po /
AH dmar po /
hUM sngon po /
de dag las 'od zer 'phros /
phyogs bcu nas rigs lnga 'khor dang bcas pa dpag tu med pa spyan drangs /
zla ba la thim /
de yongs su gyur pa las rdo rje dkar po rtse lnga pa lte ba la oM AH hUM gi @# / /
mtshan pa /
badzra At+ma konyahaM /
rdo rje yi ge dang bcas pa yongs su gyur pa las /
rang nyid dang po'i mgon po sku mdog dkar po /
dkar nag dmar ba'i zhal gsum phyag drug gi g.yas rdo rje 'khor lo padma /
g.yon dril bu rin chen ral gri 'dzin pa /
rin po che'i rgyan dang dar sna tshogs kyi na bza' can du gyur /
rang bzhin gyi gnas nas de bzhin gshegs pa yab yum sems can 'dul ba'i phyir du snyoms par zhugs pa'i byang chub kyi sems las grub pa'i mi bskyod pas nam mkha'i khams thams cad khyab par byas /
des sems can thams cad la byin gyis brlabs pas zag pa med pa'i bde ba dang yid bde ba thob par gyur /
mi bskyod pa thams cad kyang gzhal yas khang gi nang du gcig tu 'dres pa la /
rang nyid rjes su zhugs pas rang nyid sprul sku rdo rje sems dpa' sngon po sngo dkar dmar ba'i zhal gsum phyag drug gi g.yas rdo rje 'khor lo padma /
g.yon dril bu rin chen ral gri 'dzin pa /
rin po che'i rgyan dang dar sna tshogs kyi na bza' can du gyur /
bdag nyid kyi lus kyi mdun rgyab dang g.yas g.yon bzhi ni dkyil 'khor gyi zur bzhi /
kha sna bshang gci'i lam gyi bug bzhi ni sgo bzhi /
rnam rtog gi bzhon pa ye shes lnga dag pa'i rlung kha dog lnga pa ni rtsig pa rim pa lnga /
lce'i rnam shes ni rin po che'i pha gu /
rgyu ma dra ba /
rgyus pa dra phyed /
byang sems dkar po'i cha zla ba phyed pa /
mig gi rnam shes ni me long /
sna'i rnam shes ni me tog gi phreng ba /
lce'i dbang po ni dril bu /
lus kyi dbang po'i tshogs rnga yab tu gyur pa ni dra ba dang dra phyed kyi rgyan no / /
rna ba dang lus kyi rnam shes ni mda' yab la gnas pa'i ba ngan dang dar 'phan /
rje ngar brla dpung lag ngar gyi rkang brgyad ni ka ba brgyad /
lto ba ni dkyil 'khor gyi nang gi bum pa /
rna ba'i dbang po ni mtshams rnams kyi zla phyed rdo rje| phung po lnga rnam par dag pa ni dkyil 'khor gyi kha dog lnga /
gsang gnas lte ba snying ga gdong gi sna rtse bzhi ni rta babs bzhi /
mig gi dbang po ni de'i steng gi 'khor lo /
yid kyi rnam shes ni ri dwags /
sna'i dbang po ni rta babs kyi ba dan /
yid kyi dbang po ni dbus kyi padma ste /
de ltar lus kyi cha thams cad gzhal yas khang gi cha so sor gyur /
rang gi spyi gtsug nas skra mtshams kyi bar du gzugs kyi phung po'i ngo bo oM dkar po yongs su gyur pa las rnam snang dkar po mi bskyod pa'i dbu rgyan can /
skra mtshams nas mgrin pa'i bar du 'du shes kyi phung po'i ngo bo AH dmar po yong su gyur pa las 'od dpag med dmar po mi bskyod pa'i dbu rgyan can /
mgrin pa nas nu ma gnyis kyi dbus kyi snying ga'i bar du rnam shes kyi phung po'i ngo bo hUM sngon po yong su gyur pa las mi bskyod pa sngon po mi bskyod pa'i dbu rgyan can /
snying gnas lte ba'i bar du tshor @# / /
ba'i phung po'i ngo bo swA ser po yongs su gyur pa las rin 'byung ser bo mi bskyod pa'i dbu rgyan can /
lte ba nas brla'i rtsa ba'i bar bu 'du byed kyi phung po'i ngo bo hA ljang gu yongs su gyur pa las don grub lhang gu mi bskyod pa'i dbu rgyan can /
lte bar lus kyi sa'i khams thams cad kyi ngo bo la yongs su gyur pa las spyan ma dkar mo rnam snang gi dbu rgyan can /
snying gar lus kyi chu'i khams thams cad kyi ngo bo maM yong su gyur pa las mA ma kI sngon mo mi bskyod pa'i dbu rgyan can /
mgrin par lus kyi me'i khams thams cad kyi ngo bo paM yongs su gyur pa las gos dkar mo dmar mo 'od dpag med kyi dbu rgyan can /
spyi gtsug tu lus kyi rlung gi khams thams cad kyi ngo bo tAM yongs su gyur pa las sgrol ma ljang gu don grub kyi dbu rgyan can /
mig gnyis su mig dbang gi ngo bo thil yongs su gyur pa las sa snying dkar po rnams snang gi dbu rgyan can /
mig gi sgor lus kyi gzugs kyi rang bzhin rdzaH yongs su gyur pa las gzugs rdo rje ma dkar mo rnam snang gi dbu rgyan can /
yab yum gnyis kyi phyag dang po gnyis kyis phan tshun du 'khyud pa /
rna bar rna ba'i dbang po'i ngo bo o yongs su gyur pa las phyag na rdo rje ser po rin 'byung gi dbu rgyan can /
rna ba'i sgor lus kyi sgra'i rang bzhin hUM yongs su gyur pa las sgra rdo rje ma ser mo rin 'byung gi dbu rgyan can /
yab yum gnyis kyi phyag dang po gnyis kyis phan chen du 'khyud pa /
snar sna'i dbang po'i ngo bo oM yongs su gyur pa las nam snying ser po rin 'byung gi dbu rgyan can /
sna'i sgor lus kyi dri'i rang bzhin baM yongs su gyur pa las dri rdo rje ma dmar mo 'od dpag med kyi dbu rgyan can /
yab yum gnyis kyi phyag dang po gnyis kyis phan tshun du 'khyud pa /
lcer lce'i dbang po'i ngo bo oM yongs su gyur pa las 'jig rten dbang phyug dmar po 'od dpag med kyi dbu rgyan can /
kha'i sgor lus kyi ro'i rang bzhin hoH yongs su gyur pa las ro rdo rje ma ljang gu don grub kyi dbu rgyan can /
yab yum gnyis kyi phyag dang po gnyis kyis phan tshun du la 'byung pa /
snying gar yid dbang gi ngo bo hUM yongs su gyur pa las 'jam dpal dmar po 'od dpag med kyi dbu rgyan can /
rdo rjer lus dbang gi ngo bo oM yongs su gyur pa las sgrib sel ljang gu don grub kyi dbu rgyan can /
rdo rje'i sgor lus kyi reg bya'i rang bzhin khaM yongs su gyur pa las /
reg bya rdo rje ma sngon mo mi bskyod pa'i dbu rgyan can /
yab yum gnyis kyi phyag dang po gnyis kyis phan tshun du 'khyud pa /
tshigs rnams la tshigs rnams kyi ngo bo saM yongs su gyur pa las kun bzang lhang gu don grub kyi dbu rgyan can /
spyi gtsug tu rtsa dang rgyus pa'i rang bzhin maiM yongs su gyur pa las byams pa dkar po rnam snang gi dbu rgyan can /
rnam snang nas byams pa'i bar gyi lha @# / /
thams cad kyang rin po che'i rgyan dang /
dar sna tshogs kyi na bza' can du gyur /
lag pa g.yas la de'i ngo bo hUM yongs su gyur pa las gshin rje'i gshed nag po rnam snang gi dbu rgyan can /
lag pa g.yon la de'i ngo bo hUM yongs su gyur pa las shes rab mthar byed dkar po rin 'byung gi dbu rgyan can /
khal de'i ngo bo hUM yongs su gyur pa las rta mgrin dmar po 'od dpag med kyi dbu rgyan can /
rdo rje la de'i ngo bo hUM yongs su gyur pa las bgegs mthar byed nag po don grub khyi dbu rgyan can /
dpung pa g.yas pa'i rtsa bar de'i ngo bo hUM yongs su gyur pa las mi g.yo ba sngon po rnam snang gi dbu rgyan can /
dpung pa g.yon pa'i rtsa bar de'i ngo bo hUM yongs su gyur pa las 'dod rgyal sngon po rin 'byung gi dbu rgyan can /
pus mo g.yas la de'i ngo bo hUM yongs su gyur pa las dbyug sngon can sngon po 'od dpag med kyi dbu rgyan can /
bus mo g.yon la de'i ngo bo hUM yongs su gyur pa las stobs po che sngon po don grub kyi dbu rgyan can /
spyi gtsug tu de'i ngo bo hUM yongs su gyur pa las gtsug tor 'khor los sgyur ba sngon po mi bskyod pa'i dbu rgyan can /
rkang mthil gnyis su de'i ngo bo hUM yongs su gyur pa las gnod mdzes rgyal po sngon po mi bskyod pa'i dbu rgyan can /
khro bo bcu po thams cad kyang dbu skra dmar ser gyen du rjes po la sogs pa khro bo'i nyams thams cad yong su rdzogs par gyur /
rang gi spyi bor oM las byung ba'i zla ba'i dkyil 'khor yongs su rdzogs pa'i lte bar oM dkar po 'od zer kha dog lnga 'phro ba las spyan ma'i tshogs nam mkha'i gang ba spros pas skad cig gis sku rdo rje rnam snang gi lha'i tshogs nam mkha' gang ba spyan drangs pa'i dbus na bzhugs pa'i gtso bo rnam par snang mdzad spyan ma dang sbyor ba'i mdun na rang nyid gnas par gyur /
dpal ldan sangs rgyas sku 'chang ba / /
rdo rje mi phyed gsum bsgoms pas / /
deng bdag byin gyis brlabs nas su / /
rdo rje skus ni mdzad du gsol / /
phyogs bcur bzhugs pa'i sangs rgyas rnams / /
rdo rje mi phyed gsum bsgoms pas / /
deng bdag byin gyis brlabs nas su / /
rdo rje skus ni mdzad du gsol / /
zhes rnam snang gtso 'khor la gsol ba btab pas spros pa'i spyan ma dang spyan drangs pa'i rnam snang gi lha'i tshogs gnyis po thams cad phan tshun rjes su chags pa sngon du 'gro bas snyoms par zhugs /
mchog tu dga' ba'i bde ba myong /
'od zer dkar po'i ngo bor zhu ba ye shes sems dpa'i tshul gyis bdag nyid kyi rnam par snang mdzad kyi sgo nas zhugs te ye shes kyi sa thob pas lus thams cad bkang ste tshim nas sku'i dbang phyug thob par gyur /
sangs rgyas kun gyi sku gang yin / /
phung po lnga yis rab bkang pas / /
sangs rgyas sku yi ngo bo yis / /
bdag kyang de dang 'dra bar shog /
oM @# / /
sarba ta thA ga ta kA ya badzraswa b+hA wa At+ma konyahaM /
rang gi lce'i dbus su AH las byung ba'i padma dmar po 'dab ma brgyad pa'i lte bar AH dmar po 'od zer kha dog lnga 'phro ba las gos dkar mo'i tshogs nam mkha'i gang ba spros pas skad cig gis gsung rdo rje 'od dpag med kyi lha'i tshogs nam mkha' gang ba spyan drangs pa'i dbus na bzhugs pa'i gtso bo 'od dpag med gos dkar mo dang sbyor ba'i mdun na rang nyid gnas par gyur /
chos kyi gsung lam dpal ldan pa / /
rdo rje mi phyed gsum bsgoms pas / /
deng bdag byin gyis brlabs nas su / /
rdo rje gsung gis mdzad du gsol / /
phyogs bcur bzhugs pa'i sangs rgyas rnams / /
rdo rje mi phyed gsum bsgoms pas / /
deng bdag byin gyis brlabs nas su / /
rdo rje gsung gis mdzad du gsol / /
zhes 'od dpag med gtso 'khor la gsol ba btab pas spros pa'i gos dkar mo dang spyan drangs pa'i 'od dpag med kyi lha'i tshogs gnyis po thams cad phan tshun rjes su chags pa sngon du 'gro bas snyoms par zhugs /
mchog tu dga' ba'i bde ba myo ba 'od zer dmar po'i ngo bor zhu ba ye shes sems dpa'i tshul gyis bdag nyid kyi lce la zhugs te ye shes kyis thob pas lus thams cad bkang ste tshim nas gsung gi dbang phyug thob par gyur /
rdo rje chos kyi gsung gang yin / /
nges pa'i tshig ni phun sum tshogs / /
bdag gi tshig kyang de 'dra zhing / /
chos 'dzin pa dang 'dra bar shog /
oM sarba ta thA ga ta wA ka badzra sra b+hA wa At+ma konyahaM /
rang gi snying ga'i dbus su hUM las byung ba'i nyi ma'i dkyil 'khor gyi lte bar hUM sngon po 'od zer kha dog lnga 'phro ba las mA ma kI'i tshogs nam mkha' gang ba spros pas skad cig gi thugs rdo rje mi bskyod pa'i lha'i tshogs nam mkha' gang ba sbyan drangs pa'i dbus na bzhugs pa'i gtso bo mi bskyod pa mA ma kI dang sbyor pa'i mdun na rang nyid gnas par gyur /
dpal ldan rdo rje thugs 'chang ba / /
rdo rje mi phyed gsum bsgoms pas / /
deng bdag byin gyis brlabs nas su / /
rdo rje thugs kyis mdzad du gsol / /
phyogs bcur bzhugs pa'i sangs rgyas rnams / /
rdo rje mi phyed gsum bsgoms pas / /
deng bdag byin gyis brlabs nas su / /
rdo rje thugs kyis mdzad du gsol / /
zhes mi bskyod pa gtso 'khor la gsal ba btab pas spres pa'i mA ma kI dang sbyan drangs pa'i mi bskyod pa'i lha'i tshogs gnyis po thams cad phan tshun rjes su chags pa sngon du 'gro bas snyoms par zhugs /
mchog tu dga' ba'i bde ba myong /
'od zer nag po'i ngo bor zhu ba ye shes sems dpa'i tshul gyis bdag nyid kyi snying gar zhugs te ye shes kyis thob pas lus thams cad bkang ste tshim nas thugs kyi dbang phyug thob par gyur /
kun tu bzang po'i thugs gang yin / /
gsang @# / /
ba'i dbang po blo ldan pa / /
bdag kyang de dang 'drar 'gyur zhing / /
rdo rje 'dzin dang mtshungs 'gyur shog /
oM sarba ta thA ga ta tsitata badzra swa b+hA wa At+ma konyahaM /
rang nyid de bzhin gshegs pa thams cad kyi sku gsung thugs kyi rdo rje gsum dbyer mi phyed pa'i rdo rje 'chang chen por gyur /
oM sarba ta thA ga ta kA ya wA ka tsitata badzra swa b+hA wa At+ma konyahaM /
rang nyid dam tshig sems dpa' rdo rje 'chang sngon por gsal ba'i thugs kar sna tshogs padma dang zla ba'i gdan la ye shes sems dpa' sku mdog dmar po zhal gcig phyag gnyis kyis rdo rje dang dril bu 'dzin pas rang snang gi shes rab ma la 'khyud pa /
kha sbyor gyi sbyor pas lus rgyas par byed pa /
de'i thugs kar zla ba'i gdan la rdor je sngon po rtse lnga pa'i lte ba'i nang du ting nge 'dzin sems dpa' hUM yig sngon po rtag tu 'char ba mar me chen po lta bu mi shes pa'i mun pa 'joms pa'i don du snang pa'i phung po chen po lta bur gyur /
dam chog sems pa'i ral ba'i cod pan la rdo rje 'chang chen po sku mdog dkar po zhal gcig phyag gnyis kyis rdo rje dang dril bu 'dzin pa /
rdo rje dbyings kyi dbang phyug ma dang lhan cig kha sbyor gyi sbyor bas byang chub kyi sems kyi bdud rtsi 'dzag pa'i rgyun gyis lus thams cad tshim par byed par gyur /
rang gi snying gnas rang rigs kyi rig ma phyung /
oM shU nya tA dz+nyA na badzra swa b+hA wa At+ma konyahaM /
rig maX stong pa nyid du gyur /
stong pa'i dang las khaM las rdo rje khaM gis mchen pa /
de yongs su gyur pa las reg bya rdo rje ma sngon mo mi bskyod pa'i dbu rgyan can spong dkar dmar ba'i zhal gsum phyag drug gi g.yas rdo rje 'khor lo padma /
g.yon dril bu rin chen ral gri 'dzin pa /
dbu skra ral ba phyed bcings su byas pa /
zur gyis blta ba la sogs pa'i rnam 'gyur gyis mdzes ga lang tshe dar la bab cing 'dod yon lnga'i dga' bas rol pa /
de'i spyi bor oM las rnam par snang mdzad /
mgrin par AHlas 'od dpag med /
snying gar hUM las mi bskyod pa /
lte bar swA las rin 'byung /
brla'i rtsa bar hA las don grub /
lte bar laM las spyan ma /
snying gar mAM las mA ma kI /
mgrin par paM las gos dkar mo /
spyi gtsug tu tAM las sgrol ma /
mig tu dzaHlas gzugs rdo rje ma las nying gi 'khyud pa /
rna bar hUM las sgra rdo rje ma la phyag rdor gyis 'khyud pa /
snar baM las dri rdo rje ma la nam snying gis 'khyud pa /
lcer hoH las ro rdo rje ma la 'jig rten dbang phyug gis 'khyud pa /
b+ha gar khaM las reg bya rdo rje ma la sgrib sel gyis 'khyud pa /
lag pa g.yas la hUM las ro langs ma /
lag ba g.yon la hUM las gzhan gyis mi thub ma /
kha la hUM las khro gnyer can ma /
b+ha gar hUM las ral gcig ma /
dpung pa g.yas pa'i rtsa bar hUM las de bzhin gshegs pa'i yum rdo rje ma /
dpung pa g.yon pa'i tsa bar hUM las sna tshogs rin chen ma /
pus mo g.yas la hUM las sna tshogs padma@# / /
pus mo g.yon la hUM las sna tshogs las ma /
spyi gtsug tu hUM las nam mkha'i rdo rje ma /
rkang mthil gnyis su hUM las sa 'dzin lha mo rnams su gyur /
rang gi gsang gnas mi dmigs pa'i ngang las hUM las byung ba'i rdo rje sngon po rtse lnga pa r+wa dbus ma'i nor bu la hUM yig gis mtshan zhing bu ga yi ge phaT ser pos bkag pa /
yum gyi gsang gnas mi dmigs pa'i ngang las AH las byung ba'i padma dmar po 'dab ma brgyad pa bu ga yi ge phaT ser pos bkag pa /
rdo rje dang padma'i nang 'od zer rnam pa lngas gang bar gyur /
rang nyid rin 'byung du gyur /
oM sarba ta thA ga ta a nu rAg Na badzra swa b+hA wa At+ma kony+haX /
rang nyid rdo rje 'chang du gyur /
hUM| snyoms par 'jug pa'i las la gnas par byas pas mchog tu dga' ba'i bde ba thob /
rang nyid don grub tu gyur /
phaT| oM sarba ta thA ga ta pU dza badzra swa b+hA wa At+ma kony+haM /
mtshams 'dir rags bra'i rnal 'byor bsgom /
skyon| lha rang rang gi thugs ka'i sa bon las dkyil 'khor pa'i lha'i tshogs spros /
'gro ba'i don byas nas sngags dang lhan cig tu 'jug pa'i rlung gis snying ga'i sa bon la 'jug pa'i spro ba dang bsdu ba'i mdzad pa can du gyur /
oM AHhUM /
oM AH badzra phr-ikra hUM hUM /
oM AH spar+sha badzra khaM hUM /
oM AH dzi na dzi kra oM hUM /
oM AH rat+na d+h+r-i ka swA hUM /
oM AHA ro likra AHhUM /
oM AHpra dz+nyA d+h+r-ikra hA hUM /
oM AH mo ha ra ti laM hUM /
oM AHdwe Sha ra ti mAM hUM /
oM AHrA ga ra ti paM hUM /
oM AHbadzra ra ti hUM hUM /
oM AHrU pa badzra dzaHhUM /
oM AHshap+ta badzra hUM hUM /
oM AHgan+d+he badzra baM hUM /
oM AHra sa badzra hoH hUM /
oM AH mai tri maiM hUM /
oM AHk+Shi ti gar+b+ha th+lIM hUM /
oM AH badzra pA Ni oM hUM /
oM AHkhaMgar+b+ha oM hUM /
oM AH lo ke shwa ra oM hUM /
oM AHmny+ju shrI hUM hUM /
oM AHsarba Ni wa ra Na pi skaM bi ni oM hUM /
oM AH sa man+ta b+ha dra saM hUM /
oM AH ya mAn+ta kr-ita hUM hUM /
oM AH pra dz+'An+ta kr-ita hUM hUM /
oM AHpadma'an+ta kr-ita hUM hUM /
oM AHb+h+nIn na ta kr-ita hUM hUM /
oM AH a tsa la hUM hUM /
oM AH Tak+ki rA dzA hUM hUM /
oM AH nI la daN+Da hUM hUM /
oM AHm+hA bA la hUM hUM /
oM AHuSh+NI Sha tsakra warti hUM hUM /
oM AH sum+b+ha rA dzA hUM hUM /
yig brgyas lhag chad kha bskang /
mi bskyod rdo rje ye shes che / /
rdo rje dbyings ni mkhas pa che / /
rdo rje gsum mchog dkyil 'khor gsum / /
gsang ba'i dbyangs la phyag 'tshal lo / /
zhes pas bstod /
rgyas par 'dod na bstod pa yongs rdzogs byas nas mchod pa dang nang mchod dkyus ltar byin gyis brlab /
mdor bsdu na /
mchod rdzas dang nang mchod pa sangs sbyangs /
stong ba'i ngang las AHlas byung ba'i thod pa yangs shing rgya che ba rnams kyi nang du rang rang gi ming yig dang po dang /
b+h+rUM aM dzriM khaM hUM rnams las byung ba'i mchod rdzas dang /
nang mchod rnams zag pa med pa'i ye shes kyi bdud rtsi'i rgya mtsho chen por gyur /
oM AH hUM /
lan gsum gyis byin gyis brlab /
oM sarba ta thA ga ta ar+g+haM nas /
spar+shI @# / /
bar gyis mchod /
nang mchod kyang rgyas pa gzhung bzhin dang /
bsdu na /
mchod do / /
phyogs bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad gcig tu bsdus pa'i ngo bo chos kyi phung po stong phrag brgyad cu rtsa bzhi'i 'byung gnas 'phags pa'i dge 'dun thams cad kyi mnga' bdag drin can rtsa ba'i bla ma /
dpal ldan 'dus pa'i dbang rgyud bshad rgyud man ngag gi brgyud pa'i bla ma dam pa rnams kyi zhal du oM AHhUM /
bka' drin gsum ldan rtsa ba'i bla ma rin po che'i zhal du oM AHhUM /
shrI guhya sa ma dza maN+Da la tsakra sarba bud d+ha po d+hi stwa DA ki ni d+harma pA la sa pa ri wa'a ra oM AHhUM /
zhes nang mchod phul| yab yum snyoms par zhugs pas lhan skyes kyi dga' bskyes /
bde ba chen po dang de kho na nyid dbyer mi phyed pa'i ting nge 'dzin la snyoms par zhugs pas gsang ba dang doM kho na kyi mchod pas mnyes par gyur /
rang yab yum snyoms par zhugs pa'i sbyor mtshams nas byang chub kyi sems kyi 'od zer 'phros pas sems can thams cad la dbang bskur /
sgrib pa sbyangs nas hUM yig tu gyur /
des nam mkha'i khams gang ba yongs su gyur pa las /
rdo rje 'chang du gyur pa rnams /
rang gi 'od zer gyis drangs nas rang la thim par gyur /
oM yo ga shudb+haHsarba d+harmAH yo ga shud+d+ho ny?haM /
thun gsham du gtor ma 'phul ba'i cho ga ni /
gtor ma gnyis nang mchod ltar byin gyis brlabs la /
rang gi thugs ka'i hUM sngon po'i 'od zer lcags kyu'i rnam pa can gyis khro bo bcu dang bcas pa'i bsrung pa'i 'khor lo rtsibs bcu pa'i lte ba'i nang du 'dus pa'i rten dang brten pa'i dkyil 'khor spyan drangs pa'i phyi rol du phyogs skyong bco lnga 'khor dang bcas pa dang /
klu rnams dang /
sems can thams cad bkug par gyur par bsams la /
dbang po la sogs pa'i 'jig rten pa thams cad skad cig gis 'od gsal du bcug pa las 'dus pa'i lha shes rab ma dang bcas pa'i skur bzhengs pa'i mgron rnams kyi ljags hUM las skyes pa'i rdo rje rtse gcig pa dmar po 'od kyi sbu gu can rnams su gyur /
oM AHhrIHpra wAra sad kA raM a r+g+haM pra tIts+tsha hUM swAhA /
de bzhin du /
sar+g+haM /
gyi gnas su /
pAdyaM /
Any+tsa mA NaM /
prok+Sha NaM /
bcug la thun mong du chu bzhi 'bul /
oM AH badzra d+h+r-ika hUM /
spar+sha badzra khaM /
nas /
sum+b+ha rA dzA hUM /
sarba duSh+Ta nas ma ya mutra pra b+h+ny+dza ga /
ma ma shAn+tiM rak+Shatsa ku ru swAhA /
zhes 'dus pa'i lha so gnyis la gtor ma 'bul /
de nas /
oM AH dus gsum skyes pa kun dang phyogs bcu yi / /
'jig rten khams rnams nam mkha'i mtha' klas pa / /
rgya mtsho sprin gyi bkod pa rab 'byams kyi / /
shin tu phra ba'i rdul skyes dkyil 'khor ni / /
phan tshun gcig gi nang du gcig son pa / /
snyoms par 'jug pa kun tu gnas pa yi / /
chos kyi dbyings su yang dag par 'du zhing / /
nam mkha'i khams @# / /
kyi yongs su mthar thug pa'i / /
dus gsum skyes pa kun dang phyogs bcu yi / /
'jig rten khams rnams mtha' yas sprin bkod pa / /
nam mkha' rab 'byams mnyam dang 'jig rten skyong / /
kun dang sems can kun kyang 'di lta ste / /
rdo rje mtshon cha sgyu ma rdo rje dang / /
rdo rje me dang rdo rje dus dang ni / /
rdo rje gtun shing rdo rje klu dag dang / /
rdo rje rlung dang rdo rje 'jigs byed dang / /
rdo rje rlung dang rdo rje 'jigs byed dan / /
rdo rje sna ring rdo rje khro bo dang / /
rdo rje 'khyil ba rdo rje 'od dang ni / /
mi smra rdo rje dang ni thagS bzang ris / /
sa yi lha mo 'khor dang bcas pa la / /
me tog dag dang bdug pa mar me dan / /
dri dang lha bshos la sogs yang da ldan / /
nye bar spyod pa dang ni gtor ma 'di / /
so sor bzhes shing nye bar longs spyad nas / /
bdag gi dbyig gser nor 'bru lang tsho tsho / /
nad med pa dang bde ba dam pa rnams / /
'phrog par byed pa'i bgegs dang log 'dren kun / /
sdang dang rab tu sdang ba thams cad dang / /
mi dang mi ma yin rnams rmongs par mdzed / /
rengs dang bcing dang rnam par 'jig par mdzod / /
bdag la dbyig gser nor 'bru lang tsho tshe / /
nad med pa dang bde ba dam pa dang / /
bde ba chen po rab tu 'phel ba rnams / /
ji srid byang chub snying po'i mthar thug par / /
gnang bar mdzad cing rtag tu stong grogs dang / /
zhi ba dang ni srung bar mdzad du gsol / /
hUM swA hA /
zhes gtor ma phul bas 'phrin las bcol /
de nas /
oM AHhrI pra wA ra sad kA raM a'+ny+tsa mANaM pratIts+tsha hUM swAhA /
oM AHhrIH pra wA ra sad kA raM ar+b+haM pra tIts+tsha hUM swAhA /
oM badzra taM bu la ye swAhA /
oM sarba ta thA ga ta puSh+pe nas /
shap+ta pra tI ts+tsha hUM swAhA /
badzra D+h+r-i kra oM AHhUM /
zhes pa nas /
su m+b+ha rA dza oM AH hUM /
oM da sha dik lo ka pA la sa pa ri wA ra puSh+pe nas /
shap+ta pra tI ts+tsha hUM swAhA /
oM da sha di ka lo k+pA la sa pa ri wA ra oM AH hUM /
yig brgya bzlas /
ma rnyed yongs su ma shes dang / /
zhes sogs kyis bzod par gsol /
'dus pa'i rten dang brten pa'i dkyil 'khor rang nyid la thim par gyur /
oM yo ga shud+d+haH sarba d+harmaH yog shud+d+hony?haM /
phyogs skyong rnams rang gnas su gshegs par gyur /
dge ba 'di yis myur du bdag /
sangs rgyas kun gyi kun bdag nyid / /
rdo rje 'chang dbang thob gyur cig /
'gro bas kyang ni de thob shog /
byang chub phyir ni spyod gang dang / /
rdzogs sangs rgyas kyi gang yin pa / /
byang chub rdo rjes gang gsungs pa'i / /
spyod de gnyis ka'ang bdag spyod shog| ces sogs lam rim pa gnyis las brtsams te smon lam gdab bo / /
de nas thun dngos gzhi las langs nas thun mtshams su gang snang thams cad lhag pa'i lha'i ngo bor bltas la lha sku sgyu ma lta bur 'char ci thub bya /
lus brtags par byed pa dang /
nyal ba dang /
ldang ba dang /
khrus dang /
kha zas kyi rnal 'byor sogs sgrub thbs las 'byung ba ltar /
rdo rje 'chang gi rnal 'byor dang ldan pa'i tshangs par spyod pas nal 'byor thob pa don yod par bya'o / /
mtha' drug tshul bzhis rgyas btab 'dus pa'i rgyud / /
sa bcu'i dbang phyug gis kyang dpog dka'i @# / /
gnad / /
blo bzang rgyal ba'i drin gyis bdag 'dras kyang / /
smra ba'i skal bzang rnyed 'di e ma ho / /
'dir 'bad dge bas bdag dang 'gro kun kyang / /
srid pa'i rgyu ba gnyug ma'i gshis su thim / /
lhan skyes sgyu ma'i rol pa mthar thug gi / /
dbyings su ngal bso'i dga' ston myur thob shog /
de ltar rgyud rgyal mthar thug 'dus 'phags lugs kyi sgrub thabs mdor bsdus 'di yang ser sngags gla rigs dge chos ldan thogs med dang /
dben gnas bkra shis chos gling gi dge slong bstan 'dzin tshul khrims zung nas lha reg rten gsum bcas nan dub skul ngor pha bong kha'i srul ming pas blo bzang rgyal ba'i bzhed srol drim med pa'i gsung gis nying po bsdus te khyer bder spel ba'o / / / /
! dang gtong rab yangs sbyin pa'i bdag p[o che / /
sur+ya d+h+wa dzas yon sbyar nam dkar mthus / /
sa lam bgrod pa rab myur shing rta'i shugs / /
zung 'jug gdod ma'i rgyal sar myur 'god shog /
7sa phyi lor 'dzug zhus song / /
