! / /
dge ba'i bshes gnyen chen po spong shod nang pa'i phyag tu phul ba /
sku khams bzang pa'i thad nas gsung shog dngul phor dang dar gyi rten dang bcas pa bskur ba 'dir 'phrod pa yid rab tu spro /
'dir yang dge bar mchis skabs kyi don /
dri bcas sems kyi rang bzhin gzhi / /
thabs shes zung du 'bral ba lam / /
chos dang gzugs kyi sku gnyis 'bras / /
gzhi lam 'bras bu bsdus pa'o / /
rtag chad mtha' gnyis spangs pa lta ba ste / /
de yi don la rtse gcig 'jog pa sgom /
sdom gsum kun spyod gcang ba spyod pa ru /
shes par gyis la de ltar nyams su long / /
khyod rang gi gsung shog na 'dug pa bzhin smon lam yang bgyis bdog /
yi ge'i skyes mtshen par nged rang gis yun ring du longs spyad pa'i paN zhwa ser po cig mchis /
khyi lo zla ba drug pa'i tshes grangs bzang po la 'brog ri bo che dge ldan rnam par rgyal ba'i gling nas phul ba dge legs su gyur cig /
