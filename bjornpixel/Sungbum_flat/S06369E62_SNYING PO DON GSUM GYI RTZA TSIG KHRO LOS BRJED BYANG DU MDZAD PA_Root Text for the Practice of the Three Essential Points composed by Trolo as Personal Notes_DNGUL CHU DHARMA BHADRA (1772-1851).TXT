! na mo gu da we /
snying po don gsum gyi rtsa tshig khro los brjed byang du mdzad pa 'di la gsum /
klad kyi don /
gzhung gi don /
mjug gi don no / /
dang po ni /
'phags pa spyan ras gzigs la phyag 'tshal lo / /
zhes so / /
gnyis pa gzhung gi don la gsum /
mdor bstan pa /
rgyas par bshad pa /
don bsdu ba'o| |dang po ni /
tshe 'dir rgyun gyi yi dam bsgom / /
'chi khar 'pho ba'i man ngag bsgom / /
bar dor bsre ba bsgom bya ste / /
rgyun du goms pa kun gyi gnad / /
ces so / /
gnyis pa rgyas par bshad pa la gsum /
tshe 'di'i gdams ngag gi snying po rgyun gyi yi dam du bya ba /
'chi kha'i gdams ngag gi snying po 'pho ba bsgom pa /
bar do'i gdams ngag gi snying po bsre ba bsgom pa'o / /
dang po la bzhi /
rkyen bskul ma gdab pa'i man ngag /
rgyu byang chub kyi sems bsgom pa'i man ngag /
thabs bla ma yi dam la gsol ba gdab pa'i man ngag /
ngo bo rang sems skye med du bsgom pa'i man ngag go /
dang po ni /
mi rtag sdug bsngal dran byas nas /
zhes so / /
gnyis pa ni /
snying rje chen po rab bskyed de /
zhes so / /
gsum pa ni /
spyi bor bla ma snying gar lha /
zhes so /
bzhi pa ni /
rang sems skye med bsgom par bya / /
@# / /
zhes so / /
gnyis pa 'chi kha'i gdams ngag gi snying po 'pho ba bsgom pa la bzhi /
sgyu lus tshogs su 'bul ba /
yid kyi 'brel thag bcad pa /
thar pa'i lam chen dbye ba /
rnam shes gyen du 'phang ba'o / /
dang po ni /
rang lus mchod sbyin byas nas ni /
zhes so / /
gnyis pa ni /
ltos pa thams cad rab spangs nas /
zhes so / /
gsum pa ni /
'od kyi sbu gu'i sbyor ba yis /
zhes so /
bzhi pa ni /
sems ni dga' ldan gnas su 'phang /
zhes so / /
gsum pa bar do'i gdams ngag gi snying po bsre ba bsgom pa la gsum /
bar do ngos mi zin pa'i gnyen po /
bar do tha mal du zhen pa'i gnyen po /
chags sdang gis yang srid len pa'i gnyen po'o / /
dang po ni /
'di nyid bar dor shes byas te /
zhes so / /
gnyis pa ni /
phyi nang gsang ba bsgyur byas la /
zhes so / /
gsum pa ni /
stong nyid snying rje'i rnal 'byor gyi / /
mkhas pas nyid mtshams sbyar bar bya /
zhes so / /
gsum pa don bsdu ba ni /
gang shar ngos 'dzin lta ba'i gnad / /
de la ma yengs bsgom pa'i gnad / /
dran pa ro snyoms spyod pa'i gnad / /
grub thob chen po'i gdams pa'o / /
zhes so / /
gsum pa mjug gi don ni /
snying po don gsum gyi gdams pa rdzogs so / /
zhes pa'o / /
'di d+harma b+ha dras brjed byang du bris / /

