! na mo gu ra we /
stobs bzhi bshags pa bya tshul ni /
bla ma dkon mchog gsum la skyabs su mchi / /
'gro la phan phyir sangs rgyas 'grub par shog /
ces skyabs sems bya /
bla ma yi dam mchog gsum bka' sdod bcas /
spyan drang mdun gyi nam mkhar bzhugs par gyur /
ces spyan drangs /
mkha' khyab zhing gi phyag 'os thams cad la /
yon tan zhing du lhag par mos pa'i blos / /
'gro kun zhing rdul grangs snyed lus sprul te / /
sangs rgyas zhing mthar rtag tu gus phyag 'tshal / /
mchod pa kun 'bul sdig pa mtha' dag bshags / /
dge la yi rang chos 'khor bskor bar bskul /
mya ngan mi 'da' bzhugs par gsol ba 'debs / /
dge rtsa rdzogs byang nyid du bsngo bar bgyi / /
zhes bdun rnam dag 'bul /
gtso bo rgyal ba 'gro ba'i mgon / /
'gro ba skyob pa'i don brtson pa / /
stobs chen 'jigs pa kun sel la / /
de ring nyid nas skyabs su mchi / /
de yi thugs su chud pa'i chos / /
'khor ba'i 'jigs pa sel ba dang / /
byang chub sems dpa'i tshogs la yang / /
de bzhin yang dag skyabs su mchi / /
sngon chad khyed kyi bka' las 'das / /
da ni 'jigs pa che mthong nas / /
khyed la skyabs su mchi lags kyi / /
'jigs pa myur du bsal du gsol / /
zhes rten gyi stobs dang / /
'dren pa mnyam med shAkya'i rgyal po dang / /
rdo rje snying pos rab @# / /
tu 'joms pa sogs / /
sangs rgyas so lnga bde gshegs dpa' bo bdun / /
snyigs ma'i mgon po de bzhin gshegs pa brgyad / /
bskal bzang 'dren pa thub pa'i nyi ma stong / /
mar me mdzad dang thub dbang byams mgon sogs / /
dus gsum rgyal ba sras bcas thams cad la / /
phyag 'tshal mchod cing snying nas skyabs su mchi / /
bdag cag ngan song srid pa'i 'jigs las skyobs / /
zhes gnyen po kun tu spyod pa'i stobs dang /
phyogs dus kun tu bzhugs pa'i rgyal rnams dang / /
thugs rje che ldan rgyal sras dpa' bo rnams / /
brtse ba'i thugs kyis bdag la dgongs su gsol / /
bdag gis thog med dus nas da lta'i bar / /
dug gsum dbang gis mtshams med nye ba lnga / /
me dge bcu dang mchog gsum dkor phrogs sogs / /
'jigs rung ngan song gsum dang mi khom pa'i / /
gnas su skye 'gyur me dge sdig pa'i las / /
bcas dang rang bzhin kha na ma tho ba / /
bgyis dang bgyid stsal rjes su yi rang ba / /
gnod zhing 'gyod pas 'chab cing mi spong par / /
'jigs shing skrag pas mgon po rnams kyi drung / /
sgo gsum gus pas thal mo sbyar byas te / /
bsam pa thag pas yang dang yang du bshags / /
brtse ba'i thugs kyis nongs par gzung du gsol / /
zhes rnam par sun 'byin pa'i stobs dang /
phongs pa'i gnyen mchog slu med skyabs kyi phul / /
dus gsum bde gshegs sras dang bcas rnams la / /
mchog tu gus pas thal sbyar gsol ba ni / /
ngan song ngan 'gro mi khom brgyad rnams su / /
mi 'dod sdug bsngal sna tshogs 'byung ba'i sgo / /
lus ngag yid kyi sdig ltung mi dge'i las / /
deng nas phyin chad shin tu phra ba yang / /
mi bgyid srog dang bsdos te yang dag sdom / /
zhes nyes pa las slar ldog pa'i stobs te stobs bzhi tshang ba'i bshags bsdoms bya /
dge ba 'di yis tshe rabs thams cad du / /
ma nor lam ston theg mchog bshes gnyen gyis / /
'bral ba med par rjes su 'dzin pa dang / /
gsung gi bdud rtsi ngoms med 'thung bar shog /
de yi mthu las nges 'byung byang chub sems / /
yang dag lta dang phyin drug rim pa gnyis / /
'khor dang bcas pa'i nyams len mthar phyin te / /
stobs bcu mnga' ba'i go 'phang myur thob shog /
blo bzang rdo rje 'chang chen tsong kha pa'i / /
snyan rgyud man ngag snying po mthar thug pa / /
zab lam bla ma lha yi rnal 'byor gyis / /
don gnyis lhun gyis grub pa'i bkra shis shog /
smras pa /
sdig ltung gnyen po stobs bzhi'i bshags bsdams 'di / /
paN chen chos kyi rgyal po'i dgongs pa bzhin / /
sbyor dngos rjes gsum nyams su @# / /
blang bde bar / /
ban rgan d+harma b+ha dras ye ger bris / /
shu b+haM /
