@# / /
rab gnas dge legs rgya mtsho'i char 'bebs kyi zung 'debs zhes bya ba bzhugs legs so / /
@# / /
lha dang bcas pa'i skye dgu'i bsod nams sog pa'i zhing dam pa bde bar gshegs pa'i sku gsung thugs kyi rten rab tu gnas par byed pa la nye bar mkho ba'i rdzas dang yo byad kyi tho dgod pa la /
rab gnas kyi rgyud /
bde mchog sdom 'byung /
kyai rngor brtag gnyis /
bshad rgyud rdor 'phreng dang /
dus kyi 'khor lo sogs rdo rje 'chang gis gsungs pa'i rgyud dang /
de dag gi 'grel pa rgya gar gyi paN grub du mas mdzad pa dang /
dkyil chog rdo rje'i 'phreng ba /
slob dpon sa d+hu pu tra /
nag po ba /
snang byed zla ba /
su ma ti ki rti /
kun dga' snying po / /
zhi ba snying po sogs 'phags yul gyi paN grub du mas mdzad pa'i rab gnas dang sbyan dbye'i cho ga /
lo chen rin chen bzang po / /
rje btsun grags pa rgyal mtshan /
bu ston thams cad mkhyen pa /
'dul 'dzin grags pa rgyal mtshan sogs /
gangs can gyi mkhas grub du mas mdzad pa'i rab gnas kyi gzhung cho ga'i go rim dang phyag len cung zad mi 'dra ba mang du yod pa las 'dir paN chen thams cad mkhyen pa blo bzang chos kyi rgyal mtshan gyis mdzad pa'i rab gnas dge legs rgya mtsho'i char 'bebs kyi cho ga dang phyag len la mkho ba'i rdzas dang yo byad kyi tho dkod par bya'o / /
de la /
khrus stegs grub zhi phyogs rer khru bzhi re dpangs su khru do yod pa /
steng gi ngos la khrus dkyil mi 'dra ba gsum bshad pa las 'dir phyi nas rim pa bzhin dkar dmar nag pa'i rtsig pa rim pa gsum gru bzhi sgo bzhi /
dbus su sna tshogs padma 'dab brgyad /
de'i phyir snam bu gru bzhi /
de la phyogs bzhir shar nas g.yas skor du /
'khor lo /
rin po che /
padma /
ral gri /
dkar ser dmar ljang /
'tshams bzhir shar lho nas g.yas skor du /
'khor lo / /
rdo rje /
padma ral gri dkar sngo dmar ljang rnams kyis mtshan pa rdul tshon gyis bri ba'am /
chu tshon gyis bris pa'i ras bris bkab pa /
bum pa gas chag sogs kyi skyon med pa'i mtshan ldan lha bum lha grangs dang mnyam pa sogs 'byor na legs kyang ma 'byor na rnam rgyal dang las bum gnyis khrus bum brgyad /
de rnams rang bzhin gyis dkar na des chog cing zangs dmar lta bu mdog gzhan yin na tsan dan dkar po'i lnge gu'am thod le kor lta bu'i dkar rtsis byugs te dkar por bsgyur /
las sngags brjod cing gu gul gyis bdug yungs dkar gyis bra bas te bgegs bskrad /
rta glang pong bu sogs kyis ma bgrod cing srog chags med pa'i chu gtsang ma snod gzhan dang ma reg pa gur gum sogs dri bzang dang bsres pas bum pa'i sum gnyis tsam dgang /
mgul chings kha tshar dang phun tshar ma nyabs pa'i ras gtsang ma 'am /
ma rnyed na dar gos gang yang rung ba zung gis thor cog gsum pa'i tshul du byas la srad bu dkar po bdun gyis /
oM badzra shi Sha ra ru Ta ma Ta ti shaM b+ha n+d+ha hUM /
zhes bzla zhing dkri /
rnam rgyal dang las bum la bum rdzas @# / /
bla med las bshad pa ltar na stag tsher ba /
kaN+Ta kA ri /
gzhan gyis mi thub pa dkar po ? / /
dbyug pa'i ud pa la /
dbang lag te sman lnga /
mu tig ? /
gser /
padma rA ga'am de med na dngul zangs dung gang rung ? /
byi ru /
mu mi na te rin po che lnga /
ti la /
nas /
mon srin ? /
'bras so ba ? /
gro 'am /
mon sran gre'u ? ste 'bru lnga /
ga bur ? /
gur gum ? /
tsan dan dkar po / /
tsan dan dmar po ? / /
gla rtsi ste dri lnga /
til ? /
lan tsha ? /
mar ? /
bu ram /
sbrang rtsi ste snying po lnga /
nang gi bdud rtsi lnga rnams dang /
bya rgyud las bshad pa ltar na /
gser /
dngul /
mu tig /
byi ru ? /
mu min te rin po che lnga ? /
nas ? /
'bras /
gro ? /
sran me /
til te 'bru lnga /
sbrang /
kar /
zho /
'o ma /
mar te phyi'i bdud rtsi lnga /
sle tres /
kaN+Ta kA ri /
dbang lag /
rgya mtsho'i blu ba ? /
shu dag ste sman lnga /
tsan dan dkar dmar /
'dza ti /
ga bur /
gur gum ste dri lnga rnams las /
'dir bla med ltar gyi snga ma rnams 'jug /
bum mtshan 'bri pa'am gdags /
khrus bum brgyad la rim pa bzhin /
kar bu ram sbrang rtsi ste mngar gsum /
zho /
kham star rgun 'bruM lta bu 'bras bu /
don gsal las a ru ra sogs 'bras bu gsum bshad kyang phyag len 'di'i lugs la 'di bzhin mdzad /
'bras gro nas lta bu 'bru gong gi dri lnga lta bu dri bzang ? /
'bras yos /
gong gi sman lnga lta bu sman ? /
gong gi rin po che lnga lta bu rin po che rnams so sor blug /
'bras bu can gyi shing gi yal ga lo 'dab dang bcas pas kha brgyan /
'dag rdzas la phal khrus kyi 'dag rdzas la /
gong gi phyi'i bdud rtsi lngaM /
dri zhim po'i 'bru mar 'byor na /
sug smel /
shing tsha /
spang /
spos /
ba le ga /
tsan dan dkar po rnams zho do nge ras dkar gtsang mar so sor btum ste til mar bre brgyad kyi nang du bcug nas bskol ba bre drug tsam sgom nas /
bre do lus pa lta bu'am /
ma 'byor na til mar la dri bzang btab pa dang ? /
spos mar ? /
shing shun la n+ya gro ta /
u dum wa ra /
pa la kaSha /
si spa la /
maN+Tal muN+Ta ste 'o ma can gyi shing lja'i shun pa'i phye ma dang /
ma 'byor na /
'om bu sogs kyi shing shun phye ma skam po /
ba'i zho /
'o ma /
mar /
lci ba /
chu ste ba byung lnga'i 'dag chal /
spos mar /
sgyu ru ra'i phye ma skam po ma sha ste sran dkar gyi phye ma skam po / /
gong gi dri bzang lnga tshan gang rung gi 'dag tshal /
yung ba'i phye ma skam po ste rdzas brgyad las /
bdud rtsi lnga zangs snod dang /
gzhan rnams mkhar ba'i snod du blug pa /
mchog khrus kyi bdag rdzas la dri bzang lnga'i 'dag chal /
dri zhim po'i 'bru mar dri bzang lnga'i phye ma skam po rnams rin po che'i snod du blug pa /
dur sngon gyi pir snod bcas /
khrus ras 'byor na ras dkar bzang po kha tshar dang phun tshar ma nyams pa'am /
ma 'byor na kha btag gam gos dar dkar po sogs gtsang ma gang 'byor la gur gum @# / /
gri wang tsan+dan sogs sbyar bas padma 'dab bzhi /
lte bar oM /
'dab mar mdun nas g.yas skor du phyogs bzhir /
hUM traM hriH AH rnams dbu phyir bstan te bris pa /
khrus kyi me long che legs la dbus su hUM /
mthar mdun nas g.yas skor du ye d+ha rma sbrul 'khyil ba ltar rab tshar bdun tha ma tshar gcig gur gum sogs kyis bris pa /
bkra shis kyi 'thor 'bru 'bras dkar sogs 'bru gtsang ma dge 'dun tshogs pa mang nyung dang bstun pa'i mi nyung ba snod gtsang mar blug pa'i steng du bzhag /
sbyangs chas bgegs gtor gtor cog gsum /
ting lo / /
chang bu 'theb kyu rnams gsum re snod bcas /
gu gul gyi bdug pa /
yungs dkar dang chu gtsang snod bcas /
kham phor dkar po / /
dur ba'i myu gu dang bcas pa'i ba gci'i changs bu /
zan changs /
seng ras rnams bzhi re thun mong du snod bcas /
nye reg gi chu gtsang snod bcas /
dri bzang ? /
me tog g-i /
mchod yon ni /
mar me ste mchod pa bzhi so sor snod bcas /
spos dkar mar dkar dang sbyar ba'i ril bu'i bdug rdzas /
de bdug pa'i spos phor 'byor na long thag gam yu ba can /
gsol gdab kyi skabs su bdug rgyu'i tsan+dan dkar dmar dang a ka ru sogs spos bzang po / /
gos dar bzang po'i na bza' dmar ser zung /
gsol gdab tshigs bcad ma'i skabs su tshogs pas 'dzin rgyu'i spos rer bzang po / /
rten la 'geb rgyu'i na bza' ser po / /
ma lus ma'i spyan 'dren skabs tshogs pas 'dzin rgyu'i spos rer bzang po / /
gsol gdab tshigs bcad ma'i skabs tshogs pas 'dzin rgyu'i spos reng bzang po / /
so rtsi'i rdzas rdo ja /
go yu /
go la'i phye ma gsum mar khu dang sbyar ba rin po che sogs kyi snod bcas /
chu bzhi'i rdzas zhi ba'i dbang du byas na /
nas /
'o ma me tog dkar po / /
til /
ku sha /
'bras yos /
ga bur lta bu dri dkar po dang /
bdud rtsi lnga rnams sam| rgyas pa'i dbang du byas na /
til /
gu sha /
gur gum /
me tog ser po / /
bdud rtsi lnga /
zho rnams te /
de yang rab gnas kyi las ni gtso bor rten gyi byin rlabs dang mchod pa /
sbyin bdag gi tshe dang bsod nams dang 'byor pa sogs rgyas pa'i ched du bya ba yin pas /
rgyas pa'i las gtso che bar byas nas phyi ma skabs su bab pas rdzas phyi ma rnams chu gtsang dang sbyar ba /
'byor na gser ram ma 'byor na dung dang nya phyi sogs mdog ser por bsgyur ba'i snod gsum gyi nang du blug pa gsum dang /
de gsum 'bul ba'i snod bzed zhal gsum many+ji dang bcas pa /
gser gyi mig thur gser srang gang ngam tha na yang zho gang gi drug cha gcig las mi chung ba /
dngul gyi gong bur gnas pa'i gur gum lta bu'i dri bzang mar dang sbrang rtsi sbyar ba'i mig sman /
bla ma kha cig dud dreg dang sbyar ba'i nag po bya bar gsung /
snyan 'bru /
rmang 'tsher /
tshem shing /
zhal thur rnams 'byor na rin po che las bzos pa'am bris pa'i tsa ka li /
tsa ru'i bza' bar grags pa'i lha bshos rgyan sna tshogs kyis brgyan pa'i tshogs 'khor snod bzang por bshams pa /
@# / /
rin po che'i maN+Tal /
bkra shis rtags brgyad sogs mnga' dbul gyi rdzas rin po che sogs la bzos pa'i dngos sam bris pa'i tsa ka li /
lnga phyi ci rigs par 'bul rgyu'i nyer spyod kyi mchod pa sta gon skabs tshar bcu dgu dang /
dngos gzhi'i skabs tshar nyer gnyis las mi nyung ba snod bcas /
ma tog sgrub pa'i tshe me long gi ye d+harma'i yi ge bkru ba dang dri chab la ldug rgyu'i dri bzang gi chu bum pa'i nang du sbyar ba /
sngon 'gro'i gtor ma /
yi dam la 'bul rgyu'i gtor ma /
chos skyong gi gtor ma /
phyogs skyong gi gtor ma /
gtor ma sogs la bran rgyu'i chu gtsang dang de bran byed /
nang mchod thod pa'i snod bcus /
khrus kyi skabs bum pa 'dzin pa'i tshogs pa'i zhal grangs dang mnyam pa'i rten khe ba /
rdor dril /
sbub sil /
rnga dung sogs rol mo / /
bkra shis kyi rdzas /
me long /
g+hi wang /
zho /
dur ba /
bil ba /
dung dkar /
li khri /
yungs dkar rnams snod skyon med gtsang ma dang bcas pa sogs yo byad thams cad tshogs par bya /
bshams lugs rten gyi mdun du mchod khri'i steng du mchod pa gang 'byor gzab rgyas /
de'i mdun du khrus stegs kyi steng du khrus dkyil gyi dbus su stegs ji ltar 'tshams pa'i steng du rnam rgyal g.yas dang las bum g.yon du mdun slob dpon la bstan te ku sha dang me tog dkar po bkram pa'i gdan la bzhag /
rnam rgyal gyi steng du dung chos dri bzang gi chu dang bcas pa dang gzungs rdor bzhag /
de dag gi mthar mdun nas g.yas skor du khrus bum brgyad /
de'i phyi rol tu 'dag rdzas rnams legs par dgod /
de'i mthar mdun ngos su mchod pa /
khrus gzhong /
me long /
khrus ras /
dur ba'i pir rnams dgod /
slob dpon gyi gdan rten la phyogs par bshams pa'i mdun du rdor dril nang mchod /
g.yas phyogs su yi dam gyi dkyil 'khor leb mor bkram pa'i mthar nyer spyod lnga lha grangs dang ma nyam pa'am tshar bcu la sa mi nyung bas bskor ba'i mchod bcas /
g.yon gral gyi sgrub grogs gcig gi mdun du stegs kyi khar chu bzhi bzed zhal rnams /
g.yas gral gyi rten la nye bar mchod g.yog pa'i nye 'khor du sbyang chas dang /
bdug pa /
spos phor /
spos sogs /
sa phyogs ji ltar 'os par /
mchod pa'i rdzas rnams dang /
gtor ma rnams dang /
mnga' dbul gyi rdzas rnams dang /
bkra shis kyi rdzas rnams so sor snod yod kyang sde tshan so so ba rnams snod che ba reng bshams te skabs su bab pa'i tshe rang gis 'bul dgos rnams rang gis 'bul zhing /
slob dpon kyis 'bul dgos rnams slob dpon gyi mdun du bshams /
de ltar rdzas dang yo byad thams cad sta gon gyi sngar nyin grabs su tshud par byas te spyir bshams dgos rnams gong du bshad pa ltar bshams /
mchod g.yog pas dmigs bsal du byed dgos ni /
sngon 'gro'i mchod gtor slob dpon gyi mdun phyogs su stegs dma' ba cig gi khar bshams spos mar spar /
gtor ma chang chu nang mchod kyis bran /
sngon 'gro tshar ba dang gshegs /
bum bzlas skabs thog mar gzungs thag slob dpon gyi phyag tu 'bul /
las bum gyi bzlas pa'i skabs gzungs rdor las bum gyi khar spo /
ud ta ga'i @# / /
bzlas pa'i tshe slar rnam rgyal gyi khar spo /
yig brgya'i tshe gzungs thag dril /
hrIH Sh+TIH ngang las sngags brjod tshe dung chos kyi chu rnam rgyal dang las bum gyi nang du ldug /
me tog dkar po gsum gsum gzhug /
lha 'ong ba zhu'i rjes la las bum slob dpon gyi mdun du bzhag /
de nas bum mchod bsdu /
dkyil 'khor gyi mchod pa byin rlabs kyi tshe spos mar rnams spar /
gtor 'bul gyi tshe gtor ma chang chu nang mchod kyis bran /
chos skyong gi mchod gtor la'ang 'dra /
me tog bsgrub pa'i tshe ye d+harma bzlas tshar ba dang dri bzang gi chus me long gi ye d+harma bkrus te de'i chus me tog khyab par bya /
me long khrus dkyil gyi steng du bum pa dang 'dag rdzas kyi phyi rol mdun ngos su khrus gzhong gi nang du bzhag /
gsol gdab kyi tshe tshogs pa thams cad bzhengs pa na /
bsgrub pa'i me tog nas slob dpon la snod kyi nang dang /
tshogs pa mang bar phyag tu 'tshams pa re bkye /
sngags brjod pa'i tshe bdug spos kyis bdug /
rten bskyed tshar pa dang rten na bza' dmar pos g.yog /
stab bden phyag mthil dang de min na mdun du 'bru tshom pa re bzhag /
lha ngo bstan tshar ba dang gos dmar po dang me tog bsdu /
gdan la rten bzhag gi tshe 'dag rdzas dang bum pa rnams phyir bkyed de rnam rgyal stegs chung gi mdun ngos su bzhag /
stegs kyi steng du 'jog bden rten dang mi bden me long gzhan zhig bzhag /
'bru gsum dang hrIH Sh+TIH dang 'khyil ba'i sngags lan bdun nam brgya rtsa brgyad bzlas te chu bzhi byin gyis brlab /
khro bo'i mchod pa'i spos dang mar me spar /
sbyang ba'i bgegs gtor bsngo ba'i sngags sarba bi g+h+nan brjod skabs lag pa g.yas pas gtor ma re rten la g.yas su bskor / /
sum b+ha ni'i skabs ting lo chang bu 'theb kyu dang bcas pa re g.yon du bskor /
mjug gi sum b+ha ni'i skabs gtor ma ting lo sogs snod gcig la bzhag te rten la g.yon du bskor te phyi rol du skye la mkhan la gtang de 'dor du gzhug /
rten la gu gul gyis legs par bdug /
de nas sbyang chas rnams rang rten la phyogs pa'i mdun du bzhag la sbyang sngags 'don pa'i tshe dang por yungs dkar lag pa gnyis kyi khu tshur gyis bzung nas g.yon du lan gnyis bskor cing bya bas te snod du dor /
de nas g.yas su lan gnyis bskor cing bya bas te dor /
de bzhin du seng ras kyi bar 'dra /
de nas lag pa g.yon par chu gtsang bzung /
g.yas pa'i gung srin gyis blangs la rten dngos sam me long la shar ba'i gzugs brnyan gyi kha rna mig sna kha lag lte ba mgo rnams la nye reg bya /
de nas mchod pa bzhi ba'i skabs mchod pa bzhi rang gi mdun du bzhag te sngags re dang bstun nas g.yas pa'i sor mos dri bzang blangs te rten gyi thugs khar byugs pa'i tshul /
me tog blangs te dbul 'dog tshul /
mchod yon blangs te snod gzhan zhig tu ldug cing mdun du 'bul tshul /
mar me blangs te bskor nas 'bul tshul bya /
de nas spos mar gyi ril bu la hUM bdun bzlas pa dang spos phor du bzhag te rten la bdug /
phal khrus kyi skabs rten kheb bkram slob dpon gyis khrus byed na de'i grogs bya /
rang gis byed na grogs gnyis gsum tsam dang bcas pas cho ga'i tshig ris dang bstun nas khrus bya /
mchog @# / /
khrus kyi dbang lha'i mchod pa'i spos mar spar / /
rten gyi ye shes pa spyan 'dren gyi tshe de'i mchod pa'i spos mar spar te tshogs par spos rer bkye /
mchod pa gnyis pa'i spos mar spar /
gsol gdab tshar ba dang spos bsdu /
rten gyi gnas lngar dri bzang byugs pa slob dpon gyis byed na rang gis g.yas pas dri bzang gi snod bzung ste grogs bya zhing rang gis byed na g.yon pas dri bzang gi snod bzung ste g.yas pa'i gung srin gyis rten dngos sam me long la gzugs brnyan shar ba'i thugs ka mgul dbu phyag gnyis spyi gtsug rnams su byugs| rten dam tshig pa'i mchod pa'i spos mar spar /
gnas gsum du reg pa slob dpon gyis mi byed na lag pa g.yas pa'i gung srin gyis rten nam gzugs brnyan gyi thugs ka mgrin pa spyi bo rnams su reg /
phyogs skyong gi mchod pa'i spos mar spar /
gtor ma chang chu nang mchod kyis zan /
phyogs gtor tshar ba dang rten la na bza' ser pos g.yog /
gtang rag gi mchod pa'i spos mar spar /
dngos bzhi'i nyin snga ma rnams sta gon gyi nyin dang 'dra /
ma lus ma'i don du tshogs par spos bkram /
ji ltar bltams pa'i tshe g.yas pa'i rnam rgyal gyi chus g.yon pa'i me long gi gzugs brnyan la khrus gsol /
mchod pa byin rlabs kyi gong du spos mar spar /
gsol gdab tshar ba dang spos bsdu /
dbang lha'i mchod pa'i spos mar spar /
de bzhin gshegs pa thams cad kyis sku zhes sogs kyi skabs su rnam rgyal dang me long slob dpon la 'bul| sarba ta thA ga ta /
sogs kyi tshe khrus gzhong slob dpon gyi mdun du bzed /
rten gyi mchod pa'i spos mar spar /
me long bstan pa'i skabs su /
|mig sman dang mig thur slob dpon gyi mdun du bzhag /
snyan 'bru sogs kyang slob dpon gyi mdun du grab byas te bzhag /
tsa ru dbul ba'i gong tshogs 'khor la chab kyis bran /
'bul ba'i skabs su theg cing stab bden tsa ru lag pa gnyis kas yar btegs /
tam bu la'i skabs su so rtsi yar btegs /
mnga' dbul gyi mchod pa'i spos mar spar /
mnga' dbul gyi rdzas rnams slob dpon gyi mdun du bshams /
mnga' dbul gyi mjug bkra shis kyi gong du bsgrub pa'i me tog bkram /
chos skyong bsgo ba'i sngon du mchod pa'i spos mar spar /
gtor ma rnams chab kyis bran /
yon bdag bsgo ba'i sngon du gral gyi gsham du rten la nye bar sbyin bdag la stan gsar pa bting /
steng du 'bru dkar gyis g.yung rung ris bkod /
mdun du stegs kyi khar chu gnyis nyer spyod rol mo dang bcas pa bshams /
spos mar sbyar /
yon bdag stan khar 'dug tu bcug /
yon bdag lhar bskyed tshar ba dang phyag gsum dang /
stab bden bskor ba gsum byed du gzhug /
yang stan khar 'dug tu bcug la lag tu me tog gtang ?| mchod pa 'bul ba'i tshe tshigs bcad kyi skabs su mchod pa re lag tu gtang de rten la 'bul tshul byed du bcug la blangs te /
rten gyi mdun du bsgrigs /
bkra shis kyi rdzas slob dpon gyi mdun du bshams /
tshigs bcad tshar ba dang @# / /
slob dpon gyi phyag nas blangs te tshogs pa la brim ste lag pas reg tu gzhug /
de yang tshogs pa chen zla bo gcig gnyis la bcol te 'grim du gzhug /
gtang rag mchod pa'i spos mar spar /
shis brjod char ba dang btsa' ru'i tshogs 'khor bsil dgos yod na gri sogs mtshon gyis mi gsheg par shing byang gtsang ma lta bus bsil te /
slob dpon tshogs pa sbyin bdag thams cad la khyab par bgos te bkye zhing thams cad kyis dga' ston rgya chen po la rol bar bya'o / /
bde gshegs sku gsung thugs kyi rten / /
rab tu gnas byed cho ga'i gzhung / /
dge legs rgya mtsho'i char 'bebs kyi / /
phyag len rgyas pa'i sdom tshig bri / /
rten dang mkho ba'i yo byad rdzas / /
'dzom nas tshul bzhin legs bshams te / /
bdag bskyed lha bum mdun skyed dang / /
khrus bum bdag rdzas me tog bsgrub / /
thams cad bzhengs te me tog thogs / /
gsol gdab tshigs 'tshams sngags brjod tshe / /
me tog dor zhing rol mo bya / /
thams cad 'dug cing thal sbyar te / /
sems bskyed rdzogs 'tshams me tog dor / /
rten la las kyi sngags chus bsang / /
cho ga gsum gyis lhar bskyed de / /
na bza' g.yog cing me tog gtad / /
dkyil 'khor nang gzhug gdong g.yog dgrol / /
lha ngo ston pa dkyil 'khor du / /
'jug tshul shin tu bsdus pa'o / /
khrus dkyil steng du rten dngos sam / /
me long gzugs brnyan 'char ba bzhag /
chu bzhi'i byin brlab sngags rgyas dbul / /
chu gnyis la sogs byin gyis rlab / /
khro bo spyan drangs phyi nang mchod / /
bstod de bgegs gtor a ka ros /
byin gyis rlabs te bgegs rnams dgug /
gtor ma gsum gyis zhi bas sbyang / /
ting lo chang bu 'theb kyu bcas / /
gsum gyis zhi drag phyed mas sbyang / /
bden bdar sngags bdug yungs dkar brab / /
gtor ma phyir dor drag pos sbyang / /
'khyil ba hUM bdun gyis brlab pa'i / /
yungs dkar la sogs rdzas drug po / /
khu tshur gnyis kyis legs bzung ste / /
g.yon dang g.yas su lan gnyis re / /
bskor te dor bas drug gis sbyang / /
chu gtsang kha rna mig sna kha / /
lag lte mgo la nye reg bya / /
dri me mchod mar bzhi yis mchod / /
gong bzhin brlab pa'i spos mar bdug /
sbyang ba'i rim pa rgyas pa'o / /
thams cad 'greng ste rten kheb gyon / /
g.yon pas khrus bum lag tu thog /
dbyangs dang rol mos snyan gsan phul / /
rten nam me long gzugs brnyan la / /
bdud rtsi lnga yi 'dag chal byug /
mngar gsum zho gsar bum chus bkru| |dri zhim 'bru mar mar khrus byug /
shing shun lnga yi phye mas phyi / /
ba byung lnga yi 'dag chal byug /
'bras bu 'bru dang dri bzang gi /
bum chus bkru zhing spos mar byug /
skyu ru ma sha'i phye mas phyi / /
dri bzang lnga yi 'dag chal byug /
'bras yos sman dang rin po che'i / /
bum chus grub zhing 'bru mar byug /
yung ba'i phye ma @# / /
skam pos phyi / /
bdud rtsi lnga sogs bdag rdzas rnams / /
dur ba'i bir gyis legs par byug /
phal khrus bya ba'i rim pa'o / /
dbang lha'i mchod pa byin gyis brlab / /
dbang lha spyan drangs sngags rgyas mchod / /
gsol gdab shis brjod glu dbyangs blang / /
khrus khang bskyed de dri bzang lnga'i / /
'dag chal byug cing lha bum chus / /
bkrus te dri yi 'bru mar byug /
dri bzang lnga yi phye mas phyi / /
smon lam brjod cing ras kyis phyi / /
sbyin sogs tshigs bcad re re'i yang / /
sngon du bdag chal rang rang skabs / /
bum chu mjug tu 'bru mar dang / /
dri bzang phye ma khrus ras kyis / /
dbyi ba spel ba'i mjug nyid du / /
khrus dang phyis pa'i dge ba bsngo / /
slar yang dris byug gos rgyan dbul / /
mchog khrus rgyas pa'i rim pa'o / /
ye shes spyan drangs zhabs zhal bsil / /
mchod yon nyer spyod rol mo brlab / /
tshigs bcad sngags dang bcas pas mchod / /
tshogs pas bus mo g.yas btsugs te / /
spos dang dril bu g.yas g.yon thogs / /
gsol gdab gsum mthar zhabs zhal bsil /
mchod yon nyer spyod rol mo brlab / /
phul te phyag dang bstod pa bya / /
ye shes pa gshegs dam tshig pa'i / /
thugs mgul dbu dang phyag gnyis dang / /
spyi gtsug rnams su dri bzang byug /
zhabs bsil zhal bsil mchod yon dang / /
nyer spyod rol mo brlabs te dbul / /
las sngags bzla zhing dam tshig pa'i / /
thugs mgul spyi gtsug rnams su reg /
'khyil ba'i sngags bzlas rten bdag bsrung / /
phyogs gtor phul te rten la ni / /
na bza' ser pos bkab nas bzhag /
gtang rag bya ba sta gon sdom / /
dngos gzhi me tog bsgrub pa yan / /
song rjes sngar bzhin rten bskyed de / /
chu bzhi nas bzung rgyan 'bul bar / /
song rjes gsol gdab sems skyed rnams / /
sta gon skabs bzhin tshang bar bya / /
khrus kyi rgyas bsdus skabs dang bstun / /
skye mched gnas gsum byin gyis brlab / /
g.yas g.yon spos dang dril bu bzung / /
ye shes spyan drangs mchod yon dbul / /
khrus gsol gdan phul thal sbyar te / /
gsol gdab chu gnyis nyer spyod sogs / /
brlabs te mchod cing spos dril bzung / /
lan gsum gsol gdab rten la bstim / /
dbang lha spyan drangs gong bzhin mchod / /
dbang gi bya ba mdzad par bsam / /
dbu la mi bskyod pa yis brgyan / /
chu bzhi la sogs brlabs te dbul / /
bstod cing gos rgyan me long bstan / /
grub na rgyas pa'i sbyin sreg bya / /
dngul gyi kod bu'i mig sman ni / /
gser gyi thur ma'i rtser blangs te / /
rten gyi spyan ni dbye bar bya| |snyan shangs tshem zhal rim bzhin dbye / /
sbyin sreg byas na 'o thug dang / /
ma byas btsa' ru'i bza' bca' rnams / /
nang mchod ltar ram a ka ro / /
'bru gsum gyis brlab phul te smon / /
zhal bsil mchod yon so rtsi dbul / /
rten gyi gnas gsum rdo rjes reg /
dam tshig bsgrags te gzugs bsgyur bya / /
chu bzhi nyer spyod la @# / /
sogs brlab / /
de dang 'dod yon nang mchod 'bul / /
bstod pa maN+Tal rtags brgyad khrus / /
gos rgyan 'dod yon rgyal srid bdun / /
lnga phrag lnga dang gdug sogs 'bru /
rin chen bdun dang sman rnams dbul / /
bkra shis rab byung cha byad la / /
dbu skra sen mo'i 'dreg sbyad dang / /
longs sku rnams la so mang dbul / /
po tir khri gos glegs shing dang / /
glegs thag bzhi dbul mchod rten la / /
srog shing 'khor lo cod pan 'phan / /
rgyal mtshan gdugs dang 'phreng ba gdan / /
gang yin rten gyi skabs dang sbyar / /
mnga' dbul bya ba'i rim pa'o / /
brtan bzhugs bcad lhugs lan gsum brjod / /
rab tu gnas pa'i gtso bo yin / /
slar yang brtan bzhugs yig brgya bdun| |gsol gdab rten gyi stod par smad / /
g.yas pas rdo rjes lan gsum du / /
bskor bas brtan par byas te bstod / /
grub na zhi ba'i sbyin sreg bya / /
ma grub yig brgya bzod par gsol / /
spyi sgos chos skyong phyogs skyod dang / /
'byung po spyi dang gzhi bdag gi /
mchod gtor brlabs te so sor phul / /
'phrin las bcol zhing sbyin bdag gi /
stan dad ? mdun du mchod pa bshams / /
'dug bcug mchod pa byed par bsgo / /
bsang sbyang lhar bskyed rten la ni / /
phyag dang bskor ba byed du gzhug /
me tog 'phreng gtang mchod pa brlab / /
rten la sbyin bdag dbul du gzhug /
bkra shis rdzas brgyad bsang sbyang bskyed / /
rten la dbul zhing tshogs par brim / /
gtang rag mchod pa brlab te dbul / /
bzod gsol brtan bzhugs bsngo smon dang / /
shis brjod mjug chog legs par bya / /
btsa' ru'i tshogs 'khor legs bgos te| |rten dang tshogs pa kun la bkye / /
phun tshogs dga' ston rgyas par bya / /
ces rab gnas dge legs rgya mtsho'i char 'bebs zhes bya ba'i zur 'debs 'di ni /
'jam dbyangs mi'i tshul 'dzin 'gong ma chen po nyid kyis thig tshad dang ljags bkod mdzad nas bzhengs pa'i rje btsun 'jam dbyangs /
thugs rje chen po / /
kun tu bzang po gsum gyi sku brnyan ye shes pa dngos su byon pa lta bu'i khyad mtshar mthong bas yid 'phrog /
'gong ma chen po khang shi khrir baM zhugs nas dgung lo so dgu ba lcags 'brug zla tshes la rab gnas bgyid skabs pho brang shar gyi ja sag bla ma phun tshogs rgya mtsho dang rang gi zla bo don gnyer can 'ga' zhig gis /
gzhung rang na rdzas dang yo byad phyag len thams cad mchan bu dang sdom tshig gis gsal bar mdzad snang na'ang /
'don cha'i cho ga dang spel mar song shing kha 'thor ba lta bus blo dman rnams kyis go dka' bar 'dug pas thams cad phyogs gcig tu bsgrigs pa 'di lta bu zhig gyis zhes bskul ba ltar gyi na ba ngag dbang blo bzang chos ldan ming gzhan lcang skya hu thog thur 'bod pas 'phags pa 'jam dpal gyi gnas mchog ri bo rtse lnga'i tha'i lo bri zhes pa'i gtsug lag khang du sbyar ba'i yi ge ba ni smon lam rin chen no / /
'dis kyang rgyal ba'i bstan pa dar zhing sems can la bde skyid 'phel bar gyur cig /
bkra shis dpal 'bar 'dzam gling brgyan du byon /
