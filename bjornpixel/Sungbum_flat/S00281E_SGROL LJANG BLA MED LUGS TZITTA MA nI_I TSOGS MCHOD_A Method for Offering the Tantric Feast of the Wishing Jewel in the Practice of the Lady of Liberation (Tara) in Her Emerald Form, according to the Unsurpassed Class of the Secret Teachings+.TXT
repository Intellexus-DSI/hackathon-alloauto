@# / /
sgrol ljang bla med lugs tsit+ta ma Ni'i tshogs mchod bzhugs so /
@## / /
bla ma dang 'phags ma sgrol ma dbyer ma mchis pa'i zhabs la gus pas phyag 'tshal lo / /
'dir rje btsun ma 'phags ma sgrol ma'i sgrub 'phrin tsit+ta ma Ni dang 'brel ba'i tshogs mtshad bya tshul ni /
de yang /
spyir tshogs 'khor bskor ba'i dgos pa ni /
rnal 'byor pa snod bcud thams cad dag pa'i zhing /
lha dang lha mo'i rnam rol du rtogs pa rnams 'tshogs nas /
dbang bskur ba'i dus kyi gtang rag gi bza' btung dang /
rdzogs rim gyi bogs 'dan yin na /
de'i yo byad kyang dpag tu med pa'i dngos po byed pa /
dpal o DI ya na sogs...kar gyi yul rnams su dpa' bo mkha' 'gro rnams kyis bskor /
gtso mo yang rdo rje rnal 'byor ma lta bus mdzad /
theg dman dang tha mal gyi bsam pa dang skad cig kyang mi ldan pas rol la /
dgos pa yang bde ba chen po dngos su bskyed nus /
bod du ni yul... gnas bzang po rnams su dpa' bo mkha' 'gro rnams kyis tshogs 'khor chung du byed kyang tha mal pa gang gis kyang mi mthong /
sngon gyi dam pa rnams 'phags yul pa'i mig ltos bzang po dang /
thun mong ma yin pa'i tshogs kyi 'khor lo bskor pa gzigs pa la brten nas /
tshogs 'khor @## / /
re mdzad pa yin pas /
de dag gi rjes su 'brangs nas tshogs mchod bya tshul nyung du ni /
rnal 'byor pa rnams rus pa'i rgyan spras te stag lpags kyi gdan la 'dug /
mdun du stegs kyi khar snod bzang por tshogs kyi yo byad rnams bsham /
oM badzra a mr-i tas bsangs /
swa b+hA was sbyangs /
stong pa'i ngang las yaM las rlung /
raM las me /
AHlas ye shes kyi ka pA la yangs shing rgya che ba'i nang du sha lnga bdud rtsi lnga zhu ba las byung ba'i ye shes kyi bdud rtsi'i rgya... mtsho chen por gyur /
oM AHhUM ha ho hrIH lan mang du brjod de byin gyis brlab /
de nas 'di ltar /
oM AHhUM /
phyi nang snod bcud ye shes rang bzhin nyid / /
lhun grub bde chen dag pa'i gzhal yas khang / /
bcud kun rab 'byams lha yi 'khor lo'i dpal / /
tshogs kyi mchod pa bde ba chen por gyur / /
ces brjod cing bsams la /
spos bsregs shing DA ma ru dang ting shags sogs rol mo'i sgra dang bcas /
mahA ka ru Ni ka e hye hi /
thams cad rang gi ngo bos ma grub... pa'i| |stong nyid bde chen ro gcig chos nyid las / /
'gro kun sgrol mdzad thugs rje'i gter chen ma / /
e hye hi gnas 'dir gshegs su gsol / /
a a nam mkha' lta bu'i bdag nyid las / /
sgyu ma'i lus kyi sku mchog bstan nas kyang / /
spyan 'dren gnas 'dir dam tshig chen po yis / /
'dus shig dpa' bo mkha' 'gro'i lha tshogs rnams / /
rdo rje 'chang dbang ston mchog dam pa nas / /
legs lam ston mdzad bla ma rje btsun ma / /
yi dam mkha' 'gro'i tshogs bcas 'dir... gshegs nas / /
nyams dang rtogs pa bde ba sbar du gsol / /
zhes spyan drangs /
mchod pa ni /
hUM| lhun grub bde ba chen po'i rnam rol las / /
snang stong dbyer med kun bzang mchod pa'i rdzas / /
rgya dang phyogs su ma lhung rab 'byams zhing / /
til gyi gang bu bzhin du yongs bkang ste / /
drug cu rtsa bzhi'i sgyu rtsal la mkhas shing / /
mdzes sdug lang tsho'i rgyan gyi rol pa yi / /
'dod yon lha mo'i tshogs kyis bstab pa las / /
mgron rnams zag med bde bas dgyes par gyur / /
zhes 'bul /
tshogs phud cha bzhi 'am gsum du bgos la /
slar yang byin gyis brlab dgos pas /
las rdor gyis gus phyag sngon du 'gro bas /
tshogs kyi 'khor lo bde ba chen por byin rlabs mdzad ba zhu /
zhes brjod /
slob dpon gyis srin mdzub kyis nang mchod 'thor zhing /
'bru drug... brjod /
de nas /
dbang bskur ba'i slob dpon rnal 'byor pa chen por /
slob mas gtang rag gi tshogs 'khor yin na /
las kyi rdo rjes pad kor sngon du 'gro bas /
tshogs dang po slob dpon la phul la /
dpa' bo chen po he ru kaH rnal 'byor lam mchog ston pa... @# / /
po| |tshogs kyi 'khor lo bde ba che / /
rtog pa bral bas bzhes su gsol / /
zhes 'bul /
slob dpon gyis pad kor sngon du 'grong bas /
lag pa g.yon pas reg cing /
g.yas pa srin mdzub thugs kar bzung la /
bde chen rgyal po he ru kaH / /
rdo rje chags med chags chen po / /
e ma ho rgyal ba rnams kyis bsngags / /
dpyad par bya yi a la la / /
zhes len /
rdo rje'i mched grogs nang phan tshun gyis dga' ston tshogs 'khor dang /
rgyun spyod lta bu yin na /
dang po rten gyi drung du phul la /
hoH dam rdzas tshogs mchod bdud rtsi'i rgya mtsho 'di / /
rdo rje 'chang... nas dpal ldan drin can rje / /
rtsa ba brgyud ba'i bla ma rnal 'byor pa / /
ma lus rnams la zag med bdud rtsi che / /
bde ba chen po'i tshogs kyi mchod pa 'bul / /
byin rlabs bdud rtsi'i char rgyun dbab tu gsol / /
oM AHgu ru badzra d+ha ra sa pA ri wA ra ga Na tsakra khA hi /
pany+tsa amrata khA hi /
zhes brjod /
tshoD phud gnyis pa yang rten gyi drung du phul /
hoH dam rdzas tshogs mchod bdud rtsi'i rgya mtsho 'di / /
thugs rje'i gter chen 'gro kun sgrol mdzad ma / /
rigs lnga'i sgrol ma la sogs 'khor dang bcas / /
rgyud sde chen po bzhi dang yongs 'brel ba'i / /
yi dam dkyil 'khor lha tshogs kun la 'bul / /
dngos grub bdud rtsi'i char rgyun dbab tu gsol / /
oM AHAr+ya tA re maN+Da la sa pA ri wA ra ga Na tsakra khA hi /
pany+tsa a mr-i ta khA hi /
zhes brjod /
tshogs phud gsum pa yang rten gyi drung du phul la /
hoH dam rdzas tshogs mchod bdud rtsi'i rgya mtsho 'di / /
mkha' spyod la sogs du ma'i zhing khams nas / /
'jig rten 'das ba'i go 'phang brnyes pa yi / /
dpa' bo mkha' 'gro ji snyed mchis rnams dang / /
chos skyong srung ma'i tshogs rnams kun la 'bul / /
'phrin las bdud rtsi'i char rgyun dbab tu gsol / /
oM AH sarba... bud+d+ha bo d+hi satwa sa pA ri wA ra ga Na tsakra khA hi /
pany+tsa a mr-i ta khA hi /
zhes brjod la 'bul /
de nas dbang gi gtang rag min na gong gi 'bul tshig dang bcas /
slob dpon la phul rjes /
'dus pa gzhan rnams la 'ang gral rim ltar /
las rdor gyis /
tha mal rtog pa bral ba'i rdo rje che / /
yo ga yo gI ma lus... thams cad kun / /
gtsang dang sme ba'i rtog pa kun spongs la / /
bde chen tshogs kyi 'khor lor rol par mdzod / /
ces brjod de phul /
len pa po rnams kyis /
hoH legs so bde chen ye shes che / /
bskyed par byed pa zas kyi mchog /
bdud rtsi lnga yi bza' ba ni / /
a la la... dga' bas rol par bya / /
zhes brjod de blangs la /
lha'i nga rgyal brtan pos /
nang gi sbyin sreg gi tshul du longs spyod /
longs spyad zin nas /
bde ba bskul ba'i phyir dpyid kyi rgyal mo'i glu dbyangs bya /
lhag ma bsdus la /
oM badzra u tsiSh+Ta b+hak+Sha ya swAhA /
zhes brjod la /
nang mchod kyi kha phud bran /
oM DA ki nI b+h+yaHdzaHk+She tra pA li DA ki nI dzaH lo ka DA ki nI dzaHa ra li pheM hUM /
phra men ma la sogs ba'i 'jig rten pa / /
rdo rje'i gsang tshig thos pa'i dam tshig can / /
lhag la dbang ba'i lha srung thams cad kun / /
lhag gtor longs la rgyal ba'i bka' bzhin srungs / /
zhes brjod la gtsang sar gshegs /
mjug tu /
de ltar tshogs kyi 'khor lo phul ba'i mthus / /
rtsa brgyud bla mas byin gyis brlab tu gsol / /
yi dam lha yis dngos grub char ltar phob / /
dpa' bo mkha' 'gros bar chad ma lus sol / /
chos skyong srung mas nyams pa'i dgra bo sgrol / /
mched lcam kun gyi nyams rtogs gong 'phel shog /
rdo rje gsum gyi lam gyi gnad rnams kun / /
ma lus ji bzhin rtogs par nus pa dang / /
'jig rten khams rnams ma lus kun tu yang / /
thams cad nad med bde skyid ldan par shog /
dam tshig nyams chag tham+s... @# / /
cad sor chud nas / /
ston mchog rdo rje 'chang dang mtshungs pa'i sku / /
da lta nyid du mngon du byas nas su / /
'gro ba ma lus bdag gis 'dren par shog /
ces sogs 'dod don la gsol ba btab /
'di dag gi skabs su spyod lam ji ltar bya ba sogs ni| dam pa gong ma du mas mdzad pa'i tshogs kyi gzhung tshad thub dag las rtogs par bya'o / /
de ltar tshogs mchod bya tshul 'di ni /
sgrub thabs rtsa gzhung las /
rgyas par mos na gzhi 'di nyid la kha 'gengs 'os rnams skong par mdzod /
ces gsungs pa ltar /
mchod rdzas byin rlabs dang /
dngos gzhi'i 'bul tshig dang /
'bul sngags sogs... dam pa'i gsung gzhan nas kha bskangs te khri byang pas bsgrigs pa yin no / / / /
nye brgyud 'phags ma'i tshogs mchod dpyid glu bcas / /
thang steng lhun khang tshe dbang rnam rgyal nas / /
dpar du bsgrubs dges blo bzang rgyal ba'i bstan / /
dar rgyas tshe rabs 'phags mas rjes 'dzin shog / / /
sarba mang+ga laM / /
dge legs 'phel / /
@# / /
tsit+ta ma Ni'i tshogs grangs gsog byed na /
thog mar tshogs rgyas pa tshogs phud gsum pa 'bul ba dang bcas pa tshar gcig rdzogs par btang nas slar yang 'bru gsum gyis brlabs la /
hoH dam rdzas tshogs mchod bdud rtsi'i rgya mtsho 'di / /
rtsa brgyud bla ma rgyal yum sgrol ma dang / /
yi dam dpa' bo mkha' 'gro... chos srung bcas / /
mchod 'os tshogs kyi mgron rnams kun la 'bul / /
bzhes nas byin rlabs mchog thun dngos grub kun / /
'bad med da lta nyid du stsal du gsol / /
zhes grangs gsog /
tshogs lhag ni /
'bru gsum gyis brlabs la /
phra men ma sogs lhag la dbang ba kun / /
lhag gtor longs la rgyal ba'i bka' bzhin srungs / /
zhes pa bsags /
mthar tshogs lhag rgyas pa gcig btang nas tshogs lhag phyi rol tu skyel /
gzhan thog mtha' rnams gzhung ltar bya'o / /
'di yang 'bri ru skyid shod zhabs drung rin po che'i bkas bskul ba ltar /
khri byang sprul ming pas bris pa'o / /
'chi med sgrol dkar nas dpar du bskrun pa dge legs 'phel / / / /

