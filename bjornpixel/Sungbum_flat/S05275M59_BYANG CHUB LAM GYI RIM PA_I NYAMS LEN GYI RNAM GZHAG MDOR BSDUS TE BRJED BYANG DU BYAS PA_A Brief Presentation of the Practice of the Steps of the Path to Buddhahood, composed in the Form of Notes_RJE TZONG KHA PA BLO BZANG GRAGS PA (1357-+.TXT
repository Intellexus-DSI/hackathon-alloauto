! / /
phun tshogs dge legs bye bas bskrun pa'i sku / /
mtha' yas 'gro ba'i re ba skong ba'i gsung / /
ma lus shes bya ji bzhin gzigs pa'i thugs| |shAkya'i gtso bo de la mgos phyag 'tshal / /
zla med ston pa de yi sras kyi mchog /
rgyal ba'i mdzad pa kun gyi khur bsnams nas / /
grangs med zhing du sprul pas rnam rol ba / /
mi pham 'jam pa'i dbyangs la phyag 'tshal lo / /
shin tu dpag par dka' ba rgyal ba'i yum / /
ji bzhin dgongs pa 'grel mdzad 'dzam gling rgyan / /
klu sgrub thoD med ces ni sa gsum na / /
yongs su grags pa'i zhabs la bdag phyag 'tshal / /
shing rta chen po gnyis las legs brgyud pa'i / /
zab mo'i lta ba rgya chen spyod pa'i lam / /
ma nor yongs su rdzogs pa'i gnad bsdus pa'i / /
gdams pa'i mdzod 'dzin mar me mdzad la 'dud / /
rab 'byams gsung rab kun la lta ba'i mig /
skal bzang thar par bgrod pa'i 'jug ngogs mchog /
brtse bas bskyod pa'i thabs mkhas mdzad pa yis / /
gsal mdzad bshes gnyen rnams la gus phyag 'tshal / /
'dzam gling mkhas pa yongs kyi gtsug gi rgyan / /
snyan pa'i ba dan 'gro na lhang nge ba / /
klu sgrub thogs med gnyis las rim bzhin du / /
legs brgyud byang chub lam gyi rim pa ni / /
skye dgu'i 'dod don ma lus skong bas na / /
gdams pa rin chen dbang gi rgyal po ste / /
gzhung bzang stong gi chu bo 'du ba'i phyir / /
dpal ldan legs par bshad pa'i rgya mtsho'ang yin / /
bstan pa thams cad 'gal med rtogs pa dang / /
gsung rab ma lus gdams par 'char ba dang / /
rgyal ba'i dgongs pa bde blag rnyed @# / /
pa dang / /
nyes spyod chen po'i g.yang sa las kyang bsrung / /
de phyir rgya bod mkhas pa'i skye bo ni / /
skal ldan du mas bsten pa'i gdams pa mchog /
skyes bu gsum gyi lam gyi rim pa yis / /
yid rab mi 'phrog dpyod ldan su zhig yod / /
gsung rab kun gyi snying po bsdu bsdu ba / /
tshul 'di thun re ston dang nyan pas kyang / /
dam chos 'chad dang thos pa'i phan yon tshogs / /
rlabs chen sdud par nges pas de don bsam / /
de nas 'di phyi'i legs tshogs ji snyed pa'i / /
rten 'brel legs par 'grig pa'i rtsa ba ni / /
lam ston bshes gnyen daM pa 'bad pa yis / /
bsam dang sbyor bas tshul bzhin bsten pa ru / /
mthong nas srog gi phyir yang mi gtong bar / /
bka' bzhin sgrub pa'i mchod pas mnyes par byed / /
rnal 'byor ngas kyang nyams len de ltar bgyis / /
thar 'dod khyed kyang de bzhin bskyang 'tshal lo / /
dal ba'i rten 'di yid bzhin nor las lhag /
'di 'dra rnyed pa da res tsam zhig yin / /
rnyed dka' 'jig sla nam mkha'i glog dang 'dra / /
tshul 'di bsams nas 'jig rten bya ba kun / /
sbun pa 'phyar ba bzhin du rtogs gyur nas / /
nyin mtshan kun tu snying po len pa dgos / /
rnal 'byor ngas kyang nyams len de ltar bgyis / /
thar 'dod khyed kyang de bzhin bskyang 'tshal lo / /
shi nas ngan 'gror mi skye'i gdeng med cing / /
de yi 'jigs skyob dkon mchog gsum du nges / /
de phyir skyabs 'gro shin tu brtan pa dang / /
de yi bslab bya nyams pa med par bya / /
de yang dkar nag las 'bras legs bsams nas / /
blang dor tshul bzhin sgrub la rag las so / /
rnal 'byor ngas kyang X thar 'dod khyed kyang X lam mchog sgrub la mtshan nyid tshang ba'i rten / /
ma rnyed bar du sa phyod mi 'ong bas / /
de yi ma tshang med pa'i rgyu la bslab / /
sgo gsum sdig ltung dri mas spags pa 'di / /
lhag par las sgrib sbyong ba gnad che bas / /
rgyun du stobs bzhi tshang bar bsten pa gces / /
rnal 'byor ngas kyang X thar 'dod khyed X sdug bden nyes dmigs bsam la ma 'bad na / /
thar pa don gnyer ji bzhin mi skye zhing / /
kun 'byung 'khor ba'i 'jug rim ma bsams na / /
'khor ba'i rtsa ba gcod tshul mi shes pas / /
srid las nges 'byung skyo shas brtan pa dang / /
'khor bar gang gis bcings pa shes pa gces / /
rnal 'byor ngas kyang X thar 'dod khyed kyang X sems bskyed theg mchog lam gyi gzhung shing ste / /
rlabs chen spyod pa rnams kyi gzhi dang rten / /
tshogs gnyis kun la gser 'gyur rtsi lta bu / /
rab 'byams dge tshogs sdud pa'i bsod nams gter / /
de ltar shes nas rgyal sras dpa' bo rnams / /
rin chen sems mchog thugs dam mthil du 'dzin / /
rnal 'byor ngas kyang X thar 'dod khyed kyang X sbyin pa 'gro ba'i re skong yid bzhin nor / /
ser sna'i mdud pa gcod pa'i mtshon cha mchog /
ma zhum snying stobs bskyed pa'i rgyal sras spyod / /
snyan pa'i grags pa phyogs bcur sgrog pa'i gzhi| |de ltar shes nas lus dang longs spyod dge /
yongs su gtong ba'i lam bzang mkhas pas bsten / /
rnal 'byor ngas kyang X thar 'dod khyed kyang X tshul khrims nyes spyod dri ma 'khrud pa'i chu / /
nyon mongs tsha gdung sel ba'i zla ba'i 'od / /
skye dgu'i dbus na lhun po lta bur brjid / /
stobs kyis bsdigs pa med par 'gro kun 'dud / /
de ltar shes nas yang dag blangs pa'i khrims / /
dam pa rnams kyis mig bzhin bsrung bar mdzad / /
rnal 'byor ngas kyang X thar 'dod khyed kyang X bzod pa stobs ldan rnams la rgyan gyi mchog /
@# / /
nyon mongs gdung ba'i dka' thub kun gyi phul / /
zhe sdang lag 'gro'i dgra la nam mkha' lding / /
tshig rtsub mtshon la sra ba'i go cha yin / /
de ltar shes nas bzod mchog go cha la / /
rnam pa sna tshogs tshul gyis goms par mdzad / /
rnal 'byor ngas X thar 'dod khyed kyang X mi ldog brtan pa'i brtson 'grus go bgos na / /
lung rtogs yon tan yar ngo'i zla bzhin 'phel / /
spyod lam thams cad don dang ldan par 'gyur / /
gang brtsams las kyi mtha' rnams yid bzhin 'grub / /
de ltar shes nas le lo kun sel ba'i| |rlabs chen brtson 'grus rgyal sras rnams kyis brtsams / /
rnal 'byor ngas kyang X thar 'dod khyed kyang X bsam gtan sems la dbang bsgyur rgyal po ste / /
bzhag na g.yo med ri yi dbang po bzhin / /
btang na dge ba'i dmigs pa kun la 'jug /
lus sems las su rung ba'i bde chen 'dren / /
de ltar shes nas rnal 'byor dbang po rnams / /
rnam g.yeng dgra 'joms ting 'dzin rgyun du bsten / /
rnal 'byor ngas kyang X thar 'dod khyed kyang X shes rab zab mo'i de nyid lta ba'i mig /
srid pa'i rtsa ba drungs nas 'byin pa'i lam / /
gsung rab kun las bsngags pa'i yon tan gter / /
gti mug mun sel sgron me'i mchog tu grags / /
de ltar shes nas thar 'dod mkhas pa yis / /
lam de 'bad pa du mas bskyed par mdzad / /
rnal 'byor ngas kyang X thar 'dod khyed kyang X rtse gcig bsam gtan tsam la 'khor ba yi / /
rtsa ba gcod pa'i nus pa ma mthong zhing / /
zhi gnas lam dang bral ba'i shes rab kyis / /
ji tsam dpyad kyang nyon mongs mi ldog pas / /
yin lugs phu thag chod pa'i shes rab de / /
g.yo med zhi gnas rta la bskyon nas ni / /
mtha' bral dbu ma'i rigs pa'i mtshon rnon gyis / /
mthar 'dzin dmigs gtod thams cad 'jig byed pa'i / /
tshul bzhin dpyod pa'i yangs pa'i shes rab kyis / /
de nyid rtogs pa'i blo gros rgyas par mdzad / /
rnal 'byor ngas kyang X thar 'dod khyed kyang X rtse gcig goms pas ting 'dzin 'grub pa ni / /
smos par ci 'tshal tshul bzhin dpyod pa yi / /
so sor rtog pa yis kyang yin lugs la / /
g.yo med shin tu brtan par gnas pa yi / /
ting 'dzin bskyed par mthong nas zhe lhag gnyis / /
zung 'brel sgrub la brtson rnams ya mtshan no / /
rnal 'byor ngas kyang X thar 'dod khyed kyang X mnyam gzhag nam mkha' lta bu'i stong nyid dang / /
rjes thob sgyu ma lta bu'i stong pa gnyis / /
bsgoms nas thabs shes zung du 'brel ba yis / /
rgyal sras spyod pa'i pha rol 'gro bar bsngags / /
de ltar rtogs nas phyogs re'i laM gyis ni / /
tshim pa med pa skal bzang rnams kyi lugs / /
rnal 'byor ngas kyang X thar 'dod khyed kyang X de ltar rgyu dang 'bras bu'i theg chen gyi / /
lam mchog gnyis kar dgos pa'i thun mong lam / /
ji bzhin bskyed nas mkhas pa'i ded dpon gyi / /
mgon la brten nas rgyud sde'i rgya mtsho cher / /
zhugs nas yongs rdzogs man ngag bsten pa des / /
dal 'byor thob pa don dang ldan par byas / /
rnal 'byor ngas kyang nyams len de ltar bgyis / /
thar 'dod khyod kyang de bzhin bskyang 'tshal lo / /
rang gi yid la goms par bya phyir dang / /
skal bzang gzhan la'ang phan par bya ba'i phyir / /
rgyal ba dgyes pa'i yongs su rdzogs pa'i lam / /
go sla'i ngag gis bshad pa'i dge ba des / /
'gro ba kun kyang rnam dag lam bzang dang / /
'bral med gyur cig ces na smon lam 'debs / /
rnal 'byor ngas kyang @# / /
smon lam de ltar btab / /
thar 'dod khyed kyang de bzhin 'debs 'tshal lo / /
zhes byang chub lam gyi rim pa'i nyams len gyi rnam gzhag mdor bsdus te brjed byang du byas pa 'di ni /
mang du thos pa'i dge slong spong ba pa blo bzang grags pa'i dpal gyis / /
'brog ri bo che dge ldan rnam par rgyal ba'i gling du sbyar ba'o /
