@# / /
dus gsum sangs rgyas kun gyi bdag nyid rje btsun thams cad mkhyen gzigs chen po blo bzang dpal ldan ye shes dpal bzang po'i gsang rnam gyi sgo nas gsol ba 'debs tshul bzhugs / /
@## / /
oM swa sti /
gangs ri'i ljongs su blo bzang yab gcig rje / /
'og min gnas su dpal ldan rdo rje 'chang / /
bde ldan zhing gtso tshe dang ye shes mgon / /
dbyer med drin can bla mar gsol ba 'debs / /
bde chen zung 'jug nyams brgya'i rol pa las / /
mtha' yas rgyud sde rnam bzhi'i yi dam lha'i / /
dkyil 'khor grangs med spro zhing bsdu ba'i mgon / /
rje btsun rdo rje 'chang la gsol ba 'debs / /
phyogs bcu'i zhing bzhugs stobs bcu mda' rnams dang / /
tshad mar gyur pa'i de sras bcas rnams kyis / /
mgon khyod bsngags shing legs so'i dbyangs sgrog pa / /
'gro skyobs rje btsun bla mar gsol ba 'debs / /
sngon gyi sngon nas rlabs chen thugs bskyed kyis / /
rab 'byams dag pa'i phun tshogs yon tan kun / /
mgron du @# / /
dus gsum sangs rgyas kun gyi bdag nyid rje btsun thams cad mkhyen gzigs chen po blo bzang dpal ldan ye shes dpal bzang po'i gsang rnam gyi sgo nas gsol ba 'debs tshul bzhugs so / /
@## / /
oM swa sti /
gangs ri'i ljongs su blo bzang yab gcig rje / /
'og min gnas su dpal ldan rdo rje 'chang / /
bde ldan zhing gtso tshe dang ye shes mgon / /
dbyer med drin can bla mar gsol ba 'debs / /
bad chen zung 'jug nyams brgya'i rol pa las / /
mtha' yas rgyud sde rnam bzhi'i yi dam lha'i / /
dkyil 'khor grangs med spro zhing bsdu ba'i mgon / /
rje btsun rdo rje 'chang la gsol ba 'debs / /
phyogs bcu'i zhing bzhugs stobs bcu mnga' rnams dang / /
tshad mar gyur pa'i de sras bcas rnams kyis / /
mgon khyod bsngags shing legs so'i dbyangs sgrog pa / /
'gro skyobs rje btsun bla mar gsol ba 'debs / /
sngon gyi sngon nas rlabs chen thugs bskyed kyis / /
rab 'byams dag pa'i phun tshogs yon tan kun / /
mgron du @# / /
'dus 'dra'i bde ba can zhes grags / /
rdzogs smin sbyangs mthar phyin la gsol ba 'debs / /
rgyal ba kun gyi gsung gi rdo rje'i dpyid / /
mtshan dpes brgyan cing 'ja' tshon ltar bkra ba / /
ston pa bla med 'od dpag med ces bsngags / /
bde ldan zhing gtso bla mar gsol ba 'debs / /
khyod kyi gsang gsum mi zad dkyil 'khor la / /
grangs med sprul pa'i zer phreng phyogs bcur bkye| |gang 'tshams 'gro don mdzad pa'i sku'i bkod pa / /
rab 'byams rgyud gsum 'gengs la gsol ba 'debs / /
khyad par phra rgyas dug lnga'i tshang mang cher / /
sdug bsngal byin zas gdungs pa'i 'gro ba la / /
blo chen gzhan gyis bor ba'i rtsod dus 'dir / /
thugs rjes lhag par dgongs la gsol ba 'debs / /
pad dkar ltar bsngags rnam 'dren shAkya'i gtso / /
'phags pa'i yul du chos 'khor bskor ba'i tshe / /
dgra bcom chen po chu thung rab 'byor sogs / /
ngo mtshar 'phrul sgyur mdzad la gsol ba 'debs / /
dwang ba'i chu snod kun tu zla gzugs bzhin / /
sham+b+ha la dang 'phags yul bod sogs su / /
sna tshogs mos blo dang mthun ye shes sku / /
grangs med ston ba'i byed por gsol ba 'debs / /
sgyu rtsal drug cu la sogs 'dod yon gyis / /
rab phyug bskal ba 'dzin pa'i yul gru'i mtshor / /
bde ldan zhing gtso'i gsang gsum cha shas can / /
rnam par shar ba'i rol par gsol ba 'debs / /
'tshe ba chos su smra ba'i lta log can / /
kla klo gdug pa'i dpung tshogs rmeg med bcom / /
sangs rgyas bstan par sri zhu'i dbu 'phang bstod / /
stobs ldan shar phyogs bdag la gsol ba 'debs / /
longs spyod rgyas la sha tshugs khyad zhugs pa'i / /
rgya mtsho'i gling phran pr-i yang ku la sogs / /
sna tshogs yul grur 'jigs med dpung shugs kyis / /
dbang bsgyur dge bcur bkod la gsol ba 'debs / /
kun gyis bsngags 'os 'phags pa'i yul spyi dang / /
bdud bcom byang chub brnyes pa'i gnas kyi mchog /
rdo rje gdan la mchod cing dbu 'phang bstod / /
tsang+ga la zhes grags la gsol ba 'debs 'gyur med rdo rje gdan du paN+Di ta / /
sangs rgyas 'byung gnas gtsug lag khang skyong tshe / /
sa spyod sangs rgyas phyogs kyis mchod cing bkur / /
dus 'dir slar yang mngon mdzad gsol ba 'debs / /
ring du 'das kyang bzang po'i bag chags dris / /
rab bsgos rmad byung mdzad ba'i dus skabs 'dir / /
rgya mtsho'i gling gi sar spyod dregs ldan kun / /
khyod zhabs padmor gtugs la gsol ba 'debs / /
gzhon nu nyid nas legs sbyar thogs med mkhyen / /
@# / /
wA ra Na se badzra A sa na / /
byang chub chen por mchod bstod dpag med mdzad / /
ngo mtshar mdzad pa'i bdag por gsol ba 'debs / /
lho phyogs sa mtha' rasmi shwa ri bar / /
nor 'dzin gzhir spyod 'phags yul rgyal rnams kun / /
gang gi grags dkar rna chas mdzas mdzad pa / /
rje btsun bka' drin can la gsol ba 'debs / /
'jig rten dbang phyug gnas mchog lhun po'i sbor / /
lha min mche can mi bsrun sbags pa'i skabs / /
bkra shis grub pa'i gnas kun byi dor mdzad / /
rgyal ba'i dgongs pa gzigs la gsol ba 'debs / /
rang bzhin spros pa'i mtha' ni kun bral gzigs / /
kun rdzob gdod lugs rmi lam lta bu'i ngang / /
'jam dpal dpa' bo dus kyi gshin rje'i gshed / /
gsal la rdzogs par gzigs la gsol ba 'debs / /
mu khyud can 'dir nyi ma'i kha lo pa / /
yongs su 'char pa'i mgrin pa'i rnga dbyangs la / /
lha mo sgrol ma'i ut+pal sgra yin zhes / /
ston pas dngos su 'doms la gsol ba 'debs / /
khyad par dbang phyogs grub pa'i dga' tshal mchog /
gnas gsum dpa' bo dpa' mo sprin bzhin 'du / /
'du 'dzis dben zhing bsam gtan sa bzang ba / /
chos kyi pho brang cher gshegs bzhugs gsol 'debs / /
nam zhig phyogs 'di'i legs byas r+wa ba ru / /
khyod kyi gsang gsum chud pa'i skal dman tshe / /
dag pa'i rdzu 'phrul bkod pa bgrang yas kyi / /
rnam rol rje btsun bla mar gsol ba 'debs / /
mdun gyi mkha' dbyings mthon po'i mdzes rgyan du / /
thub chen 'phags mchog gnas brtan bcu drug gis / /
chu 'dzin ltar gtibs byin gyis rlob cing skyob / /
thub pa'i sras kyi mchog la gsol ba 'debs / /
gang gi blo gros mkha' ltar yangs pa la| |ji lta ji snyed mkhyen pa'i 'od gsal 'bar / /
spyan ras gzigs dbang ha la ha la dang / /
rab mtshungs mkhyen pa'i gter la gsol ba 'debs / /
khyod kyi phyag mthil man shel me long ngos / /
brgyad khri bzhi stong chos kyi rang gzugs ni /
'phags yul nA ga ra yi yi ger 'char / /
ting 'dzin sgo brgya brnyes la gsol ba 'debs / /
kai la shas mdzes rig 'dzin pho brang nas / /
sa bcu'i dbang phyug dpa' bo rnam gnon rjes / /
ye shes spyan gyis gang gi mdzad par gzigs / /
tshul der yi rang mdzad la gsol ba 'debs / /
'dus pa'i rdo rje gsum gyi zab don la / /
bshad pa mdzad tshe nu ldan mig sman mdog /
glegs bam mkhar khyer gsang dam dgos par dgongs / /
khyab bdag bla ma'i zhabs la gsol ba 'debs / /
rmi lam du yang nyid kyi bla ma rnams / /
yang yang byon nas legs pa'i lung ston mdzad / /
bstan srungs rnams kyis skye bo'i spyod tshul zhu / /
ngo mtshar mtha' yas khyod la gsol ba 'debs / /
lha ldan jo bos gtsang la 'byon par bskul / /
tshangs dbang rnams kyis gus pa'i phyag mdzad cing / /
gsang sngags chos grwar zla ba sgron me'i mdo / /
'chad kyin 'dug ces gsan la gsol ba 'debs / /
khyod kyi gsang gsum yon tan mi zad pa / /
ngo mtshar rnam thar tshon sna brgya @# / /
rtsa'i tshogs / /
cha shas tsam zhig bdag blo'i me long la / /
yongs su 'char 'di dad pa'i nyer 'tsho'i dngos / /
gsang dang ches gsang puN+Da ri ka dang / /
u dumwa ra'i me tog tshar du dngar / /
bdag blo dwang ba'i rdzing nas rab 'khrungs pa /
snga ma'i dbang byas mtshon tsam phreng bar bstar / /
khyod kyi gsang ba'i rnam thar nam mkha' ltar / /
rab yangs rgya mtsho lta bur zab pa'i tshogs / /
bdag blo'i yol gor mtha' dag yongs su chung / /
mi phyed dad pa'i rtsa ba tshugs par shog /
rnam gsum dad pa'i rtsa ba las 'khrungs pa'i ci gsung dang du len pa'i lhag bsam gyis / /
bla ma'i bka' las cung zad tsam mi 'da' / /
gtan gyi mdun ma 'grub par byin gyis rlobs / /
deng nas brtsams te tshe rabs thams cad du / /
rje btsun bla ma khyed kyis rjes su bzung / /
sku gsung thugs kyi rnam thar ma lus pa / /
yongs su 'dzin pa'i skal bzang thob par shog /
nam zhig ka lA pa ru 'khor lo can / /
rdzogs ldan gsar pa'i dga' ston 'bod pa'i tshe / /
'gro ba 'di kun khyod kyi 'khor gyur nas / /
stong gzugs bde chen lam bzang thog gyur cig /
ces dus gsum sangs rgyas kun gyi bdag nyid don slad mtshan nas smos ba brje btsun thams cad mkhyen gzigs chen bo blo bzang dpal ldan ye shes dpal bzang po'i gsang ba'i rnam thar gyi sgo nas gsol ba 'debs pa 'di lta bu zhig gyis zhes yongs kyi dge ba'i bshes gnyen grwa tshang mkhan chen dka' bcu blo bzang bstan pas rin chen gnyis pa'i me tog dang bcas te nan tan chen pos yang yang bskul ba'i gsung ngo ma chogs bar dpal ldan bla ma khyab bdag bka' drin mtshungs med de nyid kyi bka' 'bangs kyi tha mar gtogs pa \u0f38 shAkya'i dge slong zhang zhung pa blo bzang bstan 'dzin rgyal mtshan gyis \u0f38 thub pas mu stegs tshar bcang ba'i dus chen cho 'phrul zla ba'i yar ngo'i chis bco lnga'i nyin thogs med dang sbyar ba'o / /
