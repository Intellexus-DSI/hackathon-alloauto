! na mo gu ru many+dzu g+ho ShA ya /
dran pa gnyis /
skor zhing bskor /
g.yo ba gnyis /
rab tu g.yo ba gnyis /
me tog ma /
me tog mchog ma /
zhan pa /
nges pa / /
sol la /
gzhi tshugs /
bla ma lha yi zhabs la gus btud nas / /
ji ltar dris pa'i lan rnams gang shes dbul / /
de yang sbyin sreg gi skabs su lha'i zhal du mar khu ma gtogs gang yang med lags sam /
zhes pa la /
rje bdag nyid chen po'i las bzhi'i sbyin sreg dngos grub rgya mtshor /
'bul ba'i gnas ni /
khu ba'i rdzas rnams ni zhal dang /
yam shing dur pa ku sha bdug spos rus phye sogs ni lha rnams kyi sku'i 'od kyi dkyil 'khor dang /
zho zan bza' ba zhal bsil til nas la sogs pa ni phyag dang /
dri thugs ka dang /
me tog ni dbu dang /
zhabs bsil ni zhabs dang /
mar me mchod yon ni mdun du dbul bar shA n+ti ba dang a b+h+yaH bzhed de /
re re tsam ma gtogs pa sdom 'byung dang mthun no / /
zhes gsungs pa ltar 'jam po gsum la da lta'i phyag len la /
bsreg rdzas kyi nang nas mar khu ma gtogs zhal du 'bul rgyu med kyang /
drag po la ni mi sogs kyi zhun dang /
mar nag dang /
khrag sna rnams kyang zhal du 'bul bas rjes mar khu zhes ma gsungs par khu ba'i rdzas rnams zhes gsung |'dir mi gsal ba me lha'i gtor ma dang /
bla med kyi skabs su nang mchod kyang zhal du 'bul dgos sam snyam zhing /
rang re'i bla ma rin po che de nyid dngos grub rgya mtshor re re tsam ma gtogs bsdom 'byung dang mthun no / /
nes gsungs pa'i dgongs pa blangs te /
mchod rdzas kyi nang nas mchod yon zhal bsil /
zhal zas rnams kyang zhal du 'bul bar bzhed pas /
de ltar na so brtsi yang zhal du 'bul ba'am /
yang na zho zan dang 'dra bar phyag tu 'bul ba brtag dgos so / /
zhi rgyas dbang gsum gyi chu rdzas yi ger 'khod pa dgos gsungs pa la /
zhi bar 'o ma chu dkar me tog dkar / /
rgyas par zho dang chu ser me tog ser / /
dbang la chu dmar me tog dmar gsum gar / /
nas til ku sha 'bras yos bdud rtsi lnga'o / /
zhes pa ltar lags /
smras pa /
rgyud dang rgya bod mkhas pa'i gzhung gi don / /
byis pa'i blo yis ji bzhin rtogs dka' yang / /
dpyod ldan grogs kyi dri ba'i g.yar khral tsam / /
gzhal phyir dge slong d+harma b+ha dras bris|
