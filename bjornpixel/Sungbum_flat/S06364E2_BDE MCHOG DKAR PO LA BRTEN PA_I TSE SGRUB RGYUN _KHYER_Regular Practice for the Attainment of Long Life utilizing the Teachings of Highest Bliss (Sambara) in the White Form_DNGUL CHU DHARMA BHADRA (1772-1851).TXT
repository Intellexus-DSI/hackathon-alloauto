! bde mchog dka' po la brten pa'i tshe sgrub rgyun 'khyer bzhugs /
! na mo gu ru par su kha shukA ya /
'dir 'jam dbyangs chos skor gyi nang tshan bde mchog dkar po'i tshe sgrub rgyun 'khyer du nyams su len tshul ni /
sangs rgyas chos dang dge 'dun la / /
rtag par bdag ni skyabs su mchi / /
sems can kun gyi don gyi phyir / /
@# / /
bdag ni he ru kar gyur cig /
ces lan gsum gyi skyabs sems byas la /
oM shU nya tA dz+nyA na badzra sa b+hA wa At+ma ko nya haM /
chos thams cad stong pa nyid du gyur /
stong pa'i ngang las pad nyi'i steng du /
rang gi sems nyid hUM dkar po dang hrIH dmar po /
de las 'od zer 'phros /
don gnyis byas /
'dus yongs su gyur pa las /
rang nyid dpal 'khor lo bde mchog sku mdog dkar po zhal gcig phyag gnyis kyis tshe'i bdud rtsis gang ba'i bum pa dmar po re re bzung nas yum la 'khyud pa /
de'i pang na yum rdo rje rnal 'byor ma sku mdog dmar mo zhal gcig phyag gnyis kyis tshe'i bdud rtsis gang ba'i thod pa dkar po re re bzung nas yab la 'khyud pa /
gnyis ka'ang dar gyi na bza' dang rus pa dang rin sems byas la /
oM shU n+ya tA dz+nyA na badzra sa b+hA wa rje'i skyil krung dang /
yum padma'i skyil krung gis bzhugs pa'i dpral bar oM /
mgrin par AH thugs kar hUM /
thugs ka'i hUM las 'od zer 'phros pas /
bsgoms pa dang 'dra ba'i ye shes pa dang dbang gi lha rnams /
oM badzra sa mA dzaH dzaH hUM baM hoH dam tshig pa dang gnyis su med par gyur /
dbang gi lhas dbang bskur 'od dpag med kyis dbu brgyan par gyur /
ces bskyed la /
oM tsakra sam+ba ra si ta sa pa ri wA ra ar+g+haM pra tI ts+tsha ye swAhA /
pA dyaM pra tri ts+tsha ye swA hA /
badzra puSh+pe /
d+hU pe /
dI pe /
gan+d+he /
nai wa dye /
shap+ta AH hUM /
gis phyi mchod dang /
oM tsakra sam+ba ra si ta sa pa ri wA ra oM AH hUM /
gis dang mchod phul /
mdzes shing lta bas mi ngoms mtshan dpe'i sku / /
rab snyan drug cu'i dbyangs can tshangs pa'i gsung / /
mkhyen brtse nus mnga' bla med ye shes thugs / /
gsang gsum dpal ldan bde mchog 'khor lor bstod / /
ces bstod /
de nas /
rang gi snying gar nyi ma'i dkyil 'khor la gnas pa'i tshe'i bdud rtsis gang ba'i bum pa dmar pa'i nang du /
rdo rje dkar po rtse lnga pa'i lte bar zla gdan la rang gi sems kyi ngo bo hUM yig dkar po'i mthar sngags 'phreng gis bskor ba dang /
hUM gi nA da'i dbus su bla ma 'khor lo sdom pa yab yum bzhugs pa'i thugs ka'i 'od zer gyis 'khor 'das kyi tshe bcung bkrag mdangs ma lus pa bsdus te phyag gi bum pa dang thod pa gang zhing lung pa dang sbyor mtshams nas bdud rtsi'i rgyun babs te hUM yig bkrus pas /
nad gdon sdig sgrib thams cad dag /
tshe yar ba khugs /
nyams pa gsos /
'chi med kyi dngos grub thob par gyur /
oM hrIH ha ha hUM hUM phaT tshel srungs shig /
ces gang mang bzlas la /
bsnyen cing mchod bstod gsol btab @# / /
lha lam ngos / /
thugs rje'i chu 'dzin dkar po 'khrigs pa las / /
byin rlabs mdzad mi shes pa'i char rgyun gyis / /
tshe dpal bsod nams myu gu smin par shog /
tshe rab kun tu dal ba'i rten bzang thob / /
mtshan nyid ldan pa'i bshes gnyen mgon gyis zin / /
zab rgyas dam pa'i chos la longs spyad nas / /
'gro ba kun gyi mgon du 'gyur bar shog /
yid bzhin nor dang bum bzang 'dod 'jo'i ba / /
dpag bsam shing ltar 'dod pa'i re ba kun / /
'bad med stsol mdzad bla ma yi dam dang / /
mkha' 'gro chos skyong srung ma'i bkra shis shog /
ces bsngo smon shis brjod bya'o / /
zhes pa 'di ni dbu ma pa dpa' bo rdo rje /
thams cad mkhyen pa dge 'dun rgya mtsho dang blo bzang rgya mtsho /
paN chen blo bzang chos kyi rgyal mtshan dang blo bzang ye shes /
rje btsun dam pa blo bzang bstan 'dzin dpal bzang po'i zhal snga nas rnams kyi gzhung la brten nas phan gzugs snyom las pa d+harma b+ha dras sbyar ba'o / / / /
! bsten pa'i tshe bzlas pa'i mjug tu gtor ma 'bul na /
gtor ma oM aH hUM ha ho hrIH lan gsum phyag rgya dang bcas pas byin gyis brlabs te /
phaiM| rang gi thugs ka'i hUM las 'od zer 'phros pas /
dpal 'khor lo bde mchog dkar po yab yum mdun gyi nam mkhar spyan drangs pa'i ljags rdo rje'i 'od zer gyi spu gus drangs te gsol bar gyur par bsams la /
oM tsakra sam ba ra sita sa pa ri wA ra i daM ba liM taM kha kha khA hi khA hi lan gsum gyis phul /
gong bzhin phyi nang gis mchod /
mtshams sprin dang 'grogs ka la sha'i / /
mdangs ldan he ru ka la 'dud / /
bstan 'gro'i don du bdag nyid la / /
'chi med tshe yi mchog sbyin mdzod / /
ces bstod 'phrin byas la /
oM badzra sa mA dzaH gtor mgron gyi lha rnams rang nyid la thim par gyur bar bsams la /
gong bzhin bsngo smon shis brjod bya'o / /
tshig gron chud zhing gnad 'dus pa'i / /
gdams ngag gser gyi thig po 'di'i / /
byed po d+harma b+hadra yin / /
dge bas bstan dang 'gro phan shog /
bkra shis / /
