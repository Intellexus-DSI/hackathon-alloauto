ta ? @# / /
mkhar sil gyi mtshon don bka' gdams glegs bam las zur du bkol ba bzhugs so / /
nga @## / /
mkhar sil gyi mtshon don bka' gdams glegs bam las zur du bkol ba la /
'brom ston rin po ches zhus pa ni /
bzhugs gnas snye thang 'or du na / /
las can u pa si ka yis / /
jo bo rje la 'di skad zhus / /
blo ldan bla ma dgongs su gsol / /
mdud ba gcig dang du ma bu gsum / /
bar shing bsom dang smad zhogs bdun / /
stod zhogs brgyad dang r+wa chin bzhi / /
mchod rten gnyis dang 'khor lo kyu / /
sbugs gnyis stong dang zung du 'brel / /
a long bcu gnyis yod ba 'di / /
bdag gi the tshom bcad ba'i phyir / /
gang ltar lags pa gsung du gsol /
\u0f38 /
jo bo a ti shas mtshon don gsungs ba ni /
jo bo'i zhal nas 'di skad gsung / /
mdud pa gcig tu yod ba ni / /
@## / /
ngan song sgo gcod mtshon pa'i brda / /
dum bu gsum du yod pa ni / /
tshul khrims sems dang shes rab ste / /
bslab ba gsum po mtshon pa'i brda / /
bar shing bsom du yod pa ni / /
dge skyong sems ni yang shing gsod / /
g.yo sgyu med par mtshon pa'i brda / /
smad zhogs bdun du yod pa ni / /
byang chub yan lag bdun po mtshon / /
stod zhogs brgyad du yod pa ni / /
'phags lam brgyad po mtshon pa'i brda / /
r+wa chen bzhi ru yod pa ni / /
'phags pa'i bden bzhi mtshon pa'i brda / /
mchod rten gnyis su yod pa ni / /
gzugs sku rnam gnyis mtshon pa'i brda / /
chos sku spros bral brjod las 'das / /
'khor lo 'di ni bden bzhi yis / /
chos kyi 'khor lo sprul sku yis / /
wa ra NA ser lnga sde dang / /
'khor gyi tshogs la bskor ba mtshon / /
lcags kyu 'di ni thugs rje yis / /
'gro ba ma lus 'dren par mtshon / /
stod sbubs stod par yod pa ni / /
chos bdag rang bzhin med pa'i brda / /
smad sbubs stod par yod pa ni / /
gang zag bdag med mtshon ba'i brda / /
stod smad zung du 'brel ba ni / /
thabs dang shes rab gnyis bo mtshon / /
a long bcu gnyis yod pa ni / /
ma rig 'du byed rnam par shes / /
mid gzugs skye mched drug dang ni / /
reg tshor sred len srid skye dang / /
rga shi dang ni bcu gnyis te / /
rten 'brel bcu gnyis mtshon pa'i brda / /
dus gsum rgyal ba sras dang bcas / /
nyan rang 'phags ba'i tshogs rnams kyis / /
phyag 'khar mchod rten brda mtshon yin / /
mdo nas gsil byed bya bar gsal /
\u0f38 /
mkhar sil gyi khyad par sogs bstan pa ni /
slar yang u pa si ka yis / /
jo bo rje la 'di skad zhus / /
'di la lugs ni rnam pa du / /
'di la 'chad lugs ji ltar bgyi / /
'di thogs pa la yon tan ci / /
'di thogs gang zag su zhig yin / /
gong du gsungs ba kho na'am / /
'di 'chad rnams kyi bya ba ci / /
'di thogs bsod snyoms ji ltar rgyu / /
jo bo'i zhal nas 'di skad gsung / /
'di la lugs ni rnam pa bzhi / /
'das pa'i lugs dang ma 'ongs lugs / /
da ltar @# / /
lugs dang gsum sbyang lugs / /
mar me mdzad dus bden pa gnyis / /
kun rdzob dang ni don dam ste / /
r+wa chen gnyis kyis mtshon pa yin / /
'di ni 'das pa'i sangs rgyas lugs / /
byams pa mgon dus bden pa gcig /
mya ngan 'das pa bden gcig po / /
r+wa chen gcig gis mtshon pa yin / /
'di ni ma 'ongs sangs rgyas lugs / /
shAkya thub dus bden pa bzhi / /
sdug bsngal kun 'byung 'gog ba lam / /
r+wa chen bzhi yis mtshon pa yin / /
'di ni da ltar sangs rgyas lugs / /
gsum ga sbyod lugs phar phyin drug /
sbyin dang tshul khrims bzod brtson 'grus / /
bsam gtan shes rab 'di drug po / /
r+wa chen drug gis mtshon pa yin / /
lugs bzhi 'di la mkhas bar gyis /
\u0f38 /
mkhar sil 'chad tshul ni /
'di la 'chad lugs 'di ltar bgyi / /
mdud thogs bzhin du mi bslad zhing / /
dod thogs bzhin du mi sgyer ro / /
ma ni bu gces 'dzin pa bzhin / /
sems kyi bslab pa thugs khar bcad / /
ku ku ra tsa la sogs pas / /
gad na 'jigs ba yod pa'i sar / /
gang ltar byas kyang nyes pa med / /
bslab gsum thabs dang shes rab ni / /
nam yang 'bral bar mi bya'o / /
mchod rten yin pas gus par bcad / /
brda chos yin pas nyams su blang /
\u0f38 /
mkhar sil 'chad ba'i phan yon ni /
'di chad yon tan bstan pa 'dzin / /
mi khom brgyad spangs skam sar gnas / /
gang na 'di 'chad yul gyi dbus / /
mtha' 'khob rnams na 'di 'chad med / /
khyim pa rnams kyi spyod yul min / /
khyim pa rnams ni sdug bsngal ba / /
'di 'chad rnams ni bde ba yin / /
khyim nas phyung la 'di ni chongs / /
'dod pa chung zhing chog shes la / /
rab tu dben pa gang yin ba / /
'di 'chad ba yi gang zag yin / /
sde snod gsum ldan su sbyod pa / /
'di 'chang ba yi gang zag yin /
\u0f38 /
lhung bzed bzung ba bo ni / /
gnag la zlum pa drang srong snod / /
tshang dang ldan pa su 'chad ba / /
'di 'chad ba yi gang zag yin /
\u0f38 /
chos gos gyon pa po ni /
dur smrig gru bzhi phu dung med / /
rung ba'i gos ni sus kyon pa / /
'di 'chad ba yi gang zag yin / /
rtag tu bsod snyoms zas 'tsho ba / /
'di 'chad ba yi gang zag yin /
\u0f38 /
lhung bzed kyi khyad chos ni /
lud med snod ni 'gril snying 'dod / /
bya ba mang po 'ong re skan /
\u0f38 /
chos gos dang bsod snyoms kyi khyad chos ni /
gru bzhi gos ni 'bung snying 'dod / /
bya ba mang po 'od re skan / /
phongs ba rnams la thugs brtse bas / /
rtag tu bsod snyoms @# / /
zas 'tshol ba / /
bya ba mang po 'od re skan / /
pha yul bdud kyi btson khang 'gyel / /
mi chos las kyi 'chid thag chad / /
mdza' ba'i bshes dang sdang ba'i dgra / /
las ngan chags sdang yul las bros / /
zhing med 'brog dgon de la med / /
nor tshol bzo dad gzhan dpon dang / /
khye tshol g.yog kyang des mi 'ong / /
bya ba mang po 'od re skan / /
mi gral nas bud ri dwags 'dra / /
'phral la zas tshol bya dang 'dra / /
kog ste langs pas gzhis rdzogs pa / /
bya ba mang po 'od re skan / /
sa gcig gnas gcig mi bsten pa / /
nyi zla bzhin du kun du rgyu / /
shes rab gsum gyis rgyud spyod zhing / /
bya ba ngan pa mtha' dag spong / /
shAkya seng ge'i rnam thar la / /
bya ba mang po 'od re skan / /
rang dga' ma yin mdo rnams ltos / /
zhib par yod kyis don gnyer mdzod / /
bya ba med par thar lam gnas / /
rnam mkhyen go 'phang brtson pas bgrod /
\u0f38 /
mkhar sil thogs pas khyim du byon cho ji ltar bya tshul ni /
'di thogs bsod snyoms rgyu ba'i tshe / /
khyim pa rnams kyi sgo drung du / /
ngan song sgo gcod rgya mdud kyis / /
ngan song sgo gcod mtshon pa'i phyir / /
ma them la ni lan gsum du / /
dus gsum lan gsum brdung bar bya / /
de bzhin ya them longs sku yis / /
chos kyi sgo mo 'byed pa'i brdar / /
mi mthun spang bya de yang brdung / /
bar du rten 'brel bcu gnyis sgra / /
khyim ba rnams la sil li li / /
sgra dang ldan pas bsgrag par bya / /
'o dod rgyang bos mi bya zhing / /
mi dang spyod pa rnams spang ste / /
bag yod spyod pas legs gnas la / /
snyan pa'i tshig gis sgrol bar bya / /
'tsho ba mi rung ma gtogs pa / /
dman yang gang phul blang bar bya / /
bzang ngan chags sdad rnams spang ste / /
dge rtsa bsngo zhing smon lam btab / /
dman cha blangs la mtho sa bskyangs / /
rtag tu bsod snyoms don yod rgyu / /
thub pa'i rnam thar mi nub bzung / /
lung dang mthun par rigs pas sdebs / /
de bsten sku gsum mnyes par shog / / /
'dis kyang bstan 'gro yongs la phan thogs 'byung bar gyur cig / / /
mang+ga laM / / / /
\u0f38 par yig ba dge slong dpal 'byor rab brtan no / / / /
