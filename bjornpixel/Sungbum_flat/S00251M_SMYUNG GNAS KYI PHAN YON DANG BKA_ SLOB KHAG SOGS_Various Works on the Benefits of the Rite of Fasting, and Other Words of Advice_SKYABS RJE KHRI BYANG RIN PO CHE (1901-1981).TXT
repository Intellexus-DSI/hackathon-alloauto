@# / /
smyung gnas kyi phan yon dang bka' slob khag sogs bzhugs so / /
@# / /
da lam theg chen gso sbyong dang /
smyung gnas kyi phan yon mdor bsdus tsam zhu na /
mdo rgya cher rol pa las /
mi dang sangs rgyas 'byung rnyed dka' / /
dad pa'ang shin tu rnyed par dka' / /
mi khom brgyad spangs rnyed par dka' / /
chos nyan pa ni gtso bo yin / /
sangs rgyas 'byung dang dal ba dang / /
dad dang chos mnyan dam pa dang / /
de dag thams cad da rnyed kyis / /
bag med ma lus rnam par spongs / /
zhes gsungs pa ltar / /
rang cag rnams shin tu rnyed dka' zhing /
rnyed na don che ba'i dal 'byor gyi rten bzang thob /
shin tu mjal bar dka' @# / /
ba'i sangs rgyas kyi bstan pa rin po che dang mjal ba'i skabs 'dir /
ji skad du /
mdo las /
'di ni bya ba byas zin don 'di bya| |de dag byas nas bdag gis 'di bya zhes / /
de ltar mi ni yongs su gshoms pa na / /
rga dang na bcas 'chi ba mngon du 'joms / /
zhes gsungs pa ltar /
tshe 'di'i bde ba sgrub pa dang /
sdug bsngal sel ba'i thabs sha stag cig de ring 'di byed 'di zin nas 'di byed sogs bya ba'i rgya mang po zhig bkrams nas nyin mtshan sbrel te mgo 'khor nas nam zhig 'chi ba mi rtag pa kho glo bur du 'ongs dus 'gyod mi dgos par /
da lta rang gi lus la nad dang /
sems la mya ngan dang /
shes pa rang bzhin du mi gnas pa sogs rkyen ngan gyi bar chad med pa'i skabs 'dir skye ba gtan gyi 'dun ma 'grub pa zhig byed dgos /
de ltar gtan 'dun sgrub pa'i thabs ni sangs rgyas kyis gsungs pa'i dam pa'i chos kho na yin /
chos de yang gnas skabs mngon mtho'i lus rten tsam gyi don dang /
dman pa nyan rang gi byang chub thob 'dod lta bu rang bde don gnyer tsam min par 'khor ba thog med nas drin gyis che ba'i ma rgan sems can thams cad kyi don du bla na med pa'i byang chub kyi go 'phang sgrub pa'i lam thabs shes kyi cha gnyis tshang ba'i @# / /
theg pa chen po'i lam yongs su rdzogs pa zhig la bslab pa ma gtogs /
lam gyi cha shas re tsam la bslab pas mi 'grigs pa ni /
'phags pa klu sgrub kyi dbu ma rin chen phreng ba las /
bdag nyid dang ni 'jig rten 'dis / /
bla med byang chub thob 'dod na / /
de yi rtsa ba byang chub sems / /
ri dbang rgyal po ltar brtan dang / /
phyogs mthas gtugs pa'i snying rje dang / /
gnyis la mi brten ye shes lags / /
zhes gsungs pa red /
de ltar thabs shes cha tshang ba'i theg chen lam gyi rtsa ba ni byang chub kyi sems rin po che kho na yin la /
byang sems kyi rgyu'i rtsa ba ni snying rje chen po nyid yin pas /
theg pa chen po 'jug 'dod pa rnams kyis thog mar snying rje chen po rgyud la bskyed pa'i thabs la 'bad dgos /
snying rje chen po rgyud la skyes na theg pa chen po'i lam thams cad bde blag tu 'grub cing /
snying rje chen po med na theg pa chen po'i lam thams cad rgyud la skye thabs gtan nas med par 'gyur ba /
bcom ldan 'das kyis mdo sde rnams las yang nas yang du gsungs shing /
mdor na thog mar theg chen gyi lam la slob pa'ang snying rje kho na la rag las /
bar du theg chen gyi sa lam rim gyis bgrod @# / /
pa'ang snying rje kho na la rag las /
mthar sangs rgyas nas kyang 'khor ba ma stongs bar du sems can gyi don 'ba' zhig mdzad pa'ang snying rje'i mthu kho na yin pas na /
rang re theg chen la 'jug 'dod pa rnams kyis snying rje chen po rgyud la skyed pa la skyes bu'i rtsal ci yod kyis 'bad dgos /
de ltar snying rje chen po rgyud la skyed pa'i thabs /
mar shes drin dran sogs mdo dang bstan bcos nas gsungs pa'i dmigs rnam skyong ba yin kyang /
lhan cig byed rkyen lha dang bla mar gsol ba 'debs pa sogs phyi nang gi rkyen tshang bar 'bad na rgyud la skye ba'i dgos pa yod pas gsol 'debs dang tshogs bsags sgrib sbyangs la 'bad dgos /
de yang spyir sangs rgyas thams cad la spangs rtogs la mtho dman dang /
byin rlabs nus mthu la che chung khyad med kyang /
sngon gyi thugs bskyed smon lam gyi mthu dang /
gdul bya'i las smon rten 'brel gyi dbang gis byin rlabs 'jug pa'i sgo mi 'dra ba'i khyad par yod pas byams snying rje byang chub kyi sems la blo sbyong bar 'dod pa rnams kyis bla ma thugs rje chen po la gsol ba btab na byin rlabs myur du 'jug pa'i dgos pa khyad par can yod /
thugs rje chen po'i sgrub thabs kyang rgyud sde gong 'og rnams su sku'i rnam 'gyur mi 'dra ba mang du gsungs shing /
klu sgrub yab sras dang /
slob dpon dze ta ri /
slob dpon rdo rje gdan pa che chung sogs 'phags bod kyi paN grub du ma las brgyud pa'i thugs rje chen po'i chos skor du ma zhig yod kyang /
de dag las dge slong ma dpal mo nas brgyud pa'i sgrub thabs 'di ni dge slong ma dpal mor thugs rje chen po dngos su zhal gzigs shing /
dbang dang gdams pa gnang ba'i byin rlabs nye brgyud khyad par can yin pas 'di yi rnal 'byor la 'bad pa don che zhing /
lhag par smyung gnas dang 'brel bar nyams su blangs na phan yon shin tu che /
de ltar smyung gnas kyi cho ga'i sngon 'gror bya rgyud spyi 'gre ltar spyan ras gzigs don zhags kyi rgyud nas gsungs pa'i theg chen gso sbyong gi sdom pa blangs te yan lag brgyad pa'i bslab khrims tshul bzhin bsrung dgos /
de ltar bsrungs pa'i phan yon ni srog gcod spangs pas tshe rabs thams cad @# / /
du tshe ring ba dang /
nad med cing gzi brjid che bar 'gyur ba dang /
ma byin len spangs pas tshe rabs thams cad du longs spyod phun sum tshogs pa dang /
rang gi longs spyod la gzhan gyi gnod pa med par 'gyur ba /
mi tshangs spyod spangs pas tshe rabs thams cad du gzugs bzang zhing /
kha dog mdzes pa dang /
dbang po yongs su tshang bar 'gyur ba /
rdzun smra ba spangs pas tshe rabs thams cad du gzhan gyis bslus par mi 'gyur ba dang /
de'i ngag la gzhan gyis brtsi bar 'gyur ba /
chang spangs pas tshe rabs kun tu dran shes brtan pa dang /
dbang po gsal zhing shes rab phun sum tshogs par 'gyur ba /
khri stan che mtho spangs pas tshe rabs kun tu gzhan gyis bstod cing bkur ba dang /
mal stan bzang po 'thob par 'gyur ba /
dus min kha zas spangs pas tshe rabs kun tu lo legs phun sum tshogs shing /
bza' btung 'bad med du 'byung ba /
dri dang phreng ba rgyan spangs pas tshe rabs kun tu lus la dri zhim 'byung zhing mdog legs dbyibs mdzes mtshan bzang dang ldan pa| gar dang glu sogs spangs pas tshe rabs kun tu shes rgyud dul ba dang /
chos kyi sgra rgyun mi chad du thos pa sogs 'byung zhing /
der ma zad dpal ldan zla ba grags pa'i gsung las /
so so'i skye bo rnams dang gsung skyes dang / /
rang byang chub la bdag nyid nges pa dang / /
rgyal sras rnams kyi nges par legs pa dang / /
mngon mtho'i rgyu ni tshul khrims las gzhan med / /
ces gnas skabs mngon mtho dang /
mthar thug nges legs kyi don gang sgrub kyang /
gzhi tshul khrims kyi bslab pa la slob pa gal che bar gsungs pa dang /
dpal mgon 'phags pa klu sgrub kyi bshes springs las kyang /
gso sbyong 'dod spyod lha lus yid 'ongs pa / /
skyes pa bud med rnams la stsol bar bgyid / /
ces gsungs pa ltar rang don yid byed dang bcas pas bsnyen gnas yan lag brgyad pa'i khrims lan re srung ba rnams kyang sum cu rtsa gsum gyi lha yul du skyes shing /
bsnyen gnas cung zad nyams pa rnams kyang rgyal chen ris bzhi'i lha gnas su skye ba'i phan yon dpag tu med pa mdo sde rnams @# / /
las gsungs la /
de las kyang khyad par du zla ba sgron me'i mdo las kyang /
gang zhig bskal pa bsam gyis mi khyab par / /
rgyal ba bye mang la mchod byas las / /
gang zhig dam chos rab tu 'jig pa dang / /
bde gshegs bstan pa 'gag par gyur pa'i tshe / /
nyin mtshan du ni bslab pa gcig spyod pa / /
bsod nams de ni de bas khyad par 'phags / /
zhes sangs rgyas bye ba brgya stong la lo brgya phrag mang por mchod pa phul ba dang /
sngon bstan pa rgyas pa'i tshe yun ring por sdom pa srung ba las kyang /
deng sang sangs rgyas kyi bstan pa'i mtha' la thug pa'i skabs 'dir nyin mtshan gcig tu sdom pa sna gcig srung ba phan yon che bar gsungs pa dang /
byams pa lung bstan pa'i mdo las kyang /
shAkya seng+ge'i bstan pa la / /
bslab gzhi yang dag blangs nas su / /
ji ltar gsungs bzhin rab bsgrub na / /
nga yi bstan la lhags pa yin / /
zhes dang /
bcu bzhi dang ni bco lnga dang / /
de bzhin zla gcig tshes brgyad dang / /
cho 'phrul gyi ni zla ba la / /
bsnyen gnas yan lag brgyad bsrung zhing / /
mchod dang gso sbyong legs byas na / /
nga yi bstan la lhags pa yin / /
zhes rang cag shAkya thub pa'i bstan pa 'di la /
nya stong brgyad gsum dang /
cho 'phrul zla ba sogs su gso sbyong blangs te yan lag brgyad pa'i tshul khrims nyin zhag gcig tsam bsrungs pa yan chad ma 'ongs byams mgon zhing 'dir byon dus 'khor du skye bar gsungs shing /
mdor na gso sbyong gi sdom pa byang chub kyi sems kyis zin pa'i sgo nas nyams su blangs na rgyal sras byang chub sems dpa'i spyod pa phyin drug gi nang tshan nyes spyod sdom pa'i tshul khrims su 'gyur ba sogs phan yon nam mkha' ltar tshad bzung med cing /
rdzogs pa'i sangs rgyas kyi go 'phang 'thob par 'gyur la /
khyad par du da res smyung gnas kyi skabs su gsang sngags rdo rje theg pa'i lha dang sngags kyi rnal 'byor zab mo dang 'brel bar nyams su blangs pas tshe 'dir rig 'dzin gyi gral du slebs shing ji tsam 'gor yang skye ba bcu drug las mi 'gyangs par mchog gi dngos @# / /
grub thob par 'gyur ba yin pas /
phan yon de dag la bsams nas yan lag brgyad pa'i tshul khrims 'di nyid ji mi snyam du yal bar mi 'dor bar tshul bzhin srung dgos /
ma bsrung na nyes dmigs che /
sngon klu e la'i 'dab kyi lo rgyus dang /
gro bzhin skyes rna ba bye ba ri'i rtogs brjod /
'phags pa dge 'dun srungs kyi rtogs brjod sogs 'dul ba lung dang /
mdo sde las brgya pa sogs las gsungs pa ltar nyes dmigs che bas mkhe nyen gyi 'dam kha ma nor bar bslab bya phra mo nas legs par bsrung ba gal che /
'phags pa don yod zhags pa'i pha rol tu phyin pa drug gi snying po'i gzungs las byung ba tshul khrims rnam dag gi gzungs 'di bzlas pas dus gsum gyi rgyal ba sras dang bcas pa'i tshul khrims kyi phung po thams cad rang rgyud la rdzogs par byed pa dang /
sngon chad tshul khrims 'chal ba'i nyes pa thams cad dag par byed cing /
phyin chad mi nyams par byed pa sogs phan yon dum dang ldan pa yin /
de ltar spang blang gi dam tshig rnam par dag pa'i sgo nas smyung gnas kyi cho ga tshul bzhin bgyis te gzungs sngags bzlas brjod la 'bad na phan yon dpag tu med par gsungs te /
thugs rje chen po don yod zhags pa'i rgyud las /
zhag gcig smyung bar bgyi ste bzlas brjod bgyis na tshe 'di nyid la las de rnam par dag pa dang /
bsal bar 'gyur ba dang /
shi nas bde ba can gyi 'jig rten gyi khams su skye bar 'gyur ro / /
de padma'i nang nas rgyan thams cad kyis brgyan par skye bar 'gyur ro / /
tshe rabs kun tu tshe rabs dran par 'gyur ro / /
zhes dang /
nyon mongs pa thams cad bsregs shing /
sgrib pa thams cad las yongs su grol bar 'gyur ro / /
de'i sa'i rdul rlung gis bdas te de lus la phog pa'i sems can gang yin pa de yang sdig pa thams cad las yongs su grol ba dang /
spyan ras gzigs dbang phyug rtag tu mthong ba dang /
ldan par 'gyur ro / /
zhes dang /
yang spyan ras gzigs kyi gzungs ring bton pa'i phan yon ni /
'phags pa zhal bcu gcig pa zhes bya ba'i gzungs las /
gzungs 'di lan gcig @# / /
bton pas /
nyan thos kyi rtsa ba'i ltung ba bzhi dang /
mtshams med pa lnga'i las kyang byang bar 'gyur ro / /
lan bdun brjod na tshe rabs brgyar bsags pa'i sdig pa byang bar 'gyur ro / /
lan nyer gcig brjod na bskal pa stong gi sdig pa dag cing /
byang chub kyi sems dang ldan par 'gyur ro / /
gzungs 'di brgya rtsa brgyad brjod na bskal pa bzhi khri'i 'khor ba phyir bsnyil bar 'gyur ro / /
gzungs 'di dud 'gro 'chi kha ma'i rna lam du bsgrags na 'chi 'phos ma thag tu mi yi 'jig rten du skyes pa'i lus 'thob par 'gyur ro / /
zhes gzungs ring gi bzlas pa la brtson pa'i gang zag de dus rtag tu dge zhing bkra shis pa'i yul du skye ba dang /
dus bzang po dang 'phrad pa dang /
dge ba'i grogs dang 'phrad pa dang /
gzungs sngags 'dzin cing 'don pa de lam du zhugs te 'gro ba'i tshe rlung chen pos gang zag de'i lus la phog pa'i rlung gis sems can gzhan gyi lus la reg na de'i sdig sgrib byang ba dang /
bde ba can gyi 'jig rten gyi khams su skye ba sogs phan yon mtha' yas pa zhig gsungs shing /
yig drug gi bzlas bsgom tshul bzhin 'bad na pha rol tu phyin pa drug gi chos rnams yongs su rdzogs par 'gyur ba dang /
'gro ba rigs drug gi skye sgo gcod cing /
bde ba can du skye ba dang /
mchog dang thun mong zhi rgyas dbang drag gi dngos grub drug 'thob par 'gyur pa dang /
'dod chags /
zhe sdang /
gti mug sogs rtsa ba'i nyon mongs pa drug dag pa dang /
sku gsung thugs yon tan 'phrin las mdzad pa dang bcas pa'i yon tan drug 'thob pa dang /
tshogs lam /
sbyor lam /
mthong lam /
mi slob lam /
rnam mkhyen dang bcas pa'i lam drug mthar phyin par 'gyur ba la sogs pa bsam brjod kyi yul las 'das pa'i phan yon tshad med pa zhig 'thob par 'phags pa bcu gcig pa'i mdo /
za ma tog bkod pa'i mdo /
mtshan brgya rtsa brgyad pa'i mdo sogs spyan ras gzigs kyi mdo rgyud nyi shu rtsa gcig las gsal bar gsungs pa thams cad 'dir smros kyis mi lang zhing /
smyung gnas kyi nyams len byas pa'i phan yon ni /
@# / /
smyung gnas tshar gcig byas na bskal pa bzhi khri'i sdig pa dag cing lha dang mi'i mchog thob pa dang /
smyung bar gnas pa lan brgyad byas na bde ba can du skye bar 'gyur ba dang /
lan nyer lnga byas na bskal pa brgyad khri'i sdig pa dag pa dang /
lan lnga bcu bzlas na bskal pa khri phrag brgya'i sdig pa dag pa /
brgya rtsa brgyad byas na bskal pa bye ba phrag brgya'i sdig pa dag cing /
sangs rgyas tshe dpag med kyi zhabs drung du skye bar 'gyur ba dang /
gzhan yang lus bsnyung bar gnas pas lus kyi sdig sgrib dag /
ngag bsnyung bar gnas pas ngag gi sdig sgrib dag /
yid bsnyung bar gnas pas yid kyi sgrib pa dag /
yang lus bsnyung bar gnas nas zas ma zos pas yi dwags su mi skye /
ngag smra bcad byas pas dud 'gror mi skye /
yid bsnyung bar gnas pas dmyal bar mi skye /
lus bsnyung bar gnas pas gzugs mdzes par skye /
ngag smra ba bcad pas mgrin pa smra lce bde zhing brjod pa rnam par dag pa /
sems ma yengs pas yid gzhungs shing sems gsal bar 'gyur ba /
lus bsnyung bar gnas pas lus gser mdog ltar mdzes par 'gyur ba /
ngag smra bcad byas pas ngag snyan par 'gyur pa /
yid ma yengs pas blo gros thogs pa med par 'gyur ba /
yang lus bsnyung bar gnas pas sangs rgyas kyi sku mtshan dpes brgyan pa dang /
ngag smra bcad byas pas sangs rgyas kyi gsung dbyangs yan lag drug cu thob pa /
yid bsnyung bar gnas pas ye shes lnga 'thob par 'gyur zhes byang chub sems dpa' zla ba rgyal mtshan gyis gsungs /
gzhan yang 'phags pa zhal bcu gcig pa'i gzungs las /
gang la la zhig gis tshes brgyad dam /
bcu'am /
bco lnga la smyung bar gnas te sdom pa yang dag par blangs nas chos bzhin du yongs su dag par bgyis te sems rtse gcig tu spyan ras gzigs bdag rjes su dran par byas nas gzungs sngags 'di bzlas brjod bgyis na bskal pa bzhi khri'i 'khor ba phyir bsnyil ba lags so / /
bcom ldan 'das /
bdag gi ming 'dzin pa ni don che ste /
sangs rgyas bye ba phrag 'bum gyi @# / /
bas lhag lags so / /
bdag gi ming 'dzin pa'i sems can thams cad ni phyir mi ldog pa nyid la gnas par 'gyur ro / /
bro nad thams cad las yongs su thar bar 'gyur ro / /
sgrib pa thams cad dang /
lus dang /
ngag dang /
yid kyis nyes par spyod pa thams cad las yongs su thar bar 'gyur ba lags so / /
de dag gi sug par sangs rgyas kyi byang chub thob pa lags so / /
zhes gsungs shing /
spyan ras gzigs mig stong dang lag stong dang ldan pa'i cho ga zhib mo las kyang /
smyung gnas kyi cho ga bgyis pa'i phan yon mang du gsungs la /
dam chos pad dkar las /
sangs rgyas gang+gA'i klung drug cu rtsa gnyis kyi bye ma'i rdul gyi grangs dang mnyam pa la mchod cing bsnyen bkur ba dang /
'phags pa spyan ras gzigs kyi mtshan tsam 'dzin cing /
de la phyag lan gcig tsam bgyis pa phan yon mnyam par gsungs pa sogs sangs rgyas kyi bka' mi bslu ba yin pas yid ches kyi dad pa brtan pos tshul bzhin nyams su blangs te /
rnyed dka'i dal 'byor lan gcig thob pa 'di don med le lo'i dbang du ma song bar don dang ldan pa zhig 'bad gal che ba lags so / / / /
! zla tshes nyin \u0f38skyabs rje rin po che mchog bod gzhung shes rig las khungs nas gdan zhus kyis d+ha shod du dge rgan 'os sbyong tshogs pa'i sar chibs bsgyur skabs glo bur thol byung du stsal ba'i bka' slob dge rgan 'os sbyong pa tshos zin bris bkod pa'i deb gsal /
ngas da ring 'di gar zhu dgos la /
gra sgrig sogs byed rgyu ma byung bas mang po zhu rgyu gang yang mi 'dug /
snying po ni \u0f38gong sa mchog dang /
shes rig las khungs nas thugs khur che ba zhes ma zad /
dze smad rin po che nas kyang sku ngal 'dzems med kyi slob khrid gnang zhing /
khyed tsho slob gnyer ba sha stag yin stabs phrug gu chung chung ltar gzhan gyis bskul lcag la ma ltos par /
rang shugs kyis mar me sdong bskul ltar hur brtson yod nges dang /
de yang da lta 'dir phun tshogs lnga ldan lta bu zhig red /
dper na gnas @# / /
phun sum tshogs pa /
ston pa phun sum tshogs pa /
chos phun sum tshogs pa /
dus phun sum tshogs pa /
'khor phun sum tshogs pa lnga tshang yod /
gnas phun sum tshogs pa rgya gar 'phags pa'i yul te /
de ni nga tsho'i rgya 'grel rnams kyi dbur chos khungs btsun par bstan pa'i phyir rgya gar skad du zhes smos pa dang /
der ma zad gnas 'dir gsham du dpal 'khor lo sdom pa'i gnas nyer bzhi'i nang gi gnyis pa dza lan+d+ha ra dang nye zhing /
thod du 'khor lo'i gnas ku lu ta dang nye ba dpa' bo dang dpa' mo 'khor lo sdom pa'i lha tshogs bzhugs pa'i gnas yin /
de lta bu'i gnas kyis gang zag byin gyis brlabs pa dang /
\u0f38rgyal ba rin po che bzhugs pas gang zag gis gnas byin gyis brlabs pa yang yin pas gnas phun sum tshogs pa dang /
ston pa phun sum tshogs pa ni /
ston pa zhes pa nges par dbu la gtsug tor sogs sku mtshan dpes spras pa zhig mi dgos /
rang la lam ma nor bar ston pa'i dge ba'i bshes gnyen rin po che chos gsung bzhin bzhugs yod pa de gas tshang ba yin /
de yang sangs rgyas byon dang dam chos ston / /
bstan pa gnas dang de'i rjes 'jug /
gzhan phyir snying ni brtse ba'o / /
zhes 'byor bcu'i nang nas gzhan 'byor lnga brtsi ba'i tshe rjes mthun tshang bas de gas 'thus pa ltar yin /
gzhan 'byor dngos ni ston pa zhal bzhugs skabs kyi nyan thos chen po nye bar 'khor lta bu la tshang /
chos phun sum tshogs pa ni /
spyir snyan sum sogs phyi nang thun mong gi rig gnas yin yang /
sems kyis thun mong ma yin pa byed chog /
dper na /
zas de phyi nang gnyis kas za yang /
nang pas za ba'i tshe kha zas sman dang 'dra bar rig pa yis / /
zhes sogs bshes springs nas gsungs pa ltar /
theg pa thun mong ba'i mdo las bshad pa ltar gyi za tshul dang lus kyi srin 'bu rnams da lta zang zing gi ros tshim pa bzhin du /
ma 'ongs pa na chos kyi ros tshim par byed snyam nas sems can thams cad kyi don du za ba theg chen gyi za tshul dang /
rang lha skur gsal zhing snying ga'i bla ma lha tshogs rnams la kha zas tshogs 'khor du @# / /
phul bar mos te longs spyod pa ni gsang sngags kyi zas za tshul ma zad /
'gro 'chag nyal 'dug gang la'ang bsam pa'i thog nas theg pa chen po'i chos su bsgyur rgyu yod de /
dper na gzhan phan gyi bsam pas kun nas bslangs te rang gis khang pa'i sgo phye ba na ngas 'di bzhin du sems can rnams la thar pa'i sgo phye bar bya'o snyam pa dang /
sgo phyir brgyabs pa'i tshe na'ang 'di bzhin du ngas sems can rnams kyi ngan song gi sgo brgyab par bya'o snyam pa dang /
de bzhin du nyal ba dang /
ldang ba dang /
khrus byed pa sogs kyang gzhan phan gyi bsam pas zin na rgyal sras kyi spyod par 'gro bas /
des na snyan sum tshogs 'khrid skabs kyang da lta ngas snyan sum 'khrid pa 'di gnas skabs rtsom rgyugs tsam dang /
'tsho ba bskyel thabs tsam min par /
ma 'ongs par phrug gur bslab ste bstan 'gro'i don du 'gyur ba zhig byed snyam pa'i sgo nas slob na rgyal sras kyi spyod par 'gro ba yin /
de ltar ma byung na phyi rol pas snyan sum sbyangs pa dang khyad med /
bsam pa 'di med na /
theg pa chen po sngags bla med kyi yang rtse gsang ba 'dus pa'i bskyed rdzogs nyams su blang na yang mi phan par 'dug 'drer skye ba'i lo rgyus yod /
de ltar ma song bar bsam pa bzang po'i thog nas rig gnas kun la sbyang dgos pa ni /
mdo sde rgyan las /
rig pa'i gnas lnga dag la mkhas par ma byas na / /
'phags mchog gis kyang thams cad mkhyen nyid mi 'gyur bas / /
zhes sogs gsungs pa ltar rig gnas kun la sbyang dgos /
dpal mgon klu sgrub kyis kyang /
snyan ngag sum rtags sgra rtsis sogs la sbyangs pa mdzad pa ma zad /
tha na rdza bzo yan chad kyang sbyangs pa mdzad yod /
rgyal sras byang chub sems dpa' 'gro ba'i don sgrub pa la thabs sna tshogs shig ma shes na 'gro ba'i don byed mi nus /
khong gis rdza bzo bslab nas lto gos 'tshol snyam pa med kyang /
rdza mkhan lta bu zhig la thog ma nyid nas /
rnam pa thams cad mkhyen nyid lam / /
zhes sogs bstan pas mi phan par de'i blo dang 'tshams par gang la gang 'dul gyi rnam pa bstan nas rim gyis 'khrid dgos pa yin /
de yang gzhan la @# / /
phyin ci ma log par ston pa la rang nyid kyis shes dgos pa ni /
rnam 'grel las /
thabs byung de rgyu lkog gyur pa / /
de 'chad pa ni dka' ba yin / /
zhes gsungs pa ltar dang /
chos phun sum tshogs mi tshogs ni /
gtso bo bsam pa bzang po de rang la rag lus pa yin /
'di med na chos mi zab ste /
mi rtag rgyud la ma skyes na / /
gsang ba 'dus pa mi zab ste / /
mi rtag rgyud la skyes tsa na / /
skyabs 'gro tshig gsum zab pa yin / /
zhes gsungs pa ltar yin /
dus phun suM tshogs pa zer ba ni /
tshes bzang dus bzang lta bu la bya rgyu min pa /
rang rang so so la ltos pa'i dus bzang po yin /
deng sang spyir dmag 'khrug mu ge nad yams sogs shin tu mang ba'i snyigs ma lnga bdo ba'i skabs shig yin yang /
rang re la ltos pa'i dus ni bzang po yin pa ni /
sngar grwa sa la yin na de ring rtsam pa 'di zas na sang nyin ga re za dgos bsam pa'i dka' ngal gyis 'tsho ba'i thabs 'tshol dang /
dge rgan rnams thugs khom min sogs gang thad nas dka' ngal yod pa ni khyed tshor myong grub ltar las /
deng skabs \u0f38gong skyabs mgon chen po'i thugs rjes /
phyi 'tsho gos kyis mi phongs pa /
nang shes pa rang bzhin du gnas pa /
dge rgan phar tshol du 'gro mi dgos par yon tan gyis tshur rang nyid 'tshol ba lta bu yod pa /
rgyal ba'i bstan pa rin po che dang mjal zhing /
shing rta chen po'i gzhung lugs la thos bsam byed pa'i skabs yod pa'i dus tshod bzang shos yin /
'khor phun sum tshogs pa yang yin te /
'di'i nang dge tshul re gnyis tsam las dge slong gi sdom ldan dang /
mdor na khyed tsho tshang ma dge tshul slong gi sdom pa ci rigs pa'i so thar gyi sdom pa dang /
byang chub sems dpa'i sdom pa /
gsang sngags kyi sdom pa ste /
sdom pa gsum ldan sha stag yin pas 'khor phun sum tshogs pa bcas phun tshogs lnga ldan yin /
de 'dra song tsa na tshang mas slob sbyong yag po gnang gi yod shag red /
ngas khyed tsho'i yig tshad sogs dmigs bsal mthong rigs ma byung yang /
yag po yod pa'i yid @# / /
ches rang yod /
da lam shes rig lhan khang nas nga la 'di gar chos 'byung gi skor bshad dgos gsungs byung yang /
rgyas pa shod khom yang ma mchis shing dus tshod 'dir mi tshar /
deng sang khyed rang tshos slob sbyong gnang mus ltar yin /
'on kyang chos 'byung bshad pa'i dgos pa ni /
'jam mgon sa paN gyis /
slob ma yid ches skyed pa'i phyir / /
bla ma brgyud pa'i lo rgyus bshad / /
ces gsungs pa ltar /
dam pa'i chos kyi khungs ni yang dag par rdzogs pa'i sangs rgyas la thug pa yin te /
de yang mdo yi khungs ni sprul sku'i rnam rol shAkya thub pa dang /
sngags kyi khungs ni ston pa 'khor bsgyur gyi cha byad dam /
longs sku'i rnam par bzhengs pa'i rdo rje 'chang la thug /
de gnyis ngo bo gcig la ldog pa tha dad tsam yin /
chos yang dag pa yin par nges pa la| chos de ston pa po yang dag pa yin pa nges dgos /
de yang lugs 'byung lugs ldog gi rigs pa yang dag pa'i sgo nas nges pa rnyed pa zhig dgos pa ni /
ji skad du /
rnam 'grel las /
ma skyes pa ni lkog don du / /
gyur pa nyid gsungs de yi phyir / /
zhes dang /
rje bla mas /
gang zhig gzigs shing gsungs pa yi| |zhes sogs gsungs pa ltar /
gzhan sde'i ston pa rgyu med rtag pa rang byung gi dbang phyug ltar ma yin par /
rgyu tshogs gnyis goms pa mthar phyin pa las byung zhing /
nyid kyi ji ltar gzigs pa'i don de nyid 'gro ba la phyin ci ma log par 'doms pa sogs kyi cha nas ston pa bla na med par yid ches rnyed pa zhig dgos /
de ltar min par chags sdang gis phyogs su bzung bas mi phan /
ji skad du /
bdag ni sangs rgyas phyogs mi 'dzin / /
ser skya sogs la mi sdang yang / /
gang zhig rigs pa ldan pa'i tshig /
de nyid ston par yongs su 'dzin / /
zhes pa ltar rigs pa yang dag gis nges pa rnyed pa zhig dgos kyi /
de las gzhan ston pa yang dag yin pa klu sgrub kyis bzhed /
de yang dag yin pa jo bo chen pos bzhed /
jo bo rje yang tsong kha pa chen pos yang dag yin par bzhed /
@# / /
tsong kha pa chen po yang rang gi dge rgan gyis yang dag yin pa bzhed bla ma de rang gis khas len pa'i rgyu mtshan tsam gyis chog shes 'dzin na /
seng ge'i dpang por stag /
stag gi dpang por gzig /
gzig gi dpang por wa sogs bkod pa ltar yin /
zhes dge 'dun chos 'phel gyis bshad yod pa ltar nus pa chung du 'gro rgyu las med pas /
ston pa la rgyu mtshan shes pa'i yid ches ma byung na /
des gsungs pa'i chos la yid ches mi 'byung /
chos la yid ches ma byung na de nyams su len pa po'i dge 'dun la yid ches mi 'byung bas /
des na rigs pa'i lam nas ston pa yang dag par nges dgos /
de nges nas dam pa'i chos kyi 'byung khungs bdag cag ston pa nas ston pa'i gtad rabs bdun dang /
rgyan drug mchog gnyis sogs kyi lo rgyus zhib pa da lta zhu khom med cing /
ma zad de dag la slob sbyong gnang mus dang /
rgyas par gzigs 'dod na tA ra nA tha'i rgya gar chos 'byung du gsal zhing /
gnad che ba rnams ni slob deb khag dang snga mo 'di gar 'os sbyong phyogs bsdus byas pa'i deb rnams su gsal ba ltar yin /
de nas bod du chos dar tshul ni /
bod 'di nyid ston pa zhal bzhugs skabs mi'i 'gro ba dar ba dang ma dar ba'i bshad tshul gnyis las /
dang po'i khungs ni dus 'khor rtsa ba'i rgyud las /
'phags pa bod la sogs rnams la / /
zhes bod yod par bzhed srol zhig dang /
de skabs mi'i 'gro ba ma dar ba'i khungs ni /
kha ba can gyi mtsho bri nas /
sA ba'i nags ni 'byung bar 'gyur / /
zhes sogs 'byung ba ltar yin /
de nas mtsho rnams rim gyis bri nas /
sA la zhes spos dkar gyi shing gi nags klung 'khrigs pa'i kha ba can gyi ljongs su ma sangs spun dgu sogs mi ma yin dang dud 'gros bdag tu bzungs shing /
de nas spyan ras gzigs dang /
'phags ma sgrol ma'i thabs shes kyi sgyu 'phrul la brten nas mi'i 'gro ba spel te rim bzhin rus chen bzhi dang /
mi'u gdung drug /
rgyal phran sil ma bcu gnyis dang /
sil ma bzhi bcu sogs rim gyis mi'i @# / /
'gro ba byung /
rus chen bzhi ni /
ye sang dkar po gnam gyi 'ju thag can dang gcig /
ye smon nag po khro chu'i pha bong 'dra dang gnyis /
spyang khrig ye shes lha yi sgron ma dang gsum /
mon rdzu nag po khyi'i rnga ljang can dang bzhi yin /
skabs shig na yar klung lha ri rol po'i rtser /
gzugs byad lha 'dra ba mi las khyad zhugs pa zhig byung bas /
de nas shes pa can gyi mi bcu gnyis dang /
yab 'bangs rus drug gis gnya' bar khri brtsigs te gdan drangs nas rje bor bskos pas bod rje thog ma gnya' khri btsan po byung /
de nas rgyal rabs nyer bdun par dam pa'i chos kyi sgra tsam yang med /
rgyal rabs nyer brgyad pa 'phags pa kun tu bzang po'i rnam 'phrul lha tho tho ri gnyan btsan gyi dus /
mdo sde spang kong phyag rgya pa dang /
za ma tog bkod pa'i mdo /
tsin+ta ma Ni'i rkos phor sogs /
mkhan chen zhi 'tsho'am paN+Di ta blo sems 'tshos rgyal po'i phyag tu phul bar bshad srol gcig dang /
yang de skabs bon dar srol che bas gnaM nas babs par bshad srol bcas las gang ltar de dag 'gal ba med de /
rgyal sras byang chub sems dpas sems can gyi don mdzad pa la thabs 'di dang 'di 'byung zhes nges bzung dka' /
dper na /
sngon rgya gar o rgyan gyi yul du rgyal po dza zhes pa'i skabs su /
nam mkha' nas gsung rab kyi glegs bam mang po byung ba'i lo rgyus rnying ma'i chos 'byung sogs su gsal yod pa ltar yin /
gong gsal tsin+ta ma Ni'i rkos phor zhes pa /
sa ts+tsha'i dpar 'debs byed kyi rkos phor ltar tsin+ta ma Ni'i gzungs sngags kyi dpar 'debs byed cig yod /
de ltar rten de dag la spos dang me tog gis mchod cing mtshan du gnyan po gsang ba btags /
mi rabs lnga nas 'di'i don shes pa yong zhes rgyal por lung bstan byung ba bzhin /
'phags pa thugs rje chen po'i rnam 'phrul chos rgyal srong btsan sgam po byon nas de'i skabs su thon mi saM b+ho Tas na ga ra'i yi ger dpe blangs te gzab yig dang /
wa tur dpe blangs te shar yig gi gzugs bcas sku mkhar ma rung gsar du bzos /
mkhar de ni lha @# / /
sa'i byang ngos pha bong kha'i pho brang de yin zhing /
de lha sa'i gtsug lag khang dang /
pho brang dmar po ri ma chags gong gi chos rgyal bzhugs gnas yin /
der thon mis rgyal por phul ba'i yig phud kyang deng sang mjal rgyu yod /
rgyal pos kyang lo gsum gyi ring bod kyi rig gnas dag la sbyangs brtson gyis thugs su chud par mdzad /
mtha' 'dul /
yang 'dul /
ru gnon dang bcas pa'i gtsug lag khang mang po dang chos 'khor rnam gnyis bcas bzhengs /
gzhan yang thon mis spyan ras gzigs kyi mdo rgyud nyer gcig sogs bka' bstan mang po bsgyur /
rgyal po rang nyid kyis kyang /
gtsug lag khang gi dkar chag dang /
bka' chems bka' khol ma /
ma Ni bka' 'bum /
blon 'bangs sogs la gdams pa'i bstan bcos mang du mdzad de /
gtsug lag khang gi ka ba shing lo can dang /
thugs rje chen po'i lha khang gi rta mgrin zhabs 'og tu gter du sbas /
phyis jo bo rje bod du phebs skabs gtsug lag khang du gnas gzigs phebs pa'i tshe rgyal pos gtsug lag khang rten dang brten par bcas pa 'di 'dra zhig bzhengs pa la 'di'i lo rgyus dang 'brel ba'i dkar chag cig yod nges dgongs pa dang /
dus mtshungs mkha' 'gro ma'i sprul pa bud med smyon ma zhig gis lung bstan pa ltar jo bo rjes sngar rgyal pos gter sbas yul lha khang ka ba shing lo can gyi 'og nas gter de bzhes /
de dag gi ngo bshus byas te slar yang gter du sbas pa dang /
de rjes grub thob dngos grub kyis ma Ni bka' 'bum sogs gter nas bton /
de dag ni shog ser la thon mi rang gi phyag bris gzhung gi rten sgam du mjal rgyu yod /
chos rgyal khri srong gi sku dus su mkhan chen zhi ba 'tsho dang /
o rgyan rin po che sogs gdan drangs te bstan pa dar zhing rgyas par mdzad /
bod mi rnams kyis rab byung yong min nyams sad pa'i phyir 'khon klu dbang bsrung sogs mi bdun rab tu byung /
de dag la sad mi mi bdun zhes grags /
zan yang mi 'gyur lhun gyis grub pa'i gtsug lag khang bzhengs /
zan yang @# / /
ni lugs gsum gyi don te /
de yang gtsug lag khang gi steng shod par gsum rgya gar rgya nag bal yul dang bcas pa'i lugs mi 'dra ba gsum gyi bzo bkod du bzhengs /
der rnam dag khrims khang gling du dge tshul slong gi sdom pa 'bog chog mdzad yul dang /
bdud 'dul sngags pa'i gling /
sgra bsgyur lo paN gling dang /
gzhan yang g.yos khang ngam rung khang sogs rgya gar gyi lugs ltar gnas khang so sor byas /
de skabs bstan pa dar rgyas cher byung bas slob ma yang slob dang bcas pa grub pa thob pas rje 'bangs nyer lnga dang /
yer pa'i grub thob brgyad cu sogs byung /
rab byung dbu zlum gyi sde dang /
sngags pa lcang lo can gyi sde ste mchod gnas kyi sde gnyis kyang btsugs par mdzad /
de rjes mnga' bdag khri ral byung zhing chos rgyal 'di ni phyag na rdo rje'i rnam 'phrul yin pa bka' gdams glegs bam du gsal /
de'i chos blon bran kha dpal yon yin /
khong rnam gnyis chos la shin tu mos pa'i dbang gis bod du bstan pa'i dag ther rgya chen po mdzad /
gong gsal mchod gnas kyi sde gnyis spyi bor bkur bar mtshon slad rgyal po nyid kyi dbu skra'i sne mor dar sna lnga btags shing de'i steng du bzhugs su gsol te 'bangs mi khyim bdun re phul /
der brten sbas stag rna sogs bdud blon rnams ma dga' nas rgyal blon gnyis kyi dbar phra ma bcug ste /
rgyal por btsun mo ngang tshul ma dang /
chos blon gnyis mthun tshul zhus pas /
rgyal pos kyang zhib dpyad ma mdzad par bran kha dpal yon khrims la sbyar te bkum /
ngang tshul ma yang chos blon nyes med du bkrongs pa thugs kyis ma bzod par lcebs /
de nas chos phyogs su dga' ba rgyal po nyid las med stabs rgyal por a rag drangs te sku ra bzi skabs zhal ltag par gcus te bkrongs /
chos rgyal 'di nyid phyag rdor gyi rnam 'phrul dngos yin na yang /
gdul bya'i las dang bsod nams dman pa'i dbang gis /
sku srog la bar chad byung ba dang /
mdzad spyod nor 'khrul byung ba'i tshul sogs yod na /
deng skabs las 'bras dang chos kyi gnas tshul mi shes pa 'ga' res /
bod du rkyen @# / /
ngan byung ba 'dir /
bla lha chos srung sogs la nus mthu mi 'dug snyam pa byung srid kyang /
de dag bsam blo btang ma shes pas lan pa yin zhing /
gdul bya'i las bsod 'grib pa'i tshe bla lha chos srung sogs la mdzad thabs med pa gong gsal ltar yin /
de nas glang dar gyis srid bskyangs pas rgyal bstan ming ma du bzos /
de'i ring jo bo'i sku 'dis bod du bkra mi shis pa byung zhes mang yul skyid grong du bskyal zhing gtsug lag khang du bya byi'i tshang 'phor gyur zhing bshas ra'ang byas /
shul bzhugs sku brnyan rnams kyi phyag tu nor phyugs bsad pa'i rgyu ma bkal ba sogs rgyal bstan ming tsam med pa'i dus skabs ches ngan pa byung /
skabs der lcags zam chu bo ri'i sgrub sde zhig tu /
rmar shAkya /
g.yo dge 'byung /
gtsang rab gsal gsum gyis bstan pa bsnubs pa ma bzod par 'dul ba'i glegs bam drel rgyab gcig bkal te bros nas stod kyi mnga' ris phyogs su phebs /
bod du dgon sde yongs rdzogs bshig ral byas rkyen der yang bzhugs ma nus te byang brgyud nas zi ling du bros /
der bzhugs dus su bon po'i bu dmu gzu gsal 'bar bya ba zhig rab byung sgrub tu byung bas /
khong rnams kyis nyams sad ched 'dul ba'i dpe cha zhig bstan pas /
des dpe char bltas pas lhag par dad cing rab tu byung bar mos nas nan gyis zhus pas /
g.yo dge 'byung gis las slob /
gtsang rab gsal gyis mkhan po mdzad /
rgya'i hwa shang gnyis kyis kha skong byas te lnga tshogs kyis bsnyen par rdzogs /
mtshan du dge ba rab gsal zhes las slob dang /
mkhan po'i mtshan zur nas btags /
shes rab ches shin tu bkra bas phyis su bla chen dgongs pa rab gsal zhes grags /
gong gi 'di yan la bstan pa snga dar zhes grags shing /
de rjes lo gon rdo rje dpal ba sogs mi bcu dbus gtsang nas mdo smad du bskyod de der bsnyen par rdzogs /
'di dag bla chen las dngos su bsnyen par rdzogs tshul dang de'i slob ma las bsnyen par rdzogs par bshad tshul gnyis yod /
bla chen @# / /
dgongs pa rab gsal nas brgyud pa'i 'dul ba'i sdom rgyun smad nas dar ba la smad 'dul zhes grags shing /
'di nas bstan pa phyi dar gyi 'go tshugs /
rgyal po glang dar gyi sras 'od srungs dang /
yum brtan gnyis las /
'od srungs kyi brgyud pa zhig gis mnga' ris kyi rgyal po mdzad /
de'i brgyud par lha bla ma ye shes 'od sogs byung /
de'i skabs lo chen rin chen bzang po rgya gar du brdzangs te rigs pa'i gnas kun la sbyangs shing mkhas par gyur /
'dis bsgyur ba'i bka' bstan sogs shin tu mang /
bstan pa phyi dar gyi lo tsA ba'i mtshan tho dang po yin /
rgya gar shar phyogs kyi paN+Di ta d+harmA pA la dang /
de'i slob ma gu Na pA la /
pradz+nyA pA la /
sa d+hu pA la ste pA la rnam gsum spyan drangs /
de nas brgyud pa'i sdom rgyun la stod 'dul zhes grags /
'ga' shas kyis bstan pa snga dar phyi dar dang /
gsang sngags gsar rnying gnyis bsres mi rung ste bstan pa snga dar phyi dar ni 'dul ba'i bstan pa dar tshul gong du bshad pa ltar dang /
gsang sngags gsar rnying gi tha snyad ni lo chen rin bzang yan bsgyur ba rnams la gsang sngags rnying ma dang /
de man chad bsgyur ba'i gsang sngags la gsang sngags gsar mar ngos 'dzin byed dgos /
skabs der mdo sngags tsha grang lta bu spyod cing /
chos log mi 'dra ba bco brgyad dang /
zhag bdun sangs rgyas zhes pa'ang de skabs byung zhing lha bla ma khu dbon gyis man ngag de dag gcig tu 'dril ba zhig byung na ci ma rung dgongs te lo chen rnams la bka' stsal skabs rgya gar gyi paN+Di ta dI paM ka ra shrI dz+nyA na zhes bya ba gdan 'dren thub na rgyal po'i thugs dgongs rdzogs par 'dug zhus pas /
jo bo chen po bod du gdan drangs /
khong gis mdo sngags kyi man ngag thams cad gcig tu bsdus pa'i chos byang chub lam gyi sgron ma mdzad /
jo bo'i slob ma'i gtso bor /
khu ston brtson 'grus g.yung drung /
rngog legs pa'i shes rab /
'brom rgyal ba'i 'byung gnas gsum phebs /
'di nas bzung jo bo bka' gdams pa'i bstan pa'i srol btod nas bka' gdams lha chos bdun ldan du grags pa byung /
lha chos bdun ni /
lha bzhi dang /
chos bdun @# / /
te| de yang bstan pa'i bdag po yin pas ston pa bcom ldan 'das dang /
byang chub kyi sems thugs dam gyi mthil du mdzad pas snying rje'i rang gzugs spyan ras gzigs /
bar chad sel zhing 'phrin las sgrub pa'i lha rje btsun sgrol ma dang /
shes rab sgrub pa'i lha khro bo mi g.yo ba ste lha bzhi dang /
chos gsum ni sde snod gsum ste rgyal ba'i gsung rab kyi snying po bka' sde snod gsum gyi brjod bya rnams skyes bu gsum gyi lam gyi rim par bsdus te skyes bu mchog dman gang gis kyang nyams su blangs bde ba zhig ste /
'brom rin po che'i zhal nas /
ngo mtshar bka' ni sde snod gsum po ste / /
gdams pa skyes bu gsum gyis mdzes pa yi / /
bka' gdams rin chen gser gyi phreng ba ni / /
'gro ba gang gis bgrangs kyang don yod 'gyur / /
zhes gsungs /
de gsum gyi nang nas kyang gdams ngag thams cad bum pa gang byo'i tshul du stsal zhing bstan pa'i bdag por byin gyis brlabs pa ni 'brom rgyal ba'i 'byung gnas yin zhing /
'di'i slob ma'i gtso bor bka' gdams sku mched gsum bcas bka' gdams pa'i skyes bu gnam gyis sa bkab pa lta bu pha las bu rdzig bu las tsha bo rdzig /
tsha bo las yang tsha rdzig /
yang tsha las sum tsha rdzig pa byung /
de dag las 'jam mgon chos kyi rgyal po tsong kha pa chen pos dge bshes po to ba nas brgyud pa'i bka' gdams gzhung pa ba'i man ngag rnams grwa skor mkhan chen chos skyabs bzang po dang /
spyan snga tshul khrims 'bar nas brgyud pa'i bka' gdams man ngag pa dang /
dpal ldan dgon pa ba nas brgyud pa'i bka' gdams lam rim pa'i man ngag gnyis /
lho brag grub chen las kyi rdo rje las gsan te gdams pa'i man ngag chu bo gcig tu 'dres /
de la bka' gdams gsar ma zhes grags /
deng sang bka' gdams pa'i mtshan gzhir dge lugs pa bzhag chog ste de dag gi gtsug lag khang dang glegs bam rnams dge lugs par thim rgyu med kyang /
man ngag yongs su rdzogs pa dge lugs par thim pa lta bur gyur yod /
rnying ma'i lo rgyus ni /
rnying ma'i bzhed srol rgya che ba ni slob dpon chen @# / /
po bod du 'byon pa nas dar ba yin /
slob dpon rin po ches rje 'bangs nyer lnga rdo rje phur bu'i dkyil 'khor du bcug nas dbang bskur de yang rnying ma'i rgyud kyi khungs ni /
snar thang dpar ma'i bka' 'gyur gras dza wa zha gsum du gsal zhing /
de dag rnams su srog stsol /
rdor bzlas /
rjes gzhig /
ril 'dzin sogs bskyed rdzogs kyi lam gyi khog gsang 'dus dang cha 'dra ba yod /
de dag gi 'grel pa ni bstan 'gyur du bi ma la mi tras mdzad pa sogs yod /
rnying ma la bka' gter gnyis las /
gter ma la gter chen brgya rtsa sogs tshad ldan gyi gter mang du byung ba'i nang nas nyi zla ltar yongs su grags pa gter ston gong 'og gnyis zhes mnga' bdag nyang ral pa chen po dang /
gu ru chos dbang gnyis yin /
mnga' bdag nyang ni 'phags mchog thugs rje chen pos gter bton du rnam par rol pa 'khrungs rabs su gsal yod /
mnga' bdag gu ru chos dbang gis lho brag mkho mthing nas gter sogs bzhes shing /
de rjes kyang gter chen smin grol gling pa sogs gter bton tshad ldan mang du byon / /
nyams su blang bya'i bka' srol ni theg pa rim pa dgu yod cing /
nyan thos /
rang rgyal /
byang sems te thun mong ba'i theg pa gsum /
kri ya /
u pa /
yo ga ste gsang sngags kyi phyi'i theg pa gsum /
de yang kri ya zhes pa ni bya rgyud dang /
u pha ni spyod rgyud /
yo ga ni rnal 'byor rgyud du 'jug /
bskyed pa mahA yo ga /
lung a nu yo ga /
rdzogs pa a ti yo ga ste nang gi theg pa gsum bcas dgu'o / /
chos phung brgyad khri bzhi stong gi don rnams der 'dus pa yin /
sa skya'i chos 'byung tshul ni /
sa skya'i chos ni 'khon dkon mchog rgyal po nas byung ba yin la /
khong gsang sngags rnying ma'i gdung brgyud dang /
de'i chos brgyud 'dzin pa'i sngags chen zhig yin /
'on kyang khong gis phur pa'i lha tshogs rnams kyi 'dra 'bag gyon zhing khrom du 'cham rgyag pa gzigs pas /
rang gi sras kun dga' snying pos da gsang sngags khrom bsgrags byas 'dug stabs 'chal spyod kyi dus ngan 'dir khyod rang gsang sngags @# / /
rnying mar 'jug kyang nyams rtogs skye dka' bas /
da ni gsang sngags gsar mar zhugs shig gsungs pa ltar /
sa chen kun dga' snying pos /
ba ri lo tsA ba rin chen grags las lam 'bras sogs chos mang du gsan nas grub pa'i skyes bu tshad dang ldan pa zhig byung /
sa chen kun dga' snying po dang /
de'i sras rje btsun bsod nams rtse mo dang rje btsun grags pa rgyal mtshan gsum ste dang po yongs rdzogs dge bsnyen dang /
phyi ma gnyis tshangs spyod dge bsnyen te rten khyim pa yin pas dkar po rnam gsum zhes grags pa dang /
sa paN+Di ta dang /
'gro mgon chos rgyal 'phags pa gnyis la dmar po rnam gnyis te de lnga la sa skya gong ma rnam lnga zhes yongs su grags /
kun snying gi slob ma la /
slob ma mchog thob pa gsum /
bzod pa thob pa bdun /
rtogs ldan brgyad cu /
gzhung bshad 'dzin pa'i thugs sras bcu gcig /
tshig rkang 'grel ba'i thugs sras bdun sogs byon /
sa skya'i thun mong ma yin pa'i snyan brgyud kyi man ngag gsang chen slob bshad sogs tshar chen blo gsal rgya mtsho nas brgyud pa yin zhing /
khong ni sa skya la sku drin shin tu che /
'di dge lugs phyogs su mtshon na paN chen blo bzang chos rgyan lta bu zhig red /
bod du dar ba'i sdom rgyun mi 'dra ba gsum yod pa ni kha che paN+Di ta shAkya shrI nas brgyud pa dang /
gon gsal pA la rnam gsum nas brgyud pa /
bla chen dgongs pa rab gsal nas brgyud pa gsum yin /
bka' brgyud la gnyis las /
mar pa bka' brgyud /
mkhas grub khyung po rnal 'byor nas brgyud pa'i shangs pa bka' brgyud gnyis /
dus tshod ni phal cher sa chen dang dus mnyam /
de yang mkhas grub khyung po rnal 'byor ni dang po bon la zhugs /
de thugs la ma 'thad par rdzogs chen la bslabs /
des kyang ma tshims par rgya gar du byon nas mkhas grub kyi bla ma brgya dang lnga bcu tsam du bsten /
mdo sngags kyi gzhung lugs man ngag dang bcas pa thugs su chud /
gtso bo ni /
mkha' 'gro ma ni gu ma las ni gu'i chos drug @# / /
dang /
mnga' bdag mai tri pa las mgon po'i chos skor sogs gsan /
bod shangs kyi zhong zhong du dgon pa phyag btab ste grwa pa yang khri brgyad la nye ba byung /
de'i nang bzod pa thob pa stong phrag tsam byung de'i phyin nas shangs pa bka' brgyud du grags /
phyag rgya chen po ga'u ma zhes pa de yang byung la /
de yang ga'u ma zhes pa ga'u'i nang blug pa'i don ma yin par /
bde ba dang stong pa dbyer med ga'u kha sbyor gyi tshul du sgom nas 'od gsal mngon du byed pa'i gdams pa la zer /
lcags zam bka' brgyud ces pa grub thob thang stong rgyal po'i brgyud pa'i rtsa ba'ang shangs pa bka' brgyud la thug /
dwags po bka' brgyud ni /
mar pa lo tsA nas byung ba yin la /
de ni 'brog mi'i drung du lo tsA bslabs /
rgya bal du lan mang byon nas mkhas grub kyi bla ma brgya dang brgyad tsam gyi zhabs la gtugs /
gtso bo paN chen nA ro pa dang /
mnga' bdag mai tri ba /
dpal ye shes snying po /
grub chen zhi ba bzang po sogs bsten te nA ro'i chos drug sogs gsan /
de'i slob ma'i gtso bo /
mtshur ston dbang gi rdo rje /
gzhung gi me sa ston tshon po /
rngog chos sku rdo rje /
gung thang pa mid la ras pa ste ka chen bzhi dang /
dang po gsuM ni bshad pa'i bka' babs dang /
phyi ma ni sgrub pa'i bka' babs yin la /
mid la'i slob ma'i gtso bo /
nyi ma lta bu dwags po lha rje dang /
zla ba lta bu ras chung gnyis las /
dwags po lha rje'i slob ma khams pa mi gsum /
khong rnams tshes bcu zhig la tshogs chang gis nyams 'ur ba'i tshul bstan te /
bde stong gi nyams sad pa'i dbang gis rdo rje'i glu gar mdzad pa /
dge bskos nas shes te dwags la sgam po'i dgon pa'i sgrigs nas phud pas dwags po lha rje'i gzigs snang du yul de'i dpa' bo mkha' 'gro rnams yul gzhan du bskyod par gzigs skabs /
gang yin snyam nas 'od gsal gyi ngang du mnyam par bzhag nas mngon shes kyis gzigs skabs /
khams pa mi gsum phyir thon song bar mkhyen te /
rdzu 'phrul gyis rjes su phebs nas /
shog mo mar shog dang /
shog mo yar 'gro zhes pa'i bla slob @# / /
rnams nas rdo rje'i mgur blangs res kyis zhabs bro mdzad /
de'i skabs kyi zhabs rjes kyang deng sang mjal rgyu yod /
drags po bka' brgyud la nang gses kyis phye na /
karma bka' brgyud /
phag gru /
tshal pa /
'bri gung /
stag lung /
'brug pa /
g.ya' bzang /
khro phu bka' brgyud sogs las /
karma bka' brgyud ni /
karma pa dus gsum mkhyen par bla mas lung bstan pa ltar kam po gangs kyi ri la sgrub pa mdzad de rtogs pa brnyes pas /
kam tshang bka' brgyud du grags /
deng sang khams pa tshos ming zur chags te sgam gnas zhes grags /
mtshur phu sogs kyi gdan sa btab /
de nas sku phreng rim byon ni /
gnyis pa pak+shi /
gsum pa rang byung rdo rje /
bzhi pa rol pa'i rdo rje /
'di nas rje rin po ches dge bsnyen gyi sdom pa bzhes /
lnga pa de bzhin gshegs pa /
drug pa mthong ba don ldan /
bdun pa chos grags rgya mtsho /
brgyad pa mi bskyod rdo rje /
dgu pa dbang phyug rdo rje /
bcu pa chos dbyings rdo rje sogs da lta'i bar rim par byung /
karma pak+shi hor rgyal po'i dbu bla mdzad pas las zhwa nag po zhig phul bas karma zhwa nag pa dang /
rtogs ldan grags seng la zhwa dmar po phul bas zhwa dmar ba zhes grags /
byams chen chos rje la gong mas zhwa nag po phul ba'ang de tsho dang 'dra /
go gnas kyi rtags yin /
zhwa dmar nag gnyis las nag po go sa mtho ba yin /
phag gru bka' brgyud ni /
phag mo gru pa rdo rje rgyal pos srol btod /
de nyid gdan sa mthil du sgrub pa mdzad /
de'i slob ma bsam gyis mi khyab pa byung ba'i nang nas /
stag lung thang pa bkra shis dpal nas brgyud par stag lung bka' brgyud dang /
skyob pa 'jig rten mgon po nas brgyud pa la 'bri gung bka' brgyud /
de'i lugs kyi chos lnga ni /
byang chub sems kyi rta pho la / /
gzhan gyis dkyus thog ma bcad na / /
khrom lha mi 'or che mi 'byung bas / /
sems sngon 'gro 'di la nan tan mdzod / /
rang lus lha sku'i rgyal po la / /
'gyur med kyi gtan sa ma zin na / /
mkha' 'gro'i 'khor 'bangs mi 'du bas / /
lus bla ma yi dam nan tan bskyed / /
bla ma sku bzhi'i gangs ri la / /
mos gus kyi nyi ma ma shar na / /
byin rlabs @# / /
kyi chu rgyun mi 'byung bas / /
sems mos gus 'di la nan tan mdzod / /
sems chos nyid kyi nam mkha' yangs pa la / /
rnam rtog gi sprin tshogs ma dwangs na / /
mkhyen gnyis kyi gza' skar mi bkra bas / /
sems mi rtog 'di la nan tan mdzod / /
tshogs gnyis yid bzhin nor bu la / /
smon lam gyi byi dor ma byas na / /
dgos 'dod kyi 'phrin las mi 'byung bas / /
rjes bsngo ba 'di la nan tan mdzod / /
ces gsungs pa ltar yin la /
'brug pa bka' brgyud ni /
phag gru pa'i slob ma gling ras pa dang /
'gro mgon gtsang pa rgya ras nas byung ba yin zhing /
de la 'brug pa'i ngag rgyun du /
stod 'brug gnam gyi skar ma /
smad 'brug sa yi rtsi shing /
mi phyed 'brug pa /
'brug phyed sprang po /
sprang phyed grub thob /
bya rgod po'i nyin lam bco brgyad sar khyab ces grags pa byung /
pag gru ni 'brug pa bka' brgyud kyi brgyud rgyu lta bu red /
'gro mgon gtsang pa rgya ras kyis dbus su klong rdol ri khrod dang /
gtsang du ra lung /
ra lung ri khrod sogs phyag btab /
tshal pa bka' brgyud ni| dwags po tshul khrims snying po'i slob ma zhang g.yu brag pa nas brgyud pa yin la /
de'i man ngag la phyag rgya dkar po gcig thub ces grags /
g.ya' bzang bka' brgyud ni /
kun mkhyen g.ya' bzang pa dang /
'bab rong bka' brgyud ni /
'bab rong pa dar ma dbang phyug nas byung ba yin /
khro phu bka' brgyud ni /
lo tsA ba byams pa dpal nas byung /
bu ston gyi chos lugs kyang khro phu dang sa skya gnyis la thug /
bu ston rin po ches slob gnyer khro phu nas gnang zhing rjes khong rang gi grub mtha' la bu lugs zhes pa de yang byung ba red /
jo nang pa'i grub mtha' byung tshul ni /
kun spangs thugs rje brtson 'grus kyis jo nang du dgon pa btab /
yu mo mi bskyod rdo rjes srol btod /
dol bo pa shes rab rgyal mtshan nas grub mtha' de nyid dar zhing rgyas par mdzad /
khong ni dang po sa skya'i dge bshes yin pa dang /
rjes su jo nang gi chos brgyud du zhugs te dus 'khor la 'chad nyan mdzad pa na stong gzugs phyag rgya chen po la 'khrul nas lta ba rtsal du 'don pa'i gzhung /
ri chos nges don rgya mtsho bya ba sogs brtsams pas /
ri bo @# / /
brtsegs pas rgya mtsho rdal /
zhes zer ba'i grags pa byung /
de rjes su dang po sa skya'i dge bshes yin pa jo nang kun dga' grol mchog dang /
de'i skyes sprul jo nang tA ra nA tha gnyis kyis kyang dar rgyas su byas so / /
dge lugs pa'i grub mtha' byung tshul ni /
rje yi rnam thar chen mo sogs su gsal zhing /
khyed rang tshos kyang shes gsal ltar da lam rgyas par zhu ma dgos shing /
dge lugs pa ni rje rin po che nas byung ba yin zhing /
de yi sras kyi thu bo gnyis ni rgyal tshab dang 'dul 'dzin grags pa rgyal mtshan gnyis red /
mkhas grub rin po che nang thugs kyi sras gcig pu yin pas /
sras kyi thu bo gnyis kyi grangs su mi brtsi ba ni dkon mchog gong phung lta bu byas pa yin /
gzhan yang tsha kho dbon po ngag dbang grags pas gtsos bstan pa phyogs mthar spel ba'i dar chen bzhi dang /
'phrin las nam mkha' dang mnyam pa'i bu chen bzhi /
'khor dag pa rnam brgyad sogs bu slob nam mkha'i skar tshogs bkra ba ltar dar rgyas su gyur pa yin /
de rjes da lam skabs su babs pa ngas bslab bya mdor bsdus tsam zhig zhu na /
khyed tshos chos lugs kyi cha nas phyogs ris byed mi rung /
nga tsho thog med nas gom pa shas che ba'i dbang gis chags sdang phran bu yong srid kyang de ni nges par 'gog dgos /
da lam khyed tsho 'dir chos lugs tshang ma mang po med pas 'then 'khyer sogs yong gi med shag kyang /
rjes su slob dger bskyod skabs su yang chos lugs la phyogs zhen gtan nas mi rung /
paN chen blo bzang chos rgyan gyis /
phyag rdzogs dbu gsum la sogs pa / /
nges don lung rigs la mkhas shing / /
nyams myong can gyi rnal 'byor pas / /
dpyad na dgongs pa gcig tu 'babs / /
zhes gsungs pa ltar /
gnas skabs gdul bya lam la khrid tshul gyi khyad par cung 'dra min ma gtogs mthar nges 'byung byang sems yang dag pa'i lta ba gsum gyi nang du ma 'dus pa med /
chos lugs gang la'ang ming 'dogs mi 'dra ba ma gtogs don du lam gyi gtso bo de gsum mi dgos zer mkhan su yang med /
dper na byang byang chub kyi sems sbyong tshul la yang rgyal sras @# / /
zhi ba lha nas brgyud pa dang /
thogs med sku mched nas brgyud pa gnyis sogs yod rung /
mthar gtugs na yid 'ong gi byams pa dang snying rje skye ba'i thabs kho na yin /
de bzhin du rgyu 'bras man ngag bdun gyi sgo nas blo sbyong tshul dang /
bdag gzhan mnyam brje'i sgo nas blo sbyong tshul gnyis kyang /
gcig sems can thams cad mar sgom pa dang /
gcig shos rang gces 'dzin la skyon du bsam zhing gzhan gces 'dzin la yon tan du blta ba'i sgo nas blo sbyong ba las byang chub kyi sems bskyed pa'i thabs yin pa la mi 'dra ba med /
de bzhin du /
dben pa'i gnas su gtso bo sems la bzo bcos btang ste byang chub sems sbyong sogs byas pa dang /
gcod pa tshos gtso bo lus kyi thog nas dkar 'gyed dmar 'gyed byas pa sogs lag len 'gel /
des mi 'dra ba tsam las don du rang gces 'dzin sogs kyi gnyen po dang /
byang chub kyi sems sogs la bogs 'don gyi thabs yin pa gcig pa rang yin /
zhi byed pa zhes pa yang stong pa nyid kyi don shes rab snying po'i sngags don thog nas srid zhi'i sdug bsngal zhi bar byed pas nga tsho'i stong nyid sgom pa dang 'dra /
dper na nad pa gcig la mtshon na bod sman phye ma 'gam pa dang /
rgya sman khab rgyab pa ji ltar byas kyang don la nad gcig po der phan thabs byas pa ltar dang /
khang pa gcig la sgo mang po yod pa'i sgo gang nas zhugs kyang nang du sleb pa gcig pa ltar red /
sngon rgya gar du bstan pa dar yang bar lam sa rdor gdan dang na len+Da sogs kyang gyang ror gyur cing /
gnas chen khag la nyams chag chen po byung ba'ang chos lugs la phyogs zhen gyi dbang gis yin pa dang /
deng sang rgya gar ba dang spa ki si than gnyis dmag 'khrug byung ba 'di yang rtsa ba chos lugs kyi thog nas byung ba red /
de bzhin du bod du yang sngon sa skya dang 'bri gung gnyis kyang chos lugs kyi thog nas sa skya bas dmag drangs /
'bri gung gis hor dmag drangs te 'khrug rtsod chen po byung /
sa skya nas 'bri gung dpon po 'dzin bzung gi sgo nas glo snying rgyab nas phyungs te bsad /
de bzhin du @# / /
'bri gung pas dbus stod mal dro dang /
'bri gung khul gyi dge lugs pa'i dgon pa rnams kyi zhwa ser tshang ma bsdus te zangs chen po gcig gi nang du blug ste dmar tshos kyi kha bsgyur btang /
dga' ldan gyi dgon pa bde chen gsang sngags mkhar yang bdag tu bzung bas dga' ldan pa dang yang mi mthun pa byung /
de skabs dga' ldan pas g.yul gsham pa na /
'brug pa kun legs kyis dmag byus ston pa la tho ga mar rbad ma bshad na mi 'grig dang po rbad bshad dgos zhes brjod de /
de'i tshul yang kun legs pas /
blo bzang grags pa'i zhabs mar rkyongs la /
zhes brjod la /
thag pa nag po phyungs dgos zhes sogs gsungs pa na don go ste dmag bshol ba'i lo rgyus sogs byung yod pa red /
gzhan yang /
rgyal mchog bdun pa'i skabs da'i ching sba thur dang pho lha tha'i ji gnyis dbar 'khrug rtsod byung ba yang gtso bo chos lugs kyi thog nas red /
tshang mas 'di la zab nan gyis phan tshun dag snang sbyong thub pa zhig mdzad dgos te /
paN chen blo bzang chos kyi rgyal mtshan gyi gsung las kyang /
dag snang nor bu'i 'od kyis khyab par byas na legs so / /
zhes gsungs pa dang /
rje'i gsung 'bum nang na'ang /
snga rabs pa sogs la don gyis dgag par song ba yod kyang phyogs sngar bzung skabs mtshan nas smos te dgag pa mdzad pa gcig kyang med /
gting mtha' bral ba'i gsang ba gsum gyi yon tan rgya mtsho lta bu mnga' ba'ang 'di gcig pus mtshon nus /
de nas ngas zhu rgyu'i gtso bo \u0f38rgyal ba rin po che'i bka' slob ltar slob sbyong yag po gnang dgos /
thabs byung de rgyu lkog gyur pa / /
de 'chad pa ni dka' ba yin / /
zhes gsungs pa ltar /
so sos ma shes na gzhan la slob rgyu shin tu nas khag po red /
deng sang gi phrug gu ni sngar dang mi 'dra bar rig pa gsal po yod /
yar dri ba byung nas lan ma thebs pa byung na shin tu nas ngo tsha bo byed rgyu red /
yig gzugs yag po dgos /
'on kyang gtso bo dag cha dgos /
dag cha med na yig gzugs yag po yod kyang lha bris pa dang @# / /
'dra ba yin /
snyan ngag gi rtsom yang dgos /
dag cha med na snyan ngag gi rtsom yang legs po mi yong /
rang rang gi pha yul gyi skad yi ge'i nang 'jug mi rung /
de la gzab dgos /
nga rang yang grwa sar sdod skabs kyang khams pa dang 'dris che ba dang /
gzhis dgon yang khams la yin stabs nga'i skad kyi nang khams skad ma dag pa 'ong gi 'dug /
dper na /
khams skad 'ga' zhig la /
skyabs la shabs dang /
skyabs mgon la /
shabs mgon sogs brjod tshig ma dag pa'i dbang gis yi ge'i nang shabs dang shabs mgon sogs bris na mi 'grig /
rjes su slob grwar slobs dus su 'dir bslabs pa rnams 'khyer rgyu dgos shing /
rig pa glegs bam nang na gnas / /
zhes pa ltar ma song ba dgos /
gtso cher rjes su slob grwar 'gro tshe yag po zhig slob dgos /
yag gzugs yag po ma shes na de slob mkhan gzhan yang yong mdog kha po red /
'dir khyed rang tsho phal cher rtsal yig rkyang pa yin shag gis /
zhe drags yag po yod mdog kha bo ma red /
gtso bo chos slob mkhan yin stabs /
chos dang sum rtags yag po shes dgos /
yi ge'i gzugs tsam la khyim pa'i nang nas nga tsho las nyis 'gyur sum 'gyur gyis lhag pa mang po yod /
yin cig min gnyis khyim pa sogs kyis mi 'grig par grwa pa dang btsun ma bsdus bkong gnang dgos don /
rjes su phrug gu tsho kha phyir bltas su ma song bar /
de tsho klad pa'i nang chos kyi gnad don yong ba dang /
nang pa sangs rgyas pa sha stag bzo thub pa'i chos kyi slob gso gtong thub nges shig dgos /
'jig rten kha dper yang /
mdzes rgyan byi rus ma lo par /
g.yu la rin thang chen po sprad pa'i dgos don zhes pa ltar gser gyi rgyan cha la byi ru'i phra rgyan gyis ma 'grig par g.yu la rin thang chen po sprad pa'i dgos pa zhig yod pa red /
ma 'ongs pa'i phrug gu tshos gtor ma bzheng na rtsam pa 'phro brlag dang /
mchod me phul na mar 'phro brlag red ces zer mkhan zhig byung na chos dge btang ba'i las don ma 'grub pa red @# / /
\u0f38gong sa chen pos sku ngal 'dzem med kyis gzhis chags dang /
slob grwa sogs rug rug bzo dgos pa'i gnad don yang de red /
des na khyed tshos chos phyogs nas slob gso gtong dgos shing chos dang mthun pa'i sgrung sogs bshad de rim gyis blo bsgyur dgos /
dge bshes po to bas kyang bya sgrung sogs gsung gi yod pa'ang khong la chos gsung rgyu med nas de dag bshad pa ma yin /
de thog nas blo chos la 'khrid pa'i thabs gnang ba yin /
de bzhin dkon mchog dang bden bzhi sogs grangs 'dren bslab pa tsam gyis mi phan /
dper na /
sa khra'i ngo sprod lta bu kha phyi bltas ma yin par rgyud la nges shes brtan po rnyed pa zhig byed thub pa dgos /
grangs ka ngos 'dzin tsam ni /
dper na /
wA ra NA sir yod pa'i 'jar man gyi mi rigs shig la'ang /
gsang sngags kyi rim pa lnga sogs bgrang rgyu yod pa ma zad rgya gar ba 'ga' res kyang ngos la sems gnas kyi ting 'dzin sogs zhi gnas kyi gnad rnams dri ba byed shes kyi 'dug /
chos kyi skad dod ni d+harma ste rang gi ngo bo 'dzin pa la 'jug /
chos dang 'jig rten gnyis su phye ba'i chos ni de tsam gyis mi 'grig par /
rang nyams su len pa po 'khor ba dang lam log pa las 'dzin thub pa zhig nges par du byed dgos /
chos dge 'gro ba'i dgos pa yang de ltar 'dzin thub pa zhig dgos /
gzhon nu rnams la dang po nyid nas zab mo ma bstan par blo dang 'tshams pa zhig bshad dgos /
sangs rgyas bcom ldan 'das kyis kyang /
gdul bya'i dbang po dang bstun te skabs 'gar bdag yod pa dang /
skabs 'gar bdag med pa sogs sna tshogs bstan yod /
de bzhin du khyed tshos kyang /
bla ma'i rnam thar dang /
chos kyi phan yon /
mdo mdzangs blun /
las brgya pa /
'dul ba lung sogs las gsungs pa'i las 'bras sogs bshad na phan /
dper na /
ma mdzangs mas bu gso ba ltar dgos /
mi gcig man chad bstan pa la 'jug thub na /
bstan pa'i zhabs 'degs dang /
ston pa la rim gro /
\u0f38gong sa chen po'i thugs bzhed 'grub pa yin /
rang rang so so @# / /
dman sa bzung dgos /
mi la yus bshad rgyu med /
'dir tshang ma thun drug 'don mkhan sha stag yin mdog kha po red /
bla ma rgyal ba sras bcas kyi spyan sngar gzhan don sgrub rgyu khas blangs tshar ba yin stabs de rang gi las 'gan red /
mi la yus bshad pas mi phan /
dper na /
ma byan gyis rang gi las 'gan kha lag bzos pa la de'i dka' ngal mi la yus bshad rgyu med pa ltar yin /
sems can thams cad kyi don sgrub pa'i phyir byang chub kyi sems lta bu sgom ma thub kyang /
bod mi tsho'i don zhig byed e thub blta dgos pa yin /
rjes sor dge rgan byed skabs rang gi gong na gzhan med snyam nas spyod lam gang byung khyim pa sun 'byin byed na gtan nas mi rung /
spyir na phyi nang gnyis ka smin pa zhig nges par dgos shing /
mthar de ltar ma byung na /
phyi smin pa zhig nges par dgos pa gal che 'phags pa rta thul gyis kyang shA ri'i bu spyod lam bzang pos btul te bstan pa la bcug pa yin pas de ltar thugs la bzhag dgos shing /
rnam kun gzugs por 'phrod bsten dang /
mig la ca kha yag po dgos /
zhu mar gyi mdun du dpe cha klog skabs mig shel nges par gyon dgos /
rjes su slob sbyong thon pa dang mig thon pa byas na skyon yong gi red /
thugs rje che zhes bka' stsal / / / /
! zla tshes nyin mon g+ho Dar 'bras spungs tshogs chen gyi 'du khang du dge ldan lugs bzang gtsug slob gnyer khang chen po'i slob pa mthar son pa'i dga' ston thengs gsum pa'i tshogs 'du tshugs skabs \u0f38skyabs rje rin po che mchog nas bka' slob gsung bshad la /
da lta \u0f38skyabs rje yongs 'dzin khri chen rdo rje 'chang chen po'i zhal snga nas bka' slob don gyi snying pos lci ba ji ltar stsal ba 'di las lhag pa'i zab khyad phran rang la zhu rgyu gang yang med cing /
bar der phran rang gzugs khams phran bu bde min gyis rkyen pas 'di'i skor bsam zhib kyang byed rgyu ma byung zhing /
'on kyang gdan sa gsum gyi mkhan rin po che rnam pa dang /
dge ldan lugs bzang rig gzhung gces skyong tshogs pa'i rgyun @# / /
las mdzad po /
paN chen 'os sprul rin po che sogs 'di dang 'brel yod tshang mas rgyugs bzhes snga rjes dang /
da lam slob pa mthar son gyi dga' ston gzengs rtags gnang sgo'i thad la thugs khur che bzhes gnang ba'i grub 'bras gzi brjid can 'di lta bu byung ba la dga' spro rgya chen po dang bcas thugs rje che zhu rgyu dang /
phyin chad kyang mkhan rin po che rnam pa dang /
dge lugs rgyun las lhan rgyas bcas pas bstan pa'i bya ba gal che 'di nyid la mdzad rim 'char can lta bu'i thugs snang chung skyon med pa'i thugs khur zab bzhes nges par gnang gal dang /
da lam slob pa mthar son gyi mkhas pa'i gzengs rtags thob pa'i dge bshes rnams kyis kyang dka' ba brgya phrag khur du bzod par byas te rab 'byams gzhung rgya mtshor thos bsam mthar phyin par mdzad pa'i grub 'bras bag chags chen po 'jog gnang la rjes su yi rang ba'i sgo nas legs so'i bsngags rgya cher zhu rgyu dang /
da dung yang dgra bcom pa bya ba byas zin pa lta bu'i ngang tshul du ma song bar /
bstan pa'i rgyal mtshan phyogs brgyar bsgreng ba la zla med pa'i mkhas pa'i khyu mchog dam par son phyir /
tshul gnas thos dang bsam gtan pas / /
sgom pa la ni rab tu sbyor / /
zhes pa ltar thos bsam sgom gsum ya ma bral bar nyams bzhes gnang gal ma zad /
rang gis ji ltar thos pa'i don rnams rjes 'jug blo gsal don gnyer can rnams la skyo ngal gyi rnam pa ring du dor te tshig don khong du chud pa'i slob khrid gnang gal che bas de don tshang ma'i thugs dbus 'jags pa dang /
yongs rdzogs bstan pa'i mnga' bdag \u0f38skyabs rje yongs 'dzin khri chen rdo rje 'chang chen po mchog da lam dga' ston gyi tshogs chen 'di nyid la zhabs sor 'khod de bka' slob zab rgyas rtsal bar snying thag pa nas bka' drin rjes dran zhu rgyu dang /
slad chad kyang bstan 'gro spyi sgos kyi dpal du \u0f38zhabs pad g.yo med bskal pa rgya mtshor brtan par bzhugs pa'i gsol 'debs shugs drag zhu rgyu bcas de tsam yin / / / /
! bod rigs gzhon nu'i lhan tshogs dngos su tshugs nas da phan lo ngo bcu tham pa 'khor @# / /
ba'i gzi brjid ldan pa'i dus dran gyi tshogs chen sar mgron 'bod gnang ba ltar dga' spro rgya chen po dang bcas ngo bcar gyis bkra shis bde legs zhu rgyu yin /
bod rigs gzhon nu'i sgrigs btsugs 'di bzhin dmigs yul nges pa can dang /
dgos pa rgyu mtshan du mar gzigs nas ched 'dzugs gnang don dgra bos 'jigs snang dang /
dwogs zon /
gnyen gyis re bcol blo gtad zhu 'os pa'i las don grub 'bras ni rang cag skyabs bcol ba'i gnas stangs la gzhigs tshe blo yul las 'das pa'i dge mtshan byung bar legs so'i bsngags brjod rgya cher zhu rgyu dang /
phyin chad kyang dmigs yul bsgrub bya'i skor la rang cag gzhis byes bod mi yongs kyi dbu khrid bla na mngon par 'phags pa spyi nor \u0f38gong sa \u0f38skyabs mgon chen po mchog gis lam ston mdzad pa'i lugs zung chab srid gzhung 'bangs spyi don la lhag bsam snying stobs gong mthor spel te rang rang gi sgo gsum nus shugs 'phyar ba gru 'degs kyis thabs shes yod rgu rtsal sprugs gnang gal shin tu che ba dang khyed cag gzhon nu rnams blo dang lang tsho dar la drag pa'i skabs 'dir gnas skabs kyi skyid bde 'ba' zhig la ma zhen par bod rgya che'i mi mang gi bde don rlabs po che 'di nyid slar gso'i thabs tshul la dka' spyad brgya phrag khur du bzod par byas te mdza' mthun bsam pa gru nang gi ngang tshul lhur bzhes thog /
shes ldan gzhon nu tshos lung tshan dang /
chos lugs /
gral rim /
sde khag sogs kyi dbye bas ris su ma bcad par chol kha gsum gyi bod rigs nang phan tshun mdza' mthun gong bu gcig gyur yong thabs la dmigs bsal do snang lhur bzhes yong ba dang /
dgra bos rang yul skyid pa'i ljongs de btsan shed kyis bdag tu bzung zhing /
yul gyi bdag po bod mi rnams dgra bo'i bran g.yog dang /
gzhan yul du gyar te gnas skabs 'di 'drar gyur pa'i ngang tshul snying la bcangs te sems shugs cher bskyed kyis bsil ldan bod ljongs 'di nyid chos srid rang dbang gtsang ma'i dpal yon la sbyor ba'i ched du rang gi rgyal khab dang mi rigs kyi don du dka' spyad lhur len cis kyang gnang gal /
@# / /
khyed cag gzhon nu rnams la deng dus phyi nang gi shes yon dang /
lhag bsam /
sems shugs ji ltar mchis pa rnams bod spyi don thog ngo lkog med pa'i bed spyod bzang po yong thabs la bsam blo'i 'dzin stangs dang /
las don byed phyogs gang thad nas lam phyogs gzhan du ma gol ba dgos gal che zhing /
rang cag gi rgyal khab kyi tha snyad la chos srid gnyis ldan bod kyi rgyal khab ces dang /
rgyal khab kyi dbu khrid kyang 'di phyi gnyis kyi lam bzang ston mdzad 'phags mchog spyan ras gzigs kyi rnam 'phrul \u0f38rgyal ba yid bzhin nor bu mgon skyabs dpung gnyen du bzhugs pa bcas 'dzam gling rgyal khab gzhan las lhag pa'i khyad par 'phags chos bzang po dang ldan pa zhig yin la /
rang rigs ser skya mchog phal 'bum phrag la nye ba zhig kyang bstan dgra rgya dmar gyis bod yul btsan 'phrog dang \u0f38rgyal ba'i bstan pa rin po che nyams dmas su btang ba'i ngang tshul la snying nas ma bzod par phyi rgyal sa thog tu btsan byol du gyar dgos pa bcas kyi rtsa don gal che 'di nyid la snang med kyis lta spyod lam gol du ma 'phyan par chos srid kyi 'dab gshog zung du 'brel ba'i chos ldan bod mi'i khyad chos thun mong ma yin pa'i gom srol bzang po 'di nyid kyang rang dang rigs myug bcas pa'i sems rgyud la mi nyams rgyun gnas su 'jags thabs gnang gal ma zad /
lhag par deng gi dus su na gzhon rnams kyis 'phags pa klu sgrub kyi gsung shes rab sdong bu las /
brtson 'grus brtul phod brtan pa dang / /
stobs dang blo gros pha rol gnon / /
'bad brtson yon tan drug ldan pa / /
de la lha yang 'jigs pa skye / /
zhes dang /
rtsol ba yi ni grogs yod la / /
ri rgyal rtse mo'ang mtho ba min / /
rgya mtshos chod pa'ang pha rol min / /
ces pa'i snying don thugs la bzhag ste mi zhum snying stobs dang /
lhag bsam gyi go cha ches cher bgos te 'bad brtson chu bo'i rgyun bsten na /
rang re'i yid la brnag pa'i don po bod ljongs rang dbang gtsang ma'i dga' ston 'char bar gdon mi za zhing /
de 'dra'i don chen bde blag tu sgrub pa'i thabs tshul la med du mi rung ba phyi nang shes @# / /
bya rig pa'i gnas la sbyang brtson dang /
ya rabs spyod tshul bzang po lhur bzhes gnang gal che ba bcas rang gi bsam tshul rags tsam gsol ba thugs dbus su 'jags pa dang /
de bas lhag pa'i deng dus kyi srid don rgya che'i gnas tshul rang nyid la gom myong med la /
na tshod kyis gtugs pas blo dang lang tsho nyams te zhu rngo ma thogs shing /
gtso cher 'di phyi'i \u0f38skyabs gcig \u0f38gong sa chen po mchog gis yang dag pa'i dbu khrid 'og rlabs mdzad bzang gi rjes su snyegs te bzhed don 'grub thabs la sgo kun na sa 'bad brtson yod pa zhu rgyu bcas de ring rgan po'i bsam 'char zhu rgyu de tsam yin /
tshang mar bkra shis bde legs dang /
las don mtha' dag rgyal kha'i ngang nas legs 'grub yong ba'i smon 'dun zhu rgyu yin / / / /
