@# / /
zlas dpen pa zhig yin snang ngo / /
' / /
lnga pa bdag sgra bshad pa'i skabs su /
la la dag skyes pa'i rtags dang bdag sgra la...dgag sgra'i chang ma dang /
sgyug mo sogs bsregs ba ni /
tshangs spyod pa yin na'ang thugs gshegs su shar ba'i skyon yin nam /
mtshan nyid la mkhas kyang dngos 'gal la ma gzigs pa'am /
sdeb sbyor la brtson yang pu rling+ga'i sgra don khong du ma chud pa gang rung gi rtog bzo'i skyon no / /
zhes 'byung ba la /
bdag gis 'grel pa rtsom skabs /
gzhung don 'grel lugs phal cher rje su tu'i 'grel tshig rmad du byung bar mthong nas de nyid sor bzhag tu bkod pa shas che yang 'dir 'grel pa'i dpe shin tu mi gsal bar brten /
snga mo bkra shis lhun por mthong ba'i rje zhwa dmar bas mdzad pa'i 'grel lugs blo yul du gang nges la gzhi byas nas /
pu zhes pa pa sde dang ling ga zhas pa rtags te pa sde nas 'byung ba'i pho rtags pa dang po /
ma ning gi rtags pa dang po /
mo rtags ma dang mo rnams ming gi cha shas su sngar med pa la gsar du sbyar na bdag bo'i sgrar 'gyur zhes bkod pa yin la /
de nyid gzhung gi dgongs par song min ji ltar yang /
da lam khyed kyis bkod pa'i skyon ni 'jug par mi 'gyur te /
nged chang ma dang sgyug mo lta bu bdag sgrar 'dod kyi dgag sgrar gtan nas mi 'dod pa'i phyir ro / /
khyed kyis nged la pu ling ga'i sgra don khong du ma chud ces gshe yang /
pu ling ga'i pu zhes pa pa sde la ngos 'dzin pa de /
rje zhwa dmar ba'i 'grel lugs su ma zad /
sgra pA Ni dang tsan+d+ra ba gnyis kar u ta'i sde dang bcas pa'o / /
zhes ba dang /
dbyangs /
can sgra mdo las /
ku tsu Tu tu pu sde pa rnams so / /
zhes gsungs pas sgra mdo chen po rnams kyi dgongs par gnas shing /
yang rje zha lu pa dang /
rnam gling pan chen sogs kyi lugs ltar na /
pu zhes pa skyes bu'i skad gdod bu ru ShI ru dang Sha phyis pa dang /
long ga zhe pa rtags kyi skad dod de pho rtags kyi sgrar bzhed pa la /
khyed kyis mkhas nyams dpa' thal gyis /
pu ru Sha skyes pa dang ling ga rtags te /
mtshams sbyar bas bu rling+ga zhes grub pa de nyid ces bris gda' ba /
de 'dra'i mtshams sbyor tshul bod du 'gyur ba'i sgra mdo gang na yod pa ston cig /
de ltar pa sde nas bshad ba'i bdag de yang ji lta bu zhe na /
rta pa /
gyos po lta bu sgra drag pa pho rtags su gtogs pa'i bdag sgra dang / /
kha lo pa /
zla ba lta bu sgra drag gzhan bar ma ma ning ram mor gtogs pa'i bdag sgra dang /
chang ma /
sgyug mo lta bu sgra zhan pa mo'am shin tu mor gtogs pa'i bdag sgra dang gsum du bzhag pa la skyon med de /
de rnams bdag po'i sgrar mkhas pa du mas bshad pa don la gnas pa'i phyir dang /
ba yig ma ning du smra sgo las bshad cing /
rtags 'jug tu sgra gzhan gnyis kyi bar ma ma ning du gsungs pas kyang 'grub pa'i phyir dang /
pho sgra dang ni mo sgra dag /
ming gi mtha' na yod med dang / /
zhes bas pho sgra pa dang /
mo sgra pa dang ma gnyis po dag ming gi mthar gsar du sbyar ba yod na bdag sgra dang med na bdag sgra ma yin par bstan pa'i phyir ro / /
'o na ba yig ma ning du 'dod pa dang /
mor 'dod pa 'gal lo zhe na /
mi 'gal te /
sngags klog gser gyi yang zhun las /
pho mor 'byed tshe ma ning mo ru bsdu /
gsum du 'byed tshe bsgrims bzhi ma ning / /
zhes gsungs pa dang tshul mtshungs par dbye bsdu tsam gyi @# / /
khyad par yin pa'i phyir ro / /
de lta na dngos 'gal du su song dang /
bu ru Sha'i sgra don khong du ma chud pa'i rtog bzo sus byas mkhas shing gzu bor gnas pa rnams kyis dpyad par 'tshal lo / /
' / /
drug pa dgag sgra bshad pa'i skabs su /
dper na /
sha ba /
gna' ba /
dgo ba /
bza' ba /
bca' ba /
btung ba /
myang ba /
za ba /
gla ba sogs spyi la khyab pa dang /
de dag ma ning du 'dod pa ni rnam pa kun tu 'thad pa ma yin te /
'dod rgyal gyi ming phal che ba ba yig las 'byung bas /
'dod rgyal thams cad ma ning yin pa'i khyab pa nam yang med cing /
der ma zang rtags 'jug tu ba yig pho yi yi ger 'khrul pa med bzhin du sum cu bar ma ning du bshad pa'i lung thon mi'i gzhung 'dir ma gsal tshe /
pho mo dang ma ning gi yi ge'i ngos 'dzin la dbu sbos pa'i mkhas pa rnams thugs dgongs btang 'tshal lo / /
zhes zer ba ni /
tshig gi 'khar ba 'khyor bzhin du / /
rtsod pa'i gom...pa gya tshom 'dor / /
zhes pa de 'di 'dra la ngos 'dzin dgos so / /
ji ltar zhe na /
sha ba lta bu'i ba yig de ming gzhi kho na'i yi ge yin par rtags 'jug la blo kha phyogs pa kun gyis shes shing /
des na /
pho dang ma ning mo dang ni / /
shin tu mo dang bzhi bzhi ru / /
sde pa bzhi pa yan chad dbye / /
zhes pa 'don bzhin du /
rtags 'jug tu ba yig pho yi yi ger 'khrul ba med bzhin du zer ba 'di las 'khrul tshabs che ba gang zhig yod /
khyed kyis 'dod rgyal gyi ming ngos e zin /
zin na 'dod rgyal gyi ming phal cher ba yig las 'byung tshul sgrubs shig /
deng nas 'dod rgyal gyi ming thams cad ma ning yin par khas ma blangs pas /
khas len med pa'i sun 'byin ltar snang de su la 'phen pa yin /
bdag sgra'i ba yig ma ning du bzhag par 'gal ba med tshul rtags 'jug dang smra sgo gung bsgrigs nas sun 'byin snga ma'i lan du song ba der ltos shig /
' / /
bdun pa rjes 'jug med mi rung du bstan pa'i skabs su /
kha cig rang 'grel du brda' zer ba la 'a mtha' chad bzhin du /
gnas skabs 'khrul ba'i lam du 'phyan nas yi ge brtsegs ma ske dang skyo sogs dper brjod cing skyo la 'a mtha' thob tshul bshad pa'i khungs drangs pa'i legs bshad mo gsham gyi bu yon tan can de dge slong rang gi nye gnas su slar 'bul zhu ba las 'os ci /
zer ba ni| brda dang skyo gnyis ka yang /
rjes 'jug bcu po ma zhugs na / /
zhes pa'i skabs nas rjes 'jug 'a mtha' thob mnyam du yang bstan /
skad gsar bcad kyis 'a mtha' phyis pa dang mthun par /
ngag sgron las /
mtha' rten can dang brtsegs pa dang /
gug kyed can mthar 'a mthar spang /
zhes da lta 'a mtha' mi byed par yang bstan pa mnyam po la khyed kyis dbye ba 'byed pa 'di /
ma 'khrul pa'i khungs ji lta bu zhig la brten par smra dgos shing /
nged kyis ming gzhi nyis 'brel dbyangs ldan gyi dper brjod du ske dang /
gsum 'brel dbyangs ldan gyi dper brjod du skyo zhes bkod pa de /
gzhung gi dgongs pa rje bra...ti rab 'byams pa dang /
si tu paN chen gyis legs par bkral ba @# / / /
ji lta ba bzhin yin te /
snga ma'i 'grel par /
nyis sbrel sga lta bu yod dam /
gsum sbrel sgra lta bu yod pa dang /
de la a li ste dbyangs bzhi las gang yang rung ba dang ldan pa sgi sgu sge sgo lta bu dang /
sgri sgru sgre sgro lta bu byung na yang zhes dang /
nyis sprel dang gsum sbrel yang gong ltar brtsegs pa mgo 'dogs yod la go bar bya yi /
tsheg par gcig la sngon rjes yod pa lta bu la mi bya ste /
sngon 'jug yod dam med kyang rung / /
zhes sngon 'jug la ma ltos par bshad cing /
rjes 'jug bcu po ma zhugs na /
zhes bshad pa'i phyir ro / /
zhes khyed kyis dper brjod mun nag 'dom 'jal ltar bkod pa de legs par bkag pa dang /
phyi ma'i 'grel par yang lnga| lha| lta bu nyis 'brel yod dam /
sgra| rgya| lta bu gsum 'brel yod dam /
zhes sogs gsal bar bkod nas rje bra...ti'i gzhung la zhal 'phangs dang bcas stsal 'dug pas legs bshad dngul dkar gyi me long ngos gnyis pa 'di phul yod pas byi dor la brtson pa bskyed par zhu'o / /
' / /
brgyad pa rjes 'jug shes pa'i dgos pa bstan pa'i skabs su /
yi ge phal cher du 'brel bar smra bzhes yi ge nyams pa la 'grel bshad kyis bkral pa ni shing lo'i rdzing la zhugs pa yin par rtog so / /
zhes pa ni /
nged kyis 'grel par 'brel chags pa kho na sma ba'i mchog tu 'gyur /
zhes rje si tu'i 'grel pa sor gzhag tu bkod pa yin cing /
nged ltar na 'brel bar smra ba zhes pa yi ge nyams pa ma yin gyi 'brel ba'i gtam zhes pa yi ge nyams pa yin te /
dper na /
gser srang dang yab sras dang lugs srol dang sbrags sgrub ces pa yi ge nyams pa ma yin par gser sang dang yab ses dang lugs sol dang spags sgrub ces pa yi ge nyams pa yin pa bzhin no / /
des na yi ge phal cher du 'byung ba la 'grel bshad byed pa shing lo'i gru gzings sa zhugs pa dang 'dran /
yi ge re gnyis las 'byung ba la 'grel pa byed pa sbrang gshog gi gru gzings la zhugs pa dang 'dra bar bsam yod kun gyis rtogs par bya'o / /
' / /
dgu pa rtags 'jug gi /
pho ni pho dang mo la 'jug /
ces pa'i skabs su /
dngul chu'i mkhas pa chen po dag sngon 'jug gi pho yig ba yi 'jug tshul dper brjod du /
ming gzhi'i da ja nya na dza ra rnams la 'jug par bshad pa 'di /
tshangs spyod pa chang gis bzi ba ni mi srid mod /
'on kyang smo byed kyi gdon 'dra yin srid pas zhabs brtan la rem pa dang /
sam+b+ho Ta'i gzhung la ma grags pa'i ri bong gi r+wa ring bo 'di dge slong rang gi phyag 'khar gnang ba bzhu /
zhes 'byung ba ni /
rje si tu chen po'i gzhung du /
de la gang gis 'jug par byed pa po sngon 'jug gi pho'i yi ge pa ni /
rang gi sde pa ma yin pa'i ming gzhi'i pho yig ka ca ta tsa rnams dang /
mo yig ga nga ja nya da na dza zha za ra sha sa rnams la 'jug go /
de yang /
ka ga gnyis la brtsegs 'dogs rkyang gsum gar dang /
tsa nga gnyis la rkyang brtsegs gnyis kar dang /
nga ja nya rnams la brtsegs ma kho nar dang /
ca sha gnyis la rkyang pa kho nar dang /
za sa gnyis rkyang 'dogs gnyis dang /
ra 'dogs can kho na ste de rnams la 'jug pa yin no / /
zhes 'byung ba de khyed kyis ma mthong ngam /
khyed rang gi 'grel pa'i mjug @# / /
tu| kun mkhyen chen po si tu chos kyi 'byung gnas kyis mdzad pa'i rtags kyi 'grel chen de nyid zab pa dang /
rgya che ba /
khungs btsun /
rtsod pa'i yul gyis dben pa /
tshad ma gsum dang /
shes rab gsum gyis nges par gtan la phebs pa /
dbang po gsum gang dang yang 'tsham zhing /
don gsal bar ston pas blo yi mun pa nges par sel nus pa'i nor bu dbang gi rgyal po lta bu de nyid bod chen po'i yul gyi tha gru kun tu dar bzhin du zhes bkod pa dran e sos /
de zhin du rje zha lu pa'i za ma tog tu /
thog mar bas 'phul bshad pa la / /
rkyang 'phul dang ni brtsegs 'phul lo / /
ka ca ta tsa ga da zha / /
za sha sa rnams rkyang 'phul te / /
zhes dang /
de rnams rkyang pa'o brtsegs pa yi / /
sa ra la rnams 'phul tshul ni / /
rim pa bzhin du 'god bya ste / /
zhes rje si tu dang gsung tshul tsam las dgongs pa'i dbyings mthun par gsungs pa 'di yang ma mthad dam /
khyed rang gis /
mkhas mchog zha lu lo tsA ba chen po chos skyong bzang pos mdzad pa'i brda dag za ma tog dang /
de'i dgongs pa slar yang gsal ba mdzad pa dpal khang chos mdzad lo tsA bas mdzad pa'i dag za ma tog tu /
ra mgo can ka ga nga ja nya ta da na ba ma tsa dza ste bcu gnyis kyi nang nas rang sde dang 'phrad ba ba ma gnyis las gzhan pa bcu dang /
la'i 'dogs can gyir rnams la ba'i brtsegs 'phul thar chags su gsungs pas so / /
dag gi sgron ma gnyis las chos bye brag pa ston pa'i dag yig ma dgos shing /
zhes bris pa yang dran i sos /
dran pa rnal du zhog la soms shig /
dper brjod du zhes pa 'di yang gang zhig smra rtsis yin /
chang gis bzi ba'am /
gdon gyis smyos pa de 'di 'dra la zer ba gda' bas 'gal 'du'i rang 'ching gi thag pa nyis sprags des lhod min du bcing bar mdzod cig /
' / /
bcu pa sngon 'jug ci phyir 'jug pa 'chad pa'i skabs su /
'grel pa phal mo cher dper brjod rdza mkhan gyi 'khor lo 'khor ro zhes sbyar ba ni /
dus gsum gyi 'jug pa la rang mgo 'khor ba de la gsungs par mngon no / /
zhes bris pa ni khyal ka tsam du zad pas do gal mi che yang dper brjod de skad rje si tu paN chen dang nged kyi 'grel pa gnyis las / /
gzhen ma phal mo che gang na 'dug pa ston cig /
gzhan yang khyed kyi 'grel pa 'di'i thog mtha' bar gsum na bzhad gang slong ba'i rnam 'gyur ji snyed cig mchis kyang /
legs par bshad pa rin po che'i gter las /
skye bo ngan pa'i mtshan nyid la / /
brjod rgyu du ma yod mod kyi / /
ngan skyugs khron pa su zhig slong / /
skyugs pa mkhas pa su zhig myad / /
zhes gsungs pa ltar gleng med du bzhag go /
smras pa /
lung rigs man ngag dam bca' gsum ldan mdas / /
log rtog mgrin bcu bcad pa'i ru ti ra / /
thun mtshams sprin gyi mched por rgyu ba 'dis / /
dpyod ldan khengs pa thung dur byed / /
brtan por bzhag pa'i grub mtha' gser gyi ri / /
phrag dog sprul kyi rlangs nyer spos kyang / /
cung zad g.yo ba'i go skabs srid man zhes / /
skabs gsum bu rnams mgrin pa bsdebs nas gleng / /
'on te gshe lan 'g+she dang gzhan smod sogs / /
dge spyod chos dang sems dpa'i bslab bya las / /
'das pa'i sdig ltung mchis na ma rgan 'gro'i / /
sgrib dang lhan cig snying nas stobs gzhis 'chags /
mkhas pa'i bgyi ba gsum la sems kyi rtsal / /
'gran pa sngon byon dam pa'i srol yin phyir / /
gting nas snga ba min kyang kyal ka' @# / /
tshig /
thon kun dpyod ldan khyod kyi'ang bzod par gsol / /
gzung don mes po'i thig ltar drang po ru / /
bsrangs pa'i rnam dkar ji snyed thob pa des / /
skye ba'i 'phreng bar dri med rgyal ba'i bstan / /
'chad rtsod rtsom pa'i stobs kyis 'dzin gyur cig /
ces sum rtags kyi rnam bshad nor bu ke ta ka'i do shal du 'bod pa'i dgag lan tshangs pa'i thig gi spun zla zhes bya ba 'di ni /
drung rab 'byam+s...smra ba dge legs rgyal mtshan lags nas nan chen pos bskul ma mdzad ngor /
ban rgan d+harma b+ha dras rnam 'phyang gi lo dbo zla ba'i gral tshes bzang po la bzhad dngul chu'i ri phug tu sbyar ba'o / / / /
