@# / /
dam tshig rdo rje'i sgom bzlas bzhugs /
na mo gu ru many+dzu g+ho ShA ya /
'dir dam tshig rdo rje'i bsgom bzlas bya tshul ni /
skyabs sems sngon du 'gro bas /
rang yi dam du gsal ba'i thugs kar sna tshogs padma dang rdo rje'i lte bar hA las ral gri hAs mtshan pa yongs su gyur pa las /
dam tshig rdo rje sku mdog ljang gu ljang nag dkar ba'i zhal gsum phyag drug gi g.yas ral gri sna tshogs rdo rje 'khor lo /
g.yon dril bu pad ljang nor bu 'dzin pa /
yum dam tshig sgrol ma ljang gu ljang nag dkar ba'i zhal gsum phyag drug gi g.yas sna tshogs rdo rje 'khor lo rdo rjes mtshan pa'i ut+pala /
g.yon dril bu rin chen ral gri 'dzin pas 'khyud pa'i spyi bor oM /
mgrin par AH thugs kar hUM / /
thugs ka'i hUM las 'od zer 'phros pas ye shes pa dang dbang lha spyan drangs /
dzaH hUM baM hoH gnyis su med par gyur /
dbang lhas dbang bskur /
yab la mi bskyod pa dang yum la don grub kyis dbu brgyan par gyur /
oM sarba ta thA ga ta ar+g+haM nas shap+ta pra tI ts+tsha hUM swa hA /
don yod rdo rje rdzogs sangs rgyas / /
bsam pa thams cad rdzogs mdzad pa / /
dag pa ngo bo nyid las byung / /
dam tshig rdo rje la phyag 'tshal / /
thugs ka'i sa bon sngags 'phreng dang bcas pa'i 'od zer gyi 'phro 'dus dam tshig nyams chags thams cad byang zhing dag par gyur /
oM AH pradz+nya d+hika hA hUM /
zhes bzla /
mjug tu /
bdag ni mi shes rmongs pa yis /
zhes pa nas /
'gro ba'i gtso la bdag skyabs mchi /
dam tshig rdo rje'i zhal nas rigs kyi bu khyod kyi dam tshig nyams chags sogs sdig sgrib thams cad byang zhing dag go /
zhes gsungs nas rang la thim pas rang gi sgo gsum dang dam tshig rdo rje'i sku gsung thugs dbyer mi phyed par gyur par bsam mo / /
zhes pa 'di yang dge slong d+harma b+ha dras man ngag ltar bris pas phan thogs par gyur cig /
shu b+haM / / / /

