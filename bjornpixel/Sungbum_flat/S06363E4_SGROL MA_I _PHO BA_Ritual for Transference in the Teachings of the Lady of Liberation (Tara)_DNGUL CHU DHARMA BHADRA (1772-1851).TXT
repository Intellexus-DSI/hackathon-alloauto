! sgrol ma'i 'pho ba bzhugs / /
! na mo gu ru Ar+ya tA ra ye /
bla ma sangs chos dang tshogs mchog la / /
byang chub ma thob bar du skyabs su mchi / /
bdag dang ma rgan gzhan don bsgrub slad du / /
bdag gis byang chub mchog tu sems bskyed do / /
gsum /
rang gi spyi bor sna tshogs pad zla'i steng / /
rtsa ba'i bla ma 'phags ma sgrol ma ni / /
ma rgad mdog can zhal gcig phyag gnyis ma / /
phyag g.yas mchog sbyin g.yon pa'i mtheb srin gyis / /
ut+pal sngon po'i yu ba thugs kar 'dzin / /
rin chen rgyan dang dar gyi na bzas klubs / /
zhabs gnyis sems dpa'i skyil krung gis bzhugs pa'i / /
gnas gsum oM AH hUM mtshan 'od zer gyis / /
rang bzhin gnas nas bla ma rje btsun ma / /
spyan drangs skyabs gsum kun 'dus ngo bor gyur / /
rtsa ba'i bla ma 'phags ma sgrol ma la / /
lus ngag yid gsum gus pas phyag 'tshal lo / /
dngos bshams yid sprul mchod pa ma lus 'bul / /
thog med nas bsags sdig ltung thams cad bshags / /
skye 'phags dge ba rnams la rjes yi rang / /
'khor ba ma stongs bar du legs bzhugs nas / /
'gro la chos 'khor ma lus bskor du gsol / / /
maN+Dal phul /
rang lus dbus su dbu ma spa lcag tsam / /
dmar gsal lte 'og nas bzung spyi bor zug /
snying dbus zla steng rang sems thig le'i gzugs / /
dkar dmar rgya sran tsam du gnas pa yis / /
skyabs gnas kun 'dus bla ma lhag pa'i lha / /
rje btsun 'phags ma sgrol mar gsol ba 'debs / /
'di phyi bar do'i 'jigs las bskyab du gsol /
'pho bas mkha' spyod bgrod par byin gyis rlobs / /
gsum /
'og rlung drag then hik gi sngags brjod nas / /
rang sems thig la 'phags ma'i thugs kar bsre / /
sbyong dus ka zhes snying ga'i zla steng 'bab / /
'chi bas 'phags ma mkha' spyod gnas su gshegs / /
'phags ma'i thugs kar zla steng tAM yig la / /
yi ge bcu pas bskor las bdud rtsi'i rgyun / /
babs pas nad gdon sdig sgrib thams cad bkrus / /
'chi med tshe yi dngos grub thob par gyur / /
oM tA re tu t+tA re tu re ma ma A yur+pu Sh+DiM ku ru swA hA /
bzla /
dge ? 'dis gnas skabs tshe ring nad med bde / /
phyi mar mkha' spyod rig 'dzin gnas thob nas / /
rim gnyis myur lam la brten zung 'jug gi /
go 'phang mngon gyur 'gro rnams sgrol gyur cig /
de ltar rje btsun sgrol mar brten pa yi / /
zab lam 'pho ba'i rnal 'byor snying po 'di / /
mkhyen pa'i spyan yangs grong lho dge rgan gyis / /
gsung ngor d+harma b+ha dras bris pa dge /
