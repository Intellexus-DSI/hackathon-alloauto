! dri ba gnyis pa /
lam rim mtshan bzhi tshe gling par ma'i grangs nyis brgya sum cu so dgu pa'i rgyab 'phreng dang por /
skyes bu 'bring gi rnam grol sgrub pa'i rten la rab byung mchog tu gsungs pa'i skabs kyi mchan du /
gcig gi phyed dang yan lag dang / /
lag mthil khab rtse ri rab bzhin / /
bar chod mtshor lhung mnyam pa'o| |zhes gsungs pa /
zhes pa 'di'i don gang lags gsung ba /
'di gzhan du gsal kha ma mthong zhing /
bstan rim las /
de dag gis nye pa phra ba'ang slong bar bsgrim pa ni /
chu thigs bsags pas snod chen 'gengs pa ltar / /
nyes pa phra ba'ang khyad du bsad nas ni / /
mang du bsags pas chen po ldang gyur cing / /
srin po rkyal pa slong la bzlog ltar sgrims / /
zhes pa'i 'grel par /
'das chen las /
sdig pa chung byas bdag nyid kyi / /
phyir bzhin mi 'ongs ma sems shig /
chu yi thigs pa lhung ba yis / /
bum chen gang ba ji bzhin du / /
cung zad cung zad bsags pa yi / /
sdig pas byis pa gang bar 'gyur / /
zhes bya ba dang /
yang nyes byas phra mo gcig las nyams na yang sdug bsngal dpag tu med pa myong ste /
rus sbal yan lag drug sbod pa ltar lus shin tu bsrung ngo / /
tshul khrims nyams kyang nyes pa med par smra ba ni bdud kyi tshig ste de dang brten pa spang ngo / /
rgya mtshor zhugs pa la srin po rkyal pa slong pa na /
'di byin na nges par 'chi snyam ste khyod kyis bsad kyang sla ste mi rung ngo zhes pa'o / /
yang khyed nas rim gyis tha na lag mthil tsam dang /
de mi ster yang nga shin tu ltogs pas rdul gyi cha tsam byin ce'o / /
khyod slong ba'ang shin tu chung mod kyi bdag rgya mtsho brgal bar 'dod pas na de tsam byin yang dbugs phyir byung ste bdag 'chi bas mi sbyin no / /
zhes bzlog pa ltar /
byang chub sems dpa' la yang nyon mongs pa'i srin po pham pa nas nyes byas re re'i bar la de ma bsrungs kyang rgyu des rab tu zhi ba'i bde ba 'thob ces smras kyang / /
nga la nyes byas tsam byung ste phyir ma bcos kyang srid pa'i rgya mtsho brgal bar mi nus shing mya ngan las 'das pa mi 'thob snyam pas chung ngu na nyes byas kyang rdo rje lta bu'i sems kyis phaM pa ltar bsrung ba la brten par gsungs so / /
zhes gcig nas khab rtse'am rdul gyi cha shas tsam gyis bar byin kyang rim pa bzhin rgya mtshor lhung ste 'chi ba'i bar chod byed pa mnyam pa ltar /
pham pa nas nyes byas kyi bar gyi ltung ba phra mo tsam byung yang myang 'das 'thob pa la bar du @# / /
gcod pa mnyam pas bsgrims te bsrung ba la 'bad pa'i don to / /
