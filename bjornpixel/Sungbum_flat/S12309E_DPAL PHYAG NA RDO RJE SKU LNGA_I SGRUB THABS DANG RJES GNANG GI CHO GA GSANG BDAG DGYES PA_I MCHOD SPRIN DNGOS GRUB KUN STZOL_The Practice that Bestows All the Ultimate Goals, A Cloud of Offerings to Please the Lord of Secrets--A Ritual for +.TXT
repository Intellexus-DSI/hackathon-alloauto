! dpal phyag na rdo rje sku lnga'i sgrub thabs dang rjes gnang gi cho ga gsang bdag dgyes pa'i mchod sprin dngos grub kun stsol zhes bya ba bzhugs so / /
na mo gu ru badzra pA Na ye /
dpal phyag na rdo rje sku lnga'i rjes gnang la /
stegs kyi khar tshom bu dkar dmar sngo ser ljang gu dgu re yod pa'i maN+Dal lnga /
rnam bum lnga gzungs rdor dang bcas pa /
las bum /
bdag bskyed kyi mchod pa tshar gcig /
mdun bskyed kyi mchod pa tshar lnga /
dkar gtor bzhi rnams bsham /
gtsang spra dang ldan pas /
skyabs sems tshad med bzhi bsgom pa sngon du btang nas /
dang po sku'i phyag na rdo rje'i bdag bskyed bsgom tshul ni /
swa b+ha was stong par sbyangs /
stong pa'i ngang las e las chos 'byung 'byung bzhi ri rab bsrung ba'i 'khor lo yangs shing rgya che ba'i nang du b+h+ruM las gzhal yas khang gru bzhi sgo bzhi la sogs pa mtshan @# / /
nyid thams cad yongs su rdzogs pa'i dbus su /
paM las padma 'dab ma brgyad pa'i lte bar raM las nyi ma'i dkyil 'khor gyi steng du hUM sngo la dkar ba'i mdangs can gyis mtshan pa /
de las 'od zer 'phros /
'phags pa mchod /
sems can gyi don byas /
'dus yongs su gyur pa las rang nyid sku'i phyag na rdo rje zhal gcig phyag gnyis pa phyag g.yas gser gyi rdo rje rtse lnga pa thugs kar gtad de 'dzin pa /
g.yon dril bu dkur bsten pa /
spyan gsum dang ldan zhing mche ba bzhi gtsigs pa /
dbu skra kham zer gyen du brdzes pa /
zhabs g.yas bskum pas dgra bgegs mnan pa /
g.yon rkyang bas bdud dang log 'dren mnan pa /
stag lpags kyi sham thabs dang rin po che'i rgyan dang dar sna tshogs kyi na bza' can sbrul dmar khras dbu rgyan /
ljang khras rna rgyan /
ser khras mgul rgyan /
sngo khras zhabs gdub /
nag pos do shal byas pa thams cad kyang stod lha'i lus can thal mo sbyar ba smad sbrul mjug tu 'khyil ba lce gnyis pa mche ba'i phreng ba can phu'i sgra sgrog pa'i klu chen rnams kyis brgyan pa /
ye shes kyi me dpung 'bar ba'i dbus na bzhugs pa /
padma 'dab ma brgyad la rigs kyi khro bo brgyad /
de'i phyi rol du pad 'dab lnga brgya la rigs kyi khro bo lnga brgya po thams cad kyang sku mdog phyag mtshan rgyan cha lugs gtso bo dang 'dra zhing ye shes kyi me rab tu 'bar ba'i dbus na bzhugs pa /
de thams cad kyi spyi bor oM dkar po /
mgrin par AH dmar po /
thugs kar hUM sngon po /
de las 'od zer 'phros /
bsgoms pa dang 'dra ba'i ye shes pa dbang gi lha rigs lnga 'khor bcas spyan drangs /
ar+g+haM sogs kyis mchod /
dzaH hUM baM hoH sa gnyis su med par gyur /
dbang gi lha rnams kyis dbang bskur gtso 'khor thams cad la mi bskyod pas dbu brgyan par gyur /
mchod pa bya rgyud ltar byin gyis brlabs la /
mchod cing bstod /
rang gi thugs kar hUM yig sngon po dkar pa'i mdangs can la sngags phreng gis skor bar bsams la /
oM badzre mANi hUM phaT ces ci lcogs bzlas la yig brgya brjod cing dge ba bsngo /
de nas bum pa dang mdun bskyed lhan du bsgrub pa la /
mdun gyi tshom bu dang po bsangs sbyangs /
stong pa'i ngang las e las chos 'byung 'byung bzhi ri rab bsrung ba'i 'khor lo yangs shing rgya che ba'i nang du b+h+ruM las gzhal yas khang gru bzhi sgo bzhi mtshan nyid thams cad dang ldan pa'i lte bar padma dang nyi ma'i gdan /
bum pa bsangs sbyangs /
stong pa'i ngang las rin po che'i bum pa mtshan nyid thams cad dang ldan pa /
phyi bum pa'i rnam pa la nang gzhal yas khang gi nang du ye shes kyi bdud rtsi'i rgya mtsho 'khyil ba'i dbus su sna tshogs padma dang nyi ma'i gdan /
gzhal yas khang gnyis ka'i gdan gyi steng du hUM sngo dkar las 'od zer 'phros /
don gnyis byas /
'dus yongs su gyur pa las /
sku'i phyag na rdo rje nas dbus na bzhugs pa /
zhes dang /
las bum gyi nang du paM las padma dang /
a las zla ba'i dkyil 'khor gyi steng du hUM las sna tshogs rdo rje hUM gis mtshan pa yongs su gyur pa las /
bdud rtsi 'khyil ba sku mdog ljang sngon khro 'dzum sgeg pa'i nyams can /
zhal gcig phyag gnyis kyi g.yas sna tshogs rdo rje thugs kar gtod pa'i tshul gyis 'dzin cing /
g.yon sna tshogs rdo rjes yu ba byas @# / /
pa'i dril bu dkur brten pa /
sbrul dang rin po che'i rgyan gyis brgyan cing /
dar gyi stod g.yogs dang stag gi pags pa'i sham thabs can /
khro bo'i nyams thams cad dang ldan zhing /
g.yon brkyang gi stabs kyis bzhugs pa /
lha rnams kyi gnas gsum byin brlabs nas rgyas 'debs kyi bar bdag bskyed dang 'dra /
mchod bstod byas la /
rang gi thugs ka nas 'od zer 'phros /
bum nang gi lha dang mdun bskyed kyi lha'i thugs rgyud bskul te 'od zer gyi spro bsdus don gnyis byas /
rgyal ba sras bcas kyi byin rlabs bsdus te bstim pas /
bum nang gi lha'i thugs ka'i sngags 'phreng las kyang bdud rtsi'i rgyun bab pas bum pa gang bar bsams la gzungs thag nas bzung ste sngags bzla /
gzungs rdor las bum gyi khar bzhag la a mr-i ta bzla /
snying po brjod de dung chos kyi chu bum pa gnyis su blugs pas /
lha rnams zag pa med pa bde ba'i rang bzhin du zhu ste bum pa'i chu dang ro gcig tu gyur par bsam /
gtor ma cha bzhi bsngo /
de nas /
dpal sku'i phyag na rdo rje'i lha tshogs rnams kyis bdag gi lus rdo rjer byin gyis brlab tu gsol /
ngag + yid + zhes gsol ba btab pas /
bdag la dbang bskur zhing byin rlabs zhugs par bsam /
slob ma rnams khrus byas gral la 'khod /
slob dpon gyis bgegs bskrad la /
bdag gi slob ma 'di rnams kyi lus la bzhi brgya rtsa bzhi'i nad kyi bar du gcod pa thams cad zhi bar mdzad du gsol /
bsam pa la bar du gcod pa'i bgegs rigs stong phrag brgyad cu'i gnod pa thams cad zhi bar mdzad du gsol /
ting nge 'dzin la bar du gcod pa'i nyon mongs pa brgyad khri bzhi stong gi gnod pa thams cad zhi bar mdzad du gsol /
lus rdo rjer byin gyis brlab tu gsol /
zhes lan gsum gsol ba gdab /
de nas bla ma la maN+Dal 'bul du bcug la /
gsol ba 'debs pa 'di'i rjes zlos mdzod byas la /
bla ma rdo rje 'dzin pa dgongs su gsol /
bdag gi lus rdo rjer byin gyis brlabs pa'i don du bla ma sku'i phyag na rdo rje la gsol ba 'debs kyi /
bdag la sku'i phyag na rdo rje'i sku'i rjes su gnang bstsal du gsol /
lan gsum /
slob dpon gyis 'di ltar brjod /
khyed rang rnams kyi snying gar sna tshogs padma 'dab ma brgyad pa'i dbus su nyi ma'i dkyil 'khor gyi steng du hUM sngon po re gsal gdab /
de las 'od 'phros lus kyi sgo nas bsags pa'i sdig sgrib thams cad sangs kyis dag /
slar yang 'od zer 'phros /
sems can la phog pas sdig sgrib thams cad dag /
'od zer tshur 'dus /
hUM la thim pa yongs su gyur pa las sku'i phyag na rdo rjer sngar bzhin bskyed /
de nas bla ma phyag na rdo rjer gsal ba'i thugs ka nas 'od zer 'phros /
sku'i phyag na rdo rje gos sngon can lnga brgya'i 'khor gyis bskor ba la sangs rgyas byang sems grangs med pas bskor ba mdun gyi nam mkhar spyan drangs /
maN+Dal dang po slob ma'i mgo thog tu bzhag la slob dpon gyis /
nam mkha'i lha tshogs rnams la dpal gsang ba'i bdag po phyag na rdo rje'i lha tshogs la gsol 'debs so byin gyis brlab tu gsol /
sku'i phyag na rdo rje gos sngon can lnga brgya'i 'khor tshogs rnams kyis slob ma 'di rnams kyi lus rdo rjer byin gyis brlab du gsol /
zhes gsol ba drag tu btab pas /
mdun gyi sku'i phyag na rod rje'i lha tshogs thams cad maN+Dal gyi phyag na rdo rje @# / /
la thim /
de slob ma rnams kyi lus la thim par gyur /
dzaH hUM baM hoH zhes brjod /
brtan par bya ba'i phyir rnam rgyal bum pa mgor bzhag ste /
chu dbang bskur zhing /
oM badzra pA Ni kA ya a b+hi Shiny+tsa oM /
zhes chu gtor zhing btung du bcug /
de ltar dbang bskur bas slob ma rnams sku rdo rjer gyur pa'i mos pa mdzod /
de ltar khyed rang rnams sku rdo rjer gyur pa la mchod pa phul ba bdag gir mdzad pa zhu /
zhes brjod cing slob ma la mchod pa 'bul /
des sku'i rjes gnang grub /
gnyis pa gsung gi rjes gnang la /
gsol ba 'debs pa 'di'i rjes zlos mdzod /
bla ma phyag na rdo rjes bdag gi dag rdo rjer byin gyis brlabs pa'i don du sku'i phyag na rdo rje'i gsung bzlas pa'i rjes su gnang ba stsal du gsol /
lan gsum /
de nas gsung gi rjes gnang dngos gzhi la /
slob ma rnams kyi lce pad ma 'dab brgyad du bsams pa'i steng du AH dmar po dang /
rang dang slob ma rnams kyi snying gar nyi gdan la hUM sngon po re sgom par zhu /
rang gi snying ga'i hUM gi mtha' la snying pos bskor ba las mar me gcig las gnyis chad kyi tshul du byung /
slob dpon gyi zhal nas thon pa'i 'od kyis sku'i phyag na rdo rje'i lha tshogs dang sangs rgyas byang sems 'phags pa'i tshogs thams cad kyi byin rlabs dang /
mdor na 'jig rten dang 'jig rten las 'das pa'i mthu dang nus pa brtan pa dang g.yo ba'i bcud kyi yon tan thams cad rdo khab len gyis lcags 'dren pa ltar bsdus nas snying gar zhugs /
snying gar 'khor gcig byas nas sku'i dbyibs brgyud slob dpon gyi gsang gnas nas zhugs nas 'gal me ltar 'khor bar bsams la /
slob dpon gyi phreng ba nas bzung nas 'di'i rjes zlos mdzod byas la /
sku rdo rje'i sngags lan gsum /
de nas slob dpon gyis /
bdag gi slob ma 'di rnams kyi ngag nus pa dang ldan par byin gyis brlab tu gsol /
zhes gsol ba gdab /
rnam rgyal gyi chu ku shas slob ma'i lce la bzhag la /
oM badzra pA Ni wa k+ka a b+hi Shiny+tsa AH zhes lan gsum brjod /
des gsung gi byin rlabs slob ma rnams kyi ngag la zhugs pas nus pa dang ldan par gyur te ngag gsung rdo rjer gyur pa la gong ltar mchod /
des gsung gi rjes gnang grub /
thugs kyi rjes gnang la gsol ba 'debs pa 'di'i rjes zlos mdzod /
bla ma phyag na rdo rjes bdag gi yid rdo rjer byin gyis brlabs pa'i don du sku'i phyag na rdo rje'i thugs kyi rjes su gnang ba stsal du gsol /
lan gsum /
de nas rang dang slob ma rnams kyi snying gar paM las padma raM las nyi ma'i dkyil 'khor gyi steng du hUM sngon po /
de las 'od zer 'phros pas sku'i phyag na rdo rje'i lha tshogs la sangs rgyas byang sems kyis bskor ba mdun gyi nam mkhar spyan drangs /
sku'i phyag na rdo rje'i lha tshogs thams cad kyis bdag gi slob ma 'di rnams kyi yid rdo rjer byin gyis brlab tu gsol /
zhes gsol ba btab pas /
sku'i phyag na rdo rje'i lha tshogs la sangs rgyas dang byang chub sems dpas bskor ba'i thugs ka nas gri gug dang rdo rje la sogs pa'i phyag mtshan rnams 'phros nas khyed rang rnams kyi thugs ka'i hUM la thim pas thugs kyi byin rlabs zhugs pa'i mos pa mdzod /
oM badzra pA Ni tsit+ta a b+hi Shiny+tsa hUM zhes lan gsum brjod /
de nas @# / /
slob ma rnams lus rnam snang gi chos bdun ldan byed du bcug la /
khyed rang rnams kyi thugs ka'i hUM las 'od 'phros snod bcud la phog pas 'od du zhu /
khyed rang rnams phyag rdor du gsal ba la thim /
de'ang 'od du zhu thugs ka'i hUM la thim /
de yang mi dmigs par bsams la mnyam par zhog cig /
de dbang bzhi pa yin /
de ltar thugs kyi byin rlabs slob ma rnams kyi yid la zhugs pas thugs rdo rjer gyur pa'i mos pa mdzod byas la /
sngar ltar mchod /
des thugs kyi rjes gnang grub /
de ltar slob ma rnams kyi lus ngag yid gsum la sku'i phyag na rdo rje'i sku gsung thugs kyi dbang bskur bas gti mug dang lus kyi sdig sgrib dag /
gzugs kyi phung po sku'i phyag na rdo rjer gnas bsgyur /
chos dbyings ye shes thob pa'i bag chags rgyud la bzhag /
'phrin las bzhi'i sgo nas bskyed pa'i rim pa bsgom pa la dbang ngo / /
zhes dag pa byin /
des sku'i phyag na rdo rje'i rjes gnang song /
gnyis pa gsung gi phyag na rdo rje'i bdag bskyed ni /
swa b+ha was stong par sbyangs /
stong pa'i ngang las e las chos 'byung 'byung bzhi ri rab bsrung ba'i 'khor lo yangs shing rgya che ba'i nang du b+h+rUM las gzhal yas khang gru bzhi sgo bzhi la sogs pa mtshan nyid thams cad yongs su rdzogs pa'i dbus su sna tshogs padma'i lte bar nyi ma'i steng du hUM sngo la dmar ba'i mdangs chags pa las 'od 'phros /
don gnyis byas /
'dus yongs su gyur pa las rang nyid gsung gi phyag na rdo rje sngo la dmar ba'i mdangs can zhal gcig phyag bzhi pa phyag g.yas dang pos rdo rje /
g.yon dang po na dril bu /
'og ma gnyis kyis sbrul sngo khra zhal du gsol ba /
zhabs g.yas bskum pas dgra dang bgegs /
g.yon brkyang bas bdud dang mu stegs mnan pa /
spyan gsum dang ldan zhing mche ba bzhi gtsigs pa /
dbu skra kham ser gyen du brdzes pa /
seng ge'i gong slog dang stag lpags kyi sham thabs can /
rin po che'i rgyan thams cad dang ldan zhing klu chen po lngas brgyan pa /
ye shes kyi me 'bar ba'i klong na bzhugs pa /
'dab ma brgyad la brgya byin /
'jog po /
thag bzang ris /
ljon pa /
'phags skyes po /
gang ba bzang po /
zur phud lnga pa /
ya ma rA dza ste lha srin sde brgyad kyis bskor ba thams cad kyang zhal gcig phyag gnyis pa sku mdog dang phyag mtshan sna tshogs 'dzin pa /
gsang ba'i bdag po'i bka' tshul bzhin du bsgrub par byed pa /
de thams cad kyi gnas gsum byin brlabs dbang bskur rgyas 'debs mchod bstod sngar ltar bya /
rang gsung gi phyag na rdo rje'i thugs kar nyi ma'i steng du hUM yig sngo la dmar ba'i mdangs can la sngags phreng gis bskor bar bsams la /
oM badzra tsaN+Da sarba du Sh+DaM ta thA ga ta ha nad ha ba tsa ma thab+ha ny+dza ra Na hUM phaT ces ci 'grub bzla /
de nas mdun gyi tshom bu gnyis pa dang rnam bum bsangs sbyangs /
stong pa'i ngang las e las nas 'dus yongs su gyur pa las /
gsung gi phyag na rdo rje nas sgrub par byed pa /
lha thams cad kyi gnas gsum byin brlabs nas rgyas 'debs kyi bar bdag bskyed ltar la rang sgra dor /
mchod bstod byas la /
rang gi thugs ka nas 'od zer 'phros nas bum pa gang bar bsams la gzungs thag nas bzung ste sngags bzla snying po brjod de dung chos kyi chu blugs pas lha rnams zag pa med pa @# / /
bde ba'i rang bzhin du zhu ste bum pa'i chu dang ro gcig tu gyur par bsam /
de nas dpal gsung gi phyag na rdo rje'i lha tshogs rnams kyis bdag gi lus rdo rjer byin gyis brlab tu gsol /
ngag + yid + zhes gsol ba btab pas /
bdag la dbang bskur zhing byin rlabs zhugs par bsam /
de nas bdag gi slob ma 'di rnams kyi lus la bzhi brgya rtsa bzhi'i nad kyi bar du gcod pa thams cad zhi bar mdzad du gsol /
bsam pa la bar du gcod pa'i bgegs rigs stong phrag brgyad cu'i gnod pa thams cad zhi bar mdzad du gsol /
ting nge 'dzin la bar du gcod pa'i nyon mongs pa brgyad khri bzhi stong gi gnod pa thams cad zhi bar mdzad du gsol /
zhes lan gsum gsol ba gdab /
de nas bla ma la maN+Dal phul rjes /
gsol ba 'debs ba 'di'i rjes zlos mdzod /
bla ma rdo rje 'dzin pa dgongs su gsol /
bdag gi lus rdo rjer byin gyis brlabs pa'i don du bla ma gsung gi phyag na rdo rje la gsol ba 'debs kyi /
bdag la gsung gi phyag na rdo rje'i sku'i rjes su gnang ba stsal du gsol /
lan gsum /
slob dpon gyis 'di ltar brjod /
khyed rang rnams kyi snying gar sna tshogs padma 'dab ma brgyad pa'i dbus su nyi ma'i dkyil 'khor gyi steng du hUM sngon po re gsal gdab /
de las 'od 'phros /
lus kyi sgo nas bsags pa'i sdig sgrib thams cad sangs kyis dag /
slar yang 'od zer 'phros /
sems can la phog pas sdig sgrib thams cad dag /
'od zer tshur 'dus hUM la thim pa yongs su gyur pa las gsung gi phyag na rdo rjer sngar bzhin bskyed /
de nas bla ma phyag na rdo rjer gsal ba'i thugs ka nas 'od 'phros /
gsung gi phyag na rdo rje'i lha tshogs la sangs rgyas byang sems grangs med pas bskor ba mdun gyi nam mkhar spyan drangs /
maN+Dal gnyis pa slob ma'i mgo thog tu bzhag /
slob dpon gyis nam mkha'i lha tshogs rnams la dpal gsang ba'i bdag po phyag na rdo rje'i lha tshogs la gsol ba 'debs so byin gyis brlab tu gsol /
gsung gi phyag na rdo rje'i lha tshogs rnams kyis slob ma 'di rnams kyi lus rdo rjer byin gyis brlab tu gsol /
zhes gsol ba drag tu btab pas /
mdun gyi gsung gi phyag na rdo rje'i lha tshogs thams cad maN+Dal gyi phyag na rdo rje la thim /
de slob ma rnams kyi lus la thim par gyur /
dzaH hUM baM hoH zhes brjod /
brtan par bya ba'i phyir rnam bum mgor bzhag ste /
oM badzra tsaN+Da sarba duSh+TaM ta thA ga ta ha na da ha pa tsa ma tha b+ha ny+dza ra na kA ya a b+hi Shiny+tsa oM /
zhes chu gtor zhing btud du bcug /
de ltar dbang bskur bas slob ma rnams sku rdo rjer gyur pa'i mos pa mdzod /
de ltar khyed rang rnams sku rdo rjer gyur pa la mchod pa phul ba bdag gir mdzad pa zhu byas la /
mchod pa 'bul /
gsung gi rdzas gnang gi don du gsol ba 'debs pa 'di'i rjes zlos mdzod /
bla ma phyag na rdo rjes bdag gi ngag rdo rjer byin gyis brlabs pa'i don du gsung gi phyag na rdo rje'i gsung bzlas pa'i rjes su gnang ba stsal du gsol /
lan gsum /
de nas gsung gi rjes gnang dngos gzhi la /
slob ma rnams kyi lce padma 'dab brgyad du bsams pa'i steng du AH dmar po dang /
rang dang slob ma rnams kyi snying gar nyi gdan la hUM sngon po re sgom par zhu /
rang gi snying ga'i hUM gi mtha' la snying pos bskor ba mar me gcig @# / /
las gnyis chad kyi tshul du byung /
slob dpon gyi zhal nas thon pa'i 'od kyis gsung gi phyag na rdo rje'i lha tshogs sangs rgyas dang byang sems 'phags pa'i tshogs thams cad kyi byin rlabs dang /
mdor na 'jig rten dang 'jig rten las 'das pa'i mthu dang nus pa brtan pa dang g.yo ba'i bcud kyi yon tan thams cad rdo khab len gyis lcags 'dren pa ltar bsdus nas snying gar zhugs /
snying gar 'khor gcig byas nas sku'i dbyibs brgyud slob dpon gyi gsang gnas nas zhugs nas 'gal me ltar 'khor bar bsams la /
slob dpon gyi phreng ba nas bzung nas 'di'i rjes zlos mdzod byas la /
oM badzra tsaN+Da sarba du Sh+TaM ta thA ga ta ha na da ha pa tsa ma tha b+ha ny+tsa ra na hUM phaT /
lan gsum /
de nas slob dpon gyis bdag gi slob ma 'di rnams kyi ngag nus pa dang ldan par byin gyis brlab tu gsol /
zhes gsol ba gdab /
rnam rgyal gyi chu ku shas slob ma'i lce la bzhag la /
oM badzra tsaN+Da sarba du Sh+TaM ta thA ga ta ha na da ha pa tsa ma tha b+ha ny+tsa ra na wak+ka a b+hi Shiny+tsa AH zhes lan gsum brjod /
des gsung gi byin rlabs slob ma rnams kyi ngag la zhugs pas nus pa dang ldan par gyur te ngag gsung rdo rjer gyur pa la gong ltar mchod /
thugs kyi rjes gnang gi don du gsol ba 'debs pa 'di'i rjes zlos mdzod /
bla ma phyag na rdo rjes bdag gi yid rdo rjer byin gyis brlabs pa'i don du gsung gi phyag na rdo rje'i thugs kyi rjes su gnang ba stsal du gsol /
lan gsum /
de nas rang dang slob ma rnams kyi snying gar paM las padma raM las nyi ma'i dkyil 'khor gyi steng du hUM sngon po /
de las 'od zer 'phros pas gsung gi phyag na rdo rje'i lha tshogs la sangs rgyas byang sems kyis bskor ba mdun gyi nam mkhar spyan drangs /
gsung gi phyag na rdo rje'i lha tshogs thams cad kyis bdag gi slob ma 'di rnams kyi yid rdo rjer byin gyis brlab tu gsol /
zhes gsol ba btab pas gsung gi phyag na rdo rje'i lha tshogs la sangs rgyas dang byang chub sems dpas bskor ba'i thugs ka nas gri gug dang rdo rje la sogs pa phyag mtshan rnams 'phros nas khyed rang rnams kyi thugs ka'i hUM la thim pas thugs kyi byin rlabs zhugs pa'i mos pa mdzod /
oM badzra tsaN+Da sarba du Sh+TaM ta thA ga ta ha na da ha pa tsa ma tha b+ha ny+tsa ra na tsit+ta a b+hi Shiny+tsa hUM zhes lan gsum brjod /
de nas slob ma rnams kyi lus rnam snang gi chos bdun ldan byed du bcug la /
khyed rang rnams kyi thugs ka'i hUM las 'od zer 'phros snod bcud la phog pas 'od du zhu /
khyed rang rnams phyag rdor du gsal ba la thim /
de'ang 'od du zhu thugs ka'i hUM la thim /
de yang mi dmigs par bsams la mnyam par zhog cig /
de dbang bzhi pa yin /
de ltar thugs kyi byin rlabs slob ma rnams kyi yid la zhugs pas thugs rdo rjer gyur pa'i mos pa mdzod byas la /
sngar ltar mchod /
de ltar slob ma rnams kyi lus dag yid gsum la gsung gi phyag na rdo rje'i sku gsung thugs kyi dbang bskur bas 'dod chags kyi sgo nas bsags pa'i sdig pa dang sgrib pa thams cad dag /
'du shes kyi phung po gsung gi phyag na rdo rjer gnas bsgyur /
so sor rtog pa'i ye shes thob pa'i bag chags rgyud la bzhag /
'phrin las bzhi'i sgo nas bskyed @# / /
pa'i rim pa bsgom pa la dbang ngo / /
zhes dag pa brjod /
des gsung gi phyag na rdo rje'i rjes gnang song /
gsum pa thugs kyi phyag na rdo rje'i bdag bskyed ni /
swa b+ha was stong par sbyangs /
nas sna tshogs padma'i lte bar nyi ma'i steng du hUM mthing nag las 'od 'phros /
don gnyis byas /
'dus yongs su gyur pa las /
rang nyid thugs kyi phyag na rdo rje sku mdog sngon po zhal gcig phyag gnyis pa g.yas rdo rje thob /
g.yon mi rus kyi phur bu dral ba /
zhabs g.yas bskum pas dus mtshan ma dmar mo dang /
g.yon brkyang bas 'jigs byed sngon po'i dpral ba mnan pa /
dbu skra kham ser gyen du brdzes pa /
spyan gsum dang ldan pa mche ba bzhi gtsigs pa /
stag lpags kyi sham thabs dang klu rigs lnga dang rin po ches brgyan pa /
ye shes kyi me 'bar ba'i klong na bzhugs pa /
mdun gyi pad 'dab la hUM dkar po las khro bo rnam rgyal dkar po zhal gcig phyag gnyis g.yas rdo rje /
g.yon sdigs mdzub mdzad pa khro bo'i rgyan thams cad kyis brgyan pa /
g.yas su nyi ma'i steng du hUM mthing nag las mgon po nag po zhal gcig phyag gnyis g.yas gri gug /
g.yon thod khrag 'dzin pa dur khrod kyi chos brgyad dang ldan pa /
rgyab kyi 'dab ma la nyi ma'i steng du hUM ljang gu las khro bo bdud rtsi 'khyil ba zhal gcig phyag gnyis g.yas rdo rje rgya gram /
g.yon sdigs mdzub mdzad pa khro bo'i rgyan thams cad kyis brgyan pa /
g.yon gyi bad 'dab la nyi ma'i steng du bai ser po las ku bai ra ser po zhal gcig phyag gnyis g.yas rin po che'i rgyal mtshan /
g.yon ne'u le 'dzin pa /
dar sna tshogs kyi na bza' dang rin po che'i rgyan thams cad dang ldan pa /
de'i phyi rol du klu chen brgyad kyis bskor ba /
dai thams cad kyi gnas gsum byin brlab /
ye shes pa dgug gzhug /
dbang bskur rgyas 'debs /
mchod bstod rnams bya /
de nas rang thugs kyi phyag na rdo rje'i thugs kar nyi ma'i steng du hUM yig sngon po'i mthar sngags phreng gis bskor bar bsams la /
oM badzra tsaN+Da mahA ro Sha Na hUM phaT /
ces ci mang bzla /
de nas mdun gyi tshom bu gsum pa dang rnam bum bsangs sbyangs /
stong pa'i ngang las e las nas 'dus yongs su gyur pa las /
thugs kyi phyag na rdo rje nas klu chen brgyad kyis bskor ba /
lha thams cad kyi gnas gsum sbyin rlabs nas bum lha 'od zhu'i bar snga pa dang 'dra /
de nas dpal thugs kyi phyag na rdo rje'i lha tshogs rnams kyis bdag gi lus rdo rjer byin gyis brlab tu gsol /
ngag + yid /
zhes gsol ba btab pas /
bdag la dbang bskur zhing byin brlabs zhugs par bsam /
de nas bdag gi slob ma 'di rnams kyi lus la bzhi brgya rtsa bzhi'i nad kyi bar du gcod pa thams cad zhi bar mdzad du gsol /
bsam pa la bar du gcod pa'i bgegs rigs ltong phrag brgyad cu'i gnod pa thams cad zhi bar mdzad du gsol /
ting nge 'dzin la bar du bcod pa'i nyon mongs pa brgyad khri bzhi stong gi gnod pa thams cad zhi bar mdzad du gsol /
lus rdo rjer byin gyis brlab tu gsol /
zhes lan gsum gsol ba gdab /
de nas bla ma la maN+Dal phul nas /
gsol ba 'debs pa 'di'i rjes zlos mdzod /
bla ma rdo rje 'dzin pa dgongs su gsol /
bdag gi lus rdo rjer byin gyis @# / /
brlabs pa'i don du bla ma thugs kyi phyag na rdo rje la gsol ba 'debs kyi bdag la thugs kyi phyag na rdo rje'i sku'i rjes su gnang ba stsal du gsol /
lan gsum /
slob dpon gyis 'di ltar brjod /
khyed rang rnams kyi snying gar sna tshogs padma 'dab ma brgyad pa'i dbus su nyi ma'i dkyil 'khor gyi steng du hUM sngon po re gsal gdab /
de las 'od 'phros /
lus kyi sgo nas bsags pa'i sdig sgrib thams cad sangs kyis dag /
slar yang 'od zer 'phros /
sems can la phog pas sdig sgrib thams cad dag /
'od zer tshur 'dus hUM la thim pa yongs su gyur pa las thugs kyi phyag na rdo rjer sngar bzhin bskyed /
de nas bla ma phyag na rdo rjer gsal ba'i thugs ka nas 'od 'phros thugs kyi phyag na rdo rje'i lha tshogs la sangs rgyas byang sems grangs med pas bskor ba mdun gyi nam mkhar spyan drangs /
maN+Dal gsum pa slob ma'i mgo thog tu bzhag /
slob dpon gyis nam mkha'i lha tshogs rnams la dpal gsang ba'i bdag po phyag na rdo rje'i lha tshogs la gsol ba 'debs so / /
byin gyis brlab tu gsol /
thugs kyi phyag na rdo rje'i lha tshogs rnams kyis slob ma 'di rnams kyi lus rdo rjer byin gyis brlab tu gsol /
zhes gsol /
ba drag tu btab pas /
mdun gyi thugs kyi phyag na rdo rje'i lha tshogs thams cad maN+Dal gyi phyag na rdo rje la thim /
de slob ma rnams kyi lus la thim par gyur /
dzaH hUM baM hoH zhes brjod /
brtan par bya ba'i phyir rnam bum mgor bzhag ste /
oM badzra tsaN+Da mahA ro Sha Na kA la a b+hi Shiny+tsa oM /
zhes chu gtor zhing btung du bcug /
de ltar dbang bskur bas slob ma rnams sku rdo rjer gyur pa'i mos pa mdzod /
de ltar khyed rang rnams sku rdo rjer gyur pa la mchod pa phul ba bdag gir mdzad pa zhu byas la /
mchod pa bya /
gsung gi rjes gnang gi don du gsol ba 'debs pa 'di'i rjes zlos mdzod /
bla ma phyag na rdo rjes bdag gi ngag rdo rjer byin gyis brlabs pa'i don du thugs kyi phyag na rdo rje'i gsung bzlas pa'i rjes su gnang ba stsal du gsol /
lan gsum /
de nas gsung gi rjes gnang dngos gzhi la /
slob ma rnams kyi lce padma 'dab brgyad du bsams pa'i steng du AH dmar po dang /
rang dang slob ma rnams kyi snying gar nyi gdan la hUM sngon po re sgom par zhu /
rang gi snying ga'i hUM gi mtha' la snying pos bskor ba las mar me gcig las gnyis chad kyi tshul du byung /
slob dpon gyi zhal nas thon pa'i 'od kyis thugs kyi phyag na rdo rje'i lha tshogs sangs rgyas byang sems 'phags pa'i tshogs thams cad kyi byin rlabs dang /
mdor na 'jig rten dang 'jig rten las 'das pa'i mthu dang nus pa brtan pa dang g.yo ba'i bcud kyi yon tan thams cad rdo khab len gyis lcags 'dren pa ltar bsdus nas snying gar zhugs /
snying gar 'khor gcig byas nas sku'i dbyibs brgyud slob dpon gyi gsang gnas nas zhugs nas 'gal me ltar 'khor bar bsams la /
slob dpon gyi phreng ba nas bzhung nas 'di'i rjes zlos mdzod byas la /
oM badzra tsaN+Da mahA ro Sha Na hUM phaT /
lan gsum /
de nas slob dpon gyis bdag gi slob ma 'di rnams kyi ngag nus pa dang ldan par byin gyis brlab tu gsol /
zhes gsol ba gdab /
rnam rgyal @# / /
gyi chu ku shas slob ma'i lce la bzhag /
oM badzra tsaN+Da mahA ro Sha Na wak+ka a b+hi Shiny+tsa AH zhes lan gsum brjod /
des gsung gi byin rlabs slob ma rnams kyi ngag la zhugs pas nus pa dang ldan par gyur te ngag gsung rdo rjer gyur pa la gong ltar mchod /
thugs kyi rjes gnang gi don du gsol ba 'debs pa 'di'i rjes zlos mdzod /
bla ma phyag na rdo rjes bdag gi yid rdo rjer byin gyis brlabs pa'i don du thugs kyi phyag na rdo rje'i thugs kyi rjes su gnang ba stsal du gsol /
lan gsum /
de nas rang dang slob ma rnams kyi snying gar paM las padma raM las nyi ma'i dkyil 'khor kyi steng du hUM sngon po /
de las 'od zer 'phros pas thugs kyi phyag na rdo rje'i lha tshogs la sangs rgyas byang sems kyis bskor ba mdun gyi nam mkhar spyan drangs /
thugs kyi phyag na rdo rje'i lha tshogs thams cad kyis bdag gi slob ma 'di rnams kyi yid rdo rjer byin gyis brlab tu gsol /
zhes gsol ba btab pas thugs kyi phyag na rdo rje'i lha tshogs la sangs rgyas dang byang chub sems dpas bskor ba'i thugs ka nas gri gug dang rdo rje la sogs pa phyag mtshan rnams 'phros nas /
khyed rang rnams kyi snying ga'i hUM la thim pas thugs kyi byin rlabs zhugs pa'i mos pa mdzod /
oM badzra tsaN+Da mahA ro Sha Na tsit+ta ab+hi Shiny+tsa hUM zhes lan gsum brjod /
de nas slob ma rnams kyi lus rnam snang gi chos bdun ldan byed du bcug la /
khyed rang rnams kyi thugs ka'i hUM las 'od zer 'phros /
snod bcud la phog pas 'od du zhu /
khyed rang rnams phyag rdor du gsal ba la thim /
de'ang 'od du zhu thugs ka'i hUM la thim /
de yang mi dmigs par bsams la mnyam par zhog cig /
de dbang bzhi pa yin /
de ltar thugs kyi byin rlabs slob ma rnams kyi yid la zhugs pas thugs rdo rjer gyur pa'i mos pa mdzod byas la /
sngar ltar mchod /
de ltar slob ma rnams kyi lus ngag yid gsum la thugs kyi phyag na rdo rje'i sku gsung thugs kyi dbang bskur bas zhe sdang gi sgo nas bsags pa'i sdig pa dang sgrib pa thams cad dag /
rnam shes kyi phung po thugs kyi phyag na rdo rjer gnas bsgyur /
me long lta bu'i ye shes thob pa'i bag chags rgyud la bzhag /
'phrin las bzhi'i sgo nas bskyed pa'i rim pa bsgom pa la dbang ngo / /
zhes dag pa brjod /
des thugs kyi phyag na rdo rje'i rjes gnang song /
bzhi pa yon tan gyi phyag na rdo rje'i bdag bskyed ni /
swa b+ha wa nas nyi ma'i steng du hUM sngo la ser ba'i mdangs dang ldan pa las 'od zer 'phros /
don gnyis byas /
'dus yongs su gyur pa las /
rang nyid yon tan gyi phyag na rdo rje sku mdog sngo la cung zad ser ba'i mdangs can zhal gsum phyag drug spyan gsum pa /
phyag g.yas dang po na rdo rje /
g.yon dang po na dril bu /
bar ba gnyis klu rigs thams cad zhal du gsol ba /
'og ma gnyis kyis thal mo'i sgra sgrog pas bgegs rigs thams cad rdul du rlog pa /
zhabs g.yas bskum pas dgra dang bgegs mnan pa /
g.yon brkyang bas bdud dang mu stegs mnan pa klu rigs brgyad dang rin po ches brgyan pa /
dar sngon po'i chos gos dang b+ha ta khra bo'i smad g.yogs can /
stag gi lpags pa'i sham thabs gsol ba /
mche ba rnam par gcigs pa dbu skra kham ser gyen du brdzes pa /
sma ra dang ag tshom la me stag 'phro ba ye shes kyi me @# / /
'bar ba'i dbus na bzhugs pa'o / /
'dab ma brgyad la gnod sbyin gyi 'khor tshogs thams cad kyang sku mdog dang phyag mtshan sna tshogs 'dzin pa gsang ba'i bdag po'i bka' tshul bzhin du bsgrub pa /
gnas gsum byin brlabs nas mchod pa bstod kyi bar snga ma rnams dang 'dra /
de nas rang yon tan gyi phyag na rdo rje'i thugs kar hUM sngo la ser ba'i mdangs can la sngags phreng gis bskor bar bsams la /
oM nI laM b+ha ra d+ha ra b+dz+ra pA Ni rA dza pa ya thi swAhA /
zhes c mang bzla /
mdun gyi tshom bu bzhi pa dang rnam bum lhan du bsgrub tshul snga ma rnams kyis rigs 'gre /
de nas dpal yon tan gyi phyag na rdo rje'i lha tshogs rnams kyis bdag gi lus rdo rjer byin gyis brlab tu gsol /
ngag + yid + zhes gsol ba btab pas /
bdag la dbang bskur zhing byin rlabs zhugs par bsam /
de nas bdag gi slob ma 'di rnams kyi lus la bzhi brgya rtsa bzhi'i nad kyi bar du gcod pa thams cad zhi bar mdzad du gsol /
bsam pa la bar du gcod pa'i bgegs rigs stong phrag brgyad cu'i gnod pa thams cad zhi bar mdzad du gsol /
ting nge 'dzin la bar du gcod pa'i nyon mongs pa brgyad khri bzhi stong gi gnod pa thams cad zhi bar mdzad du gsol /
zhes lan gsum gsol ba gdab /
de nas bla ma la maN+Dal phul /
gsol ba 'debs pa 'di'i rjes zlos mdzod /
bla ma rdo rje 'dzin pa dgongs su gsol /
bdag gi lus rdo rjer byin gyis brlabs pa'i don du bla ma yon tan gyi phyag na rdo rje la gsol ba 'debs kyi bdag la yon tan gyi phyag na rdo rje'i sku'i rjes su gnang ba stsal du gsol /
lan gsum /
slob dpon gyis 'di ltar brjod /
khyed rang rnams kyi snying gar sna tshogs padma 'dab ma brgyad pa'i dbus su nyi ma'i dkyil 'khor gyi steng du hUM sngon po re gsal gdab /
de las 'od 'phros /
lus kyi sgo nas bsags pa'i sdig sgrib thams cad sangs kyis dag /
slar yang 'od zer 'phros /
sems can la phog pas sdig sgrib thams cad dag /
'od zer tshur 'dus hUM la thim pa yongs su gyur pa las yon tan gyi phyag na rdo rjer sngar bzhin bskyed /
de nas bla ma phyag na rdo rjer gsal ba'i thugs ka nas 'od 'phros /
yon tan gyi phyag na rdo rje'i lha tshogs sangs rgyas byang sems grangs med pas bskor ba mdun gyi nam mkhar spyan drangs /
maN+Dal bzhi pa slob ma'i mgo thog tu bzhag /
slob dpon gyis nam mkha'i lha tshogs rnams la /
dpal gsang ba'i bdag po phyag na rdo rje'i lha tshogs la gsol ba 'debs so byin gyis brlab tu gsol /
yon tan gyi phyag na rdo rje'i lha tshogs rnams kyis slob ma 'di rnams kyi lus rdo rjer byin gyis brlab tu gsol /
zhes gsol ba drag tu btab pas mdun gyi yon tan gyi phyag na rdo rje'i lha tshogs thams cad maN+Dal gyi phyag na rdo rje la thim /
de slob ma rnams kyi lus la thim par gyur /
dzaH hUM baM hoH zhes brjod /
brtan par bya ba'i phyir rnam rgyal bum pa mgor bzhag ste /
oM nI laM b+ha ra d+ha ra badzra pA Ni rA dza pa ya ti kA ya a b+hi Shiny+tsa oM /
zhes chu gtor zhing bdung du bcug /
de ltar dbang bskur bas slob ma rnams sku rdo rjer gyur pa'i mos pa mdzod /
de ltar khyed rang rnams sku rdo rjer gyur pa la mchod pa phul ba bdag gir mdzad pa zhu byas la /
mchod pa bya /
gsung gi @# / /
rjes gnang gi don du gsol ba 'debs pa 'di'i rjes zlos mdzod /
bla ma phyag na rdo rjes bdag gi ngag rdo rjer byin gyis brlabs pa'i don du yon tan gyi phyag na rdo rje'i gsung bzlas pa'i rjes su gnad pa stsal du gsol /
lan gsum /
de nas gsung gi rjes gnang dngos gzhi la /
slob ma rnams kyi lce padma 'dab brgyad du bsams pa'i steng du AH dmar po dang /
rang dang slob ma rnams kyi snying gar nyi gdan la hUM sngon po re sgom par zhu /
rang gi snying ga'i hUM gi mtha' la snying pos bskor ba mar me gcig las gnyis chad kyi tshul du byung /
slob dpon gyi zhal nas thon pa'i 'od kyis yon tan gyi phyag na rdo rje'i lha tshogs sangs rgyas dang byang sems 'phags pa'i tshogs thams cad kyi byin rlabs dang /
mdor na 'jig rten dang 'jig rten las 'das pa'i mthu dang nus pa brtan pa dang g.yo ba'i bcud kyi yon tan thams cad rdo khab len gyis lcags 'dren pa ltar bsdus nas snying gar zhugs /
snying gar 'khor gcig byas nas sku'i dbyibs brgyud slob dpon gyi gsang gnas nas zhugs nas 'gal me ltar 'khor bar bsams la /
slob dpon gyi phreng ba nas bzung nas 'di'i rjes zlos mdzod /
oM nI laM b+ha ra d+ha ra badzra pA Ni rA dza pa ya ti swAhA /
lan gsum /
de nas slob dpon gyis /
bdag gi slob ma 'di rnams kyi ngag nus pa dang ldan par byin gyis brlab tu gsol /
zhes gsol ba gdab /
rnam rgyal gyi chu ku shas slob ma'i lce la bzhag la /
oM nI laM b+ha ra d+ha ra b+dz+ra pA Ni rA dza pa ya ti wak+ka a b+hi Shiny+tsa AH zhes lan gsum brjod /
des gsung gi byin rlabs slob ma rnams kyi ngag la zhugs pas nus pa dang ldan par gyur te ngag gsung rdo rjer gyur pa la gong ltar mchod /
thugs kyi rjes gnang gi don du gsol ba 'debs pa 'di'i rjes zlos mdzod /
bla ma phyag na rdo rjes bdag gi yid rdo rjer byin gyis brlabs pa'i don du yon tan gyi phyag na rdo rje'i thugs kyi rjes su gnang ba stsal du gsol /
lan gsum /
de nas rang dang slob ma rnams kyi snying gar paM las padma raM las nyi ma'i dkyil 'khor gyi steng du hUM sngon po /
de las 'od zer 'phros pas /
yon tan gyi phyag na rdo rje'i lha tshogs la sangs rgyas byang sems kyis bskor ba mdun gyi nam mkhar spyan drangs /
yon tan gyi phyag na rdo rje'i lha tshogs thams cad kyis bdag gi slob ma 'di rnams kyi yid rdo rjer byin gyis brlab tu gsol /
zhes gsol ba btab pas yon tan gyi phyag na rdo rje'i lha tshogs la sangs rgyas dang byang chub sems dpas bskor ba'i thugs ka nas gri gug dang rdo rje la sogs phyag mtshan rnams 'phros nas khyed rang rnams kyi snying ga'i hUM la thim pas thugs kyi byin rlabs zhugs pa'i mos pa mdzod /
oM nI laM b+ha ra d+ha ra badzra pA Ni rA dza pa ya ti tsit+ta a b+hi Shiny+tsa hUM zhes lan gsum brjod /
de nas slob ma rnams kyi lus rnam snang gi chos bdun ldan byed du bcug la /
khyed rang rnams kyi thugs ka'i hUM las 'od 'phros snod bcud la phog pas 'od du zhu /
khyed rnams phyag rdor du gsal ba la thim /
de'ang 'od du zhu thugs ka'i hUM la thim /
de yang mi dmigs par bsams la mnyam par zhog cig /
de dbang bzhi pa yin /
de ltar thugs kyi byin rlabs slob ma rnams kyi yid la zhugs @# / /
pas thugs rdo rjer gyur pa'i mos pa mdzod byas la /
sngar ltar mchod /
de ltar slob ma rnams kyi lus ngag yid gsum la yon tan gyi phyag na rdo rje'i sku gsung thugs kyi dbang bskur bas nga rgyal gyi sgo nas bsags pa'i sdig pa dang sgrib pa thams cad dag /
tshor ba'i phung po yon tan gyi phyag na rdo rjer gnas bsgyur /
mnyam pa nyid kyi ye shes thob pa'i bag chags rgyud la bzhag /
'phrin las bzhi'i sgo nas bskyed pa'i rim pa bsgom pa la dbang ngo / /
zhes dag pa brjod /
des yon tan gyi phyag na rdo rje'i rjes gnang song /
lnga pa 'phrin las kyi phyag na rdo rje'i bdag bskyed ni /
swa b+ha was stong par sbyangs /
nas padma nyi ma'i steng du hUM sngo la ljang gu'i mdangs chags pa las 'od 'phros /
don gnyis byas /
'dus yongs su gyur pa las 'phrin las kyi phyag na rdo rje sku mdog ljang nag zhal gcig phyag gnyis pa g.yas rdo rje rgya gram /
g.yon sdigs mdzub mdzad pa /
zhabs g.yas bskum zhing g.yon brkyang bas bdud dang mu stegs mnan pa /
rdo rje'i rgyan drug dang klu rigs thams cad kyis brgyan pa /
'dab ma bzhi'i shar du rdo rje gtum po smug nag rdo rje 'dzin pa /
lhor rdo rje phur pa ser nag phur bu 'dzin pa /
nub tu rdo rje be con dmar nag be con 'dzin pa /
byang du rdo rje tho ba ljang nag tho ba 'dzin pa /
thams cad kyang zhal gcig phyag gnyis g.yas rang rang gi phyag mtshan 'dzin cing /
g.yon sdigs mdzub thugs kar mdzad pa /
zhabs g.yas bskum g.yon brkyang ba nyi zla'i steng du rim bzhin dri za dang gshin rje dang klu dang gnod sbyin rnams mnan pa khro bo'i chas thams cad 190b dang ldan pa'o / /
shar lhor sangs rgyas spyan ma dkar mo 'khor lo 'dzin pa /
lho nub tu mA ma ki sngon mo rdo rje 'dzin pa /
nub byang du gos dkar mo dmar mo padma 'dzin pa /
byang shar du sgrol ma ljang gu ut+pal 'dzin pa /
de rnams kyang zhal gcig phyag gnyis pa rus ba dang rin po che dang ngar sna tshogs kyis brgyan cing pad zla'i gdan la padma'i 'dug stangs kyis bzhugs pa'o / /
de'i phyi rol du pad zla'i gdan la pho nya mo drug cu rtsa bzhi po rnams kyang sku mdog sna tshogs pa zhal gcig phyag gnyis mtshon cha sna tshogs 'dzin pa /
khro bo'i rgyan thams cad kyis brgyan pa spyan gsum ba mche ba bzhi gtsigs pa /
g.yas bskum g.yon brkyang bas ye shes kyi me rab tu 'bar ba'i dbus na bzhugs pa /
gnas gsum byin brlabs /
dbang bskur rgyas 'dabs /
mchod bstod rnams bya /
de nas rang 'phrin las kyi phyag na rdo rje'i thugs kar nyi ma'i steng du hUM sngo la ljang gu'i mdangs can la sngags phreng gis bskor bar bsams la /
na maH tsaN+Da badzra kro d+ha ya /
hu lu hu lu /
tiShTHa tiShTHa /
ban d+ha ban d+ha /
ha na ha na /
a mr-i te hUM phaT /
ces ci lcogs /
mdun gyi tshom bu lnga ba dang rnam bum lhan du bsgrub /
de nas 'phrin las kyi phyag na rdo rjes bdag gi lus rdo rjer byin gyis brlab tu gsol /
ngag + yid + zhes gsol ba btab pas /
bdag la dbang bskur zhing byin rlabs zhugs par bsam /
de nas bdan gi slob sma 'di rnams kyi lus la bzhi brgya rtsa bzhi'i nad kyi bar du gcod pa thams cad zhi bar mdzad du gsol /
bsam pa la bar du gcod pa'i bgegs rigs stong phrag brgyad cu'i @# / /
gnod pa thams cad zhi bar mdzad du gsol /
ting nge 'dzin la bar du gcod pa'i nyon mongs pa brgyad khri bzhi stong gi gnod pa thams cad zhi bar mdzad du gsol /
lus rdo rjer byin gyis brlab tu gsol /
zhes lan gsum gsal ba gdab /
bla ma la maN+Dal phul rjes /
gsol ba 'debs pa 'di'i rjes zlos mdzod /
bla ma rdo rje 'dzin pa dgongs su gsol /
bdag gi lus rdo rjer byin gyis rlabs pa'i don du bla ma 'phrin las kyi phyag na rdo rje la gsol ba 'debs kyi /
bdag la 'phrin las kyi phyag na rdo rje'i sku'i rjes su gnang ba stsal du gsol /
lan gsum /
slob dpon gyis 'di ltar brjod /
khyed rang rnams kyi snying gar sna tshogs padma 'dab ma brgyad pa'i dbus su nyi ma'i dkyil 'khor gyi steng du hUM sngon po re gsal gdab /
de las 'od 'phros /
lus kyi sgo nas bsags pa'i sdig sgrib thams cad sangs kyis dag /
slar yang 'od zer 'phros /
sems can la phog pas sdig sgrib thams cad dag /
'od zer tshur 'dus hUM la thim pa yongs su gyur pa las 'phrin las kyi phyag na rdo rjer sngar bzhin bskyed /
de nas bla ma phyag na rdo rjer gsal ba'i thugs ka nas 'od 'phros 'phrin las kyi phyag na rdo rje'i lha tshogs la sangs rgyas byang sems grangs med pas bskor ba mdun gyi nam mkhar spyan drangs /
maN+Dal lnga pa slob ma'i mgo thog tu bzhag /
slob dpon gyis nam mkha'i lha tshogs rnams la dpal gsang ba'i bdag po phyag na rdo rje'i lha tshogs la gsol ba 'debs so byin gyis brlab tu gsol /
'phrin las kyi phyag na rdo rje'i lha tshogs rnams kyis slob ma 'di rnams kyis lus rdo rjer byin gyis brlab tu gsol /
zhes gsol ba drag tu btab pas /
mdun gyi 'phrin las kyi phyag na rdo rje'i lha tshogs thams cad maN+Dal gyi phyag na rdo rje la thim /
de slob ma rnams kyi lus la thim par gyur /
dzaH hUM baM hoH zhes brjod /
brtan par bya ba'i phyir rnam rgyal bum pa mgor bzhag ste chud bar bskur zhing /
na maH tsaN+Da badzra krod+ha ya /
hu lu hu lu /
tiShTHa tiShTHa /
ban d+ha ban d+ha /
ha na ha na /
a mr-i ta kA ya a b+hi Shi ny+tsa oM /
zhes chu gtor zhing btung du bcug /
de ltar dbang bskur bas slob ma rnams sku rdo rjer gyur pa'i mos pa mdzod /
de ltar khyed rang rnams sku rdo rjer gyur pa la mchod pa phul ba bdag gir mdzad pa zhu /
mchod pa bya /
gsung gi rjes gnang gi don du gsol ba 'debs pa 'di'i rjes zlos mdzod /
bla ma phyag na rdo rjes bdag gi ngag rdo rjer byin gyis brlabs pa'i don du 'phrin las kyi phyag na rdo rje'i gsung bzlas pa'i rjes su gnang ba stsal du gsol /
lan gsum /
de nas gsung gi rjes gnang dngos gzhi la /
slob ma rnams kyi lce padma 'dab brgyad du bsams pa'i steng du AH dmar po dang /
rang dang slob ma rnams kyi snying gar nyi gdan la hUM sngon po re sgom par zhu /
rang gi snying ga'i hUM gi mtha' la snying pos bskor ba las mar me gcig las gnyis chad kyi tshul du byung /
slob dpon gyi zhal nas thon pa'i 'od kyis 'phrin las kyi phyag na rdo rje'i lha tshogs sangs rgyas dang byang sems 'phags pa'i tshogs thams cad kyi byin rlabs dang /
mdor na 'jig rten dang 'jig rten las 'das pa'i mthu dang nus pa brtan pa dang g.yo ba'i bcud kyi yon tan thams cad rdo khab len @# / /
gyis lcags 'dren pa ltar bsdus nas snying gar 'khor gcig byas nas sku'i dbyibs brgyud slob dpon gyi gsang gnas nas zhugs nas 'gal me ltar 'khor bar bsams la /
slob dpon gyi 'phreng ba nas bzung nas 'di'i rjes zlos mdzod byas la /
na maH tsaN+Da badzra kro d+ha ya /
hu lu hu lu /
tiShTHa tiShTHa /
ban d+ha ban d+ha /
ha na ha na /
a mr-i te hUM phaT /
lan gsum /
de nas slob dpon gyis bdag gi slob ma 'di rnams kyi ngag nus pa dang ldan par byin gyis brlab tu gsol /
zhes gsol ba gdab /
rnam rgyal gyi chu ku shas slob ma'i lce la bzhag la /
na maH tsaN+Da badzra krod+ha ya /
hu lu hu lu /
tiShTHa tiShTHa /
ban d+ha ban d+ha /
ha na ha na /
a mr-i ta wak+ka a b+hi Shi ny+tsa aH zhes lan gsum brjod /
des gsung gi byin rlabs slob ma rnams kyi ngag la zhugs pas nus pa dang ldan par gyur te ngag gsung rdo rjer gyur pa la gong ltar mchod /
thugs kyi rjes gnang gi don du gsol ba 'debs pa 'di'i rjes zlos mdzod /
bla ma phyag na rdo rjes bdag gi yid rdo rjer byin gyis brlabs pa'i don du 'phrin las kyi phyag na rdo rje'i thugs kyi rjes su gnang ba stsal du gsol /
lan gsum /
de nas rang dang slob ma rnams kyi snying gar paM las padma raM las nyi ma'i dkyil 'khor gyi steng du hUM sngon po /
de las 'od zer 'phros pas 'phrin las kyi phyag na rdo rje'i lha tshogs la sangs rgyas byang sems kyis bskor ba mdun gyi nam mkhar spyan drangs /
'phrin las kyi phyag na rdo rje'i lha tshogs thams cad kyis bdag gi slob ma 'di rnams kyi yid rdo rjer byin gyis brlab tu gsol /
zhes gsol ba btab pas 'phrin las kyi phyag na rdo rje'i lha tshogs la sangs rgyas dang byang chub sems dpas bskor ba'i thugs ka nas gri gug dang rdo rje la sogs phyag mtshan rnams 'phros nas khyed rang rnams kyi snying ga'i hUM la thim pas thugs kyi byin rlabs zhugs pa'i mos pa mdzod /
na maH tsaN+Da badzra kro d+ha ya /
hu lu hu lu /
tiShTHa tiShTHa /
ban d+ha ban d+ha /
ha na ha na /
a mr-i te tsit+ta a b+hiShiny+tsa hUM zhes lan gsum brjod /
de nas slob ma rnams lus rnam snang gi chos bdun ldan byed du bcug la /
khyed rang rnams kyi thugs ka'i hUM las 'od 'phros /
snod bcud la phog pas 'od du zhu /
khyed rang rnams phyag rdor du gsal bal thim /
de'ang 'od du zhu thugs ka'i hUM la thim /
de yang mi dmigs par bsams la mnyam par zhog cig /
de dbang bzhi pa yin /
de ltar thugs kyi byin rlabs slob ma rnams kyi yid la zhugs pas thugs rdo rjer gyur pa'i mos pa mdzod /
byas la sngar ltar mchod /
de ltar slob ma rnams kyi lus ngag yid gsum la 'phrin las kyi phyag na rdo rje'i sku gsung thugs kyi dbang bskur bas /
phrag dog gi sgo nas bsags pa'i sdig pa dang sgrib pa thams cad dab /
'du byed kyi phung po 'phrin las kyi phyag na rdo rjer gnas bsgyur /
bya ba bsgrub pa'i ye shes thob pa'i bag chags rgyud la bzhag /
'phrin las bzhi'i sgo nas bskyed pa'i rim pa bsgom pa la dbang ngo / /
zhes dag pa brjod /
de ltar dpal phyag na rdo rje sku lnga'i rjes gnang legs par phul grub pas dga' ba sgoms shig /
da nas bzung ste bla ma phyag na rdo rje yi dam gyi lhar bsten pa dang dam sdom tshul bzhin du bsrung snyam pas /
gtso bos ji ltar sogs kyi rjes @# / /
zlos lan gsum dang maN+Dal phul /
mchod pa kha gsos /
mchod bstod byas la /
yig brgya lan gsum /
bzod gsol /
bsngo ba /
ye shes pa gshegs /
dkyil 'khor bsdu /
las kyi rjes mi mngon par byang / /
zhes dpal phyag na rdo rje sku lnga'i sgrub thabs dang rjes gnang gi cho ga gsang bdag dgyes pa'i mchod sprin dngos grub kun stsal zhes bya ba 'di 'ang or to su da lad pe'i the'i shog bkra shis theg chen chos gling gi khri pa bstan pa'i gsal byed zhabs drung rnam rgyal bstan 'dzin nyi mas nan tan du bskul ngor /
bus mtha'i dge sbyong ci bde ba ngag dbang blo bzang bstan pa'i rgyal mtshan dpal bzang pos /
bka' gdams pa rnams kyi bsti gnas /
dge 'phel dga' ldan chos mdzod gling gi bla brang bkra shis bsam gtan pho brang du gsar bsgrigs bgyis pa'o / /
