! ma Ni ril bsgrub bya tshul bzhugs / /
! nA ro gu ru lo ke shwa rA ya /
'dir grub dbang tshem bu pa'i lugs kyi spyan ras gzigs la brten pa'i ma Ni ril bu bsgrub tshul la gsum /
sngon 'gro /
dngos gzhi /
mjug chog go /
dang po ni /
ril bu'i rgyu phye gtsang la gdung ring bsrel /
ma Ni ril bu sogs byin rta /
sman dang rin po che'i brdar phye /
dbu skra na bza' sogs kyi bsregs thal bcas bsres pa dri bzang gi khrus chus sprus te /
ril bu che chung ran par sgril nas ril chags dang mtshal gyi na bza' gsol la gsher thag chod nas /
rnam bum tshad ldan mgul chings dkar po can gtsang mar sum gnyis gang bar blug pa'i kha dar dkar gyis bstums te rgyas btab la /
stags mthon par pad dkar 'dab brgyad bris par bsgul @# / /
bskyod med par bzhag /
de'i khar rdo rje gzungs thag dang /
steng ngam rgyab ngos su thugs rje chen po'i bris 'bur gyi sku byin can bzhugs su gsol /
mthar chu gnyis nyer spyod kyi mchod pa bzang mdzes su bsham mo / /
gnyis pa dngos gzhi la gnyis /
bdag bskyed bsgom pa dang /
mdun bskyed bsgrub pa'o / /
dang po ni /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi / /
bdag gis sbyin sogs bgyis pa'i tshogs rnams kyis / /
'gro la phan phyir sangs rgyas 'grub par shog /
ces lan gsum gyis skyabs 'gro sems bskyed byas la /
oM swa b+ha sh+d+haH ? sarba d+ha rmAH b+hA wa shu ng+b+honya haM /
chos dbyings ngang las pad dkar zla ba'i steng / /
rang sems hrIH las padma griH sa mtshan pa'i / /
'od kyis don gnyis byas shing 'dus pa las / /
rang nyid 'phags mchog rje btsun spyan ras gzigs / /
sku mdog dkar po zhal gcig phyag bzhi pa / /
dang po thugs kar thal sbyar 'og ma gnyis / /
nor bu'i 'phreng ba padma dkar po bsnams / /
bcu drug lang tsho dgyes pa'i 'dzum zhal ldan / /
mtshan dpe'i dpal 'bar rin chen rgyan mang 'dzin / /
longs sku'i rnam pa lha rdzas na bzas klubs / /
'od zer stong 'bar skyil krung gis bzhugs pa'i / /
spyi bor oM dkar mgrin par AH dmar po / /
thugs kar pad steng hUM mtshan hrIH yig mthar / /
yig drug 'od zer 'bar bas bskor ba yi / /
'od kyis ye shes pa dang dbang gi lha / /
spyan drangs dzaH hUM baM hoH dbang gi lhas / /
dbang bskur 'od dpag med pas spyi bor brgyan / /
oM Ar+ya lo ke shwa ra ar+g+ha /
pA dyaM| puSh+peH d+hU pe| A lo ke /
gan+d+he| nai wi dye /
shabta pra tI ts+tsha swAhA /
skyon gyis ma gos sku mdog dkar / /
rdzogs sangs rgyas kyis dbu la brgyan / /
thugs rje'i spyan gyis 'gro la gzigs /
spyan ras gzigs la phyag 'tshal lo / /
rang gi thugs ka'i hrIH dang sngags 'phreng gi /
'od kyis 'phags pa mchod cing 'gro don byas / /
byin rlabs nus mthu 'od zer dkar po yi / /
rnam par bsdus nas hrIH la thims par gyur / /
oM ma Ni padme hUM /
zhes brgya rtsa brgyad bzla'o / /
gnyis pa mdun bskyed bsgrub pa ni /
bum pa ril bu dang bcas pa a mr-i tas bsangs /
swa b+ha was sbyangs /
stong pa'i ngang las pad dkar zla ba'i steng /
b+hUM las rin chen bum dkar lto ba che / /
mgrin ring mchu 'phyang nang ni gzhal yas khang / /
der gnas ril bu pad dkar zla ba'i steng / /
hrIH las padma dkar po hrIH sa mtshan pa'i / /
'od kyis don gnyis byas shing 'dus pa las / /
bla ma 'phags mchog rje btsun spyan ras gzigs / /
zhes pa nas /
dbang bskur 'od dpag med pas spyi bor brgyan / /
zhes pa'i bar gong ltar brjod /
mchod pa rnams phul du byung ba'i lha rdzas su gyur /
@# / /
oM AH hUM /
lan gsum gyis byin gyis brlabs la / /
stong gsum 'di 'am stong gsum gzhan dag na / /
lha rdzas mchod yon ji snyed yod pa rnams / /
bcom ldan bum pa'i lha la bdag 'bul na| |bzhes shing bla med grub mchog thob par shog /
oM gu ru Ar+ya lo ke shwa ra sa pa ri wA ra arghM pra tIts+tsha swAhA /
mchod yon gyi gnas su zhabs bsil nas rol mo'i bar dang /
ar+g+haM gyi gnas su pA dyaM nas shap+ta'i bar bcug nas mchod /
skyon gyis ma gos sku mdog dkar / /
zhes sogs dang /
'phags pa spyan ras gzigs dbang thugs rje'i gter /
zhes bya nas /
myur du sangs rgyas sa la bzhag tu gsol /
zhes pa'i bar gyis bstod cing gsol ba btab /
thugs rje'i gter gyur spyan ras gzigs dbang la / /
mchod bstod gdung shugs drag pos gsol 'debs na / /
dam rdzas ril bu 'di la byin rlabs la / /
mtha' yas 'gro rnams smin grol mdzad du gsol / /
de ltar rtse gcig gsol ba btab pa'i mthus / /
thugs ka'i hrIH las 'od zer phyogs bcur 'phros / /
bla ma yi dam mchog gsum chos srung sogs / /
skyabs gnas kun gyi byin rlabs nus mthu'i tshogs / /
'od dang bdud rtsi phyag mtshan yig 'bru dang / /
'phags pa'i sku yi rnam par thogs med bsdus / /
ril bu thugs rje chen por gsal ba la / /
dbyer med thims pas myong grol nus ldan gyur / /
ces pa'i dmigs pa dang bcas gzungs thag dang 'phreng ba blangs te ma Ni mang du bzlas mthar padma'i yig brgyas brtan par byas la /
oM gu ru Ar+ya lo ke shwa ra sa pa ra wA ra A g+haM ti ts+tsha sogs kyis mchod /
skyon gyis ma gos zhes sogs kyis bstod /
dge ba 'di yis myur du bdag /
ces sogs kyis bsngo smon byas la gzungs thag sgrub grogs re mos pa'i lha sku'i phyag la gtan nas thun mtshams la 'jug /
thun rjes ma'i 'gor mchod bstod mdor bsdus dang /
thugs gter gyur spyan ras gzigs dbang la / /
zhes sogs kyis bzlas dmigs gsal btab nas bzlas pa sngar ltar byed /
de ltar thun bzhir bcad pa'i thor thun gyi 'gor bdag mdun bskyed chog gang bzhin bya'o /
gsum pa mjug chog ni /
sgrub zhag thims pa'i snga thun gyi yig brgya'i mthar mchod bstod gang rgyas kyi rjes su /
ma lus rgyal ba sras dang bcas rnams kyi / /
gsang gsum byin rlabs gong bur 'dus pa'i lha / /
'od du zhu nas myangs pa tsam nyid kyis / /
smin cing grol 'gyur ril bu'i rnam par gyur / /
oM su pra tiSh+T+ha badzra swAhA /
zhes me tog gtor la brtan bzhugs dang /
dge ba 'di yis myur du bdag /
ces sogs kyis bsngo smon dang| nyin mo bde legs mtshan bde legs /
zhes sogs kyis shis brjod pa'o / /
zhes pa 'di ni lha mon mtsho sna ba dge slong grags pa rgya mtshos 'phrin yig gi lam nas nan chen pos bskul ngor dge slong @# / /
d+harma b+ha dras dam pa gong ma mang po'i gsung gi nying khu bsdus te g.yar khral du sbyar ba'o / /

