@# / /
snyan ngag gi dper brjod dang mtshungs pa gsal byed kyi sgra'i dogs gcod bzhugs / /
@# / /
snyan ngag me long gi le'u gnyis pa'i dang por rang bzhin brjod pa'i rgyan la bzhi las /
dang po rigs kyi rang bzhin brjod pa ni /
phyi nang rig pa'i gnas rnams thugs su chud / /
sngom gsum bslab byar nyes ltung dri mas dag /
phra rags mdzad pa bstan dang 'gro phan can / /
mtshan ldan bla ma'i tshogs rnams spyi bor mchod / /
ces pa'am /
yang na /
phyag zhabs mthil du 'khor lo'i ri mo bkra / /
nyi shu'i sor mo rin chen dra bas 'brel / /
dbu yi gtsug tor blta bar mi mngon pa'i / /
rgyal ba rnams kyi sku la bdag cag dang / /
yang /
zhal ni gdangs shing mche ba gtsigs / /
ljags 'dril khro gnyer shin tu bsdus / /
dmar ser dbu skra gyen brdzes pa'i / /
khro bo'i tshogs rnams gang brgyangs sgrog / /
ces pa lta bu /
gnyis pa bya ba'i rang bzhin brjod pa ni /
mdo sngags @# / /
chos kyi snying po kun bsdus nas / /
dben pa'i gnas su rtse gcig nyams bstar te / /
rang gis ji ltar rtogs pa'i lam gyi gnang / /
'doms mdzad 'jam mgon bla ma tsong kha pa / /
zhes pa'am /
yang na /
sdig can rngon pas nyes med ri dwags la / /
nor skyod rbad nas brag la dkar ba'i mthar / /
gnam ru'i rgyud las 'phos pa'i nyag phran mde'u / /
snying la bsnun nas gsod 'di ya red / /
zhes... dang /
yang /
mgar bas lcags hrug sol ba'i mer / /
bsregs te skam pas legs bzung nas / /
tho bas rdung ba'i zhun thar gyis / /
spu gri rnon po 'chos par byed / /
ces pa lta bu /
gsum pa yon tan brjod pa'i rang bzhin gyi rgyan ni /
mtshan ldan mu dra'i chu skyes reg bya yis / /
phra rags las rlung rgyu ba snying dbus su / /
'dus nas brjod bral lhan skyes bde chen dang / /
gzhom med rdo rje'i sku mchog ngang gis 'thob / /
ces pa'am /
yang na /
bcu drug lang tsho gsar ldan lus phra ma'i / /
mdog dbyibs mdzes pa'i lus kyi skye mched dang / /
mgrin pa'i lam las blangs pa'i snyan 'gyur glus / /
tshur mthong skyes bu'i yid ni 'dod ldan byed / /
ces dang /
gzhan yang /
dbyangs can lha mo'i rgyud mang sgras / /
skal ldan rna ba tshim byed cing / /
yid la sngon med dga' ba dang / /
snyan ngag rtsom pa'i blo gros rgyas / /
zhes pa lta bu /
bzhi pa rdzas brjod pa'i rang bzhin gyi rgyan ni / /
gnag snum dbu skra bsil bus sku stod khebs / /
rab dkar rus pa'i phyag rgya lnga yis spud / /
g.yas g.yon phyag na gri gug thod khrag can / /
gang 'di mkha' spyod dbang mo ma lags sam / /
zhes pa'am /
yang na /
phyogs mtshams yul grong mang pos bskor / /
mdun rgyab rkad par dgon sde dang / /
rtse mor dar spungs mthon po can / /
'de ni shel rtse'i ri bo'o / /
zhes pa lta bu /
gnyis pa dpe rgyan la gsum /
dngos kyi dper rjod /
skyon yon gyis dper brjod /
gsal byed kyi sgra'i dper brjod do / /
dang po la sum cu rtsa gnyis las /
dang po chos deb ni /
mtshan dpe'i sku mchog ri dbang lta bur brjid / /
drug cu'i gsung ni tshangs pa'i dbyangs ltar snyan / /
mkhyen brtse'i thugs gsang rgya mtsho ltar zab pa'i / /
thub pa'i dbang po pha ltar bka' drin che / /
zhes pa'am /
yang na /
tshangs sras khyong sku gangs ri lta bur dkar / /
gsung dbyangs dri za'i gling bu bzhin du snyan / /
mkhyen pa'i ye shes tshig mnga'i lam ltar yangs / /
brtse ba'i thugs rjes 'gro tshogs mas bzhin skyong / /
zhes pa lta bu /
gnyis pa dngos po'i dpe ni /
khro rgyal badzra b+hai ra'i rtsa ba'i zhal / /
dbyar du @# / /
mkha' la 'khrigs pa'i char sprin 'dra / /
de yi shes byar lta ba'i ye shes spyan / /
dus mtha'i bsreg za 'bar ba'i tshul la 'gran / /
zhes ba'am /
yang na /
mkhyen bas blo gter rjes su 'ching / /
brtse bas lag na padmor 'gran / /
nus pa gsang bdag pham mdzad pa'i / /
'jam mgon bla ma snying dang 'dra / /
zhes pa lta bu /
gsum pa ldog pa'i dpe ni /
'jam mgon rgyal ba gnyis pa'i mkhyen rab bzhin / /
ku sha'i rtse mo ma 'dres so sor gsal / /
de yi rnam par dkar ba'i 'phrin las ltar| |g.yas ru gtsang po'i rgyun la chad pa med / /
ces pa'am /
yang na /
'jam mgon chos kyi rgyal po tsong kha pa'i / /
zab cing yangs ba'i rnam dpyod ji bzhin du / /
rin chen ma lus gang las 'byung ba'i gnas / /
gting dang pha mthas dben pa ngo mtshar che / /
zhes pa lta bu /
bzhi pa phan tshun gyi dpe ni /
gru 'dzin bdag po'i thugs rje ji bzhin du / /
rin chen 'byung gnas ma yi gting mtha' ste / /
rgya mtsho che ltar 'phags pa'i thugs rje yang / /
tshu rol mthong ba'i bsam brjod yul las 'das / /
zhes pa'am /
yang na /
'jam dpal snying po'i mkhyen dpyod bzhin / /
zla ba'i ma ma gting dpag dka' / /
chu gter bzhin du mgon po de'i / /
blo gros pha mtha' su yis rnyed / /
zhes pa lta bu /
lnga pa des pa'i dpe ni /
rgyal sras thogs med bzang po'i thugs rgyud kyi / /
'gro ba kun la rjes su brtse ba'i dpe / /
bu sdug srog dang bral ba'i ma nyid las / /
gzhan pa tshangs pa'i blos kyang rnyed ma yin / /
zhes pa lta bu /
drug pa nges med kyi dpe ni /
rgyal sras thogs med bzang po'i snying rje ni / /
'phags mchog thugs rje'i gter dang rjes su mthun / /
gzhan yang nyams thag 'gro la ches brtse ga /
mtha' dag gang gi mthun dper 'os pa yin / /
zhes pa lta bu /
bdun pa bsdus pa'i dpe ni /
rat+na b+ha dra 'jig rten dbang phyug dang snying rje che ldan kho nas mtshungs min te / /
gru 'dzin ming du grags pa'i ri bo'i spor / /
bzhugs pa'i gnas mchog mdzad pa 'di yis kyang / /
zhes pa lta bu /
yang na /
dge slong 'phel 'di tshig labs smra / /
kho nas mkhas grub 'dra min te skya ser pho mo gang 'phrad la / /
slong mo slong ba 'di yis kyang / /
zhes pa lta bu /
brgyad pa phul byung gyi dpe ni /
rat+na b+ha dra bzhad ljongs gru 'dzin dang / /
spyan ras gzigs dbang lho phyogs po ta lar / /
bzhugs pa'i gnas kyi khyad par tsam nyid las / /
gzhan pa'i rnam dbye shes byar srid ma yin / /
zhes pa lta bu /
dgu pa rab brtags kyi dpe ni /
blo bzang grags pa'i mkhyen pa dang mtshungs zhes / /
brtan pa'i 'khor lo snyem par mi 'tshal te / /
bskal bzang rnam 'dren bzhi pa zas gtsang sras / /
des kyang shes bya mtha' dag mkhyen min nam / /
zhes pa'am /
yang na /
rtsi bcud dkon pa'i dper 'os zhes / /
sa yi zla ba snyems mi 'tshal / /
gangs khrod rgun gyi me tog la'ang / /
ngang tshul de dang ldan pas so / /
zhes pa lta bu /
bcu pa rmad byung gi dpe ni /
zung 'jug mngon gyur rje btsun mi la yis / /
zhi dul 'dul ba'i kun spyod la gnas nas / /
sgra tshad rig pa'i gnas la legs sbyangs na / /
blo bzang grags pa'i dpal gyi mthun dper 'gyur / /
@# / /
zhes pa'am /
yang na /
ngag gi dbang phyug rje btsun 'jam dbyangs la / /
mgon po spyan ras gzigs kyi thugs rje dang / /
phyag na rdo rje'i mthu stobs ldan gyur na / /
blo bzang grags pa'i dpal dang mtshungs par 'gyur / /
zhes pa lta bu /
bcu gcig pa rmongs pa'i dpe ni /
blo bzang rgyal ba'i dbang po'i rnam thar la / /
bu ram shing pa'i mdzad pa rdzogs snyam ste / /
btsun mo'i 'khor gyis rnam par rol pa'i tshul / /
rtog la nyin mtshan phreng ba mang du 'das / /
zhes pa'am /
yang na| dge slong 'phel nyid slong mo par 'khrul nas / /
rang gi sgo khyis zug cing yang yang gtses / /
mu lto pa la dge slong 'phel lo snyam / /
dge tshul gyis kyang mang ja'i skal ba gtang / /
ces pa lta bu /
bcu gnyis pa the tshom gyi dpe ni /
zab mo'i don gzigs 'phags mchog klu sgrub zhabs / /
gangs ris bskor ba'i ljongs 'dir phebs pa'am / /
yang na yab rje blo bzang grags pa'i dpal / /
zab mo'i lta ba 'chad snyam yid gnyes gyur / /
ces pa lta bu / /
bcu gsum pa gtan la phebs pa'i dpe ni| spros bral gnas lugs ston pa'i bshes gnyen 'di / /
mgon po klu sgrub nyid du dogs gyur kyang /
zha sir cod pan 'chad ba'i gtan tshigs kyis / /
blo bzang grags pa'i dpal du nges pa rnyed / /
ces pa lta bu /
bcu bzhi pa sbyar ba'i dpe ni rgyal bas lung bstan brtan pa'i 'khor lo yis / /
rjes bzung zab mo'i lta dang nyer 'brel ba'i / /
sngags lam ston pas 'jam dpal snying po'i zhabs / /
klu sgrub rdo rje can dang mtshan nyid mthun / /
zhes pa lta bu / /
bco lnga pa mnyam nyid kyi dpe ni /
snyan tshig sma ba kun gyi mchog /
bstan 'dzin chos kyi nyi ma 'di / /
mkhas mchog dbyug pa can ji bzhin / /
'khrungs yul rgya gar ma yin no / /
zhes pa'am /
yang na /
mkhas mchog dge legs rnam rgyal gyi / /
bshad sbyar ngaN+Ti'i dgongs rgyan 'di / /
bka' 'grel dbyangs can dgyes pa yi / /
glu dbyangs ji bzhin par ma yin / /
zhes pa lta bu /
bcu drug pa smad pa'i dpe ni /
'phags pa lha ni 'dran byed rnam par nyams / /
zla ba grags pa ba lang rdzi ru gyur / /
de dag nyid dang blo bzang grags pa'i dpal mtshungs par ma zad khyad chos du mas 'phags / /
zhes pa lta bu /
bcu bdun pa sngags pa'i dpe ni /
Ar+ya de ba mngal gyi dri mas dag /
tsan+d+ra kI rti bsam bzhin zhing 'dir phebs / /
de dag nyid dang su d+hI kI rti'i mtshan / /
yon tan rnam pa kun nas mtshungs min nam| |zhes pa lta bu /
bco brgyad pa brjod 'dod kyi dpe ni /
snyan tshig phun tshogs yon tan dang ldan nam / /
khyim pa'i rten gyi skyon 'gyur ji ltar yang / /
dge dbang nyid dang rgyal mchog bdun pa'i zhabs / /
mtshungs par brjod 'dod rnam rtog yid ngor shar /
zhes pa lta bu /
bcu dgu pa 'gal ba'i dpe ni /
thun mtshams nam mkha' glang po dang / /
gur kum rdul mang brtsegs pa'i ri / /
zur phud lnga pa'i gzugs kyi sku / /
'di gsum phan tshun rab tu 'gal /
zhes pa lta bu /
nyi shu pa dgag pa'i dpe ni /
dbyibs legs rnam 'byur mi ldan pa'i / /
rab dmar byu ru'i sdong po la / /
mkha' spyod dbang mo'i mdzes sku dang / /
mtshungs pa'i nus pa gzhal yang med / /
ces pa lta bu /
nyer gcig pa do bstod kyi dpe ni /
mkha' spyod zhal dkyil @# / /
bung ba dang 'dra'i spyan / /
rgya skyegs me tog bung ba dngos kyis mtshan / /
'on te 'dren byed yul du bdud rtsi'i char / /
'bebs la me tog lhag min kun nas mnyam / /
zhes pa lta bu /
nyer gnyis pa de nyid brjod pa'i dpe ni legs sbyar pha mthar son 'di gdong drug lha / /
ma yin karma si tu'i sprul sku ste / /
kun tu grags 'di dbyar skyes sprin gyi rnga / /
ma yin gang gi snyan par grags pa'i sgra / /
zhes pa lta bu /
nyer gsum pa mthun mong min pa'i dpe ni /
'phags yul dge dbang dpa' bos mtshon min pa'i / /
snyan 'gyur tshig gi mchod sbyin 'gyed pa'i dper / /
rang nyid nyag gcig 'os pa bdo ljongs kyi / /
khas mchog dge legs rnam par rgyal de mtshar / /
zhes pa lta bu /
yang byang chub lam gyi rim pa'i skyes bu chung 'bring gi lam brjod byar ston pa la /
nyer gcig pa ngo bstod kyi dpe ni /
'dren mchog zas gtsang sras po sangs rgyas dngos / /
bdag gi mgon gang rgyal ba'i rnam sprul te / /
'on kyang mdo rgyud lam gyi rim pa kun / /
'doms la khyad par ma dmigs ngo mtshar che / /
zhes pa lta bu /
nyer gnyis pa de nyid brjod pa'i dpe ni /
rnyed par dka' 'di yid bzhin dbang gi rgyal / /
ma yin dal 'byor tshang...ba'i rten mchog ste / /
shin tu nyam chung 'di yang chu'i chu bur / /
ma yin snyigs dus skye bo'i tshe srog go / /
zhes pa lta bu /
nyer gsum pa mthun mong min pa'i dpe ni /
phyogs bzhi'i rlung gis bus pa'i rab 'bar mer / /
yun ring sregs pa'i mnar med dmyal ba yi / /
brnag dka'i sdug bsngal dper 'os srid pa 'dir / /
rnyed min kho rang nyid dang 'dra bar mthong / /
zhes pa lta bu /
nyer bzhi pa byung min gyi dpe ni /
srid dang zhi ba'i logs tshogs yon tan kun / /
byed po'i gcig tu bsdus la tso 'dri ba'i / /
slu med skyabs kyi mchog gyur rin chen gsum / /
mgon du bzhugs 'di e ma skal ba bzang / /
zhes pa lta bu /
nyer lnga pa srid min gyi dpe ni /
nyin byed zer las stug po'i mun pa bzhin / /
rnam dkar rgyu las sdug bsngal tshor ba dang / /
rdo ba'i dbus nas gsar pa'i myu gu ltar / /
mi dge rgyu la bde 'bras 'byung i srid / /
ces pa lta bu /
nyer drug pa mang ba'i dpe ni /
sngon chad bag med mi dger spyad kyang slar / /
stobs bzhi rdzogs pa'i gnyen por 'bad gyur na / /
dga' bo sor 'phreng mthong ldan bde byed bzhin / /
ngan pa'i 'bras bu cha tsam myong ma yin / /
zhes pa lta bu /
nyer bdun pa rnam 'gyur gyi dpe ni /
mtshan dpe'i lang tsho dar ba'i rnam 'dren sku / /
srid...zhi'i legs tshogs dkyil nas bton pa bzhin / /
rnam pa thams cad mkhyen pa'i ye shes thugs / /
nyin mor byed pa'i lto las 'khrungs pa bzhin / /
zhes pa lta bu /
nyer brgyad pa 'phreng ba'i dpe ni / /
tshul min yid du byed las bdag 'dzin dang / /
de las nyon mongs de las zag bcas las / /
de las rnam gsum 'khor ba'i sdug bsngal bzhin / /
bslab gsum rgyu las thar pa'i bde ba 'byung / /
zhes pa lta pa'o|| rje dpal khang pas /
bzhin ltar mtshungs 'dra zil gnon 'gongs / /
ji bzhin de bzhin gzugs brnyan mnyam / /
dpal 'phrog tse 'dri skyengs byed 'gog /
'gron 'khu rgyal sdang phrag dog lhag /
rjes mthun rjes 'gre rjes su byed / /
nyer gsum 'di rnams mtshungs gsal sgra / /
zhes gsungs pa @# / /
ltar| dbyangs can khyod sku gangs kyi ri bo bzhin / /
dri za'i gling bu stong ltar snyan pa'i gsung / /
mtha' med mkhyen pa lha yi lam dang mtshungs / /
grangs med yon tan phung bskor tshogs 'dra / /
'phrin las chen pos chug rgyun zil gyis gnon /
bzhin ras nya rgyas zla ba'i mdzes par 'gongs / /
sprin lam j bzhin dbu skyes yid du 'ong / /
'dzum dkar 'phro ba zla ba'i 'od lta bu / /
mchu sgros shing 'bras bim ba'i gzugs brnyan can / /
ljags yungs padma dmar po'i 'dab mar mnyam / /
mu tig 'phreng ba'i dpal 'phrog tshems dkar mdzes / /
ut+pal 'dab mar co 'dri'i 'dren byed zung / /
yon por lta bas ri dwags skyengs par byed / /
smin tshugs dbyibs legs dbang gzhu'i mdzes pa 'gog /
mdzod sgu rin chen gnyis pa'i 'bur la 'gran / /
snyan zung g.yas 'khyil dung gi dbyibs la 'khu / /
mgul pa rab mdzes bum pa'i mgrin las rgyal / /
nu 'bur chu 'dzin gsar pa'i dpal la sdang / /
phyag gri pad dkar sdong bur phrag dog byed / /
phyag sor lcug phran gzhon nu ldem las lhag /
sked skabs padma'i skud pa'i rjes su mthun / /
zhabs zung chu shing rkang 'thung rjes...su 'gro /
lha khyod 'chi med sgeg mo'i rjes su byed / /
de phyir gus pas bstod la blo mchog stsol / /
' srod dus 'chi med lha yi lam yangs por / /
'phrul blon pa wa sangs dang rgyu skar gyi / /
rgyal po shar ba'i 'od dkar ral gri yis / /
stug po'i mun tshogs ming gi lhag mar byas / /
zhes dper can pa sangs dang zla ba gnyis tshogs pa dpe ral gri'i gzugs su bkod pas khyad par gyi gzugs can no / /
' rdzas thog gsal /
zur phud lngas mtshan 'jam mgon lhag ba'i lhas / /
mi shes rmongs ba'i mun chen gang du btang / /
'chad rtsod rtsom la thogs bral phra 'dzangs blo / /
gang na gnas de blangs snyam 'phyang mo nyug /
ces pa'am /
yang na /
zla tshes gtsug 'chang dbyangs can lha'i / /
mdzes sku 'dren byed bdud rtse ste / /
gsung snyan sgra 'dzin bcud du len / /
zab thugs yid la dga' ston 'gyed / /
ces pa lta bu /
lnga pa skor ba'i rgyan la gsum las /
dang po don skor ni /
sde snod gsum dang rgyud sde rnam bzhi'i don / /
'chad la zla bral rje btsun tsong kha pa / /
bslab pa gsum dang rim pa gnyis kyi tshul / /
bsgoms pas mngon gyur blo bzang grags pa'i dpal / /
zhes pa lta bu /
gnyis pa tshig bskor ni /
'dren pa kun mchog ngag dbang rdo rje'i zhabs / /
me mthun tsha gdung skyob pa'i gdugs su byed / /
rab dkar lhag pa'i bsam pas kun bslangs te / /
tshig rgyan bstan pa bdag gis gdugs su byed / /
ces pa lta bu /
gsum pa tshig don gnyis ka bskor ba ni /
paN chen ngaN+DI'i gzhung don ji bzhin du / /
go las d+harma b+ha dra yid dga' byed / /
ji ltar go ba de ltar lhug po ru / /
bshad pas snod ldan rnams kyang yid dga' byed / /
ces pa lta bu /
' 'gog rgyan las /
dang po byung ba 'gog pa ni /
rgyal bas tshur shog gsungs pa tsam nyid kyis / /
shA ri'i bu sogs bsnyen par rdzogs srid dam / /
'on te srid pa tha ma'i gdul bya dang / /
rnam 'dren byin mthu bsam pa'i yul las 'das / /
zhes pa lta bu /
gnyis pa mngon gyur 'gog pa ni /
'jam mgon @# / /
bla ma'i phyag sor ut+pala steng / /
yid 'phrog glegs bam khur gyis dud pas ci / /
gdul bya'i yid kyi rmongs mun ma lus pa / /
yan lag drug cu'i gsung gis sel min nam / /
lta bu / /
gsum pa 'byung 'gyur 'gog pa ni /
rje btsun bla mas bdag la 'chad rtsod dang / /
rtsom pa'i shes rab zab mo ma stsal na / /
zhwa srel bstan 'di phyir rgol mu cor gyis / /
ming gi lhag mar byed la som nyi bral / /
zhes pa lta bu /
bzhi pa chos 'gog pa ni /
brtan pa'i 'khor lo'i zhal dkyil mthong tsam gyis / /
'chad rtsod rtsom pa'i blo gros rgyas 'di rdzun / /
bden na 'phrog byed dga' bas paN kyis / /
sgra tshad lung dang rigs pas btul de ci / /
zhes pa'am /
yang na /
bcu gnyis bdag po'i 'od kyis brtan g.yo'i dngos / /
gsal bar byed pa'i gtam 'di 'ud gog tsam / /
bden na nyin par 'chi med lam po cher / /
skar tshogs snang bar mi 'gyur 'di ci ga /
zhes pa lta bu /
lnga pa chos can 'gog pa ni /
'jam mgon bla ma sangs rgyas yin min zhes / /
bden pa'i dag gis bsnyed par mi spobs te / /
dpyad gsum dag pa'i gsungs las gsang gsum gyi / /
pha mtha' bdag 'dra'i blo yi yul min phyir / /
zhes pa'am /
yang na /
drang srong chen po rA hu la'i lus kyis / /
go la'i phyed la khyab dang ma khyab ces / /
brjod par dka' ste mgo dang mjug ma'i chas / /
zla nyi sgrib pa tsam las ma mthong phyir / /
zhes pa lta bu / /
drug pa rgyu 'gog pa ni /
nyin re bzhin du nad kyi gdung ba 'phel / /
sman dpyad mo bon rim gros phan bskyed med / /
gnyen bshes mchi mas brnangs pas mtha' skor kyang / /
sdig med skye bo dag ni 'jigs mi 'gyur / /
zhes pa lta bu /
bdun pa 'bras bu 'gog pa ni / /
tshe la snon med rtag tu mdzad /
pa dang / /
rgan gzhon bar ma'i go rim ma nges par / /
'jig rten phyi ma'i gnas su 'gro mthong yang / /
da dung 'chi ba mi dran 'di ci lag /
ces pa lta bu / /
brgyad pa rjes gnang gi 'gog pa ni /
yid gcugs mdza' bo dam pa'i lha chos la| |dgyes na tshangs spyod bslab gzhi 'phral du bzhes / /
grogs med ma bdag mgyogs 'gro'i kha nad las / /
babs pa'i dal gro'i gting du lceb la ring / /
zhes pa lta bu /
dgu pa dbang gis 'gog pa ni /
grogs khyod dam pa'i chos kyi sgor zhugs na / /
rang gzhan gtan gyi mdun ma kun 'grub cing / /
rgyal bstan mdzes pa'i rgyan du'ang 'gyur mod kyi / /
bdag sems bsrung phyir khyim gyi gnas 'dir bzhugs / /
zhes pa lta bu /
bcu pa ma gus pas 'gog pa ni| bdag ni zhwa ser bstan la mchog tu gus / /
de las phyi rol gyur la yi ma rang / /
grogs khyod grub mtha' gang gi sgor 'jug kyang / /
rang gi gshis lugs gsong por smra bar zad / /
ces pa lta bu /
' srid pa can gyi rgyan la gsum pas /
yongs grags kyi rgyu bkag nas /
dang po phyi dus ston pa'i srid pa can ni / /
ma rgad ma byugs lhangs ba'i 'dzin la / /
bkod min sna tshogs me tog tshom bu bkra /
ma bos du 'dus pa'i char sprin khrod / /
dbyu gus ma @# / /
bsnun dbyar rnga ldir 'di mtshar / /
zhes pa'am /
yang na /
ma bskul chu 'dzin stug pos phyogs kun khyab / /
ma brdungs sprin gyi sgra brgya rab tu sgrog /
ma phabs sbrang char zags pas nor 'dzin brlon / /
ma byugs ri klung g.yu mdangs yid dbang 'phrog /
ces pa lta bu /
gnyis pa nang lang tsho ston pa'i srid pa can ni /
ma bkrus par yang mgo skyes dung mdog 'dzin / /
pir gyis ma bris gnyer ma'i ri mo 'phel / /
ma phyung so yi 'phreng ba kun lhung zheng rgyud kyis ma bkug dud pa'i lus 'dis skyo / /
zhes pa lta bu / /
yang na /
zla zhun ma byugs zhal dkyil rab tu dkar / /
ma brdungs khyod gsungs tshangs sras go na'i dbyangs / /
ma bsdus rigs can 'gro ba can mtha' dag 'du / /
ma 'dzegs spyi bor 'gying ba yongs 'dzin rje / /
zhes pa lta bu /
gsum pa rang gi ngo bo tsam ston pa'i srid pa can ni /
ma bos dbus gtsang dag pa'i zhing du byon / /
ma bskul thos bsam sgom pa mthar phyin mdzad / /
dgra zla min yang log smra mtha' dag btsam / /
rang 'dod bral yang zhwa ser bstan srol phye / /
zhes pa lta bu /
' bsdus brjod kyi rgyan la bzhi las /
dang po spyi'i bsdus brjod ni /
tshangs sras lha mo'i phyag gi ko na'i dbyangs / /
'phrel yul dge ba'i snyan pa ring dor nas / /
kha cig dri za'i bu mo'i gling bu dag /
dwags bas mnyan pa don chen yin par sems / /
zhes pa lta bu /
gnyis pa khyad gzhi tha dad la khyad chos mtshungs pa'i bsdus brjod ni /
bgrod pa rgyun chad med pa'i shing rtar brten / /
skyon bral gzi 'od 'bum phrag rab tu 'phro / /
lus can phan bde skyed pa'i nyin byed dbang / /
bdag cag gling bzhi rnams kyi skal bar thob / /
ces pa lta bu /
gsum pa khyad chos tha dad tha dad min pa ni /
lha yi rdzing ring rig pas chas stong pa'i ngos / /
dbang po'i gzhu ris 'khyog po rnam par bkra / /
bsnyen par gyur tshe reg bya stongs pa la / /
mdzes pa'i gos su re rnams snying pos dben / /
zhes pa lta bu /
gsum pa sngon med kyi bsdus brjod ni /
brid dang gang ba'i rnam 'gyur mi ldan zhing / /
'char nub bgrod pa'i myur bul mi ston pa'i / /
rtag tu nya gang gnyis skyes dbang po 'di / /
ku na'i tshal yangs dag gi dpal du shar / /
zhes pa lta bu /
'jam mgon chos kyi rgyal po tsong kha par / /
dka' bzhi pa zhes grags kyang de ma yin / /
stong phrag dka' gnas zhib mor legs sbyangs pa'i / /
mkhas pa'i go 'phangs mchog tu gshegs pa lags / /
zhes pa ni chos la bsnyon pa'o / /
zhes pa 'di rnams bdag cag rnams la bka' drin mtshungs pa med pa'i mkhas grub chen po rje btsun dngul chu ba d+harma b+ha dra dpal bzang po'i zhal snga nas /
snyan ngag me long gi le'u gnyis pa'i zab khrid lan kha yar snga phyir stsal ba'i skabs dper brjod gsar rtsom mdzad pa rnams bka' 'phangs pa rje drung a yur su d+hIHsa rang gzhan la phan pa'i blos khu bsdus kyis ci rnyed phyogs gcig tu bkod pa dge legs 'phel / / / /
' mtshungs pa gsal byed kyi sgra gzhung gis zin pa la /
rin spungs 'grel chen du /
mdor bstan la drug cu rtsa gsum /
rgyas bshad la sde tshan dang por 'dra la dper brjod med par blta bcas tha dad du byas te /
dpe don ngo bo gsal ba nyer gcig /
@# / /
sde tshan gnyis par gzugs brnyan nas grib ma mtshungs pa'i bar 'dra ba'i don gsal byed bco brgyad ces 'byung yang bgrang tshul la the tshom snang /
sde tshan gsum par 'bru mang tshig...sdud nas mi bzod par mtshungs pa gsal byed bco lnga /
sde tshan bzhi par tshig rkang re grangs rer bgrangs pas gsal byed khyad 'phags dgu ste /
bdoms na drug cu rtsa lnga yod gsung yang drug cu rtsa gsum las mi snang /
dbyangs can dgyes glur mdor bstan re gsum / /
dper brjod re drug /
don bsdu re lnga 'byung ba ji... yin brtag /
bod mkhas pas / /
mtshungs pa gsal byed shong spangs sogs kyi drug cu rtsa gsum dang /
saM g+ha shrI drug cu rtsa lngar bshad par gsungs nas /
sde tshan dang por blta dang bcas so sor byas te nyer gnyis /
sde tshan gnyis par gzugs brnyan nas /
mnyam byas bar bco brgyad /
sde tshan gsum par 'bru mang tshig sdud nas mi bzod bar bco lnga /
sde tshan bzhi par rjes 'gro dang rjes su 'ching so sor byas te bcur gsungs pa sngoms na drug cu rtsa lnga 'byung bas rang tshig la nang 'gal med /
dbyangs can ngag gi rol mtshor /
bod phyir bas pa la yongs grags ltar gzhung gi dngos bstan gyi grangs drug cu rtsa lnga /
rgya 'grel gnyis kyi lugs bzhin sde tshan gnyis su phye ba'i sde tshan dang por /
bzhin nas mi bzod bar nga bzhi /
sde tshan gnyis par skal bzang 'phrog byed nas rjes su byed pa'i bar bcu gcig ste /
de yang 'gran dang zhes pa /
'gram pa bung ba'i dbyangs ldan pa / /
so gnyis 'di dag dbyid dang 'gal / /
zhes 'gal du bsgyur /
blta bcas kyi skad dod /
sa dri sha /
mtshar sdug ldan pa'i smin ma dag ut+pa la nags klung 'dra bar mthong / /
zhes 'dra bar mthong du bsgyur /
yang dag gzhal /
mthon mthing ral pa'i thor cog gis / /
dbang sngon lhun po yang dag 'jal / /
zhes 'jal du bsgyur /
rtse dga' rol pa'i 'dzum gyi 'phreng / /
rab dkar kha ba'i 'od la rtog /
ces rtog gi rgya skad kalpa /
chen po'i ral par rtag nyal ba'i / /
zhabs sen zla tshes gzhon nur sems / /
zhes sems su bsgyar /
di shI ya /
mthun grogs dga' ba'i 'dzum mdangs 'od / /
zla ba'i 'od las dman pa tsam / /
zhes dman dang /
de shya /
mtshungs pa med pa'i gzi byin 'di / /
nyi ma'i 'od las cung zad dman / /
zhes cung zad dman gnyis dpe don sbyor tshul sngon las bzlog par mdzad /
A de'i sogs khongs nas 'grel pas bstan pa'i ha hu'i dper brjod /
mchod rdzas rnam pa mang po 'di / /
kun bzang mchod pa'i sprin rgya mtsho / /
zhes dang /
dzA ti'i dper brjod /
brda sprod gzhung brgya smra ba khyod / /
nges par lha yi drang srong rigs / /
zhes gsar sbyor mdzad /
sa war+Na /
srid pa'i nyon mongs 'di dag kun / /
nag po brtsegs pa dang rigs mthun / /
zhes rigs mthun dang /
tu li tau /
nam mkha'i khyon dang sems can khams / /
khyod kyi thugs rjes mtha' mnyam byas / /
zhes mnyam byas @# / /
su bsgyur nas dper brjod so sor bshad /
gang yang dman min don che na tshig /
ces pa'i gzhung gi kha 'phangs pa mtshon byed /
rat+na shA'i rgya 'grel du chos mthun pa dang /
chos mthun mong ba dang /
grib ma mtshungs pa ste gsum 'byung ba la dper brjod re drangs nas 'di gsum dang gong gi sogs khongs gnyis dngos bstan gyi grangs su mi 'dren par gsungs /
sde tshan gnyis pa ni /
dpe don gnyis mtshungs pa brjed tshul gyi sgra rang dngos nas rab brtags kyi rnam pa gsal ba zhig ste /
ro ha ti /
mdzod spu'i dkar bas zla ba dang / /
mtshungs pa las kyang lhag par 'jogs / /
zhes mtshungs pa las lhag par 'jogs /
zhes bsgyar /
rjes su 'gro ba dang /
rjes su 'ching ba tha dad dang /
ngang tshul dang /
'gog pa tha dad du phyi nas /
gzhung gi dngos bstan drug cu rtsa lnga dang /
rgya 'grel las dper brjod pa lnga ste bdun cu po 'di rnams mtshungs pa gsal byed kyi sgra yin no /
zhes gsungs /
'di la kalpa zhes pa'i skad dod rtogs dang sems gcig tu ma bgrang...na 'grig par mi snang| rin spungs pa dang rgyal mchog lnga pa'i lugs ltar snge tshan phyi mar grangs dgu yod par byas nas bod snga rabs pa'i bzhed pa drug cu rtsa gsum 'grig pa yin / /
dbyangs can dgyes glur / /
ngag gi dbang phyug gi 'grel pa las bshad pa bcu gcig ces pa'i ngag pa'i dbang phyug de rin spungs ngag dbang 'jig grags la dgongs nas gsungs pa yin dgos kyi ngag dbang grags pa'i rgya 'grel na med pa'ang shes par bya'o / /
zhes kyang gsungs so / /
