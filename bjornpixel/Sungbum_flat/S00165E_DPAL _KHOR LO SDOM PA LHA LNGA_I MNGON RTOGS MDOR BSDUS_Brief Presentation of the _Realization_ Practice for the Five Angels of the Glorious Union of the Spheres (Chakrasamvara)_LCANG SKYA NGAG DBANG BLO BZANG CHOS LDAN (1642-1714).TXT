@# / /
dpal 'khor lo sdom pa lha lnga'i mngon rtogs mdor bsdus bzhugs / / / /
@## / /
dbang sngon lhun po 'tshams sprin gzhon nu yis / /
'khyud pa'i gzi ldan bcom ldan yab yum la / /
gus pas btud de de nyid sgrub pa'i thabs / /
mdor bsdus don gnyer can la phan phyir spro / /
'dir dpal 'khor lo sdom pa lha lnga'i sgrub thabs mdor bsdus dgod pa ni / /
bde mchog gi bris sku dang mchod gtor sogs tshogs par byas te bde bar 'khod nas /
skyabs 'gro sems skyed rgyas pa spyi 'gro ltar ram bsdu na /
bla ma 'khor lo sdom pa'i lha tshogs sogs / /
mchog gsum dam pa rnams la skyabs su mchis / / /
mar gyur sems can kun gyi don gyi phyir / /
rdzogs pa'i byang chub mchog tu sems bskyed do / /
ces pa lan gsum gyis skyabs 'gro sems skyed bya /
rang nyid skad cig gis he ru ka yum dang bcas pa'i skur bzhengs par gyur /
nang mchod kyi rdzas la dmigs te /
ha hoH hriH rdzas kyi kha dog dri ro nus pa'i skyon rnams sbyangs te zag pa med pa'i ye shes kyi bdud rtsi'i rgya mtsho chen por gyur /
ces dang /
oM AH hUM /
lan gsum brjod la nang mchod byin gyis @# / /
brlab /
mchod pa'i rdzas la dmigs te /
oM khaN+Da ro hi hUM hUM phaT /
oM swa b+ha wa shud+d+ha sarba d+harma swa b+ha wa shud+d+ho nya haM /
stong pa nyid du gyur /
stong pa'i ngang las kaM las byung ba'i thod pa rnams kyi nang du hUM zhu ba las mchod rdzas rnams khyad par gsum dang ldan pa zag pa med pa'i bde ba khyad par can skyed par gyur /
oM arga AH hUM /
oM pa tyaM AH hUM /
oM puSh+pe AH hUM /
oM d+hu po AH hUM /
oM d+he pe AH hUM /
oM g+han+de AH hUM /
oM Ne wi ti AH hUM /
oM shap+ta AH hUM /
zhes pas mchod pa byin gyis brlab /
rang he ru kar gsal ba'i thugs kha'i hUM gi 'od zer gyis 'og min nas rang gi rtsa ba'i bla ma dang dbyer med pa'i 'khor lo sdom pa lha lnga'i lha tshogs sangs rgyas dang byang chub sems dpa'i tshogs kyis bskor ba mdun gyi nam mkhar spyan drangs /
zhes tshogs zhing spyan drangs /
'od zer rang gi snying khar thim / /
oM gu ru tsa kra saM b+ha ra sarba DA ki ni b+h+yaH zhes phyag bya /
oM argaM pra ti ts+tsha hUM swA hA /
zhes pa nas /
oM shap+ta pra ti ts+tsha hUM swA hA /
oM shri he ru ka oM AH hUM /
yab yum snyoms par zhugs pa'i bde bas stong pa nges pa'i gsang ba dang de kho na nyid kyi mchod pas mnyes par gyur /
dkon mchog gsum la bdag skyabs mchis / /
sdig pa thams cad so sor bshags / /
'gro ba'i dge la rjes yi rangs / /
sangs rgyas byang chub yid kyis gzung / /
tshogs zhing rnams rang la thim pas byin gyis brlabs par gyur /
ces tshogs zhing la phyag mchod sogs phul te tshogs bsags /
oM shu nya tA dz+nyA na badzra swa b+ha wa at+ma ko nya ? haM /
snod bcud kyi chos thams cad rang la thim zhing /
rang yang mi dmigs pa'i stong pa nyid du gyur /
ces 'chi ba chos skur 'khyer ba'i lam 'khyer bsgom /
stong pa'i ngang las rang gi sems nA da'i gzugs gyen du 'greng ba'i rnam par nam mkhar gnas par gyur /
ces bar do longs skur 'khyer ba'i lam 'khyer bsgom /
stong pa'i ngang las skad cig gis dur khrod brgyad kyis bskor ba'i nang du rdo rjes gzhi /
rab gur /
bla re /
me ri dang bcas pa'i bsrung 'khor gyi dbus su 'byung bzhi /
ri rab /
sna tshogs padma rnams brtsegs pa'i steng du sna tshogs rdo rje'i lte bar sna tshogs padma 'dam ma brgyad pa'i dbus su mtshan dpe'i ngo bo dbyangs gsal gyi yi ge dkar dmar las dbyangs gsal gyi gzugs brnyan shar ba'i zla ba dkar la dmar ba'i mdangs can du gyur pa me long dang mnyam pa nyid kyi ye shes /
rang nam mkha'i nA da zla ba'i dbus su zhugs pa las rim pa bzhin hUM yig dkar la dmar ba'i mdangs can du rdzogs par gyur pa so sor rtogs pa'i ye shes /
hUM yig las 'od zer 'phros /
don gnyis byas te 'dus nas nA da la thim pas /
hUM yig lhan skyes kyi dga' ba'i rang bzhin du gyur pa ni bya ba sgrub pa'i ye shes /
oM AH hUM /
oM sarba bi ra yo gi ni ka ya wa ga tsit+ta badzra swa b+ha wa at+ma ko nya ? haM /
oM badzra shud d+ha sarba d+ha rma badzra shud+d+ho nya ? haM /
zla ba dbyangs gsal hUM dang bcas pa yongs su gyur pa las /
rten dang brten pa'i dkyil 'khor thams cad dus gcig tu grub pa ni chos kyi dbyings kyi ye shes te /
zhes skye ba sprul skur 'khyer ba'i lam 'khyer bsgom /
de yang gzhal yas khang gru bzhi sgo bzhi rta bab bzhi rgyan dang bcas pa mtshan nyid thams cad yongs su rdzogs pa'i dbus su sna tshogs padma'i lte bar nyi gdan gyi steng du /
rang nyid bcom ldan 'das dpal he ru ka sku mdog mthing nag zhal bzhi pa'i rtsa zhal dag /
g.yon zhal ljang /
rgyab zhal dmar /
g.yas zhal ser ba /
@# / /
zhal re re yang spyan gsum pa /
zhal rnam par 'gyur zhing mche ba bzhi bzhi gtsig pa /
sna tshogs rdo rjes mtshan pa'i ral pa'i thor cog can /
dbu re re la thod skam lnga lngas brgyan cing /
dbu'i g.yon du cung zad yo ba'i zla ba phyed pa 'phyang ba /
dpral bar rdo rje rtse lnga ba'i 'phreng ba 'dzin pa /
zhabs g.yas brkyang bas 'jigs byed dang /
g.yon bskum pas dus mtshan ma mnan pa /
phyag bcu gnyis g.yas g.yon gyi dang po gnyis /
rdo dril 'dzin pas yum la 'khyud pa /
de'i 'og ma gnyis kyi sdig mdzub dang bcas pa'i glang po che'i lpags pa brkyangs te 'dzin pa /
g.yas gsum pa na Da ma ru /
bzhi pa na dgra sta /
lnga pa na gri gug /
drug pa na mdung rtse gsum pa /
g.yon gsum pa na kha TaM ga /
bzhi pa na thod khrag /
lnga pa na rdo rje zhags pa /
drug pa na tshangs mgo gdong bzhi pa bsnams pa /
gar gyi nyams dgu dang ldan zhing /
stag gi pags pa'i sham thabs can /
mgo rlon lnga bcu'i 'phreng ba 'phyang zhing /
phyag rgya drug gis rgyas btab pa /
mu rus kyi thal bas lus thams cad la byug pa'o / /
bcom ldan 'das la mngon du phyogs bar yum rdo rje bag mo dmar mo / /
zhal gcig phyag gnyis kyi g.yon pas yab kyi mgul nas 'khyud pa'i thod pa khrag gis gang ba bsnams nas yab kyi zhal du stobs pa /
g.yas pas gdug pa can kun la gri gug dang bcas pa'i sdig mdzub kyis sdig par mdzad pa spyan gsum dmar zhing me ltar 'bar ba /
byin pa gnyis kyis yab kyi brla'i steng du legs par 'khril ba /
thugs rje'i bdag nyid can /
phyag rgya lngas brgyan pa /
mi mgo skam po lnga'i thod dang /
lnga bcu'i do shal can no / /
padma'i 'dab ma la shar du mkha' 'gro ma nag mo / /
byang du lA ma ljang khu /
nub tu khaN+Da ro hi dmar mo / /
lhor gzugs can ma ser mo / /
thams cad kyang zhal gcig phyag bzhi'i g.yas gnyis gri gug dang Da ma ru /
g.yon gnyis thod pa dang kha TaM ga 'dzin pa /
gcer mo sgra grol zhing thod pa skam po lnga'i dbu rgyan dang /
lnga bcu'i do shal can /
phyag rgya lngas brgyan cing /
g.yas brkyang gis bzhugs pa /
mtshams bzhir bdud rtsi'i bum pa'i steng du ka pa la byang chub kyi sems kyis gang ba re re /
yab kyi gsang gnas mi dmigs pa las hUM las byung ba'i rdo rje dkar po nor bu dmar po'i rtse mor byai ser pos mtshan pa /
yum gyi gsang gnas mi dmigs pa las a las byung ba'i padma dmar po lte ba dkar po'i rtse mor dya ser pos mtshan pa /
yab yum gyi gnas bzhir snying po dang nye snying gis mtshan par gyur /
oM AH hUM /
snyoms par zhugs pas dga' bzhi rim bzhin drangs pa'i lhan skyes kyi bde ba dang stong pa dbyer med du sbyar ba byang chub kyi phyogs kyi chos kyi ngo bo lha lnga'i rnam par shar ba nam mkha'i 'ja' tshon lta bu dangs gsal 'od kyi rang bzhin du gyur /
lha rnams kyi spyi bor zla ba la oM dkar po /
mgrin par padma la AH dmar po /
thugs khar nyi ma la hUM sngon pos mtshan par gyur /
phaiM rang gi thugs kha'i hUM gi 'od zer gyis sgom pa dang 'dra ba'i rten dang brten pa'i ye shes pa dbang gi lha mchod pa'i lha mo dang bcas pa spyan drangs /
'od zer snying kha'i hUM thim par gyur /
khaN+Da ro his phyi 'brang gi bgegs bskrad /
oM argM pra ti ts+tsha AH hUM /
dzaH hUM baM hoH ye shes pa dam tshig pa dang gnyis su med par gyur /
oM yo ga shud+d+ha sarba d+ha rma yo ga shud+d+ho nya ? haM /
oM argaM pra ti ts+tsha AH hUM /
dbang gi lha rnams kyis bdag la mngon par dbang bskur du gsol /
zhes gsol ba btab pas oM sarba ta thA ga ta a b+hi She ka ta sa ma ya shri hUM /
zhes gsung zhing dbang bskur bas gtso bo la rdor sems /
phag mo la mi skyod pa /
mkha' 'gro ma sogs bzhi la rin @# / /
'byung gi dbu rgyan cing /
dbang gi lha rnams rang la thim par gyur /
mchod pa sngar bzhin byin gyis brlabs te oM shri he ru ka argaM pra ti ts+tsha hUM swA hA /
zhes pa nas /
shap+ta pra ti ts+tsha hUM swA hA / /
zhes pa'i bar gyis phyi mchod /
nang mchod sngar ltar byin gyis brlab la /
drin can rtsa ba dang brgyud par bcas pa'i dpal ldan bla ma dam pa rnams kyi zhal du oM AH hUM /
oM hri ha ha hUM hUM phaT oM AH hUM /
oM sarba bud+d+ha DA ki ni ye badzra wa raN+Na ni ye hUM hUM phaT swA hA /
oM AH hUM /
oM DA ki ni ye zhes sogs 'og nas 'byung ba'i rnal 'byor ma bzhi'i sngags la oM AH hUM btags pa dang /
yi dam dkyil 'khor gyi lha tshogs rnams kyi zhal du oM AH hUM /
chos skyong srung ma rnams kyi zhal du oM AH hUM /
dpa' bo dang rnal 'byor ma rnams kyi zhal duX phyogs skyong dang zhing skyong dang klu la sogs pa rnams kyiX gzhi bdag gnyug mar gnas pa dang sems can thams cad lhar gyur pa rnams kyi zhal du oM AH hUM /
zhes pas nang mchod /
yab yum snyoms par zhugs pa'i lhan skyes kyi bde bas stong pa nges pa'i gsad ba dang de kho na nyid kyis mchod pas mnyes par gyur /
zhes pas phyi nang gsang ba de kho na nyid kyi mchod pa rnams dbul /
yab yum gyi snying po nye snying /
mkha' 'gro ma bzhi'i sngags brjod de sngags mchod bya /
he ru ka dpal dpa' bo che / /
rnam dag rdo rje'i dbang phyug dang / /
rjes chags chags pa che rnams kyi / /
rdo rje phag mo de la 'dud / /
gnas dang nye ba'i gnas dang zhing / /
'du dang dur khrod gnas pa yi / /
dpa' bo dpa' mo'i dbang phyug ma / /
kun la bdag ni gus phyag 'tshal / /
zhes pas bstod /
skad cig gis 'phreng ba gsung rdo rje padma gar dbang du gyur pa zhu ba'i 'phreng ba'i rnam par gyur /
zhes bgrang 'phreng byin gyis brlabs /
lha rang rang gi thugs khar nyi gdan la gnas pa'i hUM yig gi mthar sngags phreng gis bskor ba'i dbus kyi yi ge las dkyil 'khor ba'i lha tshogs 'phros nas 'gro ba'i don byas slar 'dus te dbus kyi yi ge la thim pa'i spro ba dang bsdu pa'i mdzad pa can du gyur /
oM shri badzra he he ru ru kaM hUM hUM phaT DA ki ni dzwa la shaM ba raM swAhA /
zhes pa gtso bo'i snying po / /
oM hriH ha ha hUM hUM phaT /
nye snying /
oM badzra bai ro tsa nA ye hUM hUM phaT swA hA /
yum gyi snying po /
oM sarba bud+ha DA ki ni ye badzra wa ra N+Na ni ye hUM hUM phaT swahA /
nye snying /
oM DA ki ni ye hUM hUM phaT /
oM lA me hUM hUM phaT /
oM khaN+Da ro hi hUM hUM phaT /
oM ru bi ni ye hUM hUM phaT /
snying po'i rnal 'byor ma bzhi'i sngags rnams ci 'grub bzla /
mthar /
oM badzra he ru ka sa ma ya /
ma nu pA la ya /
badzra he ru ka twe no pa tiShTHa /
DiD+ho me b+ha wa /
su toShY'o me b+ha wa /
su po ShYo me b+ha wa /
a nu rak+to me b+ha wa /
sarba sid+hi me bra ya tsa sarba karma su ts+tsha me /
tsi t+taM shri yaMH ku ru hUM ha ha ha ha hoH b+ha ga wa na /
badzra he ru ka ma me muny+tsa /
he ru ka b+ha wa /
mahA sa ma ya sa twa AH hUM phaT /
ces yig brgya brjod /
de nas gtor ma 'bul ba la /
gtor ma nang mchod ltar byin gyis brlab la /
phaiM rang gi thugs kha'i hUM yig las 'phros pa'i 'od zer gyis dur khrod na gnas pa'i phyogs skyong sogs 'khor dang bcas pa thams cad yongs su rdzogs pa'i dkyil 'khor mdun gyi nam mkhar spyan drangs /
oM argaM pra ti ts+tsha hUM swAhA /
zhes pa nas /
shap+ta'i bar gyis mchod /
lha rnams kyi ljags la hUM dkar po las byung ba'i rdo rje dkar po nas 'bru tsam 'khod pa'i 'od zer gyis sbu gus drangs nas gsol bar gyur /
oM badzra a ro li ho /
dzaH hUM baM hoH badzra DA kai ni sa ma ya stwa tri shya ho /
lan gsum gyis gtso 'khor la dbul /
oM argaM pra ti ts+tsha @# / /
zhes sogs dang /
oM AH hUM gis mchod /
he ru ka dpal dpa' bo cha / /
zhes sogs shu lo ka gcig dang /
dpal ldan rdo rje mkha' 'gro dang / /
mkha' 'gro ma yi 'khor los sgyur / /
ye shes lnga dang sku gsum nyid / /
'gro ba skyobs la phyag 'tshal lo / /
ji snyed rdo rje mkha' 'gro ma / /
kun du rtog pa'i 'ching gcod cing / /
'jig rten bya ba la 'jug ma / /
ji snyed rnams la phyag 'tshal lo / /
zhes pas bstod /
srid pa dang mnyam zhi ba chags bcom kun du rtog pa 'joms / /
khyod ni dngos po mtha' dag mkha' ltar gzigs pa dang ldan pa / /
mgon po shin tu brtse ba lce ba'i chus brlan thugs kyi chus / /
mdzod cig lha mo rnams kyis bdag la shin tu rjes brtser mdzod / /
ces 'dod don la gsol ba gdab /
dur khrod brgyad na gnas pa'i phyogs skyong dang zhing skyong klu la sogs pa skad cig gis 'od gsal du bcug pa las bde mchog gi lha yab yum gyi skur bzhengs pa rnams kyi ljags la hUM dkar po las zhis pa nas gsol bar gyur /
oM kha kha / /
khA hi khA hi /
sarba yak+Sha ra k+Sha sa b+hu ta /
pre ta /
bi sha tsa /
un+ma ta /
a ba smA ra badzra DA ka TA ki n+yA da i maM ba yiM /
gri h+na du /
sa ma ya ra k+Sha n+tu /
mA ma sarba sid+hi me pra yats+tsha n+tu ya the baM /
ya the Sh+DaM /
b+hu dza tha /
pi pa tha /
dzi gra tha /
mA ti kra ma tha /
ma ma sar+b+ba karta ya /
sad su khaM bi shud+ha ye /
sa ha yi ka b+ha wan+tu hUM hUM phaT swahA /
lan gnyis brjod de phyogs mtshams na gnas pa'i phyogs skyong rnams la dbul /
oM argaM pra ti ts+tsha swAhA / /
zhes sogs dang /
phyogs skyong dang /
zhing skyong klu la sogs pa rnams kyi zhal du oM AH hUM /
zhes pas mchod /
bstan pa bsrung dang 'gro ba'i don mdzad phyir / /
thugs dam bcas shing zhal gyis mches pa rnams / /
dpal chen bka' sdod yid ltar mgyogs pa yi / /
'jigs pa'i gzugs can drag gtum mi bzad pa / /
gdug pa 'dul mdzad nag po'i phyogs rnams 'joms / /
rnal 'byor las la 'bras bu ster mdzad cing / /
mthu stobs byin brlab bsam gyi mi khyab pa'i / /
gnod sbyin tshogs sogs brgyad la phyag 'tshal lo / /
sde brgyad btsun mo sras dang g.yog bcas pas / /
dngos grub kun gyi bka' drin bdag la stsol / /
zhes bstod cing 'phrin las bcol / /
oM yo ga shud+ha sarba d+harma yo ga shu d+honyra ? haM /
oM badzra muH 'jig rten pa rnams rang gnas su gshegs shing dkyil 'khor gyi 'khor lo bdag nyid la tham par gyur /
ces gtor mgron gshegs bsdu bya /
rang gi shugs kha'i hUM las 'od zer 'phros /
gtso bo yab yum dang /
snying po'i rnal 'byor ma bzhi dang khang pa brtsegs ma sogs rten dang brten pa'i dkyil 'khor rnams snang bar byas te 'od du gyur pa'i srung 'khor dur khrod dang bcas pa gzhal yas khang la thim /
gzhal yas khang gtso bo yab yum la thim /
mtshams kyi bum pa thod pa dang bcas pa snying po'i rnal 'byor ma bzhi la thim /
de bzhi gtso bo'i zhal la thim /
gtso bo yab yum yang 'od du zhu nas thugs kha'i hUM yig la thim /
hUM yig yongs su gyur pa las bcom ldan 'das he ru ka sngon po zhal gcig phyag gnyis pa rdo rje dang dril bu 'dzin pa /
g.yas brkyang gis bzhugs pa la rdo rje phag mo dmar mo zhal gcig phyag gnyis gri thod 'dzin pas 'khyud par gyur ba'i sbyi bor oM /
mgrin par A thugs khar hUM gis mtshan par gyur /
ces nyer bsdu byas la /
srid pa gsum 'bar sku ni rjes chags dul bar ldan /
'od zer sngon po stong ldan nyi ma brgya stong ldan / /
rnam mang sku dang cha lugs rjes chags sems par ldan / /
he ru ka dpal de dang lhan cig gar byed shog /
lha mo tshe dam dam tshig tshad ma dang / /
des brjod gsung yang mchog tu tshad ma ste / /
bden pa 'di dag gis ni lha mo rnams / /
bdag cag rjes su 'dzin pa'i rgyur gyur cig /
sems can kun gyi don gyi phyir / /
bdag ni he ru kar gyur nas / /
sems can thams cad he ru ka'i / /
go 'phang mchog la 'god par shog /
ces bsngo ba dang smon lam bya /
nyin mo bde legs mtshan bde legs / /
nyi ma'i gong yang bde legs shing / /
nyin mtshan rtag tu bde legs pa'i / /
dkon mchog gsum gyi bkra shis shog / /
ces bkra shis kyis brgyad par bya'o /
ces pa 'di ni che nyis ? skrag par mos pa'i 'jam dbyangs gong ma chen po'i thu 'khor khe ? sa bud+ha ? ri zhes bgyi bas bsgrub pa'i bo snyom pas pa ngag bang blo bzang chos ldan dpal zang pos mtsho ? bdun gyi lha khang chen mor sbyar ba'i ye ge pa'i sdom brtson chos la 'dun pa'i dka' bcu ngag dbang chos 'byor ro / / / /
?
