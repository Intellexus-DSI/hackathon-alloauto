! oM swa sti /
rab gnas shin tu bsdus pa'i sdom tshig rje bdag nyid chen po'i phyag bzhes 'dul 'dzin grags pa rgyal mtshan gyi zin bris su bkod pa las /
sngon 'gro gtor ma mchod rdzas rnams / /
bsangs sbyangs bskyed nas byin gyis brlabs / /
bdag bskyed rten bskyed sbyang ba bya / /
sku sogs byin brlab ye shes drangs / /
bskrad gzhug dbang lha spyan drangs te / /
dbang bskur rigs bdag gis rgyas gdab / /
spyan dbye mchod bstod @# / /
gzugs bsgyur bya / /
shis pa brjod dang brtan bzhugs bya / /
slar yang shis pa brjod pa'o / /
zhes gsungs pa ltar /
'jigs byed bcu gsum ma la brten nas byed na /
sngon 'gro gtor ma zhes pa ni /
bdag bskyed kyi thog ma sngon 'gro gtor ma nas yin par za ma tog nas 'byung ba ltar te 'on kyang 'phrin 'chol gyi tshe rab gnas kyi bya ba la bar gcod bzlog par gsol ba gdab dgos pa'i don to / /
mchod rdzas rnams /
bsangs sbyangs bskyed nas byin gyis brlab /
ces pa ni /
bdag bskyed kyi mchod pa dang lhan cig tu mdun bskyed kyi mchod pa byin rlabs bya ba dang /
bdag bskyed ces pa ni /
tshogs zhing mchod pa nas nyer bsdu'i ? bar rgyas bsdus skabs dang sbyar ba'o / /
sdom tshig tu mi gsal yang de'i don 'grol ba'i tshe skabs 'dir bum sgrub gsungs pa bzhin bya dgos te 'og tu rten la khrus gsol bya dgos pas so / /
rten bskyed ces pa ni /
rtan rnams so so'i dam tshig pa bskyed pa ste /
de yang bsangs sbyangs byas te pad nyi gnyis dang pad zla'i steng du cho ga gsum gyis sku rten rnams gtso bo yab yum dang /
gsung rten rnams 'dod chags gshin rje'i gshed yab yum dang thugs rten bzhugs khang gti mug gshin rje'i gshed yab yum du bskyed pa'o / /
sbyang ba bya /
zhes pa ni /
gtor ma byin nas bgegs sbyang ba dang /
khrus gsol byas nas dri ma sbyang ba'o / /
sku sogs byin brlab ces pa ni /
dam tshig par bskyed pa rnams kyi skye mched dang sku gsung thugs byin rlabs bya ba dang /
ye shes drangs /
zhes pa ni /
ye shes pa spyan 'dren dang /
bskrad /
ces pa ni /
de'i phyi 'brang gi 'gegs bskrad pa dang gzhug /
ces pa ni /
dam tshig pa la gzhug pa dang /
dbang lha spyan drangs te /
dbang bskur rigs bdag gis rgyas gdab /
ces pa ni /
dbang bskur rgyas gdab bo /
spyan dbye mchod bstod gzugs bsgyur bya /
zhes pa ni /
spyan dbye dang /
mchod pa dang /
bstod pa dang /
gzugs bsgyur rnams te go sla'o / /
shis pa brjod dang brtan bzhugs bya /
zhes pa la /
gzhung kha cig tu /
mnga' dbul shis brjod brtan bzhugs bya /
zhes 'byung ba ltar na /
mnga' dbul /
zhes pa ni /
spyi'i mnga' dbul tsam mam de yang ma lcogs na maN+Dal 'bul ba dang /
shis brjod /
ces pa ni /
yer+har dang mchog gsum gyi bkra shis gang rung dang /
brtan bzhugs /
zhes pa ni /
bcad lhug gnyis ka'am bsdu na lhug rkyang tsam dang /
slar yang shis pa brjod pa'o / /
zhes pa ni /
yi dam gang byed kyi bkar shis byed pa ste /
mdor na sdom tshig 'di rgyas bsdus dang go rim mi 'phyug pa'i srog tu byas la /
dge legs rgya mtsho'i char 'bebs lta bu'i rab gnas kyi gzhung rgyas pa zhig dang /
rang gi yi dam gang la brten nas byed pa de'i gzhung tshig gnyis gung bsgrigs te /
med mi rung gi cho ga gtso bo rnams ma chad cing /
byas kyang phun sum tshogs @# / /
lam byas kyang chad skyon mi 'byung ba rnams /
skabs 'dir rab gnas rgyas 'bring bsdus gsum gyi nang nas bsdus pa yin pa'i phyir bzhag nas mdzad dgos par sems pas de bzhin mdzad par zhu|
