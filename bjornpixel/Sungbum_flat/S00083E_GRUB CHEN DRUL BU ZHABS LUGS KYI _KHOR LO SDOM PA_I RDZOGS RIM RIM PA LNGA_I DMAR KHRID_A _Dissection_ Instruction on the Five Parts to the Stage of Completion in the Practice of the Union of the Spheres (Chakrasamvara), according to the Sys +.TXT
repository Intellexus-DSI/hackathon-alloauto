grub chen dril bu zhabs lugs kyi 'khor lo sdom pa'i rdzogs rim pa lnga'i dmar khrid bde chen myur lam bzhugs / /
na mo gu ru b+dz+ra d+hAr ya / /
dpal 'khor lo sdom pa'i rdzogs rim rim pa lnga nyams su len pa'i tshul la / /
sngon 'gro'i rim pa gzhan las shes par bya zhing dngos gzhi la / /
bsam mi khyab kyi rim pa'i sngon 'gro dang / /
de dngos gnyis / /
dang po la byang sems dkar po rgyas par byed pa'i ting nge 'dzin dang| |dmar po rgyas par byed pa'i ting nge 'dzin gnyis / /
dang po la snying khar gnang du bsnun nas byang sems dkar po rgyas par byed pa'i ting nge 'dzin bdag byin brlabs kyi rim pa / /
d+hA tI'i yar mar gyi snar gnang du bsnun nas byang sems dkar po rgyas par byed pa'i ting nge 'dzin sna tshogs rdo rje'i rim pa / /
phyag rgya bzhi la brten nas byang sems dkar po rgyas par byed pa'i ting nge 'dzin nor bu 'gengs pa'i rim pa gsum / /
dang po la sa bon dang bces ba dang / /
de med pa gnyis / /
dang po ni / /
bskyed rim pha rags nyer bsdu byas pa'i 'od gsal las he ru ka yab yum du bzhengs pa la rtsa gsum 'khor lo drug ldan gsal btab pa'i / /
snying ka'i rtsa 'khor gyi dbus gyi d+hA ti'i nang du thig le steng dkar la 'og dmar ba sran ma 'bring po'i tshad tsam 'od zer 'phro ba / /
de'i dbus su hUam yig dkar la dmar ba'i mdangs can / /
mu tig sin d+hu ras byugs pa lta bu'i nAng gsum 'khyogs stod dmar zhing smad cung zad dkar ba spu rtses bris pa lta bu / /
shin tu phra ba 'od zer dpag med 'phro ba bde ba chen po'i rang bzhin gyi bdud rtsib mo lta bu 'dzag pa'i rnam pa can la / /
sems rtse gcig du mnyam par bzhag bal brten nas rlung dbu mar zhugs gnas thim gsum 'byung / /
thim pa'i rtags su smig rgyu nas 'od gsal gyi bar gyi rtags rnams 'char / /
de'i skabs su gtum mo 'bar ba la brten pa'i byang sems yas bab sams brtan gyi dga' ba rnams rim gyis drangs / /
de lta bu'i dga' bab rgyang ka dang khyad par lhan skyes gnyis kyi skabs su bde sdong sbyar nas rtse gcig tu bsgom / /
'di la ni sad dus kyi chos sku'i bsreb zhes bya'o / /
'od gsal de las lngar bar rtsom pa na / /
phung po rnying pa las gos logs su mtshan dpes spras pa'i he ru ka yab yum gyi skur dngos gnas la ldang snyam pa'i 'phen pa btang / /
'od gsal de las langs pa dang dus mnyam du /
phung po rnying pa las gos logs su mtshan dpes spras pa'i he ru ka yab yum gyi skur ying ngor ldang / /
'di la ni sad dus kyi longs sku'i bsre ba zhes bya'o / /
de dang dus mnyam du lugs ldog gi nyer thob nas / /
smig rgyu'i bar gyi rtags rnams 'char /
mnyam bzhag de las ldang bar 'dod pa na phung po rnying ba he ru ka yab yum du bltas pa'i thugs kar ye shes sems dpa'i tshul gyis 'jug /
'di la ni sad dus kyi sprul sku'i bsre bzhis bya'o / /
de dang dus mnyam du sna bug nas rlung rgyu / /
dbang shes lnga yul la 'jug /
gang snang stong pa / /
stong pa bde ba /
bde ba lha skur 'char ba'i rjes thob kyi nyams len rnams skyong bar bya / /
de lta bu'i rnal 'byor pa de gnyid la 'gro khar /
gnyid kyi 'od gsal ngos zin par byed / /
rmi lam longs skur ldang /
gnyis sad pa sprul sku dang bsre snyam pa'i 'phen pa bdang / /
gnyid la mngon du phyogs pa na snying kha'i dmigs @# / /
rten la rtse gcig du dmigs nas bsgom pa sogs / /
gnyid dus kyi bsre bskor gsum bya /
rnal 'byor ba des lam gong ma'i rtogs pa mngon du ma byas par 'chi dgos pa byung na 'chi khar| 'chi ba 'od gsal ngos zin par bya /
bar do longs skur ldang sngags spyod pa'i rten khyad par can du skye ba len snyam pa'i 'phen pa btang /
'chi ba la mngon du phyogs pa na /
snying kha'i dmigs rten la rtse gcig tu dmigs nas bsgom pa sogs 'chi dus kyi bsre bskor gsum bya / /
gnyid dang 'chi dus kyi bsre pa'i skabs su dmigs gsal bsgyur dgos dang /
bser ba'i skor 'di rnams skabs 'og mar sbyor dgos rnams la sbyor tshul legs par shes par bya /
gnyis pa sa bon med pa ni snying kha'i thig le dkar dmar kyi dbus su sngags kyi sa bon hUM yig med par / /
nA da rlung 'od zer lta 'phro ba las rlung ldang 'jug gnas gsum gyi sgra yi ge gsum gyi gdangs dang sbyar ba'i rlung sngags dbyer med kyi rdor bzlas byas pa la brten nas /
rlung dbu mar zhugs gnas thim gsum byung /
thim pa'i rtags su smig rgyu nas 'od gsal gyi bar gyi rtags rnams 'char /
de'i dus su dga' bzhi drangs nas bde stong sbyor ba sogs bsre bskor dgu bya /
gnyis pa la sa bon yod med gnyis /
dang po ni| |yab kyi gsang gnas phyi dbyibs rtags kyi rdo rje rtse lnga pa dkar po'i rnam pa can /
dper na rdo rje gcig rang shong tsam kyi khug ma'i nang du bcug pa lta bu /
d+hU ti'i mar sna gro sogs 'bring po'i tshad tsam dbus r+wa'i rnam par yod pa /
yum gyi gsang gnas phyi dbyibs b+hag la /
nang dbyibs padma 'dab ma gsum pa spug ge ba ze'i 'bru dang bcas pa'i dbus nas /
g+hU ti'i mang sna gro sog phra mo tsam phyir lhag pa'i rnam pa can zhig tu gsal gdab /
de lta bu'i mkha' gsang gnyis sbyar bas yab yum gyi d+hU ti'i mar sna ka'a mu kha ste /
bya rog gdong du grags pa gnyis gro sog gi nang du gro sog bcug pa ltar 'phrad 'tshams su /
rdo rje dmar skya rtse gcig pa gyen du langs pa'i rtse mo 'am lte ba'i nang du hUM yig dkar la dmar ba'i mdangs can bsgom ste /
snying kha'i mi shigs pa kri la li li bsgril nas hUM yig la bstim /
hUM yig gi nAd la sems zhugs pa bzhin byas te rtsi gcig tu bsgoms pas /
rlung dbu mar zhugs gnas thim gsum byung ba'i 'od gsal kyi skabs su /
bde stong sbyor ba sogs sa dngus kyi bsre bskor gsum dang /
gnyid dang 'chi dus dmigs rten de ka snying khar drangs pa 'am dmigs rten de 'ong du zhu nas thig le dkar la dmar ba'i mdangs can du gyur ba snying khar drangs nas rtse gcig tu bsgom pa sogs bsre bskor drug bya /
'di'i dmigs rten gyi gzhi'i rdo rje gcig gnyid yin kyang sna tshogs rdo rje'i rim pa zhes pa ni dmigs rten de la brten nas yon tan sna tshogs bsgrub nus pa'i rgyu mtshan gyis yin la /
de'i tshul yang dmigs rten de d+hU ti'i mar snar bsgom pas brtan pa thob pa na /
mi gnas lus kyi par gyi gnas so sor spos nas bsgoms pas /
mig gi mngon shes 'jig rten gsum gyi gzugs mthong ba nas /
lus kyi mngon shes 'jig rten gsum gyi reg bya la spyod pa'i bar dang spyi bor bsgom pas lha'i tshogs mthong ba /
mgrin par bsgom pas gsung rab mtha' dag gi don rtogs shing 'chad nus pa /
snying khar bsgom pas mngon shes drug /
lte bar bsgom pas lha'i @# / /
mchog brgya byin sogs kyi bu mo la longs spyod nus pa'i yon tan rnams 'grub pa'o / /
gnyis pa ni /
smin mtshams su d+hU ti'i yar sna 'dam bu bcad pa lta bu'i zad 'tshams su /
rdo rje dmar skya rtse gcig pa gyen du langs pa phed rtsa nang dang /
phyed phyir thon pa gsal gdab / /
snying kha'i mi shigs ba yar hril li li song ba rdo rje'i rtse mor /
thig le'i dmar cha nyid kyil /
dkar cha zla dkyil du gsal ba'i steng du /
rigs lnga'i ngo bo theg le lnga tsho ma 'od zer 'pho ba la sems rtse gcig tu mnyam par 'jog pa sogs sang dus kyi bse bskor gsum dang /
gnyid dang 'chi dus /
dmigs rten de ka 'am de 'ong du zhu nas thig le dkar la dmar ba'i mdangs can du gyur ba /
snying khar drangs nas bsgom pa sogs bsre bskor drug rnams bya /
gsum pa la dam rgya /
las rgya /
chos rgya| phyag rgya chen po la brten pa bzhi /
dang po ni /
yab yum gnyis kyi mkha' gsang sngar ltar gsal ba'i d+hU ti'i mar sna phu dung gi nang du phu dung bcug pa ltar phrad pa'i /
yum gyi d+hU ti'i nang nas thur sel gyi rlung spos rengs kyi du ba tsam zhig /
rdo rje'i bu gar zhugs pa d+hU ti'i lam brgyud de lte ba'i rtsa 'khor gyi dubs kyi gtum mo la phog pas /
mgar ba'i so ma la gyi me 'bar la khad pa sdud pas drag tu bus pas spar ba ltar tshe zhing sreg pa /
dmar zhing gsal ba / /
mnyen zhing 'khyugs pa ste mtshan nyid gsum ldan gyi me gyen du 'bar ba la brten nas rtsa gnas thams cad dang khyad par spyi bo nas byang sems nor bu'i rtso'i bar du babs pas dga' bzhi rim gyis bskyed /
yab kyi d+hU ti'i nang nas thur sel gyi rlung spos ring gi du btsam zhig /
yum gyi d+hU ti'i nang brgyud de song pas lte gsang gi gtum mo sbar pas byang sems dmar bo bzhugs te d+hU ti'i mar snar babs pas dga' bzhi bskyed /
yab yum gyi byang sems d+hU ti'i mar snang babs pa gnyis gU kha sbyar lta bur gyur ba la sems zhugs pa bzhin byas te rtse gcig tu mnyam par 'jog pa sogs sad dus kyi bsre bskor gsum dang /
gnyid dang 'chi ba'i tsho dmigs rten snying khar drangs te bsre bskor drug rnams bya / /
gnyis pa las rgyal brten pa ni /
las rgya ye rgya gnyis kyi khyad par ma gtogs gzhan 'dra bas dmigs rten snga ma ltar gsal ba tab la sad dus kyi bse ba skor gsum bya /
phyag rgya la brten ba bzhi ka la 'tshi dus kyi bsre ba mi yod par bshad ba yod kyang 'di ma gtogs pa gzhan la mi rung ba med cing 'di la gnyid dus kyi bsre ba yang med| gsum pa chos rgyal brten pa ni /
rang gi nor bu'i dbus su thig le dkar dmar gU kha sbyar lta bur dmigs pa yongs su gyur pa las hUM yig dmar skya rtse gcig pa dbus sbom zhing rtse mo phra pa'i rnam pa can du gyur pa la sems bzung ste bsgom pa sogs sad dus kyi bsro bskor gsum dang /
gnyid dang 'chi dus sngar ltar snying khar gnad du bsnun nas 'bes ba sgor drug bya /
rim pa sngam rnams la goms pa brtan pa na /
sngar las dang ye shes kyi phyag rgya gnyis dang snyom 'jug byas pa las bde chen nyams su myong ba dang /
sngar gyi phyag rgya yid kyis dran par byas pa las bde chen bskyed de stong nyid bsgom pa'i bde stong dbye med bskyed /
bzhi pa phyag rgya chen po la brten pa ni /
thog mar rang gi gsang gnas nor bu'i dbus kyi rtsa 'khor gyi nang du rdo rje dmar skya rtse gcig @# / /
pa la rtse gcig du gtad nas bsgom pas bde chen skye shing des stong nyid yul du byas pa'i bde stong dbyer med kyi ye shes nan tan du bsgom pa sogs sad dus kyi bsre bskor gsum dang gnyid dang 'chi dus snying khar gnad du bsnan bar bya'o / /
sngar gyi de rnams la goms pa brtan po thob pa na mnyam gzhag tu stong nyid la dmigs pas kyang bde chen 'dren nus pas bde chen des stong nyid bsgom pa dang de'i mthus byang sems zhub sa bde chen 'dren pa 'khor yug tu bskyed /
stong nyid bsgom pas bde chen bskyed nus pas bde chen bskyed pa la phyag rgya dang 'dra ba'i rgyu mtshan gyis stong nyid la phyag rgya chen po dang btsun mo'i ming btags pa yin zhing nges don gyi rigs ma stong nyid la byed pa yang de 'dra'i rgyu mtshan gyis yin no / /
gnyis pa byang sems dmar po rgyas par byed pa'i ting nge 'dzin dzA la d+ha ra'i rim pa ni /
spyi bo'i rtsa 'khor gyi dbus su zla ba'i dkyil 'khor la gnas pa'i byang sems hi yig dkar po mgo thur lta snying khar zla dkyil la gnas pa'i /
hUM yig dkar la dmar ba'i mdangs can mgo thur blta /
phyogs bzhi'i rtsa 'dab kyi sner yum bzhi'i ngo bo / /
laM maM baM taM bzhi kha dog sngo ser dmar ldang ba'am /
rigs bzhi'i ngo bo / /
bruM aM ? rdoM khaM bzhi kha dog dkar ser dmar ljang ba gang rung mgo gyen lta 'od zer 'phro ba /
gsang gnas kyi 'khor lo'i dbus su chos 'byung phyi dkar la nang dmar ba dbang nas 'bru gyen du bslar ba'i tshan dang ldan pa'i dbus su /
nyi gdan sran ma phyed gshags tsam gyi steng gi dbus su /
mi bskyod pa'i ngo bo theg li sngon po / /
phyogs bzhir rigs bzhi'i ngo bo mdun nas g.yas bsgor du /
dkar ser dmar ljang ba'i thig le yungs dkar sbom po'i tshad tsam gtum mo'i me 'bar la khad pa rnams gsal gdab /
d+hU ti'i yar mar gyi sna nas steng 'og gi rlung drangs te dbus kyi thig le la ro med du bstim nas /
kha sbyor bum pa can byas la rlung thig sems gsum dbyer med du byas te bsgom pas gsang gnas kyi thig le las gtum mo'i me 'bar ba gyen du song /
snying kha'i sa bon lnga bsregs pas byang sems babs pa gdum mo la phog /
slar 'bar ba gyen du song bas spyi bo'i haM yig byang chub kyi sems su zhu ba'i bdud rtsib mo lta bu gtum mo'i sted du babs /
slar cher 'bar ba d+hU ti'i lam brgyud de rang gi sna bug g.yas pa nas thon /
phyogs bcur bzhugs pa'am /
mdun gyi nam mkhar gsal btab pa'i sangs rgyas byang sems dpa' bo mkha' 'gro rnams gyi shangs bug g.yon pa nas zhugs /
thugs khar gnas pa'i sa bon lnga bsregs pa byang chub kyi sems su zhubs thugs rgyud zag pa med pa'i bde ba chen pos tshim par byas /
chos dbyings ye shes kyi rang bzhin bdud rtsi dkar po 'o ma'i rgyun lta bu blangs nas shangs sgo g.yas nas thon /
rang gi sna bug g.yon pa nas zhugs /
dbu ma'i nang brgyud de spyi bo'i haM yig dang snyig kha'i sa bon bsregs pa rnams gsos nas /
lte bar thig ler 'dril te gnas par bsam /
de ltar yang yang bsgom pas sangs rgyas byang sems sogs kyi byin brlabs kyi mthus /
gtum mo khyad par can gyi 'bar 'dzag la brten nas dga' bzhi phul du byung ba'i rtogs pa myur du skye bas /
'di ni shin tu zab pa'i gtum mo'i rnal 'byor yin la /
dga' bzhi'i dus su bde stong sbyor ba sogs bsre ba'i nyams len rnams kyang bya'o / /
gnyis pa bsam mi khyab kyi rim pa bskyed tshul dngos la bzhi /
spros pa thams cad 'od @# / /
gsal du sdud tshul /
de las snang phyogs bsam mi khyab kyi rim par ldang tshul /
de nyid stong phyogs bsam mi khyab kyi rim par 'jug tshul /
de las zung 'jug bsam mi khyab kyi rim par ldang tshul lo / /
dang po ni /
rang gi snying kha'i rtsa 'khor gyi d+hU ti'i nang gi thig le dkar dmar gyi dbus su nyi gdan la /
hUM yig dkar la dmar ba'i mdangs can gsal btab pa las 'od zer 'phros te snod bcud thams cad la phog /
de rnams 'od du zhu nas snod rnams bcud la thim /
bcud yum la /
de yab la /
de stong smad nas snying kha'i thig le la /
de nyi gdan la /
de hUM yig la /
de'i zhabs kyus nas rim gyis thim ste /
nAd skra'i rtse mo brgya stong gi cha'i chad tsam dang /
de yang 'od gsal du bsdus te stong pa nyid la rtse gcig tu mnyam par 'jog pa'i rjes gzhig dang| phyi'i snod bcud mi sdud par rang gi lus ril po rim gyis 'od gsal du bsdus nas sems 'dzin pa'i /
ril 'dzin gyi bsam gtan gang rung bsgom pa la brten nas rlung dbu mar zhugs gnas thim gsum sogs sad dus dang gnyid dus kyi bsre bskor drug dang /
gdul bya rab 'bring tha gsum gyi dbang po'i rim pas spyod pa zla ba drug la sogs par spyad pa la brten nas sgyu lus 'grub tu nye ba'i mtshan ma brtan po mthong ba na /
tho rangs nam mkha' g.ya' dag gis dus su phyi'i rkyen phyag rgya dang snyom bar 'jug pa dang /
nang gi rkyen bsam gtan ci rigs bsgom pas /
rlung dbu mar zhugs pa nas 'od gsal gyi bar gyi rtags rnams 'char zhing /
'od gsal de ni dpe'i 'od gsal mthar thugs yin no / /
gnyis pa ni /
'od gsal de las ldang bar rtsom par ma dag pa'i sgyu ma'i skur dngos gnas la ldang snyam pa'i 'phen pa btang /
de las langs pa dang ma dag pa'i sgyu ma'i skur dngos gnas la bzhengs pa de 'byung zhing /
de la snang phyogs bsam mi khyab kyi rim pa zhes bya'o / /
sgyu ma'i sku de dpe bcu gnyis kyi mtshon tshul 'dus pa nas bshad pa ltar yin /
sgyu lus pa des bsam gtan gnyis ci rigs bsgom pas rlung dbu mar zhugs pa nas /
phung po rnying pa he ru ka yum bcas su bltas pa'i thugs khar ye shes sems dpa'i tshul gyis zhugs te /
rten de la gnas nas gdul byol chos ston pa sogs mnyam rjes kyi nyams len rnams la brten nas don gyi 'od gsal 'grub tu nye ba'i mtshan ma mthor bar 'gyur ro / /
gsum pa ni /
sgyu lus pa des don gyi 'od gsal 'grub tu nye ba'i mtshan ma brtan po mthong pa na /
tho rangs nam mkha' g.ya' dge gi dus su phyi'i rkyen phyag rgya dang snyoms par 'jug bzhin pa'i dang nas /
nang gi rkyen bsam gtan gnyis gang rung bsgom pas /
rlung dbu mar zhugs pa nas 'od gsal gyi bar gyi rtags rnams 'char zhing /
'od gsal de ni stong phyogs bsam mi khab kyi rim pa don gyi 'od gsal yin no / /
de'i tshe lugs 'byung gi nyer thob 'gag pa /
don gyi 'od gsal thob pa /
lhan skyes kyi bde bas stong nyid mngon gsum du gsar du rtogs pa /
nyon sgrib kyi dngos gnyen bar chad med lam thob pa /
rang rgyud ldan gyi gang zag 'phags par gyur pa rnams du sa mnyam /
bzhi pa ni 'od gsal de las langs pa dang lugs ldog gi nyer thob grub pa /
slob pa'i zung 'jug bsam gyi mi khyab kyi rim pa phal pa spangs pa zung 'jug thob pa /
nyon sgrib las dngos su grol ba'i rnam grol lam thob pa /
rang rgyud ldan gyi gang zag @# / /
dgra bcom par gyur ba /
sngon gyi 'phen pa'i stobs kyi dag ba'i sgyu ma'i skur bzhengs pa rnams dus mnyam du 'byung /
lugs ldog gi nyer thob nas smig rgyu'i bar gyi rtags rnams rim gyis 'char /
zung 'jug pa des stong nyid la rtse gcig tu mnyam par bzhags pas /
rlung dbu mar zhugs pa nas 'od gsal gyi bar gyi rtags rnams 'char zhing /
'od gsal de dang dus mnyam du slob pa'i zung 'jug bsam mi khyab kyi rim pa'i gtso bo rtogs pa zung 'jug 'thob /
de lta bu'i 'od gsal las ldang bar rtsom pa na phung po rnying ba las gos logs su mtshan dpes spras pa'i he ru ka yab yum gyi rnam pa can gyi mi slob pa'i zur 'jug gi skur dngos gnas la ldang snyam pa'i 'phen pa btang ba nas /
phung po rnying ba la sogs pa'i rigs pa'i lus rten gang yang rung ba bzung ba'i rten de la gnas nas gdul bya la chos ston pa sogs mnyam rjes kyi nyams len rnams la brten nas /
mi slob pa'i zung 'jug 'grub tu nye ba'i mtshan ma mthong ba na /
phyi nang gi rkyen gnyis la brten nas /
tho rangs nam mkha' g.ya' dag gi dus su mi slob pa'i zung 'jug kha sbyor yan lag bdun ldan gyi go 'phang mngon du byed de /
de ni zung 'jug bsam mi khyab kyi rim pa'i gco bo yin no / /
de 'dra'i mi slob pa'i zung 'jug bsam mi khyab kyi rim pa thob pa la /
slob ba'i zung 'jug bsam mi khyab kyi rim pa nas /
dge ba'i bshes gnyen tshul bzhin du bsten nas lam thun mong bas rgyud sbyang sa ba'i bar gyi lam phyi ma phyi ma'i sngon du /
snga ma snga ma 'gro dgos so / /
'di lta bu'i lam gyi rim pa ni gdul bya rin po che lta bu'i gang zag snyigs dus kyi tshe thung gcig la 'tshang rgya ba'i lam gyi rim pa tshang lam nor ba yin no / /
'di ni rje btsun rdo rje 'chang dgon mchog rgyal mtshan dpal bzang po'i zhal sda nas kyis rim snga'i dmar khrid zab mo brtsal ba'i tshe gyin pa ngag dbang blo bzang chos ldan gyis rang gi brjed thor zin bris su btab pa'o / /
'dis kyang lam 'di nyed phyogs dus thams cad du dar zhing rgyas la yun ring du gnas par gyur cig / / /

