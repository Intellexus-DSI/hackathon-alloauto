@# / /
thugs rje chen po rgyal ba rgya mtsho lha dgu'i zhi rgyas kyi sbyin sreg gi cho ga bzhugs / /
@## / /
na mo lo ke shwa rA ya /
tshad med thabs mkhas thugs rje'i lcags kyu yis / /
bdag 'dzin rmongs pa'i bud shing rab bkug nas / /
yin lugs legs 'byed shes rab me thab tu / /
bsreg mkhas dpal ldan bla ma'i zhabs la 'dud / /
de la 'dir rnal 'byor gyi dbang phyug mi tra dzo kis 'phags pa thugs rje chen po las gsung gi gnang ba thob nas dkyil 'khor gyi chog brgya rtsa brgyad mdzad pa'i nang tshan /
thugs rje chen po rgyal ba rgya mtsho lha dgu'i dkyil 'khor du dbang bskur ba legs par thob cing /
dam tshig dang sdom pa bsrung ba la brtson pa /
bsnyen pa sngon du song ba'i rnal 'byor pas /
rang gzhan gyi don du 'di'i zhi rgyas kyi sbyin sreg ji ltar bya ba'i tshul la spyi don dang /
bye brag cho ga'i dag 'don sogs bshad pa gnyis @# / /
las /
dang po ni /
sam+pu Ta las /
phyogs kyi cha ni bshad par bya / /
shar gyi phyogs su zhi ba yin /
ces dang /
byang du rgyas pa'i thab khung nyid /
ces gsungs shing /
yang na 'od kyi snye ma las /
dkyil 'khor khang pa la sogs pa'i shar la sogs pa'i phyogs bzhir rim pa bzhin zhi ba'i dbang /
rgyas pa'i dang /
dbang dang /
de'i dgug pa'i dang /
mngon spyod dang drag po'i dgug pa'i thab bya bar gsungs pa ltar bya'o / /
dus ni /
dgra nag las /
tshes gcig la ni zhi ba bya / /
zla ba nya la rgyas pa ste /
zhes dang /
legs grub las /
bye brag tu na srod la ste / /
de ni zhi ba'i las kyi dus /
zhes dang /
rgyas pa dag gi las rnams la / /
bye brag tu ni snga dro shis /
zhes gsungs pa ltar zhi ba chos gcig gi srod dang /
rgyas pa bco lnga'i snga dro shis pa yin /
gnyis pa bye brag cho ga'i ngag 'don sogs bshad pa la gsum /
zhi ba'i las kyi sngon 'gro bca' gzhi dang /
dngos gzhi cho ga'i ngag 'don bshad pa /
rgyas pa'i khyad par bshad pa'o / /
dang po ni /
nyi ma bzang po la rang gi lha'i rnal 'byor dang ldan pas gtor ma dbul ba sngon du 'gro bas sa sbyang bzung rgyas pa'am /
ma grub na /
rang nyid skad cig gis thugs rje chen po sku mdog dkar po zhal gcig phyag gnyis pa yum dang bcas pa'i skur bzhengs par gyur par bsams la /
rdo rje dang bcas pa'i lag pa g.yas pa'i sor mos sa la reg ste /
oM AHhUM dang /
oM ha na ha na badzra krod+ha hUM phaT /
rdo rje khro bos bgegs rnams bcom /
sa la sogs pa'i sna tshogs pa'i chos thams cad stong pa nyid du ro gcig par gyur /
ces brjod cing bsgom /
de nas sa gzhi rang bzhin gyis dkar ba'am /
dkar pos byugs pa la /
bris thab byed na /
de nas thog mar dbus btsal nas / /
rdo rje khu tshur gyis thig skud / /
bzungs nas tshangs dang zur thig gdab / /
de gnyis 'dzom pa'i dbus nas ni / /
thig skud sor bzhis bskor ba la / /
padma'i lte ba de steng du / /
sor drug bsnan nas bskor ba ni / /
'dab ma'i gnas te de steng du / /
sor gnyis bsnun nas bskor ba'i thig /
zabs kyi nang tshad de steng du / /
sor bzhi bsnan nas zlum par bskor / /
phyi thig de steng sor mo bzhi / /
bsnan nas bskor ba mu ran thig /
de yi phyi rol sor gnyis kyis / /
gzhal ba'i mtshams nas zur thig bzhi'i / /
thad kar gru bzhi'i thig gdab bo / /
brtsigs pa'am brkos pa'i byed na rgyar khru gang dang dbangs khru phyed /
thabs kyi steng du mu ran te mchu sor bzhi /
de'i mtshams nas steng du song bzhi dang rgyar @# / /
sor bzhi pa'i kha khyer bags kyis nang du gzhol ba /
phyi rol tu sor gnyis dor ba'i stegs bu gru bzhi pa /
bris pa'am brtsigs pa dang brkos pa'i thab gang yin kyang kha khyer la 'khor lo'i 'phreng ba'am rdo rje'i 'phreng bas bskor ba /
stegs bu gru bzhi pa'i zur bzhir zla phyed rdo rje rtse gsum pas mtshan pa /
thab kyi dbus su padma'i lte bar rdo rje dkar po rtse lnga pa srid du sor brgyad dang dpangs sor gcig pa /
'dir 'dab ma brgyad la yang rdo rje sor drug pa re re bris pas rung ste /
grub chen rang nyid kyis mdzad pa'i sbyin sreg 'phrin las 'phreng ba las /
zhi ba zlum po dkar po la / /
'dab brgyad rdo rje dgu dag bri /
zhes gsungs /
bris thab yin na thab kyi rgya tshad dang phyi thig gi bar sor bzhi'i sar bud shing rung ba srog chags med pas dpangs sor bcu gnyis zlum por rtsig /
brko na lto 'phye brtags pa'i mchan khung nas brko bar bya'o / /
gzhan yang thab khung la sa dkar po dang phyi rol tu ba'i lci bas byugs /
phyi nang gnyis ka la bdud rtsi dkar po dang ldan pa'i dri dkar pos byugs /
me tog gsil ma dgram /
de nas dung dang nya phyis la sogs pa'i snod gtsang mar mchod chas rnams gshom pa'i tshul ni /
g.yon phyogs su pad dkar 'dab brgyad bris pa'i khar chu bzhi /
de'i mdun du manyidzI khar bzed zhal gsum dang bcas pa /
g.yas phyogs su stan dkar po gtsang ma'i khar nang nas rim pa bzhin chu bzhim gtogs pa'i 'jig rten las 'das pa'i mchod rdzas dang /
'jig rten ba'i mchod gtor /
yam shing /
til /
dur ba /
'bras ma grugs pa /
zho zan /
ku sha /
yungs kar /
so ba /
nas /
sran ma /
gro dang bcas ba /
rang gi mdun dang nye bar mar khu /
mdun drang bor tsog tse sogs stegs bu'i khar dgang blugs /
rdor bril /
nang mchod /
las bum mam de nas blags pa'i bsang chu /
med na nang mchod kyis kyang chog la /
gzhan yang gos zung /
dpal 'bar /
thab kyi kha khyer la 'god rgyu'i ku sha sogs nyer mkho thams cad tshogs par bya zhing rdzas rnams la bdud rtsi ril bu btab pa'i nang mchod kyis bran /
'dir yam shing gi rgyu ni /
'phrin las 'phreng ba las /
zhi pa shug pa dkar po yis / /
zlum zhing 'jam brtsig pa yin /
ces gsungs pa ltar shug pa'am yang na 'om bu sogs 'o ma can gyi shing gi rtse mo'i phyogs srid du sor bcu gnyis pa /
sboms su mthe'u chung gi tshad /
lo ma ma rnying pa rlan dang bcas ba mnyam por bcad pa rtse mo gnyis sbrang rtsi dang 'o ma dang mar du bsnyugs pa /
bdud rtsi dang dri'i chus bran pa /
de yang 'od snye las /
snyi lci phra dang kyog po dang / /
ring thung lo ma med pa dang / /
srog chags kyis zos dul ba dang / /
shun bral chag dang bu gcan / /
rtse mo gnyis ldan sbom pa spang / /
rnying pa yis ni 'chi bar 'gyur / /
kyog pos skal ba ngan par 'gyur / /
ring thung rig pa 'phral du nyams / /
lom med bas na tsha 'byung / /
sbom pos phun sum tshogs pa nyams / /
skam pos gzhan yang mi 'dod @# / /
par / /
shes bya zhes gsungs pas skyon de dag dang bral bar bya'o / /
gnyis pa dngos gzhi ni /
gos dkar po gyon /
bsam pa byang chub kyi sems dang ldan pas stan bde ba la padma'i 'dug stangs kyis kha shar du phyogs pas 'dug ste /
sgrub mchod sogs dang 'brel ba'i sgrub thabs rgyas pa bsgom pa'i rgyun yod na mi dgos la /
de lta min na sgrub thabs rgyas pa'am /
bsdu na skad cig gis krong bskyed byas nas /
rdor dril dang nang mchod byin rlabs sgrub thabs ltar bya zhing /
smra ba gzhan bcad la /
sbyin sreg ma tshar gyi bar du lag pa rdor dril dang ma bral bar byas nas /
las bum mam /
bsang chu'am /
med na nang mchod kyis rang dang /
thab dang /
mchod rdzas rnams la las thams cad pa brjod cing bsang gtor bya /
de nas me lha'i mchod rdzas rnams badzra kro d+has bsangs /
sha'u n+ya tAs sbyangs /
stong pa'i ngang las AHlas byung ba'i thod pa yangs shing rgya che ba /
zhes pa nas /
shap+ta AHhUM /
zhes pa'i bar chu bzhi nyer spyod rol mo dang bcas pa byin gyis brlabs /
de nas lag pa gnyis rdo rje khu tshur las gung mo gnyis rtse sprad pa'i phyag rgya bcas pa bsreg rdzas rnams la bstan nas /
oM swAhA /
zhes pas rdzas rnams bkrus par bsam /
de nas yam shing la /
oM AHswAhA /
zhun mar la oM shrI swAhA /
'bru rnams la oM dzriM swAhA /
de dag las gzhan pa'i rdzas rnams la oM ku ru ku ru swAhA /
rdzas rnams kyi mtshan nyid dang mi ldan pa'i nyes skyon thams cad sbyangs te bdud rtsi lnga'i ngo bor gyur /
de nas dpal 'bar la oM AHhUM gsum bzlas te me sbar /
las thams cad pa lan gsum brjod pas bsangs la thab kyi nang du bcug nas /
oM dzwal dzwa la hUM /
zhes brjod de gzi brjid bskyed /
hUM zhes brjod cing rlung g.yab kyis me sbar /
las sngags re brjod bzhin pas mar khu blugs gzar bdun blugs te me gso /
de nas ku sha rnams lag tu blangs te /
oM badzra satwa AH lan gsum mam bdun gyis byin gyis brlabs te /
ku sha 'di ni gtsang zhing dge /
tshangs pa'i lha rnams dag byed yin / /
dkon mchog gsum po mnyes byed pa / /
sa las skyes pa'i 'dab ma'i snying / /
bdag gi bgegs rnams thams cad ni / /
zhi dang bkra shis mdzad du gsol /
zhes rang gi mdun gyi g.yon ngos nas brtsams te /
ku sha sngo ljang dri ma med pa ma gas shing 'dab ma ma grugs pa gnyis gnyis rtse mo gshibs nas /
rang kha gang la bltas pa ngos la shar du byas pa'i lugs kyis /
rtse mo shar dang lho dang nub dang byang du bstan la /
snga ma snga mas phyi ma phyi ma'i rtsa ba non par thab kyi kha khyer la bgram mo / /
thab khung la rtse mo shar ngos su bstan pa'i ku sha ba lang gi rna ba lta bu ha cang mi ring bas g.yogs /
lag pa thal mo sbyar te /
bcom ldan 'das rdo rje sems dpa' bgegs thams cad zhi ba dang /
bkra shis par mdzad du gsol /
zhes gsol ba gdab bo / /
de nas thab kyi bskyed chog ni / /
@# / /
'phrin las 'phreng ba las /
e las nam mkha' yaM las rlung / /
haM las chu dang laM las sa / /
suM las ri rab b+h+rUM las dkyil / /
zhi rgyas dbang dang mngon spyod kyi / /
pho brang gang bris gsal bar bsgom /
zhes gsungs pas de'i tshul ni /
thab bsangs sbyangs /
stong pa nyid du gyur /
stong pa'i ngang las /
e las chos 'byung dkar po zur gsum pa gdengs ka che ba gyen du phyogs shing rtse mo phra ba 'thur du zug pa /
de'i nang du yaM las rlung gi dkyil 'khor sngon po gzhu'i dbyibs can g.yo ba ba dan gyis mtshan pa /
de'i steng du baM las byung ba'i chu'i dkyil 'khor dkar po zla ma po bum pas mtshan pa /
de'i steng du laM las sa'i dkyil 'khor ser po gru bzhi pa rdo rjes mtshan pa /
de'i steng du suM las ri rab lhun po gru bzhi pa rin po che sna bzhi'i rang bzhin can steng 'og gi phyogs mtshams su lcog brgyad kyis nye bar mdzes pa /
de'i steng du b+hUM dkar po zhu ba las byung ba'i ye shes kyi thab kha dog dkar zhing dbyibs zlum pa /
mu ran kha khyer dang bcas pa'i kha khyer la 'khor lo'am rdo rje'i 'phreng bas bskor ba /
grwa bzhir zla phyed rdo rjes mtshan pa /
dwangs shing thogs pa med par gyur /
ces brjod cing bsgom de nas me lha bskyed pa ni /
'phrin las 'phreng ba las /
dang po me lha drang srong mchog /
padma nyi ma la gnas pa / /
ra skyes kha ma pa'i steng dag tu / /
zhal gcig phyag bzhi ag tshom can / /
phyag gis mi 'jigs bgreng 'phreng dang / /
dbyug pa spyi blugs 'dzin pa bskyed /
ces gsungs pas /
de'i tshul ni /
thab kyi nang du raM las skyes pa'i me gru gsum gyi dbus su /
sna tshogs padma dang nyi ma'i lte bar raM las bgrang 'phreng raM gyis mtshan pa /
de yongs su gyur pa las /
me lha sku mdog dkar po shin tu zhi ba'i nyams ldan ag chom can /
ra skyes kham pa la zhon pa /
zhal gcig phyag bzhi'i g.yas gnyis mi 'jigs pa'i phyag rgya dang bgrang 'phreng /
g.yon gnyis dbyug pa dang spyi blugs 'dzin pa /
de'i thugs kar me gru gsum pa raM gyis mtshan pa /
de las 'od zer 'phros pa'i sna la spros pa'i khro bo 'dod rgyal gyis /
shar lho nas bsgoms pa dang 'dra ba'i me lha ye shes pa 'khor drang srong gi tshogs kyis bskor ba spyan drangs /
lag pa g.yas mi 'jigs pa'i phyag rgya'i mthe bong g.yog pa dang bcas te /
oM tshur spyon tshur spyon 'byung po che / /
lha yi drang srong bram ze mchog /
bsreg blugs zhal zas bzhes slad du / /
'dir ni yang dag bsnyen par mdzod / /
oM TAk+ki hUM dzaH thab kyi kha khyer gyi me mtshams su ku sha'i gdan la bzhugs par gyur /
badzra kro d+has phyi 'brang gi bgegs bskrad /
'og nas da lta 'byung ba ltar chu bzhi dbul ba'am ma byung yang rung /
dzaHhUM baM hoH zhes phyag rgya dang bcas pas dam tshig pa dang gnyis su med par gyur par bsam /
de nas /
oM AHhrIHpra wA ra sad kA raM prok+ShA NAM pra tIts+tsha hUM swAhA /
zhes zhal bsil gyi snod nas ku sha'i chun pos bzed zhal dang por @# / /
bsang gtor lan gsum dbul /
snod de nyid nas mdzub mos me tog blangs te zhal bsil gyi phyag rgyas bzed zhal de nyid du prok+ShA NA gyi gnas su Any+tsa mA NAM sbyar bas zhal bsil dbul /
mchod yon gyi snod nas /
mchod yon gyi phyag rgyas bzed zhal gnyis bar ar+g+haM sbyar bas mchod yon dbul /
zhabs bsil gyi snod nas /
zhabs bsil gyi phyag rgyas /
bzed zhal gsum par /
pA dyaM sbyar bas zhabs bsil phul /
oM agna ye A di byA A di byA A be she A bi she mahA shrI ye ha bya ka bya bA hA nA ya badzra puSh+pe AHhUM /
de bzhin du badzra d+hU pe /
A lo ke /
gan+d+he /
ne be dya /
shap+ta rnams sbyar bas mchod /
oM AHhUM bat gas la nang mchod dbul /
de nas dril stabs dang bcas pas /
'jig rten dbang phyug tshangs dbang mgon gyi sras / /
me lha'i rgyal po TAk+kis dbang bskur ba / /
shes rab mchog gis nyon mongs thams cad bsreg /
'dzin byad me lha nyid la rnam par 'dud / /
tshangs pa 'jig rten mgon gyi sras / /
me lha'i rgyal po drang srong mchog /
'byung po yongs su bskyang ba'i phyir / /
thugs rje'i dbang gis sku sprul pa / /
rig sngags grub pa'i drang srong tshul / /
nyon mongs bsreg pa'i shes rab 'od / /
bskal pa'i me bzhin gzi brjid 'bar / /
mngon shes rdzu 'phrul zhabs dang ldan / /
thabs kyis sprul pa'i theg pa bcibs / /
rig sngags gsung zhing bgrang 'phreng 'dzin / /
bdud rtsi'i bcud ldan g+huN+De bsnams / /
chos kyi bdud rtsi yongs la bsil / /
nyes pa'i skyon bral tshangs par spyod / /
'jig rten gnas kyang mya ngan 'das / /
zhi ba brnyes kyang thugs rje che / /
de bas bsdod de phyag kyang 'tshal /
zhes bstod /
oM badzra a na la mahA b+hU ta dzwa la dzwa la ya sarba b+hasmi ku ru sarba duSh+Tana hUM phaT dr-i shya dzaHhUM baM hoHsa ma ya staM sa ma ya haM /
zhes lan gsum gyis dam tshig bsgrag go /
de nas me lha'i ljags la raM yig dang /
dgang blugs kyi kha la hrIH yig 'od zer 'bar ba dang bcas pas mtshan par gyur /
par bsams la /
lag pa g.yon pa khu tshur bcang pa'i steng nas mthe bong bkab pa de bzhin gshegs pa'i khu tshur du byas pa'i mdzub mo brkyangs la gan rgyal du byas pas dgang gzar mar gyis bkang pa bzungs /
g.yas pa yang de bzhin gshegs pa'i khu tshur du byas pa kha 'thur du phub pas blugs gzar gyi yu ba nas bzungs /
g.yon pa'i mdzub mo'i thad kar g.yas pa'i khu tshur bzhag nas dgang gzar gyi khar blugs gzar gyi mgo bzhag ste 'dzin pa byang chub mchog gi phyag rgyas /
lag pa gnyis pus mo'i nang nas phyir mi 'da' bar g.yas su bskor te /
me lha'i zhal cung zad gdangs bar dgang blugs gsum mam bdun me lha'i sngags sam /
dgang blugs kyi sngags sam /
mar gyi sreg blugs kyi sngags la sbel tshig btags pas dbul bar dngos grub rgya mtsho las gsungs pas 'dir sngags dang po ltar bri ba ni /
oM agna ye A di byA A di byA A bi she A bi she mahA shrI ye ha bya ka bya bA hAnA @# / /
ya /
bdag cag dpon slob 'khor dang bcas pa'am /
sbyin pa'i bdag po 'khor dang bcas pa thams cad kyi dpal dang 'byor pa /
thar pa dang thams cad mkhyen pa'i go 'phang dam pa sgrub pa la par du gcod pa'i phyi nang gi gegs /
pha rol gyi byad kha rbod gtong sogs nyer 'tshe mi mthun pa'i phyogs thams cad dang /
cho ga lhag chad kyi nyes pa thams cad shAn+teM ku ru swAhA /
skabs 'dir me la bgegs yod med dngos grub rgya mtsho las gsungs pa ltar brtags te med na mi dgos la /
yod na bsang gtor bya zhing badzra kro d+has bsrungs /
oM badzra kro d+ha ha ya gra'i wa hu lu hu lu bgegs thams cad shAn+tiM ku ru hUM phaT /
ces brjod bzhin bas mar khu dgang blugs bdun me lha la dbul /
yang badzra kro d+has bsang gtor bya zhing /
oM agna ye /
nas /
bA hA nA ya swAhA /
zhes me lha'i sngags kyis blugs gzar bdun nam gsum mam gcig dbul lo / /
de nas yam shing rnams byang chub kyi shing gi rang bzhin du gyur /
ces brjod cing yam shing rkyang pa'am /
gnyis gnyis sbyar ba'i rtse mo lha la bstan nas /
lag pa g.yas pa mchog sbyin gyi mthe ba srin gyis bzungs te /
oM agna ye nas /
bA hA nA ya oM bo d+hi br-ik+ShA ya bdag cag /
nas /
cho ga lhag chad kyi nyes pa thams cad dang gzi brjid phun sum tshogs pa la bar du gcod pa thams cad shAn+tiM ku ru swAhA /
mar khu la /
oM agna ye /
nas /
bA hA nA ya /
oM agna ye /
bdag cag nas /
lhag chad kyi nyes pa thams cad dang 'byor pa phun sum tshogs pa la bar du gcod pa thams cad shAn+tiM ku ru swAhA /
til la /
oM agna ye /
nas /
bA hA nA ya /
oM sarba pA paM da han badzrA ya /
bdag cag /
nas /
chog lhag chad kyi nyes pa thams cad dang sdig pa thams cad shAn+tiM ku ru swAhA /
durba gnyis gnyis sbyar ba la /
oM agna ya /
nas /
bA hA nA ya /
oM badzra A yuHShe /
bdag cag /
nas /
lhag chad kyi nyes pa thams cad dang tshe phun sum tshogs pa la bar du gcod pa thams cad shUn+tiM ku ru swAhA /
'bras ma grugs pa la /
oM agna ye /
nas /
bA hA nA ya /
oM badzra puSh+TA ya /
bdag cag /
nas /
lhag chad kyi nyes pa thams cad dang bsod nams phun sum tshogs pa la bar du gcod pa thams cad shAn+tiM ku ru swAhA /
zho zan la /
oM agna ye /
nas /
bA hA nA ya /
oM sarba saM pA de /
bdag cag /
nas /
lhag chad kyi nyes pa thams cad dang /
bde ba phun sum tshogs pa la bar du gcod pa thams cad shAn+tiM ku ru swAhA /
ku sha gnyis gnyis sbyar ba la /
oM agna ye /
nas /
bA hA nA ya /
oM a pra ti ha ta badzrA ya /
bdag cag dpon slob nas /
lhag chad kyi nyes pa thams cad dang bsrung ba phun sum chogs pa la bar du gcod pa thams cad shAn+tiM ku ru swAhA /
yungs kar la /
oM agna ye nas /
bA hA nA ya /
oM sarba ar+tha sid+d+hA ya /
bdag cag /
nas /
chog lhag chad kyi nyes pa thams cad dang /
bgegs thams cad shAn+tiM ku ru swAhA /
so ba la /
oM @# / /
agna ye /
nas /
pA hA nA ya /
oM badzra bi dzA ya /
bdag cag nas /
lhag chad kyi nyes pa thams cad dang /
nor 'bru phun sum chogs pa la bar du gcod pa thams cad shAn+tiM ku ru swAhA /
nas la /
oM agna ye nas /
bA hA nA ya /
oM mahA be gA ya /
bdag cag nas /
lhag chad kyi nyes pa thams cad dang /
myur ba'i shugs phun sum tshogs pa la bar du gcod pa thams cad shAn+tiM ku ru swAhA /
sran ma la /
oM agna ye nas /
bA hA nA ya /
oM mahA ba lA ya /
bdag cag /
nas /
lhag chad kyi nyes pa thams cad dang stobs rgyas pa la bar du gcod pa thams cad shAn+tiM ku ru swAhA /
de nas gro la /
oM agna ye /
nas /
bA hA nA ya /
oM badzra g+ha sma rI /
bdag cag /
nas /
lhag chad kyi nyes ba thams cad dang /
nad thams cad shAn+tiM ku ru swAhA /
gzhan yang dkar gsum dang sman lnga 'dir me lha'i sngags dang /
dkyil 'khor ba'i lha la dbul ba'i skabs su gtso 'khor rang rang gi sngags kyis dbul bas rung ste /
'phrin las 'phreng ba las /
zhi la dkar gsum sman lnga dbul /
zhes gsungs /
de ltar bsreg rdzas rnams snyan pa'i gdangs kyis tshar bdun nam nyer gcig la sogs pa phul nas /
sngar bshad pa'i zhal bsil dang bsang gtor gyi sngags kyis de gnyis dbul /
de nas 'jig rten las 'das pa'i me lha mchod pa la /
'phrin las 'phreng ba las /
de nas drang srong thugs ka ru / /
yi dam lha tshogs phyi nang /
ga /
gang mos rgyal ba'i dkyil 'khor bskyed / /
raM las mer ni bzhugs par bya /
zhes gsungs pas /
de'i tshul ni /
me lha'i thugs kar raM las me gru gsum 'bar ba'i dbus su /
b+h+rUM las 'khor lo ser po rtsibs brgyad pa lte ba la b+h+rUM gyis mtshan pa /
de yongs su gyur pa las /
gzhal yas khang gru bzhi sgo bzhi pa /
zhes pa nas /
sgo bzhir sna tshogs pad nyi'i gdan re re /
zhes pa'i bar sgrub thabs ltar la /
dkyil 'khor sgrub mchod dang 'brel ba'i skabs yin na /
slob dpon gyis gzhal yas khang bskyed pa'i bar la /
slob ma gcig gis dkyil 'khor gyi shar sgo nas phyag btsal te /
lag pa g.yon spos dang bcas pa'i snod gtsang ma 'dzin pas sa la 'khod nas /
oM ma Ni padme hUM d+hu ma ga ye ha ri ni sa ra tsa hrIH ya swAhA /
zhes gtso bo las gtso bo gcig mar me gcig las gnyis chad kyi tshul du me tog gi steng du spyan drangs par bsams la lag pa g.yas pas me tog gcig blangs te snod kyi khar bzhag /
de bzhin du rdo rje mkha' 'gro ma nas /
las kyi rigs kyi khro bo'i bar gyi lha rnams kyang mar me gcig las gnyis chad kyi tshul gyis spyan drangs par mos nas /
oM AHhUM hUM /
oM AHtraM hUM /
oM AHhrIHhUM /
oM AH aHhUM /
zhes sngags re brjod pa dang mnyam du me tog re snod kyi khar 'jog cing dpa' mo bzhi spyan drangs /
de bzhin du sngags de'i rim pas dpa' bo bzhi spyan drangs te slob dpon gyi phyag tu phul /
slob dpon gyis kyang lha rnams rang @# / /
rang gi gdan la bzhugs par mos nas sngags re brjod pa dang mnyam du me tog re me nang du dor te /
dbus kyi gdan la 'phags pa thugs rje chen po rgyal ba brgya mtsho yab yum /
shar du rdo rje mkha' 'gro ma /
lhor rin chen mkha' 'gro ma /
nub tu padma mkha' 'grom /
byang du las kyi mkha' 'grom /
shar sgor rdo rje rigs kyi khro bo /
lho sgor rin chen rigs kyi khro bo /
nub sgor padma rigs kyi khro bo /
byang sgor las kyi rigs kyi khro bo ste /
lha thams cad kyi sku las 'od zer dkar po 'bar zhing 'phro bar gyur /
ces brjod cing bsgom /
dkyil 'khor sgrub mchod dang ma 'brel na /
gdan de rnams kyi steng du /
hrIHhUM traM hrIHaHdang hUM traM hrIHaHrnams yongs su gyur pa las /
lha dgur gyur pa ni /
dbus kyi gdan la 'phags pa thugs rje chen po rgyal ba rgya mtsho sku mdog dkar po zhal gcig phyag gnyis pa spyan gsum dang ldan pa cung zad khro zhing 'dzum pa'i nyams can /
dbu skra ral pa'i thor tshugs gyen du bcing shing lhag ma gsil bur babs pas sku stod khebs pa /
rus pa la sogs pa'i rgyan dpag tu med pas spras shing phyag gnyis kyi g.yas mu tshig gi 'phreng ba deng g.yon padma dkar po 'dzin pas yum la 'khyud cing /
zhabs g.yas cung zad brkyangs pas bzhugs pa /
de'i pang na yum gsang ba ye shes kyi mkha' 'gro ma dmar mo phyag g.yas gser gyi Du ma ru 'khrol zhing /
g.yon thod pa khrag gis bkang pa 'dzin pas yab kyi mgul pa nas 'khyud cing zhal du stob pa /
shar du rdo rje mkha' 'gro ma /
zhes pa nas /
gsum ga'ang g.yon pas udpa la 'dzin pa /
zhes pa'i bar sgrub thabs ltar dang /
gtso 'khor thams cad kyi sku las 'od zer dkar po 'bar zhing 'phro bar gyur /
lha thams cad kyi mig gnyis su oM /
rna ba gnyis su hUM /
sna gnyis su traM /
khar aH dpral bar haM /
snying khar hUM /
spyi bor oM /
mgrin par AH thugs kar hUM /
thugs ka'i hUM las 'od 'phros /
ye shes kyi 'khor lo spyan drangs /
las thams cad pas phyi 'brang gi bgegs bskrad /
oM sarba ta thA ga ta Ar+ya lo ke shwa ra maN+Da las ba ri wa ra ar+g+haM pra ti ts+tsha hUM swAhA /
zhes mchod yon dang /
de bzhin du nyer spyod rol mo dang bcas pa'am /
yang na 'dod yon lngas mchod de /
dzaHhUM baM hoH ye shes pa rnams so so'i dam tshig pa dang gnyis su med par gyur /
slar yang thugs ka'i sa bon gyi 'od zer gyis dbang gi lha rnams spyan drangs /
sngar ltar mchod /
oM sarba ta thA ga ta a b+hi Shany+tsi tu maM /
zhes gsol ba btab pas /
zhes pa nas /
byang phyogs pa gnyis la don grub kyis dbu brgyan par gyur /
ces pa'i bar sgrub thabs ltar bya /
de nas sgrub mchod dang 'brol ma 'brel gnyis ka la /
chu bzhi /
nyer spyod rol mo /
'dod yon /
nang mchod dang bcas pas mchod /
sgrub thabs su bkod pa ltar mi bskyod rdo rje sogs kyis bstod ba'am /
yang na grub chen rang nyid kyis mdzad pa'i /
byams dang snying rjes sems can @# / /
don la gzigs / /
thugs rje chen pos 'gro la rtag tu dgongs / /
thabs dang shes rab rigs bzhi'i 'khor gyis bsgor / /
spyan ras gzigs dbang tshogs la phyag 'tshal lo /
zhes pas bstod /
lha rnams kyi ljags hUM las skyes pa'i rdo rje rtse gcig pa dkar po 'od kyi sbu gu can raM yig gis mtshon par gyur /
oM ma Ni padme hUM d+hu ma ga ye ha rini sa ra tsa hriH ya bdag cag dpon slob 'khor dang bcas pa'am /
zhes pa nas /
cho ga lhag chad kyi nyes pa thams cad shAn+ti ku ru swAhA /
zhes mar khu dgang blugs gsum mam bdun phul nas gsol ba btab pas 'phrin las mdzad par zhal gyis bzhes par bsam mo / /
de nas yam shing la sogs pa rnams 'bul pa'i rim pa me lha'i skabs ji lta ba bzhin la /
'bul ba'i tshul ni /
gtso bo yab yum la /
oM ma Ni padme hUM d+hu ma g.ye ha ri ni sa ra tsa hrIH ya oM bo d+hi br-ik+ShA ya bdag cag sogs dang /
'khor rnams la yang 'dir sngags zur du ma byung bas /
sngar bshad pa ltar rang rigs kyi sa bon dang 'bru gsum spel ba'i mthar /
oM bo d+hi br-ik+Sha'a ya bdag cag sogs sbyar te dbul bar bya'o / /
bsreg rdzas 'bul ba'i grangs kyang /
shAn+ti pas /
bsreg blugs gcig gam gsum mam bdun nam nyer gcig gam /
brgya stong la sogs pa dbul bar gsungs pas grangs la nges pa med /
de yang bsreg rdzas kyi gtso bo yam shing dang /
mar khu 'bul thebs re dang sngags re sbyar ba sbyin sreg re'i grangs su 'dren gyi /
blugs gzar re la mang por 'dran pa'i lha la bslu ba'i bsam pa nam yang mi bya'o / /
yam shing dang mar gtso bo yin pas mang ba dang /
gzhan rnams de las nyung ba dang /
sdig pa zhi ba sogs gang don du gnyer ba de'i rdzas mang ba dbul ba sogs shes par bya zhing /
gtso bo yab yum la 'bul ba'i tshe /
yam shing la sogs pa rnams la gtso bo'i sngags la rdzas sngags spel tshig dang bcas pa btags pa'am /
de ma grub na gtso bo'i sngags rkyang pa la spel tshig btags la dbul /
spel tshig re re nas sbyar ma nus na bdun bdun gyi mthar dang /
de yang ma grub na thog mtha' gnyis su btags la brgya rtsa la sogs pa dbul bar bya'o / /
'khor rnams la rang rang gi sngags la spel tshig btags pas gsum mam bdun la sogs pa ci 'byor pa dbul lo / /
de ltar bsreg rdzas rnams phul nas /
lha rnams kyi thugs ka nas spros pa'i sangs rgyas sbyan ma la sogs pa rnams kyis bdud rtsi dkar pos gang ba'i bum pa dkar po bzungs nas /
bdag cag 'khor dang bcas pa'am /
sbyin pa'i bdag po 'khor dang bcas pa zla ba'i dkyil 'khor la gnas pa la khrus byas pas sdig sgrib nad gdon la sogs pa bar du gcod pa thams cad sbyangs nas /
lus shel gong ltar dag par gyur /
ces brjod cing bsams la /
gtso bo'i sogs kyis mar dgang blugs gsum mam bdun la sogs pa dbul /
oM AHhrIH pra wA ra sad kA raM ar+g+haM sogs kyis mchod @# / /
yon bsang gtor zhal bsil gsum dbul /
srab 'jam yang ba lha yi gos / /
dkyil 'khor lha yi sku nyid la / /
mi phyed dad pas bdag 'bul na / /
bdag kyang rdo rje'i sku thob shog /
oM badzra wA sa spya swAhA /
zhes pas na bza' dang /
oM badzra tam+bu la swAhA /
zhes pas so rtsi dbul /
de nas nyer spyod 'dod yon tshigs bcad dang bcas pas dbul /
gtso 'khor thams cad la thun mong du /
oM sarba ta thA ga ta Ar+ya lo ke shwa ra maN+Da la sa pa ri wA ra oM AHhUM gis nang mchod dbul /
gong ltar bstod pas bstod de /
phyag byas nas /
oM AHhrIH pra wA ra sad kA raM ar+g+haM pra tI ts+tsha hUM swAhA /
zhes mchod yon dbul /
de nas /
lhag chad kyi nyes bzhi ba'i don du me tog dang bcas thal mo snying khar sbyar te /
gang yang bdag blo rmongs pa yis / /
nyes byas cung zad gang 'gyis pa / /
gang phyir lus can skyabs yin phyir / /
mgon khyod de kun bzod par mdzod / /
ma rnyed yongs su ma shes dang / /
gang yang nus pa ma mchis pas / /
'dir ni bya ba gang bgyis pa / /
de kun gtso bos bzong mdzad rigs /
zhes bzod par gsol nas /
smon lam btab pa ni /
thal mo sbyar te /
na mo rnal 'byor gyi dbang phyug dpon slob 'khor dang bcas pa rnams kyi sdang bar byed pa'i dgra /
bar du gcod pa'i bgegs /
thar pa dang thams cad mkhyen pa'i bar du gcod pa thams cad bdag gi dgang blugs kyi mchod pa rgya tshan po 'di la brten nas zhi ba dam par mdzad du gsol /
zhes pa'i smon lan 'di grub chen rang nyid kyis mdzad pa yin /
de ltar smon lam btab nas lhag chad kyi nyes pa zhi ba'i sems kyis /
oM badzra stwa AHzhes mang du brjod nas rdo rje sems dpa'i yig brgya bzlas te /
oM khyed kyis sems can don kun mdzad / /
rjes su mthun pa'i dngos grub stsal / /
sangs rgyas yul du gshegs nas kyang / /
slar yang 'byon par mdzad du gsol / /
badzra muH sgrub mchod dang 'brel na /
lha rnams me lha'i thugs ka nas gshegs te dkyil 'khor gyi lha so so dang dbyer med du gyur /
slob dpon gyis me tog slob ma'i lag tu gtad /
des kyang phyag phul nas spos 'dzin pa dang bcas pas blangs te /
dkyil 'khor gyi shar sgor khyer nas /
rdul tshon yin na dkyil 'khor gyi dbus su me tog phyar btsam dang /
ras bris yin na dkyil 'khor la me tog dor nas /
lha rnams rang rang gi dkyil 'khor du spyan drangs par bsam /
sgrub mchod dang ma 'brel na /
ye shes pa rnams rang bzhin gyi gnas su gshegs /
dam tshig pa rnams bdag nyid la thims par gyur /
ces brjod /
de nas 'jig rten pa'i me lha la /
oM agna ye zhes pa nas /
bAhA nA ya bukh+paM /
zhes pa nas /
shap+ta'i bar gyis nyer spyod rol mo dang bcas pa dang /
oM AHhUM btags la nang mchod dbul /
de nas zhal bsil so rtsi gos gsar pa rnams phul /
bsreg rdzas lhag ma rnams kyang sngar bzhin phul te /
dril stabs dang bcas pas /
'jig rten dbang phyug tshangs dbang mgon gyi sras /
@# / /
zhes sogs kyis bstod cing /
zhal bsil dang bsang gtor phul /
me lha'i sngags la /
puSh+paM sogs sbyar ba'i nyer sbyod rol mo dang bcas pas kyang mchod /
gtor ma nang mchod ltar byin gyis brlabs te /
oM agna ye /
zhes pa nas /
bA hA nA ya a kA ro mu khaM sarba d+ha rmA NAM a dya nu t+pan+na twA ta oM AHhUM phaT swA hA /
zhes pa gsum gyis gtor ma dbul /
me lha'i sngags la puSh+paM sogs sbyar ba'i nyer spyod rol mo dang bcas pas mchod /
de nas dril stabs dang bcas pas /
me ste bsreg bya za ba'i lha / /
drang srong rgyal po gdon gyis bdag /
shar lho me lha'i tshogs bcas la / /
mchod cing bstod de phyag kyang 'tshal / /
mchod sbyin gtor ma 'di snoms la / /
rnal 'byor bdag cag 'khor bcas la / /
nad med tshe dang dbang phyag dang / /
dpal dang grags dang skal ba bzang / /
longs spyod rgya chen kun 'grub cing / /
zhi dang rgyas la sogs pa yi / /
las kyi dngos grub bdag la stsol / /
dam tshig can gyis bdag la srungs / /
dngos grub kun gyis stongs grogs mdzod / /
dus min 'chi dang nad rnams dang / /
gdon dang bgegs rnams med par mdzod / /
rmi lam ngan dang mtshan ma ngan / /
bya byed ngan pa med par mdzod / /
'jig rten bde zhing lo legs dang / /
'bru rnams 'phel zhing chos 'phel dang / /
bde legs thams cad 'byung ba dang / /
yid la 'dod pa kun 'grub sheg /
ces 'phrin las bcol / /
oM AHhrIHpra wA ra sad kA ram ar+g+haM pra tA ts+tshi hUM swAhA /
gang yang bdag blo rmongs pa yis /
zhes pa nas /
de kun khyed kyis bzod mdzad rigs / /
oM badzra satwa AH rang gi don dang gzhan gyi don / /
sgrub byed bsreg bya za ba gshegs / /
ji bzhin dus su tshur spyon cing / /
bdag gi dngos grub thams cad sgrubs / /
oM AHbadzra muH me lha ye shes pa rang gnas su gshegs /
dam tshig pa me 'bar ba'i rnam par gyur /
de nas bsngo ba shis brjod sogs ji ltar rigs pa bya'o / /
zhi ba'i lag len gyi cho ga'o / /
! gsum pa rgyas pa'i sbyin bsreg gi khyad par bshad pa ni /
sa gzhi ser po'am ser por byas pa la /
brkos pa'am bslangs pa'i thab gang byed kyang dbyibs gru bzhi pa /
rgyar khru do dang zabs su khru gang /
steng nas mu rang sor brgyad /
de nas rgya dpangs sor brgyad pa'i kha khyer la rin po che'i 'phreng ba /
thab kyi rgya tshad kyi bcu gnyis cha dor ba'i stegs bu gru bzhi pa'i grwa bzhir zla phyed rdo rjes mtshan pa /
thab kyi dbus su 'khor lo ser po rtsibs brgyad pa'i lte bar rin po che cha dgu pa /
dpangs sor drug pa /
rtsibs brgyad la yang rin po ches mtshan pa byas pas rung ste /
'phrin las 'phreng ba las /
rgyas pa ser po gru bzhi la / /
rtsibs brgyad rin chen dgu dag bri /
zhes gsungs /
thab khung las ser po dang phyi rol tu pa'i lci bas byug cing /
gnyis ka la bdud rtsi ser po dang ldan pa'i dri ser pos byugs la me tog gsil ma gcal du dgram /
mchod rdzas ni gser gyi snod du til dang /
zho dang /
me tog ser po dang @# / /
dri ser po'i chu la sogs pa'o / /
bsreg rdzas khyad par ba ni /
yam shing gi rgyu 'o ma can gyi shing gi dbus kyi cha las byung ba srid du khru gang /
sboms su tshang pa'i chad /
bdud rtsi dang bcas pa'i dri ser po'i chus dran pa /
zho dang 'o ma dang mar du bsnyugs pa mngar gsum gyis sbags pa'o / /
bsreg rdzas khyad par ba gzhan yang /
'bras chan zho dang bsres pa la mngar gsum gyis sbags pa'i zas mchog dang /
zho dang sbrang rtsi dang til nag dang zho zan dang zhun mar dang bcas pa'i 'bras dang /
padma ge sar dang /
nA ga ge sar dang 'bru rnams so / /
me ni rgyal po'am /
rgyal rigs kyi khyim nas byung pa'am /
nags mes tshig pa dang /
nor bu las byung ba dang /
dge 'dun gyi tshang mang las byung ba'o / /
ku sha rnams rtse mo byang du bstan la dgod /
lag pa gnyis khu tshur bcang pa'i mtheb mdzub rtse sbyar ba rin po che'i phyag rgyas dgang blugs bzungs /
stan bde ba la kha byang du phyogs te rkang pa drang por brkyangs pa bzang po'i 'dug stengs kyis 'khod de /
thab bsangs sbyangs /
stong pa nyid du gyur /
stong pa'i ngang las /
e las /
zhes pa nas /
de'i steng du b+h+rUM ser po zhu ba las byung ba'i ye shes kyi thab kha dog ser zhing dbyibs gru bzhi pa /
mu ran kha khyed dang bcas pa'i kha khyer la rin po che'i 'phreng bas bskor ba /
zhes dang /
me lha ser po dang /
'jig rten las 'das pa'i lha rnams kyang 'od zer ser po 'phro ba /
spel tshig ni /
bdag cag dpon slob 'khor dang bcas pa'am /
sbyin pa'i bdag po 'khor dang bcas pa thams cad kyi tshe dang bsdod nams dpal 'byor phun sum tshogs pa thams cad dang /
bslab pa gsum sogs legs tshogs bstan pa'i bya ba thams cad puSh+TiM ku ru oM /
zhes dang /
cho ga lhag ma phal cher ni sngar brjod pa ji lta ba bzhin la /
'das pa'i lha mchod pa'i mthar /
lha rnams kyis thugs ka nas spros pa'i sangs rgyas spyan ma la sogs pa rnams kyis bdud rtsi ser po dang rin po che du mas gang ba'i bum pa zhes pa nas /
zla ba ser po'i dkyil 'khor la gnas pa la dbang bskur bas lus gang /
dbang thang dang shes rab la sogs pa'i yon tan thams cad rgyas te bum pa nas rin po che'i char babs pas bang mdzod rnams kyang gang bar gyur /
ces brjod /
grub chen gyis mdzad pa'i smon lam dang ni /
na mo rnal 'byor gyi dbang phyug bdag cag dbon g.yog 'khor dang bcas pa rnams kyi 'khar rje dang /
za thang dbang thang longs spyod bu nor rigs rgyud gos bzang longs spyod thams cad dgang blugs kyi mchod pa rgya chen po 'di la brten nas dar zhing rgyas par gyur cig /
ces pa'o / /
gzhan yang cho ga so so'i go don dang rgyu mtshan /
bgegs brtag thabs /
bsreg rdzas so so'i byed las sogs sbyin bsreg gi cho ga dngos grub rgya mtsho las shes par bya'o /
zhes thugs rje chen po gsang sgrub lha dgu'i zhi rgyas kyi sbyin bsreg ji ltar bya ba'i cho ga 'di yang dpon er te ni sbo shog thus bskul @# / /
pa ltar shAkya'i btsun pa blo bzang ye shes kyis grub chen nyid kyis mdzad pa'i sbyin sreg gi cho ga 'phrin las 'phreng ba dang rje yab sras rnams kyi gsung la brtags nas bgyis pa dag lags 'phel / /
pa ri pr-its+tsha / /
