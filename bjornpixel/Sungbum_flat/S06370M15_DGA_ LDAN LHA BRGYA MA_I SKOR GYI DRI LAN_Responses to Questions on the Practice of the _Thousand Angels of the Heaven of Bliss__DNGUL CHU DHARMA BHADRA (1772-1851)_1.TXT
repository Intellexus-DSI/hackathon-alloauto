! / /
bla ma zhabs drung gi dri lan /
rnam kun mkhyen brtses rjes 'dzin zhabs drung lags rin po che'i zhabs pad drung du /
ched gsol /
da lam gsung bris gnang rten gyis klubs pa stsal 'byor bka' drin che don bzhin snying po don gsum gyi bla brgyud du 'byung ba'i paN chen bsod nams grags pa'i yang srid du sprul sku bsod nams dge legs dpal @# / /
bzang dang /
de'i yang srid du gzi khang sprul sku grags pa rgyal mtshan dang /
de nyid glo bur gyi rkyen lam du gshegs pa'i yang srid du dol rgyal po'am gshugs ldan rdo rje 'bar bar grags pa yin par snang lags /
dga' ldan lha brgya ma'i skabs su mchod pa byin rlabs dang gtor 'bul sogs 'jam dbyangs 'bar bar grags pa yin par snang lags /
dga' ldan lha brgya ma'i skabs su mchod pa byin rlabs dang gtor 'bul sogs 'jam dbyangs bde ba'i rdo rje dang /
rgyal mchog bskal bzang rgya mtsho sogs tshad ldan mkhas pa'i gzhung du ma mthong zhing bla ma'i zhal las kyang ma thos pas mi byed pa'i phyogs nyid rtog bzo'i bsre bslad chung bas legs par go lags /
'on kyang gang zag gi blo ris kyis cis kyang 'bul bar bzhed na /
rje btsun blo bzang dpal ldan ye shes kyis dga' ldan lha brgya ma'i bsnyen yig tu /
de'i mdun du mchod gtor phun sum tshogs pa bshams nas| |zhes gsungs pas phul kyang 'gal ba med 'dra yang ji ltar 'bul tshul mi gsal bas rje de nyid kyi mdzad pa'i rje tsong kha par brten pa'i sa bcud bum sgrub nas rung mthun sbyar na rung bar mngon pas de'i tshul ni /
bca' gzhi 'cha' pa'i tshe dkar gtor zlum po rgyan gyis brgyan pa dang chu gnyis nyer spyod kyi mchod pa bsham /
skyabs yul 'od dmar ser du bsdus pa'i rjes su rang nyid rje bla mar bskyed /
dmigs brtse ma'i bzlas brjod zin pa'i rjes su mchod pa rnams a mr-i tas bsangs /
swa b+hA was sbyangs /
stong pa'i ngang las oM las rin po che las grub pa'i snod yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
me tog /
bdug spos /
mar me /
dri chab /
zhal zas /
rol mo rnams rang bzhin bde stong /
rnam pa mchod rdzas /
byed las dbang po drug gi spyod yul du zag pa med pa'i bde ba khyad par can bskyed par gyur /
oM ar+g+haM AH hUM /
de bzhin du /
pAdyaM /
puSh+pe /
d+hA pe /
A lo ke /
gan+d+he /
nai wi dye /
shap+ta AH hUM /
zhes pa dang /
gtor ma /
a mr-i tas bsangs /
swa b+hA was sbyangs /
stong pa'i ngang las b+hUM las rin po che las grub pa'i snod yangs shing rgya che ba'i nang du| gtor ma lha'i zhal zas 'dod pa'i yon tan lnga dang ldan pa'i steng du oM AH hUM gis mtshan pa las 'od 'phros /
'khor 'das kyis bsdus pa'i chos thams cad 'bru gsum la thim zhing de yang 'od du zhu ba las byung ba'i bdud rtsi'i rgya mtsho chen por gyur /
oM AH hUM /
lan gsum gyis byin gyis brlabs te /
rje btsun bla ma yab sras rnams kyi ljags 'od zer gyi spu gus @# / /
gtor ma'i bcud thams cad drangs te gsol bar gyur /
oM gu ru su ma ti kI rti sa pa ri wA ra i daM ba li ta kha kha khA hi khA hi /
lan gsum gyis gtor ma dang /
oM gu ru su ma ti kI rti sa pa ri wA ra ar+g+haM pra tI ts+tsha ye swA hA /
zhes pa nas /
sh+p+ta pra tI ts+tsha ye swA hA /
zhes pa'i bar gyis mchod pa phul la /
gangs can shing rta'i srol 'byed tsong kha pa / /
dngos stobs rigs pa'i dbang phyug rgyal tshab rje / /
mdo sngags bstan pa'i bdag po mkhas grub rje / /
rgyal ba yab sras gsum la gus phyag 'tshal / /
zhes bstod nas /
rgyal kun mkhyen pa'i rang gzugs 'jam dpal dbyangs /
zhes sogs dkyus ltar mdzad pas thus pas dgongs 'jags mkhyen mkhyen lags /
gzigs rten bcas tshes bzang por phul / /
