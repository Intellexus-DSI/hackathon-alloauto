ta ? ga @# / /
bod du thog mar 'dul ba byung tshul sogs bzhugs so / /
@## / /
bod du thog mar 'dul ba'i bstan pa byung ba ni /
mkhan chen zhi ba 'tshos sad mi bdun sogs la so thar gyi sdom pa gnang ba 'di yin la /
des na sdom pa len tshul /
bsung tshul /
phyir bcos tshul dang de dag gi phyag len bya tshul rnams kyang de dus mkhan chen gyis mdzad pa'i phyag spol gyi rgyun da lta'i par bzhugs pa 'di yin no / /
rgyal po glang dar gyis bstan pa la gnod pa byas pa'i dus su /
gtsang dge ba rab gsal sogs a mdor byon nas bla chen dgongs pa rab gsal bsnyen rdzogs su bsgrub pa sogs kyi phyag len kyang mkhan chen gyis mdzad pa'i srol yin par des so / /
de nas rim gyis bod kyi mkhas pa rgya gar du byon pa rnams las phal cher gsang sngags la sbyangs pa gtso bor mdzad /
'gang zhig 'dul ba la skyangs @## / /
par mdzad kyang de dag las 'dul ba'i lugs dad ba nyung ba 'dra'o / /
bar skabs su paN chen shAkya shi bod du byon nas so thar gyi sdom rgyun spel bar mdzad cing /
rje tsong kha pa dang rgyal dbang lnga pa sogs kyis de'i sdom rgyun bzhes par mdzad kyang /
gso sbyong dbyar gnas sogs kyi phyag len ni mkhan chen gyi lugs de nyid gzhid bzhag pa 'dra'o / /
yang jo bo a ti sha byon nas bka' gdams kyi lugs gtsad dar par mdzad kyang 'dul ba'i phyag len ni snga ma las logs su ma mdzad /
des na gso sbyong gi skabs su /
gtsug lag khang gi bdag po dang lha rnams kyi slad du zhal nas gsungs pa'i mdo dang tshigs bcad 'don pa yang mkhan chen zhi ba 'tshos thog mar srol btod pa yin zhing /
gtsug lag khang gi bdag po ni rgyal po khri srong lde btsan sogs dang /
gtsug lag khang gi lha ni bsam yas kyi lha pe har rgyal po sogs la byed de / /
gtor ma cha bzhi yang spyir bsag sbyad dang sgos su 'gal rkyen sel zhing mthun rkyen sgrub pa'i lha klu sogs la gtong ba'i ched du de dus sam dus phyis mdzad dam snyam /
chos bsgrags pa'i mdo dang spyi bshags ni mkhan chen gyi dus nas sam /
rje rin po ches 'dul ba'i phyag srol dag ther mdzad pa'i dus su mdzad dam dpyod /
de rnams las gzhan chos gos gyon pa dang /
phyag 'tshal ba dang /
phyir bcos byed pa dang /
dge tshul gyis yongs dag zhu ba dang /
ltung mthun byin rlabs dang /
gnas la blo mthun bya ba dang /
dngos gzhi so thar gyi mdo 'don pa rnams ni 'dul ba lung nas gsungs pa yin no / /
rje rin po che ma byon gong du bod kyi rab byung phal cher sdom pa len bsrung sogs kyi phra zhib lta zhog /
phal mo ches gding pa dang lhung bzed kyang do mi shes pa'i tshod du gyur ba las /
rje rin po ches gnyal du bzhugs pa'i skabs su 'khor rnams la chos gos dras drub ma dang lhan zabs ma sogs kyi bzo tshul /
byin gyis brlab tshul /
gyon tshul /
lhung bzed mkhar gsil sog yo byad kyi khyad par dang sbyod lugs / /
phyin len dang /
phyi dro'i kha zas spong ba dang /
rung chu 'debs pa dang /
kha bshal ba sogs thams cad bzhi nas gsar du gsos te 'khrid nas 'dul ba'i @# / /
lugs rnam par dag pa dar zhing rgyas par mdzad pa'i phyag rgyun rmad du byung ba da lta'i bar du bzhugs pa yin zhing /
rang cag rnams kyis kyang rang rang gi skal ba dang 'tsham bar len bsrung gi phyogs mthun byed bzhin pa'o / /
des na deng sang du'ang gso sbyong dbyar gnas dgag dbye /
dge bsnyen nas bsnyen rdzogs kyi bar bsgrub tshul /
chos gos kyi tshad dbyibs rung mthun du bya tshul sogs kyang rje'i phyag rgyun yin pas 'di tsam la'ang phan yon rgya chen po yod do /
! /
lam phran brtan gyi gleng gzhir /
lam phran kyis /
dge slong ma'i ston par byon pa'i skabs su /
dge slong ma gnyis kyis gso sbyong 'bul ba'i ched du rgyal byed tshal du 'ongs nas /
lam pa'i gan du song nas phyag 'tshal te /
btsun pa lam pa dgongs su gsol /
rgyal po'i kun dga' ra ba'i dge slong ma'i dge 'dun mthun pa rgyal byed tshal gyi dge slong gi dge 'dun mthun pa'i zhabs la phyag 'tshal lo / /
gnod pa nyud dam /
nyam da ba chud dam /
bskyod pa yang dam /
'tsho'am /
stobs dang ldan nam /
bde'am /
kha na ma thob ma mchis sam /
bde ba la reg par gnas sam /
zhes bsnyun gsol lo / /
zla ba phyed phyed cing gdams dag dang /
rjes su bstan pa gsol lo / /
'dun pa dang gso sbyong bya bar gsol ba 'debs so / /
gsol ba'ad mkhyen par gsol lo / /
zhes bsnyan gsol dang mdo bskul zhus /
lam phran gyis thabs yin no zhes brjod bar gleng 'bum du gsungs pas /
da lta gso sbyong gi cho gtor ma cha bzhi zhu ba'i sngon du bsnyan gsol ba dang /
mdo bskul zhu ba ni sngon gyi gleng gzhi dang mthun par mdzad pa'o /
! /
shA ri'i bus rta thul las chos thos pa'i tshe bden bzhi khong du chud pa dang /
mo'u gras bus shA ri bu las chos de thos pa'i tshe bden pa mthod bar gsungs la /
bden pa mthong ba de mthong lam thob pa'i don du byas na mchog zung gis 'phags lam thob pa'i rjes su /
bcom ldan 'das la mjal nas bsnyen par rdzogs par bya dgos so / /
sbyir nyan thos chen po de rnams la sngon du 'phags lam thob nas de rjes rab tu byung ba dang /
bsnyen par rdzogs pa'i rjes su lam du zhugs pa sogs go rim des med du snang ngo / /
bdag gis chos la 'jug tshul du /
mtsheg zung gis rta thul las tshigs bcad thos pa'i tshe bsam byung gi ngo bor gyur pa'i des 'byung gi bsam pa skyes /
de rjes bcom ldan 'das la mja' nas /
tshur shog ces bka' stsal ba'i tshe thar pa don gnyer gyi blo skyes nas tshogs lam du zhugs /
tshangs par spyod cig gsungs pa'i tshe bsnyen rdzogs su gyur pa yin nam snyam nas bris pa yin kyang slar brtags dgos so / /
shA ri @# / /
bu mdal du bzhugs pa'i tshe /
shA ri ka dang skar rgyal rtsod pa'i tshe shA ri ka rgyal ba ni sras de'i bsod nams kyi mthu'o / /
rje rin po che lhums su bzhugs pa'i tshe yum la dge mtshan khyad par can mang du byung ba ni rje rin po che'i bsod nams kyis so / /
legs 'od mngal du zhugs pa sogs kyi tshe pham sogs la gnod pa mang du byung /
phyis mu lto ba dang 'grogs pa'i tshe grogs kyis bza' btung ma rnyed pa sogs byung ba yang legs 'ongs kyi sdig pa'i shan shor ba'o / /
des na de lta bu la bsam nas dge sdig gi phan gnod la brtag go / / /
! skyabs 'gro'i bslab bya'i brjed byang /
! man dag las 'byung ba'i bslab bya bcu gnyis bsrungs na /
bsdu ba las 'byung ba brgyad po yang don gyis bsrungs par 'gyur bas phyis kyi lam rim dang skyabs khrid rnams su brgyad po de logs sum gsungs pa yin no / /
de'i phyir snga ma ni phyi ma'i khongs su gtogs par byas kyang rung do /
\u0f38 /
bon sogs la brten mi rung ba ni /
chos dang mi mthun pa'i bon dang lha pa sogs la 'phral gyi don du 'di brten mi rung ba'i don no / /
de yang de dag dang mi mthun pa'i zhes pas chos dge ba dang mi mthun pa yin par bstan te /
de ni sngon rje btsun mi las ngan sngags kyis mi mang po bsad pa dang sad ba phab pa lta bu'o / /
de dag gis rang gi dgra bo 'joms pa sogs kyi dgos pa yod kyang gtan nas byar mi rung ba ni /
rnam pa thams cad du rten du mi rung zhes pas bstan no| /
de'i phyir ba tsan mdos dang gshed 'dul lta bu bon gyi cho ga yin kyang /
nad pa sogs la phan 'dogs pa ni chos dang mthun bas byar rung la /
'on kyang de tsam zhig la yid brtan mi bya bar yi dam chos skyong sogs kyi nus mthu dang mongs kyi rten 'brel la brten nas sems can la phan thogs par gyur cig snyam pa'i bsam pas bya rigs so / /
bla ma dkon mchog gi thugs rje la brten dgos pa'i bsam pa med par /
mdos kho na'i byin rlabs lta bus phan thogs par bsams na ni rus thams cad du dkon mchog la blo khel bar bya'o zhes gsungs pa dang 'gal bar 'gyur ro / /
de ni bsdun tshangs pa dang bon po dang lha pa lta bu'i chos rnams dang /
'jig rten pa rnams kyis lha mchod pa dang me mchod pa dang mtshun lha mchod pa sogs dam pa'i chos ma ni pa mang po yod pa las /
dge ba dang mthun pa ni gzhan gyi don lta bu'i tshe byar rung la /
mi dge bar 'gyur pa'am don med pa ni byar mi rung ngo /
\u0f38 /
srog gcod kyi 'du shes nor ba la dngos gzhi'i sdig pa med par gsungs pa dang /
rang nyid gsod @# / /
na sbyor ba yod kyang mthar thug med pas yan lag mtshad ba dang /
gsad bya dad mnyam du rang nyid shin yad mthar thug med pas yan lag ma tshad ba dang /
mdags pas pha rol bo bsad na de nam shi ba dad gsod du 'jug mkhan la dngos gzhi'i sdig pa 'byung bar gsungs pa rnams gud bsgrigs nas brtags na /
gang gsod par 'dong pa'i 'gro ba de nyid gsod pa ni dngos gzhi yin par snang la /
de yang 'du shes kyi yan lag mtshang ba'i dbang gis dngos gzhi ma rdzogs pa yin par snang bas /
sbyir btang du dngos gzhi rdzogs zhes pa ni yan lag rdzogs pa'i don no /
\u0f38 /
lus dag gi bdun gyi sbyor ba la ni lus dag gi las dang sems byung gnyis ka yod do / /
yid kyi mi dge ba gsum gyi sbyor ba la ni lus dag gi las med /
sems byung ni yod ba yin /
\u0f38 /
yid kyi mi dge ba'i dngos gzhi rdzogs pa la yan lag lnga tshang dgos pas /
tshangs pa'i go 'phang thob na snyam pa'i 'dod pa yod kyang yan lag lnga mtshad bas rjes mthun bar gyur ba yin /
da'i phyir yid kyi las gsum la yan lag lnga tshad ma tshad gis dngos gzhi rdzogs ma rdzogs su 'gyur ro /
\u0f38 /
srog gcod la /
dper na sha la chags pas lug gsod pa'i tshe rtsom byed ni sha la chags pa'i 'dod chags yin kyang /
srog dngos su gcod pa'i che /
lug de sdug bsngal gyis ma bzod nas rkang lag g.yob pa dang /
mig gis rig rig tu lta ba dang /
dbugs brtsegs pa sogs shin tu sdug bsngal ba'i rnam 'gyur mngon sum du byung yang /
de la snying rje ba'i bsam pa cung zad kyang mi skye ba ni /
de'i tshe sems la sdig pa las skrag pa dang lug la snying rje ba lta bu 'jam ba'i cha med cing /
sems shin tu rtsub mor gyur ba'i dbang gis yin la /
de nyid zhe sdang gi cha yin pas zhe sdang gis mthar phyin bar gsungs pa yin no /
\u0f38 /
sems pa ni rang dang mtshungs ldan gyi sems yul la g.yo zhing bskul bar byed pa po yin par skyes bu 'bring gi skabs su gsungs pa ltar /
las byed pa po ni las su 'jog go /
de la mi dge ba bcu'i kun slong bcu ni lus dag yid rnams mi dge ba la bskul bar byed ba po yin bas las yin no / /
las kyi lar ni kun slong de dag 'jug pa'i sgo'i ma kun slong des ji ltar bskul ba'i bya ba byed ba po yin pas sems pa 'jug ba'i gzhir gsungs so / /
des na lugs kyis srog gcod pa ni /
gsod par 'dod pa'i kun slong gis ji ltar 'dod pa bzhin sgrub par byed pas kun slong de 'jug pa'i gzhi yin zhing /
srog gcod pa'i las dngos su byed pas las kyang yin no / /
de yang byed pa po ni lus spyi dang lag pa dang gcod ba'i gri rnams yin la /
bya ba'i yul ni lug lta bu de'o / /
bya ba'i las ni lag pa'am gris lug gi srog rtsa gcod pa de yin no / /
de'i phyir bya byed las @# / /
gsum so sor phye ba'i tshe /
lag pas srog rtsa gcod bde ni las yin la /
bun slong gi 'dod pa ltar byed pas na las kyi lam yang yin no / /
brnab sems ni kun slong gi 'dod pa ltar byed kyang dngos su gzhan gyi yo byang blangs pa lta bu'i bya ba byas pa med pas las min no / /
gzhan yang brnab sems gnod sems gnyis ni gtso bo sems yin pas las su mi 'jog pa dang /
log lta ni nyon mongs yin pas las su mi 'jog par phar phyin dang mdzod kyi yig cha nas gsungs pa yod /
\u0f38 /
dmyal bar 'bras bu gsum ka myong dgos pas /
mes bsreg pa dang /
mtshon gyis bsnun pa sogs la rgyu mthun gyi cha yad yod par nges te /
mtshon gyis rmas pa'i sdug bsngal spyir rnam smin gyi 'bras bu yin kyang /
gris phug pa ni skye ba snga mar gzhan la gris phug ba dang mthun pa lta bu'o /
\u0f38 /
dud 'gro la dog mdzes pa 'byung ba ni dge ba'i 'bras bur gsungs pa la dpag na tshe ring ba yang dge ba'i 'bras bu'o / /
de yang sdug bsngal ji 'dra zhig myong yang ma shi bar sdug bsngal las thar bar 'dod pa ma gtogs /
'chi bar 'dod ba mi skye bas /
tshe ring ba ni de'i yid la 'dod pa'i 'bras bu yin no /
\u0f38 /
rje rin po che la gsol ba shugs drag tu 'debs pa de la slar ldog ba'i stobs mtshang yang stobs bzhi'i bshags pa rjes mthun par 'gyur zhing /
las dang po pa la gsol ba 'debs pa nis chod shin tu che ba yin / / / /
\u0f38 par yig pa dge slong blo bzang mkhas grub po / / / /
