@# / /
sgrol ma maN+Dal bzhi pa'i cho ga mdor bsdus bzhugs / / / /
@## / /
na mo gu ru A r.ya tA rA yi /
de la 'dir sgrol ma maN+Dal bzhi pa'i cho ga mdor bsdus gtong bar 'dod pas gnas khang byi dor byas la rje btsun ma'i sku rab gnas can dang sher phyin gyi glegs bam sogs sku gsung thugs kyi rten bkram /
de'i mdun du maN+Dal chu gnyis nyer spyod dang bcas pa tshar bzhi gtsang zhing bkod pa mdzes par bsham /
bde ba'i stan la dge sems kyis 'khod nas skyabs yul dang skyabs 'gro'i rgyu gsal btab ste /
sangs rgyas chos dang tshogs kyi /
zhes sogs lan gsum gyis skyabs 'gro sems bskyed byas la /
rang nyid skad cig gis rje btsun ma 'phags ma sgrol ma sku @# / /
mdog lngang khu zhal gcig phyag gnyis ma /
g.yas mchog sbyin dang g.yon skyabs sbyin gyi phyag rgyas ut+pal bsnams shing zhabs sems dpa'i skyil krung gis bzhugs par gyur par bsam la /
mchod pa rnams a mri tas bsangs /
swa b+hA was sbyangs /
stong pa'i ngang las oM las rin po che'i snong yangs shing rgya che ba rnams kyi nang du oM 'od du zhu ba las byung ba'i mchod yon /
zhabs bsil /
me tog /
bdug spos /
snang gsal /
dri chab /
zhal zas /
rol mo rnams dwangs shing thogs pa med pa dpal kun tu bzang po'i rnam par sprul pa las byung ba'i mchod sprin gyi phung po zad mi shes pa nam mkha' dang mnyam par gyur /
oM ar+g+haM AH hUM /
oM pA d.yaM AH hUM /
oM b+dz+ra puShape AH hUM /
zhes pa nas /
oM badzra shap+ta AH hUM /
zhes pa'i bar gyis byin gyis brlabs la /
rang gi thugs ka'i tAM las 'od zer 'phros pas lho phyogs g.yu lo bkod pa'i zhing nas rje btsun ma 'phags ma sgrol ma'i lha tshogs 'khor dang bcas pa spyan drangs /
po Ta la yi gnas mchog nas /
zhes sogs kyis tshogs zhing spyan drangs pa /
mdun gyi nam mkhar seng khri pad zla'i gdan la rtsa ba'i bla ma dang dbyer med pa'i seng ldeng nags sgrol gyi steng du jo bo rje sogs bla ma rnams dang /
mtha' skor du sgrol ma nyer gcig sogs yi dam sangs rgyas byang sems nyan rang bka' sdod dang bcas pa bzhugs par gyur /
ces rten rnams dbyer med du bzhugs par mos la /
spyi mchod maN+Dal dang po ni langs te /
sangs rgyas thams cad 'dus pa'i sku /
zhes sogs kyis bla ma dang /
mgon po thugs rje che ldan pa /
zhes sogs kyis sangs rgyas dang /
dag pas 'dod chags bral bar gyur /
ces sogs kyis chos dang /
grol nas grol ba'i lam yang ston /
zhes sogs kyis dge 'dun rnams la lan gsum re brjod cing phyag btsal te rten spyi la me tog @# / /
gtor rjes sa la 'khong nas /
rab byams ? gsung rab kun la lta ba'i mig /
ces sogs dang /
ji snyed su dag phyogs bcu'i 'jig rten na /
zhes pa nas /
bde bar gshegs pa thams cad bdag gis bstod /
ces pa'i bar gyis phyag gi yan lag dang /
mchod yon phal cher mchod yon bla re dang /
zhes sogs kyi tshigs bcad dang /
oM sarba ta thA ga ta sa pa ri wA ra ar+g+haM pra tI ts+tsha hUM swA hA /
zhes sogs kyi sngags spel te chu gnyis nyer spyod rol mo dang bcas pa phul rjes /
me tog dam pa phreng ba dam pa dang /
zhes pa nas /
rgyal ba kun la phyag 'tshal mchod par bgyi /
zhes pa'i bar gyis mchod pa'i yan lag dang /
spro na mtshams 'dir spyi bshags sogs byas rjes /
'dod chags zhe sdar gti mug dbang gis ni /
zhes sogs kyis yan lag lhag ma rnams byas te /
sangs rgyas chos dang tshogs kyi mchog rnams la /
zhes sogs kyis skyabs 'gro sems bskyed lan gsum byas rjes /
maN+Dal phul la /
yon tan kun gyi gzhir gyur drin can rje /
zhes sogs lta bu tshig bcad lhug gang rigs kyis dang gus gsal btab ste gdung shugs drag pos 'dong don gang yin la dmigs phug ste gsol ba lan mang du gdab bo / /
sger mchod maN+Dal gnyis pa ni /
langs /
te| lha dang lha min chod pan gyis /
zhes sogs lan bdun brjod cing phyag btsal te /
jo mo la me tog gtor rjes sa la 'khor nas /
rje btsun 'phags ma sgrol ma dang /
zhes sogs kyis phyag gi yan lag dang /
yan lag brgyad ldan lha yi gang+ga sogs / /
phyogs dus kun na mchod yon ci mchis pa / /
rje btsun sgrol ma'i lha tshogs mnyes phyir 'bul / /
bzhes nas bdag la dngos grub stsal du gsol / /
zhes pa'i tshig rkang dang po'i gnas su /
shin tu rnam dag dri med yid 'ong ba'i / /
'dab stong rab rgyas padma dkar po sogs / /
ma la ya yi tsan dan dri la sogs / /
mun pa kun sel rtsi bcud sgron me sogs / /
tsan dan gur gum dris bsgros spos chu sogs / /
dkar gsum mngar gsum bdud rtsi'i zas la sogs / /
yan lag drug ldan lha yi sil snyan sogs / /
zhes pa rnams re re dang /
mchod yon gyi gnas su zhabs bsil /
me tog /
bdug spas /
snang gsal /
dri chab /
zhal zas /
rol mo rnams bcug la /
oM Ar+ya tA re sa pa ri wA ra ar+g+haM pra tI ts+tsha hUM swA hA / /
@# / /
zhes sogs dang spel te phul rjes /
me tog bdug spos mar me dri /
zhes sogs kyis yan lag lhag ma byas te /
sngar bzhin skyabs sems byas rjes maN+Tal phul la /
rje btsun ma'i phyag g.yas pa'i 'og tu rang dang dmigs yul rnams tshud par gyur par mos nas /
oM rje btsun ma 'phags ma sgrol ma la phyag 'tshal lo /
zhes pa nas /
phyag 'tshal ba ni nyi shu rtsa gcig /
ces pa'i bar gyis bstod pa lan gnyis byas rjes /
rje btsun bcom ldan 'das ma thugs rje can /
zhes sogs lta bus 'dod don la gsol ba sngar bzhin gdab 'o / /
sger mchod maN+Dal gsum pa ni /
sngar bzhin phyag bdun /
me tog 'thor ba /
mchod 'bul /
yan lag lhag ma /
skyabs sems /
maN+Dal /
bstod pa lan gsum /
'dod gsol rnams bya ba bo / /
sger mchod maN+Dal bzhi pa ni /
yang sngar bzhin phyag bdun /
me tog 'thor ba /
mchod 'bul /
yan lag lhag ma /
skyabs sems /
maN+Dal /
bstod pa lan bdun /
lha mo la gus yang dag ldan pas /
zhes sogs phan yon brjod pa| spron| legs bris ma /
'dod gsol rnams bya ba'o / /
de nas padma'i yig brgya lan gsum bzlas rjes /
ma rnyed yongs su ma shes dang /
zhes sogs dang /
lhag pa dang ni chad pa dang /
zhes sogs kyis bzod par gsol la smon lam thog mtha' bar dge ma lta bus /
dge ba bsngo zhing /
sher snying bton la mchod bya mchod byed mchod pa'i 'khor gsum mi dmigs pa'i rgyas btab rjes /
bdag gis tshe rabs sngon nas bsgrubs pa'i lha /
zhes sogs kyis shis pa brjod par bya'o / /
grangs gsog na maN+Dal gyi tshom bu dang /
mchod pa brje ba'am gso ba dang /
maN+Dal gcig las ma 'byor na tshom bu brje ba dang /
lhag par bsdu na mchod 'bul sogs tshig tshogs bsdus chog par gsungs so / /
zhes sgrol ma maN+Dal bzhi pa'i chog mdor bsdus 'di ni /
rje dag dbang byams pa'i gzhung la gzhir bzung snar thang brgya rtsa /
rje gong ma'i gzhung rgyas bsdus gsum /
yongs 'dzin maN+Ti ta dang /
'dren mchog ngag dbang rdo rje'i zhal snga nas gyi gzhung rnams la'ang legs par dpyad de dge slong d+harma b+ha dras bris so /
! na mo gu ru Ar+ya tA ra ye /
rje btsun ma 'phags ma sgrol ma'i lha tshogs 'khor dang bcas pa bdag la dgongs su gsol /
khyed rnams la mkhyen pa'i ye shes /
brtse ba'i thugs rje /
mdzad pa'i 'phrin las /
skyob pa'i nus mthu bsam gyis mi khyab pa mnga' ba lags pas /
phan bde'i 'byung gnas sangs rgyas kyi bstan pa dar zhing rgyas la yun du gnas pa dang /
bstan 'dzin gyi skyes bu @# / /
dam pa rnams sku khams bzang zhing sku tshe ring la 'phrin las rgyas pa dang /
dge 'dun gyi sde rnams thugs mthun zhing khrims gtsang la bshad sgrub 'phel ba dang /
'jig ten gyi khams thams cad du nad mug 'khrug rtsod zhi nas bde skyid chos 'byor phun sum tshogs pa 'byung ba dang /
khyad par du yang sbyin pa'i bdag po mi rje rje drung blo bzang dpal 'byor 'khor dang bcas pa'i byang chub sgrub pa'i 'gal rkyen phyi nang gi bar gcod thams cad lhag med du zhi nas /
mthun rkyen sku tshe mdzad 'phrin thams cad yar ngo'i zla ba ltar rgyas shing| thugs kyi bzhed don mtha' dag 'bad med lhun gyis 'grub par byin gyis brlab tu gsol /
zhes thal mo sbyar nas tshig don dran bzhin du lan gsum la sogs pas gsol ba shugs drag tu gdab bo / /
zhes sgrol ma maN+Dal bzhi pa'i skabs su 'dod gsol 'di 'dra zhig dgos zhes rje drung blo bzang tshe ring nas bskul ma mdzad pa ltar d+harma b+ha dras bris /
@# / /
sde dge'i bar rkos tshe ring dbang rgyal kyis gang shes blo gros byis sgo nas par tu bsgrubs pa dge'o / /
zhal gro / /
sarba mang+galaM / /

