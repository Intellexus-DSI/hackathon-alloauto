@# / /
rje btsun rdo rje rnal 'byor ma nA ro mkha' spyod dbang mo'i dkyil 'khor gyi cho ga bde chen dga' ston zhes bya ba bzhugs so / /
@## / /
bla ma dang rje btsun rdo rje rnal 'byor ma dbyer ma mchis pa'i zhabs la gus pa chen pos phyag 'tshal lo / /
brtse ba chen pos rjes su gzung du gsol /
de la 'dir bde dgyes sogs bla med kyi dkyil 'khor du dbang bskur ba legs par thob cing dam tshig dang sdom par ldan pas rje btsun ma 'di nyid kyi sin+d+hu ra'i dkyil 'khor du byin rlabs zab mo mnos te /
chag med du nyams su len pa'i rnal 'byor pa dag gis tshes bcu rnam gnyis la sogs pa'i dus khyad par can gyi tshe rje btsun ma 'di nyid kyi sin+d+hu ra'i dkyil 'khor bsgrub cing mchod pa dang /
bdag nyid 'jug cing dbang blang ba'i tshul la gnyis /
yo byad 'du bya ba dang /
rnal 'byor nyams su blang ba'o / /
dang po ni /
mtshan nyid dang ldan pa'i gnas khang byi dor byas par /
bla ma dang rje btsun ma'i bris @# / /
'bur gyi sku rten sogs bshams pa'i drung du /
stegs bu'i khar sku tshom bu'i dkyil 'khor /
gsung bdud rtsi'i dkyil 'khor /
thugs sin+d+hu ra'i dkyil 'khor /
gtor ma /
ting lo| bum pa /
phyi nang gi mchod pa /
rdor dril /
cang te'u /
'thor 'bru sogs brgyud ldan bla ma'i phyag len ltar bsham mo / /
gnyis pa rnal 'byor nyams su len pa'i tshul lo /
sbyor dngos mjug gsum las /
dang po sngon 'gro'i gtor ma btang zhing gnas yo byin gyis brlabs pa ni /
skyabs 'gro nas mchod pa byin rlabs bar sgrub thabs las 'byung ba ltar sngon du btang nas /
sngon 'gro'i gtor ma byin gyis brlabs pa ni /
oM khaN+Da ro his bsangs /
swa b+hA was sbyangs /
stong pa'i ngang las yaM las rlung /
raM las me /
AHlas mi mgo'i sgyed pu gsum gyi steng du AHlas thod pa yangs shing rgya che ba'i nang du /
oM khaM aM traM hUM rnams las bdud rtsi lnga /
laM maM paM taM baM rnams las sha lnga yi ge de dag gis mtshan pa /
rlung g.yos me sbar bas thod pa'i nang gi rdzas rnams zhu bar gyur /
de dag gi steng du hUM las skyes pa'i kha TwAM ga dkar po mgo thur du bltas nas zhu ba thod par lhung nas rdzas de dag dngul chu'i mdog can du gyur /
de'i steng du dbyangs gsal gyi phreng ba gsum brtsegs su gnas pa oM AHhUM du gyur pa'i 'od zer gyis phyogs bcu'i de bzhin gshegs pa dang /
dpa' bo dang rnal 'byor ma thams cad kyi thugs ka nas ye shes kyi bdud rtsi bkug nas bsnan pas mang por sbar zhing spel bar byung /
oM AHhUM /
lan gsum /
'bar ba'i phyag rgya dang bcas phaiM| rang gi thugs kar zla gdan la gnas pa'i baM yig gi 'od zer gyis dur khrod chen po brgyad na gnas pa'i phyogs skyong dang /
zhing skyong dang /
klu la sogs pa rnams spyan @# / /
drangs /
phyogs mtshams brgyad du 'khod pa rnams skad cig gis 'od gsal du bcug pa las /
rje btsun rdo rje rnal 'byor ma'i skur bzhengs pa'i mgron rnams kyi ljags la hUM dkar po las byung ba'i rdo rje rtse gsum pa dkar po nas 'bru tsam 'khod pa'i rdo rje'i 'od zer gyi sbu gus drangs nas gsol bar gyur /
oM kha kha /
khA hi khA hi /
sarba yak+Sha rA k+Sha sa /
b+hU ta /
pre ta /
pi shAtsa /
un+nA da /
a pasmA ra /
badzra DA ki DA ki n+yA da ya /
i maM ba liM gr-ih+na n+tu /
sa ma ya rak+Shan+tu /
mA ma sarba sid+d+haM /
me pra /
yats+tsha n+tu /
ya thai baM /
ya theSh+TaM /
b+hu dza tha /
pi pA tha /
dzi g+h+ra tha /
mA ti kra ma tha /
ma ma sarba karta ya /
sad su khaM bi shud+d+ha ye /
sa ha yi ka b+ha wan+tu hUM hUM phaD phaD swAhA /
lan gnyis /
oM ar+g+haM pra tA ts+tsha hUM swAhA /
oM pAdyaM x oM badzra puSh+pe AHhUM swAhA /
nas /
oM badzra shap+ta AHhUM swAhA /
phyogs skyong dang zhing skyong dang klu la sogs pa rnams kyi zhal du oM AHhUM /
lha yi tshogs rnams ma lus dang / /
klu yi tshogs rnams ma lus dang / /
gnod sbyin x srin po'i x 'byung po'i x yi dwags x sha za'i x smyo byed x brjed byed x mkha' 'gro'i x ma mo'i tshogs rnams ma lus dang / /
ma lus pa ni thams cad dag /
'dir gshegs bdag la dgongs su gsol / /
bstan pa bsrung dang 'gro ba'i don mdzad phyir / /
thugs dam bcas shing zhal gyis 'ches pa rnams / /
dpal chen bka' sdod yid ltar mgyogs pa yi / /
'jigs pa'i gzugs can drag gtum mi bzad pa / /
gdug pa 'dul mdzad nag po'i phyogs rnams 'joms / /
rnal 'byor las la 'bras bu ster mdzad cing / /
mthu stobs byin rlabs bsam gyis mi khyab pa'i / /
gnod sbyin tshogs sogs brgyad la phyag 'tshal lo / /
sde brgyad btsun mo sras dang g.yog bcas pas / /
dngos grub kun gyi bka' drin bdag la stsol / /
rnal 'byor bdag cag 'khor bcas la| |nad med tshe dang dbang phyug dang / /
dpal dang grags dang skal ba bzang / /
longs spyod rgya chen kun thob cing / /
zhi dang rgyas la sogs pa yi / /
las kyi dngos grub bdag la stsol / /
srung mas rtag tu grogs mdzod cig |dus min 'chi dang nad rnams dang / /
gdon dang bgegs rnams zhi ba dang / /
rmi lam ngan dang mtshan ma ngan / /
bya byed ngan rnams med par mdzod / /
'jig rten bde zhing lo legs dang / /
'bru rnams 'phel zhing chos @# / /
'phel dang / /
bde legs thams cad 'byung ba dang / /
yid la 'dod pa kun 'grub shog /
dpal ldan bla ma dam pa rnams kyi thugs dgongs rdzogs pa dang /
nam mkha' dang mnyam pa'i sems can thams cad kyi don du phyag rgya chen po mchog gi dngos grub rje btsun rdo rje rnal 'byor ma'i go 'phang thob par bya ba'i phyir du /
rje btsun rdo rje rnal 'byor ma'i sin+d+hu ra'i dkyil 'khor sgrub cing mchod pa dang bdag nyid 'jug cing dbang blang bar 'tshal na /
dkar phyogs la mngon par dga' ba'i srung ma khyad par can khyed rnams kyis mchod sbyin gyi gtor ma rgya chen po 'di bzhes la /
dkyil 'khor chen po'i bya ba mthar ma phyin gyi bar du bar chad thams cad srung ba dang /
byang chub sgrub pa'i grogs mdzad du gsol /
gang dag nag po'i phyogs su gyur pa gsang spyod blta bar mi dbang ba'i bgegs dang log par 'dren pa thams cad sa'i phyogs 'dir ma gnas par gzhan du song zhig /
oM sum+b+ha ni sogs brjod cing DA dril sogs kyi sgra drag tu bya /
gtor ma gtsang sar 'dor ro / /
gnas dang mchod pa'i yo byad byin gyis brlabs pa ni /
oM khaN+Da ro his bsang /
swa b+hA was sbyangs /
stong pa'i ngang las b+h+ruM las rin po che sna tshogs las grub pa'i gzhal yas khang gru bzhi sgo bzhi pa /
rta babs bzhis mdzes pa rgyan thams cad kyis brgyan pa mtshan nyid thams cad yongs su rdzogs pa'i nang du /
AHlas ye shes kyi ka pA la yangs shing rgya che ba'i nang du hUM hUM zhu ba las byung ba'i lha rdzas las grub pa'i mchod yon /
zhabs bsil /
me tog /
bdug spos /
mar me /
dri chab /
zhal zas /
rol mo rnams bzang zhing rgya che ba /
dwangs shing thogs pa med pa sa dang bar snang nam mkha' gang ba /
'phags pa kun tu bzang po'i rnam par thar pa las byung ba'i mchod pa'i sprin gyi phung po lta bu bsam gyis mi khyab pa bla ma dang rje btsun rdo rje rnal 'byor ma'i lha tshogs sangs rgyas dang byang chub sems dpa' thams cad kyi spyan lam du 'byung zhing rgyas par gyur cig /
oM ar+g+haM AHhUM /
nas shap+ta AHhUM gi bar phyag rgya dang bcas pas byin gyis brlabs /
nam mkha' mdzod kyi phyag rgya dpral bar bcas la /
oM badzra s+pha ra Na khaM /
zhes pas mang por spel /
oM badzra g+ha N+De ra Ni ta /
pra ra Ni ta /
saM pra ra Ni ta /
sarba bud+d+ha k+She tra pra tsA li ni pradz+nyA pA ra mi tA nA da swa b+hA we /
badzra d+ha rma hr-i da ya san+to Sha NiM hUM hUM hUM ho ho ho a khaM swAhA /
zhes pa lan gsum brjod pas /
dang pos mchod yul rnams mdun gyi nam mkhar spyan drangs /
gnyis pas de dag gis gnas khang byin gyis brlabs /
gsum pas mched pa byin gyis brlabs par bsams la rol chen bya /
maN+Dal zhu 'bul phyag bco brgyad spron bde dgyes ltar bya / /
! gnyis pa dngos gzhi'i nyams len la bzhi /
bdag bskyed sgom pa /
bum pa sgrub pa /
mdun bskyed sgrub mchod /
dbang blang ba'o / /
dang po ni rdor sems bsgom bzlas nas bzung tsham rngams kyi bsrung ba'i bar sgrub thabs ltar nyams su blang ngo / /
gnyis pa bum pa sgrub pa ni /
bum pa las sngags kyis bsang /
swa b+hA was @# / /
sbyangs /
stong pa'i ngang las paM las padma dang /
a las zla ba'i steng du b+h+rUM las rin po che'i bum pa mtshan nyid thams cad dang ldan pa'i nang du e e las chos 'byung dmar po gru gsum nyis brtsegs kyi nang du a las zla ba'i dkyil 'khor dkar la dmar ba'i mdangs can gyi dbus su baM yig dmar po'i mthar /
oM oM oM sarba bud+d+ha DAki nI ye badzra wa r+N+Na nI ye badzra bai ro tsa nI ye hUM hUM hUM phaD phaD phaD swAhA /
zhes pa'i sngags 'phreng kha dog dmar pos g.yon skor du bskor ba las 'od zer 'phros /
'phags pa mchod /
sems can gyi don byas /
tshur 'dus yongs su gyur par sa sna tshogs padma 'dab ma brgyad pa'i lte bar nyi ma'i dkyil 'khor gyi steng du rje btsun rdo rje rnal 'byor ma'i skur gyur pa ni /
zhabs g.yas brkyangs pas dus mtshan ma dmar mo'i nu ma'i steng nas mnan pa /
g.yon bskums pas 'jigs byed nag po mgo bo rgyab tu bltab nas mnan pa /
sku mdog dmar mo bskal ba'i me lta bu'i gzi brjid can /
zhal gcig phyag gnyis spyan gsum dag pa mkha' spyod du gzigs pa /
phyag g.yas pas rdo rjes mtshan pa'i gri gug thur du brkyangs nas 'dzin pa /
g.yon pas thod pa khrag gis gang ba steng phyogs su bzung nas zhal gyen du phyogs par gsol ba /
phrag pa g.yon par rdo rjes mtshan pa'i kha TwAM ga la DA ma ru dang dril bu dang 'phan rtse gsum pa 'phyang bzhin pa bsnams pa /
dbu skra nag po sil bur gyur pas sku sked yan chad khebs pa /
lang tsho dar la bab cing 'dod pa'i nu 'bur rgyas pa /
bde ba skyed pa'i nyams can /
mi mgo skam po lnga'i dbu rgyan dang /
skam po lnga bcu'i do shel can /
gcer bu phyag rgya lngas brgyan pa /
ye shes kyi me 'bar ba'i dbus na bzhugs pa'o| |de nas 'bar ba'i phyag rgya dang bcas /
phaiM| rang gi thugs ka'i baM yig las 'od zer 'phros pa smin mtshams nas thon te phyogs bcur song bas /
phyogs bcu'i de bzhin gshegs pa dang dpa' bo dang rnal 'byor ma thams cad rdo rje rnal 'byor ma'i rnam par spyan drangs /
dzaHhUM baM hoHsa dgug gzhug bcings mnyes bya /
pad kor gyi mthar 'khyud rgya byas la /
oM yo ga shud+d+hAHsarba d+ha rmAH yo ga shud+d+ho nya haM /
de'i gnas rnams su zla ba'i dkyil 'khor gyi steng du lte bar oM baM dmar mo rdo rje phag mo /
snying gar haM yo sngon mo gshin rje ma /
khar hriM moM dkar mo rmongs byed ma /
dpral bar hreM hriM ser mo skyod byed ma /
spyi gtsug tu hUM hUM ljang gu skrag byed ma /
yan lag thams cad la phaD phaD dud kha tsaN+Di ka'i ngo bo rnams su gyur /
ces go cha bgo /
de nas /
phaiM /
rang gi thugs ka'i baM yig las 'od zer 'phros /
dbang gi lha dpal 'khor lo sdom pa'i rten dang brten pa'i@# / /
dkyil 'khor spyan drangs /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
sgo mtshams ma brgyad kyis bgegs bskrad /
dpa' bo rnams kyis shis pa brjod /
dpa' mo rnams kyis rdo rje'i glu len /
gzugs rdo rje ma la sogs pas mchod /
gtso bos dbang bskur ba'i dgongs pa mdzad /
yum bzhi phag mo dang bcas pas rin po che'i bum pa bdud rtsi lngas gang ba bzung ste spyi bo nas dbang bskur bar gyur /
ji ltar bltams pa tsam gyis ni / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur bas lus thams cad gang /
dri ma thams cad dag /
chu'i lhag ma spyi gtsug tu gnas pa yongs su gyur pa las rnam snang he ru ka yum dang bcas pas dbu brgyan par gyur /
ces brjod /
mchod ga oM khaN+Da ro his bsang /
swa b+hA was sbyangs /
stong pa'i ngang las kaM las thod pa'i snod rnams kyi nang du hUM las mchod rdzas rnams rang bzhin stong nyid rnam pa mchod rdzas so so'i rnam pa can /
byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AHhUM nas /
oM badzra shap+ta AHhUM /
gi bar gyis chu gnyis nyer spyod rol mo dang bcas pa byin gyis brlabs te /
rang gi thugs ka nas spros pa'i mchod pa'i lha mo rnams kyis mchod par gyur /
oM badzra yo gi ni sa pa ri wA ra ar+g+haM nas shap+ta pra tI ts+tsha swAhA'i bar gyis phyi mchod dang /
oM oM oM sarba bud+d+ha DA ki nI ye badzra war+NA nI ye badzra bai ro tsa nI ye hUM hUM hUM phaT phaT phaT swAhA /
oM AHhUM /
zhes nang mchod 'bul /
dpal ldan rdo rje mkha' 'gro ma / /
mkha' 'gro ma yi 'khor los bsgyur / /
ye shes lnga dang sku gsum brnyes / /
'gro ba skyob la phyag 'tshal lo / /
ji snyed rdo rje mkha' 'gro ma / /
kun tu rtog pa'i 'ching gcod cing / /
'jig rten bya bar rab 'jug ma / /
de snyed rnams la phyag 'tshal lo / /
zhes bstod /
de nas pad kor sngon du 'gro bas hUM zhes g.yon pas gzungs thag dang g.yas pas 'phreng ba bzung la /
rang gi thugs ka nas sngags kyi 'phreng ba gzungs thag la 'khril nas song /
rje btsun ma'i sku la phog ste ba spu'i bug nas bdud rtsi'i rgyun byung bas bum pa gang bar gyur par bsams la /
oM oM oM sarba bud+d+ha DA ki ni ye badzra war+N+Na nI ye /
badzra bai ro tsa nI ye hUM hUM hUM phaT phaT phaT swAhA /
zhes brgya rtsa brgyad dang /
oM sum+b+ha ni sum+b+ha hUM hUM phaT /
oM grih+Na grih+Na huM hUM phaT /
oM grih+NA pa ya grih+NA pa ya huM hUM phaT /
oM A na ya ho b+ha ga wA na badzra huM hUM phaT /
ces zhal bzhi pa'i sngags dang /
@# / /
oM khaN+Da ro hi huM hUM phaT /
ces dum skyes ma'i sngags dang /
oM sarba ta thA ga ta a b+hi She ka ta sa ma ya shrI ye hUM /
zhes pa rnams nyer gcig re bzlog /
oM badzra yo gi nI sa pa ri wA ra ar+g+haM pra tIts+tsha hUM swAhA /
nas shap+ta pra tIts+tsha hUM swAhA'i bar gyis mchod /
oM gsum ma la /
oM AHhUM btags pas nang mchod bul /
dpal ldan rdo rje mkha' 'gro ma / /
zhes pa nas /
de snyed rnams la phyag 'tshal lo / /
zhes bstod /
oM badzra he ru ka sa ma ya /
sogs yig brgya 'don /
ma 'byor pa dang nyams pa dang / /
gang yang bdag rmongs blo yis ni / /
bgyis pa dang ni bgyid stsal gang / /
de kun mgon pos bzod par gsol / /
dung chos kyi mchod yon bum par blugs /
oM AHhUM /
bum nang gi rje btsun ma 'od du zhu bas bum chu nus pa dang ldan par gyur /
ces brjod par bya'o / /
! gsum pa mdun bskyed sgrub mchod ni /
thog mar gsung 'dud rtsi'i dkyil 'khor la dmigs te /
oM kheN+Da ro his bsangs /
swa b+hA was sbyangs /
stong pa'i ngang las AHlas thod pa yangs shing rgya che ba'i nang du /
sha lnga bdud rtsi lnga ye shes lnga rnams zhu ba las byung ba'i ye shes kyi bdud rtsi'i rgya mtsho chen por gyur bar bsams la /
oM AHhUM ha hoHhrIH zhes phyag rgya dang bcas pa lan gsum brjod /
de nas dkyil 'khor gsum char la dmigs te /
oM khaN+Da rau his bsangs /
swab+hA was sbyangs /
stong pa'i ngang las yaM las rlung gi dkyil 'khor /
raM las me'i dkyil 'khor /
baM las chu'i dkyil 'khor /
laM las sa'i dkyil 'khor /
suM las ri rab kyi steng du /
AH las ye shes kyi ka pA la yangs shing rgya che ba bdud rtsis yongs su gang ba'i steng du hUM las sna tshogs rdo rje lte ba la hUM gis mtshan pa /
de las 'od zer phyogs bcur 'phros pas 'og rdo rje'i sa gzhi /
'khor yug rdo rje'i r+wa ba dang drwa ba /
steng rdo rje'i gur dang bla re /
phyi rol thams cad mda'i dra ba dang /
ye shes kyi me ri rab tu 'bar ba dang bcas pa'i nang du /
dur khrod chen po brgyad kyis yongs su bskor ba'i dbus su e e las chos 'byung dmar po gru gsum nyis brtsegs kyi nang du a las zla ba'i dkyil 'khor dkar la dmar ba'i mdangs can gyi dbus su baM yig dmar po'i mthar /
oM oM oM sarba bud+d+ha DA ki nI ye badzra war+NA nI ye /
badzra bai ro tsa nI ye hUM hUM hUM phaT phaT phaT swAhA /
zhes pa'i sngags phreng kha dog dmar pos g.yon skor du bskor ba las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las sna tshogs padma 'dab ma brgyad pa'i lte bar nyi ma'i dkyil 'khor gyi steng du rje btsun rdo rje rnal 'byor ma'i skur gyur pa ni /
zhabs g.yas brkyangs pas dus mtshan ma dmar mo'i nu ma'i steng nas mnan pa /
g.yon bskums pas 'jigs @# / /
byed nag po mgo bo rgyab tu bltab nas mnan pa /
sku mdog dmar mo bskal pa'i me lta bu'i gzi brjid can /
zhal gcig phyag gnyis spyan gsum dag pa mkha' spyod du gzigs pa /
phyag g.yas bas rdo rjes mtshan pa'i gri gug thur du brkyangs nas 'dzin pa /
g.yon pas thod pa khrag gis gang ba steng phyogs su bzung nas zhal gyen du phyogs par gsol ba /
phrag pa g.yon par rdo rjes mtshan pa'i kha TwaM ga la DA ma ru dang dril bu dang 'phan rtse gsum pa 'phyang bzhin pa bsnams pa /
dbu skra nag po sil bur gyur pas sku sked yan chad khebs pa /
lang tsho dar la bab cing 'dod pa'i nu 'bur rgyas pa /
bde ba skyed pa'i nyams can /
mi mgo skam po lnga'i dbu rgyan dang /
skam po lnga bcu'i do shal can /
gcer bu phyag rgya lngas brgyan pa /
ye shes kyi me 'bar ba'i dbus na bzhugs pa'o / /
phaiM| rang gi thugs ka'i paM yig las 'od zer 'phros pa smin mtshams nas thon te phyogs bcur song bas /
phyogs bcu'i de bzhin gshegs pa dang /
dpa' bo dang rnal 'byor ma thams cad rdo rje rnal 'byor ma'i rnam par spyan drangs /
dzaHhUM baM hoH oM yo ga shud+d+haH sarba d+harmAHyo ga shud+d+ho nyahaM /
de'i gnas rnams su zla ba'i dkyil 'khor gyi steng du lte bar oM baM dmar mo rdo rje phag mo /
snying gar haM yoM sngon mo gshin rje ma /
khar hriM moM dkar mo rmongs byed ma /
dpral bar hreM hriM ser mo skyod byed ma /
spyi gtsug tu hUM hUM ljang gu skrag byed ma /
yan lag thams cad la phaT phaT dud kha tsaN+Di ka'i ngo bo rnams su gyur /
phaiM| rang gi thugs ka'i baM yig las 'od zer 'phros pas dbang gi lha dpal 'khor lo sdom pa'i rten dang brten pa'i dkyil 'khor spyan drangs /
de bzhin gshegs pa thams cad kyis mngon par dbang bskur du gsol /
zhes gsol ba btab pas /
sgo mtshams ma brgyad kyis bgegs bskrad /
dpa' bo rnams kyis shis pa brjod /
dpa' mo rnams kyis rdo rje'i glu len /
gzugs rdo rje ma la sogs pas mchod /
gtso bos dbang bskur ba'i dgongs pa mdzad /
yum bzhi phag mo dang bcas pas rin po che'i bum pa bdud rtsi lngas gang ba bzung ste spyi bo nas dbang bskur bar gyur /
ji ltar bltams pa tsam gyis ni / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi She ka ta sa ma ya shrI ye hUM /
zhes dbang bskur bas lus thams cad gang /
dri ma thams cad dag /
chu'i lhag ma spyi gtsug tu gnas pa yongs su gyur pa las /
rnam snang he ru ka yum dang bcas pas dbu brgyan par gyur /
de nas phyag rgya dang bcas pas /
phaiM| rang gi thugs @# / /
ka'i baM yig las 'od zer 'phros pas 'og min nas rje btsun rdo rje rnal 'byor ma la bla ma yi dam sangs rgyas byang sems dpa' bo mkha' 'gro chos dang 'jig rten skyong ba'i tshogs kyis bskor ba mdun gyi nam mkhar spyan drangs /
mchod pa rnams /
oM khaN+Da ro his bsangs /
swa b+hA was sbyangs /
stong pa'i ngang las kaM las thod pa'i snod rnams kyi nang du hUM las mchod rdzas rnams rang bzhin stong nyid /
rnam pa mchod rdzas so so'i rnam pa can /
byed las dbang po drug gi spyod yul du zag pa med pa'i bde ba khyad par can ster bar gyur /
oM ar+g+haM AHhUM /
oM pAdyaM AHhUM /
oM Any+tsa mA NaM AHhUM /
oM prok+Sha NaM AHhUM /
oM puSh+pe AHhUM /
oM d+hA pe AHhUM /
oM dI pe AHhUM /
oM gan+d+he AHhUM /
oM nai widya AHhUM /
oM shap+ta AHhUM /
oM rU pa AHhUM /
oM shap+ta AHhUM /
oM gan+d+he AHhUM /
oM ra sa AHhUM /
oM spar+sha AHhUM /
zhes byin gyis brlabs la /
rang gi thugs ka nas spros pa'i mchod pa'i lha mo rnams kyis mchod par gyur /
dag cing dri med yid 'ong ba'i / /
sngags kyi yon chab mchog 'di dag /
bdag gis dad pas 'bul lags na / /
bzhes nas bdag la bka' drin stsol / /
oM AHhrIHpra wAr sad kA raM ar+g+haM pra tI ts+tsha hUM swAhA /
dag cing dri med yid 'ong ba'i / /
sngags kyi zhabs bsil mchog 'di dag /
bdag gis dad pas 'bul lags na / /
bzhes nas bdag la bka' drin stsol / /
oM AHhrIH pra wA ra sad kA raM pAdyaM pra tI ts+tsha hUM swAhA /
dag cing dri med yid 'ong ba'i / /
sngags kyi zhal bsil mchog 'di dag /
bdag gis dad pas 'bul lags na / /
bzhes nas bdag la bka' drin stsol / /
oM AHhrIH pra wA ra sad kA raM A ny+tsa mA Na pra tIts+tsha hUM swAhA /
dag cing dri med yid 'ong ba'i / /
sngags kyi da sang gtor mchog 'di dag /
bdag gis dad pas 'bul lags na / /
bzhes nas bdag la bka' drin stsol / /
oM AHhrIH pra wA ra sad kA raM prok+Sha NaM pra tI ts+tsha hUM swAhA /
zhes chu bzhi dang /
ting 'dzin pir gyis bris pa'i smin legs gzugs / /
'khri shing gzhon nu bzhin du lus phra zhing / /
bzhin ras rgyas pas zla pa'i mdzes pa 'phrog /
ut+pal sngon po'i mig can mchu sgros dmar / /
spel legs me tog phreng ba 'dzin mdzad ma / /
'dod pa'i bde la chags pa mang sprul te / /
dkyil 'khor pa rnams dgyes pa bskyed pa'i phyir / /
nyer spyod lha mo'i bde bas mchod par bya / /
oM badzra puSh+pe pra tI ts+tsha AHhUM /
ting 'dzin pir gyis bris pa'i smin legs gzugs / /
'khri shing gzhon nu bzhin du lus phra zhing / /
bzhin ras rgyas pas zla ba'i mdzes pa 'phrog /
ut+pal sngon po'i mig can mchu sgros dmar / /
dri zhim bdug pa'i spos snod 'dzin mdzad ma / /
'dod pa'i bde la chags pa @# / /
mang sprul te / /
dkyil 'khor pa rnams dgyes pa bskyed pa'i phyir / /
nyer spyod lha mo'i bde bas mchod par bya / /
oM badzra d+hU pe pra tI ts+tsha AHhUM /
ting 'dzin pir gyis bris pa'i smin legs gzugs / /
'khri shing gzhon nu bzhin du lus phra zhing / /
bzhin ras rgyas pas zla ba'i mdzes pa 'phrog /
ut+pal sngon po'i mig can mchu sgros dmar / /
rin chen 'od 'bar snang gsal 'dzin mdzad ma / /
'dod pa'i bde la chags pa mang sprul te / /
dkyil 'khor pa rnams dgyes pa bskyed pa'i phyir / /
nyer spyod lha mo'i bde bas mchod par bya / /
oM badzra dI pe pra tI ts+tsha AHhUM /
ting 'dzin pir gyis bris pa'i smin legs gzugs / /
'khri shing gzhon nu bzhin du lus phra zhing / /
bzhin ras rgyas pas zla ba'i mdzes pa 'phrog /
ut+pal sngon po'i mig can mchu sgros dmar / /
stong gsum ngad ldang dri mchog 'dzin mdzad ma / /
'dod pa'i bde la chags pa mang sprul te / /
dkyil 'khor pa rnams dgyes pa bskyed pa'i phyir / /
nyer spyod lha mo'i bde bas mchod par bya / /
oM badzre gan+d+he pra tIts+tsha AHhUM /
ting 'dzin pir gyis bris pa'i smin legs gzugs / /
'khri shing gzhon nu bzhin du lus phra zhing / /
bzhin ras rgyas pas zla ba'i mdzes pa 'phrog /
ut+pal sngon po'i mig can mchu sgros dmar / /
ro brgya ldan pa'i zhal zas 'dzin mdzad ma / /
'dod pa'i bde la chags pa mang sprul te / /
dkyil 'khor pa rnams dgyes pa bskyed pa'i phyir / /
nyer spyod lha mo'i bde bas mchod par bya / /
oM badzra nai wid+h+ye pra tI ts+tsha AHhUM /
zhes nyer spyod dag yid 'ong rol mo'i cha byad mtha' yas las / /
byung pa'i gdangs snyan mi 'dra du ma can / /
thos pas lus sems gdung ba zhi byed pa / /
sna tshogs rol mo'i sgra yis mchod par bya /
oM badzra shap+ta pra tI ts+tsha AHhUM /
zhes rol mo dang /
phul byung gzugs mdzes yid 'phrog rgyan gyis spud / /
lang tsho rab rgyas glu dang gar la mkhas / /
dbang po drug la rmad byung bde ba ster / /
kun gyi dga' bskyed mchod pa'i lha mo ni / /
piwad gling bu rnga zlum rdza rnga mas / /
gdangs snyan sgra yis rna ba'i dga' ston 'gyed / /
rab 'byams mchod pa'i sprin gyis bdag mchod na / /
dgyes bzhin bzhes te mchog rnams stsal du gsol / /
oM badzra bI ni hUM hUM phaT /
oM badzra waM sha hUM hUM phaT /
oM badzra mr-i taM gi hUM hUM phaT /
oM badzra mu re dza hUM hUM phaT /
phul byung gzugs mdzes yid 'phrog rgyan gyis spud / /
lang tsho rab rgyas glu dang gar la mkhas / /
dbang po drug la rmad byung bde ba ster / /
kun gyi dga' bskyed mchod pa'i lha mo ni / /
bzhin mdzes 'dzum dang ldem pa'i 'gying bag can / /
snyan pa'i glu len mdzes pa'i gar bsgyur ma / /
rab 'byams mchod pa'i sprin gyis bdag mchod ni / /
dgyes bzhin bzhes te mchod @# / /
rnams stsal du gsol / /
oM badzra hA sye hUM hUM phaT /
oM badzra lA sye hUM hUM phaT /
oM badzra gI rti hUM hUM phaT /
oM badzra nr-i tya hUM hUM phaT /
phul byung gzugs mdzes yid 'phrog rgyan gyis spud / /
lang tsho rab rgyas glu dang gar la mkhas / /
dbang po drug la rmad byung bde ba ster / /
kun gyi dga' bskyed mchod pa'i lha mo ni / /
me tog skon pu dri zhim bdug spos dang / /
mar me'i sdong bu dri yi dung chos 'dzin / /
rab 'byams mchod pa'i sprin gyis bdag mchod na / /
dgyes bzhin bzhes te mchog rnams stsal du gsol / /
oM badzra puSh+pe hUM hUM phaT /
oM badzra d+hU pe hUM hUM phaT /
oM badzra dI pe hUM hUM phaT /
oM badzra gan+d+he hUM hUM phaT /
phul byung gzugs mdzes yid 'phrog rgyan gyis spud / /
lang tsho rab rgyas glu dang gar la mkhas / /
dbang po drug la rmad byung bde ba ster / /
kun gyi dga' bskyed mchod pa'i lha mo ni / /
dri med me long sbrang chang snod dang ni / /
sna tshogs gos dang chos kyi 'byung gnas 'dzin / /
rab 'byams mchod pa'i sprin gyis bdag mchod na / /
dgyes bzhin bzhes te mchog rnams stsol du gsol / /
oM rU pa badzrI hUM hUM phaT /
oM ra sa bidzrA hUM hUM phaT /
oM spar+sha badzrI hUM hUM phaT /
oM d+ha rmaHd+hA tu badzrI hUM hUM phaT /
ces rig ma bcu drug dang /
rab 'byams zhing na ji snyed gzugs mchis pa / /
yongs su gyur pa las byung lha mo ni / /
bzhin ras 'dzum zhing sku yi mdzes pa ston / /
gzugs kyi rdo rje ma yis mchod pa yis / /
gang shar gzugs kyi snang ba thams cad ni / /
gzugs kyi rdo rje mar ni shar ba'i mthus / /
mi 'gyur bde ba chen po rab stsal te / /
bde stong mchog gi ting 'dzin rdzogs par shog /
o rU pa badzri hUM hUM phaT /
rab 'byams zhing na ji snyed sgra mchis pa / /
yongs su gyur pa las byung lha mo ni / /
snyan pa'i pi wang brdung zhing glu len ma / /
sgra yi rdo rje ma yis mchod pa yis / /
gang shar sgra yi snang ba thams cad ni / /
sgra yi rdo rje mar ni shar ba'i mthus / /
mi 'gyur bde ba chen po rab stsal te / /
bde stong mchog gi ting 'dzin rdzogs par shog /
oM shap+ta badzrI hUM hUM phaT /
rab 'byams zhing na ji snyed dri mchis pa / /
yongs su gyur pa las byung lha mo ni / /
bzang po'i dri yis phyogs kun rab 'gengs ma / /
dri yi rdo rje ma yis mchod pa yis / /
gang shar dri yi snang ba thams cad ni / /
dri yi rdo rje mar ni shar ba'i mthus / /
mi 'gyur bde ba chen po rab stsal te / /
bde stong mchog gi ting 'dzin rdzogs par shog /
oM gan+d+he badzrI hUM hUM phaT /
rab 'byams zhing na ji snyed ro mchis pa / /
yongs su gyur pa las byung lha mo ni / /
bdud rtsis gang ba'i rin chen snod 'dzin ma / /
ro yi rdo rje ma yis mchod pa yis / /
gang shar ro yi snang ba thams cad ni / /
ro yi rdo rje mar ni shar ba'i mthus / /
mi 'gyur @# / /
bde ba chen po rab stsal te / /
bde stong mchog gi ting 'dzin rdzogs par shog /
oM ra sa badzrI hUM hUM phaT /
rab 'byams zhing na ji snyed reg ma chis pa / /
yongs su gyur pa las byung lha mo ni| |'jam mnyen reg bya mchog gis yid 'phrog ma / /
reg ba'i rdo rje ma yis mchod pa yis / /
gang shar reg bya'i snang ba thams cad ni / /
reg bya'i rdo rje mar ni shar ba'i mthus / /
mi 'gyur bde ba chen po rab stsal te / /
bde stong mchog gi ting 'dzin rdzogs par shog /
oM spar+sha badzrI hUM hUM phaT /
ces 'dod yon lnga dang /
dri med gser gyi rtsibs stong 'od 'bar ba / /
rin chen in+d+ra nI la'i tog gis mdzes / /
sna tshogs phra bkod mu tig chun 'phyang gis| |khor yug brgyan pa'i gdugs kyis mchod par bya / /
oM badzra ts+tsha traM ga pra tI ts+tsha hUM swAhA /
zhes gdugs dang /
drang zhing ldem pa'i rin chen yu ba ni / /
zla phyed rdo rje rin chen rtse mo can / /
dar lce gsum pa rlung gis bskyod pa na / /
sil sil 'khrol ba'i dril chung sgra sgrog cing / /
sum khug 'khyog gi 'gying dang rab tu ldan / /
mdzes pa'i srog chags mtshan ma yod med kyis / /
mi mthun phyogs las rgyal ba'i rgyal mtshan dang / /
rab mdzes ba dan rnams kyis mchod par bya / /
oM badzra ke tu pra tang+gi pra tI ts+tsha hUM swAhA /
zhes rgyal mtshan dang bdan /
nam mkha'i rgyan gyur rin thang med pa'i gos / /
sna tshogs dar gyi sham bu g.yo ba can / /
tsan+dan sprul gyi snying po'i dris bsgos pa / /
rab 'byams bla re'i sprin gyis mchod par bya / /
oM badzra bi tA na pra tI ts+tsha hUM swAhA /
zhes bla re dang /
'dzam bu chu bo'i gser las legs byas shing / /
rtsibs stong ldan pa'i dpag tshad lnga brgya pa / /
nya ma gnyis pa lta bur mkhar 'phags te / /
dpag tshad 'bum lam nyi ma gcig gis gcod / /
de'i mthus nam mkha'i lam nas dpung tshogs bzhi / /
gling bzhi lha gnas dang por bgrod byed pa'i / /
'khor lo rin chen phul bas 'bro ba kun / /
chos kyi srid la dbang sgyur thob par shog /
oM badzra tsakra ra t+na pra tI ts+tsha hUM swAhA /
rin chen bai DU r+ya yi zur brgyad las / /
spros pa'i 'od kyis dpag tshad brgya yi bar / /
mtshan mo'ang nyin mo bzhin du snang byed cing| |tshabs gdungs tshe 'od kyis bsil ba ster / /
der ni dus min 'chi dang nad rnams sel / /
yid la gang bsams phal cher 'byung 'gyur ba'i / /
nor bu rin chen phul bas 'gro kun gyi / /
chos ldan re ba yid bzhin 'grung par shog /
oM badzra ma Ni rat+na pra tI ts+tsha hUM swAhA /
yid 'ong lta na sdug pa'i bud med ni / /
lus dang kha nas dri zhim rab tu 'byung / /
gang gis reg na bde ba mchog ster zhing / /
gling der bkres skom mya ngan sel bar byed / /
bud med skyon lnga spangs shing yon tan ni / /
rnam pa brgyad dang rab tu ldan gyur pa'i / /
btsun mo rin chen phul bas 'gro pa kun / /
zag med bde ba che la spyod par shog /
oM badzra strI rat+na pra tI ts+tsha hUM swAhA /
gzhan la mi 'tshe @# / /
chos ma yin pa spangs / /
yang dag tha snyad las la skyob med / /
sa yi bdag po'i yid la bsams ba rnams / /
ma smras par yang shes nas sgrub par byed / /
dbung rnams 'gro dang gnas dang ldog pa yi / /
bya ba kun la rab tu mkhas gyur pa'i / /
blon po rin chen phul bas 'gro pa kun / /
rgyal ba'i dgongs pa ji bzhin skong bar shog /
oM badzra pa riNA ya ka rat+na pra tI ts+tsha hUM swAhA /
yan lag bdun gnas gangs kyi ri po 'dra / /
rang bzhin glang po stong gi stobs dang ldan / /
nyi ma gcig gis 'dzam gling lan gsum 'khor / /
cang shes skud pa yis kyang bkri bar nus / /
gzhan la mi gnod mi 'khrug dal gyis 'gro / /
pha rol sde las rgyal bar byed pa yi / /
glang po rin chen phul bas 'gro ba kun / /
theg pa mchog gi bzhon pas 'gro bar shog /
oM badzra ga dza rat+na pra tI ts+tsha hUM swAhA /
me tog ku mu da bzhin rab tu dkar / /
lha yi gtsug rgyan nor bu sogs kyis brgyan / /
mdog dang dbyibs dang bongs tshod phun sum tshogs / /
bsko na nyin gcig 'dzam gling lan gsum 'khor / /
lus la nad med gzi brjid chen po can / /
yongs su ngal ba med pa'i bzhon pa ni / /
rta mchog rin chen phul bas 'gro ba kun / /
rdzu 'phrul mchog gi shugs dang ldan par shog /
oM badzra a shwa rat+na pra tI ts+tsha hUM swAhA /
rdo rje rin chen mthon kha mar gad dang / /
gser dang dngul dang spug la sogs pa ni / /
zag pa med pas sa phyogs rab 'gengs pa / /
de yi 'byor pa shin tu brtan pa ste / /
g.yo dang sgya med gzhan la gnod pa med / /
skye bo thams cad rab tu dga' 'gyur ba'i / /
khyim bdag rin chen phul bas 'gro ba kun / /
gsung rab rin chen mdzod kun 'dzin par shog /
oM badzra gr-i ha pa ti rat+na pra tI ts+tsha hUM swAhA /
zhes rin chen sna bdun rnams rang rang gi phyag rgya dang bcas te 'bul /
de nas byin gyis brlabs pa'i nang mchod 'thor pa dang bcas /
oM| mchod do phyogs bcu dus gsum gyi de bzhin gshegs pa thams cad kyi sku gsung thugs yon tan 'phrin las thams cad kyi ngo bo chos kyi phung po stong phrag brgyad cu rtsa bzhi'i 'byung gnas 'phags pa'i dge 'dun thams cad kyi mnga' bdag dpal ldan bla ma dam pa'i zhal du oM AHhUM /
rgyal ba rgya mtsho'i rigs bdag rdo rje chos /
rgyal ba'i yum mchog rdo rje rnal 'byor ma / /
rgyal sras thu bo nA ro ta pa la / /
rnam dag bdud rtsi'i dam rdzas mnyes mchod 'bul / /
oM AHhUM /
gsang chen slob bshad 'dzin pa'i pham mthing pa / /
gsang mdzod kun gyi gter gyur shes rab brtsegs / /
gsang sngags rgya mtsho'i mnga' bdag mal lo la / /
rnam dag bdud rtsi'i dam rdzas mnyes mchod 'bul / /
oM AHhUM /
rdo rje 'chang dbang bla chen sa skya pa / /
rdo rje'i sras mchog rje btsun bsod nams rtse / /
rdo rje 'dzin pa'i gtsug rgyan grags pa la / /
rnam dag bdud rtsi'i dam rdzas mnyes mchod 'bul / /
oM AHhUM /
sa skya paN chen gangs can mkhas pa'i rje / /
sa gsum skye dgu'i gtsug rgyan 'phags pa'i mtshan / /
@# / /
sa skya'i bstan 'dzin zhang ston chos rje la / /
rnam dag bdud rtsi'i dam rdzas mnyes mchod 'bul / /
oM AHhUM /
grub pa'i dbang phyug na bza' brag phug pa / /
grub mchog mkhas pa'i ded dpon chos kyi rje / /
grub rigs snyan brgyud mnga' bdag yar klungs par / /
rnam dag bdud rtsi'i dam rdzas mnyes mchod 'bul / /
oM AHhUM /
bdag gzhan 'gro ba'i skyabs mgon rgyal ba mchog /
bdag nyid chen po 'jam dbyangs nam mkha'i mtshan / /
bdag chen chos rje blo gros rgyal mtshan la / /
rnam dag bdud rtsi'i dam rdzas mnyes mchod 'bul / /
oM AHhUM /
bka' drin mnyam med rje btsun rdo rings pa / /
bka' bzhin sgrub pa'i bstan 'dzin blo gsal dang / /
bka' brgyud gsang chen smra ba mkhyen brtse la / /
rnam dag bdud rtsi'i dam rdzas mnyes mchod 'bul / /
oM AHhUM /
rig sngags 'chang ba bslab gsum rgyal mtshan dang| |rigs brgya'i khyab bdag dbang phyug rab brtan dpal / /
rigs kyi gtso bo rje btsun bka' 'gyur bar / /
rnam dag bdud rtsi'i dam rdzas mnyes mchod 'bul / /
oM AHhUM /
dkyil 'khor rgya mtsho'i khyab bdag zhwa lu ba / /
dkyil 'khor kun gyi gtso bo mkhyen rab rje / /
dkyil 'khor 'khor lo'i bdag po rmor chen la / /
rnam dag bdud rtsi'i dam rdzas mnyes mchod 'bul / /
oM AHhUM /
snyan brgyud rgya mtsho'i ded dpon gnas gsar ba / /
snyan brgyud mnga' bdag blo gsal phun tshogs dang / /
snyan brgyud spel mkhas bstan 'dzin 'phrin las la / /
rnam dag bdud rtsi'i dam rdzas mnyes mchod 'bul / /
oM AHhUM /
dga' ldan bstan 'dzin khyab bdag bka' 'gyur ba / /
dga' ldan dar rgyas snyigs dus 'gro ba'i gnyen / /
dga' ldan lugs 'dzin d+har+cha b+ha dra la / /
rnam dag bdud rtsi'i dam rdzas mnyes mchod 'bul / /
oM AHhUM /
mdo rgyud kun gyi lam gyi gnad rdzogs pa'i / /
mdo rgyud mnga' bdag blo bzang chos 'phel dang / /
mdo rgyud spel mkhas 'jigs med dbang po la / /
rnam dag bdud rtsi'i dam rdzas mnyes mchod 'bul / /
oM AHhUM /
nA ro mkha' spyod smin grol lam bzang gnad / /
nA ro pa bzhin legs bar 'doms pa la / /
nA ros byin brlags rtsa ba'i bla ma la / /
rnam dag bdud rtsi'i dam rdzas mnyes mchod 'bul / /
oM AHhUM /
gzhan yang smin byed dbang dang dri med rgyud / /
zab mo'i lam gyi man dga' ston mdzad pa'i / /
dngos brgyud dpal ldan bla ma'i tshogs rnams la / /
rnam dag bdud rtsi'i dam rdzas mnyes mchod 'bul / /
oM AHhUM /
mkha' khyab chos kyi dbyings las ma g.yos kyang / /
sna tshogs sprul pas 'gro ba'i don mdzad pa / /
bdag gi yi dam rdo rje rnal 'byor mar / /
rnam dag bdud rtsi'i dam rdzas mnyes mchod 'bul / /
oM AHhUM /
gzhan yang rgyud sde chen po bzhi dang 'brel ba'i yi dam dkyil 'khor gyi @# / /
lha tshogs rnams kyi zhal du oM AHhUM /
oM gr-I rA dzA grI rA dzA /
kum kum khum this swAhA /
dpal dur khrod bdag po yab yum 'khor dang bcas pa rnams kyi zhal du oM AHhUM /
dpa' bo dpa' mo ces skyong srung ma phyogs skyong zhing skyong klu dang bcas pa rnams kyi zhal du oM AHhUM /
gzhi bdag gnyug mar gnas pa dang sems can thams cad lhar gyur pa rnams kyi zhal du oM AHhUM /
oM a mr-i ta swA da na badzra swa b+hA wa A t+ma ko nya haM /
mgron thams cad ye shes kyi bdud rtsis tshim par gyur /
ces nang mchod dang /
rje btsun rdo rje rnal 'byor ma dang kha TwAM ga 'khor lo sdom par gyur pa snyoms par zhugs pas lhan skyes kyi bde stong mgron thams cad kyi rgyud la skyes par gyur /
ces gsang ba dang de kho na nyid kyi mchod pa rnams 'bul /
yid 'byung gi mchod pa ni /
na mo chos kyi dbyings kyi byin rlabs dang /
sangs rgyas dang byang chub sems dpa' thams cad kyi thugs rnam par dag pa'i byin rlabs dang /
gsang sngags dang phyag rgya'i mthu dang /
bdag gi mos pa dang /
ting nge 'dzin dang /
smon lam gyi dbang gis 'jig rten gyi khams na bdag pos yongs su ma bzung ba'i mchod pa'i bye brag ji snyed yod pa dang /
gzhan yang byang chub sems dpa' kun tu bzang po'i rnam par thar pa las byung ba'i mchod pa'i sprin gyi phung po lta bu bsam gyis mi khyab pa zhig /
bla ma dang rje btsun rdo rje rnal 'byor ma'i lha tshogs /
sangs rgyas dang byang chub sems dpa' thams cad kyi spyan lam duM byung zhing rgyas par gyur cig /
oM sarba pid /
bUr bU ra /
sur sur /
A wa rta ya /
A wa rta ya hoHnamH saman+ta bus+d+nya naM /
a b+ha sma ra ya s+pha ru Na i mig gaN khaM /
d+ha rma d+ha tu A ka sha sa man+ta maM /
sarba ta thA ga ta a pa ri shwa d+ha le /
maN+Ta le ma ma pra Ni te /
puN+yi dz+nyA na ba le na sarba ta thA ga ta ba len+ta ban+d+ha swa s+tha na ba len tsa ya swAhA /
zhes phyag rgyar bcas pa bya /
de nas bstod pa ni /
on mo b+ha ga wa ti badzra wAM lA hI baM huM hUM phaT /
oM na mo A r+ya a pa rA dzi te tri lo kya mA te bIdya shwa rI huM hUM phaT /
oM na moH sarba b+hU ta b+hA yE ba he ma hA badzre huM hUM phaT /
oM na mo badzra sa ni a dzi te a pa rA dze te wA shaM ka ri ne tra huM hUM phaT /
oM na mo b+ha ma Ni sho Sha Ni re Sha Ni krong+ha ka ra le n-i huM hUM phaT /
oM na ma sprA sa ni mA ra Ni mA ra N-i pra b+he da nI pa rA dza ya huM hUM phaT /
oM na mo baM dzA ye dzam+b+ha ni stam+b+ha ni mo ha ni huM hUM phaT /
oM na mo badzra wA rA hI ma hA yo gi nIkA me shwa ri kha ge huM hUM phaT /
ces dang brgyad dang /
rgyas par spron /
ye shes chen po'i mdzod 'dzin chos kyi rje / /
dpal ldan bla ma'i zhabs la gus btud nas / /
rgyal ba'i yum gyur rdo rje rnal 'byor mar / /
dang ba'i yid kyis cung zad bstod par bgyi| |'dab brgya'i lte bar nyin mor byed pa'i dbus / /
zhal gcig phyag gnyis 'bar ba'i spyan gsum g.yo / /
padma rA ga ltar dmar rje btsun ma / /
mkha' spyod longs spyod rdzogs la phyag 'tshal @# / /
lo| |chags can skyes bu gdul bar bya ba'i phyir / /
brtan g.yo'i bdag po he ru ka dpal dang / /
gnyis med lhan skyes gar gyis rol mdzad ma / /
mkha' spyod kha sbyor che la phyag 'tshal lo / /
nyid thugs zag pa med pa'i bde ba che / /
'gyur med dga' ba gya no ma bla na med / /
rgyun mi 'chad pa'i bde ba'i ros gang ma / /
mkha' spyod bde ba che la phyag 'tshal lo / /
rnam dag chos dbyings spros bral nam mkha'i dbyings / /
mtha' yas yon tan mang pos nyer mdzes pa'i / /
rnam pa kun gyi mchog dang rab ldan ma / /
mkha' spyod rang bzhin med la phyag 'tshal lo / /
gang gi rang bzhin rnam par mi rtog kyang / /
thugs rje chen pos sems can ma lus par / /
yid bzhin nor ltar dgos 'dod kun stsol ma / /
mkha' spyod snying rjes yongs gang la phyag 'tshal / /
srid dang zhi ba'i mtha' dang bral ba yi / /
mi gnas mya ngan 'das pa'i sa brnyes nas / /
rgyun mi 'chad par 'gro ba'i don mdzad ma / /
mkha' spyod rgyun chad med la phyag 'tshal lo / /
dmigs med snying rjes gzhan gyi dbang gyur nas / /
'khor ba ji srid gnas pa de srid du / /
mya ngan mi 'da' rtag par rab bzhugs ma / /
mkha' spyod 'gog pa med la phyag 'tshal lo / /
dbang bzhi'i don ldan bskyed rim zab me'i lam / /
thun bzhir bsgoms shing gus pas gsol btab pas / /
sku bzhi dbyer med zung 'jug rdo rje'i sku / /
mkha' spyod sku yis byin gyis brlab tu gsol / /
oM gsum ldan pa'i gsang sngags yi ge'i tshegs / /
dus gsum ngag dang yid kyis rab bzlas pas / /
srid gsum sgra dbyangs rnam spangs brjod bral gsung / /
mkha' spyod gsung gis byin gyis brlab tu gsol / /
bden gnyis rnam dag rdzogs rim dbu ma'i lam / /
sgrib gnyis sbyang phyir brtson pas legs bsgoms pas / /
don gnyis lhun grub 'gyur med bde ba'i thugs / /
mkha' spyod thugs kyi sa byin gyis brlab tu gsol / /
de ltar bstod cing gsol ba btab pa'i mthus / /
nyid thugs brtse ba chen pos rjes bzung nas / /
tshe 'di nyid dam bar do la sogs par / /
mkha' spyod chen po'i go 'phang thob par shog /
ces pas bstod cing gsol bdag shin tu rgyas par spron bstod pa dngos grub myur 'gug lcags kyu sogs bya'o / /
! bzhi pa dbang blang ba ni /
mdun bskyed kyi rdo rje rnal 'byor ma rtsa ba'i bla ma dang gnyis su med pa la dpa' bo rnal 'byor ma'i tshogs dpag tu med pas bskor ba mngon sum lta bur dmigs la /
de thams cad dgongs brtse gcig pas bdag la dgongs par bsams la /
ji ltar bltams pa tsam gyis ni / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM @# / /
sarba ta thA ga ta a b+hi She ka ta sa ma ya Sh+ri ye hUM /
zhes brjod la /
bum chu cung zad myang /
rang gi lus longs spyod dge ba'i rtsa ba dang bcas pa yon du phul bar bsams la /
oM badzra b+hu mi AHhUM /
nas /
mtshang ba med pa 'di nyid bla ma dang rje btsun rdo rje rnal 'byor ma tha mi dad pa la byin rlabs zab mo zhu ba'i yon du dbul gar bgyi'o / /
thugs rjes 'gro ba'i don du sogs brjod la yon dbul /
gsol ba gdab ba ni /
gang gi drin gyis bde chen nyid / /
skad cig nyid la 'char ba gang / /
bla ma rin chen lta bu'i sku / /
rdo rje can zhabs pad la 'dud / /
sangs rgyas kun gyi rang bzhin sku / /
slob dpon la ni bdag skyabs mchi / /
dpal ldan rdo rje mkha' 'gro ma / /
mkha' 'gro ma yi 'khor los bsgyur / /
ye shes lnga dang sku gsum brnyes / /
'gro ba skyob la phyag 'tshal lo / /
dpal ldan rdo rje mkha' 'gro mas / /
bdag la byin gyis brlab tu gsol / /
zhes lan gsum gyi gsal ba gdab /
de nas sin dkyil gyi rdo rje rnal 'byor ma las rang 'dra gnyis pa zhig byon pa bla ma dad dbyer med du bsams la /
des slob dpon gyi las rnams byed par bsams te /
oM tsak+Shu ban+d+ha wa ra ma nA ya hUM gis gdong g.yogs bcing /
AHkhaM ba'i ra hUM gis me tog phreng ba blang| sin+du ra'i dkyil 'khor las khro mo khaN+Da ro hi dpag tu med pa 'phros te byin rlabs zab mo zhu ba la par du gcod pa'i bgegs dang log 'dren thams cad rgyang ring du bskrad par gyur bar bsams la oM khaN+Da ro hi huM hUM phaT /
ces bgegs bskrad /
oM AHhUM /
gis nang mchod lce la myang bas /
lus sems bde bas gang /
nang gi bar chad thams cad dag par gyur /
bu khyod su yin ci la dga' / /
skal bzang bdag ni bde chen la'o / /
de yis bu la ci zhig bya / /
sangs rgyas mchog gi dam tshig go /
zhes dri lan bya /
rang gi snying ga'i nang du zla ba la gnas pa'i rdo rje dkar po kun rdzob dang don dam pa'i byang chub kyi sems kyi ngo bor gyur /
rje btsun mas rdo rje snying gar bzhag nas de nyid brtan par byin gyis brlab par bsam zhing /
oM sarba yo ga tsit+taM ut+pA ta yA mi /
zhes dang /
oM su ra te sa ma ya stwaM hoHsid+d+h+ya badzra ya thA su khaM /
zhes brjod /
rdo rje mgo bor bzhag nas /
deng khyod rnal 'byor ma thams cad kyi rigs su zhugs kyis rnal 'byor ma thams cad kyi gsang ba dam pa 'di /
rnal 'byor ma thams cad kyi dkyil 'khor du ma zhugs pa rnams kyi mdun du smra bar mi bya ste /
ma dad pa rnams la'ang ma yin no / /
zhes brjod /
rnal 'byor ma'i phyag na gnas pa'i rdo rje la 'jus te dkyil 'khor gyi dbus na gnas pa'i rnal 'byor ma'i drung du sleb par mos nas /
dzaHhUM baM hoHzhes brjod pa ni phyi 'jug go /
nang 'jug gi don du /
rdo rje rnal 'byor ma'i mdun du yan lag bdun dang ldan pa'i sgo nas /
byang chub kyi sems bskyed par bsams la /
dkon mchog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid @# / /
kyis gzung / /
sangs rgyas chos dang tshogs mchog la / /
byang chub bar du bdag skyabs mchi / /
rang gzhan don ni rab bsgrub phyir / /
byang chub sems ni bskyed par bgyi / /
byang chub mchog gi sems ni bskyed bgyis nas / /
sems can thams cad bdag gi mgron du gnyer / /
byang chub spyod mchog yid 'ong spyad par bgyi / /
'gro la phan phyir sangs rgyas 'grub par shog /
ces lan gsum gyis byang sdom gzung /
sras bcas sangs rgyas thams cad dang / /
dpa' bo rnal 'byor ma rnams kun / /
bdag la dgongs par mdzad du gsol / /
bdag ming 'di zhes bgyi bas ni / /
dus 'di nas ni bzung nas ni| |byang chub snying por mchis kyi bar / /
ji ltar dus gsum mgon po rnams / /
byang chub tu ni nges mdzad pa'i / /
byang chub sems ni bla na med / /
dam pa bdag gis bskyed par bgyi / /
tshul khrims kyi ni bslab pa dang / /
dge ba'i chos ni sdud pa dang / /
sems can don byed tshul khrims gsum / /
so sor brtan por bdag gis gzung / /
sangs rgyas chos dang dge 'dun te / /
bla na med pa'i dkon mchog gsum / /
sangs rgyas rnal 'byor las skyes pa'i / /
sdom pa'ang deng nas bdag gis gzung / /
rdo rje rigs mchog chen po yi / /
rdo rje dril bu phyag rgya yang / /
yang dag nyid du gzung par bgyi / /
slob dpon dag kyang gzung bar bgyi / /
rin chen rigs mchog chen po yi / /
dam tshig yid du 'ong ba la / /
nyin re bzhin ni dus drug tu / /
sbyin pa rnam bzhi rtag tu sbyin / /
byang chub chen po las byung ba'i / /
padma'i rigs chen dag pa la / /
phyi dang gsang ba theg pa gsum / /
dam chos so sor gzung bar bgyi / /
las kyi rigs mchog chen po la / /
sdom pa thams cad ldan par ni / /
yang dag nyid du so sor gzung / /
mchod pa'i las ni ci nus bgyi / /
byang chub sems ni bla na med / /
dam pa bdag gis bskyed par bgyi / /
sems can kun gyi don gyi phyir / /
bdag gis sdom pa ma lus gzung / /
ma bsgral ba rnams bdag gis bsgral / /
ma grol ba rnams bdag gis dgrol / /
dbugs ma 'phyin pa dbugs dbyung zhing / /
sems can mya ngan 'das la 'god / /
ces lan gsum gyis sngags sdom gzung /
sangs rgyas chos dang dge 'dun la / /
rtag tu bdag ni skyabs su mchi / /
theg pa gsum po thams cad dang / /
rnal 'byor gsang sngags mkha' 'gro ma / /
dpa' bo dpa' mo dbang lha mo / /
byang chub sems dpa' bdag nyid che / /
khyad par du yang slob dpon la / /
rtag tu bdag ni skyabs su mchi / /
he ru ka dpal sogs dpa' bo / /
rnal 'byor ma yang snang mdzad sogs / /
byang chub sems dpa' dpag med @# / /
pa / /
thams cad bdag la dgongs su gsol / /
bdag gis dus 'di nas bzung ste / /
ji srid gnyis med la gnas par / /
de yi tshangs spyod gnyis med pa / /
nyi shu rtsa gnyis legs par bsung / /
zhes lan gsum gyis thun mong ma yin pa'i dam tshig gzug de nas /
bla ma rdo rje rnal 'byor ma'i thugs ka nas 'od zer byung bas rang gi sdig sgrib bag chags rnam smin gdos bcas thams cad sbyangs te stong pa nyid du gyur /
stong pa'i ngang las e e las chos 'byung dmar po gru gsum nyis brtsegs kyi nang du a las zla ba'i dkyil 'khor dkar la dmar ba'i mdangs can gyi dbus su baM yig dmar po'i mthar /
oM oM oM sarba bud+d+ha DA ki nI ye badzra war+N+Na nI ye badzra bai ro tsa nI ye hUM hUM hUM phaT phaT phaT swAhA /
zhes pa'i sngags 'phreng kha dog dmar pos g.yon skor du bskor ba las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las sna tshogs padma 'dab ma brgyad pa'i lte bar nyi ma'i dkyil 'khor gyi steng du rang nyid rje btsun rdo rje rnal 'byor ma'i skur gyur pa ni /
zhabs g.yas brkyangs pas dus mtshan ma dmar mo'i nu ma'i steng nas mnan pa /
g.yon bskums pas 'jigs byed nag po mgo bo rgyab tu blta ba nas mnan pa /
sku mdog dmar mo bskal pa'i me lta bu'i gzi brjid can /
zhal gcig phyag gnyis spyan gsum dag pa mkha' spyod du gzigs pa /
phyag g.yas pas rdo rjes mtshan pa'i gri gug thur du brkyangs nas 'dzin pa /
g.yon pas thod pa khrag gis gang ba steng phyogs su bzung nas zhal gyen du phyogs par gsol ba /
phrag pa g.yon par rdo rjes mtshan pa'i kha TwAM ga la DA ma ru dang dril bu dang 'phan rtse gsum pa 'phyang bzhin pa bsnams pa /
dbu skra nag po sil bur gyur pas sku sked yan chad khebs pa /
lang tsho dar la bab cing 'dod pa'i nu 'bur rgyas pa /
bde ba skyed pa'i nyams can /
mi mgo skam po lnga'i dbu rgyan dang /
skam po lnga bcu'i do shal can /
gcer bu phyag rgya lngas brgyan pa /
ye shes kyi me 'bar ba'i dbus na bzhugs pa'i lte bar e e las chos 'byung dmar po gru gsum nyis brtsegs kyi nang du a las zla ba'i dkyil 'khor gyi dbus su baM yig dmar po /
mdun rgyab gnyis spangs pa'i grwa bzhir dga' 'khyil dmar skya g.yon skor du 'khor ba re res mtshan par gyur /
slob dpon rin po ches bdag la /
de bzhin gshegs pa thams cad kyi sku gsung thugs yon tan 'phrin las thams cad kyi dngos grub dang /
'jig rten dang 'jig rten las 'das pa'i dngos grub ma lus bstsal zhing brtan par mdzad du gsol /
zhes lan gsum gsol ba btab /
oM gsum ma brjod ci bting lo mid /
mdun bskyed kyi rje btsun ma'i thugs ka nas ral @# / /
'dra'i rje btsun ma mtheb sor tsam zhig byung ba /
rang gi kha nas zhugs te spyi gtsug nas rkang mthil gyi bar du glog 'khyug pa ltar gar mdzad pa'i mthar lte ba'i baM yig la thim pa yongs su gyur pa las| sna tshogs padma 'dab ma brgyad pa'i lte bar nyi ma'i dkyil 'khor gyi steng du rje btsun rdo rje rnal 'byor ma'i skur gyur pa ni /
zhabs g.yas brkyangs pas dus mtshan ma dmar po'i nu ma'i steng nas mnan pa /
g.yon bskums pas 'jigs byed nag po mgo bo rgyab tu bltab nas mnan pa /
sku mdog dmar mo bskal pa'i me lta bu'i gzi brjid can /
zhal gcig phyag gnyis spyan gsum dag pa mkha' spyod du gzigs pa /
phyag g.yas pas rdo rjes mtshan pa'i gri gug thur du brkyangs nas 'dzin pa /
g.yon pas thod pa khrag gis gang ba steng phyogs su bzung nas zhal gyen du phyogs par gsol ba /
phrag pa g.yon par rdo rjes mtshan pa'i kha TwAM ga la DA ma ru dang /
dril bu dang 'phan rtse gsum pa 'phyang bzhin pa bsnams pa /
dbu skra nag po sil bur gyur pas sku sked yan chad khebs pa /
lang tsho dar la bab cing 'dod pa'i nu 'bur rgyas pa /
bde ba skyed pa'i nyams can /
mi mgo skam po lnga'i dbu rgyan dang /
skam po lnga bcu'i do shal can /
gcer bu phyag rgya lngas brgyan pa /
ye shes kyi me 'bar ba'i dbus na bzhugs pa'o / /
rang gi gnas rnams su zla ba'i dkyil 'khor gyi steng du /
lte bar oM baM dmar mo rdo rje phag mo /
snying gar haM yoM sngon mo gshin rje ma /
khar hriM moM dkar mo rmongs byed ma /
dpral bar hreM hriM ser mo skyod byed ma /
spyi gtsug tu hUM hUM ljang gu skrag byed ma /
yan lag thams cad la phaT phaT dud kha tsaN+Di ka'i ngo bo rnams su gyur /
ces nang gi rnal 'byor ma gsal btab /
mdun bskyed kyi rje btsun mas dgyes pa'i gar dang sngags kyi sgra bsgrags shing thugs ka nas 'od zer spros pas phyogs bcu'i sangs rgyas dang /
byang chub sems dpa' thams cad rje btsun rdo rje rnal 'byor ma'i rnam par spyan drangs pa dang /
mdun bskyed kyi thugs ka nas kyang rang 'dra dpag tu med pa byung ba rang gi spyi bo nas thim par bsams la /
oM gsum ma brjod /
DA dril dkrol /
gu gul gyis bdags pas phyi'i rnal 'byor ma dbab /
rang gi smin mtshams nas gsang gnas kyi bar du dbu ma dmar po mda' smyug tsam gnas pa'i mas sna nas dga' 'khyil dkar po nas 'bru tsam g.yon skor du drag tu 'khor ba snying ga'i bar du gyen du 'phur bas lus sems thams cad bde bas khyab /
yas sna nas dga' 'khyil dmar po nas 'bru tsam g.yon skor du drag tu 'khor ba snying ga'i bar du thur du babs pas snang ba thams cad stong par thim /
snying gar dbyer med du 'dres te dga' 'khyil dmar skya g.yon skor du drag tu 'khor ba je phra je phrar 'od gsal stong pa nyid du thim par bsam pa ni gsang ba'i rnal@# / /
'byor ma ngo sprod pa yin pas /
d+hu d+hu ra gu hya sa ma ya /
oM baM /
haM yoM /
hriM moM /
hreM hreM /
hUM hUM /
phaT phaT /
ces brjod cing spyi bor rdo rje rgya gram du bzhag ste /
tiShTHa badzra zhes brtan par bya /
de nas /
oM pra tIts+tsha badzrahoH sa me tog 'bul /
oM pra ti gr-ih+na stwaM /
i mi satwa m+hA bA la /
zhes pas ma tog spyi bor bzhag /
rnal 'byor ma dpal deng khyod kyi / /
mig 'byed par ni brtson par mdzad / /
phye pas thams cad mthong 'gyur ba'i / /
rdo rje'i mig ni bla na med oM badzra na tra a pa ha ra pa Ta laM hrIH zhes mig dar bsal /
he badzra pA shya /
zhes blta bar bskul bas /
rje btsun rdo rje rnal 'byor ma'i rten dang brten pa'i dkyil 'khor thams cad mngon sum du mthong bar bsam /
de yan chad nad 'jug go /
! de nas bla ma la /
dbang bzhi byin rlabs kyi tshul du zhu ba'i yon du maN+Dal phul te /
rnal 'byor ma dpal dbang bskur ba / /
'gro ba skyob pa'i gzi brjid can / /
ji ltar yon tan 'byung gnas stsal / /
de bzhin bdag la deng stsol cig /
lan gsum gyis gsol ba gdab /
dkyil 'khor gyi mdun du seng khri pad nyi 'jigs dus kyi gdan la rang nyid skad cig gis rje btsun rdo rje rnal 'byor mar gyur pa'i steng du gdugs /
g.yas su rgyal mtshan /
g.yon du ba dan /
mtha' skor du mchod pa'i s+thin dang bcas par gyur /
phaiM| bla ma rdo rje rnal 'byor ma'i thugs ka'i baM yig las 'od zer 'phos pas /
dbang gi lha dpal 'khor lo sdom pa'i rten dang brten pa'i dkyil 'khor spyan drangs /
de bzhin gshegs pa thams cad kyis mngon par dbang bskur du gsol /
zhes gsol ba btab pas sgo mtshams ma brgyad kyis bgegs ba skrad /
dpa' bo rnams kyis shis pa brjod /
dpa' mo rnams kyis rdo rje'i glu len /
gzugs rdo rje ma la sogs pas mchod /
gtso bos dbang bskur ba'i dgongs pa mdzad /
mum bzhi phag mo dang bcas pas lin po che'i bum pa bdud rtsi lngas gang ba bzung ste spyi bo nas dbang bskur bar gyur /
he ru ka dpal 'bar ba'i sku mnga' ba / /
ha ha'i gad rgyangs sa gsum g.yo bar byed / /
hUM hUM phaT phaT bdud kyi klad 'gems pa / /
bde mchog 'khor lo'i bkra shis deng 'dir stsol / /
a waM mnyam par sbyor ba sngags kyi sku / /
A li kA li gnyis med rol pa'i gsung / /
aM gi ngo bor son pa'i thugs mnga' ba / /
rdo rje bag mo'i bkra shis deng 'dir stsol / /
zhes shis pa brjod /
ji ltar bltams pa tsam gyis ni / /
de bzhin gshegs kun khrus gsol ltar / /
lha yi chu ni dag pa yis / /
de bzhin bdag gis dbang bskur ro / /
oM sarba ta thA ga tA a b+hi phe ka ta sa ma ya sh+li hUM tsakra bIra stwaM a b+hi Shiny+tsA maM /
kA kA sye /
u lU kA sye /
shwa nA sye /
shu ka rA sye /
ya ma da D+hI /
yam du tI /
ya ma daM Sh+TI nI /
ya ma ma thA nI ye badzrI b+ha wa a b+hi Shiny+tsa hUM hUM /
zhes dbang bskar bas /
@# / /
lus thams cad gang /
dri ma thams cad dag chu'i lhag ma spyi gtsug tu gnas pa yongs su gyur pa las rnam snang he ru ka yum dang bcas pas dbu brgyan par gyur /
dzaHhUM baM haH dbang lha rnams rang gi spyi bo nas thim par gyur /
oM su pra tiSha badzre swAhA /
zhes brtan bzhugs bya /
de nas /
bla ma rdo rje rnal 'byor ma'i thugs ka'i baM yig las oM gsum ma'i sngags 'phreng byung ba zhal nas thon /
rang gi kha nas zhugs te snying ga'i baM yig la thim par gyur par bsams la /
oM gsum ma lan gsum brjod pa rjes su bzlas pa'i lung /
bla ma rdo rje rnal 'byor ma bdag la dgongs su gsol /
bdag ming 'di zhes bgyi bas dus 'di nas bzung ste ji srid byang chub snying po la mchis kyi bar du /
rje btsun rdo rje rnal 'byor ma mkha' spyod sgrub pa'i yi dam gyi lhar bzung nas gzungs sngags oM gsum ma nyin re la 'di snyed re bzla bar bgyi'o / /
lan gsum brjod ba dam bca' ba'i lung go /
bdag 'jug skabs gi bcom ldan bdag la yogs brjod pa'i tshe rje btsun ma yi dam du gzung snyam pa'i mos pa tsam las dam bca' ba'i lung blang ba 'di med kyang chog go /
me tog 'thar bzhin bas /
bcom ldan bdag la stsal lags kyis / /
bcom ldan bdag la byin gyis rlobs / /
lan gsum /
bla mas kyang /
bcom ldan 'di la stsal lags kyis / /
bcom ldan 'dil byin gyis rlobs / /
rje btsun rdo rje rnal 'byor ma'i sku gsung thugs kyi byin rlabs thams cad 'jug par gyur cig /
ces me tog spyi bar bzhag cing /
g.yon pa'i mtheb srin gyis rdul chon blangs pas dpral mgrin snying ga gsum dur gnas oM gsum ma brjod pa ni byin gyi brlags pa'i lung ngo / /
de ltar sku tshom bu'i dkyil 'khor du bum pa'i dbang thob /
lus kyi dri ma dag /
lam bskyed rim rnal 'byor bcu gcig bsgom pa la dbang zhing /
'bras bu sprul sku 'grub pa'i skal ba can du byas so / /
zhes pa brjod cing /
rje btsun mas gsung bar bsam /
gsang dbang gi don du dmigs pa 'di bzhin bya /
phyogs bcu'i de bzhin gshegs pa thams cad dang /
rnal 'byor ma snyoms par zhugs pa'i byang chub kyi sems kyi thig le thod pa'i nang du lhung brje btsun mas rang gi lce thog tu bzhag par gyur par bsams la /
oM gsum ma brjod cing g.yon pa'i mtheb srin gyis mdun gyi thod pa nas bdud rtsi blangs te rang gi lce thog tu bzhag /
mgrin pa'i lam nas myangs pas lus kyi rtsa nang gi byang sems dam tshig pa'i tshul dang dbyer med ro gcig tu 'dres pas rang bzhin brgyad cu'i rtog pa dbyings su dag cing /
gsal stong bde bas brgyan pa'i ting nge 'dzin rgyud la skyes par gyur par bsam la /
de ltar gsung bdud rtsi'i dkyil 'khor du gsang ba'i dbang thob /
ngag gi dri ma dag /
lam rdzogs rim rtsa dbu ma bsgom pa la dbang zhing /
'bras bu longs spyod pa'i sku thob pa'i skal ba can du byas so / /
zhes brjod cing /
rje btsun mas gsung par bsam /
shes rab ye shes kyi dbang ni /
phyogs @# / /
bcu'i dpa' bo thams cad gcig tu 'dus pa dpal he ru kar gyur pa dang rje btsun rdo rje rnal 'byor ma snyoms par zhugs pa'i byang chub kyi sems rang nyid rdo rje rnal 'byor mar gsal ba'i mkha' nang du byin par gyur par bsams la /
sin+d+hu ra'i dkyil 'khor nas g.yon pa'i srin lag gi rtses blangs la /
oM gsum ma brjod cing /
lte ba /
snying ga /
mgrin pa /
dpral ba rnams su mas yar thig ler bya /
mkha' nang gi byang chub kyi sems de nyid lte par drangs pas lte ba'i rtsa 'khor thams cad byang chub kyi sems kyis gang /
dga' ba'i ye shes nyams su myong /
de bzhin du /
snying gar drangs pas snying ga'i rtsa 'khor thams cad gang bas /
mchog dga'i ye shes nyams su myong /
mgrin par drangs pas mgrin pa'i 'khor lo gang /
dga' bral gyi ye shes nyams su myong /
spyi bor drangs pas spyi bo'i 'khor lo gang /
de'i tshe lus thams cad la rtsis khyab /
rtsa thams cad la byang chub kyi sems kyis khyab /
byang chub kyi sems la bde bas khyab /
bde pa la stong pas khyab /
bde stong zung 'jug lhan cig skyes pa'i dga' ba nyams su myong bar gyur par bsams la /
de ltar thugs sin+d+hU ra'i dkyil 'khor du shes rab ye shes kyi dbang thog yid kyi dri ma dag /
lam pho nya bsten pa la dbang zhig 'bras bu chos sku 'grub pa'i skal ba can du byas so / /
zhes brjod cing gsung par bsam /
dbang bzhi pa ni /
mdun gyi rje btsun mas /
dngos po mad pa'i chos nyid chos / /
nam mkha' lta bur dri ma med / /
stong nyid ye shes rdo rje yis / /
stong pa nyid du rnam par bsgom / /
zhes gsung bar lam /
de'i don ni /
bden pa'i dngos po cung zad tsam yang ye nas yod ma myong pa chos rnams kyi chos nyid ces bya ba yod med rtag chad srid zhi'i mtha' thams cad dang bral bas nam mkha'i dkyil lta bu /
de'i ngo bo gzung 'dzin gyi spros pa'i dri mas gdod ma nas gos ma myong bas dri ma med pa /
de lta bu'i yul stong pa nyid de yul can gnyis snang thams cad nub pa'i gnyis med ye shes kyi rdo rjes stong nyid du rnam par bsgom zhes pas zung 'jug bde ba chen po rgyud la skyes par gyur /
de'i dang du cung zad mnyam par bzhag /
de ltar don dam byang sems kyi dkyil 'khor du chig dpang rin po che thob /
sgo gsum gyi dri ma dag /
lam bsam gyis mi khyab pa bsgom pa la dbang zhing /
'bras bu ngo bo nyid sku 'grub pa'i skal ba can du byas so / /
zhes gsung bar bsam zhing b+chod /
de nas /
gtso bos ji ltar bka' stsal pa / /
de dag thams cad bdag gis bgyid / /
ces lan gsum gyis dam tshig khas blang /
bla ma la dbang bzhi byin rlabs kyi tshul du gnang pa'i bka' drin gtang rag gi yon du maN+Dal phul te /
deng nas brtsams te bdag bran du / /
khyed la bdag ni 'bul lags na / /
khyed kyis slob mar bzung ba dang / /
cha yis kyang ni spyad du gsol / /
zhes lan gsum gyis lus 'bul lo / /
! gsum pa mjug tu ji ltar bya ba'i rim pa ni /
de nas gtor ma nang mchod ltar byin gyis brlabs la /
mgron rnams kyi ljags la hUM las skyes pa'i rdo rje rtse gsum pa nas 'bru tsam 'khod pa'i 'od zer gyi spu gus gtor ma'i bcud drangs te gsol bar gyur bar bsams la /
@# / /
oM badzra A ra li hoHdzaHhI paM hoHbadzra DA ki n+ya sa ma ya stwaM tri shya hoH lan gsum mam bdun gyis 'bul /
oM kha kha /
khA hi khA hi /
sarba yak+Sha rA k+Sha sa /
b+hU ta /
pre ta /
pi shA tsa /
un+ma da /
a pa smar /
badzra DA ka DA ki mya da ya /
i maM ba liM gr-ih+naM tu /
sa ma ya rak+Sha n+tu /
mA ma sarba sid+d+hi me pra yats+tsha n+tu /
ya the baM /
ya the Sh+naM /
b+hu dza tha /
pi pA tha /
dzi g+h+ra tha /
mA ti kra ma tha /
ma ma sarba karta ya /
sad su kha bi shud+d+ha ye /
sa ha yi ka b+ha waMn+tu hUM hUM phaT phaT swAhA /
zhes pa lan gnyis kyis mkha' 'gro spyi gtor 'bul /
oM badzra yo gi nIs pa ri wA ra ar+g+ha /
pAdyaM /
puSh+pe /
A lo ke /
gan+d+he /
nai widyA /
shap+ta AHhUM gis mchod /
ljags da la /
oM AHhUM nyags pas nang mchod 'bul /
dpal ldan rdo rje mkha' 'gro ma / /
mkha' 'gro ma yi 'khor los bsgyur / /
ye shes lnga dang sku gsum brnyes / /
'gro ba skyob la phyag 'tshal lo / /
ji snyed rdo rje mkha' 'gro ma / /
kun tu rtog pa'i 'ching gcod cing / /
'jig rten bya par rab 'jug ma / /
de snyid rnams la phyag 'tshal lo / /
zhes bstod /
mtha' yas rgyal ba'i bde stong zlos gar ni / /
srid zhi'i mig 'phrul cir yang 'char ba las / /
deng 'dir mkha' spyod dpal mo yid 'ong ma / /
snying nas dran no 'khyud pa'i rtse dags skyongs / /
'og min zhing na lhan skyes rgyal yum ma / /
nyer bzhi'i yul na zhing skyes DA ki ma / /
nor 'dzin khyab pa'i karma mu drA ma / /
rnal 'byor bdag gi skyabs mchog rje btsun ma / /
khyod ni sems nyid stong pa'i rang rtsal te / /
rdo rje'i grong na e dbyings baM gyi dngos / /
sgyu ma'i gling na 'jigs rung srin mo dang / /
'dzum dkar g.yo ba'i lang tsho gsar pa ston / /
bdag gis ji ltar btsal yang 'phags ma khyod / /
bden par grub pa'i nges pa ma rnyed nas / /
spros pas dub pa'i sems kyi gzhon nu de / /
brjod bral nags kyi khang bur ngal gso bsten / /
e ma da ni DA ki dbyings nas bzhengs / /
he ru ka dpal rgyud kyi rgyal po las| |rdo rje btsun mo'i nye ba'i snying po mchog /
bklags pas 'grub ces gsungs pa'i bden pas skyongs / /
au Di bi sha'i bas mtha'i nags khrod du / /
grub pa'i dbang phyug rdo rje dril bu pa / /
'khyud dang tsum b+ha'i bde bas rjes bskyangs te / /
kha sbyor mchog gis rol bzhin bdag kyang skyongs / /
gd+ga'i'i gling nas rje btsun ku sA li / /
mngon sum nam mkha'i dbyings su khrid pa dang / /
dpal ldan nA ro ta pa rjes bzung ltar bdag kyang mkha' spyod dga' ma'i grong du khrid / /
rtsa brgyud bla ma mchog gi thugs rje dang / /
rgyud chen gsang mtha'i myur lam zab khyad dang / /
rnal 'byor bdag gi lhag bsam dag pa'i mthus / /
mkha' spyod dga' ma'i 'dzum zhal myur mthong shog /
ces mkha' spyod zhal bzang lta ba'i smon lam dang /
rje btsun rdo rje rnal 'byor mas /
bdag dang sems can thams cad dag pa mkha' spyod du 'khrid par mdzad du gsol /
'jig rten dang @# / /
'jig rten las 'das pa'i dngas grub ma lus pa stsal? du gsol /
'di'i sges kyi chos skyong dur khrod bdag po la mchod gtor 'bul dgos pas /
oM AHhUM ha ho hrIH lan gsum gyis byin gyis brlabs la /
rang gi thugs ka'i baM yig las 'od zer 'phros nub phyogs u rgyan mkha' 'gro'i pho brang nas dpal dur khrod bdag po yab yum 'khor dang bcas pa spyan drangs /
ljags rdo rje'i 'od zer gyi sbu gus gtor ma'i bcud thams cad drangs te gsol bar gyur /
oM grA rA dzA gr-I rA dzA /
ku ma ku ma khuM this swAhA /
shri sh+ma sha na a d+hi pa ti m+hA pi shA tsi ba liM ta /
ba kha khA hi khA hi /
lan gsum /
oM shri sh+ma sha na a d+hi pa ti m+hA pi shA tsi ar+g+haM sogs kyis mchod /
oM gr-I rA dzA grAM rA dzA /
ku ma ku ma khuM this swAhA /
oM AHhUM /
hUM| rgyal ba'i thugs kyi 'phrin las kun / /
ma lus gdug pa 'dul ba'i phyir / /
'jigs pa'i skur sten 'dod don ster / /
dur khwod gnas kyi bdag por bstod / /
gang gis khyod bstod khyod mchod na / /
dam tshig ji bzhin nyer dgongs nas / /
ji ltar gsol ba btab pa bzhin / /
bdag la dngos grub ma lus s+col / /
zhes bstod /
de nas oM AHhUM ha ho hrIH lan gsum /
hUM| 'og min bde chen dag pa'i pho brang nas /
rnam snang thugs las sprul pa'i mthu bo che / /
bstan srung kun gyi gtso bo rdo rje gur| |dpal ldan mgon po 'dir byon mchod gtor bzhes / /
yongs 'du'i tshal dang gshin rje'i pho brang dang / /
'dzam gling de wi ko Ti'i gnas mchog nas / /
'dod khams gtso mo nam gru re ma ti / /
dpal ldan lha mo 'dir byon mchod gtor bzhes / /
snang srid pha ga dbyings kyi dkyil 'khor nas / /
'khor 'das kun gyi bdag mo dbyings phyug yum / /
sngags srung drag mo ma mo mkha' 'gro'i gtso / /
yum chan ral gcig 'dir byon mchod gtor bzhes / /
bsil ba tshal dang ha ha rgod pa dang / /
sing ga gling dang te se'i gangs ti dang / /
dar lung gnas dang kha'u'i brag rdzod nas / /
zhing skyong dbang po 'dir byon mchod gtor bzhes / /
dur khrod brgyad dang lho phyogs ri sul dang / /
rdo rje gdan dang dpal gyi bsam yas dang / /
na la rtse dang dpal ldan sa skya nas / /
las mgon pho mo 'dir byon mchod gtor bzhes /
byang shar ma ru tse yi dur khrod dang / /
rgya gar bang so dmar po'i brag ri dang / /
dar lung brag ram la sogs gnas mchog nas / /
gnod spyin lcam dral 'dir byon mchod gtor bzhes / /
khyad par o rgyan mkha' 'gro'i yul dang ni / /
rang bzhin gnas nas 'jig rten 'jig rten las / /
'das pa'i mkha' 'gros yongs bskor dur khyod kyi / /
bdag po yab yum 'dir byon mchod gtor bzhes / /
gsol@# / /
lo mchod do rgyal ba'i bstan srung tshogs / /
bsgrubs so bsten no bla ma'i bka' srung che / /
'bod do bskul lo rnal 'byor dgra lha'i tshogs / /
rings pa'i tshul gyis 'dir byon ma chod gtor bzhes / /
sha khrag dmar gyis brgyan pa'i gtor mas mchod / /
dza gad sman phud rak+ta'i btung bas mchod / /
rnga che na rkang gling rol mo'i sgra yis mchod / /
dar nag 'phan chen sprin ltar gtibs pas mchod / /
yid 'phrog spyan gzigs nam mkha' mnyam pas mchod / /
rab brjid snyan pa'i dbyangs kyi nga ros ma chod / /
phyi nang gsang ba'i dam rdzas rgya mtshos mchod / /
bde stong dbyer med ye shes rol pas mchod / /
sangs rgyas bstan pa gnyan po khyod kyis srungs / /
dkon mchog dbu 'phang gnyan po khyod kyis stod / /
dpal ldan bla ma'i 'phrin las khyod kyis spel / /
rnal 'byor bcol ba'i 'dod don khyod kyis sgrubs / /
zhes gtor rdzongs bya'o / /
! de nas tshogs bya bar spro na /
dkyil 'khor gyi mdun du tshogs kyi yo byad ci 'byor dang /
thod pa'i snod du ma dA na dang /
bA la sogs bkod pas mdzes par bsham /
lag mchod byed na 'dir bya| de nas tshogs pa mang po yod na las kyi rdo rjes phyag gsum btsal nas / /
tshogs kyi yo byad byin rlabs gnang bar zhu /
zhes brjod slob dpon gyis rdo rje'i rtses nang mchod gtor la /
oM khaN+Da ro his bsangs /
swa b+hA was sbyangs /
stong pa'i ngang las AHlas thod pa yangs shing rgya che ba'i nang du sha lnga bdud rtsi lnga ye shes lnga rnams zhu ba las byung ba'i ye shes kyi bdud rtsi'i rgya mtsho chen por gyur /
oM AHhUM ha ho hrIHlan mang du brjod pas /
ye shes kyi bdud rtsi'i rgya mtsho zad mi shes par gyur /
par bsams pas ni shin tu gal che bas dmigs pa ma yengs par bya /
slar yang tshogs rdzas thams cad la nang mchod chu chang gis bran /
de nas las kyi rdo rjes phyag gsum byas la /
bla ma dang dkon mchog gi drung du sman phud 'bul bar zhu /
zhes brjod /
dpon slob rnams kyis /
dman pa'i yul las rab 'das shing / /
rgyal ba kun gyi dam tshig mchog /
dngos grub kun gyi gzhir gyur pa / /
bdud rtsi mchog gis mchod par bgyi / /
sgrib pa'i dri ma kun bsal nas / /
rtog pa kun las rnam grol ba / /
bla na med pa'i byang chub sems / /
bde ba chen pos mnyes gyur cig /
yang las rdor gyis phyag byas la /
bla ma dang dkon mchog gi drung du tshogs phud 'bul bar zhu /
zhes brjod /
dpon slob rnams kyis /
hoHting 'dzin sngags dang phyag rgyas byin brlabs pa'i / /
zag med bdud rtsi'i tshogs mchod rgya mtsho 'di / /
rtsa brgyud bla ma'i tshogs rnams mnyes phyir 'bul / /
oM AHhUM /
'dod dgu'i dpal la rol pas tshim mdzad nas / /
e ma ho /
byin rlabs char chen dbab tu gsol / /
@# / /
hoH ting 'dzin sngags dang phyag rgyas byin brlabs pa'i / /
zag med bdud rtsi'i tshogs mchod rgya mtsho 'di / /
rnal 'byor dbang mo'i lha tshogs mnyes phyir 'bul / /
oM AH hUM| 'dod dgu'i dpal la rol pas tshi ma mdzad nas / /
e ma ho /
mkha' spyod dngos grub stsal du gsol / /
hoHting 'dzin sngags dang phyag rgyas byin brlabs pa'i / /
zag med bdud rtsi'i tshogs mchod rgya mtsho 'di / /
yi dam lha tshogs 'khor bcas mnyes phyir 'bul / /
oM AHhUM /
'dod dgu'i dpal la rol pas tshim mdzad nas / /
e ma ho /
dngos grub char chen dbab tu gsol / /
hoHting 'dzin sngags dang phyag rgyas byin brlabs pa'i / /
zag med bdud rtsi'i tshogs mchod rgya mtsho 'di / /
dkon mchog rin chen tshogs rnams mnyes phyir 'bul / /
oM AH hUM| 'dod dgu'i dpal la rol pas tshim mdzad nas / /
e ma ho /
dam chos char chen dbab tu gsol / /
hoHting 'dzin sngags dang phyag rgyas byin brlabs pa'i / /
zag med bdud rtsi'i tshogs mchod rgya mtsho 'di / /
mkha' 'gro chos skyong tshogs rnams mnyes phyir 'bul / /
oM AHhUM /
'dod dgu'i dpal la rol pas tshi ma mdzad nas / /
e ma ho /
'phrin las char chen dbab tu gsol / /
hoHting 'dzin sngags dang phyag rgyas byin brlabs pa'i /
zag med bdud rtsi'i tshogs mchod rgya mtsho 'di /
mar gyur sems can tshogs rnams mnyes phyir 'bul / /
oM AHhUM /
'dod dgu'i dpal la rol pas tshim mdzad nas / /
e ma ho /
'khrul snang sdug bsngal zhi gyur cig /
oM badzra yo gi nI sa pa ri wAr ar+g+haM sogs kyis mchod /
sngags de la /
oM AHhUM btags pas nang mchod 'bul /
oM bcom ldan 'das ma rdo rje phag mo la phyag 'tshal huM hUM phaT /
oM 'phags ma rig ma'i dbang phyug khams gsum gyis mi thub huM hUM phaT /
oM 'byung po'i 'jigs pa thams cad rdo rje chen pos 'joms huM hUM phaT /
oM rdo rje gdan bzhugs gzhan gyis mi thub dbang byed spyan huM hUM phaT /
oM gtum mo khro mo'i gzugs kyis tshangs pa skem par mdzad huM hUM phaT /
oM bdud rnams skrag cing skem pas gzhan gyi phyogs las rgyal huM hUM phaT /
oM rmugs byed rengs byed rmangs byed kun las rnam par rgyal huM hUM phaT /
oM rdo rje phag mo sbyor chen 'dod dbang mkha' 'gror 'dud huM hUM phaT /
ces rkang brgyad kyis bstod /
de nas dam tshig sbyong ba'i phyir rdo rje slob dpon gyi drung du ma dA na'i snod padma b+ha ny+ja dpral ba bstan la bzhag /
de'i steng du bA la cung zad cig bzhag la /
las kyi rdo rjes phyag gsum btsal /
pad kor byas /
rdo rje 'dzin pa dgongs su gsol / /
bdag gi tshogs kyi khyad par 'di /
@# / /
dad pa'i sems kyis 'bul lags kyi / /
ci bdi bar ni bzhes su gsol / /
zhes brjod| dpon slob rnams kyis /
e ma zhi ba chen po kye / /
tshogs chen 'bar bas nyon mongs bsreg /
de 'da'i bde ba chen po ste / /
kun kyang a ho su kha che / /
a ho ma hA su kha hoH zhes brjod /
yang phyag gsum dad pa dkor byas la /
'dir ni chos rnams bzang por ltos / /
'dus pa la ni the tshom med / /
bram ze gdol pa khyi dang phag /
dad bzhin gcig tu rol du gsol / /
zhes pa'i lan du /
bde gshegs tshes la rin thang med / /
'dod chags la sogs dri ma bral / /
gzung dang 'dzin pa rnam spangs pa / /
de bzhin nyid la gus phyag 'tshal / /
a ho mahA su kha hoH zhes brjod /
de nas las kyi rdo rjes lag pa gnyis padma'i phyag rgya las srin lag g.yas kyis steng gi bA la 'dzin pas rdo rje slob dpon nas mas rim bzhin ma dA na brim tshar ba dang /
tshogs kyi rdzas nas ma tshang ba med par slob dpon la nyis 'gyur sogs dpon slob thams cad la lag pa gnyis kas 'bul zhing /
len pa pos kyang /
a ho mahA su kha hoHzhes brjod cing /
lag pa gnyis pad kor gyis blang /
'di dag gi skabs snod min gyis dben par bya /
sgrub pa po rnams kyis kyang gtsang rme'i rnam rtog mi bya bar snying ga'i baM yig sangs rgyas thams cad 'dus pa'i ngo bo mchod par bsams la rdzas thams cad tshim par longs spyod /
khyad par dge slong rdo rje 'dzin pa lta bus /
ma dA na dang tshogs rdzas khyad du bsad na rtsa ltung bcu gsum par 'gyur bar gsungs pas lce la nang mchod reg tsam byas nas bdud rtsi myang ba nges par bya yi /
bag med du btung ba ni khyim pa la'ang bkag na rab tu byung ba la lta tsa smos pa'i phyir ro / /
tshogs kyi dus thams cad du rtsod pa dang kha gshaD 'gyed pa sogs mi bya bar /
chos kyi gleng mo dang /
rdo rje'i glu gar la sogs pas dus 'dal bar bya ba'am /
yang na mi smra ba'i brtul zhugs bzung bar bya zhing /
sha chang sogs la'ang ming tha mal pa nas mi brjod par brda'i skad bya ba dang /
tshogs rdzas sa rjen par mi 'jog pa sogs tshul dang mthun par bya dgos pas /
rnam gzhag legs par shes pa gal che zhing /
tshogs 'khor byed pa ni /
rang re lam dang po pa dag la khe nyen shin tu chabs /
shes byed sogs rgyas pa bu ston thams cad mkhyen pa'i yig cha dang /
rgyal dbang thams cad mkhyen pa rje btsun blo bzang bskal bzang rgya mtsho dpal bzang pos mdzad pa'i bde mchog gi tshogs 'khor sogs las shes par bya'o / /
rdo rje'i glu kyai rdor las 'byung ba ltar ram /
dbyid kyi rgyal mo'i glu dbyangs bya bar spro na /
hUM |de bzhin gshegs pa thams cad dang / /
dpa' bo dang ni rnal 'byor ma / /
mkha' 'gro dang ni mkha' 'gro ma / /
kun la bdag ni gsol @# / /
ba 'debs / /
bde ba chel dgyes pa'i he ru kas /
bde bas rab myos mal bsnyen byas nas / /
che ga bzhin du longs spyod pa yis ni / /
lhan skyes bde ba'i sbyor ba la zhugs so| |a la la /
la la hoHa i AHa ra li hoHdri med mkha' 'gro'i tshogs rnams kyis / /
brtse bas gzigs la las kun mdzad / /
hUM| de bzhin gshegs pa thams cad dang / /
dpa' bo dang ni rnal 'byor ma / /
mkha' 'gro dang ni mkha' 'gro ma / /
kun la bdag ni gsol ba 'debs / /
bde ba chen pos yid ni rab bskyod pas / /
lus ni kun tu g.yo ba'i gar gyis ni / /
phyag rgya'i padmar rol pa'i bde ba ches / /
rnal 'byor ma mchod rnams la mchod par mdzod / /
a la la /
la la hoHa i AHa ra li heHdri med mkha' 'gro'i tshogs rnams kyis brtse bas gzigs la las kun mdzod / /
hUM de bzhin gshegs pa thams cad dang / /
dpa' bo dang ni rnal 'byor ma / /
mkha' 'gro dang ni mkha' 'gro ma / /
kun la bdag ni gsol ba 'debs / /
yid 'ong zhi pa'i nyams kyis gar mdzad pa / /
rab dgyes mgon po khyed dang mkha' 'gro'i tshogs / /
bdag gi mdun du bzhugs te byin rlob la / /
lhan skyes bde chen bdag la stsal du gsol / /
la la la la la hoHe i AHa ra li hoHdri med mkha' 'gro'i tshogs rnams kyis / /
brtse bas gzigs la las kun mdzed / /
hUM de bzhin gshegs pa thams cad dang / /
dpa' bo dang ni X mkha' 'gro dang ni X kun la bdag ni gsol ba 'debs / /
bde chen thar pa'i mtshan nyid ldan pa khyod / /
bde chen spangs pa'i dka' thub du ma yis / /
tshe gcig grol bar mi bzhed bde chen kyang / /
chu skyes mchog gi dbus na gnas pa yin / /
a la la /
la la hoHa i AHa ra li heHdri med mkha' 'gro'i tshogs rnams kyis / /
brtse bas gzigs la las kun mdzod / /
hUM |de bzhin gshegs pa thams cad dang / /
dpa' bo dang ni rnal 'byor ma / /
mkha' 'gro dang ni mkha' 'gro ma / /
kun la bdag ni gsol ba 'debs / /
'dam gyi dbus su skyes pa'i padma bzhin / /
chags las skyes kyang chags pa'i skyon ma gos / /
rnal 'byor ma mchog padma'i bde ba yis / /
srid pa'i 'ching ba myur du grol bar mdzod / /
a la la /
la la hoHa i AHa ra li hoHdri med mkha' 'gro'i tshogs rnams kyis / /
brtse bas gzigs la las kun mdzod / /
hUM |de bzhin gshegs pa thams cad dang / /
dpa' bo dang ni rnal 'byor ma / /
mkha' 'gro dang ni mkha' 'gro ma / /
kun la bdag ni gsol @# / /
ba 'debs / /
sbrang rtsi'i 'byung gnas rnams kyi sbrang rtsi'i bcud / /
bung ba'i tshogs kyis kun nas 'thungs pa ltar / /
mtshan nyid drug ldan mtsho skyes rgyas pa yis / /
bcud bcings pa yi ro yis tshims par mdzod / /
a la la /
la la hoHa i AHa ra li hoHdri med mkha' 'gro'i tshogs rnams kyis / /
brtse bas gzigs la las kun mdzod / /
spro na lcang skya rdo rje 'chang chen po'i shin tu gsang ba'i mgur dbyangs mkha' 'gro'i snying thig bskul ba'i sgra dbyangs sogs bya'o / /
de nas tshogs lhag rnams snod du bshams pa la mtshan mo yin na grib gnon gyi gdon bsrung ba'i phyir dpal 'bar dang bcas /
rang gi mdun du stags kyi steng du bzhag la /
chu gtsang dang /
chang gi kha khru 'bar ba'i phyag rgya'i bar nas gtor zhing /
phaiM /
uts+tshiSh+Ta ba liM ta b+hak+Sha sI swAhA /
'byung po lhag ma la dbang pa rnams la sbyin no /
ngoms shing tshim pa'i skal ba dang ldan par gyur cig /
hoHting 'dzin sngags dang phyag rgyas byin brlabs pa'i / /
zag med bdud rtsi'i tshogs lhag rgya mtsho 'di / /
dam can zhing skyong tshogs rnams mnyes phyir 'bul / /
oM AHhUM /
'dod dgu'i dpal la rol pas tshim mdzad nas / /
e ma ho /
rnal 'byor 'phrin las tshul bzhin sgrubs / /
zhes phyi rol tu dor la rol mo'i sgra bya'o / /
de dag ni tshogs kyi 'khor lo ji ltar bya ba'i rim pa 'khyer bde bar bsgrigs pa'o / /
de nas mchod pa rnams kha sos ltar ltar byin gyis brlabs la /
oM badzra yo gi nI sa pa ri wA ra ar+g+haM sogs dang /
nang mchod 'bul /
rkang brgyad dang /
dpal ldan rdo rje mkha' 'gro ma / /
zhes sogs sh+lau ka gnyis kyi mthar /
dge ba 'di yis myur du bdag /
nas /
de yi sa la 'god par shog /
thal mo sbyar te /
rje btsun rdo rje rnal 'byor mas /
bdag dang sems can thams cad dag pa mkha' spyod du 'khrid par mdzad du gsol /
'jig rten dang 'jig rten las 'das pa'i dngos grub ma lus pa stsal du gsol /
zhes gsol ba btab /
yig brgya tshar gsum brjod cing /
ma 'byor pa dang nyams pa dang / /
zhes pa nas /
de kun mgon pos bzod par mdzod / /
ces bzod par gsol zhing lhag chad bskangs la /
smon lam 'og tu bya bar gsungs kyang /
mdun bskyed smon pa'i dbang por byas te /
'dir byas na legs zhas phyag len du mdzad pas yid rtse gcig pas /
de ltar rgyal yum mkha' spyod dbang mo yi / /
smin grol lam bzang tshul bzhin bsgoms pa'i mthus / /
dngos grub 'byung gnas mtshan ldan bla ma yis / /
dgyes bzhin 'bral med rjes su 'dzin par shog /
dal 'byor gru chen mi rtag dran pa yi / /
ba dan dkar po bskyod pa las 'bras kyi / /
blang dor mthun pa'i rlung gis rab bskul nas / /
'jigs rung 'khor ba'i mtsho las sgrol bar shog /
mar gyur 'gro la brtse ba'i gzhan dbang gis / /
rlabs chen byang chub sems kyi go bgos te / /
rgyal sras spyod pa rgya mtsho'i@# / /
'jings zhugs pas / /
smin byed dbang gi snod du rung bar shog /
mtshan ldan rdo rje 'dzin pa'i bka' drin las / /
rnal 'byor bla med dbang dang rje btsun ma'i / /
byin rlabs bdud rtsi'i dpal la longs spyad pas / /
grol lam bsgom pa'i snod du rung bar shog /
de tshe mnos pa'i dam tshig sdom pa rnams / /
mig gi 'bras bu bzhin du bsrung ba dang / /
nyal ldang bdud rtsi myang ba'i rnal 'byor gyis| |sgo gsum dga' ba gsum la rol bar shog /
slu med skyabs gnas gtsug gi nor bur bsten / /
mar gyur 'gro ba'i don chen snying la zhugs / /
rdor sems bdud rtsis nyes pa'i dri ma 'khrud / /
rje btsun bla ma'i thugs rjes skyong bar shog /
yid 'ong rgyal yum phyi yi rnal 'byor ma / /
baM yig nang gi rdo rje btsun mo'i mchog /
sems nyid stong gsal gsang ba'i mkha' spyod yum / /
rang zhal mthong ba'i rtse dags rol bar shog /
sbyang gzhi 'chi ba bar do skye ba gsum / /
sku gsum lam du 'khyer ba'i rmad byung thabs / /
lam 'bras rtogs pa skye ba'i smin byed mchog /
bdag lhar bskyed pa'i rnal 'byor mthar phyin shog |snod kyi 'jig rten e yig gzhal med khang / /
bcud kyi sems can baM yig rnal 'byor ma / /
zung 'jug bde ba chen po'i ting 'dzin gyis / /
cir snang dag pa'i snang bar 'char bar shog /
nang gi ma khams so bdun lhar gsal te / /
'khor 'das chos kun pho nya rnam gsum gyi / /
ngo bor bstims la sngags yig go bgos pas / /
phyi nang bgegs kyis g.yo ba med par shog /
chos 'khor sprul pa'i 'khor lo'i sngags 'khor la / /
rtse gcig dmigs pa'i ngag yid bzlas pa dang / /
zhar byung rdzogs rim zung gi pho nya yis / /
lhan skyes bde stong ye shes 'dren par shog /
baM yig sngags 'phreng las spros 'od zhags kyis / /
khams gsum snod bcud 'od zhu rang la thims / /
rang yang rim gyis stong par thims pa las / /
sems nyid bde stong dbyings su gnas par shog /
de las go chas mtshan pa'i lhar bzhengs nas / /
tsham rngam sgra yis bar chad kun bsrungs shing / /
gang shar lha yi gsang gsum du 'char ba'i / /
spyod lam yan lag dang bcas mthar phyin shog /
de ltar phyogs dang zla ba'i rnal 'byor gyis / /
nam zhig du sa na dga' ma byu ru'i mdog /
li khri'i skra grol dmar ser mig g.yo mas / /
mngon sum rig 'dzin grong du 'khrid par shog /
sin+d+huar lang+ga li yi sdong bur bcas / /
ro ldan gnas su bsgrubs shing yul kun tu / /
myul bas gang gi mdzod spur 'khyil ris can / /
'phos pa'i mdzes mas mkha' spyod 'khrid par shog /
gal te tshe 'dir grol bar ma gyur kyang / /
sgom bzlas sogs la rtse gcig 'bad pa'i mthus / /
bar do'i @# / /
gnas sam ring min skye ba ru / /
mkha' spyod dga' mas rjes su 'dzin par shog /
dri bzhon mgyogs 'gros rang sems baM yig gzugs / /
d+hU tI'i lam nas tshangs pa'i sgor bskyod pa / /
rgyal yum bde stong thugs dang bsre ba yi / /
'da' kha'i lam gyis skad cig grol bar shog /
nang gi phag mos gzung 'dzin 'khri shing bcom / /
mchog gi d+hU tIr zhugs pa'i gar mkhan ma / /
tshangs pa'i sgo nas sprin lam dbyings su 'thon / /
khrag 'thung dpa' bor 'khyud cing rol bar shog /
lte ba'i padmor rlung lnga'i ti la ka /
rtse gcig bsgoms pa'i kha sbyor rnal 'byor gyis / /
lus sems rtsa la dri bzhon zhugs pa yi| |bde pa mchog gis bdag rgyud tshims par shog /
tha mal 'od kyi gtum mo mdzes ldan mas / /
d+hU tIr 'dzum dkar bzhad pa'i rol rtsed kyis / /
haM yig gzhon nu yongs su mnyes byas nas / /
zung 'jug bde ba chen po'i sa thob shog /
lte ba'i rtsa gsum dbus gnas dmar nag raM / /
steng 'og rlung gis sbar pa'i tshangs pa'i mes / /
stong phrag don gnyis snyigs ma'i khams bsregs te / /
dwangs mas d+hU tI yongs su gang bar shog /
kha dog lnga ldan smin mtshams thig le ni / /
spyi bor son las byung ba'i zla chu'i rgyun / /
gsang ba'i chu skyes ze'u 'bru'i bar dag tu / /
yas babs mas brtan dga' bzhis tshims par shog /
thig le de las 'phros ba'i 'od lnga'i zer / /
phog pas rang lus la sogs brtan g.yo kun / /
dwangs gsal 'ja' tshon phung bor gyur las slar / /
dang gnas bde stong dgyings su 'jug par shog /
skye 'gag gnas gsum bral ba gdod ma'i gshis / /
stong gsal brjod du med pa g+hug ma'i dang / /
zung 'jug blo 'das rang sems rnal 'byor ma / /
rang ngo shes nas rtag tu skyong bar shog |rtsa rmud thig le e waM dbyings su thims / /
sems nyid bde chen chos sku'i dpal thob nas / /
bgrang yas gzugs sku'i rnam rol dpag med kyis / /
nam mkha'i mtha' klas 'gro 'di skyong bar shog /
mdor na bla ma rje btsun mkha' spyod mas / /
'bral ba med par rjes su bzung ba'i mthus / /
sa lam bgrod pa myur du mthar phyin nas / /
mkha' spyod chen po'i go 'phang thob par shog /
rmad byung sras bcas rgyal ba'i byin rlabs dang / /
rtan 'brel bslu ba med pa'i bden pa dang / /
bdag gi lhag bsam dag pa'i mthu stobs kyis / /
rnam dag smon pa'i gnas 'di 'grub par shog /
ces smon lam btab ste /
pris sku sogs wa| 'dir ni gzugs dang lhan cagM tu / /
'gro ba'i don du bzhugs nas kyang / /
nad med cho dang dbang phyug dang / /
mchog rnams legs par stsal tu gsol / /
oM su pra tiShTHa badzra ye swAhA /
zhes brtan bzhugs @# / /
bya| rten med na oM /
khyed kyis sems can don kun mdzad / /
rjes su mthun pa'i dngos grub rtsol / /
sangs rgyas yul du gshegs nas kyang / /
slar yang 'byon par mdzad du gsol / /
badzra muHye shes pa rang bzhin gyi gnas su gshegs /
dam tshig pa bdag nyid la thim /
mgron gzhan rnams rang gnas su gshegs par gyur /
ces brjod /
shis pa brjod pa ni / /
phun tshogs dge legs kun gyi dpal mnga' ba / /
rdo rje 'chang dbang paN chen nA ro sogs / /
dpal ldan bla ma dam pa'i tshogs rnams kyi / /
byin rlabs myur du 'jug pa'i bkra shis shog /
rgyal ba'i yum mchog shes rab pha rol phyin / /
rang bzhin 'od gsal gdod nas spros dang bral / /
brtan g.yo'i dngos kun spro dang sdud mdzad ma / /
mkha' spyod chos kyi sku yi bkra shis shog /
mtshan dpe'i dpal 'bar rab mdzes brjid pa'i sku / /
drug cu'i dbyangs ldan theg mchog sgrog pa'i gsung / /
ye shes lnga ldan bde gsal mi rtog thugs / /
lhan skyes longs spyod rdzogs sku'i bkra shis shog /
sna tshogs zhing du sna tshogs gzugs sku yis / /
sna tshogs thabs kyis sna tshogs gdul bya'i don / /
sna tshogs bsam pa ji bzhin sgrub mdzad ma / /
zhing skyes sprul pa'i sku yi bkra shis shog /
padma rA ga'i mdog mtshungs rje btsun ma / /
'dzum khro'i nyams ldan zhal gcig phyag gnyis kyis / /
gri thod legs 'dzin zhabs zung ba rkyang bskum tshul / /
sngags skyes mkha' spyod mchog gi bkra shis shog /
gang gi rnam sprul grangs med bye ba phrag /
stong phrag bdun cu rtsa gnyis tshogs rnams kyis / /
sgrub pa po yi bar chad kun sel zhing / /
'dod don dngos grub stsol ba'i bkra shis shog /
ces byams pa chos legs kyis mdzad pa 'di bya'o / /
dkyil 'khor dang mchod pa rnams bsdus la las kyi rjes mi mngon par bya'o / /
sin+d+hUr rnams slar sgrub mchod sogs kyi skabs su bsres na byin rlabs che bas tshags bya'o / /
de ltar tshes bcu rnam gnyis la sogs pa'i dus su sgrub mchod sogs la brtson pa ni tshogs gsog cing sgrib pa sbyong ba dang skye ba thams cad du rje btsun rdo rje rnal 'byor mas rjes su 'dzin pa'i thabs mchog tu gyur pa yin la /
dkyil 'khor du zhugs te dbang blang ba ni dam tshig dang sdom pa dang sku bzhi 'grub pa'i dge rtsa smin byed khyad par can yin pas 'bad par bya'o / /
smras pa /
gang yang spros pa'i gzeb tu lus can rnams / /
rab tu mnar pa gang zhig g.yo ba'i khams / /
rags dang snyigs ma'i rnam 'gyur ji snyed pa / /
gnyug ma'i dbyings su 'gog pa'i ngo mtshar gyis / /
skye shi bar do'i 'khrul 'khor rab bcad nas / /
lhan skyes rang snang sgyu ma'i thig le'i gar / /
'od gsal mkha' spyod chen po'i gsang lam @# / /
las| |zung 'jug rgyal sa mngon du byed pa'i thabs / /
rdo rje btsun mo'i man ngag la brten nas / /
grub mchog nA ro'i zhabs kyis phye pa'i srol / /
rgyal ba gnyis pa'i legs bshad kyis brgyan te / /
gsang mtha'i rgyud kyi snying bcud rjen par byas / /
e ma grub mchog bya bas gshegs pa'i shul| /
sa dge'i mkhas grub bye ba'i bzhed gzhung nyid / /
blun rmongs ngang bzo'i mchid bus ma bslad par / /
pha mes khyad nor kho na gcig tu bsdus| /
bdag 'dras nyung du'i cho gas zab mo'i gnad / /
phyogs tsam yid la bya bar mi nus la / /
rab rgyas spros pa rnam g.yeng gis 'phrog pas| /
'dir ni rgyas bsdus mtha' gnyis spangs te bris / /
khe grags rnyed sogs chos brgyad don gnyer gyi / /
blo ngan phra mos kyang ni ma bslad par / /
skal bzang mkha' spyod bgrod ba'i nye lam du / /
kun tu lhag pa'i bsam pa kho nas bskrun / /
'on te rmongs blo'i skyon gyis sbags pa dang / /
phyogs lhung dgongs pa 'khrugs pa'i bka' bkyon dag /
'byung pa srid kyang bdag gis nogs lags kyi / /
rang gzhan sgrib pa'i rkyen du ma gyur cig /
rab dkar legs byas ji snyed thob pa'i rgyus / /
srid mtsho nyam dar mnar ba'i ma 'di kun / /
phyi nang mkha' spyod chen po'i go 'phang la / /
bdag nyid kho nas myur du 'khrid gyur cig /
khyad par rgyal dbang phyag na padmo yi / /
zhabs sen mi shigs srid mthar rab brtan cing / /
thugs bzhed ji bzhin rlabs chen 'phrin las kyi / /
snang bar sa steng skye rgu yongs spyod shog /
slu med mchog gsum bden pa'i byin rlabs dang / /
rgyu 'bras rten cing 'brel 'byung mi bslu'i mthus / /
bdag gis ji ltar smon pa'i gnas rnams kun / /
ji bzhin gegs med myur du 'grub gyur cig /
de yang rab tshes lcags kyi lor bdag nyid nas lam 'di'i smin grol gyi gzugs brnyan long pas long khrid lta bu zhig bgyid skabs /
dwags b+h+ruM sku do rje btsun ma thub bstan tshul khrims sgrol dkar nas zhwa lu ba'i khrid dpe de bzhin par gsar brkos rgyu dang /
zhar du 'don chog cig kyang par brko mdzad rgyur /
dngul chu dang shel dkar bar ma sogs la dbri bsnan byed 'os ngos la 'phral du gyis zhes gsungs par /
lam 'dir mnga' brnyes sa dge'i mkhas grub du ma'i man ngag gcig tu bsgril ba zhig byung na legs 'dra snyam yang /
spyir deng sang gi dus nyams su len pa pos phongs pa ma gtogs /
blang rgyu'i gsung rab kyis pongs pa ni gang yang med la /
rje btsun ma 'di'i sgrub skor kyang sa dge rnying gsum gyi mkhas grub du mas rang rang gi bzhed pa dang sbyar ba'i cho ga rgyas 'bring bsdus pa'i @# / /
khyad par ji snyed cig kyang bzhugs shing /
lar bdag dang bdag 'dra bas dgos don gyi snying po rang gis bsgrub pa dang nyams su len pa ni gang yang mi byed par /
kha phyir bltas kyi 'chad pa dang rtsom pa'i gzugs brnyan dag lhur byed pa ni khengs grags sogs kun slong ngan pas ma bslad kyang /
rang mdul bar gzhan 'dul ba'i gnas med pas /
rang g.yeng /
gzhan bslu /
rang gzhan gnyis mgo mnyam 'khor gyi rgyur ma zad /
bstan pa rin po che yang dri bcas su byed nyen bcas kyi rgyu mtshan snying la brangs pas /
'di'i rigs phyogs bsgrigs kyi rtsol pa bzhag par 'os pa nyid du bzhag nas /
shel dkar par mar kha skong sogs sbyar te phul par /
rim gnyis kyi khrid par bstan 'gro'i dpal du gegs med grub rung 'don chog ni rim 'byangs par ma phyi agan+n+n+ne'i zhal du gsol bas /
slar yang sbyin pa'i bdag po gang nas rab dkar lha reg dang maN+Dal rten gsum bcas snga phyir nan du bskul na mdzad cing /
phyi nang gi rgyu mtshan du mas kyang nye bar bskul ba la brten /
slar yang rang gi de nyid ston pa'i spyi brtol bskyed de lam 'di'i man ngag zhal shes dang bcas pa'i gnad thun mong ma yin pa rnams tshar chen rdo rje 'chang yab sras kyi bzhed srol ltar chang la ma nor ba gnyir bzungs /
nges pa'i den du dpal te ru ka dang zhal mi gnyis la /
drang don gdul bya'i snang gnor yang rdo rja btsun mo nyid kyis mngon sum du zhal bstan gsung gi bdud rtsi stsal ba'i mkhas grub chen po lcang skya rol pa'i rdo rje /
stag phu bstan pa'i rgyal mtshan /
thu'u bkwan d+harma badzra rnams kyis dge ldan snyan brgyud kyi man ngag du ma lam 'di la sbyor bar mdzad pa rnams kyis kyang zur brgyan /
gzhan yang rje sangs rgyas dpal bzang /
gung re shes rab bzang po /
'jam dbyangs mkhyan brtse'i dbang phyug /
thar rtse nam mkha' dpal bzang /
rmor chen kun dga' lhun grub /
stag phu chos kyi dbang phyug /
zhwa lu ri zur rin chen blo bzang mkhyen rab /
rje btsun dngul chub yab sras sogs sa dge'i mkhas grub du ma'i dgongs pa gung bsgrigs /
cho ga'i tshig ris tshad ma rang bzo mad par dam pa'i gsud kho na nye bar bsdus /
tshig gi spros pa gang nyung du byas shing /
man ngag gi gnad tshang bar bkod ba'i khul du bgyis te phyogs gcig tu mtshon par byed pa po ni btsun gzugs byams pa bstan 'dzin 'phrin las rgya mtshor 'bod pa ste /
yi ge'i grogs dan pa yad 'bras sgo mang pa dge slong blo ldan shes rab nas bgyis te nye bar bsgrubs pa'i dge tshogs gong du ji ltar smon pa de kho na nyid du 'grub ba'i rgyur gyur cig / / /
! oM swa sti /
de ltar mkha' 'gro'i snying khrag ji bzhin du /
o /
zab don bdud rtsi'i snying por rdzogs pa na / /
rje btsun thub bstan tshul khrims sgrol dkar nas / /
skal bzang dpyid du spel slad par du bsgrubs / /
'di yi dge bas rdzogs ldan gsar pa'i sprin / /
rgyal bstan rin chen bcud kyi lci ba gang / /
gdangs can mkha' la gtibs las dgos 'dod @# / /
char tags rtas 'dir skye rgu'i yid bzhin 'jo gyur cig /
rgyu sbyor nyid kyang zab mo'i lam bzang 'dis / /
rgyal yum rdo rje btsun mo'i rjes zhugs te| |phyi nang mkha' spyod chen po'i the me skas las / /
sku gsum gzhal med khang du myur 'jug shog /
ces pa 'di yang bskul ba po dwags b+h+ruM sku rdo rje btsun ma thub bstan tshul khrims sgrol dkar nas rgyu sbyar te par du bsgrub gnang mdzad skabs dge bsngo'i tshigs su bcad par 'du bgyis pa'o / / / /
7sa pyi lor 'dzugs zhus legs par song /
sarba mang+ga laM / /
