! bdag mdun tha mi thad du sgrub skabs /
sngon du stong par sbyangs te /
dag pa'i gzhal yas khang gdan bcas bsgoms zin na /
dkyil 'khor rgyal mchog gi skabs mtshan ma rnams dang ngo bo dbyer med du gyur /
ces pa 'di'i sgom lugs ji ltar lags /
zhes pa la lan ni /
dper na gti mug gshin rje'i gshed rnams gcig tu 'dus nas shar gyi gdan gyi steng gi bar snang la slebs pa'i tshe 'og gi gdan steng der bsgrub gzhi la ji ltar yod pa bzhin gyi mtshan ma lam ste gsal btab nas /
de rjes ngo bo dbyer med du mos dgos sam snyam ste /
dper na bum pa stong sbyangs byas te rin po che'i bum par bsgoms nas gang+gA'i chu spyan drangs te bum pa'i nang der bsgrub gzhi la ji ltar yod pa'i chu de gsal btab nas ngo bo dbyer med du bsre pa ltar ro / /
gzhal yas khang dang gtso bo yab yum bsgrub gzhi dam tshig par bskyed nas bsgrub pa bzhin du 'khor gyi bsgrub gzhi yang lha dang dbyer med du bsres nas bsgrub dgos kyi /
de lta min na 'khor gyi bsgrub gzhir mtshan ma bris pa don med du 'gyur ro snyam du dgongs sam brtag go /

