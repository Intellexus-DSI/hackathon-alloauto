@# / /
brag rdzong rgyun 'khyer rdo rje'i go khrab ces pa bzhugs so / /
@## / /
blo gsal skal bzang rgya mtsho chen po'i dbus / /
snyan brgyud grags pa'i rgyal mtshan bsgreng mkhas pa / /
rdo rje 'chang dbang tshar chen chos kyi rje / /
yab sras brgyud par bcas la gus btud nas / /
chos skyong rnam gnyis bdag bskyed ches zab pa / /
snying gi zungs khrag lta bu'i brag rdzong gi /
rgyun 'khyer gsang chen slob bshad bzhed srol ltar / /
ngag 'don khrigs chags yi ge'i 'phreng bar spel / /
skyabs 'gro ni /
bdag dang 'gro ba nam mkha' dang mnyam pa'i sems can thams cad dus 'di nas bzung ste ji srid byang chub snying po la mchis kyi bar du dpal ldan bla ma dam pa rnams la skyabs su mchi'o / /
rdzogs pa'i sangs rgyas bcom ldan 'das rnams la x dam pa'i chos rnams la x 'phags pa'i dge 'dun rnams la x lan gsum /
bla ma dang dkon cog rin po che rnam pa gsum la phyag 'tshal zhing skyabs su mchi 'o / /
khyed rnams kyis bdag gi rgyud byin gyis brlab tu @# / /
gsol /
sems can thams cad kyi don du rdzogs pa'i sangs rgyas kyi go 'phang 'thob par bya /
de'i ched du bdag gis rdo rje nag po chen po gur gyi mgon po bsgom par bgyi'o / /
lan gsum /
rdo rje sems dpa'i sgom bzlas ni /
bdag gi spyi bor padma dang zla ba'i steng du /
skad cig gis bcom ldan 'das rdo rje sems dpa' dpal he ru ka sku mdog dkar po zhal gcig phyag gnyis kyis rdo rje dang dril bu 'dzin pas yum la 'khyud pa /
rus pa'i rgyan drug gis brgyan pa /
zhabs rdo rje'i skyil mo krung gis bzhugs pa /
de'i bang na yum rdo rje bsnyems ma sku mdog dkar mo gri gug dang thod pa 'dzin pa /
phyag rgya lngas brgyan pa dang mnyam par sbyor bar bsgoms la /
yab kyi thugs kar zla ba'i steng du hUM dkar po / /
de las 'od 'phros pas /
de bzhin gshegs pa thams cad kyi thugs kyi snying po ye shes kyi bdud rtsi spyan drangs nas hUM la thim /
bcom ldan 'das bdag dang sems can thams cad kyis 'khor ba thog ma med pa nas bsags pa'i sdig sgrib nyes ltung dri ma'i tshogs thamS cad byang zhing dag par mdzad du gsol /
zhes gsol ba btab pas /
hUM las bdud rtsi babs /
he ru ka'i sku gang de nas sku'i dbyibs brgyud yum gyi sku gang /
yab yum gyi sbyor mtshams nas bdud rtsi babs /
bdag gi spyi gtsug nas zhugs pas /
nad gdon sdig sgrib thams cad dud khu'am /
rnag khrag gi rnam pas bshang gci gnyis dang rkang mthil gnyis nas 'thon nas /
shul thams cad bdud rtsis gang bar bsam la /
ngag tu /
oM shrI badzra he ru ka sa ma ya /
ma nu pA la ya /
he ru ka twe no pa tiShTHa /
dr-i D+ho me b+ha wa /
su to Sh+yo me b+ha wa /
a nu rak+to me b+ha wa /
su po Sh+ye me b+ha wa /
sarba sid+d+him+me pra yats+tsha /
sarba karma su tsa me /
tsit+taM shre yaH kuru hUM /
ha ha ha ha hoH b+ha ga wan /
badzra he ru ka /
mA me muny+tsa /
he ru ko b+ha wa /
ma hA sa ma ya satwa AHhUM phaT /
ces lan nyi shu rtsa gcig yan chad ci nus bzlas nas /
rdo rje thal mo snying gar sbyar la /
bdag ni mi shes rmongs pa ste / /
dam tshig laS ni 'gal zhing nyams / /
bla ma mgon pos skyabs mdzod cig /
gtso bo rdo rje 'dzin pa ste / /
thugs rje chen po'i bdag nyid can / /
'gro ba'i gtso la bdag skyabs mchi / /
sku gsung thugs rtsa ba dang yan lag gi dam tshig nyams pa thams cad 'thol lo bshags so / /
sdig pa dang sgrib pa nyes ba dang ltung ba dri ma'i tshogs thams cad byang zhing dag par mdzad du gsol /
zhes gsol ba btab pas /
bcom ldan 'das rdo rje sems dpa' yab yum 'od du zhu nas /
spyi bo nas rang la thim pas rang gi lus shel gong lta bur bsam /
bla ma'i rnal 'byor ni @# / /
gnas khang dur khrod rol pa'i gzhal yas khang du gsal ba'i rang gi mdun gyi nam mkhar mgon po 'khor bcas bzhugs pa'i spyi bor seng khri pad nyi bdud kyi gdan la drin can rtsa ba'i bla ma de nyid nas bzung ste /
rdo rje 'chang gi bar gyi brgyud pa'i bla ma thams cad rdo rje nag po chen po gur gyi mgon po'i rnam pa can mtho brtsegs su reg lam 'byar ba'i tshul gyi bdag la dgyes shing 'dzum pa'i nyams kyis bzhugs par bsam /
! sangs rgyas rdo rje 'chang chen po la skyabs su mchi'o / /
sangs rgyas rdo rje 'chang chen po la gsol ba 'debs so / /
sangs rgyas rdo rje 'chang chen pos byin gyis rlobs shig /
de bzhin du /
bram ze chen po mchog sred la xxx slob dpon nor bu gling pa la xxx shrAd+d+hA kA ra warma la xxx lo tsA ba rin chen bzang po la xxx brag steng pa yon tan tshul khrims la xxx rje btsan mal lo chen po la xxx sa chen kun dga' snying po xxx slob dpon bsod nams rtse mo xxx rje btsun grags pa rgyal mtshan la xxx chos rje sa skya paN+Di ta xxx 'gro mgon chos rgyal 'phags pa xxx mthu chen a nyan dam pa xxx bla ma bdag nyid chen po xxx mkhas btsun nam mkha' legs pa xxx bla ma dam pa bsod nams rgyal mtshan xxx bla chen kun dga' rgyal mtshan xxx 'jam dbyangs nam mkha' rgyal mtshan xxx bdag chen blo gros rgyal mtshan xxx rdo ring kun spangs chen po xxx tshar chen rdo rje 'chang xxx 'jam dbyangs mkhyen brtse'i dbang phyug xxx mkhan chen bslab gsum rgyal mtshan xxx khyab bdag dbang phyug rab brtan xxx rje btsun mgon po bsod nams mchog ldan xxx rdo rje 'dzin pa bkra shis kun dga' xxx bka' drin mnyam med rtsa ba'i bla ma xxx zhes gsol ba btab pas /
rim pa bzhin du brgyud pa'i bla ma rnams 'od du zhu /
rtsa ba'i bla ma la thim par gyur /
dus gsum sangs rgyas thams cad kyi ngo bo dpal ldan bla ma dam pas /
bdag gi rgyud byin gyis brlab tu gsol /
lhan cig skyes pa'i ye shes dang rim gnyis kyi rtags pa khyad par can rgyud la skye bar byin gyis brlab tu gsol /
mkha' 'gro chos skyong rnams bdag gi dbang du 'dus nas las bzhi'i 'phrin las thams cad 'bad med du 'grub par byin gyis brlab tu gsol / /
zhes gsol ba btab pas /
chos skyong 'khor bcas bla ma la thim /
bla ma de nyid 'od zer sngon por zhu /
rang gi spyi bo nas thim pas lus ngag yid gsum dang /
bla ma'i sku gsung thugs dbyer med du bsam /
dngos gzhi la bskyed rim srung ba'i 'khor lo bsgom pa ni /
rang nyid skad cig gis rdo rje nag po chen po gur gyi mgon por gsal ba'i thugs ka'i hUM yig las 'od zer 'phros pas /
nag po chen po srung ba'i 'khor lo la bla ma ma bskyod pa'i rnam pas gtso bo'i dbu la brgyan pa mdun gyi nam mkhar badzra sa mA dzaH na mo gu ru b+h+yaH na maH shrA ma hA kA la maN+Da le b+h+yaH shrI gu ru ma hA kA la sa pa ri wA ra ar+g+haM pra tEts+tsha ye swA hA /
pA dyaM /
puSh+pe /
d+hU pe /
A le ke /
@# / /
gan+d+he /
nai wi dye /
shabda AHhUM /
dkon cog gsum la bdag skyabs mchi / /
sdig pa thams cad so sor bshags / /
'gro ba'i dge la rjes yi rang / /
sangs rgyas byang chub yid kyis bzung / /
sangs rgyas chos dang tshogS mchog la / /
byang chub bar du bdag skyabs mchi / /
rang gzhan don gnyis rab bsgrub phyir / /
byang chub sems ni bskyed par bgyi / /
byang chub mchog tu sems ni bskyed bgyis nas / /
sems can thams cad bdag gi mgron du gnyer / /
byang chub spyod mchog yid 'ong spyad par bgyi / /
'gro la phan phyir sangs rgyas 'grub par shog /
lan gsum brjod /
sems can thams cad bde ba dang bde ba'i rgyu dang ldan par gyur cig /
sems can thams cad sdug bsngal dang sdug bsngal gyi rgyu dang bral bar gyur cig /
sems can thams cad sdug bsngal med pa'i bde ba dang mi 'bral bar gyur cig /
sems can thams cad nye ring chags sdang gnyis dang bral ba'i btang snyoms la gnas par gyur cig /
ces tshad med bzhi bsgom /
tshogs zhing rnams rang la thim par bsam /
oM shu'a n+ya tA dz+nyA na badzra swa b+hA wa At+ma konyahaM /
stong par gyur /
stong pa'i ngang las suM las rdo rje'i brag rdzong dmar nag gru gsum pa /
mtho zhing dam chod pa de'i steng du e las chos 'byung gru gsum mthing nag yangs shing rgya che ba nang khrag zhag 'khrugs pa'i rgya mtshes gang ba de'i dbus su baM las padma dang raM las nyi ma'i dkyil 'khor gyi steng du hUM las sna tshogs rdo rje'i lte ba la hUM gis mtshan pa /
de las 'od 'phros pas /
'og rdo rje'i sa gzhi /
khor yug rdo rje'i ra ba /
steng rdo rje'i gur dang bla bre /
phyi rol thams cad ye shes kyi me dpung 'bar zhing 'khrug pa'i srung ba'i 'khor lor bsam /
oM badzra rak+Sha rak+Sha hUM hUM hUM phaT swA hA /
zhes lan gsum brjod /
srung 'khor gyi dbus su hUM las gnam lcags las grub pa'i 'khor lo rtsibs bcu pa /
rtse mo rno ba /
khog pa stong pa yangs shing rgya che ba /
go skabs med par gyur /
oM badzra tsakra rak+Sha hUM b+h+rUM hUM /
'khor lo'i nang gi dbus dang phyogS bcur padma dang nyi ma mi ro dmar ser mgo g.yas su bstan pa'i steng du hUM mthing nag re re /
de rnams las 'od 'phros /
dgra bgegs gdug pa can thams cad tshar bcad /
tshur 'dus yongs su gyur pa las /
dbus su bdag nyid dpal rdo rje nag po chen po gur gyi mgon po che zhing cher 'bar ba /
sku mdog mthing nag zhal gcig phyag gnyis pa /
g.yas gri gug dang /
g.yon thod pa khrag gis gang ba thugs kar steng 'og tu 'dzin pa /
phyag gnyis kyi dbus na rnam 'phrul gyi gaN+Di bsnams pa /
spyan gsum dang ldan pa /
zhal mche ba gtsigs pa'i gra nas khrag 'dzag pa /
dbu skra ser po gyen du brdzes pa /
mi mgo skam po lnga'i dbu rgyan dang /
rlon pa khrag 'dzag pa lnga bcu'i do shal can /
rus pa'i rgyan drug dang /
sprul gyis brgyan pa /
stag gi pags pa'i sham thabs can /
dar sna tshogs kyi cod pan dang /
lhab lhub kyis klubs pa /
mi'u thung gel ba'i 'dug stangs kyis ro'i steng na bzhugs pa /
de'i g.yas @# / /
na bya nag 'bum sde gshog skor byed pa /
g.yon na khyi nag 'bum sde 'khang zhing zug pa /
rgyab na ce spyang 'bum sde g.yal zhing rgyug pa /
mdun na mi nag 'bum snga gnam du 'o dod 'bod pa /
stang na khyung chen 'bum sde lding zhing 'khor ba ye shes kyi me dpung 'bar ba'i dbus na bzhugs pa' / /
phyogs bcu'i mgon po rnams sku mdog mthing nag zhal gcig phyag gnyis pa g.yas gri gug nam mkha' la 'phyar zhing /
g.yon thod khrag thugs gar 'dzin pa /
rgyan dang cha lugs gtso bo dang mthun pa /
zhabs g.yas bskum g.yon brkyang gi stabs kyis bzhugs pa /
'khor lo'i rgyab ra gur gyi nang du dung khrod brgyad na /
phyogs skyong /
zhing skyong /
klu dang /
sprin dang /
me dang /
chu dang /
ro dang /
ro langs la sogs pa du ma dang /
gtsang ris kyi mgon po bdun cu rtsa lnga /
drags byed dpag tu med pas bskor ba de thams cad kyi dpral bar oM /
mgrin par AH thugs kar hUM /
de las 'od 'phros pas rang bzhin gyi gnas nas nag po chen po lha bcu gcig srung ba'i 'khor lo dang bcas pa la sangs rgyas dang byang chub semS dpas bskor ba badzra sa mA dzaH dzaHhUM baM hoH gnyis su med par thim /
slar yang thugs ka'i hUM las 'od zer 'phros pas dbang gi lha rigs lnga 'khor dang bcas pa /
badzra sa mA dzaH khyed rnams kyis bdag la mngon par dbang bskur ba stsal du gsol /
zhes gsol ba btab pas /
de rnams kyis /
oM badzri b+ha wa a b+hi Shi ny+tsa hUM /
zhes gsungs zhing bum pa'i chus spyi bo nas dbang bskur /
sku gang dri ma ngag chu lhag ma yar lung pa las /
lha bcu gcig la mi bskyod pa re res dbu brgyan par bsam /
gtso bo 'thugs kar nyi ma'i dkyil 'khor gyi steng du rdo rje sngon po rtse lnga pa gyen du langs pa'i lte bar sems rnam par mi rtog pa'i ye shes kyi ngo bo hUM yig sngon po gsal zhing 'tsher ba la /
bsrung bya rnams spa zhing gnas pa'i mthar sngags thung dang /
shA sa na kha dog mthing khas g.yas su 'khor ba'i hUM yig las 'phros pa'i rdo rjes bsgrub bya'i lus thams cad 'jig pa med par bsrung pa'i rang bzhin du grub cing /
lha rnams kyi zhal nas sngags kyi sgra 'brug ltar sgrog pa /
'khor lo 'khor ba'i me dpung dang bcas pas dgra bgegs thams cad tshar bcad par bsam /
oM ma hA kA la hUM phaT /
oM shrI ma hA kA lA ya hUM hUM phaT swA hA /
shA sa na bzla /
rang mgon por gsal ba'i lag mthil gnyis 'khor lo bsnol ba'i bar du dgra bgegs thams cad thal ba'i rdul phran tsam du brlag par bsam /
oM b+ha ya nA sha na| trA sa ni sarba mA ra pra tyang+gir bi nA sha ni ye ke tsi ta /
duSh+TaM satwa ma ma bi rU pa kaM kurban /
kr-i tyA ni sarba mA ra pra tang+gi ra pa ta tya hUM phaT swA hA /
su gang dag bdag cag dang dpal ldan bla ma dam pa rnams dang /
sangs rgyas @# / /
kyi bstan pa dang /
bstan pa 'dzin pa rnams dang /
sems can thams cad la sdang ba'i sems dang ldan pa rnams dang /
gdug pa'i sems dang ldan pa rnams dang /
drag shul gyi sems dang ldan pa rnams dang /
sbyor ba phyin ci log byed pa'i dgra bgegs thams cad kyi bsam sbyor ngan pa thams cad zhi bar gyur cig /
gal te zhi bar ma gyur na /
de'i tshe de dag thams cad kyi lus bcing bar bgyi'o / /
ngag bcing bar bgyi'o / /
yid bcing bar bgyi'o / /
mthu brlag par gyur cig /
rdzu 'phrul brlag par gyur cig /
stobs brlag par gyur cig /
de la 'go ba'i lha de nyid kyis de'i sha la za bar gyur cig /
rdzas sngags ting nge 'dzin gyi nus pa thams cad kho rang gi gshed du dbab par gyur cig /
sbyor ba ngan pa'i 'bras bu de nyid la 'byung bar gyur cig /
khro bo 'bar ba'i tshogs rnams kyis / /
dgra bgegs rnams ni thams cad kyi / /
lus ngag thal ba'i rdul du rlog /
rnam shes chos kyi dbyings su drongs / /
hUM 'khor lo thams cad g.yas su 'khor zhing /
hUM khro bcu rnams zhal nang du gzigs pas sra zhing brtan par gyur /
oM badzra rak+Sha rak+Sha hUM hUM hUM phaT swA hA /
rdo rje'i ra gur ma gtogs pa'i srung 'khor khro bcu dang bcas pa rang nyid gur mgon du gsal ba'i thugs kar thim par gyur /
snyan brgyud mkha' 'gro'i kha rlangs can / /
thun mong min pa'i man ngag las / /
brag rdzong rgyun 'khyer ngag 'don tsam / /
brgyud pa'i gsung bgros ji bzhin bkod / /
sba dang go gyon jag bkye sogs / /
zab gnad rje btsun kha'u pa'i / /
rjes 'brang mkhas grub gsung ngag las / /
'bad pas btsal te nyams su long / /
mkhas 'dod lung med dpe tshogs sdud / /
rgyus med mun khung 'khyams pa yi / /
chos skyong shes rlom dregs ldan dang / /
rtog ge skal dman spyod yul min / /
dge des snod ldan snying dbus kyi / /
bum bzang snyan brgyud kyis bkang ste / /
gsang chen slab bshad ring lugs mchog /
dar zhing rgyas pa'i dpal gyur cig /
ces kha'u brag rdzong pa'i khyad chos rdo rje nag po chen po'i brag rdzong gi nyams len rgyun 'khyer 'di yang phyi 'khrid nang 'khrid 'jug bde ar+tha sid+d+hi shrI mAn gyi don du tshar chen gyis zho lung mtsho kha'i ri khrod du mdzad pa snyan brgyud yid bzhin nor bu las phyi 'khrid kyi snying po bsdus pa phan bde lags bshad gling pa'i mgon po che chung gi bdag bsked thun mong ma yin pa'i ched du char pa rdo rje 'chang gi gsang gsum gyi rnam thar la rgyu mtshan shes nas dad pa thob pa'i za hor gyi btsun ba ngag dbang blo bzang rgya mtshos sbyar / / / /
