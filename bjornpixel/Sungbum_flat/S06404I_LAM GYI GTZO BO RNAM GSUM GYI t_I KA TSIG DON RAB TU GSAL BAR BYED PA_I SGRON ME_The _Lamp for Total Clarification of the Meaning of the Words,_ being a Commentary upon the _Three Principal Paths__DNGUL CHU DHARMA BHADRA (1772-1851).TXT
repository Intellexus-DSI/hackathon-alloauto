@# / /
lam gyi gtso bo rnam gsum gyi DIka ka tshig don rab tu gsal bar byed pa'i sgron me zhes bya ba bzhugs so / /
@# / /
na mo gu ru many+dzu g+ho Sha swa ra swa sti ye /
mi bde srid pa'i 'ching ba mkhyen pas bcad / /
mi 'gyur zhi ba'i bde ba brtse bas ngor / /
mi gnas myang 'das srid zhi'i mgon... gyur pa / /
mi mjed zhing gi 'dren mchog sras bcas rgyal / /
mgon de'i chos phung zla ba'i ma ma las / /
lam gtso me yi legs bshad ma Ni ka /
blo bzang dang dpon chen pos drangs pa'i tshe / /
gangs can skal bzang rna lung ci yang mdzes / /
tshig don shes 'dod skom sred cher lngad yang / /
mkhas gzhung chu gter rdub pa'i blo gros kyi / /
mgrin lam cung zad dog pa'i 'gro rnams la / /
tshig nyung don gsal chab rgyun 'di na kye / /
de la 'dir rje btsun chos kyi rgyal po tsod kha pa chen po blo bzang grags pa'i dpal zhes snyan @# / /
pa'i dbyar rda srid zhi'i khongs las brgal bar ches cher sgrog pa des /
tsha kho dbon po ngag dbang grags pa la thugs brtse bas gdams pa'i lam gyi gtso bo rnam gsum du grags pa'i bstan bcos 'di nyid 'chad pa la gsum /
klad kyi don /
gzhung gi don /
mjug gi don no / /
dang po la gsum /
mchod par brjod pa /
brtsam par dam bca' ba /
mnyan par bskul ba'o / /
dang po ni /
rje btsun bla ma rnams la phyag 'tshal lo / /
zhes pas ston la /
don ni /
rje bla mas bstan bcos 'di nyid rtsom pa'i thog mar rang nyid sngon gyi lo paN skyes bu dam pa rnams kyi spyod pa dang mthun zhing phyi rabs kyi gdul bya rnams la yang mig ltos bzang po bzhag pa dang /
bstan bcos rtsom pa'i bar chad zhi nas rtsom pa mthar phyin bar 'gyur ba sogs mdor na gnas skabs dang mthar thug gi bzhed don thams cad bde blag tu 'grub pa'i phyir /
rje btsun 'jam pa'i dbyangs la sogs pa'i bla ma rnams la phyag 'tshal lo zhes sgo gsum dang ba chen pos 'dud par mdzad pa'o / /
de yang rje btsun gyi ska dod b+ha T+Ta zhes 'byung ba ltar na dad sgro la la yang 'jug pas rang nyid la dad pa'i gdul bya rnams 'khor b+khor ba spyi brag dang dman lam las sgrol pa'am yang na swa mi dang ban+de zhes pa rje dang btsun pa la 'jug pa ltar 'gro ba lha dang bcas pa'i gtsug gi nor bur gyur pas na rje /
sgo gsum nyes spyod mtha' dag las snom bas na btsun zhes brjod pa yin zing /
bla ma'i skad dod gu ru la nges tshig gis bshad na yon tan gyis gang zhing bka' drin lci ba dang /
yon tan gyi 'byung gnas yin pa dang /
gsang ba ston pa sogs mang por 'jug kyang /
phan 'dogs shing gong na bzhugs pa zhig tu bshad chog la /
rnams zhes mang tshig smos pa ni... @# / /
dbu ma pa /
red mnga' ba /
lho brag grub chen /
rje chos skyabs bzang po sogs so / /
gnyis pa brtsam par dam bca' ba ni /
rgyal ba'i gsung rab kun gyi snying po'i don / /
rgyal sras dam pa rnams kyis bsngags pa'i lam / /
skal ldan thar 'dod rnams kyi 'jug dogs de / /
ji ltar nus bzhin bdag gis bshad par bya / /
zhes pas ston la /
don ni /
bdud bzhi'i dgra las rnam par rgyal ba'i thub pa sangs rgyas bcom ldan 'das kyis bka' stsal ba'i gsung rab yan lag bcu gnyi sogs mdo rgyud kun gyi dgos don 'gro ba rnams gnas skabs mngon mtho dang mthar thug nges legs thob pa'i thabs sha stag yin cing /
de la thog mtha' bar gsum du dgos pa'i snying po'i don nges 'byung gi bsam pa dang /
rgyal ba'i sras po dam pa'i skyes bu byang chub sems dpa' rnams kyis /
byang chub sems skyes gyur na skad cig gis /
zhes sogs lan du mar bsngags shing bstod pa'i lam byang chub kyi sems dang chos kyi bgo sgal la spyod pa'i las bzang po dang ldan pa'i gang zag thar pa thob par 'dod pa rnams kyi 'jug dogs te 'jug go gnyis pa dang bral ba stong nyid rtogs pa'i shes rab ste /
bla ma 'jam pa'i dbyangs kyi gdams pa /
lam gyi gtso bo rnam pa gsum po de ni /
rang gi blos ji ltar dpog par nus pa bzhin du snad ldan gyi slob ma ngag dbang grags pa khyod la /
blo bzang grags pa bdag gis lan dang rnam par smin pa la mi re bar brtse ba'i sems kyis bshad par bya'o zhes pa'o / /
yang na rgyal ba thub pa'i dbang po'i theg pa che chung gi gsung rab dgongs 'grel dang bcas pa kun gyi brjod bya'i snying po'i gnad don mtha' dag ma tshang ba med par bsdus pa /
rje btsun 'jam pa'i dbyangs dang shing rta chen po klu sgrub dang thogs med la sogs pa rgyal sras byang chub sems dpa' lam dang lam ma yin pa 'byed pa la phra zhing mdzangs pa'i blo gros dang ldan pa'i dam pa rnams kyis lan du mar bsngags shing bstod pa'i lam srol /
skal ba dang ldan pa'i gang zag thar pa dang thams cad mkhyen pa thob par 'dod pa rnams kyi 'jug... dogs te 'jug sgo dam pa lam gyi gtso bo rnam pa gsum po de ni zhes sbyar ro / /
gsum pa mnyan par bskul ba ni /
gang dag srid pa'i bde la ma chags shing /
dal 'byor don yod bya phyir brtson pa yis / /
@# / /
rgyal ba dgyes pa'i lam la yid rton pa'i / /
skal ldan de dag dwang ba'i yid kyis nyon / /
ces pas ston la /
don ni /
tsha kho dbon po la sogs pa'i slob ma gang yin pa de dag lha mi la sogs pa srid t pa 'khor ba'i bde ba thams cad 'gyur pa'i sdug bsngal du mthong nas de la ma chags shing ma zhen par dal ba brgyad dang 'byor pa bcu tshang pa'i chos sgrub pa'i lus rten khyad par can lan cig tsam thob pa de don med stong log tu mi btang bar don yod par bya ba'i phyir du brtson 'grus drag po brtsams pa yis /
phyi rol mu stegs pa dang /
kla klo dang gshen rab sogs phyi nang gang du'ang ma gtogs pa dang /
nang par rlom... yang thabs shes phyogs re bas 'tshang rgya bar 'dod pa'i lam ltar snang dag la blo mi gtong par /
dus gsum gyi rgyal ba sras bcas thams cad dgyes pa skyed pa'i lam nges 'byung byang sems yang dag pa'i lta ba ste bstan pa'i gnad thams cad rdzogs pa'i bdams pa 'di nyid la yid shin tu rton par byed pa'i skal ba dang ldan pa'i gzur gnas blo ldan gyi gdul bya de dag snod kyi skyon gsum spangs shing 'du shes drug bsten la dwang ba chen po'i yid kyis nyon cig ces pa'o / /
yang na tshig rkang dang po gsum nges 'byung sogs gsum dang tha mas lam de don du gnyer ba'i gdul bya la yid gtong par bskul zhes bshad kyang chog go /
gnyis pa gzhung gi don la gsum /
nges 'byung bshad pa /
byang chub kyi sems bshad pa /
yang dag ba'i lta ba bshad pa'o / /
dang po la gsum /
nges 'byung 'tshol dgos pa'i rgyu... mtshan /
des 'byung ba skyed pa'i thabs /
nges 'byung skyes pa'i tshad bshad pa'o / /
dang po ni /
rnam dag des 'byung med par srid mtsho yi / /
bde 'bras don gnyer zhi ba'i thabs med la /
srid la barkam pa yis kyang lus can rnams / /
kun nas 'ching phyir thog mar nges 'byung btsal / /
zhes pas ston la /
don ni /
ngan song gsum las thar 'dod tsam ma yin par 'khor ba spyi las brgal 'dod rnam par dag pa'i nges 'byung gi bsam pa shugs drag po rang rgyud la skyes pa med par te med na /
srid pa...'khor ba'i sdug bsngal gyi rgya mtsho chen po yi nang du yang dag pa'i bde ba med mod zag bcas kyi bde pa'i 'bras bu tsam la mi gtsang ba'i dri la dga' ba'i sbrang bu ltar chags shing don du gnyer ba'i phyin ci log gi blo ran 'di gang gis kyang zhi ba ste ldog pa'i thabs med la /
de ma ldog par srid pa'i bde ba spu gri'i sor chags pa'i sbrang rtsi lta bu la barkaM pa ste sred pa'i zhags pa yis kyang rigs drug tu 'khyams pa'i lus can rnams 'khor bar kun nas dam du 'ching ste /
rnam 'grel las /
sred pa ni /
yod na slar yang 'byung phyir ro /
zhes gsungs /
de'i phyir na thar 'dod @# / /
rnams kyis thog mar srid pa'i dpal 'byor kun kyang sdug bsngal gyi 'byung gnas su rig nas de las yid nges par 'byung bar 'dod pa'i bsam pa rnam par dag pa btsal dgos so zhes pa'o / /
gnyis pa nges 'byung bskyed pa'i thabs la gnyis /
tshe 'di'i snang shas ldog thabs dang /
phyi ma'i snang shas ldog thabs so / /
dang po ni /
dal 'byor rnyed dka' tshe la long med pa / /
yid la goms pas tshe 'di'i snang shas ldog /
ces pas ston la /
don ni /
'gal rkyen phyi nang gi mi khom pa brgyad dang bral nas chos bya ba'i long yod pa'i dal ba brgyad dang /
mthun rkyen rang dang gzhan gyi 'byor pa bcu dang ldan pa'i rten 'di gnas skabs dang mthar thug gi bde ba phun sum tshogs pa ma lus pa bsgrub nas pas na don che tshul dang /
rgyu dang grangs dang dpe rnams kyi sgo nas rnyed par dka' tshul dang /
lan gcig tsam rnyed pa'i rten de yang tshe la snon pa med cing 'bring byed bar ma chad du yod pas 'jig rten 'dir yun ring bsdang long med pa nges par myur du 'chi zhing /
nam 'chi la yang nges pa med pa dang /
'chi ba'i tshe chos rnam dag byas pa ma gtogs rnyed bkur snyan grags sogs 'jig rten chos brgyad bsgrub pa'i phyir du dka' spyad drag pos 'bad kyang phan pa med par ma zad tshe 'dir ngal zhing du ba la phyi mar sdug bsngal ba'i rgyu byed pa'i tshul rnams yid la yang yang bsams shing goms pas tshe 'dir yun ring sdod pa'i grabs byas pa la dgos pa med par shes nas sngar tshe 'di'i bde skyid 'dod pa'i 'jig rten chos brgyad kyi snang ba shas cher yod pa de gos ldog nas phyi ma don gnyer gyi blo... shugs drag skye'o zhes pa'o / /
gnyis pa phyi ma'i snang shas ldog thabs ni /
las 'bras mi slu 'khor ba'i sdug bsngal rnams / /
yang yang bsam...na phyi ma'i snang shas ldog /
ces pas ston la /
don ni /
dper na... nas 'bras gro sran sogs sa bon tha dad pa btab pa'i myu gu'ang so sor ma 'chol bar skye ba ltar /
las dkar nag gi 'bras bu'ang bde sdug so sor ma 'chol bar rkyen dang phrad tshe 'byin pas na mi slu ba sogs mdor na las nges pa 'phel che ba ma byas pa dang mi 'phrad pa byas pa chud mi za ba'i tshul dang /
sdug bsngal brgyad dang drug dang gsum la sogs pa 'khor ba spyi dang bye brag gi sdug bsngal rnams dang /
khyad par dri lan blo... bzang bzhed pa'i sgra dbyangs las /
'khor ba'i nyes brgya sems pa'i tshul / /
mang yang sdug bsngal sdug bsngal gyis / /
'dzigs nas thar 'dod phyugs la'ang yod / /
zag bcas tshor ba bde ba las / /
yid 'byung... phyi rol pa la'ang mchis / /
des na 'du byed rang bzhin gyi / /
zag bcas nyer len phung po 'di / /
sdug bsngal 'grub dang grub pa'i snod / /
nad dang 'bras dang zug rngu ltar / /
dmigs nas bsgoms na byings g.yo lags @# / /
zhes gsungs pa ltar blo kha nang du phyogs nas yang nas yang du zhib par bsam...pa na sngar phyi ma phan chad du lha mi'i dpal 'byor don du gnyer ba'i snang ba shas cher yod pa de go sa ldog nas thar bdon gnyer gyi blo shugs drag skye'o zhes pa'o / /
gsum pa nges 'byung skyes pa'i tshad bshad pa ni /
de ltar goms pas 'khor ba'i phun tshogs la / /
yid smon skad cig tsam yang mi skye zhing / /
nyin mtshan kun tu thar pa don gnyer blo /
byung na de tshe nges 'byung skyes pa lags /
zhes pas ston la /
don ni /
de ltar 'khor ba spyi bye brag gi sdug bsngal rang rgyud la bskor nas yang yang goms par byas pa la brten nas lha mi'i gtso bo rnams kyi bde bas mtshon srid pa 'khor ba'i phun sum tshogs pa gang la'ang skyugs nad can gyis gzhan mthong ba ltar 'di lta bu thob na snyam pa'i yid la smon pa skad cig tsam yang rgyud la mi skye zhing /
nyin mtshan gyi dus kun tu... zag bcas nyer len gyi phung pos bsdus pa'i yid brten med pa'i 'khor ba las grol ba'i thar pa myang 'das kyi bde ba zhig da lta nyid du thob na snyam du don du gnyer ba'i blo gzhan rkyen gyis ldog mi nus... pa'i shugs drag la rgyun ring brtsol med du skye ba byung ba na /
dus de'i tshe thar pa cha mthun gyi dge ba bcos ma ma yin pa'i nges 'byung gi bsam pa rnam par dag pa rang rgyud la skyes pa lags so zhes pa'o / /
gnyis pa byang chub kyi sems bshad pa la gnyis /
byang chub kyi sems bskyed dgos pa'i rgyu mtshan dang /
byang chub kyi sems bskyed pa'i thabs so / /
dang po ni /
nges 'byung de yang rnam dag sems bskyed kyis / /
zin pa med na bla med byang chub kyi / /
phun tshogs bde ba'i rgyu ru mi 'gyur bas / /
blo ldan rnams kyis byang chub sems mchog bskyed / /
ces pas ston la /
don ni /
sngar gong du bshad pa'i skyes bu chung 'bring dang thun mong ba'i lam srid pa'i phun tshogs las yid nges par 'byung ba tsam gyi bsam pa de yang /
mkha' mnyam gyi sems can rnams kyi tshad du rnam par dag pa'i sems bskyed kyi rtsis zin pa med na bden pa bzhi dang /
rten 'brel bcu gnyis dang /
phar phyin drug la sogs pa yun ring por nyams su blangs ba rnams kyang /
bla na med pa yang dag par rdzogs pa'i byang chub kyis rang gzhan gnyis ka'i don phun sum tshogs pa 'grub pa'i gtan gyi bde ba mi gnas pa'i mya ngan las 'das pa'i rgyu ru mi 'gyur te /
rang don yid byed dman pa'i lam du gol ba'i skyon yod pa'i phyir /
de bas na rang don gtso bor don du mi gnyer bar gzhan don rgya chen po bsgrub par bya'o... snyam pa'i theg chen gyi rigs sad pa'i blo gros kyi rtsal dang ldan pa'i dbang rnon skyes bu mchog gi rigs can rnams kyis /
rgyu 'bras man ngag bdun dang bdag gzhan mnyam brje'i sgo nas theg chen gyi lam gyi... @# / /
gzhung shing lta bu smon pa dang 'jug pa'i bdag nyid can gyi byang chub kyi sems mchog tu bskyed par bya'o zhes pa'o / /
gnyis pa byang chub kyi sems bskyed pa'i thabs ni /
shugs drag chu bo bzhi yi rgyun... gyis khyer /
bzlog dka' las kyi 'ching ba dam pos bsngams / /
bdag 'dzin lcags kyi dra ba'i sbubs su chud / /
ma rig mun pa'i smag chen kun nas 'thibs / /
mu med srid par skye zhing skye ba ru / /
sdug bsngal gsuM gyis rgyun chad med par mnar / /
gnas skabs 'di 'drar gyur pa'i ma rnams kyi / /
ngang tshul bsams nas sems mchog bskyed par mdzod / /
ces pas ston la /
don ni /
rig zar gyi 'bab chu ltar shugs shin tu drag pa'i skye rga na 'chi'am /
'dod pa srid pa ma rig pa lta ba ste chu bo chen po bzhi yi rgyun gyi cha bsags pas ngal bso med par sdug bsngal gyi rgya mtshor ni khyer /
sangs rgyas kyi mthu dang rdzu 'phrul gyis kyang bzlog cing dgrol bar dka' ba'i zag bcas kyi bsod nams bsod nams ma yin pa mi g.yo ba'i las kyi 'ching ba'am zhags pa dam pos 'khor ba'i gnas su ni bsdams /
gang zag dang chos kyi bdag tu 'dzin pa bcad par dka' ba lcags kyi dra ba ltu bu'i sbubs su na chud /
nyes pa thams cad kyi rtsa ba las 'bras dang de kho na nyid sogs bya ba dang bya min gyi gnas tshul mi shes pa'i ma rig pa'i mun pa stug po'i smag rum chen po phyoT kun nas chu'i khur gyis non pa'i dbyar gyi char sprin lta bur ni 'thibs /
thog ma dang tha ma'i mu mtha' 'di zhes ngos bzung du med pa'i srid pa 'khor ba'i gnas ngan 'dir lan gcig gnyis tsam ma yin par skye zhing skye ba ru sdug bsngal gyi sdug bsngal /
'gyur ba'i sdug bsngal /
khyab pa 'du byed kyi sdug bsngal te /
sdug bsngal gsum gyis skad cig kyang rgyun chad pa med par ni mnar ba sogs gnas skabs te ngang tshul ches bzod par dka' ba 'di 'dra bar gyur pa'i 'gro ba 'di thams cad rang gi tshe rabs snga ma'i mar ma gyur pa gcig kyang med cing /
de yang lan mang por byas shing nam byas res kyis gnod pa las bskyabs nas bde ba dpag med sbyin pa'i drin can sha stag yin pas ma rgan sems can rnams kyi sdug bsngal ba'i ngang tshul rang nyams la dpags te legs par bsams pa la brten nas /
drin lan du bde ba dang ldan na snyam pa'i... byams pa dang /
sdug bsngal dang bral na snyam pa'i snying rjes drangs te /
de rnams sdug bsngal las grol ba bdag gis bya'o snyam pa'i lhag bsam gyi khur khyer b+nad lta ni bdag la de lta bu'i nus pa med /
nus pa... su la yod na rdzogs pa'i sangs rgyas nyag gcig la yod par shes nas sems can kyi don du rdzogs pa'i sangs rgyas kyi go 'phang ci nas kyang thob par bya'o snyam du smon pa'i sems dang /
de ltar smon pa tsam gyis @# / /
kyang sangs rgyas mi thob pas sangs rgyas 'thob pa'i phyir de'i rgyu phar phyin drug dang bsdu ba bzhi sogs rgyal sras kyi spyod pa la bslab par bya'o snyam pa'i 'jug pa byang chub kyi sems mchog tu bskyed par mdzod cig ces pa'o / /
gsum pa yang dag pa'i lta ba bshad pa la gnyis /
yang dag pa'i lta ba 'tshol dgos pa'i rgyu mtshan /
btsal ba'i lta ba dngos bstan pa'o / /
dang po ni /
gnas lugs rtogs pa'i shes rab mi ldan na / /
nges 'byung byang chub sems la goms byas kyang / /
srid pa'i rtsa ba bcad par mi nus pas / /
de phyir rten 'brel rtogs pa'i thabs la 'bad / /
ces pas ston la /
don ni /
chos rnams kyi gnas lugs kyi don phyin ci ma log par rtogs par byed pa'i zab mo'i shes rab dang mi ldan na /
sngar bshad pa'i nges 'byung dang byang chub kyi sems gnyis la yun ring po ji tsam goms par byas pa dang /
bsam gtan gzugs mer gyi ting nge 'dzin la bskal ba'i bar du gnas nus shing /
mngon shes dang rdzu 'phrul mtha' yas pa dang ldan par gyur kyang /
srid pa 'khor ba'i sdug bsngal gyi rtsa ba mthar thug pa bdag 'dzin lhan skyes kyi zhen yul sun du byung zhing bcad par ste slar skye mi rung gi chos can du byas te spong bar mi nus pas te mi nus te /
rnam 'grel las /
'di yul sun phyung med par ni / /
de spong bar ni nus ma yin /
zhes dang /
byams sogs rmongs dang 'gal med phyir / /
shin tu nyes pa tshar gcod min / /
zhes gsungs /
rgyu mtshan de'i phyir thar 'dod rnams kyis stong pa nyid kyi don zab mo rten cing 'brel par 'byung bas 'grub pa'i tshul rtogs pa'i thabs drang nges ji bzhin 'byed pa la mkhas pa sogs mtshan nyid dang ldan pa'i bla ma dam pa tshul bzhin du bsten nas nges don gyi gsung rab zab mo rnams nyan pa dang /
bsag sbyang la 'bad pa dang /
bla ma dang yi dam gyi lha dbyer med du byas pa la gsol 'debs shugs drag byed pa dang /
dbu ma'i gzhung rnams la thos bsam sgom gsum phu thag chod bar byed pa sogs la dka' ba brgya phrag du ma'i sgo nas 'bad par bya'o zhes pa'o / /
gnyis pa btsal ba'i lta ba dngos bstan pa la gsum /
lta ba bstan pa dngos /
lta brgyud la skyes pa'i tshad /
lta ba'i khyad chos so / /
dang po la gnyis /
snang stong dbyer med du rtog na rgyal ba dgyes pa'i lam la zhugs par bstan pa dang /
snang stong so sor 'dzin na rgyal ba'i dgongs pa ma rtogs par bstan pa'o /
dang po ni /
gang zhig 'khor 'das chos rnams thams cad kyi / /
rgyu 'bras nam yang slu ba med mthong zhing / /
dmigs pa'i gtang so gang yin kun zhig na / /
de ni sangs rgyas dgyes pa'i lam la zhugs /
zhes pas ston la /
don ni /
rnam grol gyi lam don du gnyor ba'i gdul bya gang zhig @# / /
kun nas nyon mongs phyogs kyi bden pas bsdus pa'i 'khor ba dang /
rnam byang phyogs kyi bden pas bsdus pa'i myang 'das kyi chos rnams ma lus pa thams cad kyi rgyu rkyen nyon mongs pa dang las te kun 'byung bden pa dang /
bslab pa gsum sogs lam bden pa gnyis la brten nas /
'bras bu sdug bden dang 'gog bden gnyis chos...nyid du 'byung ba sogs rnam par gzhag 'jog dang bskyed bya skyed byed thams cad dus nam gyi tshe yang slu ba med par chad mas grub par mthong zhing /
de lta bu'i rgyu 'bras de dag la don dam dpyod byed kyi rigs pas legs par dpyad pa na bden grub kyi mtshan mar 'dzin pa'i dmigs ba'i gtang so'i yul gang yin pa kun rang sar zhig nas don dam par rang bzhin gyis grub pa cung zad tsam yang med par rtogs pa na /
de ni dus gsum gyi sangs rgyas sras dang bcas pa thams cad dgyes pa bla na med pa skyed pa'i lam dbu ma thal 'gyur ba'i lte ba rtag chad kyi mthal thams cad dang bral ba de la zhugs pa yin no zhes pa'o / /
rgyal ba sras bcas dgyes pa'i lam da thal 'gyur ba'i lta ba kho na... yin te /
rgyal bas chos phung brgyad khri dang bzhi stong bka' stsal ba'i dgos pa 'gro ba rnams gnas skabs mngon mtho dang /
mthar thug nges legs thob thabs su gsungs pa gang zhig /
rtag gcig rang... dbang can gyi bdag gis stongs pa'i lta ba /
gang zag rang skya thub pa'i rdzas yod kyis grub pas stongs pa'i ltag gzung ba phyi rol don gyis stongs pa'i lta g+chos thams cad bden par ma grub cing rang bzhin gyis grub par lta ba'i lta ba /
rang bzhin gyis grub pa cung zad kyang med par lta ba'i lta ba sogs du ma yod kyang /
phyi ma ma gtogs gzhan rnams la dgos pa'i gtso bo nges legs thob thabs med pa'i phyir /
dang po grub ste /
dri lan blo bzang bzhed pa'i sgra dbyangs las /
rgyal bas chos phung brgyad khri dang / /
bzhi stong gsungs pa'i dgongs gtad ni / /
sangs rgyas gnyis pa klu sgrub kyis / /
dang por mngon par mtho ba'i chos / /
phyis ni nges par legs 'byung ba / /
gang phyir mngon par mtho thob pas / /
rim gyis nges par legs pa 'ong / /
zhes pa'i don du bdag gis khums / /
zhes gsungs pa'i phyir / /
gnyis pa grub ste /
slob dpon zla grags kyis /
slob dpon klu sgrub zhabs kyi lam las ni / /
phyi rol gyur la zhi ba'i thabs med do / /
de dag kun rdzob de nyid bden las nyams / /
de las nyams pas thar pa thob yod min / /
ces gsungs pa'i phyir ro / /
gnyis pa snang stong so sor 'dzin na rgyal ba'i dgongs pa ma rtogs par bstan pa ni /
snang ba rten 'brel slu ba med pa dang / /
stong pa khas len bral ba'i go ba gnyis / /
ji srid so sor snang ba de srid du / /
da dung thub pa'i dgongs pa rtogs pa med / /
ces pas @# / /
ston la /
don ni /
drang don gyi snang ba thams cad rgyu med dang /
mi mthun pa'i rgyu las mi 'byung bar rang rang gi rgyu rkyen dang 'dogs byed kyi rtog pa la brten nas 'byung ba'i rten cing 'brel bar 'byung ba slu ba gtan nas med pa'i mi 'chol ba'i don la gting tshugs pa'i go ba dang /
nges don la dpyod pa'i rigs pas btags don btsal ba na rnyed rgyu'i rang bzhin rdul tsam yang med pa'i stong pa nyid la bden grub kyi kun rdzob gang yang khas len rgyu dang bral ba'i don la gting tshugs pa'i go ba gnyis po de ji srid du so sor snang zhing tsha grang ltar 'gal bar mthong ba de srid du da dung thub pa'i mthar thug gi dgongs pa klu sgrub kyis bkral ba ji lta ba bzhin rtogs pa'i skabs med do zhes pa'o / /
gnyis pa lta ba rgyud la skyes pa'i tshad ni /
nam zhig res 'jog med par cig car du / /
rten 'brel mi slur mthong ba tsam nyid nas /
nges shes yul gyi 'dzin stangs kun 'jig na / /
de tshe lta ba'i dpyad pa rdzogs pa lags / /
zhes pas stan la /
don ni / /
sdur bshad pa'i lta ba de nyams su blangs pa na dus nam zhig gi tshe rgyu la brten nas 'bras bu 'byung ba sogs kun rdzob snang phyogs kyi bya byed thams cad 'thad ldan bslu med du 'char ba'i go ba dang /
rgyu 'bras sogs 'khor 'das kyi chos thams cad rang bzhin gyis grub pa rdul tsam yang med par skyu ma'i rta glang dang rmi lam gyi bya byed bzhin snang yang ngo bos stongs pa'i gob gnyis rang rgyud la gcig gi go ba rnyed tshe gcig shos kyi don phyin ci log tu 'gro ba de /
re mos su 'jog pa med par blo'i yul du snang stong cig car bu rten 'brel mi bslu bar gtan tshigs rnam dag gi rigs pas mthong ba tsam nyid kyi byed pa la brten nas lta ba la nges shes lhang gis skye zhing /
des yul rang bzhin gyis grub par 'dzin pa'i 'dzin stangs kun lhag ma med par 'jig par byed thub pa na /
dus de'i tshe lta ba la thos bsam gyi dpyad pa rdzogs pa ste lta ba rnam dag rgyud la skyes pa lags so zhes pa'o / /
gsum pa lta ba'i khyad chos ni /
gzhan yang snang bas yod mtha' sel ba dang / /
stong pas med mtha' sel zhing stong pa nyid / /
rgyu dang 'bras bur 'char ba'i tshul shes na / /
mthar 'dzin lta bas 'phrog par mi 'gyur ro / /
zhes pas ston la /
don ni /
chos thams cad rang bzhin gyis grub pas stong pa la rgyu 'bras rten 'brel gyi rnam gzhag 'jog pa mi 'gal bar ma zad /
thal 'gyur ba'i thun mong ma yin pa'i khyad chos gzhan yang yod de dper na /
myu gu chos can /
rang bzhin gyis ma grub ste /
rten 'brel yin pa'i phyir / /
zhes rtags gsal bkod na /
thal 'gyur bas 'dod lan gdab dgos la /
de'i phyir rtags la rten 'brel yin pa'i phyir zhes pa'i rten pa ni gzhan la brten pa yin cing grogs gzhan la brten nas grub dgos na de'i @# / /
nus pas myu gu rtsod gzhi de rang nges bsam rang bzhin gyis ma grub par go nus pas na snang brten 'brel gyis myu gu rang bzhin gyis yod pa'i rtag mtha' sel ba dang /
gsal ba la rang bzhin gyis ma grub ste /
zhes dmigs kyis bkar bas na /
myu gu rang bzhin gyis ma grub pa yin gyi spyir ma grub pa ma yin pa go nus las na rang bzhin gyis grub pas stong pa nyid kyis myu gu spyir med pa'i chad mtha' sel zhing| chos thams cad rang bzhin gyis grub pas stong pa nyid rgyu dang 'bras bur nam yang bslu ba med par 'char ba'i tshul tshad ma'i stobs kyis legs par shes pa na sgro 'dogs pa rtag pa dang skur ba 'debs pa chud pa'i mthar 'dzin ba'i lta ba ngan pas /
sngar bshad pa'i dbu ma'i lta ba rnam par dag pa de'i don 'phrog nus phar mi 'gyur ba'i phyir ro / /
zhes pa'o / /
gzhan yang myu gu rang bzhin gyis ma grub pa'i rgyu... mtshan gyis sa bon dang chu lud drod bsher sogs rgyu rkyen gyi rten 'brel tshogs na skye yi /
rdo ba dang mgal du ma sogs las mi skye ba ni /
stong la rten 'brel gyi don du shar ba dang /
myu gu rgyu rkyen tshogs pa las skye ba'i rgyu mtshan gyis rang ngos nas skye ba ma grub pa ni /
rten 'brel stong ba'i don du shar ba'i gnang yin no / /
gsum pa mjug gi don la gnyis /
nyams su blang bar bskul ba dang /
rtsom pa mthar phyin pa'i bya ba'o / /
dang po ni /
de ltar lam gyi gtso bo rnam gsum gyi / /
gnang rnams rang gis ji bzhin rtags pa'i tshe / /
dben pa bsten te brtson 'grus stobs bskyed nas / /
gtan gyi mdun ma myur du sgrubs shig bu / /
zhes pas ston la /
don ni /
gong du bshad pa de ltar nges 'byung byang sems yang dag pa'i lta ba ste lam gyi gtso bo rnam pa gsum nyams su len tshul gyi zab mo'i gnad 'gag rnams thos bsam gyis gtan la phab nas rang gis ji lta ba bzhin du 'khrul pa med par rtogs pa da'i tshe na chos brgyad dang 'du 'dzis dben zhing / /
grang las rgyang grags kyis 'phags pa'i spang ljongs sam nags tshal gyi dgon pa yid dang... mthun pa bsten par byas te gnas skabs kyi bde ba'i ro la ma sred par drag la yun ring ba'i mi rtag pa'i lcag gis bskul ba'i brtson 'grus kyi stobs ches cher bskyed nas rtse gcig tu nyams su long la rang gzhan gyi don thams cad bde blag tu 'grub pa'i skye ba gtan gyis mdun ma rnam mkhyen sangs rgyas kyi go 'phang myur du sgrubs shig bu skal ldan ngag dbang grags pa zhes rje rin po ches gdams pa yin no / /
gnyis pa rtsom pa mthar phyin pa'i bya ba ni /
zhes pa 'di ni mang du thos pa'i dge slong blo bzang grags pa'i dpal gyis cha kho dbon po ngag dbang grags pa la gdams pa'o / /
zhes pas ston la /
don ni go sla ba'i phyir... @# / /
ma bris so / /
smras pa /
sngon bsags rnam dkar lag 'gro'i dbang po las / /
mngon mtho yid bzhin nor bu blangs mod kyi / /
da dung gtan du bde ba'i dgos 'dod char / /
dbab phyir yid 'byung gsol ba 'debs par gces / /
'di phyi'i snang shas ldog pa'i rlung shugs kyis / /
srid sred tsha zer zhi mkhar drangs mod kyi / /
da dung ma rgan ra yig gnyis pa'i tshogs / /
bskyad phyir phan bde'i 'dab brgya dgod par gces / /
thar 'dod mtho ris me nA ka'i phyag tu / /
rin chen sems mchog phang 'gro phul mod kyi / /
da dung mtha' bral snyan 'gyur 'joms pa'i glu / /
len phyir mgrin pa'i rnam 'gyur ston par gces / /
skal ldan ku su ma yi 'dab bzad gis / /
lam gco gsum gyi dbyangs snyan bsgrags mod kyi / /
da dung zung 'jug yangs pa'i mtha' gos su / /
'phur phyir rim gnyis sbrang rtsi gzhi ba par gces / /
tshig don dbye dka'i lam gtso'i mdzod kyi sgo /
mkhas mar legs bshad du mas phya mod kyi / /
da dung rang mnyam blor gnas 'thibs po'i dpung / /
sel phyir tshig don rab gsal sgron me gces / /
mkhas mang legs bshad dbang du legs btsugs nas / /
blo gros chung dus yang yang brtags mod kyi / /
da dung ma rtogs log pa'i... skyon gyi dri / /
bral phyir mkhas pa'i tshogs kyis dpyod par gces / /
'dir 'bad ngal ba chos phyir yin pa'i phyir / /
ma smad 'bras bu nam zhig smin mod kyi / /
byang chub ma... thob bar du mi zad par / /
'phel phyir rdzogs byang rgyu ru ba sngo bar gces / /
zhes lam gyi gtso bo rnam gsum gyi TIk ka tshig don rab tu gsal bar byed pa'i sgron me zhes bya ba 'di ni /
shAn+ti pa blo gros rgyal mtshan gyis mdzad pa'i lam gtso'i 'grel pa nyi mo'i dbang phyug dang /
dag gi dbang phyug blo bzang rgya mtshos mdzad pa'i lam gtso'i TIk ka lung rigs gter mdzod dang /
rje btsun blo bzang ye shes kyis mdzad pa'i lam gtso'i rnam bshad legs bshad snying po dang /
bdag gi dpung gnyen dam pa yab rje ngag dbang rdo rjes mdzad pa'i lam gtso don... bsdus ma rnams la legs par dpyad cing /
gzhan yang rje rin po che'i lam rim che chung dang dbu ma 'jug pa rtsa 'grel la sogs pa rnams la'ang bltas nges rang dang rang 'dra... ba'i skye bo blo gros dman pa dag la phan 'dod kyi blos rang lo nyer gnyis pa bag yod ces pa chu glang gi lor za 'dod kyis ri la gnas pa'i ri khyi gnyis pa shAkya'i dge slong sud+harme... @# / /
shwa ras sug bris su bgyis pa dge legs 'phel / /
