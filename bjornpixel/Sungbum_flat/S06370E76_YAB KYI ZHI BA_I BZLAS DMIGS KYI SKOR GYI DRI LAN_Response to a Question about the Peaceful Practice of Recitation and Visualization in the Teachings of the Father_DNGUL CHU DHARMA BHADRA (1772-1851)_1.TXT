! na mo gu ru many+dzu g+ho ShA ya /
de yang yab kyi zhi ba'i bzlas dmigs ni /
ye shes sems dpa'i thugs ka'i nyi gdan gyi steng gi hUM yig yongs su gyur pa las /
ral gri'i 'khor lo'i lte bar ral gri so gnyis ma rtse mor me lce cung zad 'bar zhing /
gser gyi rdo rje rtse lnga pa phyed pas yu ba byas pa /
rdo rje'i lte ba g.yer kha'i kha lta bu nas 'thon pa'i ral gri leb bsgrigs kyi rtsibs drug dang ldan pa /
dbus kyi ral gri'i yu ba'i mtshams su zla gdan la d+hIH yig dmar ser phyi nang gnyis kar gsal ba'i gi gu'i nang du zla gdan la rang nyid tha mal pa'i rnam pa can /
de'i spyi bor bla ma dang mtha' bskor du bsgrub bya ji yod /
rtsibs drug gi steng du ma reg tsam gyi zla gdan la /
oM a ra pa tsa na zhes pa'i yi ge drug dang /
mtshams rnams su zla gdan la d+hIH dmar ser re dang bcas pa gsal btab ste /
rang gtso bor ye shes sems dpa'i nga rgyal la gnas shing dbus kyi d+hIH yig la sems gtad nas yig 'bru rnams klog pa'i tshul du bzlas pas /
dbus kyi d+hIH las 'od zer dmar ser @# / /
'phros pa 'khor lo yi ge dang bcas pa la phog pas /
'khor lo g.yas dang yig 'bru rnams g.yon skor du drag tu 'khor ba'i steng du /
gi gu'i nang gi bsgrub bya rnams kyi sdig sgrib mi shes pa thams cad skra shad nag po'i rnam par ba spu'i sgo nas nag nyil nyil 'thon te babs pa /
'khor lo'i rtsibs kyis nyal nyal bcad cing gtubs pa'i phye ma rnams 'og gi nyi gdan gyis bsregs pa'i thal ba rlung gi bdas nas 'og sgo gnyis nas 'thon par bsam pa ni mi shes pa gcod pa'i dmigs pa'o / /

