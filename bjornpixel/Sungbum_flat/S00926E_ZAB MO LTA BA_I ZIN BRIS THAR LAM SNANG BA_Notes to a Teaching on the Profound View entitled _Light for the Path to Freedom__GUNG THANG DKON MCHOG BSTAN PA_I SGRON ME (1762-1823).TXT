@# / /
zab mo lta ba'i zin bris thar lam snang ba zhes bya ba bzhugs so / /
@## / /
kun rmongs mun sel yeX shesX kun da'i gnyen / /
las nyon gdug pa'i sgra gcan las rgyal kyang / /
rjes chags ri dwags gzugs kyis rjes mtshanX pa / /
dpal ldan bla ma srid zhi'i dpal du gyur / /
gang gi zhal gyi bum bzang las / /
'phos ba'i legs bshad bdud rtsi'i rgyun / /
dad dang shes rab snyim pa zung / /
sbyar te blang ba 'di ltar ro / /
phan bde ma lus ba'i 'byung gnas dam pa bskal ba bye ba brgya stong mang po'i bar du ming tsam yang thos par dka' ba /
rgyal ba'i bstan pa rin po che'i snying po'i 'ang snying por gyur ba /
'jam mgon bla ma tsong kha pa chen pos lung dang rigs pa dri ma med pas dag ther mdzad pa zab mo dbu ma'i lta ba 'di gsan pa la /
ltad mo lta ba lta bu byas pas kyang mi yong /
chos 'di 'dra nyams su len ga la nus te skal ba @## / /
bzang bzang tsam byed snyam pas kyang mi yong /
rang gi sems dang chos gnyis sbyar nas sems la zhu dag gtong ba de rang gis rtsis byas nas nyan dgos /
de la dang po dud 'gro dang khyad zhugs ma zhugs blta dgos /
gyed gyed byas nas 'gro ba tsam zhig gis dud 'gro las khyad zhugs pa'i go mi chod /
ya gi tshangs pa dang dbang bo'i go 'phang thob kyang srid ba las ma 'das 'dug /
srid pa las ma 'das phyin phugs sdug bsngal las thar ba mi 'dug snyam /
srid pa las blo log ste srid ba'i rtsa ba drungs nas 'byin 'dod pa zhig skyes na chung ngu las khyad zhugs pa yin /
de'i 'og tu nam mkha'i mthas khyab pa'i ma rgan thams cad sdug bsngal gyis mnar tshul bsam ste /
de thams cad kyi don khur du 'khyer ba byung na nyan rang las khyad zhugs pa yin /
de ltar ma yin par sngags bla med kyi chos mthon po yar zad cig nyams su blangs kyang theg chen lta zhog thar pa'i rgyu tsam la'ang mi 'gro /
des na rang gi rgyud la legs par brtag nas nyan dgos /
de'i rgyu mtshan gyis rje thams cad mkhyen pas 'chang shes pa gcig gis bshad nyan shes pa gcig gis nyan na chos grwar blo 'khul ba lta bu dben par lo brgyar yang mi yong gsung ste /
skyes rabs su rgyal bu zla bas su ta sa'i bu la chos bstan pa'i tshe de nyid kyis /
bdag gi spyod pa ngan pa'i gzugs / /
chos kyi me long nang mthong na / /
yid la gdung ba rab bskyed de / /
zhes pa lta bu /
dper na sna med cig la me long bstan na skyug bro /
nga 'di 'dra zhig la song yod rgyu red snyam nas rang la zhen log skye ba ltar chos nyan pa'ang kha phyir bltas kyi chos la ma btang bar tshur la log ste rang sems la zhu dag gtong dgos| de la bshad par bya ba ni /
rje bla mas /
shes rab zab me'i de nyid lta ba'i mig /
ces sogs gsungs pa ltar /
stong nyid rtogs pa'i shes rab ni /
dus gsum gyi rgyal ba sras bcas thams cad kyi shes rab kyi mig gcig bu yin zhing 'di med na /
sdud pa las /
shes rab med na mig med pha rol phyin lnga 'di / /
dmig bu med pas byang chub reg par nus ma yin / /
zhes gsungs @# / /
ba ltar /
phar phyin dang po lnga la ji tsam bslab kyang /
long bas grong khyer bgrod mi nus ba ltar /
bsod nams tsam zhig 'byung yang thar ba'i grong khyer du bgrod mi nus pas /
thar bar bgrod 'dod pa rnams kyis shes rab kyi phar phyin la slob ba la brtson pa du mas 'bad par bya dgos so / /
drug pa shes rab la slob tshul la /
shes rab kyi dbye ba gsum ste /
don dam pa gnas lugs de kho na shes pa'i shes rab /
kun rdzob gnas lnga rig pa'i shes rab /
sems can gyi don byed tshul kha na mtho ba med pa shes pa'i shes rab bo / /
dang po med na mthong lam tsam yang mi skye zhing /
gnyis pa nang rig ba'i thar bar bgrod tshul bshad pa de la /
gtan tshigs rigs pas dbyad de dngos stobs kyi rigs pa 'jug pa rnams dngos stobs kyis yid ches kyi lung 'jug ba rnams yid ches kyi rigs bas bsgrubs nas sgro 'dogs gcod dgos /
de la dang po thal 'gyur gyi sgo nas log rtog gi dbal 'joms dgos /
thal 'gyur la sgrub byed 'phen nus ba'i thal 'gyur yang dag dang /
pha rol la brjod ba'i skyon rang la 'khor ba'i 'bras mtshungs kyi ltag chod gnyis yod pa las thal 'gyur yang dag cig bkod /
de nas sgrub ngag gis the tshom don 'gyur bskyed de /
gzod rtags yang dag 'god dgos la /
sgra mi shes na rang tshos don thams cad yi ge'i steng nas gtan la 'beb dgos pas /
sgra'i rnam dbye brgyad la sogs pa ma shes tshe /
ba dang ga'i sngon 'jug tsam re nor bas kyang 'khrul pa skye bas gzhan rjes 'dzin lta zhog /
rang gi sgro 'dogs kyang mi chod bas /
byams mgon gyis mdo sde rgyan las /
rig pa'i gnas lnga dag la mkhas par ma byas na / /
'phags mchog gis kyang thams cad mkhyen nyid thob par mi 'gyur te / /
zhes sogs gsungs so / /
shes rab de rnams las 'dir gtso bor skabs su babs pa gnas lugs rtogs pa'i shes rab bskyed pa la rgyu tshogs tshang dgos /
de la thog mar de'i phan yon shes dgos pas /
de ni yul 'khor skyong gis zhus pa las /
stong ba zhi ba skye ba med ba'i tshul / /
mi shes pas ni 'gro ba 'khyams gyur pa / /
de dag thugs rje mnga' bas thabs tshul dang / /
rigs pa brgya dag gis ni 'dzud par mdzad / /
ces dang /
rje bla mas /
e ma'o khyod kyi bstan pa ni / /
zhes sogs gsungs pa ltar rgyal bas mdo sde rnams su 'ga' zhig na gzungs kyi phan yon kho nas chog tshod lta bu dang /
tshe sgrub lta bu dang dbang sdud dang /
rdzas thabs sna tshogs shig gsungs 'dug pa rnams kyang /
re zhig gdul bya de dag de tsam las lhag ston pa'i snod du mi rung bas rang la phan tshod tsam re gsungs pa yin te /
ji ltar nad ba na ba la / /
zhes sogs gsungs pa ltar /
dper na tshab @# / /
ha cang gting du song ba la dang po ga pur nyer lnga lta bu'i tsha sman gtong mi rung bas /
dang por spung pa'i thabs byas nas tsha sman rjes su gtong ba ltar gnas skabs de 'dra re tsam bstan nas mthar stong pa dang rten 'byung zung du 'jug pa'i lam 'di nas khrid de mi gnas pa'i myang 'das la 'god ba'i thabs sha stag yin /
'di ni mdo sde pad dkar las dpe dang bcas gsungs te /
sems can thams cad 'tshang rgya nges kho na yin na mthar thug theg pa gsum du bstan pa de chos la dpe mkhyud byas pa dang /
ston pa thugs rje chung bar mi 'gyur ram zhes rgyal ba rang nyid kyis rtsod pa bkod nas /
lan du dper na khyim mtha' mes bskor ba'i nang na byis pa mno bsam med pa zhig rtse bzhin du yod pa phas mthong nas khyim mes 'tshig par 'dug tshur shog byas kyang mi nyan la /
tshur shog rta zhon byas kyang skrag nas mi yong ba'i tshe /
de ra lug sogs la dga' zhing zhon thub tsam yod na tshur shog /
ra zhon zhes bos nas tshur 'ong ba dang /
rta sprin gyi shugs can la bskyon te bros na pha des rdzun smras pa ma yin la /
bu de bsdos pa'ang ma yin pa de bzhin du rang re blo mthu ches zhan pa gar 'gro gtol med pa zhig la khyod gnas lugs bsgom la mi gnas ba'i myang 'das la song zhig byas pas blos 'chun pa rang med pas /
dang bod tshe 'di'i snang shas ldog thabs dang /
de nas 'khor ba las blo log thabs dang /
de ltar blo sbyangs nas zab mo rten 'byung gi don ston bam gtogs /
dang po nas bstan na ston mkhan la'ang /
blo sbyangs ma byas sems can la / /
stong pa nyid ni brjod pa dang / /
zhes pa ltar /
byang sems kyi ltung ba lci shos shig 'byung bas| snying rje zer mdog dang /
ngo 'dzin lta bus gang byung la bshad mi rung /
de ltar byas na gnas lugs rang bzhin med pa'i don bsgom ste rtogs pa lta zhog the tshom skyes na'ang /
bzhi brgya pa las /
bsod nams chung dus chos 'di la / /
the tshom tsam yang skye mi 'gyur / /
the tshom zos pa tsam gyis kyang / /
srid pa hrul bor byed par 'gyur / /
ces dang /
paN chen blo bzang chos rgyan gyis /
chos zab mo'i don la som nyis kyang / /
gzhi srid pa hrul por byed do gsungs / /
zhes pa ltar de tsam gyis kyang srid pa'i tshang tshing thams cad zhig 'gro ba'i nyams yod do / /
stong nyid rtogs pa'i phan yon shes pa la de'i nang nas kyang zhi sgo gnyis pa med pa shes dgos /
de ni klu sgrub kyis /
sangs rgyas rang sangs rgyas rnams dang / /
nyan thos rnams kyis nges bsten pa'i / /
thar ba'i lam ni gcig nyid khyod / /
ces sogs dang /
yum las 'das pa'i sangs rgyas rnams kyang 'di las gshegs /
da ltar gyi sangs rgyas rnams kyang 'di las gshegs /
ma 'ongs pa'i sangs rgyas rnams kyang 'di nas gshegs par 'gyur /
nyan rang rnams kyang lam 'di kho nas zhi bar bgrod dgos gsungs /
sdud pa las kyang /
rgyal ba 'das dang ma byon da ltar gang @# / /
bzhugs pa / /
zhes sogs gsungs pa ltar /
'khor brtsa ba nas zad pa la thar pa zer ba yin la /
'khor ba'i rtsa ba mthar thug bden 'dzin gyi ma rig pa 'di yin zhing /
'di spong bal gnyen po gnas lugs rtogs pa'i shes rab med mi rung du dgos pa'i gnad kyis 'di la theg gsum bgrod gcig gi lam zer ba yin pas /
'di'i phan yon shes par byas te don gnyer yod pa zhig dgos /
don gnyer yod ces bshad pas mi chog /
'jug pa las /
de la de yi rjes su 'gro ba'i yon tan 'byung / /
zhes sogs dang /
rtsa she TIka chen las 'bras rtags kyis shes dgos par gsungs pa ltar /
stong pa nyid la mos pa'i rtags su ga rengs bla ma mtshan nyid dang ldan pa lta ba phyin ci ma log pa ston mkhan zhag bsam sbyor gnyis kyis tshul bzhin du ma bsten na lta ba go ba'i thabs mi 'jug snyam du bshes gnyen bsten tshul la myong ba brtan du 'gro ba dgos /
de bzhin du sbyin pam btang na phyi ma dbul ba'i sdug bsngal gyis mnar te chos 'di nyams su len rgyu mi yong bar 'dug /
tshul khrims ma bsrung na bde 'gro tsam yang mi thob pas 'di thos rgyu'ang ga la yong /
bzod pa ma bsgom na phyi ma lus mi mdzes pas bla ma thugs mnyes rgyu ma red snyam du sgo mtha' dag nas bsam ste spyod pa'i cha thams cad 'di'i yan lag tu bsdus te lag len la thebs pa zhig dgos /
lta ba la don gnyer yod yod 'dra'ang spyod phyogs la snang med byas na nyes tshabs shin tu che ste /
rtsa she las /
stong pa nyid la lta nyes na / /
shes rab chung rnams phung bar 'gyur / /
ji ltar sbrul la bzung nyes dang / /
rig sngags nyes par bsgrub pa bzhin zhes gsungs pa lta bu yin /
des na 'di la bla ma byams pa'i gsungs nas /
dug sbrul gsod ba'i thog mar khong khro drag po bslang na dug thams cad lce rtse dang mjug ma'i rtse la 'gro bas mgo mjug bcad na bar de sman mchog tu gyur pa zhig yin kyang /
de 'dra ma byas par reg na lus la dug zhugs pa khrag dang 'dres te /
de ma thag spyi gtsug nas rgang mthil gyi bar khyab nas sbos te 'chi ba yin /
rig sngags ni grub chen brgyad kyi nang tshan ral gri sgrub pa'i tshe skabs shig na ral gri 'gul ba'i tshe 'dzin shes na des lha yul sogs su 'gro nus kyang /
ma shes na rang gi ske gcod pa ltar nyen ha cang che bas /
rje bla mas kyang mthun snang du lta ba ma dgongs pa'i tshul mdzad de /
'jam pa'i dbyangs la spyir gsung rab thams cad gdams ngag tu 'char ba /
khyad par du zab mo dbu ma'i lta ba rnyed pa'i phyir gsol ba yang yang btab pas skabs shig na /
shes rab snying por /
gzugs stong pa'o / /
zhes sogs stong nyid bzhi skor gyi don la thugs gtad pas /
bod snga rabs kyi lta ba ci yang bzung du med bde ka thugs la bde ba 'dra bzhig byung ste /
thugs de ka'i mu la ting nge 'dzin du song nas /
tshogs grol tshe gzhan@# / /
rnams kyis slong dgos pa byung nas /
'jam ba'i dbyangs la ba'i lta ba 'di thal rang gang gi lta bar 'dug zhus pas gang yang min gsungs /
'o na da ca 'dra zhig byed dgos zhus pas theg pa chen po'i gzhung la lta rtog gyis /
de'i nang nas klu sgrub kho na theg chen gyi bstan pa 'di la dpang du gyur pa /
tshad mar gyur pa yin bas de'i gzhung rnams dang /
zla grags 'di steng phyogs kyi 'jig rten gyi khams tshad med pa 'das pa'i zhing gcig nas klu sgrub kyi bstan pa 'dzin ba'i phyir skye ba bzhes pa yin pas /
de'i gzhung la dpyad ba zhib tu gyis gsungs /
gser 'phreng yang rje'i snga rtsom yin pas lta ba snga rabs pa'i ci yang bzung du med pa de ka gtso bor byas yod la /
yang bod snga rabs pa 'ga' zhig chos nyid sgrub pa rang dbang bar 'dod pa ni tha chad yin pas de las snga ma dga'o / /
de nas rje bla mas de ltar mdzad kyang da dung lta ba ma dgongs nas /
da cis kyang mnga' bdag mi tri pa dang /
slob dpon klu'i byang chub sogs da ltar rgya gar na bzhugs yod pas de dag gi drung du gtugs te lta ba rnyed pa zhig ma byas pa'i thabs mi 'dug dgongs nas /
mtho mtho rlung la bskur /
dma' dma' chu la bskur te sde snod 'dzin pa stong phrag lhag tsam mig mchi ma tsar re shul du bzhag nas /
lho gro bo lung du phebs te lho brag nam mkha' rgyal mtshan la lam rim gsan /
de'i skabs su lho breg grub chen gyis phyag rdor la blo bzang grags pa 'di rgya gar du 'gro ba ngas 'gog mi nus par 'dug pas ci byas na dga' zhus pa la phyag rdor gyis khong rgya gar la phebs na rdo rje gdan gyi mkhan po yong zhing| rgya gar la nyi ma shar ba 'dra ba yong /
'on kyang slar 'khor mi nus pas bod khams mun pa'i gling du 'gro /
lta ba'ang thugs de tsam gnang mi dgos myur du rtogs 'ong gsungs pa khong gis rje la lan bskyar de'i tshe rjes 'jam dbyangs la bdag gcig pur bsgom pa dagAm /
'khor rnams khrid pa dga' zhus par gzhan rnams zhog la /
'khor dag pa rnam brgyad khrid gsungs pa ltar byon nas 'ol kha chos lung du lhung bshags so lnga re la thun gcig byas pa'i thun bzhi chag med mdzad /
'tsho ba'ang shug pa'i 'brum gtogs rtsam pa gtan mi bzhes pa'i tshe /
sbyin bdag rnams kyis nan gyis gsol nas rjes cung zad bzhes shing nyin mtshan med par dka' spyad mdzad pa'i tshe /
mnal lam du sangs rgyas bskyangs yin zer ba'i btsun pa sngo seng nge ba zhig gis glegs bam sngon po zhig dbu thog tu bzhag nas lan gsum byin rlabs byed pha byung bas /
phyi nyin rgyus med pa'i gla ba zhig gis bud+d+ha pA li ta'i dpe khyer byung nas 'di la gzigs zer bas /
de'i nang gi rab byed bco brgyad pa dang dus brtags pa'i thad la zhib dpyod mdzad pa na brtags yod ming rkyang tsam dang /
de la rgyu 'bras rten 'byung gi rnam gzhag 'gal med du 'jog tshul thugs su chud de rgyal ba la shes nas dad pa thob @# / /
pas| bstod pa legs bshad snying po chung ba 'di mjad pa yin /
da lta rang tsho dpe klog theb chag tsam re byas nas lta ba las sla mdog kha po kha nas rang bzhin med zer shes pa tsam dang /
bsam pa'i tshe stong sang tsam 'char ba 'di la lta ba'i dri tsam yang med /
'jug pa las /
'di ni gsan rgya che yang gzhan gyi thugs su chud mi 'gyur / /
ces dang /
de'i thad kyi rang 'grel las /
sngo na gyi slob dpon phyogs glang dang chos skyong zhes pa nas /
kho bo de skad du smra'o / /
zhes sogs kyi rjes su 'brang ste /
dpyig gnyen sogs kyis ma rtogs zer bzhin du rang chos shes khul byed pa ham pa ha cang ches pa yin /
des na lta ba la ham pa byas kyang re ba med pas thog mar rgyu tshogs phun sum tshogs pa zhig byed dgos /
tshogs la'ang sgom rim las bshad pa ltar gyi theg chen gyi bshes gnyen bsten pa dang /
zab mo'i mdo sde sogs la thos bsam byed pa dang /
tshul bzhin yid la byed pa gsum gyi steng du rje btsun 'jam pa'i dbyangs kyis rje la gsungs pa'i man ngag /
dper na khyim brtsis nas sa'i gting nas drod lang ba'i tshe nas 'debs pa ltar /
bla ma'i byin rlabs sems la zhugs nas lta ba'i sa bon sgrub dgos pas /
bla ma dang lhag pa'i lha dbyer med du byas nas gsol ba shugs drag la rgyun ring du 'debs ba /
ram pa sogs pa rtswa yan ma bsal na ngan ba shugs che 'gro ba ltar tshogs gsog sgrib sbyong ma byas na nyon mongs dang tshe 'di'i snang shes kha rgyal 'gro bas bsag sbyang sgo du ma nas 'bad pa /
sa bon lta bu lta ba'i nyer len gyi rgyu med mi rung ba shing rta chen po klu sgrub yab sras kyi gzhung la ched du gnyer nas blta zhing dri ma med pa'i rigs bas dpyad pa gsum tshang dgos /
lhag pa'i lha'ang spyir sangs rgyas rnams la mchog dman med kyang /
rang rang la byin rlabs kyi bka' bab re yod pas /
'jam dbyangs la brten dgos /
yi dam yang bde gsang 'jigs gsum la ma bral ba zhig dgos la /
chos skyong yang dge sdig gi shan 'byed chos rgyal yin pas skyes bu chung ngu'i skor la chos rgyal dang /
'bring la tshul khrims kyi chos skyong rnam sras dang /
chen po la rgyal ba thams cad kyi thugs rje'i ngo bo spyan ras gzigs yin pas /
de khro bo'i rnam par bzhengs pa mgon po bsten dgos kyang lta ba'i skabs 'dir lhag tu chos rgyal bsten dgos te /
rje'i mdun na'ang chos rgyal 'bral med du bzhugs te /
rgyal tshab mkhas grub gang mdun na gnas skabs der mi bzhugs pa re'i rnam pa bzung sdod pas /
'phral du mi shes kyang dga' mi dga'i rnam 'gyur mang po byed pa zhig yod /
lan cig spyin bdag cig gi g.yog tu dar rtse mdor song ba na mi zhig gis rtsa ba gser gyi gzhi la thug pa'i brag gi rtse mos la thon pa thab rdo byed zer nas bsgul ba mthong nas bgad pas sa thams cad yom yom byed pas yid ma ches te slar shes pa lta bu yin /
@# / /
chos rgyal gyi nang nas kyang nang sgrub gtso bor byed dgos /
rgyu mtshan de'i gnad kyis lhag mthong gi skabs 'dir bla ma'i rnal 'byor re bshad pa'i phyag srol yod bas /
rigs gsum spyi sgrub kyi bla ma'i rnal 'byor 'di shin tu gnad che /
sngon bla ma byams pas ra kha brag tu rigs gsum spyi sgrub kyi bla ma'i rnal 'byor 'di gtso bor mdzad pas /
mnal lam du ral gri zhig phyag la 'ong ba rmis /
de nas bzung ste go ba legs po byung /
'on kyang yu ba med pa 'dam rdzab kyi nang zhig nas rnyed ba de tshe mjug 'di la dkor chen po yong ba'i rtags red /
'di 'dra ma byas na ya med cig yong ba yod de gsung gi yod /
de la bla ma'i rnal 'byor skyong tshul ni| skyabs sems sngon du btang nas /
rang gi mdun gyi nam mkhar 'ja' 'od kyi gur khang seng khri pad zla'i gdan la rgyal pa tsong kha pa sku mdog dkar la dmar ba'i mdangs chags pa dbu la paN zhwa gser gyi mdog can rtse mo shin tu rnob nam mkha' la reg pa'i tshod lta bu /
phyag gnyis thugs kar chos 'khor gyi phyag rgyas ut+pa la'i yu ba bzung ba dbung pa g.yas pa'i thad kyi ut+pa la'i steng na rgyal pa thams cad kyi ye shes kyi ngo bo shes rab kyi ral gri 'od kyis 'jig rten thams cad gsal nus pa me dmar lam lam 'bar ba /
g.yon pa'i steng na yum chen mo shes rab kyi pha rol tu phyin pa'i glegs bam mthing shog la gser gyis bris pa sems bskyed nas bzung ste 'phrin las nyer bdun gyi tha ma mi gnas pa'i myang 'das la 'god pa'i bar dngos po brgyad don bdun cu po lhang lhang sgrogs pa rang gis kyang thos bzhin pa zhig gsal gdab /
skra mtshams kyi thad kyi mgo'i nang gi dkyil drang thad du pad zla'i gdan la sangs rgyas thams cad kyi ye shes kyi ngo bo 'jam pa'i dbyangs sku mdog dmar ser g.yas ral gri 'phyar zhing /
g.yon brgyad stong pa'i glegs bam bsnams pa gsal gdab /
'jam dbyangs a ra pa tsa 'di 'jam dbyangs thams cad kyi rigs kyi bdag po yin /
mgrin par ol mdud kyi thad du gangs ri'i mgon po 'phags mchog spyan ras gzigs phyag bzhi pa /
phyag dang po gnyis thugs kar thal mo sbyar te kha ba can pa'i gdul bya mgon med pa 'di rnams la thugs rjes gzigs shig ces phyogs bcu'i rgyal ba sras bcas ra mdar sbran pa /
g.yas gnyis par shel 'phreng bsnams te gdul bya 'di rnams las blo kha yar 'khor ba zhig nam yong na snyam du 'dren par mdzad pa /
g.yon gnyis par 'dab rjab las skyes pa'i padma'ang 'dam las thon tsam nas dri mas cung zad kyang mi gos pa ltar lta ba'ang 'khor ba'i skyon gyis gos pa med ces pa'i brdar gser gyi padma bsnams pa /
phyogs bcu'i sangs rgyas thams cad las kyang khyed cag bod rnams la thugs rje chen po rang nyid bka' drin che bar mtshon byed du ri d+w+gas sil snyan gyi phags pas nu ma g.yon ba bkab ba zhig gsal btab /
ri dwags 'di gangs @# / /
dang g.ya'i mtshams la sdod pa /
stobs kyi ngos nas sus thub sa med pa zhig yin kyang snying rje ha cang che bas /
'di gsod tsa na song nas mi rnams ral kha bkye ba mi bzod par bar du 'tshang yong ba'i tshe gsod pa yin /
'di'i pags pa la rkang pa reg pa tsam gyis kyang sems byams ting nge 'gro bas jo bos kyang gdan du bting ba yin /
thugs kar pad nyi'i gdan la phyag na rdo rje khros pa'i rnam pa can g.yas gser gyi rdo rje bzung zhing /
g.yon sdigs mdzub mdzad pa /
sku la me 'bar bzhin pa zhig gsal btab ste rang bzhin gyi gnas nas rang 'dra'i ye shes pa sbyan drangs nas bstim /
phyogs bcu'i rgyal ba sras bcas kyang spyan drangs te yan lag bdun pa maN+Dal dang bcas pa phul /
dga' ldan lha brgya ma dang /
dpal ldan sa gsum ma'i mjug tu dmigs brtse ma bzhi skor ram lnga skor byed /
dmigs brtse ma 'di rjes red mda' ba la phul ba'i tshe nga la mi 'os khyed khon la 'os gsung nas rje la phyir phul ba yin zhing lam cha tshang ba'i gsol 'debs yin pas chung dur 'dzin mi rung /
sngon bla ma byams pa gtsang la phebs skabs lam du 'ga' zhig gis bla ma thugs brel che bas chos chung chung chung chung zhig las zhu mi nus /
dmigs brtse ma zhig gnang na zhus pas /
khyed tsho la chung song ba red pas /
nga la dmigs brtse ma las che ba'i chos med gsung nas bka' bkyon gyis tshar bcad pa lta bu yin /
cha tshang lugs kyang mthar thug gi 'bras bu chos gzugs gnyis las ma 'das shing gzugs sku'i rgyu gang yin snying rjer 'dus pa yin /
de'i tshul yang che chung gi lam rnams snying rje chen po ma skyes pa skyed pa'i thabs dang /
sems bskyed sogs rgyal sras kyi lam rnams snying rje gong 'phel du byed pa'i thabs dang /
sangs rgyas pa'i 'phrin las nyer bdun yang 'di'i byed las kho nar 'dus pa yin /
chos sku 'grub byed ye shes kyi tshogs yin zhing /
gtso bo stong nyid gzigs pa'i mkhyen ba yin kyang /
rnam 'grel las /
stong nyid lta bas grol 'gyur gyi / /
sgom pa lhag ma de don yin / /
de phyir mi rtag las sdug bsngal / /
sdug bsngal las ni bdag med gsung / /
zhes pa ltar mi rtag sogs rtogs pa'i shes rab rnams kyang de'i yan lag tu 'du ba yin /
so so skye bos mi rtag pa phra rags dang /
bdag med phra rags sogs bsgom pa na mi rtag pa kho rang bden yang mtshan 'dzin gyi gzhi la zhugs pas dri ma dang bcas pa yin zhing 'phags pa slob pa rnams kyang rjes thob kyi tshe yul drug rang bzhin gyis grub par snang ba'i dri ma ma zad pas /
gnyis snang 'khrul pa'i bag chags ma lus par zad pa'i dri ma med pa'i mkhyen pa 'di thob pa la sangs rgya dgos| de la thog mar bdud 'dul dgos pas bdud kyang ral pa can zhig dgos pa ma yin par /
phar phyin sogs nas bshad pa ltar gyi bdud bzhi thog mar rang gis bcom nas gzhan dag kyang bdud bzhi 'joms pa'i nus pa la @# / /
'god ba ste /
mdor na mkhyen brtse nus gsum gyi mdzad pa mthar phyin ba'i sgo nas bstod de gsol ba 'debs pa yin /
bdud rtsi 'bebs sbyang byed tshul yang /
thog mar rje'i sku las bdud rtsi dkar po'i rgyun babs 'gal rkyen bar chad thams cad dang khyad par du chos byang chub lam gyi rim pa 'di nyams su len pa la bar du gcod pa'i nad gdon sdig sgrib thams cad byang zhing dag pa'i mos pa byed /
'di la rje dge legs rgya mtshos /
nges par byed rgyu yin na /
dang por yig brgya 'bum bsags dgos /
de byas na rmi lam du gos gsar ba gyon pa /
bla ma mthong ba /
skyug pa sogs byung na sdig pa dag pa'i rtags yin zhing /
sdig pa dag pa'i rtags la 'khru ba rmis pa 'di lhag tu bzang ba yin /
de'i 'og tu byin rlabs zhugs ba'i phyir /
mn+Dal bsags te /
mi lam du bla ma dgyes nyams chen po byed pa sogs byin rlabs zhugs pa'i mtshan ma nam byung gi bar 'bad /
de'i rjes la rje'i sku las 'od zer dmar ser gyi rgyun babs mi shes pa'i mun pa thams cad sangs /
blo gros kyi snang ba phun sum tshogs pa thob pa'i mos pa byed /
de'i mthar 'ja' 'od kyi gur khyim yang mtha' nas bsdus /
seng khri'ang yar bsdus te rje la thim /
rje bla ma rang gi spyi bo nas mar phebs snying padma 'dab brgyad kyi dbus su bzhugs par mos la /
bza' btung sogs kyi tshe'ang rang gis za snyam pa ma yin par rje la phul snyam pa byed dgos /
'dren pa mnyam med ma 'di'ang rigs gsum spyi sgrub kyi ja mchod yin pas /
'di'i tshe grwa sa sogs na ja phor mgrin pa'i thad du 'dzin dgos pa'i rgyu mtshan yang de yin /
rigs gsum spyi sgrub 'di'i man ngag ni gal te gdon che ba'i ngo dang /
bar chad zhi ba sogs gtso bor byed na phyag rdor gyi thugs kar nyi ma'i gdan la dbus su hUM yig dang mthar b+dz+ra pA Nis bskor ba la dmigs te /
b+dz+ra pA Ni drag tu bzlas pas sngags 'phreng las me 'od 'phros gdon bgegs thams cad bya sgro me la bsreg pa ltar gzhob tul gyis song ba'i mos pa byed /
yang byams snying rje dang 'khor ba la skyo shas byang chub kyi sems sogs lam rim la myong ba thon pa zhig gtso bor 'dod na thugs rje chen po'i thugs kar zla ba'i steng du hrIH'i mthar ma Nis bskor ba la dmigs te ma Ni 'dren dgos /
mtshan nyid pa tsho'ang ma Ni la snang chung byed mi rung /
'jam dbyangs chos rjes kyang nyi ma re la ma Ni khri tshar chag med yin /
nged cag kha ba can pa tsho thugs rje chen po rang lam brten par 'gro nus pa'i re ba med /
ma Ni'i mjug tu hrIH sbyor mi rung /
de byas na yi ge bdun du 'gro zhing 'di la rgyud sde rnams su'ang gzungs yi ge drug pa ste yi ge drug gi'ang sbyang gzhi 'gro ba rigs drug dang /
sbyong byed kyi lam phar phyin drug 'bras bu rgyal ba rigs drug 'byung zhing yig 'bru 'di drug kyang snang mdzad nas mi bskyod pa'i bar rgyal ba drug gi gsungs pa yin /
des na ma ni padma zhes pa rgya skad kyi mtshan yin zhing /
de'ang na ni @# / /
nor bu dang padma bod la med pas skad zur du ma byung ngo / /
me zhes pa'i ring cha ni byis pas ma la 'bod pa'i tshe gdangs ring por 'bod pa ltar /
e zhes pa rnam dbye brgyad pa bod pa'i sgra yin pas /
kyai zhes bos nas hUM zhes pa thugs kyi sa bon yin pas thugs rgyud bskul te thugs rjes gzigs zhes pa la /
ci byed dgos she na o la yi ge phral ba'i a u ma gsum 'byung zhing /
des sku gsung thugs gsum mtshon pas sku gsung thugs kyi dngos grub stsol zhes pa yin no / /
shes rab rgya che ba 'dod na 'jam dbyangs kyi thugs ka ra d+hUiH'i mthar /
a ra pa tsas bskor ba la dmigs nas /
a ra ba tsa bzla'o / /
lhag mthong gi tshogs gnyis pa zab mo'i mdo sde sogs la thos bsam byas nas lta ba tshol tshul ni /
lta ba rtogs ba la bden gnyis la drang nges 'byed dgos /
de gnyis kyang glang gi r+wa lta bu ma yin par me'i tsha ba dang me /
chu'i rlan dang chu ltar ngo bo dbyer med kyang blos spu ris 'byed dgos pa zhig yin /
de la thog mar drang nges 'byed dgos pas de'i tshul la mdo sde dgongs 'grel las mtshan nyid gsum las bya la nas gsal bar gsungs pa'i dgongs pa /
dbus mtha' dang mdo sde rgyan bzhin thogs med kyis bkral tshul /
blo gros mi zad pa'i mdo'i don klu sgrub dang mthun par rgyud bla mar yang sems rang bzhin gyis grub ba'i stong pa rigs su gsungs pa ni /
slob dpon gyi chos sgra gsum pa chos dbyings bstod pa sogs gnad gcig par mngon rtogs rgyan gyi dgongs pa mtha' thug 'ba'ang /
gzhan gyi chos rnams kyang yod la / /
zhes sogs kyis rang bzhin gyis yod par 'dod bzhin du sgrib pa zad par 'dod pa 'di kho bo rgod bro'o / /
zhes thal 'gyur ba'i lugs su nges par gnas kyang /
bdag nyid chen po slob dpon seng ge bzang pos phyogs gcig sems tsam dang mthun zhing /
phyogs gcig dbu mar bkral cing gzhan yang sgrib ba'i 'jog lugs mthar thug theg pa gsum dang gcig grub sogs thams cad kyang rtsa ba lta ba'i 'dod tshul la thug go / /
drang nges 'byed pa'ang rang tsho'i blo stobs kyis 'byed pa'i re ba med de dper na mdo sde dgongs 'grel las /
chos rnams rang bzhin gyis med na gtan nas med dgos pas thams cad la skur pa btab ste chad pa'i mtha' la 'gro zhes rigs pa brgya phrag gis bkag nas gnyis steng gi shes ba bden grub tu rigs pas rtsal bton nas bsgrubs la| yang blo gros mi zad par chos rang bzhin gyis yod par 'dzin pa'i ma rig ba 'di 'khor ba'i rgud pa thams cad kyi gzhi rtsa yin pas 'di'i yul 'gog dgos gsungs /
yang 'khor lo dang po'i skabs nas phyi rol gyi dbang shes la snang ba 'di'ang 'di ka ltar bden par grub ces 'jig rten snang tshod dang bstun nas gsungs te /
'jig rten na ngas yig gis mthong /
lus kyis reg /
gzugs su grub ces bden ba'i tshad la byed pa lta bu yin la /
@# / /
de dag kyang mdo yin mnyam la nga tshos so sor 'byed mi nus gzhan zhig gi rjes su 'brang dgos /
de'ang khos 'byed zer tshad kyi rjes su 'brang mi rung /
'jig rten gyi dpe la /
zong ngas 'khur la ma bskur| chos ngas bshad la ma nyan zer ba ltar nga la nyon ngas bshad zer mkhan de la skyon zhig yod pas /
rgyal ba rang nyid kyis lung bstan pa lta bu'i rjes su 'brang dgos na /
des kyang /
bdag las ma yin gzhan las min / /
zhes sogs nga tshos bltas na skye ba gtan med bshad pa lta bu go mi nus pas /
de'i dgongs pa'ang gzhan zhig la brten dgos na /
de'i dgongs pa 'dren mkhan 'ga' zhig ni phyi don med kyang rnam shes tsam zhig rang bzhin gyis yod la /
'on kyang bden par ma grub ces 'dod /
la la ni shes rab sgron mer kho bo cag ni rnam par shes pa gang zag gi sgra dngos su 'dog go zhes rnam shes rang bzhin gyis yod la /
der ma zad phyi don yang rang bzhin gyis grub bo / /
'on kyang don shes gnyis po bden par med mnyam du 'dod /
'ga' zhig ni phar btags tsam las yul rang ngos nas grub brdul tsam yang med par 'dod pa'i lugs mi 'dra ba sna tshogs pa yod do / /
'on 'dir drang nges 'byed tshul gang gi rjes su 'brang zhe na /
klu sgrub kyi dgongs pa ltar blo gros mi zad pa'i mdo'i rjes su 'brang dgos la /
des drang nges 'jog lugs ni ma yin pa la yin par ston pa rnams drang don yin par ma zad las 'bras sogs yin pa la yin par ston pa'ang drang don yin no / /
de'i rgyu mtshan ci zhe na de tsam gyis de'i ngo bo rdzogs ba ma yin te /
kun rdzob pa'i ngo bo tsam rdzogs kyang /
don dam pa'i ngo bo gnas lugs stong pa nyid la da dung yar 'khrid dgos pas drang don du gsungs so / /
drang don 'di la rgya che ba'ang zer /
de la 'o na ka ba lta bu drang don yin yang rgya che rgyu ci yod snyam na ka ba la'ang /
rgyu 'bras bu spyi bye brag sgra spyi don spyi rdzas ldog rang 'dzin shes pa ming gi rnam grangs sogs mi 'dra ba'i ngo bo rnam pa sna tshogs pa blo yul las 'das pa zhig yod do / /
mdo sde pa sogs ka bum rnams kyang nges don kho nar 'dod de /
de'i rgyu mtshan yang /
tshad ma bslu med can shes pa / /
zhes dbang mngon gyis bzung ba 'di las lhag sangs rgyas kyis kyang gzigs tshul med pas tshad ma mthar thug tu bzung ste 'di la snang ba 'di ka ji lta ba bzhin bden zer ro / /
'dir klu sgrub kyi rjes 'brang rnams kyi nang nas kyang Ar+ya de ba ni klu sgrub dang khyad par med pas gzhung phyi mo'i dbu ma ba chen po klu sgrub yab sras gnyis su grags shing de'i 'og tu rje btsun 'jam dbyangs kyis rje la lung bstan pa ltar 'khrul pa med pa sangs rgyas bskyangs dang /
zla grags zhi ba lha gsum dgongs pa shin tu mthun zhing klu sgrub kyi bzhed pa ma nor ba yin te /
rje bla mas /
zla ba las 'ongs legs bshad 'od dkar gyis / /
blo mig kun da'i tshal rab phye ba'i tshe / /
sangs rgyas bskyangs kyis bstan pa'i lam mthong @# / /
nas| |klu sgrub lugs bzang gtso bor mi 'dzin su / /
zhes gsungs so / /
rgya gar mkhas pa rnams kyi ngag rgyun la'ang /
mkha' la nyi zla rnam gnyis /
sa la gsal ba rnam gnyis zhes rgyud kyi dgongs ba 'grel pa sgron gsal dang /
dbu ma'i lta ba 'grel pa tshig gsal gnyis nyi zla ltar gsal bar grags kyang nga tsho la don gsal ba'i re ba med /
tshig tsam yang kha la mi yong bas gyong po bod pas sog skad lab pa 'dra ba zhig yod /
'o na nga tshos gang la lta dgos na de gsum gyi man ngag jo bo rje la mnga' zhing /
de thams cad rje btsun tsong kha pa la mnga' ste /
gong du bshad pa ltar bla ma 'jam pa'i dbyangs phyi nang gsang ba de kho na nyid kyi mchod pas mnyes par byas nas dpyis phyin par thugs su chud pa yin pas rje'i gsung tsho lta dgos /
blo gros cung zad yod na zab mo dbu ma'i lta ba rjes gsungs pa 'di las gsal du btang nas ston lugs ma nas rang med| rje'i gsung rtsa 'jug gi rnam bshad chen mo gnyis dang /
legs bshad snying po /
lam rim che chung sogs lta dgos /
lhag tu lam rim chung ba 'di rje zhing gshegs khar nged cag blo dman pa tsho la thugs brtse bas dgongs te /
snga ma rnams kyi gnad bsdus nas go sla bar gsungs pa yin pas 'di tsam re 'dzin dgos /
paN chen blo bzang chos kyi rgyal mtshan gyis dgung lo gsum gyi steng nas lam rim chen mo thugs la bzung ste zhal 'don gnang ba red /
grub pa'i dbang phyug blo bzang rnam rgyal gyis dbu'i steng gi brag bar la lam rim chen mo zhig dang /
sngas la lam rim chung du zhig bzhag ste de la gtugs nas gzims pa yin /
nga tsho de 'dra re la mgo gtugs nas 'chi rgyu byung na ngan song du btang mi yong /
dpe cha'ang gang byung la bltas na /
da lta lta ba snyigs ma'i skabs 'dir blo sna phyin ci log tu 'gro sla bas gang rung rung lta mi nyan /
bde lam dang 'jam dpal zhal lung bla ma'i man ngag rnams kyi lde mig byas nas rgyan 'jug gnyis sogs sngar bshad pa de rnams kyi dgongs pa rtogs pa'i phyir dpyad pa zhib tu bya dgos so /
! /
rgyu tshogs gsum pa tshul bzhin yid la byed pa ni /
bla ma byams pas gtsang pas bag thug 'thung ba 'dra ba zhig dgos gsungs te /
gtsang pa rnams bag ril gyi thug pa 'thung tshe lag pa g.yas la shing thur rtse mo can re bzung nas bag ril gcig dmigs 'og tu bcug pa dang gcig la 'dzugs pa ltar dang po skyes bu chung du'i lam rnams nyams 'og tu tshud pa byas /
de'i tshe na'ang sems kyi phugs la 'dis chog pa med /
'bring dang chen por 'gro dgos pa yod bsam /
'bring la slob pa'i tshe'ang da dung skyes bu chen po'i skor dang /
de'i 'ang snying po'i snying po zab mo dbu ma'i lta ba la 'gro dgos pa yod snyam nas 'di zhe phugs su bzhag ste lam snga ma rnams nyams 'og tu tshud pa dgos so / /
rgyu tshogs thun mong ba dang thun mong ma yin pa 'di dag zhal lung du gsal bar ma bgrang @# / /
zhing| zhal lung 'dir zhal 'phang mdzad pa'i lugs srol gnyis byung ste /
mkhas grub rje nas brgyud pa'i sbyor ba la thun mong ba lta ba'i dgos gcod chen mo nas gsungs pa dang /
thun mong ma yin pa dga' ldan phyag rgya chen po nas gsungs pa ltar /
nang par chud pa'i sgo gcig pu skyabs 'gro dang /
theg chen thun mong ma yin pa'i 'jug sgo sems bskyed gnyis bsdoms pa dang /
sdig pa sbyong ba'i sgo rdo rje sems dpa'i bsgom bzlas dang /
tshegs gsog pa'i sgo maN+Dal dang /
byin rlabs 'jug pa'i sgo bla ma'i rnal 'byor dang bzhi gsungs shing /
rje shes rab seng ge nas brgyud pa ni sems can thams cad pha mar shes pa sogs lta khrid dran pa bzhi ldan du grags pa mdo sngags gnyis ka 'dres pa'i lta bskyong lugs shig yin zhing 'di'ang ming tsam ma gtogs don snga ma dang 'dra'o / /
de la 'o na rgyu tshogs de rnams kyi sgo nas stong nyid rtogs pa'i lhag mthong zhig nga tsho'i rgyud la skyed nus sam zhe na /
nga tshos kyang zab mo stong pa nyid de rtogs thub mod /
'on kyang dka' ba drag po spyad dgos pas rtogs pa shin tu dka' /
dka' ba de'ang nga tsho kho na la dka' ba ma yin /
sangs rgyas zhal bzhugs pa'i dus na'ang gdul bya rnams 'di la 'god pa shin tu dka' bar gzigs nas /
zab zhi spros bral 'od gsal 'dus ma byas / /
zhes sogs kyi tshigs su bcad pa gsungs te /
zhag zhe dgur chos mi gsungs pa'i tshul mdzad pa na /
tshangs pa chen pos khyod kyis sngon bskal pa grangs med pa mang po'i bar du bla na med pa'i byang chub bsgrub nas da 'gro ba long ba nyam thag pa mgon med skyabs med gling dang dpung gnyen med pa 'di rnams yal bar bor nas btang snyoms su mdzad pa mi rigs pas /
gdul bya rnams la bdud rtsi'i sgo mo dbye zhing chos kyi sgron me sbar du gsol zhes gsol ba yang yang btabs nas gsungs pa yin la /
rtsa shes las kyang /
de phyir zhan pa'i chos 'di yi / /
gting rtogs dka' bar mkhyen gyur nas / /
thub pa'i thugs ni chos bstan las / /
rab tu log par gyur pa yin / /
zhes gsungs so / /
rang re chos zab mo stong nyid kyi don lta zhog /
lus 'di mi gtsang ba'i rang bzhin can yin par mngon sum gyis grub par 'dug kyang da dung rtogs mi nus shing /
skyes bu chung ngu'i skabs kyi mi rtag pa de'ang rtogs mi nus na /
mi rtag pa phra mo rtogs pa'i go skabs ga la yod /
des na stong nyid rtogs pa'i thabs la rim gyis slob dgos pas dang por bsam tshul ni /
'jug pa las /
nyon mongs skyon rnams lus 'jig tshogs la / /
zhes sogs ltar /
'khor ba'i gnas su sdug bsngal sna tshogs la sbyor bar byed mkhan su yin snyam na /
sems nyid kyis ni sems can 'jig rten dang / /
zhes sogs ltar /
sems kyis byas pa yin la sems de'ang nyon mongs pa'i dbang du song ba yin pas /
@# / /
nyes pa thams cad kyi rtsa ba bdag 'dzin 'di la dgrar bltas te mi lus khyad par can thob pa'i dus 'dir 'di las thar ba zhig ma byas pa'i thabs mi 'dug snyam du skyo shas shugs drag po bskyed nas bsgom pa ma gtogs dga' dga'i nyams lta bu'i ngang nas byas pas gang yang mi yong bas /
snying nang gi dgra bo 'di drung 'byin dgos /
de yang rnam 'grol las /
'di yul sun phyung med par ni / /
zhes sogs ltar bden 'dzin de'i zhen yul yod med brtags te yod na bltas kyin gsal du 'gro bas glags mi khel /
gal te med bzhin du nga ma rig pas bsgribs nas yod par 'khrul ba yin na /
rigs pas dpyad de blo ngan 'dri'i yul sun 'byin dgos /
de la dgag bya nges pa'i gnad /
khyab pa nges pa'i gnad sogs bzhi gsungs pa las /
dang por dgag bya ngos zin pa gal che /
de'ang bla ma dam pa gcig nas gcig tu brgyud pa /
rgyal ba'i bka' dang mthun pa /
shing rta chen po'i lung rigs kyis thon pa zhig bsten pa ma gtogs /
ri bong cal rgyug mi rung /
dgag bya ngos 'dzin tshul ni /
'jug pa las /
rang khyim rtsig phug sgrul gnas mthong bzhin du / /
zhes sogs ltar /
sbrul gyi 'jigs bsel ba la de na sbrul med bar shes pa'am yang na 'dor dgos te /
gzhan gyis 'jigs bsel mi nus pa bzhin du /
rang gi maN+Dal khang pa gzhan zhig tu lus yod snyam pa'i tshe sems ngo na'ang de na kor re yod pa'i nyam 'char ba na /
btsal ba na med par thag chod pa ltar /
dgag bya btsal nas med par shes dgos pa yin /
tshol lugs ma shes na /
'dul ba lung las gsungs pa ltar /
sngon rkun ma zhig gis mi'i lham brkus nas mgo la gyon te bdag pos btsal ba'i tshe khyod la lha ma yod dogs med /
yod na nga 'dra po byas nas mgo la gyon dgos rgyu red ces bshad kyang da dung ma shes par btsal ba bzhin du ngal ba 'bras med du 'gyur bas /
'jig rten na rkun ma nags la song ba'i rjes spang la gcod pa'i dper song ba yin /
de'i rgyu mtshan gyis bden par grub na 'di 'dra zhig tu grub dgos rgyu red snyam du sems thog nas rnam pa 'char rgyu zhig ma byung na /
'khor ba'i rtsa ba 'jig lta yin /
'jig lta des nga'o snyam du bzung ba yin zhes pa tsam gyis lta ba la gang yang mi phan te /
mkhas grub thams cad mkhyen pas rkun ma ngos 'dzin pa'i tshe btsun ba zhig yin byas pa la gang 'dra zhig zer byung tshe 'dzub mo 'dzugs thub pa zhig dgos kyi btsun pa mgo ril ril zhig byas pas mi phan pa lta bu yin gsungs /
'di la phyag chen gyi khrid sogs gtong tshe bla ma gong mtsho'i phyag srol la dgag bya ngos 'dzin gyi khrid phog nas de'i dgong mo bsgom du bcug ste phyi nyin nyams snang 'dri ba'i phyag srol yod /
de tsam na snang tshul sna tshogs pa yong ste la la nga zer ba de mgo nang na mkhrigs po ril ril zhig 'dug zer ba de bsam mno gtong @# / /
ba'i tshe mig ha cang btsum drag pas mgo'i nang la na ril li ba zhig yong ba yin /
la la snying nang na yar gzungs gzhug phul ba 'dra ba zhig 'dug zer ba de bsgrim drag pas rlung yar 'phyur te stod 'chang ba yin /
la la nag thom me ba zhig 'dug zer ba de mig btsum pa'i skyon gyis mun ba snang ba yin /
la la phung po 'di rang nga red zer ba de snga ma tsho las dga' 'ang /
nga ngos zin pa gtan min te /
'jug par /
de phyir phung po 'dus tsam bdag ma yin / /
zhes phung po bdag min par thag bcad de gsung zhir phung po gdags gzhi yin la gdags gzhi yin na btags chos su 'gal ba'i phyir na /
'di la nga yin pa zhig ngos zin dgos so / /
de la'ang dgag bya rags pa tsho sngar 'gog dgos te /
rin chen 'phreng ba las /
bsod nams min pa dang por bzlog /
ces pa nas /
tha mar lta zhig kun bzlog pa / /
zhes gsungs so / /
de la rtag gcig rang dbang can gyi bdag 'dod tshul ni /
de ring gi dngos po 'di rnams kha sang gi de ma yin pa tsam gzhan sde'i mkhas pa chos shes kyang sgra lta bu nam mkha'i yon tan yin la /
nam mkha' rtag tu 'gyur ba med pas sgra yang rkyen dang phrad tshe gsal bar 'gyur ba ma gtogs rtag tu nam mkha' dang 'dres nas sdod par 'dod la /
de bzhin du skye 'chi la sogs pa 'di thams cad rtsa ba'i rang bzhin de'i rnam 'gyur yin pas| rtag tu thams cad de'i ngo bor bag la zha ba'i tshul gyis yod pa la rkyen gyi dbang gis skabs skabs su gsal bar 'dod do / /
rang cag rnams la kha sang gi mi de /
de ring gi mi 'di yin snyam pa ngang gis 'byung bas /
de mngon pa mdzod sogs las skye gnas 'jig gsum grub bde rdzas gcig tu gsungs pa'i rigs pa rnams kyis 'gog dgos /
rang rgyu thub pa'i rdzas yod du 'dzin tshul 'di rnam 'grel rang la shin tu gsal zhing /
de'ang nga de phung po la dbang sgyur ba por 'dzin pa yin la /
lus la dbang sgyur ba por bzung ba gang gis shes na /
lus gcod nad can zhig la gzugs phung nad med pa zhig gis khyod kyi lus nga dang i brje zer na /
brje 'dod nges par skye ste tshong ba'i tshong zog ltar sdug po phar byin nas bzang po len par 'dod pa de dbang byar bzung ba'i rtags yin /
de bzhin du sems kyang dper na mi blo rtul po zhig la bltas pa tsam gyis lam lam shes pa'i shes rab can zhig gis de zer byung tshe /
brje 'dod skye ba'ang dbang bya'i rdzas lta bur bzung ba'i rtags yin no / /
de lta bu'i bdag med rags pa bye mdo'i lugs kyi de tsam re shes rgyu byung na'ang 'gang shin tu che /
! de nas sems tsam pa'i phyi don med par bshad pa khas len mi len gang ltar yang phyi rol don gyi ngos nas bden par grub rgyu med par bshad pa 'di gnad shin tu che bas rjes kyang 'di la bsngags brjod rgya chen po mdzad do / /
sems tsam pa'i phyi don mi 'dod @# / /
lugs ni /
yul thams cad kun gzhi'i steng gi bag chags smin ba'i cha tsam ma gtogs don gyi ngos nas grub pa gang yang med byas tsa na don smras kyang bya thabs ma rnyed nas ka ba lta bu la lag bas 'jus te 'di ci yin zer na /
'di ni brjod du med pa'i dngos po yin zer /
de'i don ni phyin yod yod ltar snang yang nang sems kyi bdag nyid las logs su brjod du med pa yin /
'o na nga tsho'i skyabs gnas sangs rgyas bcom ldan 'das kyang nga tsho'i sems kyi bdag nyid du 'dod dgos par 'dug bas de 'dra mi rung snyam nas sangs rgyas dang /
yang dmyal ba'i sdug bsngal sogs gzhan rgyud kyi chos rnams rang re'i sems kyi bdag nyid du grub mi dgos zhes 'chad pa la /
dpal chos kyi grags pas rgyud gzhan grub pa dmigs kyis bsal nas mdzad pa yin /
sems tsam 'dod tshul 'di'i gnad bsdus na sngon 'dzin mig shes sogs blo gang dang gang la yul snang tsam de ka shes pa de'i ngo bor sgrub 'dod pa yin zhing /
sems tsam gyi lta ba 'di la brten nas kyang shAn ti pa sogs grub chen mang du byung bas gnad shin tu che'o / /
! de nas dbu ma'i lta ba mthar thug gi dgag bya ngos 'dzin pa ni /
bzhi brgya pa'i 'grel bar rtog pa yod pa kho nas yod pa nyid dang /
zhes sogs kyis bshad pa'i dgag bya de nyid gang zag dang chos la sbyar ba'i stong nyid tsam ma gtogs dgag bya la phra rags med kyang dmigs pa'i gnad kyis blo la 'char dka' sla yod do / /
'dzin pa gnyis kyi skye rim yang /
rin chen phreng ba las /
ji srid phung po 'dzin yod pa / /
zhes sogs ltar /
phung bo'i rang bzhin grub par 'dzin pa'i chos kyi bdag 'dzin 'dis gzhi byas nas gang zag gi bdag 'dzin skye ba yin /
de'i rgyu mtshan gyis phung po kho rang bdag ma yin kyang bdag gi 'dogs gzhi yin la /
bdag kyang gzhi phung po lnga po de la phar btags tsam gyi btags yod ming rkyang tsam zhig yin par 'jug TIka chen mor gsungs so / /
de la btags tsam yin pa de dpe ji lta bu yin na /
rab 'byams pa zer ba tsho'ang ngu'i dus na rab 'byams pa mi zer /
chos sgor zhugs slob gter byas /
bya ba mang po zhig byas nas ming la rab 'byams pa btags pa dang /
mi tshos kyang rab 'byams pa zer /
kho rang la'ang nga rab 'byams pa yin snyam pa skye ste 'di la bla ma byams pa'i gsung las /
nga snga mo lha rams pa byas tshar tsa na /
ngas ra'i lha rams pa yin snyam nga rgyal chen po yod /
de nas paN chen la mjal phyin tshe /
mi tshos khyed rang gnas skor ba yin na 'dir sdod zer snying rje nas gnas tshang re gtong ba tsam ma gtogs lha rams pa'i ming yang mi 'dug gsungs /
de bzhin du nga zer rgyu phung po la ltos te phar btags pa ma gtogs /
kho rang gi ngos nas tshur bton yod rgyu med /
'di la'ang ltos nas grub pa dang brten nas btags pa@# / /
gnyis bshad pa'i phyi ma phra shos yin te /
cho ga rnams su'ang brten nas btags ba yin pa'i phyir zhes 'byung ngo / /
'di la mkhas grub nor bzang rgya mtshos gzhi grub na 'dus byas yin pas khyab ste| rten 'byung yin pas khyab ba'i phyir /
rtsa she las /
gang phyir rten 'byung ma yin pa'i / /
chos 'ga' yod pa ma yin pa / /
zhes sogs gsungs /
'dir gsungs pa'i ltos grub kyi don la'ang dngos smra bas snga phyi ba dgos par 'dod kyang /
'dir ni rtsa she las /
shes pa med na shes bya med / /
shes bya med na shes pa med / /
ces dus mnyam pa la ltos grub gsungs so / /
rten 'brel gyi gnad 'di shes na stong pa go ba la tshegs med de /
grub pa'i dbang phyug blo bzang rnam rgyal gyis chos gos kyi grwa la brten nas stong nyid rtogs pa yin /
de'ang dper na snga mo bkra shis lhun por mkha' 'gro ma yin zer ba'i smyon ma 'dra ba zhig byung ste /
grwa pa rnams kyis phyi dro'i kha zas za ba mthong nas dgon pa'i mthar skad bton te /
paN chen gyis gsan pa byas nas /
lhan pa bred slan zhig ma yin pa /
dge tshul slong gnyis la khyad bar mi 'dug go zer ba ltar snam bu ser po zhig lhan pa mang po byas pa na nga'i chos gos snyam kho'i ngos nas tshur ling nge grub pa 'dra ba zhig 'char yang blos bzos pa yin /
kho'i ngos nas grub na thams cad la de 'dra 'byung dgos rgyu la nga tsho rgyus yod tshom gtogs /
rgya mi chos gos kyi ming tsam yang mi shes pa zhig la bstan na de 'dra gang yang skyes mi yong bas /
de 'dra'i rigs pa'i sgo du ma nas bsam dgos /
sngon rgyud pa 'di la grub pa thob pa mang po yong bas de 'dra zhig gis dge bshes shig ka ba la bsnyes nas yod pa'i drung du yong ste nga la lta khrid cig gnang dgos zhus par /
dge bshes des rgyab kyi ka ba la phyir mgo rdeg rdeg byas nas rang rgyud pa zer ba des 'di'i steng nas ka ba rnyed rgyu yod zer ba red /
thal 'gyur bzer ba des 'di'i steng nas rnyed rgyu cang med zer ba red /
yin na'ang ngas lta ba shes kyi med /
gtsang na paN chen blo bzang chos rgyan gyi slob ma drung pa rgyal tshab ba bya ba yod ba red /
khyed rang de'i rtsar rgyug gsung ba ltar khong gis phyin nas lta khrid zhus pas /
drung ba'i phyag len la dgag bya ngos 'dzin gyi khrid phog nas zhag bdun bsgom bcug ste nyams rtogs 'bul dgos la /
zhag bdun na yod mkhan ma byung ba dang bla mas gsungs nas /
ai dga' ma bzang kho g.yang la mchongs yong gsungs nas grwa pa gnyis mngags bas kho brag gi phug rang la 'tham nas bsdad 'dug zer /
bla ma'i rtsar shog byas pas nga skrag gi zer khong gnyis kyis bskyor nas bla ma'i rtsar 'ong ba dang /
bla mas tha snyad pa'i 'jog tshul gsungs pas drag pa dang /
rje rin po ches chos sdings su lta khrid gnang ba'i tshe /
rje shes rab seng ges lta ba rtogs pa na 'jigs snang byung ste phyag gis na bza'i gong bar 'tham pa dang /
@# / /
rjes mkhyen nas thugs mnyes mnyes mdzad de /
snar thang pas kun rdzob gong ba la bzhag pa red gsungs te stong pa rten 'brel du shar ba'i don yin /
de'ang dbang bo rno rtul gyi khyad kyis rgyal po la 'jigs chum pa 'byung zhing /
sngon nas goms pa bsod nams kyi shugs che ba'i dbang rnon rnams la dbul pos gter rnyed pa lta bu'i dga' spro /
de'i tshe na'ang spyod 'jug las /
btags pa'i dngos la ma reg par / /
zhes sogs ltar /
dgag bya ngos zin pa'i snang tshul de ma shor ba'i ngang nas de la gzhi byas te gcig du bral sogs kyis dpyad pa byed pa ma gtogs snang tshul shor nas dpyad na kun rdzob la dpyad pa thal ba'i skyon du 'gyur te /
'jug pa las /
tha snyad bden la rnam par dpyad mi bya / /
zhes dpyad nyes pas chad mthar 'gyur ro / /
yang bum pa'i mchu'ang bum pa ma yin /
lto ba'ang ma yin zer ba de ni tha snyad bshig pa'i stong pa blos byas nyi tshe ba'i stong pa zhes pa de yin zhing /
de tsam gsung rab la ma sbyangs pa tshos shes sla bas de 'dra mi rung /
der ma zad bye mdo tshos kyang bum pa btags yod yin zer mod kyang 'jug TIka chen mor gsungs pa ltar 'di ba'i btags yod kyi phyogs na'ang med do / /
de nas rigs pas 'gog lugs la bdag phung gcig ma yin pa lus bsreg kyang bdag phyi mar 'gro ba'i rigs pas kyang 'grub pas go sla la /
tha dad 'gog tshul 'jug pa las /
gang dag rang mtshan nyid kyis so so ba / /
zhes sogs ltar /
sbyir ba dang phung po tha dad tsam zhig yin mod kyang /
nga tsho'i blo la nga dang nga'i zhes tha dad du snang ba'i snang tshul 'di ltar ma grub pas sems kyi snang tshul dang /
'jig rten gyi tha snyad gnyis 'dres na blo la 'dzing ste 'jog mi shes pas so sor 'byed dgos /
gal te blo la tha dad du snang ba 'di ltar grub na bden pa'i tha dad yin pas rnam pa kun nas 'brel med kyi tha dad du 'gyur dgos /
rigs pa de dag gis dpyad nas rang gi ngo bos ma grub par nges pa na /
de dang po rib tsam rib tsam re mnyam par 'jog pa ma gtogs rgyun ring na skad cig gnyis pa nas nam mkha' stong sang lta bu'i snang bar 'gyur te /
kun rdzob kyi snang ba yin gyi gnas lugs bsgom par mi 'gro bas ting nge 'dzin de 'dra la ji tsam gnas dgos pa med de /
dper na ston pa'i dus na lhag spyod kyis skra ring po bzhag ste ting 'dzin bsgom nas ston pa bril gyis gnon 'dod de dbugs bzung nas /
lo bcu gnyis ting nge 'dzin bsgoms te langs pa na skra tsi tsis btog nas mgo zangs rdog ltar song ba mthong bas khros nas khrag skyug ste shi nas dmyal bar skyes par mdo ting nge 'dzin rgyal por gsungs pa lta bu yin /
lta ba phyis skyong ba'i tshe'ang dbang rnon gyis dran tsam re byas pas chog kyang /
dbang rtul gyis dgag bya de grub na 'di 'dra yod dgos rgyu la snyam du 'go nas gsal btab ste bsgom dgos /
de'i rjes la chos kyi bdag med @# / /
bsgom pa sla sti /
bzhi brgya par /
gcig gi stong nyid gang yin pa / /
zhes sogs ltar /
stong gzhi spos tsam las ngo bo la khyad med /
'di'ang dpal ldan zla ba'i lugs srol yin gyi grub mtha' gzhan tsho'i bdag med gnyis mi 'dra bas rigs pa'ang gtan mi 'dra'o / /
de la 'on chos kyi bdag med ces ba'i chos de gang la byed na /
spyir chos kyi skad dod d+harma zhes pa gzung ba la 'jug pas yid blo rtog pa'i snang yul la chos kyi skye mched ces mngon pa mdzod sogs nas bshad pa dang /
d+hA ra zhes pa 'dzin pa la 'jug pas dge bcu'i tshul khrims kyis ngan 'gro las 'dzin pas chos dang /
mi dge ba chos min du bshad pa lta bu yod kyang /
'dir nga yir bya rgyu'i phung po lnga dang nga gnyis kyi nang kyis nga ma la bya dgos /
de'i steng du gnad bzhi sogs kyis gtan la 'babs tshul sngar bshad pa dang khyad med /
'di la dogs pa 'di yod de rang ngos nas med byas na chad mthar 'gro nyen 'dug pas /
rtog btags ma yin par zhes sbyor dgos sam snyam na /
de 'dra byas na ma yin dgag tu 'gro la /
'dir ni rang ngos nas yod na 'di 'dra zhig tu yong rgyu la mi 'dug snyam du dgag bya bcad tsam de ka kho na 'char dgos pas sgrub pa dngos shugs gang la'ang bsgrub mi rung /
'di blo la ma shong ba'i dol bo pa sogs kyis dpal ldan zla ba sogs la rang stong ngan pa de zhes bkag nas rang lugs rtag brtan ther zug gi chos nyid sgrub pa rang dbang ba zhig khas blangs pa 'di lta ba tha chad yin no / /
rang chos kyang ma yin dgag dang med dgag zhes kha na ba'i bar la smras kyang gnad 'di 'dra shes pa lam zhan nam yang dgos pa ma byung ba yin no / /
de ltar gang zag dang chos rang bzhin med par shes ba de rgyal sras kyi nyams len gyi skabs 'dir bshad pa ci yin /
nyan rang chos kyang 'di rtogs pa ma yin nam zhe na /
gnad 'di go ba la rtsa she theg chen gyi bstan bcos yin pa'i rgyu mtshan go dgos /
de'ang nyan rang rnams rang don du nyon mongs tsam zhig spong 'dod pa yin pas /
de la gnad bzhi tsam du bsdus nas bsgom pas chog pa yin /
de la rtsa shes nas dus brtags pa /
skye 'gag brtags pa /
'gro 'ong brtags pa /
bya byed brtags pa sogs kyi rigs pa'i rnam grangs mtha' yas pa de mi dgos la /
byang sems kyis de tsam ma yin par sems la a 'thas su song ba'i gnyis snang 'khrul ba'i bag chags 'di drungs 'byin ba la /
rigs pa'ang sgo mtha' yas pa nas bsam dgos pas /
rtsa 'jug sogs na rnam grangs mang po zhig gsungs pa 'di rtsod tshe lag pa brdeb pa'i yan lag tsam yin gyi sgrub pa snying por byed pa la mi mkho bsam mi rung /
de 'dra'i dogs pa skye dogs zhas zla bas /
bstan bcos las dbyad rtsod la chags pa'i phyir / /
ma mdzad ces sogs gsungs so / /
de'i phyir rigs pa'i sgo brgya phrag gis @# / /
dpyad dgos shing de'ang thad re tsam ma yin par yang dang yang du dbyod dgos te /
dper na mkhas grub thams cad mkhyen pa de 'khrungs tsam nas blo gros thogs pa med pas mkhas grub lha dbang ba'i skye bar grags shing mtshan yang mkhas grub ces thogs pa /
de dgung lo bcu bdun gyi dus na ngam ring du bod kyi mkhas pa chen po bo dong phyogs las rnam rgyal gyis sa paN gyi rigs gter bkag pa'i tshe /
byang gi rigs ldan gyi brgyud pa'i rgyal po rnams kyang bzhugs pa'i skabs yin pas /
de dag dbang por byas te brtsad pas /
bo dong pas skabs shig na rgyu las ma skyes ba'i 'dus byas khas len dgos ba byung nas kha skyengs te /
de grub mtha'i nang 'gal red gsungs nas kha spu 'thogs bas mkhas grub kyis rgyu las ma skyes pa'i 'dus byas yod pa dang /
de mdo sde ba'i nang 'gal yin pa dang /
kha spu 'thogs pa'i las la brtson bar gyis shig gsungs ba /
da lta sde bdun yid kyi mun sel phal cher de dus kyi rtsod tshul mkhas pa rnams kyis zin bros byas pa la phyis su sbyar bya ba sogs mdzad ba yin / /
sku na phra mo'i dus na de lta bu'i rigs pa yod pas grub mtha' rgya mtsho'i pha rol tu son snyam pa yod kyang /
rje dang mjal ba na bye ma'i chang bu ltar zhig 'gro ba sha stag tu 'dug ces mkhas grub rje rang nyid kyis gsungs pa dang /
rje btsun 'jam pa'i dbyangs kyis kyang rje la tshim ma sla bar dpyad pa yang yang gyis gsungs pas /
skyong tshul mkhas dgos /
de ltar mnyam gzhag tu bskyang pas rang stobs kyis rjes thob tu sgyu ma rmi lam skra shad lta bur snang ba 'byung ngo / /
skra shad ni 'dul ba lung las rgan po zhig la rab rib zhugs pas zas la skra yod par 'khrul pa'i rkyen gyis skran zhugs pa lta bu yin /
de dang 'dra tshul rgan po la skra de blos phar btags kyi blo med kyang /
de don gyi ngos nas med pa mngon sum gyis grub pa yin no / /
de ltar mnyam rjes gnyis kar bsgoms pas dpyad stobs kyis drangs pa'i gnas cha dang shin sbyangs khyad par can thob pa na drod du 'phos pa yin /
'di la nyi khri sogs su dro ba zhes 'byung ste /
rgya gar na me lcages med pas skam shing gyong ba'i shing be lo zer ba de 'dra gnyis /
drud na me 'byung ba'i snga ltas su drod skye ba ltar mthong lam gyi me'i snga ltas yin no / /
de nas rim gyis bsod nams kyi tshogs rlabs po che dang ya ma bral ba'i sgo nas /
sa so so'i yongs sbyong gi mthus gong ma gong mar 'phos te sangs rgyas kyi sa'i bar du 'gro ba yin no / /
zhes pa 'di ni dpal ldan bla ma dam pa dmigs pa med pa'i thugs rje chen po dang ldan pa /
snyan brgyud bstan pa'i mnga' bdag rje btsun ye shes rgyal mtshan dpal bzang pos dge 'dun 'dus pa rgya mtshor tshogs chos su stsal ba na /
nyin snga phyir thor bur gsung ba rnams so so'i thad du bsdus shing tshig byings zhal nas ji ltar byung ba sgra ma nyams par byas te /
dam pa gang gi zhabs @# / /
rdul spyi bor len pa'i btsun pa chos 'dzin ba dang smra ba la mi 'jigs ba'i sbobs ba dge bcan /
dkon mchog bstan ba'i sgron mes rang po nyer bzhi pa la lha ldan sprul pa'i gtsug lag khang gi nye 'dabs su bris pa'o / /
'dis kyang 'jam mgon bstan pa'i snying po phyogs dus kun tu rgyas bar gyur cig /
blank page
