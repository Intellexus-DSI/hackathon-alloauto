@# / /
sman bla'i mdo chog nyams len bde 'jug snying po zhes bya ba bzhugs / / / /
@# / /
na mo many+dzu shri ye /
sman bla'i mdo chog nyams len bde 'jug snying po ni /
bla ma sangs rgyas dam chos dag 'dun la / /
byang chub bar du gus pas bdag skyabs mchi / /
'gro ba'i don du sangs rgyas thob bya'i phyir / /
phun tshogs mdo sde'i cho ga bsgrub par bgyi / /
spyi sgos dkon mchog gsum gyi bden pa dang / /
chos dbyings rnam dag tshogs gnyis lhag bsam mthus / /
ma dag 'khrul ba'i las snang rags pa kun / /
nub nas dag pa'i snang bar gyur pa ni / /
rnam dag zhing gi phun tshogs kun bsdus pa'i / /
yid 'phrog sa gzhi rin chen bye bas brgyan / /
yon tan mang ldan dag gsal chu mtsho dang / /
@# / /
dpag bsam ljon pas phyogs kun brgyan par shog /
de dbus gzhal med khang chen bde gshegs gnas / /
rin chen bdun bkod phyi nang kun tu gsal / /
'jig rten 'jig rten 'das pa'i dge legs kyis / /
legs par brgyan pa'i khang bzang grub gyur cig /
de nang rin chen las grub seng ge'i khri / /
padma'i snying por bde gshegs dam pa'i chos / /
'phags tshogs so so'i mnga' thang ji bzhin du / /
gdan khri mdzes pa sha stag 'byung gyur cig /
phyi nang kun tu rang rang cha ris bzhin / /
mchod sprin bsam yas phung po gsum pa yi / /
mdo dang bzang po spyod pa'i smon lam bzhin / /
grub nas dgyes bzhin legs par spyod gyur cig /
ston pas sangs rgyas zhing bskul ting 'dzin gyis / /
bde gshegs bdun po mngon sum spyan drangs ltar / /
dad mos thugs rjes bde gshegs 'khor bcas rnams / /
'dir gshegs rang rang gdan la bzhugs su gsol / /
gang gi zhabs pad bsten pa'i bka' drin las / /
ngan 'gro srid zhi'i skyon yon rig gyur nas / /
skyes bu'i don la sems pa'i skabs rnyed pa / /
rtsa ba'i bla ma rnams la phyag 'tshal lo / /
gang rnams rim par brgyud pa'i bka' drin las / /
sngon tshe rgyal bas gsungs pa'i phan bde'i lam / /
shin tu rnyed dka' bdag gis rnyed gyur pa / /
brgyud pa'i bla ma rnams la X /
mnyam med shAkya'i rgyal po zas gtsang sras / /
blo chen gsung gi dbang phyug 'jam pa'i dbyangs / /
de sras gangs can dpal mgon zhi ba mtsho / /
bka' drin mtshungs med gsum la X /
bod 'bangs thugs kyi dkyil bzung khri srong lde / /
de sras mu ne btsan dang sad na legs / /
tshes sems gtsang ma'i zhabs dang 'od kyis bsrungs / /
snga dang chos rgyal rnams la X /
mnga' bdag dpal 'khor btsan dang nyi ma mgon / /
bkra shis lnga dang lha btsun khu dbon gnyis / /
zhi ba 'od dang 'od lde rtse lde'i zhabs / /
phyi dang chos rgyal rnams la X /
mnga' rigs snar dang zhu lhan chu lha dang / /
gro mo @# / /
che dang sgom seng nam mkha' grags / /
bsod ye bsod grags bsod rgyal bzang po dpal / /
lo chen yab sras rnams la X /
gangs can phan bde'i dpal 'byor 'byung ba'i sgo / /
dman mchog kun gyis sgrub tu rung ba'i lam / /
chos rgyal thugs dam mdo sde'i cho ga 'di / /
'dzin skyong spel mdzad rnams la X /
don gnyis mthar phyin ston pa rdzogs sangs rgyas / /
bden gnyis zung 'jug bstan pa dam pa'i chos / /
tshogs gnyis nyams len 'phags mchog dge 'dun te / /
skyabs gnas dkon mchog gsum la X /
shar phyogs gang gA'i klung gi bye snyed na / /
gzhan gyis mi thub rnam dag zhing gi dpal / /
bgrang yas sems dpas bskor ba'i bcom ldan 'das / /
mtshan legs yongs grags dpal la X /
shar phyogs gang gA'i klung bdun bye snyed na / /
rin chen ldan pa'i rnam dag X bgrang yas X /
rin chen zla ba'i zhabs la X /
shar phyogs gang gA'i klung lnga'i X /
sbos kyi yongs gang X /
bgrang yas X /
gsang bzang dri med snang la X /
shar phyogs gang gA'i klung bdun X /
mya ngan bral ba'i X /
bgrang yas X /
mya ngan med mchog dpal la X /
shar phyogs gang gA'i klung brgyad X /
chos kyi rgyal mtshan X /
bgrang yas X /
chos bsgrags rgya mtsho'i dbyangs la shar phyogs gang gA'i klu dad bu'i X /
rin chen rgya mtshos X /
bgrang yas X /
mngon mkhyen rgyal po'i zhabs la X /
shar phyogs gang gA'i klung bcu'i X /
baiDU r+ya'i snang X /
bgrang yas X /
sman gyi rgyal po'i zhabs la X /
thugs rjes rtson 'grus mchog gi rtser gshegs pas / /
snyigs dus rgyal ba gzhan gyis mi 'dul pa'i / /
mi mjed tshe lo brgya pa'i zhing gi dpal / /
'dren mchog shAkya'i tog la X /
kun 'byung mun pa'i sa bon mthar mdzad cing / /
sdug bsngal zug rngu'i rtsa ba drung nas 'byin / /
rgyal yum shes rab pha rol phyin la sogs / /
theg gsum dam pa'i chos la X /
chos kyi rgyal bu gzhon nu mkhyen pa'i gter / /
bdag cag nyes brgyas gzing pa'i 'gro ba la / /
zab yangs lam 'di mngon du 'gyur mdzad pa / /
rje btsun 'jam pa'i dbyangs la X /
thabs mkhas thugs rje phul du byung ba'i mthus / /
dus min 'chi gso rgyal srid spel sogs slad / /
mchod pa'i sbyor ba gsal bar ston mdzad pa / /
'phags pa skyabs gro la mdzad la X /
yangs pa can du bde gshegs brgyad 'dzoms nas / /
spyi sgos bsta @# / /
pa srung bar bka' bsgos shing / /
rang rang bden pa'i ngag gis zhal bzhes pa / /
gsang bdag 'khor dang bcas la X /
yangs pa can du sman bla'i mtshan thos pas / /
bden mthong mdo 'di srung bar dam bcas pa / /
bdun 'bum 'khor gyis bskor ba'i bcu gnyis po / /
gnod spyin sde dpon rnams la X /
mkha' khyab zhing gi phyag 'os thams cad la / /
yon tan zhing du lhag par thos pa'i blos / /
'gro kun zhing rdul grangs med lus sprul nas / /
sangs rgyas zhing mthar rtag tu gus phyag 'tshal / /
mchod pa kun 'dus sdig pa mtha' dag bshags / /
dge la yi rang chos 'khor bskor bar bskul / /
mya ngan mi 'da' bzhugs par gsol ba 'debs / /
dge rtsa rdzogs byang nyid du bsngo bar bgyi / /
bdag cag dus ngan sems can bskyab pa'i phyir / /
bde gshegs rnams kyis smon lam gang btab dang / /
thub dbang sras dang bka' sdod bcas pa yis / /
bka' bstsal zhal bzhes mtha' dag 'grub gyur cig /
spro na mtshan lan bdun brjod /
mtshan legs rgyal por phyag mchod mtshan bzlas mthus / /
rgyal ba mchog des sngon tshe gzhan don du / /
nad gdon rims sogs 'jigs pa mtha' dag zhi / /
'on long smyo sogs sdug bsngal nad rgyun chad / /
dmyal ba'i las zad lha mi'i bde ba myong / /
dbul 'phongs kun kyang dbyig sogs yo byad 'phel / /
bcing dang rdeg sogs lus gdung mtha' dag zhi / /
mgon med dug sbrul sogs kyis gtsis las thar / /
'thab rtsod 'gyed rnams phan tshun byams sems ldan / /
chus khyer sme sngags 'don rnams dbugs phyin shog /
ces pa'i smon lam chen po rnam pa brgyad / /
bdag sogs 'gro bas myur du 'grub par shog /
shi 'phos dag pa'i zhing dang padma la / /
rdzus skyes yon tan kun rdzogs de la sogs / /
rgyal ba kun mnyes skad cig skad cig la / /
sangs rgyas zhing kun bgrod pa'i mthu thob shog /
mtshan brjod /
rin chen zla ba X rgyal ba X /
dbul g.yengs dge las nyams rnams dge chos 'phel / /
bkres skom las zad mtho ris phun tshogs rgyas / /
bu nang gi kyod rtag tu skyes par gyur / /
bshes bral mya ngan gyis gdungs mya ngan bral / /
mun par gdon gyis gtses rnams gdon sogs thar / /
dman mos dge mchog bral rnams lung rtogs rgyas / /
theg chen spong rnams rdzogs byang bsam sbyor brtan / /
bar ma'i sdug bsngal myong rnams bsil thob shog /
ces pa'i smon lam chen po rnam pa brgyad / /
zhes sogs 'dra /
mtshan brjod /
gser bzang dri med X /
rgyal ba X /
bsang pas tshe thung gyur rnams yun ring 'tsho /
@# / /
brkus phrogs dbul por skyes rnams longs spyod 'phel / /
gnod sems 'thab cing rtsod rnams byams pa rgyas / /
tshul 'chal sdom gnas sems bskyed sgrib byang shog /
ces pa'i smon lam chen po rnam pa bzhi / /
zhes sogs 'dra /
mtshan brjod /
mya ngan med mchog X /
rgyal ba X /
mya ngan sogs myod skyon bral tshe ring bde / /
dmyal bar mya ngan med mthong bde ba 'bar /
dbul po mdog ngan lus mdzes longs spyod 'phel / /
'byung pos mdangs phrogs zhi zhing byams gnas shog /
ces pa'i smon lam chen po rnam pa bzhi / /
zhes sogs 'dra /
mtshan brjod /
chos bsgrags rgya mtshor X /
rgyal ba X /
dad med log lta dad ldan yang dag lta / /
mtha' 'khob dge nyams mtshan gyis byang sems skyes / /
dpal bas sdig byed 'byor ldan sdig dang bral / /
'thab cing rtsod rnams slar log byams gnas shog /
ces pa'i smon lam chen po rnam pa bzhi / /
zhes sogs 'dra /
mtshan brjod /
mngon mkhyen rgyal por X /
rgyal ba X /
bya ba ngan zhen 'byor ldan dge ba 'phel / /
mi dge'i lam zhugs dge lam rgyu 'bras thob / /
gzhan dbang gyur rnams rang dbang bde ba 'phel / /
tshe thung rgyu bsags mtshan thos tshe ring shig /
ces pa'i smon lam chen po rnam pa bzhi /
zhes sogs 'dra /
mtshan brjod /
sman gyi rgyal por X /
rgyal ba X /
mtshan dpe'i dpal 'bar kun kyang bdag 'drar gyur / /
baiDUr 'od kyis gling bar mun pa zhi / /
shes rab thabs kyis yo byad zang mi shes / /
dman mos lam ngan zhugs rnams lam mchog bgrod / /
sdom gsum ma nyams tshul ldan ngan song bral / /
mdog dan nad pa yan lag dbang po tshang / /
nad kyis gzir rnams nad med yo byad 'phel / /
bud med skyon gzir de bral skyes dbang ldan / /
lta ngan bdud zhags yang dag lha bas sbyangs / /
rgyal pos mnar rnams gnod pa kun las thar / /
bkres pa'i sdig byed chos 'byor kha zas myong / /
tsha sogs gos thob 'phags tshul rnam grol shog /
ces pa'i smon lam chen po bcu gnyis po / /
zhes sogs 'dra /
mtshan brjod /
shAkya'i rgyal por phyag mchod mtshan bzlas mthus / /
rgyal ba mchog des snyigs dus 'gro ba'i slad / /
bde gshegs bdun gyi sngon gyi smon lam dang / /
cho ga'i bsam sbyor khyad par can rnams gsungs / /
brgyas pa 'dzoms nas baiDUr gzungs chen gyi / /
phan yon gsungs nas tshul 'dir bskul ba ltar / /
deng 'dir 'bad las legs tshogs gang 'thob pa / /
bdag sogs 'gro bas myur du 'grub par shog /
@# / /
dam pa'i chos la phyag 'tshal mchod pa'i mthus / /
mtshan thos tsam gyis skyon zad yon tan 'phel / /
zhes sogs bde gshegs bka' lung 'gyur med rnams bdag sogs X /
'jam pa'i dbyangs la X /
khyed kyis yon tan bsam yas mdo sde 'di / /
thub la nan gyis zhus pa'i phan yon kun / /
bdag sogs X /
skyabs grol mdzad la X /
sman bla'i mtshan gyis nyam thag nad pa dang / /
dus min 'chi gso rgyal srid rgyas sogs rnams / /
bdag sogs X /
gsang bdag mgon dang tshangs dbang rgyal chen sogs / /
dam can srung mar X /
mdo 'di spyod sar khyed rnams legs byon nas / /
srung skyob skyon sel yon tan kun sgrub ces /
dam bcas zo bor phan yon mang du bshad / /
gzungs bstsal phyag rdor sgrub thabs bstan pa kun / /
bdag sogs X /
lhag par bgegs ldog mthun rkyen tshang gyur cig / /
gnod sbyin rnams la X /
khyed kyis sman bla'i mtshan thos bden pa mthong mdo 'di srung bar dam bcas ji bzhin mdzod / /
lhag par bgegs ldog mthun rkyen tshad gyur cig /
'dir spro na baiDU'i gzungs bzla /
bsdu na /
tadya thA /
oM b+hai Sha dzye b+hai Sha dzye /
mahA b+hai Sha dzye b+hai Sha dzye rA dzA sa mud ga te swAhA /
bzla /
snyigs dus 'gro la dgongs pa'i bcom ldan 'das / /
bde gshegs bdun dang thub dbang dam pa'i chos / /
'jam dbyangs skyabs grol phyag rdor 'khor dang bcas / /
gnod sbyin sde dpon rnams la gus phyag 'tshal /
de ltar bde gshegs 'khor dang bcas rnams la / /
phyag 'tshal mchod dang sdig bshags yi rang bskul / /
gsol gdab smon lam mthu yis chos rgyal srid| |phan bde cher rgyas dam chos ring gnas shog /
de skad gsol tshe sgo gsum nyes skyon gyi / /
nongs pa ci bgyis gnod zhing 'gyod pas bshags / /
bzod pa bzhes nas rang rang gnas su bzhud /
spyan 'dren tshe na thugs rjes myur gshegs gsol / /
bkra shis kun gyi dbang phyug bcom ldan 'das / /
bde gshegs X /
'jam dbyangs X /
gnod spyin sde dpon rnams kyi bkra shis shog /
ces pa 'di ni rje pra dz+nyA rat+na sna'i nyams len bde 'jug gi snying po gsal bar bsdus te d+harma b+ha dras spyar ba'o / /

