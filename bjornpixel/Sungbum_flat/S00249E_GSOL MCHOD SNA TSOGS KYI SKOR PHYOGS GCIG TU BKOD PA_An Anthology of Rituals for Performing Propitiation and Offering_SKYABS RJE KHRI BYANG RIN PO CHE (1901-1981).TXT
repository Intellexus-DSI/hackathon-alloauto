@# / /
gsol mchod sna tshogs kyi skor phyogs gcig tu bkod pa bzhugs so / /
@# / /
mal gro gzi phug bkras rab rgyal po'i gsol mchod sogs gsol kha'i skor bzhugs so / /
rgyal kun mkhyen rab li khri'i chu gter khams / /
gangs ri'i ljongs su 'phyur ba blo bzang grags / /
mthar byed gshed du 'bar ba khro bo'i rgyal / /
bla ma rdo rje 'jigs byed gtsug na bsten / /
'dir rgyal chen ran+ta dpal 'bar la mchod cing 'phrin las bcol bar 'dod pas /
yid mthun gyi gnas su stegs pu bebs ldan gyi khar 'brel chags gong gnon gyi 'das gtor bshams pa'i mdun nam g.yas g.yon gang 'os su rin po che'i snod du sman bdud rtsi ril bu rin chen phye ma chang gar ma sogs bsres pa'i gtor ma ? rgyal bshos spyi ltar ram dmar gtor sha gzugs mche ba gcig la gtor chung mtheb kyu ril bu chang bu sogs kyis bskor bar mar rgyan ci mdzes dang bza' bca' bzang dgus brgyan pa dang /
gzhan yang sman rag phye mar mda' dar zho 'o ma ka ra bu ram sbrang ja chang gser skyems sogs ci 'byor dang chu gnyis nyer spyod dang bcas pa dang /
bsdun @# / /
gtor ma nyer spyod tsam gyis rung /
rang gi mdun du Da dril sogs kyang 'du bya /
yi dam gyi bdag bskyed bzlas pa gtor 'bul bcas sngon du btang /
yang na skad gcig krong skyed byas la gzi byin bskyed cing byin gyis brlabs pa ni /
hUM| rigs gsum sgyu 'phrul blo bzang dang po'i mgon / /
phyi nang gshin rje'i 'jigs mdzad ma he'i gdong / /
'phrog byed rnam par 'gyur ba'i gar dgu yis / /
dngos grub gnyis kyi 'dod pa 'jo bar mdzod / /
brjod bral lhan skyes sems kyi rdo rje'i rtsal / /
ngo mtshar sna tshogs kun bzang mchod pa'i sprin / /
ting 'dzin sngags dang phyag rgyas byin brlabs pas / /
mi zad nam mkha' mdzod du dkrigs gyur cig /
'bru gsum dang oM sarba bid zhes sogs brjod /
spro na sngags drug phyag drug gis kyang byin gyis brlabs /
rten bskyed pa ni /
las sngags kyis bsangs /
stong pa'i ngang las rang gi mdun du b+h+ruM las gzhal yang khang rngams shing brjid pa /
lha mi'i dpal 'byor gyi bkod pa mtha' yas pas gtams pa /
de'i dbus su rta mchog rlung gi shugs can rin po che'i sga srab gong rmed dril g.yer sogs kyis spras pa'i steng du hrIH yig las 'od zer 'phros /
dgra bgegs gdug pa can thams cad tshar bcad tshur 'dus yongs su gyur pa las /
rgyal po chen po rat+na dpal 'bar sku mdog dkar dmar khro zhing 'dzum la sgeg pa'i nyams can zhal gcig phyag gnyis pa phyag g.yas ral gri nam mkha' la 'phyar zhing dgra bgegs kyi srog rtsa gcod pa /
g.yon nor gzhong rin po che sna tshogs kyis gang ba thugs kar 'dzin pas sgrub pa po la dgos 'dod stsol ba /
gru mo g.yon na zhags pa dmar po 'chang ba /
dbu la thang zhwa gser gyi mdog can gsol ba /
rab 'byung gi cha byad can rnam 'gyur ma nges pa cir yang ston pa /
de'i 'khor du dgyes yum blon po bka' nyan las byed pho nya mngags zhugs sogs snang srid dregs pa'i tshogs kyis bskor ba'i spyi bor oM /
mgrin par AH thugs kar hUM /
bdag nyid kyi thugs ka'i hUM las 'od zer 'phros gar bzhugs kyi gnas nas rgyal chen rat+na dpal 'bar 'khor dang bcas pa skad cig gis gnas 'dir spyan drangs /
kyai /
lhun grub rang snang dregs pa'i dkyil 'khor nas / /
bla ma'i bka' srung rgyal ba'i bstan pa skyong / /
rat+na dpal 'bar mthu @# / /
ldan dgra lha'i gtso / /
dregs pa'i 'khor tshogs dang bcas gshegs su gsol / /
mdun du rngams brjid rol ba'i pho brang dbus / /
rlung gi shugs ldan rta mchog ngang dkar steng / /
khro chags dgyes pa'i 'dzum dkar ngoms bzhin du / /
rnal 'byor 'phrin las bsgrub phyir brtan par bzhugs / /
oM mahA rA dzA badzra rat+na shri dzwa la sa ma ya dzaH dzaH hUM baM hoH gnyis su med par gyur| oM mahA rA dzA badzra rat+na shri dzwa la sa pa ri wA ra ar+g+haM sogs kyis mchod /
sngags de la 'bru gsum btags pas nang mchod phul /
hUM| dge tshogs du ma'i mthu las nyer bskrun pa'i / /
mthu stobs nus pa'i rtsal mnga' 'gying bag can| |ral gri nar gzhong 'dzin pas dgos 'dod ster / /
stobs ldan dgra lha'i rgyal po khyod la bstod / /
ces pas bstod /
bshags pa bya ba ni /
yig brgya bzlas /
bdag cag rmongs dang bag med dbang gyur pas / /
mchod gtor mi gtsang sbags dang nyams chags sogs / /
khyed kyi sku gsung thugs dang 'gal ba rnams / /
snying nas bshags so myur du byang bar mdzod / /
bskang ba ni /
bskang rdzas byin rlabs gong du byas yod na des chog /
med na 'dir spyi ltar byin gyis brlab /
bskang gtor bshams yod tshes nang mchod ltar byin gyis brlab /
bskang ba dngos ni /
hUM| kun khyab chos dbyings bde ba chen po'i rtsal / /
'gag med ngo mtshar sgyu ma'i bkod pa 'bum / /
sna tshogs mchod pa'i ltad mor 'byams klas pas / /
rgyal chen 'khor bcas dgyes pa bskyed gyur cig /
'chi med bdud rtsi'i mchod yon rgya mtshor 'khyil / /
zhabs bsil nyal 'gro'i rgyun bzang gang+gar 'gran / /
me tog sna tshogs 'dab brgya'i ge sar ngoms / /
chu 'dzin lang lang 'khol 'dra'i bdug spos 'dis / /
rgyal chen rat+na dpal 'bar 'khor bcas kyi / /
thugs dam bskang ngo bcol ba'i 'phrin las sgrubs / /
snang gsal phreng bas stong gsum mun pa sel| |dri zhim 'thul ba'i ga pur spos chu'i rdzing / /
ro brgya ldan pa'i bza' bca' lhun po brtsegs / /
gnam sa sbir ba'i rol mo'i sgra dbyangs kyis / /
rgyal chen rat+na X thugs dam X rgyal bas byin brlabs bkra shis rtags rdzas dang / /
'dod yon sna lnga rgyal srid rin chen bdun / /
thang zhwa ngur smrig chos gos sag lham sogs / /
zhi drag rgyan gos khyad par sna tshogs kyis / /
rgyal chen X thugs dam X 'dab bzang bya tshogs gshog rlabs nam mkha' 'gengs / /
gdug pa'i gcan gzan du ma yang rtsal 'phyo / /
gzhol g.yag pho mo char sprin lta bur gtibs / /
yid 'dzin ra lug 'dod 'jo'i ba tshogs kyis / /
rgyal chen X thugs dam X rin chen sga srab chas kyis nyer mdzes pa'i / /
rlung gi shugs 'chang rta mchog ngang dkar dang / /
dom nag khrag gis myos 'dra'i khyi nag sogs / /
gnam sa bar gyi srog chags sna tshogs kyis / /
@# / /
rgyal chen X thugs dam X 'chi med bdud rtsi'i sman phud mtsho ru mer / /
dmar chen rak+ta'i rgya mtsho rba rlabs g.yo / /
dam rdzas gtor ma ri rab lta bur spungs / /
dkar mngar bza' bca' btung ba sna tshogs kyis / /
rgyal chen X thugs dam X lcags kyu ral gri zhags pa nor gzhong dang / /
mda' mdung me mda' srog gcod mtshon cha'i rigs / /
sra brtan rdo rje'i go khrab ru mtshon sogs / /
dgra dpung tshar gcod las la mkho ba 'dis / /
rgyal chen X thugs dam X nor bu'i ba gam mngon mtho'i gzhal med khang / /
rgyan dang bkod pa ngo mtshar phun sum tshogs / /
dpag bsam bskyed tshal khrus kyis rdzing bus bskor / /
mkho rgu'i nor rdzas mdzod du gtam pa 'dis / /
rgyal chen X thugs dam X mtshan ldan dge ba'i bshes gnyen gtsug tu bsten / /
mang thos bslab gsum bya bar rtag tu gzhol / /
gsung rab mtha' dag lam gyi lus gcig gis / /
gdams pa'i mchog tu shar ba'i mchod pa yis / /
rgyal chen X thugs dam X byin rlabs dbang gi chu bo ma nub cing / /
khas blangs dam tshig sdom pa tshul bzhin bsrungs / /
smin grol bskyed dang rdzogs pa'i rim pa la / /
gcig tu brtson pa'i rdo rje'i rnal 'byor gyis / /
rgyal chen X thugs dam X gzugs snang thams cad zhi khro dra ba'i gar / /
zin dang ma zin sgra grags sngags kyi gdangs / /
yid kyi 'gyu ba gang shar chos sku'i rtsal / /
gsang gsum rdo rje'i rol rtsed mtha' klas pas / /
rgyal chen X thugs dam X rtsa khams 'khor lor g.yo ba'i las rlung gi /
rnam 'gyur rtags chags 'jig rten dregs pa'i tshul / /
nges don rang sems gnyug ma lhan skyes kyi / /
rtsal snang sgyu ma'i sprin du nges rnyed pas / /
rgyal chen X thugs dam X mdor na snang srid mchod pa'i rdzas su 'char / /
shar tshad bde chen brjod bral stong pa'i gshis / /
mchod bya mchod byed rnam dbyer ma mchis pa / /
kun bzang bla na med pa'i mchod sprin 'dis / /
rgyal chen rat+na dpal 'bar 'khor bcas kyi / /
thugs dam bskang ngo bcol ba'i 'phrin las sgrubs / /
bskang ba bsdus pa la mos na lho pa mchog sprul rin po ches mdzad pa /
hUM| bde stong gnyis med ye shes sgeg mo yis / /
zlos gar bsgyur ba'i rnam rol las byung ba'i / /
dgra bgegs bsgral ba'i sha khrag tshogs rnams kyis / /
rgyal chen rat+na dpal 'bar 'khor bcas kyi / /
thugs dam X nges 'byung sems kyi rta mchog dang dkar la / /
dad pa 'gyur med sga srab cod pan can / /
tshul khrims rnam dag lha yi gos bzang 'dis / /
rgyal chen X thugs dam X srid gsum legs tshogs 'gugs pa'i lcags kyu dang / /
nyes can srog rtsa gcod pa'i ral gri dang / /
@# / /
'ching byed bdud kyi zhags pa nag po 'dis / /
rgyal chen X thugs dam X phyi yi dam rdzas gnam sa'i khyon kun 'gengs / /
nang gi dam rdzas gtor ma ri ltar spungs / /
gsang ba'i dam rdzas bdud rtsi rgya mtsho 'dis / /
rgyal chen X thugs dam X bzlas pa bya bar spro na /
rang gi thugs ka'i 'od zer gyis rgyal po'i thugs rgyud bskul te ci 'dod pa'i las sgrub par bsam la /
oM mahA rA dzA badzra rat+na shri dzwa la hriH da ya hUM phaT /
ces pa ji ltar rigs pa bzla /
yig brgya brjod /
gtor ma byin gyis brlabs la /
rgyal chen rat+na dpal 'bar 'khor dang bcas pa'i ljags 'od zer gyi sbu gus gtor ma'i bcud thams cad drangs te gsol bar bsam la /
oM mahA rA dza badzra rat+na shri dza la sa pa ri wa ra i dam pa li tA kha kha khA hi kha hi /
lan gsum mam lnga 'am bdun gyis gtso bo dang /
'khor rnams la /
oM a ka ro lan gsum gyis phul /
ar+g+haM sogs kyis mchod /
nang mchod kyang phul /
rgyal po chen po 'khor bcas kyis / /
mchod gtor rgya mtsho 'di bzhes nas / /
bdag cag yon mchod 'khor bcas la / /
bsrung skyob me la tshe ma g.yel bar / /
rkyen ngan bar gcod kun zhi zhing / /
mnga' thang longs spyod rgyas pa dang / /
gnod byed dgra bgegs ma lus pa / /
drag pos chad pas tshar gcod mdzod / /
ces brjod /
bstod pa ni /
kyai /
nyi ma'i gnyen gyi lung rtogs bstan pa'i bcud / /
blo bzang rgyal ba'i ring lugs srung ba la / /
nam yang g.yel med stobs ldan rdzu 'phrul can / /
rgyal chen rat+na dpal 'bar khyod la bstod / /
mi 'dzum sgeg dang mi sdug dpa' bo sogs / /
ma nges rnam 'gyur grangs med bkod pa yis / /
rab 'byams las bzhi 'phrin las thogs med du / /
sgrub mdzad rat+na dpal 'bar sku la bstod / /
'byung 'gyur 'phral dang yun gyi blang dor sogs / /
lkog gyur ma 'dres 'doms pa'i rdo rje'i lung / /
ma sbas snyan 'jibs dbyangs su sgrog pa yis / /
sgra 'dzin dga' bskyed rgyal chen gsung la bstod / /
yid kyi rdzing bur srid gsum gzugs brnyan stongs / /
'char ba'i ngo mtshar ltad mo 'byams klas kyang / /
chos dang chos min spyod la byams sdang gi /
dgongs pa g.yel med rgyal po'i thugs la bstod / /
dngos brgyud bla ma'i dam tshig rdo rje'i rgya / /
mi 'bral ral pa'i thod du nyer bkod nas / /
tshul bzhin sgrub pa'i khyad chos nor bu'i rgyan / /
kun nas rab mdzes yon tan 'dzin la bstod / /
dam ldan yon mchod bu ltar skyong ba dang / /
log pa'i dpung tshogs thal bar rlog pa la / /
rno zhing myur mgyogs glog gi rjes 'gro ba'i / /
'phrin las rtags mtshan dngos su ston la bstod / /
las kyi 'brel ba'i dgyes yum blon po dang / /
bran dang pho nya mngag bzhug dregs pa'i 'khor / /
sha khrag srog dbugs len la rings pa yis / /
gnam sa par snang khyon kun gang la bstod / /
@# / /
kun rtog sems kyi me long dwangs pa'i ngos / /
sna tshogs las snang ma 'gag dregs pa'i gzugs / /
ngo mtshar ltad mor che ba'i rgyal po che / /
'khor bcas mnga' gsol dbu 'phangs srid rtser bstod / /
sngon tshe rtsa brgyud bla ma'i spyan snga ru / /
dam bca'i ri mo snying la bris pa bzhin / /
blo bzang rgyal bstan srung zhing de 'dzin gyis / /
skyes bu'i sku tshe mdzad 'phrin spel bar mdzod / /
rgyal khams spyi dang khyad par yul phyogs 'dir / /
mi phyugs nad yams sad ser 'khrug rtsod sogs / /
dus kyi rgud pa ma lus kun zhi nas / /
bde skyid bkra shis dge mtshan rgyas par mdzod / /
dge bcu'i gziX 'bar sman ljongs skyid pa'i phugX /
bkraX shisX pa gam rabX brtanX khyim 'di yi / /
mi nor phyugs gsum khyod la gnyer gtod na / /
srung zhing skyob pa'i 'phrin las g.yel med mdzod / /
bdag cag dpon slob yon mchod mi nor kun / /
gzhis lam byes sogs phyogs dus gar gnas kyang / /
'bral med lus dang dri bzhin rtag 'grogs cing / /
nyin gyi bya ra mtshan gyi mel tshe mdzod / /
chos srid rigs brgyud chu bo rgyun chad med / /
che bsod mnga' thang nyi zla 'od du 'tsher / /
dpal 'byor longs spyod dbyar gyi mtsho ru mer / /
bsam pa'i don kun lhun gyis 'grub par mdzod / / / /
ces bstod cing 'phrin las bcol /
de nas gtang rag gi mchod bstod dang /
bzod gsol /
rten yod na brtan bzhugs dang med na gshegs gsol sogs mjug chog rnams spyi ltar bya zhing bkra shis kyis mtha' brgyan par bya'o / / / /
zhes pa 'di ni lcags 'brug lor mal Do gzi phug bkras rab pa'i khyim du phran do bskyod skabs rgyal chen rat+na dpal 'bar nyid nas rtsom par bskul zhing /
lha bdag rnams nas kyang yang yang bskul ma byung rung brel g.yeng sna tshogs kyis 'go 'dzug tsam las nar 'gyangs su lus par /
slar gong gsal lha mi rnams dang /
lung rtogs bstan pa'i snang byed shar rtse mkhan po las thog pa zong sprul rin po che nas kyang bskul ma mdzad pa bzhin khri byang sprul ming pa blo bzang ye shes bstan 'dzin rgya mtshos chu lug cho 'phrul zla ba'i tshes la sbyar ba'o / / / /
bkra shis / / / /
! hrIH rang nyid yi dam lha yi skur gsal ba'i / /
thugs ka'i 'od zer lcags kyu lta bu yis / /
zhing skyong rdo rje dgra 'dul 'khor dang bcas / /
gnas 'dir thogs pa med par drangs par gyur / /
mdun du me rlung dmar nag 'tshub pa'i dbus / /
mdog dmar mdung dang mi snying dron mo 'dzin / /
dar sna'i gos gyon bzod dka'i khro gtum gzugs / /
mi 'gyur dgyes pa'i tshul gyis bzhugs par mdzod / /
ri rab la 'gran lha yi zhal zas dang / /
dri zhim bsangs kyi dud pas lha lam 'gengs / /
gser skyems bdud rtsi'i btung ba la sogs pa / /
mchod pa'i sprin phung nam mkha' bkang ste 'bul / /
bstan dang de 'dzin rgyal po'i chab srid dar / /
yul 'dir mi dge med cing legs tshogs 'phel / /
bdag cag rnams kyi @# / /
'gal rkyen kun zhi nas / /
mthun rkyen yar ngo'i zla ltar rgyas par mdzod / / / /
ces pa 'di yang dad ldan sog po yi li cha gar gyi gus shar shog gi mi sna nas bskul ngor gar dbang pas sbyar ba'o / / / /
! kyaiH rang nyid lhar gsal thugs ka'i 'od zer gyis / /
gzhi bdag padma bdud 'dul 'khor dang bcas / /
gnas 'dir spyan drangs bdag cag dpon slob la / /
dga' mgu rangs pa'i tshul gyis 'khod par gyur / /
mdun du char sprin lang long 'khrigs pa'i dbus / /
rnga mong steng na khro 'dzum dmar zhing brjid / /
gnam lcags me yi 'phrul 'khor 'dzin mdzad pa / /
brtan par bzhugs la bu stug bzhin du skyong / /
gser skyems rgya mtsho'i rlabs phreng chal chil g.yo / /
bsangs dud lha yi glang po mkha' la rgyu / /
gzhan yang dgyes pa'i spyan gzigs sna tshogs pa / /
dngos bshams yid kyis sprul te 'bul lo bzhes / /
rgyal ba'i bstan dang dge 'dun phyogs bcur 'phel / /
rgyal po'i srid dar yul khams bde zhing skyid / /
bdag cag gang du gnas kyang 'gal rkyen zhi / /
mthun rkyen legs tshogs rgyas pa'i 'phrin las mdzod / / / / /
ces pa 'di'ang dad ldan sog po cha gar zhu ba thub la shog gi dbyar sa'i gzhi bdag gi gsol mchod dgos zhes de ga'i mi sna nas bskul ba ltar /
khri byang sprul ming pa gar gyi dbang phyug gis sbyar ba'o / / / /
! bla ma dang dpal ldan rta mchog rol pa dbyer med pa'i zhabs la phyag 'tshal lo /
'dir dgun sa'i gzhi bdag rdo rje dgra 'dul gyi gsol mchod ni /
rang yi dam rta mgrin gyi nga rgyal dang ldan pas ji ltar 'os pa'i mchod rdzas rnams 'du byas la rol mo dbyangs dang bcas 'di ltar /
kyaiH dwangs bsil chad med chu klung chen po'i ngogs / /
sgrub sde theg chen dge 'phel gling mdzes pa'i / /
yul 'di'i gzhi bdag rdo rje dgra 'dul che / /
'khor tshogs rgya mtsho dang bcas da tshur byon / /
mdun du rin chen sga srab spras pa yi / /
cang shes rta mchog steng na dkar mdzes sku / /
za 'og 'jol ber dar thod cod pan gsol / /
ma nges phyag mtshan 'dzin byed brtan par bzhugs / /
dngos su bshams dang yid kyis sprul pa yi / /
mchod pa'i sprin phung lha lam gang ba 'di / /
dgyes par bzhes la bdag cag 'khor bcas kyi / /
'dod pa'i don kun yid bzhin 'grub par mdzod / /
mthu nus rdo rje'i thog mda' lhung tsam gyis / /
dgra bgegs brag ri phye mar 'thag byed cing / /
'phrin las char gyis 'dod don padma'i ljon / /
skyed mdzad chu 'dzin dbang po khyod la bstod / /
khyod nyid bsten cing mchod pa'i yon mchod rnams / /
gzhis byes gang du gnas kyang don 'grub cing / /
yul 'dir nad mug 'khrug rtsod kun zhi nas / /
rdzogs ldan gsar pa'i dga' ston rgyas gyur cig / / /
ces dang / / / /
! yang dbyar sa'i gzhi @# / /
bdag dbang chen bkra shis gsol mchod ni /
sngon 'gro rnams gong ltar la /
spyan 'dren ni /
kyaiX bkra shis 'byor pa rgyas pa'i yul 'di yi / /
margad mdangs 'dzin ri bo mthon po ni / /
sha rA o 'dur gnas pa'i gzhi bdag che / /
dbang chen bkra shis 'khor bcas gshegs su gsol / /
mdun du rin chen zhal yas 'bar ba'i dbus / /
rta mchog steng na smug nag khros pa'i gzugs / /
dbu skra phyed bcing dar dmar na bza' gsol / /
ral gri zhags pa 'dzin khyod brtan par bzhugs / /
dngos su bshams dang yid kyi sprul pa yi / /
mchod pa'i sprin phung X X X X ces dang /
gnyis ka'i mthar bsngo ba dang bkra shis kyis mdzes par bya'o / / / /
zhes pa 'di ni sog po ho shod dge slong blo bzang mkhyen rab nas bskul ba'i ngor /
khri byang sprul ming pa blo bzang ye shes bstan 'dzin rgya mtshos sbyar ba'o / / / /
! 'di mdo smad gangs dkar gling gi khongs gtogs gzi ba tshang gi gzhi bdag 'dzam nag 'khor bcas mchod par 'dod pas /
dkar gsum /
mngar gsum /
'bul gtor dkar po /
phye mar /
ja chang 'o zho'i phud /
dug rags ma yin pa'i bsangs sna phun sum tshogs pa'i bsangs dud sogs mchod rdzas rnams bshams la /
gshin rje gshed kyi rnal 'byor rgyas bsdus gang rung sngon du 'gro bas mchod gtor rnams /
oM AH hUMH lan gsum dang /
sngags drug dang phyag drug gis byin gyis brlabsX /
dmigs pa brtan pos 'di skad du /
kyaiH rab 'byams rgyal kun ye shes phung po nyid / /
khams gsum rnam rgyal khro bo chen po'i skur / /
yongs bzhengs bla ma gshin rje gshed po yis / /
deng 'dir dngos grub bye ba'i char chen phobs / /
rang mdun rin chen 'bar ba'i pho brang che / /
bkod legs lha ma'i 'byor tshogs rgyas pa'i dbus / /
gzhi bdag dzam nag btsun mo sras 'khor bcas / /
myun byon dgyes pa'i tshul gyis bzhugs su gsol / /
ting 'dzin sngags dang phyag rgyas byin rlabs pa'i / /
dam rdzas spyan gzigs nam mkha'i khyon gang ba / /
kun bzang mchod pa'i sprin la 'gran pa 'dis / /
gzhi bdag gnyan po 'khor bcas mnyes gyur cig /
gser zhun 'bar 'dra'i ye shes me lce'i dbus / /
spa shug a gar la sogs dri zhim spos / /
brgya phrag bsangs rdzas bsreg pa'i dud pa'i sprin / /
nam mkha' gang bas dzam nag 'khor bcas mchod / /
phyi nang rten rdzas 'dod yon rin chen bdun / /
zhi drag chas gos go mtshon spyan gzigs dang / /
srog chags sna tshogs gser dngul gos dar sogs / /
lha mi'i dpal 'byor ma tshang med pas mchod / /
khyad par dam rdzas gtor tshogs ri ltar spungs / /
ja chang 'o zho'i btung ba mtsho ltar skyil / /
dbang po drug la dga' bskyed mchod pa'i tshogs / /
'dzin ma'i khyon kun rab tu gang bas mchod / /
kyaiH dkar phyogs rgyal ba'i dar mdung srid rtser sgreng / /
nor gzhong ne'u les 'dod rgu'i char ba 'bebs / /
rta mchog steng na @# / /
rab dkar 'gying bag tshul / /
rnal 'byor dgra lha chen po khyod la bstod / /
res 'ga' khro gtum mun pa brtsegs pa'i gzugs / /
mdung dmar ral gri zhags pa'i 'phrul 'khor gyis / /
bstan dgra tshar gcod stag mo mi gzan chibs / /
srog bdud dpa' bo chen po khyod la bstod / /
khyod kyi sku gsung thugs dang 'gal ba yi / /
nyams grib dme yugs thab mnol 'khon grib sogs / /
sgo gsum bag med spyod pa'i nongs pa kun / /
bzod par gsol na byang zhing dag par mdzod / /
bstan dang bstan 'dzin dge 'dun sde rnams dang / /
lhag par gangs dkar gling gi 'dus pa'i sde'i / /
bshad sgrub 'khor lo gsum gyi bya ba rnams / /
blo bzang bstan pa'i dpal du 'phel bar mdzod / /
yul 'dir nad yams dmag 'khrugs mu ge zhi / /
mi nor phyugs bcas bde zhing skyid pa dang / /
char chu dus 'bebs lo tog rtag tu legs / /
phun tshogs dpal 'byor rgyas pa'i 'phrin las mdzod / /
bdag cag mi nor gzhis byes gang du yang / /
khyod nyid lus dang dri bzhin mi 'bral bar / /
nyi mtshan dus drug srung skyob mi g.yel zhing / /
bsam don thams cad yid bzhin 'grub par mdzod / /
ces brjod la bzod gsol /
shis brjod sogs spyi ltar bya'o / / / /
zhes pa 'di yang mdo smad gangs dkar gling gi khongs rtogs gzi ba tshang gi gzhi bdag dzam nag gi gsol mchod 'di lta bu zhig dgos zhes gzi ba dpon tshe ring dbang 'dus nas rten bcas nan tan du bskul ngor dga' ldan khri byang sprul sku blo bzang ye shes bstan 'dzin rgya mtshor 'bod pas sbyar ba'o / / / /
! nag thang gi yul lha badzra dzwa ki'i gsol mchod bzhugs so / /
rdo rje rta skad drag por bzhad pa'i sgras / /
snang srid dregs pa'i dpung tshogs zil gnon pa / /
bla ma ha ya g+h+ri wa'i zhabs sen rdul / /
byang chub snying po'i bar du skyabs su bsten /
'dir yul lha'i rgyal po badzra dza ki drag po mchod par 'dod pas /
stegs gtsang ma'i khar gas chag med pa'i snod du 'bul gtor dmar po sha gzugs ma dkar dmar gyi rgyan ldan 'theb kyus bskor ba dang /
phye mar /
ja chang /
'o zho /
shing 'bras /
sha sna sogs bza' btung sna tshogs dang /
'byor na spyan gzigs go mtshon sogs kyang bshams shing /
phyi rol du bsangs kyi dud sprin dang bcas pa 'du byas la /
rang yi dam 'jigs byed dang /
rta mgrin sogs khro bo gang yang rung ba'i rnal 'byor rgyas bsdus gang rigs sngon du btang nas /
mchod gtor rnams yi dam gang byed de'i gzhung bzhin byin gyis brlabs la /
rten bskyed pa ni /
las sngags kyis bsangs /
swA b+ha wa sa sbyangs /
stong pa'i ngang las rang gi mdun du yul lha'i rgyal po srog bdag badzra dza ki drag po sku mdog dmar po khrag gi mdog can zhal gcig phyag gnyis /
phyag g.yas dgra sta 'phyar zhing /
g.yon pas zhags pa 'dzin pa /
rab byung gi cha byad can dar gyi kha dmar yug gyon dang /
dbu la thebs zhwa dmar po gsol ba /
rdzu 'phrul shugs @# / /
ldan rta dmar mchong gi mdog can rin chen sga srab kyis mdzes pa'i steng na drag tu khros shing rngams pa'i stabs kyis 'gying ba /
las byed 'ba' ta bya la sogs pa'i dregs pa'i 'khor tshogs bsam gyis mi khyab pas bskor ba skad cig gis spyan drangs /
kyaiH srog bdag dmar po badzra dza ki che / /
'jigs rung sde brgyad 'byung po'i 'khor dang bcas / /
gar bzhugs 'phrul gyi gzhal yas yangs pa nas / /
glog ltar myur ba'i shugs kyis gshegs su gsol / /
mdun du rnam mang mchod rdzas rgya mtsho'i dbus / /
bdag cag dam ldan bu bzhin skyong ba dang / /
las bzhi'i 'phrin las thogs med sgrub pa la / /
dga' mgu rangs pa'i tshul gyis bzhugs par gyur / /
ces spyan 'dren dang bzhugs gsol bya /
kyaiH bdag cag nyon mongs bag med dbang gyur pas / /
mchod gtor nyams chag bya spyod nyes pa sogs / /
khyod kyi thugs dang 'gal ba ci mchis pa / /
bzod par bzhes la tshangs pa stsal du gsol / /
zhes bshags pa byas la rten rdzas spyan gzigs rnams sngags dang phyag rgya drug gis brlabs nas /
kyaiH rang bzhin rnam dag chos dbyings sgyu ma'i rtsal / /
cir yang 'char ba'i ngo mtshar mchod pa'i sprin / /
snang srid ltad mor che ba'i yo lang gis / /
dregs pa'i sde dpon 'khor bcas mchod par bya / /
nor bu'i khri stan dar gyi 'phan gdugs sogs / /
bkod legs yid 'ong lha yi khang bzang dang / /
zhi drag nyer spyod 'dod yon rnam pa lnga / /
rin chen bdun dang bkra shis rdzas rtags kyis / /
dgra lha badzra dza ki'i thugs dam bskang / /
sde brgyad 'byung po'i 'khor tshogs thugs dam bskang / /
lha dang mi yi zhal zas ri ltar spungs / /
zhim rgu'i btung ba'i tshogs ni mtsho ltar bskyil / /
rta mchog dmar po rin chen sga srab can / /
stong gsum yud kyis nyul ba'i shugs can 'dis / /
dgra lha X sde brgyad X 'dab chags sna tshogs gshog rtsal lang ling bsgyur / /
gtum pa'i gcan gzan du ma 'dur zhing rgyugs / /
bag phebs rtser 'jor rol ba'i ri dwags sogs / /
gnam sa bar gyi srog chags sna tshogs pas / /
dgra X sde X rab byung chas gos dar dmar yug chen dang / /
zhwa thebs dmar pos sag lham 'ja' ltar bkra / /
dgra sta zhags pa mda' mdung ral gri sogs / /
bstan dgra 'joms pa'i mtshon cha sna tshogs kyis / /
dgra X sde X mdor na ma tshang med pa'i mkho dgu'i rdzas / /
dngos su bshams dang yid kyis sprul pa rnams / /
ting 'dzin sngags dang phyag rgyas byin brlabs te / /
mi zad nam mkha' mdzod du gti bas pa 'dis / /
dgra X sde X gtor ma a kA ro lan gsum gyis byin gyis brlabs la /
na ma sarba ta thA ga ta X saM b+ha ra hUM /
lan gsum /
de bzhin gshegs pa bzhi'i mtshan brjod /
@# / /
bdag gi bsam pa'i X X 'byung gyur cig /
ces gtor ma phul /
bsangs mchod 'bul ba ni /
raM yaM khaM lan gsum /
sngags drug phyag drug gis brlabs la /
kyaiH rin chen snod mchog yangs pa'i dbus / /
rab 'bar zhugs kyi phung po la / /
tsan dan shug pa a gar sogs / /
dri zhim shing sna sna tshogs dang / /
sman spos bsreg pa'i bsangs mchod kyi / /
dud sprin lha lam 'gengs pa 'dis / /
rtsa brgyud bla ma thams cad bsangs / /
yi dam dkyil 'khor lha tshogs X phyogs bcu'i sangs rgyas byang sems dang / /
nyan rang dpa' bo mkha' 'gro X chos skyong srung ma thams cad X dgra lha 'go ba'i lha rnams bsangs / /
pha mes brgyud pa'i srung ma X khyad par badzra dza ki sogs / /
yul 'di'i gzhi bdag thams cad bsangs / /
kyaiH bsangs mchod rgya chen dam pa 'dis / /
mchog dman mgron kun mnyes gyur nas / /
bdag cag nyon mongs dbang gyur pas / /
'jig rten 'das pa'i mgron rnams kyi / /
sku gsung thugs dang 'gal ba yi / /
dam tshig nyams chag dag gyur cig /
sa brkos rdo slog chu gnyan dkrug /
shing gnyan bcad dang thab gzhob sogs / /
'gro 'dug bya spyod mi mkhas pas / /
yul lha badzra dza ki sogs / /
yul 'di'i lha klu gzhi bdag la / /
phog thug byung ba thams cad dang / /
dam grib 'khon grib btsog grib dang / /
mdze grib mnol grib ro grib sogs / /
mi gtsang nyams grib phog pa kun / /
bsangs mchod 'di yis bdag gyur cig /
gser skyems 'bru gsum gyis brlabs la /
zag med bdud rtsir byin rlabs gser skyems 'di / /
yul lha badzra dza ki 'khor bcas la / /
'bul lo bdag cag 'gal rkyen kun zhi zhing / /
bsam don legs tshogs lhun gyis 'grub par mdzod / /
bstod pa dang 'phrin las bcol ba ni /
kyaiH ring nas dkar nag las smon btsan po'i mthu / /
stobs su smin pas mi min dregs pa'i skur / /
bzhengs kyang rig 'dzin rtsa brgyud bla ma yis / /
rjes bzung dam tshig gnyan po srung la bstod / /
myur mgyogs rdzu 'phrul shugs ldan rta dmar steng / /
khro gtum mi bzad 'bar ba'i gar dgu'i nyams / /
dgra sta zhags pas bstan dgra ma lus pa / /
'ching zhing tshar gcod srog bdag khyod la bstod / /
sngon tshe bla ma'i spyan sngar zhal bzhes bzhin / /
sangs rgyas bstan pa rin chen legs srung zhing / /
yul 'dir mi phyugs nad yams mu ge dang / /
sad ser dmag 'khrug ming yang med par mdzod / /
yul la g.yang chags sde bzhi'i dge mtshan rgyas / /
'brog la phyugs 'phel 'o zho mtsho ltar mer / /
zhing la lo legs 'bru rigs thang mar brdal / /
phun tshogs bkra shis dga' ston rgyas par mdzod / /
bdag @# / /
sogs khyod nyid bsten cing mchod pa rnams / /
gzhis lam byes gsum gar 'gro gar 'dug kyang / /
dgra jag chom rkun 'byung bzhi'i gnod pa sogs / /
mi 'dod rkyen ngan bar chad mi 'byung zhing / /
tshe ring nad med mi nor dar zhing rgyas / /
bsam don ma lus yid bzhin 'grub pa dang / /
nyin gsum byar mtshan gsum mel tshe yis / /
srung skyob 'phrin las nam yang g.yel med mdzod / /
ces 'phrin las bcol /
de ltar mchod cing bstod pa yis / /
dgyes pa chen pos tshim gyur nas / /
rang rang gnas su gshegs nas kyang / /
dgos pa'i dus su byon par mdzod / / /
ces gshegs gsol bya'o / /
zhes gro mo dang ka sbug bar gyi nags thang zhes bya ba'i yul lung gi gzhi bdag mchod pa'i tshul 'di 'dra zhig dgos zhes gro mo dung dkar dgon gyi drung yig dge slong ngag dbang shes rab dang /
nags thang lha khang dkon gnyer ngag dbang gnyis nas rten bcas bskul ba bzhin /
dga' ldan khri byang sprul ming pas gro stod dung dgon bkra shis lhun 'grub tu lcags yos hor zla lnga pa'i tshes lnga bzang por sbyar ba dge legs 'phel / / / /
! na mo gu ru badzra b+hai ra wA ya /
'dir mong gol thor rgod sa sag gi gzhi bdag la bsangs mchod 'bul bar 'dod pas /
bsangs gser skyems /
phye mar /
ja chang /
'o phud /
spyan gzigs rnams legs par 'du byas la /
skyabs sems dang yi dam gyi bdag bskyed rgyas bsdus gang rung sngon du 'gro bas /
mchod rdzas rnams byin gyis brlabs la /
rol mo dbyangs dang bcas te 'di skad gyer? bar bya ste /
kyaiH rtsa brgyud bla ma yi dam dkon mchog gsum / /
dpa' bo mkha' 'gro bstan srung rgya mtsho dang / /
khyad par gzhi bdag nor bu bdud 'dul dang / /
sman btsun bran g.yog 'khor bcas gnas 'dir byon / /
gzhan yang phyogs 'dir gnyug mar gnas pa dang / /
glo bur lhags pa'i lha klu gzhi bdag sogs / /
mdor na bsangs kyi mgron du 'os pa'i rigs / /
ji snyed mchis pa thams cad gnas 'dir byon / /
kyaiH sngags dang ting 'dzin phyag rgyas byin brlabs pas / /
dngos bshams yid sprul mchod pa'i tshogs spyi dang / /
khyad par dri zhim spos sna bsregs pa yi / /
bsangs mchod kun bzang mchod par 'gran pa 'dis / /
bla ma yi dam sangs rgyas byang sems bsangs / /
nyan rang dpa' bo mkha' 'gro chos skyong bsangs / /
dgra lha mched dgu 'go ba'i lha lnga sogs / /
kha 'dzin stong grogs byed pa'i lha rnams bsangs / /
khyad par gzhi bdag nor bu bdud 'dul dang / /
sman btsun bran g.yog 'khor dang bcas pa bsangs / /
gzhan yang phyogs 'di'i mtsho dang 'bab chu dang / /
chu mig khron pa ri brag spangs ljongs nags / /
gsum mdo lam 'phrang sogs la gnas pa yi / /
lha klu gzhi bdag mtsho sman thams cad dang / /
gdon bgegs 'byung po lan chags gnyer ba sogs / /
bsangs kyi @# / /
mgron du 'os pa ma lus bsangs / /
kyaiH chu gnyis nyer spyod rol mo 'dod yon lnga / /
bkra shis rtags brgyad rgyal srid rin chen bdun / /
mchog gtor phud skyems go mtshon spyan gzigs sogs / /
ma tshang med pa'i mchod sprin 'di bzhes la / /
dkon mchog gsum gyis mgon skyabs dpung gnyen mdzod / /
chos skyong srung ma'i srung skyob 'phrin las mdzod / /
dgra lha rnams kyis kha 'dzin rgyab rten mdzod / /
'byung po rnams kyis 'khon gnod zhi bar mdzod / /
khyad par nor bu bdud 'dul la sogs pa'i / /
yul 'di'i lha klu gzhi bdag thams cad kyis / /
bdag cag bya spyod spang blangs mi mkhas pa'i / /
phog thug byung ba thams cad bzod mdzad nas / /
yul 'dir nad mug 'khrug rtsod sad ser sogs / /
mi mthun nyer tshe mtha' dag srung ba dang / /
mi phyugs nor 'bru sde bzhi'i mnga' thang sogs / /
legs tshogs yar ngo'i zla ltar 'phel bar mdzod / /
mdor na bdag cag yon mchod 'khor bcas kyi / /
'gal rkyen nad gdon bar chad zhi ba dang / /
mthun rkyen tshe bsod dpal 'byor rigs brgyud spel / /
snang srid dbang bsdus dgra bgegs thal bar rlogs / /
gzhis lam byes sogs yul dus thams cad du / /
lus dang grib ma bzhin du nyer 'grogs te / /
srung skyob 'phrin las g.yel med mdzad pa yi / /
bkra shis dge mtshan kun tu rgyas par mdzod / /
chos rnams thams cad rgyu la byung X X sdig pa ci yang mi bya zhing X skar ma rab rib X zhes sogs chos sbyin bya /
yig brgya 'don /
oM badzra mu /
bsangs mgron ye shes pa rnams rang gnas su gshegs shing /
'jig rten pa rnams zang zing gi sbyin pas rgyud smin /
chos kyi sbyin pas rgyud grol nas rang gnas su gshegs par gyur /
ces gshegs gsol bya /
zhes pa 'di ni sog po thor rgod dge slong phyag mdzod byams pa blo gsal nas lha reg rin chen gnyis pa'i tshom bu bcas bskul ba'i ngor /
dga' ldan khri byang sprul ming pa blo bzang ye shes bstan 'dzin rgya mtshos sbyar ba'o / / / /
! 'dir bkra shis kun 'byung gi gzhi bdag la mchod par 'dod pas /
stegs bzang po'i steng du grub na zan gyi dkar gtor zlum po gtso 'khor gsum bshams /
ma grub kyang gang ltar phye mar /
'o zho /
ja chang gi phud /
mngar gsum /
shing rtog /
'khur ba sogs bza' bca' gtung ba'i rigs ci 'byor dang /
go mtshon spyan gzigs sogs dngos sam ri mor bris pa tshun bshams shing /
dug rigs min pa'i dri zhim pa'i shing sna sogs bsregs pa'i bsangs dud bcas 'du byas la /
rang yi dam gang rung gi nga rgyal la gnas pas mchod rdzas rnams sngags drug phyag rgya drug gis byin gyis brlabs te rol mo dbyangs dang bcas pas 'di skad byer bar bya'o /
! kun khyab kun gyi rang bzhin rdo rje'i dbyings / /
snang stong zung 'jug snying po chos sku'i khams / /
sku gsum dbyer med bla ma zhi khro yis / /
@# / /
deng 'dir rdo rje'i byin chen 'bebs par mdzod / /
'khor 'das brtan g.yo'i rol mo ji snyed pa / /
dbyings su ro mnyam rang snang rig pa'i rtsal / /
snang srid dregs pa'i sprin du shar ba yi / /
yul 'di'i gzhi bdag 'khor bcas gshegs su gsol / /
mdun du yul lha'i gtso bo dpal 'bar ni / /
sog po'i cha byad rang dang rin chen spras / /
brjid pa'i nyams can ma nges zhon pa chibs / /
phyag na phya g.yang 'gugs pa'i 'phrul zhags 'dzin / /
de mdun klu sman dkar mo mi mo'i tshul / /
me long gter gyi sgrom bu g.yas g.yon 'dzin / /
gzhan yang lha klu rgyal btsan the rang sogs / /
'khor tshogs rgya mtshos bskor zhing bzhugs par gyur / /
kyaiH mchod bya mchod byed nye bar mchod pa'i rdzas / /
'khor gsum gdod nas stong yang sgyu ma bzhin / /
sngags dang ting 'dzin phyag rgyas byin brlabs pa'i / /
nyer spyod 'dod yon bkra shis rtags rdzas brgyad / /
rgyal srid sna bdun spyan gzigs go mtshon sogs / /
lha mi'i mchod rdzas ma chang med pa rnams / /
dngos bshams yid kyis sprul pa'i mchod sprin ni / /
rang rang dgyes pa'i rdzas su bsgyur nas 'bul / /
gzhan yang bza' bca'i gtor ma ri ltar spungs / /
ja chang 'o zho'i btung ba mtsho ltar bskyil / /
khyad par dri zhim bsangs kyi dud pa'i sprin / /
lha yi lam kun bkang ste 'bul lags na / /
dgyes par bzhes nas bdag cag 'khor bcas kyis / /
mi shes rmongs pas thugs dang 'gal ba rnams / /
bzod par mdzod la nad gdon par gcod sogs / /
mi 'dod rkyen ngan mtha' dag zhi ba dang / /
tshe bsod stobs 'byor rigs brgyud snyan grags sogs / /
'phel rgyas srid zhi'i legs tshogs dbang du bsdus / /
gnod cing 'tshe ba'i mi dang mi min kun / /
drag po'i las kyis thal ba'i rdul du rlogs / /
yul 'dir nad yams mu ge 'khrug rtsod sogs / /
mi mthun rgud pa'i mun pa kun zhi nas / /
bde skyid rdzogs ldan gsar ba'i nyi 'od kyi / /
snang ba 'bum du brdal ba'i 'phrin las mdzod / /
mdor na bdag cag gzhis byes thams cad du / /
nyin gyi bya ra mtshan gyi mel tshe mdzod / /
'gal rkyen bar gcod thams cad zhi ba dang / /
mthun rkyen bsam don legs tshogs 'grub par mdzod / /
chos rnams thams cad rgyu las byung X X X skar ma rab rib X X X X de ltar chos dang zang zing gis / /
mgron rnams tshims shing rgyud smin nas / /
chu 'dzin mkha' la yal ba bzhin / /
skye med dbyings su badzra muH zhes brjod la bsdu bar bya'o /
zhes pa 'di yang sog po thod rgod dge slong byams pa bstan dar dge legs nas yul bkra shis kun 'byung gzhi bdag rnams la gsol mchod bya tshul 'di 'dra zhig dgos zhes rin chen gnyis pa'i @# / /
rten dang bcas bskul ngor /
dga' ldan khri chen byang chub chos 'phel gyi skye bar sgro btags pa'i bla gzugs gar gyi dbang pos sug bris su bgyis pa'o / / / /
! bdag nyid rta mchog rol par gsal ba yi / /
thugs ka'i hUM las 'od zer rab spros pas / /
gnas gzhi skyong ba dbang chen rol pa che / /
'khor tshogs rgya mtshor bcas pa 'dir spyan drangs / /
mdun du zla ba'i mdangs 'phrog rta mchog steng / /
ral gri nor gzhong 'dzin pa'i dkar mdzes sku / /
dar zab na bza' gsol ba'i 'gying bag can / /
brtan par bzhugs la bdag gi 'dod don sgrubs / /
bdud rtsir byin brlabs gser skyems mtsho ltar bskyil / /
lha mi'i zhal zas lhun po lta bur spungs / /
dri zhim spos sna bsregs pa'i bsangs mchod sogs / /
dngos gshams yid sprul mchod sprin 'di bzhes la / /
rgyal bstan dar zhing de 'dzin zhabs pad brtan / /
dge 'dun khrims gtsang rgyal po'i mnga' thang rgyas / /
yul phyogs 'di ru nad mug 'khrug rtsod sogs / /
dus kyi mtshan ma ngan pa zhi bar mdzod / /
khyad par bdag cag gzhis byes gar gnas kyang / /
dgra jag me chu dug mtshon 'byung po sogs / /
bar chad kun gzhi tshe bsod dpal 'byor sogs / /
dbyar gyi mtsho chen bzhin du 'phel bar mdzod / / / /
ces pa'ang sog po cha gar po shog gi gzhi bdag la gsol mchod dgos zhes de ga'i mi sna nas bskul ngor khri byang sprul ming pa gar dbang khrag 'thung rol pa rtsal gyis sbyar ba'o / / / /
! na mo gu ru ye /
de la 'dir lha btsan dge bsnyen chen po mchod cing gtor ma 'bul bar byed pa la /
rin po che'i snod gtsang mar dkar gsum mngar gsum gyi spran pa'i gtor ma dbyibs zlum por /
de'i g.yas su sbas pa'i yum chen sman mo dang /
mtha' bskor du sde brgyad kyi gshos bu rnams theb kyus bskor ba bcas bshams shing /
snod gzhan du dkar gsum mngar gsum /
gzhan yang mchod phreng spyi 'gre ltar bsgrigs la /
rang yi dam gyi nga rgyal dang bcas mchod rdzas rnams byin brlabs byas la /
rten bskyed pa ni /
oM swa b+ha wa sa sbyangs /
stong pa nyid du gyur /
stong pa'i ngang las rang gi mdun du bskal pa'i rlung nag 'tshub ma rab tu 'khrugs pa'i dbus su /
lha btsan dge bsnyen chen po sku mdog dkar la smug po'i mdangs chags pa /
phyag g.yas na dar mdar mdung dang g.yon na nor gyi gzhong pa 'dzin pa /
dar dmar gyi gos stod dang /
dbu la dar thod dkar po gsol zhing /
chibs su lha rta ngang dkar la chibs pa /
de'i g.yas su yum sbas pa'i snang tshul ma sku mdog smug nag g.yas khram shing /
g.yon na nad kyi rkyal pa bsnams pa mi sdug pa'i gzugs can /
gtso bo'i mtha' bskor du /
lha sman /
btsan bdud /
sde brgyad dregs pa'i 'khor tshogs 'bum sde gnam sa bar snang gyi khyon rnams 'gengs pa /
de thams cad kyi spyi bo oM /
@# / /
mgrin par AH thugs kar hUM /
de las 'od zer 'phros pas gar bzhugs rang bzhin gyi gnas nas skad cig gis gnas 'dir spyan drangs /
hUM /
mi 'gyur spros bral don dam dbyings nyid nas / /
sna tshogs rten 'byung sgyu ma'i gar 'dzin pa / /
lha btsan dge bsnyen chen po 'khor dang bcas / /
thogs med rdzu 'phrul shugs kyis 'dir gshegs shig /
i hye hi dzaH dzaH dzaH hUMH baM ho /
dam tshig pa dang gnyis su med par gyur /
badzra sa ma ya stwaM /
zhes gdan dbul /
oM ar+g+haM nas shap+ta'i bar gyis mchod /
rang gi thugs ka'i hUM las 'od zer 'phros rdo rje gsum gyi lha tshogs mdun gyi nam mkhar spyan drangs /
yig brgya bzla /
bshags pa bya bzhi /
hUM /
mthu stobs rab 'bar lha btsan dge bsnyen che / /
khyod kyi sku gsung thugs kyi dam tshig dang / /
'gal zhing mi mthun nyes pa'i tshogs rnams kun / /
dmigs med chos dbyings ngang du bshags par bgyi / /
hUM /
kun bzang mchod sprin rgya mtsho las 'ongs pa'i / /
kun khyab phyi nang gsang ba'i rten rdzas rnams / /
lha btsan dge bsnyen chen po'i spyan lam du / /
'byung zhing rgyas la nyams chags sel gyur cig /
'chi med skabs gsum lha yi bdud rtsi dang / /
yangs zhing dwangs pa'i zhabs bsil gang+gA'i chab / /
mtshar sdug phyogs kun khyab pa'i padmo'i tshal / /
bdug pa'i spos kyi bye brag sna tshogs kyis / /
lha btsan dge bsnyen 'khor bcas thugs dam bskangs / /
bar chad sel la sdong grogs g.yel med mdzod / /
'od gsal nyi zla nor bu'i snang ba dang / /
ga bur tsan+da dri yis sbags pa'i chab / /
ro brgya'i bcud ldan zhal zas lhun por spungs / /
snyan brjid dbyangs kyi rol mo sna tshogs 'dis / /
lha btsan X X shes bya'i ri mo kun gsal me long dang / /
srid gsum brtan pa 'phrog pa'i brjod bral dbyangs / /
bung ba mgron du 'gugs pa'i dri yi mchog /
ro brgya'i zhal zas 'jam gnyen lha gos 'dis / /
lha btsan X X dgra bo'i tsit+ta 'bugs pa'i dar mdung dang / /
'dod dgu'i dbyig gi gzhong pa nor bu'i gter / /
bstan dgra cham la 'bebs pa'i khram shing dang / /
nad rkyal la sogs phyag mtshan sna tshogs kyis / /
lha btsan X X 'brong g.yag seng+ge rta dang ra lug khyi / /
dom dred la sogs ri skyes bu mo'i tshogs / /
nyams rtsal stobs kyis brjid pa'i cho 'phrul gyis / /
bdud sder 'jigs pa ster ba'i yo lang 'dis / /
lha btsan X X sngags rgyas byin brlabs sman rag gtor ma dang / /
dri zhim sman spos bsregs pa'i bsangs mchod sprin / /
gzhan yang mkho dgu'i 'byor pa mi zad pa / /
sa @# / /
gsum dog por 'gengs pa'i bkod pa 'dis / /
lha btsan X X chos sku ma'i bzlog pa dang /
mthun grub mas 'phrin las bcol /
rang yi dam gang byed kyi lugs ltar gtor ma byin gyis brlabs la /
lha btsan dge bsnyen chen po 'khor dang bcas pa'i ljags hUM las X gsol bar gyur /
a ka ro lan gsum mam bdun gyis gtor ma 'bul /
ar+g+haM sogs kyis mchod /
gzhi bdag gtor ma btang ste bstong pa ni /
hUM /
rab 'jigs dus mtha'i rlung nag 'tshub ma'i dbus / /
rabX 'byams stong gsum 'grod byed cang shes stong / /
rabX brjid mahA u pa si ka rtsal / /
rabX bsngags lha yi rol mos bstod par bgyi / /
rnamX dag chos dbyings gdod ma'i rang bzhin las / /
rnamX 'gyur ma nges sna tshogs bkod pa brgyas / /
rnamX mang 'gro ba'i rtsa lag thub pa'i bstan / /
rnam kun skyong ba'i srung mar bdag bstod do / /
dam nyams zhing bcu tshang ba'i dgra bo 'bum / /
glog ltar g.yo ba'i sdang mig yon po yis / /
mthar byed dpa' bo rol ba'i gar dgu'i nyams / /
lha btsan rnal 'byor dgra lha khyod la bstod / /
thub bstan zla ba nor bu'i sgron me stong / /
mi mthun nyer 'tshe'i chu 'dzin bral ba'i 'dzum / /
bshad sgrub 'od dkar bye bas sgeg bzhin du / /
srid gsum phan bde'i gsos su char bar mdzod / /
'jig rten spyi dang khyad par ljongs 'di na / /
nad yams sad ser mu ge'i rigs la sogs / /
rkyen ngan snyigs ma'i mdangs kyis ma reg par / /
rdzogs ldan dpyid kyi lang tsho rgyas par mdzod / /
nyin mtshan kun tu bya ra ma g.yel bar / /
bdag cag yon mchod 'khor bcas rjes skyong zhing / /
sngon gyi g.yar dam tha tshig ji bzhin du / /
bcol ba'i las kun myur du sgrub par mdzod / / / /
ces pa 'di ni 'bras ljongs kyi nye 'gram lung mtshan zhig gi gzhi bdag gi gsol mchod du bris / / / /
! sgang tog nags thang khul gyi gzhi bdag gi gsol mchod 'phrin bcol ni /
rang gi thugs ka'i hUM gi 'od zer gyis / /
brten cing mchod pa'i dgra lha mthu bo che / /
badzra dzwa ki dregs pa'i 'khor dang bcas / /
gnas 'dir spyan drangs dgyes pa'i gdan la bzhugs / /
ting 'dzin sngags rgyas 'dod rgur byin brlabs pa'i / /
bza' bca' btung ba'i bye brag sna tshogs dang / /
bsangs mchod spyan gzigs nam mkha' gang ba 'dis / /
dgra lha'i rgyal po 'khor bcas legs mchod na / /
bdag cag mi nor longs spyod ma lus pa'i / /
gnyer kha mdzod la nyin mtshan dus drug tu / /
lus dang grib ma bzhin du rtag 'grogs te / /
srung zhing skyobs pa'i 'phrin las g.yel med mdzod / /
ces pa 'di yang yon bdag tshe ring don ldan gyis bskul ngor yongs 'dzin khri byang pas sbyar pa'o / / / /
