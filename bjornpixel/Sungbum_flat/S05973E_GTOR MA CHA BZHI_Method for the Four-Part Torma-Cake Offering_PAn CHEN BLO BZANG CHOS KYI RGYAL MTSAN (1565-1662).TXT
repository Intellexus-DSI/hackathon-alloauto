@# / /
gtor ma cha bzhi bzhugs so / /
@## / /
gtor ma cha bzhi gtong 'dod pas /
badzra a mr-i tas bsangs /
swa b+hA was sbyangs /
stong pa'i ngang las b+h+rUM las rin po che'i snod yangs shing rgya che ba'i nang du /
oM las byung ba'i gtor ma zag pa med pa'i ye shes kyi bdud rtsi'i rgya mtsho chen por gyur /
oM AH hUM lan gsum brjod pas byin gyis brlabs /
sam+b+har gsum gsum brjod pas bsngo zhing gsol bar bsam /
dang po gnyis kyi mjug tu ar+g+haM sogs dang /
phyi ma gnyis kyi mjug tu de bzhin gshegs pa bzhi'i mtshan brjod /
dang po'i mchod pa'i mjug tu /
bdud rtsi'i rgya mtsho'i gtor ma 'di bla ma dkon mchog gsum la 'bul / /
bzhes nas mchog dang thun mong gi /
dngos grub ma lus stsal du gsol / /
gnyis pa'i mjug tu bdud rtsi'i rgya mtsho'i gtor ma 'di / /
chos skyong bsrung @# / /
ma'i tshogs la 'bul / /
bzhes shing zhi rgyas dbang drag gi /
'phrin las ma lus sgrub tu gsol /
gsum pa'i mjug tu /
bdud rtsi'i rgya mtsho'i gtor ma 'di / /
rigs drug 'gro ba'i tshogs la 'bul / /
bzhes nas sdug bsngal las grol te / /
myur du sangs rgyas thob par shog /
bzhi pa'i mjug tu /
bdud rtsi'i rgya mtsho'i gtor ma 'di / /
yul lha gzhi bdag rnams la 'bul / /
bzhes nas ru nga ma mdzad par / /
stongs grogs gnas po bzang po mdzod /
ces bsngo zhing 'phrin las 'chol lo / /
'di yang dka' bcu pa blo bzang dar rgyas kyis bskul ba la brten nas /
gso sbyong gi dus nye bar mkho bar bsams te dge slong blo bzang chos kyi rgyal mtshan gyis bris so / / / /
@# / /
na mo many+dzu g+ho ShA ya /
'dir tsha bsur gtong bar 'dod pas /
sangs rgyas chos dang tshogs kyi mchog rnams la / /
byang chub bar du bdag ni skyabs su mchi / /
bdag gis sbyin sogs bgyis pa 'di dag gis / /
'gro la phan phyir sangs rgyas 'grub par shog /
rang nyid spyan ras gzigs su gsal ba yi / /
thugs ka'i 'od kyis sri zhu yon tan dang / /
snying rje lan chags mgron rnams ma lus pa / /
spyan drangs 'dod pa'i gdan la bzhugs par gyur / /
oM badzra a mr-i ta kuN+Ta li ha na ha na hUM phaT /
oM swa b+hA wa shud+d+ha sarba d+harmA swa b+hA wa shu d+d+ho nyahaM /
stong pa nyid du gyur stong pa'i ngang las b+h+rUM las rin po che'i snod yangs shing rgya che ba rnams kyi nang du /
oM AH hUM 'od du zhu ba las byung ba'i 'dod yon lnga ldan gyi dri phun sum tshogs pas dang bar snang gi khyon thams cad gang bar gyur /
oM AH hUM lan gsum brjod /
na maH sarba ta thA ga ta a ba lo ki te oM sam+b+ha ra sam+b+ha ra hUM /
zhes bdun nam /
yang na /
oM gan+d+he kA mgu na pU dza i daM kha kha khA hi khA hi /
zhes pa bdun gyis bsngos /
oM ar+g+haM nas shap+ta'i bar gyis mchod /
de bzhin gshegs pa bzhi'i mtshan brjod /
dri mchog 'dod yon lnga ldan pa'i / /
zag med bsur gyi mchod pa 'di / /
bla ma yi dam dkon mchog gsum / /
mkha' 'gro chos skyong thams cad dang / /
dri za'i rgyal po rab dga' sogs / /
dri za'i tshogs rnams ma lus dang / /
ma gyur rigs drug sems can dang / /
yul lha gzhi bdag tshogs rnams dang / /
lan chags sha 'khon gnyer ba dang / /
khyad par kha sang de ring bar / /
bsad lcebs shi nas snga lus bor / /
phyi lus ma rnyed par do yi / /
ji snyed sems can thams cad la / /
'bul zhing bsngo bas mgron @# / /
rnams kun / /
'dod dgu'i char gyis tshim gyur nas / /
bdag gi bar chad kun zhi zhing / /
tshe ring nad med 'byor pa rgyas / /
khams gsum dbang du 'du ba dang / /
bsam don yid bzhin 'grub par mdzod / /
bar do'i sems can thams cad kyang / /
'jigs skrag sdug bsngal las grol te / /
bla ma'i gdams ngag dran gyur nas / /
bde ba can du skye bar shog /
lan chags bu lon dag gyur nas / /
'gro kun bde skyid ldan pa dang / /
yul lha gzhi bdag rnams kyis kyang / /
rtag tu g.yel med grogs byed shog /
bdag kyang 'chi ba'i dus kyi tshe / /
gnad gcod sdug bsngal dang bral te / /
dag pa'i zhing du skyes nas kyang / /
'gro kun phan bde stsol bar shog /
de lta bu'i tshul gyis bsur btang na gnas skabs bar chad sel zhing /
bde ba can du skye ba sogs phan yon shin tu che'o / /
zhes pa 'di yang dge slong blo bzang chos kyi rgyal mtshan gyis bkod pa'o / /
mang+ga laM / /
! / /
oM swasti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / / / /
sarba dza ga taM / / / /
