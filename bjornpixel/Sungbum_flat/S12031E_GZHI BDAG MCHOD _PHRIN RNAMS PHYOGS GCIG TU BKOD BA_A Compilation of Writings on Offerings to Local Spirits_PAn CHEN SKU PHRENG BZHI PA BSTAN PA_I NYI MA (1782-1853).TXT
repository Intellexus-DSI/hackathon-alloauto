@# / /
gzhi bdag mchod 'phrin rnams phyogs gcig tu bkod ba bzhugs / /
@## / /
na mo badzra b+hai ra wA ya /
oM AH hUM gis bsangs rdzas mchod gtor rnams byin gyis brlabs nas /
kyaiH rang gi mdun du yid 'ong pho brang dbus / /
gzi byin rab 'bar btsan rgod drag shul can / /
bka' nyan 'khor tshogs rgya mtshos yongs bskor nas / /
bdag la dgyes pa'i tshul gyis bzhugs par gyur / /
dngos bshams yid kyis sprul pa las byung ba'i / /
bsangs rdzas gtor ma phyi nang mchod sprin gyis / /
nam mkha'i khyon kun yongs su bkangs byas te / /
lha btsan chen po 'khor dang bcas la 'bul / /
gtum drag rngam pa'i btsan rgod mthu bo che / /
'jigs rungs 'khor dang bcas la bstod par bgyi / /
sngon chad ma rig mthug po'i gzhan dbang gis / /
khyod la nongs par gyur rnams bzod par @# / /
bzhes / /
gnas khang 'dir 'khod bdag cag ma lus pa / /
bsrung zhing skyob la g.yel ba med pa dang / /
mi nor longs spyod dbyar mtsho ltar 'phel zhing / /
bsam don yid bzhin 'grub pa'i 'phrin las mdzod /
ces pa 'di ni lha sa dpal rab khang gnyer bstan 'dzin dgos skyes kyis 'di lta bu zhig dgos zhes bskul ba ltar /
\u0f38 'jam dpal gshin rje'i gshed kyi rnal 'byor pa \u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal gyis sbyar ba'o / /
! / /
rin chen mang sprul khams gsum yongs kyi bdag /
dbang phyug chen po kum+be ra la sogs / /
pur rgyal yul gyi byang phyogs skyong ba yi / /
nor 'chang yul lha gzhi bdag bcas la bstod / /
gser skyems bsangs rdzas 'brang rgyas la sogs pa'i / /
dngos bshams yid sbrul mchod tshogs legs bzhes nas| |'gro 'di'i mi bzad dbul phongs sel slang du / /
sa le spram gyi gter kha brgya phrag phye / /
mchog gsum chos srung spyi dang khyad par du / /
ma ru rtse yi bdag po 'khor bcas kyis / /
ji ltar smon pa'i don rnams ma lus pa / /
lhun gyis 'grub pa'i 'phrin las g.yel med sgrubs / /
ces pa 'di ni g.yang pa mi tshan gyi grwa gras drung ram pa blo bzang 'byung gnas kyis 'di lta bu zhig dgos zhes bskul ba la brten nas /
\u0f38 shAkya'i btsun pa blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o / /
dge legs 'phel / /
! / /
na mo badzra b+hai ra wA ya /
'dir \u0f38 rgyal bo li byin ha ra sogs mchod par 'dod pas /
bsangs dang gser skyems phye mar nyer spyod sogs legs par bshams la /
yi dam gang byed kyi sgrub thabs ltar byin gyis brlabs pa'am /
yang na /
! bslu med mchog gsum bden pa'i byin rlabs dang / /
chos dbyings rnam dag rten 'brel mi bslu'i mthus / /
gser skyems bsangs rdzas phyi nang dam rdzas sogs / /
mchod pa'i sprin gyis phyogs kun gang gyur cig /
mdun gyi nam mkhar shel mkhar dgu brtsegs nang / /
sku gsung thugs dang yon tan 'phrin las kyi / /
rgyal chen 'khor bcas sku mdog phyag mtshan sogs / /
bstan pa bsrung ba'i chos kyis brjid bar gyur / /
rgyal chen mon bu dgra lha skyes gcig dang / /
shing bya can dang stod kyi mi bo che / /
srog bdag sku lnga btsun mo dmag dpung bcas / /
gnas 'dir myur byon bcol ba'i 'phrin las mdzod / /
mod la bsad pa'i khrag sman sbyar ba'i skyems / /
dngos grub myur @# / /
'gugs lcags kyu sgron me lnga / /
chang phung gser g.yu brdar ba'i snying po can / /
\u0f38 rgyal chen sku lnga 'khor bcas mnyes phyir 'bul / /
ye shes lnga yi rang bzhin me dpung dbus / /
mi gtsang grib sel sna tshogs bsregs pa'i bsangs / /
'chi med lam kun yongs su 'khrigs pa 'dis / /
\u0f38 rgyal chen 'khor bcas dgyes pa bskyed gyur cig /
ting 'dzin sngags dang phyag rgyas byin brlabs pa'i| |bdud rtsi'i gser skyems gtor tshogs rgya mtsho dang / /
phyi nang nyer spyod 'dod pa'i yon tan lngas / /
bstan srung 'khor bcas mchod kyis stong grogs mdzod / /
thugs rje'i bdag nying \u0f38 rgyal chen mthu stobs can / /
kun kyang byams pa'i spyan gyis bdag la gzigs / /
ma rig 'khrul bas nyams chags ci mchis pa / /
dmigs med bde chen ngang du bshags bar bgyi / /
gsang gsum 'phrin las yon tan bcas pa yis / /
\u0f38 rgyal chen sku lnga mthu stobs dpal gyi bdag /
gsang ba'i yum chen sras blon dmag dpung bcas / /
gsol lo bstong do bcol ba'i 'phrin las mdzod / /
khri srong lde btsan bka' bsgoms nyer dgongs la / /
bdag sogs mi nor ltos par bcas pa la / /
lha gzer cho 'phrul ma lus zhi ba dang / /
tshe bsod dpal 'byor rgyas pa'i 'phrin las mdzod / /
yul 'dir mi mthun rgud pa kun zhi zhing / /
mi nor longs spyod rtag tu 'phel ba dang / /
char tshu dus phebs lo phyugs legs pa sogs / /
bsam don ma lus lhun grub bkra shis stsol / /
mang+ga laM / /
ces pa 'di yang \u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos gzims chung bka' gdams pho brang du sbyar ba'o / /
! oM swasti /
no yon hon che cha gan tho lo ga'i / /
bal mo mthon po khri shor rgyal mo dang / /
tshwa mtsho dkar mo la sogs gzhi bdag rnams / /
spyan 'dren mchod tshogs rgya mtsho'i dbus su bzhugs / /
ting 'dzin sngags dang phyag rgyas byin brlabs pa'i / /
mchod gtor phyi nang dam rdzas spyan gzigs tshogs / /
'bul gyi dgyes pa chen pos legs bzhes nas / /
bcol ba'i 'phrin las ma lus sgrub par mdzod / /
khyed rnams mchod cing gsol btab bden pa'i mthus / /
yul phyogs dge zhing nad mug 'khrug rtsod dang / /
dgra jag la sogs nyer 'tshe kun zhi nas / /
legs tshogs dbyar gyi mtsho ltar 'phel gyur cig /
ces mtsho kha'i gzhi bdag rnams la 'phrin 'chol 'di lta bu zhig dgos zhes tha'i ji 'jam dpal dar rgyas kyis bskul ba'i ngor /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal gyis sbyar ba'o / /
! / /
'dir lhan cig skyes pa'i lha dang /
yul lha bcas la bsangs dang mchod gtor 'bul bar 'dod pas 'brang rgyas zlum po btsan bshos dkar dmar gru gsum /
bsangs sna gang 'dzom gtsang mar bshams la rang yid dam gang yang rung ba'i nga rgyal dang /
gsal snang la gnas @# / /
pa'i byin rlabs rgyas bsdus gang rigs sngon du btang ste /
dmigs pa brtan pos 'di ltar 'don bar bya'o /
! / /
kyaiH rang gi mdun du spang gshongs nyal 'gro'i rgyun / /
yid 'ong nags tshal me tog rgyan pa'i dbus / /
rin chen rgyan gyis spras pa'i rta mchog steng / /
lhan cig skyes pa'i dgra lha phying dkar ba / /
phyag gnyis shel mdung nor bu'i gzhong pas mdzes / /
lha yi gos dang ka shi'i la thod can / /
btsun mo sras blon dmag dpon 'khor bcas rnams / /
rab dgyes 'dzum bcas rtag par bzhugs su gsol / /
gzhan yang u lang u dur yul phyogs dang / /
yi khe o sbo pha sba yan rgol dang / /
sba ra'i a khu la u ling su thas / /
bcas pa'i yul phyogs bde bar skyong ba'i lha / /
gnod spyin btsan rgod klu gnyan rnam pa can / /
sku mdog phyag mtshon ma nges sna tshogs pa / /
spyi dang thang lha rma chen spom ra ba / /
'khor bcas rang rang 'dod pa'i gdan la bzhugs / /
zag med ye shes 'bar ba'i zhugs kyi nang / /
dri zhim bsangs rdzas bsregs pa'i dud pa'i sprin / /
dbang po'i yul du rmad byung bde ster 'di / /
lhan cig skyes dang yul lha'i tshogs rnams bsangs / /
phye dkar 'bri zho rtsi bcud mngar gsum dang / /
sbyangs rtogs spar ba'i mchod gtor btsan bshos bcas / /
rab 'byams zhing kun 'gengs pa'i mchod tshogs 'dis / /
phying dkar spom ra gzhi bdag 'khor bcas mchod / /
spyan gzigs sna tshogs nam mkha'i khyon gang zhing / /
nor 'dzin khyab pa'i phyi nang gsang rten gyad / /
lha mchog gzhi bdag 'khor bcas mchod pa'i mthus / /
thub bstan dar rgyas yun ring 'bar gyur cig /
yul 'di'i 'gro kun gzhis su bkra shis shing / /
mi nor longs sbyong mnga' thang rgyas pa dang / /
byes su 'jigs pa kun las sgrol ba sogs / /
'phrin las kun 'grub bkra shis ma lus stsol / /
zhes pa 'di yang u rang gu ru'i shog thus lag che tshe ring don grub nas rang gi lhan cig skyes dang yul lha bcas la bsangs dang mchod gtor 'bul tshul 'di lta bu zhig dgos zhes bskul ba'i ngor /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o / /
! / /
na mo badzra b+hai ra wA ya /
'dir mtsho sngon khri shor rgyal mo'i nye skor gyi gzhi bdag rnams la gsol mchod byed par 'dod pas / /
bsangs dang gser skyems nyer spyod dkar gtor zlum po dang /
dmar gtor zur gsum rgyan gyis brgyan pa bcas gtsang mar bshams la /
rang nyid yi dam lha'i nga rgyal dang gsal snang la gnas pa'am mi shes na mchod yul rnams la dad pa drag po'i sgo nas /
! bslu med dkon mchog gsum gyi bden pa dang / /
phyogs bcu'i sangs rgyas byang sems byin rlabs dang / /
chos dbyings rnam dag rten 'brel mi bslu'i mthus / /
kun bzang mchod pas zhing kun gang gyur cig /
tshogs gnyis yongs rdzogs mda' thang chen po dang / /
bdag gi lhag bsam rnam par dag pa'i mthus / /
gser chen mthon po sba @# / /
yan tsha kan dang / /
u du tsha kan o tho zhi ni nor / /
o tsor tho long o tse tho lo go /
la sogs chu mtsho ri dang ljongs gnas pa'i / /
gzhi bdag klu dang gnyan chen la sogs pa / /
dam bcas thugs rje'i dbang gis gnas 'dir gshegs / /
gser sbyangs khu pa 'thor 'dra'i ye shes mes / /
dri 'dzin dga' ston 'gyed pa'i bsangs sna'i rdzas / /
bsregs pa'i dud sprin lha lam 'gengs pa 'dis / /
dkar phyogs skyong ba'i lha klu gzhi bdag bsangs / /
phye dkar 'bri zho rtsi bcud mngar gsum sogs / /
dngos bshams yid sprul bza' bca' sna dgu'i tshogs / /
zag med ye shes bdud rtser byin brlabs te / /
lha klu gzhi bdag 'khor bcas mnyes phyir 'bul / /
sna tshogs shing 'bras gro sran 'bras la sogs / /
'bru sna'i tshogs dang rnam gsum dag pa'i sha / /
lha mi'i zhal zas zhim dgu mngar dgu 'dis / /
yul 'di'i dkar phyogs skyong rnams mchod par bgyi / /
rta 'bri bya lug khyi dang gcan gzan tshogs / /
bsra brtan go mtshon phyi yi spyan gzigs dang / /
gser dngul rin chen gos dar nang rdzas kyi / /
'dzin ma'i khyon kun bkang ste 'bul bar bgyi / /
bstan srung lha klu gzhi bdag 'khor dang bcas / /
rang rang pho brang nang du rtag bzhugs nas / /
mtsho sngon yul 'di'i mi nor 'khor bcas kun / /
bsrung skyob mthun rkyen sgrub la ma g.yel zhig khyad par pha rol dgra jag cho ma rkun dang| |nad yams dmag 'khrug mu ge kun zhi nas / /
rgyal po 'bangs bcas tshe bsod dbang thang dang / /
mi nor longs spyod yar ngo'i zla bzhin spel / /
phan bde'i 'byung gnas rgyal bstan dad zhing rgyas / /
sdom brtson sde sngong 'dzin pas sa steng khyab / /
'gro kun chos 'byor bde la rtag spyod cing / /
legs tshogs gong du 'phel ba'i bkra shis shog /
ces pa 'di yang mtsho sngon pa'i le 'phrin las dpal 'byor gyi lcam lha mo dpal bzang gis bskul ma mdzad pa ltar| rdo rje 'dzin pa \u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos gzims chung bka' gdams pho brang du sbyar ba'o / /
! / /
na mo badzra b+hai ra wA ya /
'dir bstan srung rdzong btsan par mchod gtor 'bul zhing /
'phrin bcol ji ltar bya ba'i tshul ni /
nyer sbyod /
nang mchod btsan bshos / /
khyad par du rak+ta dang chang gi btung ba /
tshil bu'i bza' ba sogs gtsang sbra dang ldan par bshams la rang nyid rdo rje 'jigs byed la sogs ba'i yi dam gyi lha gang yang rung ba'i nga rgyal la gnas pas yi dam de nyid kyi sgrub thabs nas bshad pa ltar gyi byin rlabs bya ba'am /
bsdu na /
oM AH hUM /
lan gsum brjod de byin gyis brlabs la /
! mdun du gtum drag nyams ldan sa 'dzin steng / /
g.yu 'brug gnam lcags thog ser rab 'bebs shing / /
klu chen dug gi kha rlangs 'phro ba'i dbus / /
brtan srung rdzong btsan 'khor bcas brtan par bzhugs / /
'jigs rungs bse yi khrab rmog sku la gsol / /
khams gsum dbang sdud @# / /
mdung dmar phyag gi 'dzin / /
sprul pa'i pho nya phyogs bcur 'phro ba can / /
ma yengs bstan pa'i bsrung ma 'khor bcas bzhugs / /
gnam lcags las grub bde skyed snod yangs su / /
sha khrag bdud rtsi lnga dang rab sbyar bas / /
btsan bshos sbyangs rtogs sbar ba'i bdud rtsi'i tshogs / /
dge bsnyen rdzong btsan 'khor bcas mnyes phyir 'bul /
lan gsum /
nyer sbyod 'dod yon lnga dang rin chen bdun / /
dgra snying 'byin byed 'jigs rungs mdung dmar dang / /
bse yi khrab rmog la sogs sku yi chas / /
'bul gyi dgyes pa chen pos bzhes su gsol / /
btsan bshos dmar po ri ltar sbungs pa dang / /
khrag chang btung ba rgya mtsho lta bur 'khyil / /
mthong ba'i bar chad kun sel bris sku sogs / /
'bul gyi bzhes la 'phrin las rnam bzhi sgrubs / /
sngon tshe padma kA ra la sogs pa'i / /
rtsa brgyud bla ma'i spyan sngar dus mtha' 'dir / /
bstan pa bsrung bar zhal bzhes g.yar dam can / /
rdzong btsan mdung dmar can la bstod par bgyi / /
phan bde'i 'byung gnas rgyal bstan bsrung ba dang / /
khyad par thon pa mi tshan dge 'dun sde / /
thugs mthun khrims gtsang bshad sgrub gong 'phel du / /
'gyur ba'i 'phrin las g.yel ba med par mdzod / /
ljongs 'dir nad mug 'khrug rtsod rgyun chad cing / /
phan bde'i legs tshogs dbyar mtsho ltar 'phel nas / /
'gro kun bde skyid dpal la spyod bzhin du / /
sring zhi'i rgya mtsho'i pha mthar phyin gyur cig /
dus 'di nas bzungs tshe rabs thams cad du / /
sa dang lam gyi rtogs pa rim bzhin du / /
bgrod la mi mthun nyer 'tshe kun zhi nas / /
mthun rkyen legs tshogs gong du 'phel gyur cig /
ces thon pa mi tshan gyi chos bdag rdzong btsan par bstod cing 'phrin las bcol ba 'di lta bu zhig dgos zhes spyi mi chos grags rgya mtshos bskul ba'i ngor /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos gzims chung bka' gdams pho brang du sbyar ba'o / /
! / /
oM swa sti /
'dir tsha 'dam yul gyi gzhi bdag lha klu sogs dkar phyogs skyong ba rnams la bsangs mchong gser skyems bcas 'bul bar 'dod pas /
mchod pa'i rdzas rnams gtsang sbra thon par bshams la /
oM AH hUM /
lan gsum brjod la byin gyis brlabs /
dmigs pa brtan pos 'di ltar brjod par bya ste /
! lha chen rma chen sbom ra la sogs pa'i / /
yul phyogs 'dir 'khod lha klu gzhi bdag dang / /
khyad par bsam grub ri bo'i ngos gnas pa'i / /
dkar phyogs skyong ba ma lus gnas 'dir gshegs / /
'bru bcud rin chen sman sna tshogs pa'i rdzas / /
zag med bdud rtsir byin rlabs gser skyems 'di / /
yul 'di'i lha klu gzhi bdag 'khor bcas la / /
'bul gyi bzhes la mchog mthun dngos grub stsol / /
ye shes me lce 'bar ba'i klongs yangs su / /
lha klu mi yi bsangs rdzas bsregs pa las / /
byung ba'i @# / /
dung sprin lha lam 'gengs pa 'dis / /
bstan skyong lha klu gzhi bdag 'khor bcas bsangs / /
gzhan yang bdud rtsi'i gtor tshogs rgya mtsho dang / /
nyer sbyod phyi nang 'dod yon rin chen bdun / /
dngos bshams yid sprul kun bzang mchod pa'i sprin / /
gzhi bdag gnyan po 'khor bcas mnyes phyir 'bul / /
sngon tshe chos kyi rgyal po tsong kha pa'i / /
spyan sngar ji ltar zhal bzhes dam bcas bzhin / /
zhwa ser bstan la gus mchod lhur len pa / /
bdag cag 'phrin las rnam bzhi g.yel med sgrubs / /
yul 'dir nad yams 'khrug rtsod mu ge dang / /
dgra jag la sogs mi mthun kun zhi zhing / /
chos dang dpal gyi 'byor pa dbyar mtsho dang / /
yar ngo'i zla ba ji bzhin gong du sbel / /
mchog gsum bslu med bden pa'i byin rlabs dang / /
dkar phyogs skyong ba'i bsrung ma'i mthu stobs kyis / /
bdag cag re ba'i 'bras bu ma lus pa / /
yid smon ji bzhin 'grub pa'i bkra shis shog /
ces tsha 'dam yul gyi lha klu gzhi bdag la gsol mchod bya tshul 'di lta bu zhig dgos zhes tsha 'dam ja sag dga' ldan bston skyong gis bskul ba'i ngor /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o / /
! / /
oM swa sti /
! 'dir yul lha gzhi bdag la bsangs mchod bya bar 'dod pas /
bsangs sna gang 'dzoms me dang bcas pa 'du byas la /
ngag tu 'di ltar brjod par bya ste /
oM AH hUM /
lan gsum brjod de /
dri bzang phun sum tshogs pa dang ldan pa'i bsangs rdzas bsregs pa'i dud sprin gyis nam mkha'i khyon thams cad gang bar gyur zhes brjod cing /
ngag tu /
! ta ri gang+gA la sogs sa 'dzin dang / /
chu chen zung sogs nags tshal sman ljongs la / /
gnas pa'i yul 'di'i gzhi bdag 'khor dang bcas / /
spyan 'dren mchod pa'i gnas 'dir gshegs su gsol / /
ye shes snang ba 'bar ba'i zhugs kyi nang / /
ga bur tsan+dan gur kum la sogs pa / /
bsregs pa'i dri 'dzin longs sbyod dam pa 'dis / /
yul 'di'i lha klu gzhi bdag 'khor bcas bsangs / /
mi mjed zhing 'di'i bsangs rdzas ji snyed pa / /
ting 'dzin me yis bsregs pa'i dud pa'i sprin / /
bai DUr brtsegs 'dras lha yi lam bkang ste / /
dkar phyogs skyong ba'i bsrung ma'i tshogs rnams bsangs / /
gzhan yang lha klu mi yi 'jig rten na / /
dri zhi ma sbos kyi bye brag ci mchis pa / /
gzhi bdag gnyen po 'khor dang bcas la '+pul / /
bzhes nas bsam don ma lus yid bzhin bsgrubs /
khyed rnams gus mchod gsol ba btab pa'i mthus / /
sa yi tshangs pas bdag gir mdzad pa yi / /
rta 'bri g.yag lug la sogs rkang bzhi ba'i / /
nor rnam nyil gyi gang bu bzhin du spel / /
yul 'dir mi nang phyugs nad gcan gzan gyi / /
gnod pa la sogs nyer 'tshe kun zhi zhing / /
mi nor longs spyod legs tshogs dbyar mtsho ltar / /
gong nas gong du 'phel ba'i bkra shis shog /
! / /
dngul phongs sel mjad rgyal chen rnam thos sras /
@# / /
ces yangs pa'i nor 'dzin gyi khyon la stobs kyi 'khor los bsgyur ba sa'i tshangs pa chen po \u0f38 'jam pa'i dbyangs gong ma bdag po chen po'i so hrug gi 'tsho skyong ba ngag dbang dpal bzang gis bsangs mchod 'phrin 'cho la dang bcas pa 'di lta bu zhig dgos zhes bskul ba'i ngor /
\u0f38 shAkya'i dge slong blo bzang dpal ldan bstan pa'i nyi ma phyogs las rnam rgyal dpal bzang pos sbyar ba'o / / / /
oM swa sti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog 'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / /
sarba mang+ga laM / /
! / /
'jam dpal bka' sdod dam can chos kyi rgyal /
! / /
lha yi dge bsnyen nas phying dkar ba /
