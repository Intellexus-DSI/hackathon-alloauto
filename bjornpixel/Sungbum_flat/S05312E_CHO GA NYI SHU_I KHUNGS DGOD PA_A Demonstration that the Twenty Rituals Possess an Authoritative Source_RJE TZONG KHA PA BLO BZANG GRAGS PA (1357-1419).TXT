/
cho ga nyi shu'i khungs dgod pa bzhugs so / /
@## / /
dpal gsang ba 'dus pa'i dkyil 'khor gyi cho ga byed par 'dod pas yid ches bskyed pa'i phyir du dang por tshad ldan rnams kyis khungs su byed pa'i cho ga nyi shu'i gzhung gi khungs bkod pa ni /
slob dpon klu byang gis mdzad pa'i cho ga nyi shu par /
dang por ni sbyang ba dang / /
de nas sa yongs 'dzin pa dang / /
phyi nas bgegs ni nyer zhi dang / /
thod le kor gyis thig 'dab dang / /
de nas sa lha sogs lhag par / /
gnas dang de nas gsol gdab dang / /
phyi nas slob ma lhag gnas dang / /
nam mkhar thig ni gdab pa dang / /
tshon sna lnga yi cho ga dang / /
tshon rtsi rnams ni dgye ba dang / /
lha rnams spyan drangs nyid dang ni / /
de nas slob ma gzhug pa dang / /
khrus kyi dkyil 'khor cho ga dang / /
de nas sangs rgyas dbang bskur dang / /
de nas phyag mtshan dbang bskur dang / /
bla ma lha la yon gnyis dang / /
rjes su gnang ba sbyin pa dang / /
de nas gshegs gsol cho ga dang / /
dkyil 'khor las ched phur pa dang / /
skud pa bsdu ba nyid kyang ste / /
rab bshad cho ga nyi shu yis / /
zhes gsungs pa'i cho ga nyi shu 'di la bsdu tshoms dang /
'dir bshad pa'i cho ga nyi shu dang grangs ma mthun pa la kha skong 'gal spong ngo / /
dang po la gsum /
don tshan gyi go rim gyi dang /
sa bcad kyi dang /
sdom gyi bsdu tshoms so / /
dang po la cho ga nyi shu'i dang po gsum gyis sa chog dang /
de bzhis sta gon dang /
de nas bcu gcig gis dngos gzhi dang /
de nas gnyis kyis mjug chog go /
dngos gzhi'i cho ga bcu gcig la gnyis /
dkyil 'khor bri sgrub mchod pa dang /
dbang bskur ba'o / /
dang po la ya thig gdab pa sogs gsum gyis dkyil 'khor 'dri ba dang /
@# / /
de nas gcig gis dkyil 'khor bsgrub mchod de / /
gnyis pa dbang bskur ba la gnyis kyi de nas gcig gis slob ma gzhug pa dang /
de nas drug gis zhugs pa la dbang bskur ba'o / /
de la'ang dang po gnyis kyis ni slob ma'i dbang dang /
de nas gcig gis rdo rje slob dpon gyi dbang dngos dang /
de nas gsum byas de'i mtha' rten bstan cing /
de dag las gzhan dbang gong ma gsum gyi cho ga ni rim lnga sogs kyis kha bskang ba'o / /
gnyis pa sa bcad kyi bsdu tshoms las dang /
sta gon dang /
dngos gzhi'i cho ga gsum gyi dang po sa'i cho ga la /
sa sbyang zhes pa nas /
nyer zhi dang zhes pa'i bar sbyar /
'dzin bgegs zhi gsum ste /
cho ga nyi shu'i dang po gsum ni /
sa brtag /
bslang /
sbyang /
bzung /
srung zhing byin gyis brlab pa lnga yin no / /
gsum pa de dag gi sdom gyi bsdu tshams ni /
brtag bslang gnang gsol drag po dang /
rdzas sngags lta ba stong pas sbyang / /
gtor ma sbyin sreg sgrub thabs bsgom / /
spro dang snyan mnan gsol gdab gdeg /
phyag 'tshal gsol gdab mi bskyed lta / /
nga rgyal rkang pa byin rlabs 'gro /
bskor nas bka' bsgo stangs stabs bya / /
kha sbyar bdag bskyed phur bu bsgrub / /
phur 'dab ra ba sogs kyis bsrung / /
sa chog sdom du bsdus pa'o / / / /
gnyis pa sta gon gyi cho ga /
thod le zhes pa nas /
lhag gnas zhes pa'i bar gyi cho ga bzhi la /
las thig gdab pa /
lhag gnas gsum bya ba /
lha la gsol ba gdab pa /
thugs rje yi ni bdag can bdag /
slob ma lhag par gnas pa bzhi'i dang po'i sdom ni / / / /
go rim dus rgyu khel tshul chad / /
byug bkod bzhag bskyed mchod bsrung mig /
gtor bzlas gtor bsang sa mdzes bya / /
mchod bskyed phyogs mig bzung btang rkang / /
g.yas skor slob dpon nub dang lhor / /
gnas nas tshangs gnyis mer gnas te / /
shar dang lho dang rlung gnas nas / /
nub dang byang gi rtsa thig bzhi / /
me dang srin gnas zur thig gnyis / /
bzlos gdab sgo dbye lhag ma la'ang / /
phur gdab bskor dbyung gshegs pa ni / /
thig chog sdom du bsdus pa'o / /
gnyis pa lhag gnas bya ba la gsum /
sa'i lha mo /
dkyil 'khor gyi lha /
bum pa lhag gnas so / /
dang po'i sdom ni /
dgug gdab ra pa rdo rje'i sa / /
bskyed bskul bsres mchod gsol ba gdab / /
gnang bsdams byin gyis brlabs pa ni / /
sa yi lha mo'i lhag gnas sdom / /
gnyis pa'i sdom ni /
byug dgram chas gzhug rnal 'byor sgom / /
thig le sngags rten brten pa bskyed / /
gzhug dbang mchod cing bstod pa ni / /
sta gon lha yi cho ga'i sdom / / / /
gsum pa bum pa bsham sgrub gnyis la sdom ni /
rgyu tshad grangs mtshan mgul chings skud / /
bdug bskrad dgang gzhung dung rdo rje / /
dgod bskyed gzhug dbang mchod bstod myang / /
bzlas gzhu mchod yon me tog 'bul / /
mchod bsang gsol gdab gtor ma bstod / /
snga gzhag bzlas mchod bum chog sdom / / / /
bzhi pa slob ma lhag gnas kyi thog mtha' bar gsum du bya ba'i cho ga la sdom ni / / / /
gsol gdab kun slong nang dbang dang / /
'dzin gzhug sdom bzung byin brlabs mchod / /
so shing khyor chu ku sha bsrung / /
byin brlabs khyor chu chos bshad bsrung / /
nyal gtor dri mchod gdeg pa ni / /
slob ma lhag par gnas pa'i sdom / /
gsum pa dngos gzhi'i cho ga la gsum /
ye thig gdab cing tshon dgye ba /
bum pa dgod cing dkyil 'khor brgyan pa /
bsgrubs shing mchod nas dbang bskur ba'o / /
dang po la @# / /
nam mkhar nas dgye ba zhes sogs gsum la /
ye thig gdab pa /
tshon byin gyis brlab pa /
tshon gyis rten gyi dkyil 'khor 'dri ba /
de la phyag rgya dgod pa ste bzhi'o / /
dang po'i sdom ni /
ye thig gi sdom thig cho ga snga ma'i sdom gyis shes par nus gsung ba ltar /
rje btsun 'dul ba 'dzin pas sdom du bsdus pa ni /
bkod bsgyur gnyis bskyed btang bzung blta / /
gsol gdab dgug bsgril byug bkod bzhag /
mchod srung mig gtor bzlas mdzes mchod / /
phyogs mig btang bzung nam mkha' sa'o / /
gnyis pa tshon byin gyis brlab pa sogs gsum gyi sdom ni /
tshon bskyed dgug bzla blta sbar mchod / /
dgang bsil dang por rtsig pa bri / /
lhag ma bri zhing phyag rgya dgod / /
byug bsad gshegs gsol tshon chog sdom / / / /
gsum pa bsgrubs shing mchod nas dbang bskur ba la gsum /
dkyil 'khor bsgrub pa /
dkyil 'khor mchod pa /
dbang bskur ba'o / /
dang po la gnyis las /
lha rnams spyan drangs gnyis dang ni / /
zhes pa cho ga nyi shu'i cho ga bcu gcig pa sgrub mchod gnyis kyi sdom ni /
chas 'jug bsang bsrung bdag bskyed sbyangs / /
gnyis bskyed gsum rtseg bskul bsgo bstim / /
spyan drangs mchod gsol bskul bstim dgug /
dbang bskur phyi nang gsang ba dbul / /
nga rgyal bstod dang bzlas pa dang / /
gtor tshogs gtor ma nye reg dang / /
sbyin sreg bskor dbul sgo dbye blang / /
phyag dang gsol gdab sgrub mchod sdom / / / /
gsum pa dbang bskur ba la gnyis /
rang nyid zhugs nas gsol ba gdab pa dang /
slob ma gzhug cing dbang bskur ba'o / /
gnyis pa la gsum /
dkyil 'khor du gzhug pa /
zhugs pa la dbang bskur ba /
dkyil 'khor gyi mjug gi cho ga'o / /
dang po la /
de nas slob ma gzhug pa dang / /
zhes pa ni cho ga bcu gnyis pa'o / /
phyi nang gi mjug chog gi sdom ni /
gsol 'od gsal ba las yang dag 'byung / /
gdab bsang zhing chas su gzhug /
byin brlab dris lan sems bskyed bsang / /
nang gzhug skor ba phyag lnga dang / /
dam bzhag lnga dang gsol gdab bskyed / /
dgod stim sbyang bskyed bskul zhing dbab / /
dri bskor bden brjod sbyin bkod dor / /
bcing dbye blta bskul dkyil 'khor bstan / /
mjug chog sdom du bsdus pa'o / /
! / /
gnyis pa zhugs pa la dbang bskur ba la bzhi /
bum pa /
gsang ba /
shes rab ye shes /
bzhi pa bskur ba'o / /
dang po la gnyis /
thun mong ba rdo rje slob ma'i dbang dang /
thun mong ma yin pa rdo rje slob dpon gyi dbang ngo / /
dang po la gsum /
khrus stegs kyi dkyil 'khor bya ba /
gsol ba gdab cing mi shis pa sbyang ba /
de la dbang rim gyis bskur ba'o / /
dang po la /
khrus kyi dkyil 'khor cho ga dang / /
zhes pa ni cho ga bcu gsum pa'o / /
gsum pa la drug /
chu /
cod pa na /
rdo rje /
dril bu /
me long /
ming dbang ngo / /
de dag ni /
de nas sangs rgyas dbang bskur dang / /
zhes pa ste /
cho ga bcu bzhi pa'o / /
byang chub rdo rjes sangs rgyas la /
de dag gi sdom ni /
yon dbul gsol gdab sbyang ba bya / /
yungs chu kham phor lci ba dang / /
zan changs ras kyis byabs nas ni / /
nye reg mchod bdug sbyang ba'o / /
nang bskyed spyan drangs gsol gdab bskur / /
dgod bskyed spyan drangs dmigs pa bya / /
shis brjod chu dbang dbang lha bstim / /
mchod nas dbang don bshad pa ni / /
chu dbang sdom du bsdus pa'o / /
brgyan zhing glu blang bskor ba bya / /
gsol gdab nang bskyed spyan drangs gsol / /
nang dbang dgod bskyed spyan drangs bskur / /
chu dbang lha bstim mched cing bshad / /
slar bskyed ma gtogs dbang bzhi'i sdom / /
! / /
gnyis pa thun mong ma yin pa /
rdo rje slob dpon gyi dbang la gnyis /
slob dpon gyi dbang dngos bskur ba dang /
dbang dngos kyi mtha' rten no / /
dang po la /
de nas phyag mtshan dbang bskur dang / /
zhes pa ste cho ga bco @# / /
lnga pa'o / /
gnyis pa la gsum /
dam tshig bsgrag cing sngags gtad pa dang /
lha dang bla ma la yon dbul ba /
rjes gnang sogs bya ba'o / /
de'i gnyis pa ni cho ga bcu drug pa dang bcu bdun pa dang /
gsum pa rjes gnang ni cho ga bco brgyad pa ste /
bla ma lha zhes sogs rkang pa gnyis po de dag gi sdom ni /
yon dbul gsol gdab phyag mtshan bzhi / /
khrir bzhag nang dgod dam tshig sbyin / /
dbang dngos chu dbang dgod cing mchod / /
dam bsgrag sngags dbang yon dbul gnyis / /
'khor lo dung glegs dril bu mda' / /
ral gri brten byed phreng sogs blang / /
brtul zhugs lung bstan dbugs dbyung ni / /
slob dpon dbang gi sdom yin no / /
gnyis pa 'dir cho ga nyi shur ma bsdus pa dbang gong ma gsum gyi dang po gsang dbang bskur ba la gsum /
yon phul te bstod cing gsol ba gdab pa /
dam tshig bstan pa dbang dngos bskur ba /
dbang gi dag pa sbyin pa'o / /
de dag gi sdom ni /
yon dbul bstod gsol dam tshig sbyin / /
gnyis bskyed 'du bya spyan drangs myang / /
rdzas sbyin btung sprad shis brjod bskur / /
dag pa sbyin pa gsang dbang sdom / /
gsum pa shes rab ye shes kyi dbang bskur ba la bzhi /
yon dbul zhing gsol ba gdab pa /
dbang dngos bskur ba'i cho ga /
dbang gi ye shes ngo sprad pa /
dbang gi dag pa sbyin pa'o / /
de dag gi sdom ni /
yon dbul gsol gdab byin rlabs gtad / /
shis brjod dris lan slob ma bskyed / /
gsol gdab 'du bya spyan drangs bstim / /
dga' tsam ngo sprod btung dgyes brjod / /
dbang gi dag pa sbyin pa ni / /
shes rab ye shes dbang gi sdom / /
bzhi pa dbang bzhi pa bskur ba la gsum /
maN+Dal phul te gsol ba gdab pa /
dbang bzhi pa bskur ba /
dag pa sbyin zhing yon dbul ba'o / /
de dag gi sdom ni /
yon gsol gsum pa dper byas te / /
yan lag bzhi pa 'bras bu'i dbang / /
bzhi par ngo sprad dag pa sbyin / /
gsum pa dkyil 'khor gyi mjug gi cho ga la gnyis /
nye bar bsdu ba'i cho ga dang /
tshon dang phur bu sogs sdud pa'i cho ga'o / /
de gnyis la /
de nas gshegs gsol nas cho ga nyi shu yis / /
zhes pa ste /
nyer bsdu dang phur bu dang skud pa sdud pa ste /
de gnyis ni cho ga bcu dgu dang nyi shu pa'o / /
mjug chog gi sdom ni /
sbyin sreg mchod bstod mchod gtor bya / /
phyag mchod smin lam skor dang zhing / /
bzod gsol gsol gdab gshegs gsol bsdu / /
tshon bsdu chu dor gtor shis brjod / /
dbyung bkru dgang gshegs bzhag gsang bzhag /
mchod gtor bsdu dang gshegs su gsol / /
mjug chog sdom du bsdus pa'o / / / /
lha dbang bskur la rab gnas sdom tshig la /
rab gnas spyi sdom dngos gzhi'i cho ga gnyis /
dang po spyi'i sdom ni /
rab gnas byas pa'i phan yon dang / /
ma byas nyes dmigs byed pa po / /
bya ba'i yul dang dus dang gnas / /
cho ga rab gnas spyi yi sdom / /
rgyas 'bring bsdus pa'i dbye ba yis / /
rab gnas cho ga gsum du 'dod / /
dkyil 'khor dag tu ma zhugs la / /
dbang bskur ba ni bkag phyir dang / /
dbang bskur ba ni 'bring bsdus la / /
med phyir mdun bskyed dkyil 'khor ni / /
rgyas las gzhan la mi dgos so / /
'on kyang rgyas dang 'bring po gnyis / /
khrus la sogs pa 'dra ba'i phyir / /
'bring la'ang bum pa lhag gnas bya / /
rten bskyed pa dang dkyil 'khor gzhug /
khrus stegs 'bring po la de nas gos brgyan khrus zhes pa'i bar sta gon gyi cho ga las so / /
brgyan cing khrus dkyil bri / /
stan la khrus dkyil gyi rten bzhag 'bring po la 'dir gsol gdab sems bskyed rten bskyed de /
chu bzhi dbul / /
'dir rab gnas 'bring po'i sdom la bdag bskyed bum pa lhag gnas bya /
gtor ma yungs dkar dang chu dang @# / /
kham phor dkar po bzhi dang pa lci'i / /
zan changs bzhi dang ras sogs kyis byabs nas ni / /
nye reg mchod bdug sbyang ba'o / /
pa'i rim snyan gsan bcom ldan 'das bdud rtsi lnga ba'i ba byung lnga chu / /
dri zhim zhing shun lnga 'bru mar skyu ru ra / /
yung ba dri lnga'i phye ma rnams / /
dur sngon pir gyis byugs nas su / /
dri dang mngar gsum zho dang ni / /
'bras bu 'bru dang 'bras yos dang / /
sman dang rin chen sna tshogs kyi / /
khrus bum brgyad kyis rim bzhin bkru / /
lha rnams spyan drangs bkra shis glu /
sngon byas lha yi bum pa'i chus / /
bkru khyod ni sbyin dbyi de dag sku dri dang stong gsum kun gos dang sna tshogs dbang brgyan / /
bde gshegs sku khrus 'di ni khrus la rnams spyan drangs mchod dag cing dri gsol gdab / /
thugs rje yi ni mchod oM lha yi phyag oM sarba ta thA ga ta bstod 'gra ba rgyud lnga gshegs oM badzra snyan gsan no / /
gyi rim pa'o thugs dbu gnas lngar mgul spyan gnyis spyi gtsug dris byugs mchod nas ni / /
lag pas rdo rje dang bcas pa'i reg cing sngags bzlas rang rang gi las thams cad pa'i bsrung / /
phyogs skyong bco lnga gtor ma btang ba sta gon no / /
bskyed bdag mdun dkyil 'khor sngon byas nas / /
dam tshig pa slar yang sngar bzhin rten bskyed de / /
chu bzhi nas ni rgyan dbul bar / /
slar yang snga ma bzhin du bya / /
'bring po la 'di nas gzhug gi bar dngos gzhi'i cho ga las so / /
gsol ba gdab cing sems ngo mtshar chen po bskyed de / /
rgyas par na mig dang sku dang gsung thugs sogs byin gyis brlabs / /
ma lus bcom ldan ye shes spyan drangs mchod nas ni / /
thugs rje yi ni gsol gdab dam tshig pa la gzhug /
dbang bskur rigs bdag gis rgyas gdab ces pa 'bring po la'o / /
dbang lha spyan drangs gsol btab nas / /
nang dbang byas te chu dbang bskur / /
de bzhin cod pan rdo rje bdag /
ming dbang bskur ba slob ma'i dbang / /
bskur ba rnams dang /
slob dpon gyi dang gi mthur chu dbang yang bskur / /
rgyas gdab lha bstim bum dbang ngo / /
gnyis pa gsang ba shes dang gsum pa rab ye shes dang / /
bzhi pa rnams kyang slob ma la bskur ba bzhi / /
rang rang gi dkyil bzhin bskur bar bya'o / /
dbang bskur dngos gzhi'i cho ga'o / /
'bring po la ni lan mjug chog las so / /
mchod lha yi mchod yon bstod mi bskyod rdo rje srab 'jam yangs gos rgyal ba mtshan rgyan chos rnams gzugs brnyan me long bstan / /
rgyas pa'i sbyin sreg ji ltar mig dbul zhing spyan dbye 'o thug sgrub sogs / /
bshos dang zhal zas dbul /
zhal bsil 'dir zhal bsil mchod yon so rtsi dbul / /
mchod yon so rtsi dbul zhes pa rkang pa gcig dang /
mnga' dbul brtan bzhugs zhes pa'i rkang pa gnyis kyi tshab tu /
dam bsgrag gzugs bsgyur mnga' dbul bya / /
shis brjod brtan bzhugs stod dang sbyang / /
zhes pa yod do / /
dam bsgrag oM hUM trM hrIH A gzugs bsgyur rnam par rang rang gi sngags brjod cing lugs ma dang bris sku gang yin de'i mnga' dbul bya / /
'jig rten 'di dang /
shis brjod ji ltar sangs rgyas brtan bzhugs mi bskyod rdo rje'am bstod dang snang stod rdo rje sbyang / /
yi ge brgya pa bzod gsol gang yang bdag blo chos skyong me dang sa chu rlung yon bdag bsgo / /
sku@# / /
gzugs dag ni mnga' dbul spyi dang bye brag gnyis / /
chu bzhi nyer spyod 'dod yon lnga / /
nang mchod dbul zhing bstod pa bya / /
dkyil 'khor rtags brgyad khrus gos brgyan / /
'dod yon rin chen bdun dang bcud / /
gdugs sogs 'bru dang rin chen lnga / /
sman dang bkra shis spyi yi'o / /
bye brag mnga' dbul rnam pa gsum / /
sku gzugs glegs bam mchod rten no / /
spu gri 'dreg spyad so mangs dang / /
shangs dbye tshems shing snyan zhal dbye / /
khri gos glegs shing glegs thag go /
srog shing 'khor lo cod pan 'phan / /
rgyal mtshan gdugs dang phreng ba gdan / /
mnga' dbul byed pa'i go rims ni / /
dkyil 'khor khrus dbyi dri yis bsgo / /
gos rgyan 'dreg spyad so mngas dang / /
rin chen bdun dang bkra shis brgyad / /
'bru dang rin chen sman snying po / /
'dod yon tshems shing zhal bsil dang / /
so rtsi gdugs sogs spyi yi'o / /
rab gnas cho ga 'bring po'i sdom /
bdag bskyed bum pa lha gnas bya / /
khrus stegs rgyan bri| gsol gdab sems bskyed rten bskyed de / /
stan la rten bzhag chu bzhi dbul / /
gtor ma yungs chu kham phor lci / /
zan changs ras kyis byabs nas ni / /
nye reg mchod bdug sbyang ba'o / /
snyan gsan bdud rtsi ba byung chu / /
shing shun 'bru mar skyu ru ra / /
yung ba dri lnga'i bye ma rnams / /
dur sngon pir gyis byugs nas su / /
lha rnams spyan drangs bkra shis glu /
sngon byas lha yi bum pa'i chus / /
bkru dbyi dri dang gos rgyan khrus / /
mig dang sku sogs byin gyis brlabs / /
ye shes spyan drangs mchod nas ni / /
gsol gdab dam tshig pa la gzhug /
dbang bskur rigs bdag gis rgyas gdab / /
mchod bstod gos rgyan me long bstan / /
sbyin sreg dbul zhing spyan dbye sogs / /
zhal bsil mched yon so rtsi dbul / /
dam bsgrag gzugs bsgyur mnga' dbul bya / / / /
'bring po'i mnga' dbul byed pa'i go rims ni / /
chu bzhi nyer spyod 'dod yon lnga / /
nang mchod dbul zhing bstod pa bya / /
dkyil 'khor rtags brgyad khrus gos rgyan / /
'dod yon rin chen sna bdun bcud / /
gdugs sogs 'bru dang rin chen lnga / /
sman dang bkra shis spyi yi'o / /
spu gri 'dreg spyad so mangs dang / /
shangs dbye tshems shing snyan zhal dbye / /
khri gos glegs shing glegs thag go /
srog shing 'khor lo cod pan 'phan / /
rgyal mtshan gdugs dang phreng ba gdan / /
shis brjod brtan bzhugs bstod dang sbyang / /
bzod gsol chos skyong yon bdag bsgo / /
yon @# / /
dbul 'bring gi cho ga'o / /
de ltar cho ga'o / /
de ltar cho ga mthun pa rnams / /
lan cig byas na nyin gcig kun / /
sbyin bdag 'byor pa dman na bya / /
'byor ldan la ni sngar bshad bzhin / /
kun byed cho ga rgyas pa'o / /
! / /
rab gnas bsdus pa byed pa ni / /
sngon 'gro gtor ma mchod rdzas rnams / /
bsang sbyang bskyad nas byin gyis brlabs / /
bdag bskyed bsgoms nas bum pa bsgrub / /
rten bskyed chu bzhi sbyang ba bya / /
bkru lha bum dang khrus bum brgyad kyis /
dbyi sku sogs byin gyis brlabs / /
ye shes spyan drangs snyan gsan dbab / /
gzhug cing dbang lha spyan drangs te / /
dbang bskur nas ni rgyas gdab bo / /
nyer spyod gos zung spyan dbye bya / /
dam tshig bsgrag cing gzugs bsgyur la / /
nyer spyod brtan bzhugs gnas gsum reg /
bstod cing yi ge brgya pa gdon / /
bzod par gsol zhing chos skyong bsgo / /
lhag ma bkra shis rab rgyas bzhin / /
bya'o dpal ldan 'dus pa yi / /
sgo nas rab gnas byed lugs ni / /
dpal ldan bla ma'i phyag len no / / / /
'di nas bdag bskyed rten bskyed sbyang ba bya / /
sku sogs byin brlab ye shes drangs / /
bskrad gzhug dbang lha spyan drangs te / /
dbang bskur rigs bdag gis rgyas gdab / /
spyan dbye mchod bstod gzugs bsgyur bya / /
shis pa brjod dang brtan bzhugs bya / /
slar yang shis pa brjod pa'o / /
zhes pa 'di bzhin 'byung ngo / /
! / /
bsham tshul dgod dang 'bul go rims / /
'jam gsum bsreg rdzas mchod rdzas g.yas / /
drag la de las ldog par bsham / /
de rgyas bshad ni /
phyi dang rim bzhin bsreg rdzas dang / /
'jig rten pa dang 'das pa yi / /
me lha'i mchod pa dang lha'i mchod pa /
nyer spyod tshar gnyis dang po'i mthar / /
'jig rten pa'i gtor ma sha dang pa gcig bsham bcas rang gi g.yas / /
su bkod /
dgang blugs nang mchod rdor dang dril dang / /
bdag bskyed mchod pa mdun nyer spyod lnga dang nang mchod dang ni| |bsang chu chu bzhi bzed zhal g.yon / /
drag la de las ldog te bsham /
mo /
rang dang thab kyi mtshams su 'thor yab dang bcas pa las gzhan cho ga'i dmigs bsal lo / /
dang po sngon dngos mjug chog sdom /
dang po la bdag bskyed kyi sdom ni /
ji ltar sgrub pa'i rab byed la / /
bdag bskyed yan lag bdag bskyed dngos yan lag lta phyogs dang 'dug stangs dang bsam pa chas gos rgyan cha dus las bzhi'i skabs dbang gis shes bya @# / /
gnyis pa cho ga'i rim pa la gnyis /
spyir btang zhi ba'i cho ga dang /
las mthun phyogs lta 'dug stangs bya / /
chu gnyis nyer spyod rol mor bcas / /
bsang sbyang bskyed dang byin gyis brlabs / /
las mthun bdag bskyed rdzogs par bsgom / /
chu gnyis phyi nang bdud rtsis bstod / /
rdor dril de nyid dran bzhin bzung / /
sangs rgyas mnyes sam rdo rje gsor / /
gsor /
dkur bzung gnas brgyad dkrol / /
bdag nyid /
thab rdzas dgang blugs sogs / /
chu bzhi nyer spyod rol mor bcas / /
bsang zhing khyad par mchod rdzas rnams / /
sbyang bskyed /
sngags rgyas byin gyis brlabs / /
rdzas bkrus sbyangs te bdud rtsir bsam / /
me bzhag /
zhun spar des shing sbar / /
rtsa bcas gnyis kyi gsum gsum bsang / /
thab tu me sbar lan bdun gso / /
ku sha byin rlabs dgram zhing gsol / /
gnyis pa dngos gzhi'i cho ga la gsum /
thog mar 'jig rten pa'i me lha dang /
bar du 'jig rten las 'das pa'i me lha dang /
tha mar 'jig rten pa mchod pa'i cho ga'o / /
dang po la gsum /
yod pa'i dang po /
thab dang me lha bskyed cing ye shes pa dang bsre ba'i sdom ni /
bsang sbyang thab dang me lha bskyed / /
ye shes spyan drangs kha khyer bzhugs / /
bgegs bskrad chu bzhis mchod nas gzhug /
gnyis pa mchod cing bstod de /
dam tshig bsgrag pa'i sdom ni /
chu bzhi phyi nang gnyis kyi mchod / /
bstod de dam tshig lan gsum bsgrag /
gsum pa bsreg rdzas phul nas slar yang mchod pa'i sdom ni /
yi ge bkod nas dgang blugs dbul / /
kha dog sgra dri dbyibs bzhi yis / /
me ltas bzang ngan kun brtags te / /
ngan na bsang bsrung dgang blugs dbul / /
slar yang bsang zhing dgang blugs gso / /
sreg rdzas zhal bsil bsang gtor dbul / /
gsum pa 'jig rten las 'das pa me lha'i mchod pa la sdom mtshan gsum yod pa'i dang po rdzas rnams kyi sdom ni /
chu bzhi /
nyer spyod rol mor bcas / /
bsang sbyang bskyed dang byin gyis brlabs / /
rdzas dkrus sbyang te bdud rtsir bsam / /
gnyis pa ltas lha bskyed /
drang dgug bstim mchod bstod sogs kyi sdom ni /
thugs kar lha bskyed ye shes drang / /
bgegs bskrad mchod nas dgug sogs bya / /
dbang lha spyan drangs mchod nas ni / /
dbang bskur rgyas dbang de nyid bstim / /
chu bzhi phyi nang mchod nas bstod / /
gsum pa bsreg rdzas phul nas bcol mchod bstod sogs kyi sdom ni /
yi ge bkod nas dgang blugs dang / /
bsreg rdzas phul nas dgang blugs dbul / /
bum chus bsgrub bya bkrus par bsam / /
mchod yon bsang gtor zhal bsil gos / /
so rtsi phyi nang bstod phyag yon / /
bzod gsol gsol gdab nyes pa zhi / /
bskul dang gshegs @# / /
gsol gdab la bsdu / /
gsum pa mthar 'jig rten pa'i me lha'i mchod pa'i sdom ni /
phyi nang bsang gtor zhal bsil dang / /
so rtsi sogs dang dgang blugs dang / /
bsreg rdzas bstod pa zhal bsil bsang / /
phyi nang gtor ma nyer spyod dang / /
bstod cing bcol nas mchod yon dbul / /
bzod gsol gsol gdab nyes pa zhi / /
bskul dang gshegs gsol me ru gyur / /
sarba mang+ga laM / / / /

