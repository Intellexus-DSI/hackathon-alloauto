ta ? tsha @# / /
rje'i rnam thar nyams len du bya tshul dngos grub mchog stsol zhes bya ba bzhugs so / /
@## / /
na mo gu ru / /
rje btsun byams mgon gyis bstan bcos mngon rtogs rgyan du / /
mngon rtogs rgyan gyi brjod bya /
dgos pa / /
nyid dgos /
'brel ba ste chos bzhi'i sgo nas yum gyi mdo'i dgongs pa bkral bar gsungs ba de nyid legs bshad gser phreng du so sor phye nas bshad pa'i skabs zu mdo dang bstan bcos kyi dgos sogs chos bzhi dang /
dag tsam gyi yang dgos sogs bzhi brtsi tshul bstan nas blo ldan don gnyer bdag la rigs ba'i sgo 'byed ba'i lde mig gnang bar mdzad do / /
de'i rjes su 'brangs nas / /
'dir rje'i rnam thar gyi dgos sogs bzhi zur tsam brjod bar bya'o / /
de yang brjod bya ni / /
rje rin po che'i sngon dus kyi mdzad pa dang /
sku tshe 'di'i mdzad pa dang /
@## / /
sku phyi ma'i mdzad pa ste gsum mo / /
dgos pa ni /
'di la brten nas mdzad pa 'phrin las rnams shes pa'o / /
nyid dgos ni /
de ltar shes pa'i stobs kyis dad gus bskyed pa dang /
phyag mchod dang /
dmigs brtsem 'don pa sogs nyams len byed pa dang /
de'i stobs kyis skye ba thams cad du rje rin po che'i slob mar gyur nas dam pa'i chos byed pa dang /
mthar sangs rgyas kyi go 'phang 'thob pa'i bar ro / /
'brel ba ni /
snga ma snga ma la brten nas phyi ma rnams 'byung ba'o / /
de'i phyir rnam thar la blta rtog byed pa dag gis 'jig rten pa'i gtam rgyud thos pa ltar mi bya bar nyams len du byed na legs so / /
de yang le'u dang po'i brjod bya'i gtso bo ni snying stobs chen por gyur pa'i rnam thar yin pas /
le'u dang po gzigs rtog 'chad nyan byas ma thag tu rnam thar de ma brjed par dran pa'i ngang nas rnam dag gangs ri ma bton na legs la /
de yang rje'i rnam thar dran nas smon lam gdab pa'i tshigs bcad rnam dag gangs ri ma'i dbur /
rnam dag gangs ri'i phred bas yongs bskor ba'i / /
zhes sogs kyi sho lo ka gcig ni rje rin po che dran nas phyag 'tshal ba yin la /
dang pa'i 'jug dogs las /
bdag cag rnams la ni /
'u bu cag rang dang 'gro ba ris mthun par skye ba bzhes pa'i dge ba'i bshes gnyen nyid kyi rnam bar bstan pas don mdzad do / /
zhes bya bar khong du chud par bya ba yin pa gor ma chag ste /
zhes gsungs pa ltar ro / /
de nas rgyal ba dbang po'i rtog gi drung du snying stobs chen por gyur pa'i rnam thar ni /
khyod ni sku tshe du ma'i snga rol du / /
zhes sogs sho lo ka brgyad do / /
rgyal ba dbang po'i tog gis lung bstan mdzad pa ni /
de nas 'dir ni bde gshegs dbang po'i tog /
ces sogs sho lo ka brgyad de / /
de ltar dran nas smon lam gdab ba ni /
de ltar 'tshang rgya bdag cag rnams kyi skyabs / /
zhes sogs sho lo @# / /
ka gnyis so| |de ltar dran zhing smon lam btab na gzhi bsam ba sbyor ba mthar thug tshang ba'i dge ba rnam dag tu 'gyur bas 'di ltar bya zhing /
rnam thar 'og ma rnams la yang ni rigs par nyams len du mdzad na legs so /
! /
le'u gnyis ba'i mjug tu /
dpal ldan sa gsum 'gro ba'i mig gcig bu /
nas /
goms ba'i mthu ldan khyod la gsol ba 'debs /
kyi bar dang /
gsang ba'i rnam thar gyi dbu nas /
sngags dang pha rol phyin gzhung gdams par shar /
dpal ldan bla ma'i zhabs la gsol ba 'debs / /
ces dang /
de ltar dang ba'i yid kyis gsol btab bas / /
sogs mthung nas 'don pa dang /
le'u gsum pa'i mjug tu /
rgyal ba'i gsung rab kun gyi tshig don la / /
nas / /
sa gsum skye dgu'i gnyen la gsol ba 'debs / /
le'u bzhi pa'i mjug tu /
'jam pa'i dbyangs kyis khyod la mngon sum du / /
nas /
mchog gi dngos grub brnyes la gsol ba 'debs / /
le'u lnga pa'i mjug tu /
in+d+ra nI la'i mdog ltar rab sngo ba'i / /
nas /
thugs kyi rdo rje'i rnal 'byor chos kyi rje / /
dpal ldan bla ma'i zhabs la gsol ba 'debs / /
le'u drug pa'i mjug tu /
phyogs bcur bzhugs pa'i rgyal bsras bcas rnams / /
nas /
gsal bar lung bstan rje btsun chos kyi rje / /
dpal ldan bla ma'i zhabs la gsol ba 'debs / /
le'u bdun pa'i mjug tu /
deng nas brtsams te tshe rabs kun du bdag /
ces sogs sa gsum ma'i mjug rdzogs par 'don /
le'u snga__ ma rnams kyi mjug gi gsol 'debs la /
de ltar dang ba'i sogs sbyar na'ang legs /
! /
gzhan yang /
dgung lo so bdun par /
ral gri'i bdud rtsi brnyes pa'i rnam thang gyi mtshams su /
'jam pa'i dbyangs dang rje btsun bla ma yi / /
zhes pa'i tshigs bcad lan gsum dang /
dgung long gsum par bum chu thob pa'i rnam thar gyi mtshams su /
'jam pa'i rdo rje'i dkyil 'khor gtso bo yis / /
zhes pa'i tshigs bcad dang /
dgung lo nga bdun bar bdud bcom pa'i rnam thang gyi mtshams su /
bdud dpung gzhil ba'i thugs dam mdzad pa'i tshe / /
zhes sogs sho lo ka gnyis lan gsum 'don pa lta bu skabs bstun bya'o / /
rnam thar rgyas 'bring bsdus gsum po rdzogs ba'i rjes su /
rtog brjod 'dun legs ma /
lam rim bsdus don /
smon @# / /
lam gang mos rnams bya'o / /
yang rang gcig pur rnam thar gyi glegs bam la bltas te rgyun gyi nyams len du byed par spro ba dag gis ni /
lam rim gyi khrid yig rnams su /
don tshan so so'i mjug tu /
de dang de ltar du bya /
zhes dam bca' dang /
de ltar du byed nus par gyur cig / /
ces smon lam dang /
de ltar byin gyis brlab tu gsol zhes byin rlabs dpung zhus te gsum gyis nyams su len tshul gsungs pa ltar /
'dir yang don tshan so so'i mjug tu gsol 'debs kyi tshig ci rigs dag tu 'don pa dang /
yid la bsam pa dang /
le'u so so'i mgo mjug__ rnams su yang phyag dang smon lam bya'o / /
rje rin po che'i rnam thar gyi dgos sogs chos bzhi dang /
thob bsam byed pa dag gis nyams len du bya tshul bstan pa dngos grub mchog stsol zhes bya ba 'dis kyang bstan 'gro yongs la phan thogs par gyur cig / / /
mang+ga laM / / / /
med te ni nang so dge slong blo gros dpal bzang gis par du bsgrub pa'i tshe /
'di'i bar gyi yi ge pa ni dge tshul bkra shis skun bzang ngo / /
dge legs 'phel bar gyur cig / / /
