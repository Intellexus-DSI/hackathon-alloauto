@# / /
dpal rdo rje 'jigs byed dpa' bo gcig pa'i sgo nas sgab 'dre'am sgrub sri mnan pa'i cho ga thar med gshin rje'i lho khung zhes bya ba bzhugs so /
@## / /
na ma sgu ru badzra b+hai ra wA ya /
'jam zhing zhi ba'i dbyings kyi 'khor lo snying rjes myos pa'i gar dgu'i nyams / /
mje snyid kun rmongs stug po'i gshed du 'bar ba'i rnam 'gyur dran pa'i mod / /
mtha' dag khro chen zhum pa'i phyag cha 'dzin ma'i rgyan du mngon 'god pa / /
yab gcig zhi khro blo bzang rgyal nyid bla mar dbyer med khyod kyis skyongs / /
dkar min bsam dang sbyor ba yi / /
kha rlangs dug tu g.yo ba'i sprin / /
phan bde'i gshed du 'bebs pa ni / /
de las mi bzad sprul gdug ci / /
sa gsum bde legs bdud rtsi'i dpyid / /
'phrog la ring sa pa'i gya gyu'i 'gros / /
rang dbang yan por rgyu ba rnams / /
da ni bag yod dus la bab / /
snying rje'i lcags kyus yongs bkug pa'i / /
sgo gsum grub pa'i 'ching rgya yis / /
legs bsdams gshin rje'i lho khung du / /
thar med bskyur las gang gis ldang / /
de phyir blo bzang bstan dang bstan 'dzin dga' ba brgya ldan chab srid dang / /
@## / /
sgrub po rnal 'byor dpon slob bcas pa'i phan bde'i gshed por rgyu ba yi / /
nag po'i rtsa lag de kun rin chen sems kyis snying du bsil min pa / /
de srid thar med mnan pa ri rab 'bum gyi cho ga deng 'dir bya / /
'dir 'jam dpal khros pa'i zlos gar dpal ldan dus dgra'i dbang po'i sgo nas sgab 'dre dam sri 'byung po gtso gyur thog /
gnod byed gzhan la'ang sbyar du rung ba'i mnan pa'i las mtha' ji ltar bya ba'i bca' gshom lag len gyi man ngag zur du bris pa ltar legs par 'du byas nas /
'dir cho ga'i ngag 'don gyi rim pa khrigs chags su 'god pa la /
thun dang por /
yi dam gyi bdag bskyed bzlas pa dang bcas pa legs par btang /
thun re bzhin du gtor mgron rgyas pa bya dgos pas /
mchod gtor byin gyis brlab /
swa b+hA was sbyangs /
stong pa'i ngang las yaM las rlung gi dkyil 'khor du ba'i mdog can zhes pa nas /
r+wa ba'i dbus su rdo rje sems dpa' nas /
yaM las rlung gi dkyil 'khor nag la cung zad dmar ba'i mdog can gyi dbus su sna tshogs padma dang zla ba dang nyi ma'i gdan gyi steng du hUM las rdo rje hUM gis mtshan pa yongs su gyur pa las dpal rdo rje 'jigs byed chen po sku mdog mthing nag ces sogs gzhung ltar spyan 'dren /
dzaH'jam dpal rang bzhin chos rnams kun gyi dngos / /
zhes soD oM hrIHha b+ho zhes pa nas /
dbang gi lha rnams de nyid la thim par gyur /
rgyal ba rnams ni gtsang gyur cing / /
sogs ar+g+haM nas shap+ta'i bar /
rin chen dbang gi rgyal po X rgyal srid sna bdun rgyas pa'am /
bsdu na /
zhing 'di rin chen sna bdun nas /
oM ya mAn+taX oM AHhUM /
bstod pa ni /
'jam dpal mkha' las byung ba'i 'am /
gnyis med thun mong mas bstod /
ljags byin rlabs ni /
hUM| 'jig rten las 'das pa'i mgron rnams kyi ljags nas /
khA hi /
lan bdun nam gsum gyis dbul /
oM hrIHSh+T+rIHhaH zhes sogs mchod pa dang nang mchod dbul /
gnyis med thun mong mas bstod /
phyogs skyong 'khor dang bcas pa rnams kyi ljags nas /
gsol bar gyur /
oM ya ma rA dzA sa do me ya|zhes sogs tshar gcig dang /
oM b+hU tsa ra cho ra gsum /
oM da sha di ka soD kyis mchod pa dang nang mchod phul /
bcom ldan chos rje nas /
'phrin las mdzod cig /
de nas mgon chos gnyis ka'am chos rgyal gyi bskang rdzas oM hrIHSh+TIH nas spar+sha'i bar /
oM swa b+hA wa sogs sngags drug phyag rgya drug gis byin gyis brlab /
oM hrIHSh+T+rIHnas mngon rtogs spyan 'dren rgyas bsdus gnyis /
bskang bshags rgyas bsdus gnyis dang sger bzlog /
bzlas pa /
gtor 'bul /
mkha' 'gro spyi gtor /
gzhi'i bdag gtor ma dang bstod pa bcas @# / /
legs par btang ste 'phrin las drag tu bcol /
de nas thun dang po'i skabs skam thun rlon thun rnams bsgrub dgos pas de'i tshul ni /
hrIHSh+T+rIH sa bsangs /
swa b+hA was sbyangs /
stong pa'i ngang las skam thun rnams ya las byung ba'i gshin rje pho tshogs su gyur pa'i spyi bor oM /
mgrin par AHthugs kar hUM /
thugs ka'i hUM las 'od zer 'phros /
bsgoms pa dang 'dra ba'i ye shes pa spyan drangs /
dzaHhUM baM hoHgnyis su med par gyur /
oM kA la rU pa sa pa ri wA ra ar+g+haM nas /
shap+ta'i bar gyis mchod /
nang mchod 'bul /
dzaH 'jam dpal bka' nyan mas bstod /
oM kA la rU pa hUM phaT /
ces bzla /
yig brgya brjod /
gshin rje pho tshogs rnams 'od du zhu ba las byung ba'i skam thun gyi rnam par gyur /
hrIHSh+T+rIHsa bsangs /
swa b+hA was sbyangs /
stong pa'i ngang las rlon thun rnams b+h+yoHlas byung ba'i gshin rje mo tshogs su gyur pa'i spyi bor oM /
mgrin par AHthugs kar hUM| thugs ka'i hUM las 'od zer 'phros /
bsgoms pa dang 'dra ba'i ye shes pa spyan drangs /
dzaHhUM baM hoHgnyis su med par gyur /
oM tsA muN+DI sa pa ri wA ra ar+g+haM nas /
shap+ta'i bar gyis mchog nang mchod 'bul /
b+h+yoH g.yon nam mo chen mo tsA muN+DI / /
rngams pa'i kha gdangs 'bar ba'i mche ba gtsigs / /
bstan dgra'i srog gcod dmar chen khrag 'thung ba'i / /
rtse gsum thod khrag 'dzin pa khyod la 'dung / /
oM tsA muN+DI hUM phaT /
ces bzla| yig brgya brjod /
gshin rje mo tshogs rnams 'od du zhu ba las byung ba'i rlon thun gyi rnam par gyur /
de nas gser skyems nang mchod ltar byin gyis brlabs nas /
hUM| bla ma yi dam dkon mchog gsum / /
rgyud sde bzhi yi lha tshogs dang / /
khyad par bcom ldan gshin rje'i gshed / /
gser skyems mchod pa 'di bzhes la / /
bdag gi gzu dang dbang mdzod cig /
dam nyams 'di yi skyabs ma mdzad / /
gshin rje'i gshed kyi bka' sdod mchog /
chos kyi rgyal po 'khor dang bcas / /
gzhan yang dam can rgya mtsho'i tshogs / /
gser skyemsX bdag giX dam nyamsX dbyu gu drug cu rtsa bzhi sogs / /
lo zla zhag dus lha rnams dang / /
khyad par yul phyogs 'dir gnas pa'i / /
lha klu gzhi bdag 'khor bcas rnams / /
gser skyemsX bdag giX dam nyamsX gzu dang dpang las mtho ba med / /
rnam par dag pa'i thugs kyis gzigs / /
gser skyems mchod pa rgya re che / /
'bru sman sna tshogs rin che bas / /
de ring bdag gi grogs mdzod cig /
ces gser skyems 'bul /
de nas /
bcom ldan gshin rje'i gshed po'i bka' / /
chos kyi rgyal po dgongs su gsol / /
de ring drag po'i 'phrin las 'di / /
khyod kyi las su 'os pa yin / /
lha dang bcas pa'i 'jig rten na / /
legs nyes chos bzhin gcod pa khyod / /
gshin rje'i gshed kyi bka' 'khor na / /
bka' nyan dam tshig bsrung ba @# / /
khyod| |las dang rkyen gyis 'chi ba yi / /
srog la dbang byed bdag po khyod / /
de phyir las 'di khyod la gtad / /
khyod kyi 'khor ni mi bsrun te / /
tha mal sems can nyes med cing / /
gzhan gyis bskul bar ma byas par / /
glo bur phrad pa'ang 'dzin byed na / /
nga yis gtad pa'i las 'di rnams / /
'jam dpal gzhon nu'i bka' bzhin du / /
dam tshig phyag rgya mig la bstan / /
dam tshig snying po rna bar bsgrags / /
rdo rje'i tha tshig snying la bzhag /
dam rdzas mchod pa phul nas kyang / /
dam tshig 'phrin las gnyer du gtad / /
las 'di sngon du bsgrub par rigs / /
khyod kyis las 'di ma bsgrubs na / /
dkon mchog gsum gyi bka' yang bcag /
gshin rje'i gshed kyi dam yang dral / /
rang gi tha tshig rang gis bslus / /
dam tshig grogs po bdag cag gi /
re ba'i bsam pa gting nas bcad / /
de bas las 'di bsgrub par gyis / /
khyod kyi 'khor gyi dkyil 'khor na / /
ya ma dU tI zhes bya ba / /
lag na lcags kyu nag po thogs / /
gang zhig bzung bar 'dod pa de / /
dbyugs pa tsam gyis 'dzin par byed / /
khyod la gnyer du gtad pa ni /
! /
blo bzang rgyal pa'i bstan pa dang| |bstan 'dzin dge 'dun sde bcas dang / /
khyad par rnal 'byor ! 'khor bcas la / /
sdang ba'i dgra dang gnod pa'i bgegs / /
bdud dang bar du gcod pa'i tshogs / /
'di dag 'khor dang bcas pa kun /
! /
phyogs mtshams gdan gnas kyang rung /
! /
khyod kyis de ring bzung bar gyis / /
gzhan yang 'khor gyi dkyil 'khor na / /
kA la pA sha zhes bya ba / /
lag na dus kyi zhags pa thogs / /
gang zhig bcing bar 'dod pa de / /
btab pa tsam gyis 'ching bar byed / /
khyod la gnyer du gtad pa ni / /
blo bzang rgyal ba'i bstan pa dang / /
bstan 'dzin dge 'dun sde bcas dang / /
khyad par rnal 'byor 'khor bcas la / /
sdang ba'i dgra dang gnod pa'i bgegs bdud dang bar du gcod pa'i tshogs / /
'di dag 'khor dang bcas pa kun / /
phyogs mtshams gang na gnas kyang rung / /
khyod kyis de ring bcing bar gyis / /
gzhan yang 'khor gyi dkyil 'khor na / /
ya ma daN+Di zhes bya ba| |lag na be con nag po thogs / /
gang zhig bsad par 'dod pa de / /
phyar ba tsam gyis 'chi bar byed / /
khyod la gnyer du gtad pa ni / /
blo bzang rgyal ba'i bstan pa dang / /
bstan 'dzin dge 'dun sde bcas dang / /
khyad par rnal 'byor 'khor bcas la / /
sdang ba'i dgra dang gnod pa'i bgegs / /
bdud dang bar du gcod pa'i tshogs / /
'di dag 'khor dang bcas pa kun / /
phyogs mtshams gang na gnas kyang rung / /
khyod kyis de ring bsad par gyis / /
gzhan yang 'khor gyi dkyil 'khor na / /
ya ma daMSh+Ti zhes bya ba / /
za byed mche ba 'bar ba can / /
gang zhig za bar 'dod pa de / /
gtsigs pa tsam gyis za bar byed / /
khyod la gnyer du gtad pa ni / /
blo bzang @# / /
rgyal ba'i bstan pa dang / /
bstan 'dzin dge 'dun sde bcas dang / /
khyad par rnal 'byor 'khor bcas la / /
sdang ba'i dgra dang gnod pa'i bgegs / /
bdud dang bar du gcod pa'i tshogs / /
'di dag 'khor dang bcas pa kun / /
phyogs mtshoms gang na gnas kyang rung / /
khyod kyis de ring za bar gyis / /
gzhan yang 'khor gyi dkyil 'khor na / /
kA la ra tri la sogs pa / /
gsod pa mo dang nag mo dang / /
naM gru sha ka li la sogs / /
bud med tshogs kyis bskor ba ni / /
la la las kyi me long can / /
la la nad kyi rgyal ba can / /
la la tshon gyi dru gu can / /
la la bdud kyi khram bam can / /
la la sho rde dkar nag can / /
la la lcags kyi dre'u rta can / /
la la bong bu gwa ba zhon / /
la la rlung nag 'tshub ma zhon / /
la la chu bya nag mo zhon / /
la la nam gyi gung la rgyug / /
la la chu bo'i gzhung la rgyug /
la la nyi ma'i zer la rgyug /
kun kyang gzhan srog 'phrog par byed / /
khyod la gnyer du gtad pa ni / /
blo bzang rgyal ba'i bstan pa dang / /
bstan 'dzin dge 'dun sde bcas dang / /
khyad par rnal 'byor 'khor bcas la / /
sdang ba'i dgra dang gnod pa'i bgegs / /
bdud dang bar du gcod pa'i tshogs / /
'di dag 'khor dang bcas pa kun / /
phyogs mtshams gang na gnas kyang rung / /
khyod kyis de ring brlag par gyis / /
gzhan yang nang gi dkyil 'khor na / /
ya ba te dang phyA bsang dang / /
rmig pa ral pa tshar dgu sogs / /
la la rgyal po'i tshul du gnas / /
la la blon po'i tshul du gnas / /
kha cig dag ni sde dpon tshul / /
la la pho nya'i tshul du gnas / /
lag na be con 'khor lo dang / /
gsal shing mdung sogs mtshon cha thogs / /
so so'i sde dpon mngags pa dang / /
pho nya phyag brnyan bcas pa la / /
'phrin las gnyer du gtad pa ni / /
blo bzang rgyal ba'i bstan pa dang / /
bstan 'dzin dge 'dun sde bcas dang / /
khyad par rnal 'byor 'khor bcas la / /
sdang ba'i dgra dang gnod pa'i bgegs / /
bdud dang bar du gcod pa'i tshogs / /
'di dag 'khor dang bcas pa kun / /
phyogs mtshams gang na gnas kyang rung / /
khyod kyis de ring tshar chod cig /
ces drag tu bskul nas /
'brub khung bskyed pa ni /
swa b+hA was sbyangs /
stong pa'i ngang las rang gi mdun du dgra bgegs 'byung po rnams kyi las ngan dang sdig pa'i sa bon kaM nag po yongs su gyur pa las bsad khang nag po gru gsum pa /
phyi nas zhe sdang gi me 'bar ba /
nang du gti mug gi mun pa 'thibs pa| 'og na 'dod chags kyi khrag mtsho khol ba /
steng nas nga rgyal gyi thog 'bebs pa /
bar na phrag dog gi rlung dmar 'tshubs pa /
phyi nang thams cad du dug dang mtshon dang nad kyi na bun 'thibs pa /
dug rlung dmar nag g.yo ba'i me lce kun tu 'khyil ba /
gshin rje'i grong khyer /
rigs drug gi dur sa /
sod sod rgyob rgyob gyi sgra rgyun mar sgrog pa /
gting shin tu zab cing yangs pa'i nang du nr-i dang tri las dam tshig nyams pa'i dgra bgegs @# / /
dam sri sgab 'dre 'byung po lus rma dang phol mig gis gang zhing /
mig nas mchi ma 'byung ba /
kha nas khrag 'dzag cing sid kyi sgra 'byin pa /
dri chen dang dri chu dbang med du lhug par 'chor ba /
mtshan ma 'phyang ba /
yan lag rdos kyis bsdams par gyur par bsams la /
dgug gzhug bya ba ni /
rang gi snying gnas khro bo lcags kyu dang /
zhags pa dang /
tho pa thogs pa dpag tu med pa spros te /
dgra bgegs 'byung po rnams kyi mgrin pa nas zhags pas bcings /
snying gnas lcags kyus bkug ste /
rlung gi rnga mong gi steng du bzhag /
rgyab nas khro bo mtshon cha sna tshogs pa thogs pa rnams kyis ded nas ling+ga la bcug par bsam ste /
rdor dril 'dzin pa'i 'dod rgyal gyi phyag rgya bcas la /
ngag tu /
na mo rje btsun rtsa ba dang brgyud par bcas pa'i dpal ldan bla ma dam pa rnams kyi bka' bden pa dang /
sangs rgyas kyi bkaX' chos kyi bka'X dge 'dun gyi bka'X bcom ldan 'das 'jam dpal gshin rje'i gshed kyi lha tshogs 'khor dang bcas pa rnams kyi bka'X chos skyong ba'i srung ma rnams kyi bka' bdenX chos nyid rnam par dag cing chos can rgyu 'bras bslu ba med pa'i bden pa'i mthu la brten nas blo bzang rgyal ba gnyis pa'i bstan pa /
bstan 'dzin dge 'dun gyi sde spyi dang /
khyad par du yang 7skyabs mgon rgyal ba'i dbang po thams cad mkhyen cing gzigs pa chen po'i gsang gsum mdzad 'phrin dang bcas pa la bar du gcod pa dang /
gzhung dga' ldan pho brang ba chen po'i chab srid /
gangs can bde skyid dang bcas pa la gnod cing 'tshe ba'i mtha' yi mi nor gyi rjes su 'brangs pa'i 'byung po sgab 'dre gdug pa can zhes pa'am /
rnal 'byor pa bdag cag dpon slob yon mchod 'khor dang bcas pa la gnod cing 'tshe bar byed pa'i sgab 'dre dam sri bung sri dgra sri byad ma rbad 'dre brod gtong dgra bgegs 'byung po gdug pa can sri rigs pho mo sdongs zla rgyab rten dang bcas pa'i bla tshe rnam par shes pa srid gsum gang du gnas kyang skad cig thang cig yud tsam zhig la dmigs rten gyi ling+ga 'di nyid la khug cig /
ces dmigs rnam drag po'i sgo nas dgug gzhug lan dgu'am bdun la sogs pa bya /
badzra mung+ga rA dzaH badzra daN+Da hUM /
badzra padma baM /
badzra khang+ga hoH'i mjug tu /
oM hrIHSh+T+rIHwi kri tA na na hUM phaT /
sarba big+h+nAn sha trUM a kar+Sha ya hUM dzaH zhes pa ma mthar stong phrag re bzla /
de'i skabs kyi dmigs ba ni 'jigs byed kyi zhabs 'og gi nang brgyad drang gdon brgyad las rang 'dra'i gdong can gyi gshin rje pho mo'i tshogs dang /
chos rgyal yab yum dang gshin rje pho brgyad mo brgyad rnams las rang 'dra'i sprul pa'i tshogs dpag tu med pa spros /
skabs gang yin gyi gnod byed 'byung po sgab 'dre gdug pa can sogs gang zhig mnan pa de dang de rnams rang dbang med par bkug nas ling+ga la bstim pa'i mos pa drag po lan re tsam ma yin par yang dang yang du bya /
de nas skam thun rlon thun gyi brab ste /
gshin rje dang ma mo la sogs pas dug mtshon gyi @# / /
char dbab par gyur /
ces brjod /
de ltar dgug gzhug nan tan gyis khug rtags thon nas bsgral ba ni /
hUM| sgab 'dre 'byung po sdig can khyod / /
nga ni brab cing gsad par bya / /
pho nya rnams kyis 'gugs 'dren bya / /
gu gul dud pas lha dang phral / /
dug gi chu yis myos su gzhug /
rak+ta 'bar ba'i rba lag g.yeng / /
yungs kar phye ma ske tshes brabs / /
khro chung tshogs kyis srog rtsa gcod / /
ma mo mkha' 'gro'i tshogs la sbyin / /
'jam dpal ral gri'i rtse yis rtsabs / /
ya ma rA dzA'i kha ru rdzongs / /
gshin rje nag po'i lto ru gzhug /
ri bo chen po'i rmang du gnon / /
mtshon cha 'bar ba'i rtse yis gdab / /
ye shes rnon po'i dpal gyis gsod / /
ces brjod cing ling+ga la gu gul gyi dud pas bdug /
drag sngags kyis ngar btab pa'i thun rdzas kyis btab /
mi bsad kyi ral gris rtsab pa'i tshul bya /
de nas drug cu ma bsngos te thun grol /
thun gnyis pa dang gsum pa la skam thun dang rlon thun bsgrub mi dgos pa ma gtogs gzhan gtor mgron rgyas pa nas drug cu ma'i bar gong ltar bya /
thun tha mar 'gugs sngags bzla ba bar gong gi thun bar ba ltar la /
de nas zan ling mdun du bzhag ste slar yang gong bzhin 'bru ba khung bskyed chog byas /
dgug gzhug lan gsum byas pa'i mthar /
hUM dzaH gza' bzhin phyogs bcur spros nas ni / /
Tak+ki rA dzas myur du khug /
rdo rje lcags kyu'i tshogs spros nas / /
khug cig badzra ang+ku sha / /
rdo rje zhags pa'i tshogs spros nas / /
drongs shig badzra pA sha hUM / /
rdo rje lcags sgrog tshogs spos nas / /
sdoms shig badzra s+pho Ta baM /
rdo rje dril bu'i tshogs spros nas / /
pho ba cig badzra g+haN+Da hoH /
rdo rje tho ba'i tshogs spros nas / /
rdungs shig badzra mung+ga ra / /
rdo rje dgra sta'i tshogs spros nas / /
khos shig badzra pa ra shu / /
rdo rje rtse gsum tshogs spros nas / /
gzir cig badzra tri shu la / /
rdo rje phur bu'i tshogs spros nas / /
thob cig badzra kI la ya / /
rdo rje ral gri'i tshogs spros nas / /
gtubs shig badzra khang+ga hoH zhes brjod de /
'di dag gi dmigs rnam man ngag dang zhal las shes par bya zhing /
phyag mtshan de dag dngos sam phyag rgya tsam gyis kyang rung ste tsha ma rngam bya'o / /
de nas /
gzu dang dpang du dkon mchog bzhugs / /
zhal lce lta 'dre yongs kyis chod / /
bdag gi dgra bo bden bral 'dis / /
bla ma smod cing sems can 'tshe / /
bstan pa bshig cing dbu 'phang smad / /
dben gnas bshig cing chos 'khor bcom / /
rten mchog drung nas dkor rnams brkus / /
dge 'dun rnams la gshe skur btab / /
khyad par dgon gnas 'di la bsdos / /
dam nyams 'di las nyes che med / /
lo @# / /
dang zla bar ma 'gyangs shing / /
zhag dang za mar ma bzhag par / /
da lta khug la myur du sgrol / /
gshin rje dang ma mo dang bdud sprul rnams kyis dug mtshon gyi char phabs par gyur par bsams shing thun gyis brab /
de nas yungs kar sogs kyi thun rdzas rnams bskul ba ni /
hUM| yungs kar rgyal po khro bo'i thun / /
ske tshe dug khrag lcags rdo'i phye / /
drag po sngags kyis ngar btab pa'i / /
gnam lcags ser chen lta bu'i zor /
dgra bo'i lus btab pa yis / /
dgra bgegs rdul phran bzhin du choms / /
khrag sna stong dang dug sna 'bum / /
thang prom dug gi khu ba la / /
drag po sngags kyis ngar btab pa'i / /
rlan zhing gsher ba'i thun zor 'di| /
dgra bo'i lus la btab pa yis / /
dran pa nyams shing myos par gyur / /
yungs kar rgyal po khro bo'i thun / /
dug sna sna tshogs khro mo'i thun / /
skam thun rlon thun gyis brab pas / /
khro bo khro mos las mdzod cig |ces skam thun rlon thun gyi snod gnyis rim pa bzhin du thogs te thun gyis brab pas dran pa nyams shing myos par gyur nas brgyal zhing 'gyel ba la sprul pa'i las mkhan rnams kyis ji ltar bsgo ba bzhin byas nas khrid de ling+ga la bcug par sam / /
dkon mchog gsum la gnod pa /
bla ma la smod pa /
bstan pa la sdang ba / /
sems can la 'tshe ba / /
sgrub pa po la bsam sbyor log par lta bar byed pa'i dam nyams pa'i dgra bo 'di la rgyob cig /
sod cig /
lhan cig skyes pa'i lha dang phye zhig /
mnyam por 'ongs pa'i bdud dang sprod cig /
pho lha dang phye zhig /
mo lha dang phye zhig /
le'u'i lha dang phye zhig /
zhang lha x phrag lha dang x 'go ba'i lha dang x bsten pa'i lha dang phye zhig /
las mkhan rnams kyis nad dang dug mtshon gyi char pho bas la tshar chod cig /
ces lha dbye /
hUM| rdo rje 'chang sogs sangs rgyas dang / /
byang chub sems dpa' thams cad dang / /
chos kyi rgyal po'i tshogs rnams dang / /
ma mo nag mo 'khor bcas sogs / /
sngon gyi thugs dam rjes dgongs la / /
dgra bo las ngan sdig can 'di'i / /
mgon skyabs dpung gnyen ma mdzad par / /
mthu dang rdzu 'phrul kun choms la / /
bdag gi mgon dang skyabs mdzod cig /
dus 'dir sangs rgyas bstan pa bsrungs / /
dam las ma 'da' 'phrin las mdzod / /
rnam lnga bdud rtsi'i mchod pa bzhes / /
bsrung 'khor sngags mdud tshe mdog stobs / /
skyob byed rin chen rdzas la sogs / /
ma lus drangs te g.yon phyogs su / /
chos 'byung nang du gnas par gyur / /
oM hrIHSh+TIH wi kri tA na na dgra bgegs k+Shas sam+bu Ti de rak+Sha man+t+ra de wa tASh+ca A kar+Sha ya dzaH zhes sprul pa'i khro bo spros te /
srung ba sngags mdud skyob byed bsrung 'khor tshe bsod sogs rang dbang med par drangs ba sogs man ngag zhal shes ltar bam /
yang /
rang gi snying ga nas khro bo phur bu'i gzugs spros te btab par gyur par bsam ste /
oM g+ha g+ha /
g+hA ta ya /
g+hA ta @# / /
ya| sarba duSh+TaM phaD phaD /
kI la ya /
kI la ya /
sarba pA paM phaD phaD /
hUM hUM hUM /
badzra kI la ya /
badzra d+hA ra ya dz+nyA pa ya ti dgra bo k+Sha sam+bu Ti deM rak+Sha man+ta de wa tA Sh+tsa kI la ya hUM hUM phaD phaD /
ces mang du brjod de 'jig rten pa'i lha dang phral /
de nas ye shes lha dang phral ba ni /
hUM| dgra bo 'di yi grogs mdzad pa'i / /
ye shes lha srung thims cad kyang / /
brtse bas 'di dag ngan 'gro las / /
bsgral phyir khros ba'i skur bzhengs ste| |bstan pa bshig pa'i dgra bo 'di'i / /
mgon skyabs dpung gnyen ma mdzad par / /
lus srog thal ba'i rdul du rlogs / /
rnam shes chos kyi dbyings su drongs / /
zhes brjod de ye shes pa'i lha srung rnams rang la bstim /
oM hrIHSh+TIH wi kri tA nan badzra b+hai ra wa ya sarba de wa rak+Sha dz+nyA na a kar+Sha ya dzaH dzaHhUM baM hoH de nas rnam shes spar pa ni /
rnam par mi rtog thugs kyi bdag /
lus ngan 'di la ma bzhugs par / /
rang bzhin 'od gsal chos kyi dbyings / /
dri ma'i spubs nas gshegs su gsol / /
ya mAn+ta ka su ga ta hri da ya bud+d+ha badzraH sems rang bzhin gyis 'od gsal ba de dri ma dang bral nas sangs rgyas kyi zhing du gshegs par gyur bar bsams /
de nas /
las mkhan rnams kyis ral gri la sogs pa'i mtshon cha'i char phab cing /
sha zos /
khrag 'thungs /
rgyu ma drongs /
yan lag dang mgo bo bcad /
lpags pa bshus /
tshar bcad par gyur /
de nas ling ro rnams nang mchod ltar byin gyis brlabs nas / /
bla ma yi dam chos skyong srung ma 'khor dang bcas pa rnams kyi ljags rdo rje rtsi gcig pa dmar po 'od kyi sbu gu can rnams su gyur /
oM hrAHSh+TIHwi kri tA nan hUM phaD badzra b+hai ra wa ya ad+hi pa ti i maM pa li ta kha kha khA hi khA hi /
oM b+hU tsa ra naM /
ya pA tA la tsa ra ya /
nas /
sarba b+hu te b+h+ya /
oM kA la rU pa sa pa ri wa ra i daM ba liM ta kha kha khA hi khA hi / /
oM tsA muN+TI ya ti la sogs pa gshin rje pho mo'i tshigs 'khor dang bcas pa rnams kyi zhal du sarba x zhes pa rnams lan bdun nam gsum res dbul /
oM hrIH Sh+TIH wi kri tA na na da sha dik lo ka pA la kA la rU pa tsA muN+DI sa pa ri wA ra ya ar+g+haM /
pAdyaM /
nas /
shap+ta'i bar gyis mchod /
oM hri'iHSh+TIHnas /
oM AHhUM /
zhes nang mchod 'bul /
de nas /
hoH khams gsum za bar nus pa yi / /
'jigs mdzad khro bo'i rgyal po dang /
las byed 'chi bdag gshin rje'i gshed / /
'khor bcas deng 'dir bdag la dgongs / /
sangs rgyas bstan dgra mchog gsum gyi / /
spyi dgra dge 'dun yongs la 'tshe / /
nyes med skye 'gro'i phan bde'i bshed / /
khyad par rnal 'byor bdag cag la / /
gnod cing 'tshe ba'i dgra bgegs 'di / /
lo zla zhag tu ma bzhag par / /
zag med gtor ma'i ngo bor bzhes / /
srog rtsa chod la snying khrag 'thungs / /
yan lag mgo chod lpags la bshus / /
don snying rnam lnga zhal du gsol / /
sha khrag rus pa @# / /
tshogs su rol / /
rdul phran tsam du brlag par mdzod / /
pha rol rbod gtong rbod 'dre yi / /
bsam sbyor ngan pa thams cad bzlog /
dgra bshegs 'byung po'i mthu dang stobs / /
dran pa rdzu 'phrul nyams par gyis / /
rnal 'byor dpon slob 'khor bcas kyi / /
dbyu gu drug cu rtsa bzhi las / /
byung ba'i bar chad nad rims dang / /
gdon bgegs ma lus tshar gcod mdzod / /
ces zhal bstab bya / /
de nas drug cu ma /
gtor rdzongs rgyas pa dang bcas pa bya /
de rjes gtang rag /
nyer bsdu / /
smon shis rnams spyi ltar bya'o / /
de ltar zhag bdun dang gsum la sogs par sgrub pa gnad du bsnun nas /
mnan pa dngos la 'jug pa ni / /
tshon sku sogs sngags kyis nus ldan du bya ba la tshon skud dmar por /
kha la rak+Sha rbad / /
sngon po la /
din+ta rbad su rbad / /
sa tshon sna lnga'i ser po la / /
badzra re pi phaD /
dmar po la /
mahA sa re na ga hUM /
sngon po la /
sad ti sang shis sad hUM /
dkar po la /
lo kha la rak+Sha rbad hUM /
nag po la /
du na sa ti thi man 'byung ba hUM| dur g.yam la /
nA ga khre mA ra ya sod / /
chu la| byi ta sa nyan ru mug thums ri la dzaH zhes pa rnams brgya rtsa re bzlas man ngan ltar mchil ma 'thor ma shor bar so sor phus btab /
de nas ling+ga 'brub khung nas bton te snying ga'i tra'i minra bcag ste bsdam /
de rjes dpung pa g.yas g.yon nas bcag pa 'dre ltebs su bgyis /
de nas mgo nas mar dril tshon skud sngod mar gyis bcings la /
thod pa mtshan dan ri rab gling bzhi bris pa'am r+wa nang du bcug /
thun rdzas kyi bsdems la /
srub rnams la chab bcos med /
pri tshil sogs kyis legs par bkag la /
kha rdo rje rgya gram bris pas rgyas btab /
phung res dril la slar yang tshon skud sngo dmar gyis bcings /
rtsang rgya gram du gzer bas brgyan /
sgrub khang gi phyir gom pa bdun gyi sa'am phyi sgo'i drung sogs sa mig tu 'grub nas bdag lto 'phye'i thig btab /
de'i lus la mi gnod pa'i gnas dang /
mi bden ches thams cad stong nyid du mes pa'i ngang nas mnan dong gru gsum bru /
de yang thog mar rtsod r+wa'i rtses cung zad brkos na phog thug mi 'byung bar bshad /
khru gang yan chad sa ro yin pas phyir bton /
de nas sor zhe gsum gyi bar dgra bgegs mnan pa'i sa yin la /
de las ring na mi shis par bshad pas tshad ldan du brkos la re ba nag po'i khebs kyis kha g.yogs nas bzhag go /
der mnan chas rnams khyer te gzhi bdag gtor ma dang gong bzhin gser skyems 'bul /
bskul mdor bsdus ni /
hUM| dge sdig shan 'byed dam nyams srog gi bdud / /
chos kyi rgyal po yab yum las mdzod cig /
dam can bka' nyan ya ba ti la sogs / /
srog gcod gshin rje'i tshogs kyis las mdzod cig /
dam can bka' nyan pho nya mo la sogs / /
nang bdag ma mo'i tshogs kyis las mdzad cig /
dam can bka' nyan rngams shing 'jigs pa'i gzugs / /
phyogs skyong 'khor tshogs rgya mtshos las mdzod cig /
ces bskul /
de nas mnan dong bskyed pa ni /
swa b+hA wa sa sbyangs /
stong pa'i ngang las rang gi mdun du dgra bgegs 'byung po rnams kyi las ngan dang sdig pa'i sa bon kaM nag po yongs su gyur pa las bsad khang nag po gru gsum pa /
phyi nas zhe sdan gi me 'bar ba /
@# / /
nang du gti mug gi mun pa 'thibs pa / /
'og na 'dod chags kyi khrag mtsho khol ba / /
steng na nga rgyal gyi thog 'bebs pa /
bar na phrag dog gi rlung dmar 'tshubs pa /
phyi nang thams cad dug dang mtshon dang nad kyi na bun 'thibs pa /
dug rlung dmar nag g.yo ba'i me lce kun tu 'khyil ba /
gshin rje'i grong khyer /
rigs drug gi dur sa /
sod sod rgyob rgyob kyi sgra rgyun mar sgrog pa /
gting shin tu zab cing yangs par gyur /
ces mnan dong gru gsum 'brub khung du bskyed / /
mnan chad mdun du bzhag ste slar yang dgug gzhug bya ba ni / /
na mo rje btsun rtsa ba dang brgyud par bcas pa'i dpal ldan bla ma dam ba rnams kyi bka' bden pa dang /
sangs rgyas kyi x chos kyi bka' x dge 'dun gyi bka' x bcom ldan 'das 'jam dpal gshin rje'i gshed kyi lha tshogs 'khor dang bcas pa rnams kyi bka' x chos kyong ba'i srung ma rnams kyi bka' bden pa dang /
chos nyid rnam par dag cing chos can rgyu 'bras bslu ba med pa'i bden pa'i stobs kyis blo bzang rgyal ba gnyis pa'i bstan pa dang bstan 'dzin dge 'dun gyi sde spyi dang /
khyad par yang ! skyabs mgon rgyal ba'i dbang po thams cad mkhyen cing gzigs pa chen po'i gsang gsum mdzad 'phrin dang bcas pa la bar du gcod pa dang /
gzhung dga' ldan pho brang ba chen po'i chab srid / /
gangs can bde skyid dang bcas pa la gnod cing 'tshe ba'i mtha' yi mi nor gyi rjes su 'brangs ba'i 'byung po sgab 'dre gdug pa can zhes pa'am /
rnal 'byor pa bdag cag dpon slob yon mchod 'khor dang bcas pa la gnod cing 'tshe bar byed pa'i sgab 'dre dam sri phung sri dgra sri byad ma rbad 'dre rbod gtong dgra bgegs 'byung po gdug ba can sri rigs pho mo sdongs zla rgya brten dang bcas pa'i bla tshe rnam par shes pa srid gsum gang du gnas yod kyang skad cig thang cig yud tsam zhig la dmigs rten gyi ling+ga 'di nyid la khug cig /
badzra mung+ga rA dzaH badzra daN+Da hUM /
badzra padma baM /
badzra khang+ga haH zhas bden brdar dgug gzhug lan gsum bgyis pa'i mthar /
slob dpon rang nyid yar langs te zhwa gyon /
mnan bya lag tu bzung nas nga rgyal brtan pos /
hUM| ri rab chen po'i rmad du man na / /
rgya mtsho chen po'i gting du bskyur / /
gshin rje nag po'i lag tu gtud / /
chu srin gdug pa'i kha ru rdzongs / /
'khor lo 'bar ba'i phyag rgyas mnan /
bdun brgyud rigs ni brlag par gyur / /
nam yang 'da' bar mi nus so / /
byang chub sems ni skyes na btang / /
hUM| sa 'og rim ba bdun gyi grong khyer nas /
'chi bdag gshin rje nag po yar la bzhengs / /
gnam sar brgad pa lta bu'i zhal nang du / /
gnod par byed pa'i bgegs rigs 'byung po'i tshogs / /
ma lus 'khor dang bcas pa 'di dag rnams / /
zas su gtad do bstab bo nri tri dzaH /
khar chud 'chi bdag gshin rje kun dga' ste / /
nam yang tha med lto ba'i mun khung du / /
nyi zla gza' yis bzung ba po bzhin gtums te / /
rim @# / /
bdun sa 'og gshin rje'i grong du songs / /
zhes brjod cing bsams la dong nang du bskyur /
oM hrIHSh+TiH wi kri tA na na hUM phaT oM laM hUM laM stwaM b+ha ya nan /
dgra bgegs sarba sha truM stwaM b+ha ya nan /
zhes mnan sngags bzla /
de nas 'grub na ro g.yam la rdo rje rgya gram dang /
rang 'thag gi ya thod la gling bzhi ri rab bris pas bkab ste steng sA ts+tsha nag pos mnan la /
ro g.yam rdo rje rgya gram ste / /
'di yis bsten pa yan chad ni / /
bde ba chen po'i gnas yin te / /
'di yis mnan pa man chad ni / /
khams gsum 'khor ba'i gnas yin pas / /
nam yang thar pa'i dus mtha' med / /
ces brjod /
go thal gyi 'dag pas sbyibs te /
'di ni ye shes thal chen te / /
thal 'dag gis ni bsdam pa'i tshe / /
las ngan byas pa'i rnam smin gyis / /
lcags ni khro chus bsdams par gyur / /
nam zhig 'gyod pa'i sems bskyed na / /
khro chu dag kyang rang bzhin dbyer / /
zhes brjod /
de nas pa tshwa bul tog rnams blug ste /
'di ni ba tshwa bul tog rgya / /
las ngan byas pa'i rnam smin gyis / /
lcags ni khro chus bsdams par gyur / /
gal te 'gyod pa'i sems bskyed na / /
brtan pa'i rgya yang rang bzhin 'jig /
ces brjod /
me mdag gam me lce bskyur te / /
'di ni ye shes me dpung ste / /
'di yis bsregs pa yan chad ni / /
bde ba chen po'i gnas yin te / /
'di yis mnan pa man chad ni / /
khams gsum 'khor ba'i gnas yin pas / /
las ngan byas pa'i rnam smin gyis / /
me ni me dpung chen por gyur / /
nam yang thar ba'i dus mtha' med| |gal te byams pa'i sams bskyed na / /
grang ba gso ba'i me ru 'gyur / /
zhes brjod / /
sngags btab pa'i chu blugS la / /
'di ni ye shes chu bo ste / /
'di yis btegs pa yan chad ni / /
bde ba chen po'i gnas yin te / /
'di yis mnan pa man chad ni / /
khams gsum 'khor ba'i gnas yin pas / /
las ngan byas pa'i rnam smin gyis / /
chu khams 'bum gyis mnan par gyur / /
gal te 'gyod pa'i sems bskyed na / /
chu yang rang bzhin skem par 'gyur / /
ces brjod / /
sa tshon sna lnga bskyur la /
'di ni rin chen gser gyir / /
'di yis btegs pa yan chad ni / /
bde ba chen po'i gnas yin te / /
'di yis mnan pa man chad ni / /
khams gsum 'khor ba'i gnas yin pas / /
las ngan byas pa'i rnam smin gyis / /
gser gyi ri rab dgu brtsegs gyur / /
gal te 'gyod pa'i sems bskyed na / /
gser gyi rang bzhin yal bar 'gyur / /
ces brjod de mnan la /
sum+b+ha ni bzla bzhin de'i stang du sa khyem bcu gsum / /
chu phor bcu gsum /
gro sog gi chun po me sbar ba bcu gsum rnams kyis rim par g.yogs pa'i phyi nas mi mngon par bgyis te sra zhing 'thas par bcag la /
de nas bro rdur bya ba ni /
rnal 'byor pa'i rkang mthil rdo rje rgya gram gyi gnon stabs dang bcas der mos nas /
hUM| bde chen lhun grub chos dbyings pho brang nas / /
rtsa brgyud bla ma'i tshogs rnams skur bzhengs shig /
zhe sdang chen po khros pa'i dkyil 'khor nas / /
rdo rje 'jigs byed chen po skur bzhengs shig /
gar bzhugs rdo rje'i pho brang so so nas / /
mkha' 'gro chos @# / /
skyong srung ma skur bzhengs shig /
rnal 'byor lus ngag yid gsum byin gyis rlobs / /
dgra bgegs gdug pa gzir ba'i bro brdung 'tshal / /
khro chen rdo rje 'jigs byed bro brdungs pas / /
bro rdung sgab 'dre pho mo'i mgo la brdung / /
sgab 'dre pho mo'i klad pa tshal par khos / /
bro rdung 'byung po pho mo'i snying la brdung / /
'byung po pho mo'i don snying tshal par khos / /
zhabs g.yas g.yo zhing brdabs pa yis / /
pho gdon gnod byed rdul du rlog /
g.yon pa g.yo zhing brdabs pa yis / /
mo gdon gnod byed rdul du rlog /
g.yas g.yon dus gcig brdabs pa yis / /
lha srin sde brgyad la sogs pa'i / /
gnod byed gdon bgegs thal bar rlog /
ces brjod /
de rjes chos sku ma'i zlog pa bcas zin nas las kyi shul mi mngon par byas /
shul du yo byad ci yang ma lus par bya zhing dpon slob rnams kyis phyi mig mi blta bar nang du log la /
gom pa nyer gcig gis nas tho bya zhing /
hUM| steng yang rdo rje'i gur khang la / /
'og kyang rdo rje'i sa gzhi ste / /
phyogs mtshams rdo rje'i r+wa bas bskor / /
rdo rje'i mtshams las ma 'da' zhig / /
oM badzra rak+Sha rak+Sha hUM phaT /
a| steng yang padma'i gur khang la / /
'og kyang padma'i sa gzhi ste /
phyogs mtshams padma'i r+wa bas bskor / /
padma'i mtshams las ma 'da' zhig /
oM padma rak+Sha rak+Sha hUM phaT /
oM| steng yang 'khor lo'i gur khang la / /
'og kyang 'khor lo'i sa gzhi ste / /
phyogs mtshams 'khor lo'i r+wa bas bskor / /
'khor lo'i mtshams las ma 'da' zhig /
oM tsakra rak+Sha rak+Sha hUM phaT /
(na) steng yang ral gri'i gur khang la / /
'og kyang ral gri'i sa gzhi ste / /
phyogs mtshams ral gri'i r+wa pas '+s+kor / /
ral gri'i mtshams las mi 'da' zhig /
oM khang+ga rak+Sha rak+Sha hUM phaT /
traX| steng yang mda' yi gur khang la / /
'og kyang mda' yis gzhi ste / /
phyogs mtshams mda' yi r+wa bas bskor / /
mda' yi mtshams las ma 'da' zhig /
oM badzra sa ra dzwa la rak+Sha rak+Sha hUM phaT /
raM| steng yang me yi gur khang la / /
'og kyang me yi sa gzhi ste / /
phyogs mtshams me yi r+wa bas bskor / /
me yi mtshams las ma 'da' zhig /
oM badzra la rak+Sha rak+Sha hUM phaT /
ces rdo rje'i r+wa ba sogs kyis bcad par bsams shing bsrung 'khor bsgom /
nang du slebs pa dang srang ba gsol ni /
hUM| 'jam dbyangs bka' sdod stobs chen gshin rje'i gtso / /
khyod ni drin can rtsa brgyud bla ma dang / /
rab 'byams rgyud sde bzhi dang yongs 'brel ba'i / /
yi dam lha tshogs ngo bor mnga' gsol lo / /
dran pa tsam gyis mchog dang thun mong gi /
'dod dgu'i char 'bebs sangs rgyas chos tshogs dang / /
gnas gsum dpa' bo mkha' 'gro chos skyong ba'i / /
bstan srung kun gyi gtso bor mnga' gsol lo / /
srid gsum skye 'gro'i srog la dbang bsgyur zhing / /
dge sdig shan 'byed bstan dgra kun gyi gshed / /
bstan 'dzin bu bzhin skyong ba'i dam tshig can / /
rnal 'byor dgra lta chan por mnga' gsol lo / /
@# / /
khyad par rgyal ba gnyis pa tsong kha pa'i / /
bstan dang bstan 'dzin yon mchod ma lus pa / /
bu ltar brtse bas bsrung zhing skyong mdzad pa'i / /
bstan srog dpa' bo chen por mnga' gsol lo / /
mdor na rnal 'byor mi nor dgon gnas bcas / /
lha chen chos kyi rgyal po 'khor bcas la / /
bcol lo bltos so rtag tu gnyer mdzod la / /
'gal rkyen kun sol mthun rkyen ma lus sgrubs / /
zhes pas mnga' gsol /
slar yang rgyab gnon gyi tshul du drug cu ma drag bsngos bya /
de nas gtang rag gi ma chod bstod /
smon lam /
shis brjod sogs mjug chog rnams spyi ltar bya'o / /
de'i phyi nyin snga dro bdag bskyed /
bskang gso /
tshogs kyi 'khor lo sogs gtang rag rgyas pa dang /
nyer bsdu /
smon shis sogs kyis mtha' brgyan par bya'o / /
smras ba /
srid gsum dkyil 'khor hub gyis rtag za ba / /
'jigs pa'i dus kyang lkog mar snying 'byin pas / /
ji snyed khro chen rtsed 'jo'i gnas 'god pa / /
'jam dpal dbyangs nyid rab 'jigs tshul las gang / /
ye shes dpag med rang bzhin mig sman gyi / /
'jigs rung lhun po bskyod pa'i rngam brjid gar / /
dran pa'i mod la'ang mthar b+ph+yi nang gsang / /
ming gi lhag mar 'dul ba khyo min su / /
de phyir rgyal bstan chab srid la sdang pa'i / /
yid srubs thar med gshin rje'i lto khung du / /
rgyas btab ri rab 'bum gyis gnon pa yi / /
ngo mtshar 'phrin las cho ga deng 'dir bskrun / /
'di yi rnam dkar zla ba zhun ma'i rgyu na / /
ji snyed yid srubs snying du bran pa yis / /
zhe sdang me dpung gzhil ba'i theg mchog sems / /
rgyal ba'i myu gu 'bras bus dud gyur cig /
dga' ba brgya ldan chab srid nor bu'i lhun / /
sde bzhi'i bang rim srid pa'i rtser g.yo zhing / /
bstan dang bde skyid nyi zla'i rna cha yi / /
snang ba gling bzhi'i tha gyur rtsen gyur cig /
mdo smad sa yi thig le 'di nyid du'ang / /
rgyal bstan chab srid pa dang phrag pa na / /
'degs la 'grus pa'i rje 'bangs mtha' dag gi /
bzhed don phan bde'i dga' ston rgyas gyur cig /
de ltar dpal 'jigs mdzad khro bo'i sgo nas mnan pa'i las mtha' thar med gshin rje'i lto khung zhes bya ba 'di yang /
snga sor rab tshes chu khyi lor gong sa rgyal dbang bcu gsum pa chen pos thugs dam ye shes gzigs dpyad kyis rtse pho brang chen po po ta la dang /
nor gling bskal bzang pho brang rnam gnyis kyi rgyal sgo'i 'gag so sor lhag pa'i lha mchog 'jigs mdzad khro bo'i sgo nas sgab 'dre'i mnan pa zhu dgos gser gyi bka' lung spyi bor lhung ba bsgrub par nye ba na /
mnan chog nag 'gros dam pa gong ma'i gsung la mi snang gshis /
gsar bsgrig reg zig bkod 'bul bgyid dgos spyi phebs bka' dgongs ji bzhin zin tho legs bkod kyis spyan zhu bstan par thugs zhib bka' bcos phyag stsal ma bka' 'drin che ba dang bcas pa'i thog nas bsgrubs mnan rtags thon gyi mtshan ma bzang po sngon byung ltar legs par zhus pa'i zin 'bebs kyi steng nas da lam slar yang mdo smad sa yi thig le chab mdo dge ldan byams pa gling du /
mdo smad zhi drag yongs kyi spyi 'doms mi rje sku ngo dza sag zur khang zur pa dpal ldan bsod nams dbang @# / /
chen tshe brtan mchog nas bstan srid zhabs rim zhu dgos kyi bka' stsal gus nod ltar sngar gyi zin thog gzhir bzhag la 'byin 'jug gi dag ther legs par bgyis te nag 'gros su bkod pa po ni pha bong kha'i sprul sku byams pa bstan 'dzin 'phrin las rgya mtshor 'bod pa ste /
yi ge pa yang 'dan chos 'khor dgon gyi grwa rigs blo bzang rdo rjes bgyis pa phan bde'i dpal yon rlabs che'i gsos su 'phel bar gyur cig / / /
lha klu dga' tshal ba nas par du bskrun pa 'gro don 'phel / /
