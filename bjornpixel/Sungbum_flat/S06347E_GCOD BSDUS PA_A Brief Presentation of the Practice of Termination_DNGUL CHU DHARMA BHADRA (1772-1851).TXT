@## / /
na mo gu ru de wa DA ki nI ye /
gcod bsdus pa ni /
sangs rgyas chos tshogs mas skyabs sems lan gsum byas la /
phaTH rang gi spyi bor rtsa ba'i bla ma dang / /
dbyer med rje btsun rdo rje rnal 'byor ma / /
sku mdog dmar mo zhal gcig phyag gnyis ma / /
phyag g.yas gri gug g.yon pa thod khrag 'dzin / /
mchan khung kha TwAM ga yis mdzes par brgyan / /
khro chags spyan gsum mche ba cung zad gtsigs / /
skra grol gcer mo rus pa'i rgyan drug gsol / /
brkyangs bskums gar gyis pad nyi ro gdan bzhugs / /
rang lus dbus su dbu ma mda' smyug tsam / /
lte 'og nas bzung spyi bor thal gyis zung / /
snying dbus d+hU tir rang sems thig le'i gzugs / /
dkar 'tsher 'od kyi phung po rgya sran tsam / /
phaTH snying ga nas thon skar mda' 'phangs pa bzhin / /
rje btsun rnal 'byor ma yi thugs kar thim / /
rang lus bem po shing sdong bcad pa bzhin / /
ling gis 'gyel ba'i stong gsum gang bar gyur / /
slar yang bla ma'i thugs ka nas thon pa'i / /
rang sems gri gug thogs pa'i mkha' 'gro mas / /
phung po rnying pa'i smin mtshams sum phrag dang / /
rkang lag bzhi rtsar rgya gram gshags byas te / /
pags pa bshus nas sa steng dmar chal bkram / /
sha khrag gtor mas srid gsum khyon bkang nas / /
dkon mchog sri zhu'i mgron la mchod pa 'bul / /
mgon po yon tan mgron la gtang rag gtong / /
rigs drug snying rje'i mgron la sbyin pa dang / /
gdon bgeg lan chags mgron la bu lon 'jal / /
rang rang ji ltar 'dod pa'i dam rdzas kyis / /
skye 'phags ma lus mnyes shing tshim par gyur / /
mchod sbyin 'khor gsum rmi lam sgyu ma dang / /
chu zla bzhin du snang yang bden pas stongs / /
phaTH bden med spros bral nam mkha' lta bu'i dang / /
dbyings rig dbyer med ro gcig mnyam par gzhog /
de ltar snang stong tshogs pa'i rol pa las / /
'das pa'i bsod nams phung po ji snyed pa / /
bden med 'gro ba ma lus bsgral ba'i phyir / /
zung 'jug rdo rje 'chang gi rgyu ru bsngo / /
zhes pa 'di yang paN chen chos kyi rgyal po'i dgongs pa ltar dge slong d+harma b+ha dras bris pas phan thags par gyur cig sarba mang+ga laM / / / /

