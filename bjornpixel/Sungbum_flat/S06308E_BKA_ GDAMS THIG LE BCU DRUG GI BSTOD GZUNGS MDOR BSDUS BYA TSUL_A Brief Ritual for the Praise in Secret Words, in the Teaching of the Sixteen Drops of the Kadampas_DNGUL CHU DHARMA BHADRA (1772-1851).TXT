@## / /
bka' gdams thig le bcu drug gi bstod gzungs mdor bsdus bya tshul bzhugs /
na mo gu ru many+dzu g+ho ShA ya /
bka' gdams thig le bcu drug gi bstod gzungs mdor bsdus bya tshul ni /
dang po thugs rje chen po rgyal ba rgya mtsho la /
dus gsum bde bar gshegs pa chos kyi sku / /
'gro drug sems can rnams la spyan ras gzigs / /
nam mkha' lta bur khyad pa'i bcu gcig zhal / /
gzi brjid 'od dpag med la phyag 'tshal lo / /
oM ma Ni padme hUM /
zhes dang /
gnyis pa thub chen rnam snang gangs chen mtsho la /
mkha' mnyam 'gro la mkhyen brtses rab dgongs nas / /
grangs med gsum du tshogs gnyis rab rdzogs shing / /
stong gsum mi mjid zhing gi dpal gyur pa / /
thub dbang gangs chen mtsho la phyag 'tshal lo / /
oM mu ni mu ni ma hA mu na ye swA hA /
zhes dang /
gsum pa spyan ras gzigs rgyal ba rgya mtsho la /
phyag stong 'khor las bsgyur pa'i rgyal po stong| |spyan stong bskal pa bzang po'i sangs rgyas stong / /
gang la gang 'dul de la der ston pa'i / /
btsun pa spyan ras gzigs la phyag 'tshal lo / /
ma Ni bzla /
bzhi pa 'brom shel gyi khye'u la /
zhi 'dzum nyams ldan dbu sgra dpung par slebs / /
g.yas g.yon phyag gis bgrang 'phreng 'khar ba 'dzin / /
zhabs gnyis 'gro ba'i don du mnyam par bzhengs / /
'brom ston shel gyi khye 'ur phyag 'tshal lo / /
ma ni dang /
lnga pa yum sher phyin ma la /
smra bsam brjod med shes rab pha rol phyin / /
ma skyes mi 'gag nam mkha'i ngo bo nyid / /
so so rang rig ye shes spyod yul ba / /
dus gsum rgyal ba'i yum la phyag 'tshal lo / /
tad.ya thA /
oM ga te ga te /
pA ra ga te /
pA ra sang+ga te /
bo d+hi swAhA /
zhes dang /
drug pa thub pa bdud 'dul la| phun tshogs dge legs bya bas bskrun pa'i sku / /
mtha' yas 'gro ba'i re ba skong ba'i gsung / /
ma lus shes bya ji bzhin gzigs pa'i thugs / /
shA kya'i gtso bo de la mgos phyag 'tshal / /
ma ni dang /
bdun pa spyan ras gzigs phyag bzhi pa la /
shes bya ma lus mkhyen pa'i bcom ldan 'das / /
'gro ba kun la bu gcig lta bur brtse / /
lhun grub rgyun mi 'chad @# / /
pa'i mdzad pa can / /
mgon po spyan ras gzigs la phyag 'tshal lo / /
ma Ni dang /
brgyad pa sgrol ma zhi pa la /
dbyings rig rnam dag pad zla'i gdan steng na / /
ma rgad mdog can zhal gcig phyag gnyis ma / /
lang tsho rab rgyas g.yas brkyangs g.yon bskums zhabs / /
thabs shes zung 'brel ma la phyag 'tshal lo / /
oM tA re tu t+tA re tu re swAhA /
zhes dang /
dgu pa sgrol ma drag mo la /
'jigs chen sdug bsngal brgyad dang 'byung po'i gdon / /
nyon mongs shes bya'i sgrib pa'i 'jigs pa rnams / /
khyod zhabs dran pa'i mod la skyob mdzad ma / /
nus pa mthar phyin ma la phyag 'tshal lo / /
oM tA re tu re t+tA re tu re hUM phaT /
ces dang /
bcu pa mi g.yo ba la /
sku mdog sngon po ral gri zhags pa 'dzin / /
g.yas bskams g.yon brkyangs bdud bzhi rab tu 'joms / /
ma g.yo mi g.yo ba mi mnga' ba'i / /
bcom ldan mi g.yo mgon la phyag 'tshal lo /
oM tsaN+Da mahA ro Sha Na hUM phaT /
ces dang /
bcu gcig pa mgon po a ti sha la /
rgyal ba'i mdun na rgyal sras bzang po skyong / /
kha ba can na dpal ldan mar me mdzad / /
dga' ldan gnas na nam mkha' dri ma med / /
dpal ldan a ti sha la phyag 'tshal lo / /
oM mahA gu ru dI paM kA rA ti sha swAhA /
zhes dang /
bcu gnyis pa 'brom chos kyi rgyal po la /
yongs kyi dge ba'i bshes gnyen yongs kyi mgon / /
rgyal ba'i gdung 'tsho ba gyur pa rgyal pa'i sras / /
rang gzhan don gnyis 'byung gnas rin po che / /
bshes gnyen ston pa'i zhabs la phyag 'tshal la / /
ma Na dang /
bcu gsum pa rgya chen spyod brgyud la /
byams pa thogs med dbyig gnyen rnam grol sde| |mchog sdE dul ba'i sde dang grags pa'i sde / /
seng bzang ku sA li gnyis gser gling pa / /
rgya chen spyod brgyud bla mar phyag 'tshal lo / /
oM mai trI ye swAhA /
zhes dang /
bcu bzhi pa zab mo lta brgyud la /
'jam dbyangs yod med phyags 'jig klu sgrub dang / /
zla ba grags pa rigs pa'i khu byug che / /
sangs rgyas dgongs skyong 'phags pa yab sras te / /
zab mo lta brgyud bla mar phyag 'tshal lo / /
oM wA gI shwa ra maM /
zhes dang /
bco lnga pa nyaMs len byin rlabs brgyud la /
thugs rje chen po bde gshegs rdo rje 'chang / /
mchog gzigs tai lo pa dang nA ro pa / /
dpal mchog Dom b+hi pa dang a ti sha / /
nyams len byin brgyud bla mar phyag 'tshal lo / /
oM badzra d+ha ki hUM| zhes dang /
bcu drug pa sangs rgyas chos kyi sku la /
ye shes 'ja' 'od 'khrigs pa'i gzhal med dbus / /
'khor 'das brtan g.yo kun gyi rang bzhin dang / /
dbyer med sgrib bral ye shes chos kyi sku / /
rnam pa yongs skur shar la phyag 'tshal lo / /
oM d+harma kA ya sid+d+hi hUM /
zhes bzla bar bya'o / /
zhes bka' gdams thig le bcu drug gi phyag bzlas mdor bsdus 'di ni mkhar khang lcam drung lags kyi nyams bzhes su d+harma b+ha dras bsgrigs pa'o / /

