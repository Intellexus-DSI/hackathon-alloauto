! na mo gu ra we /
bka' gdams thig le bcu drug gi dkyil 'khor gyi thig ji ltar gdab tshul ni /
thog mar dbus btsal nas tshangs zur gyi thig spyi ltar gdab /
de nas 'og gzhi'i padma'i lte ba zlum por bskor /
de dang zur thig bzhi 'phrad mtshams su dkyil 'khor phyi ma'i mda' yab kyi thig gdab /
de dang tshangs thig gi thad kyi padma'i lte ba'i phyi thig gi bar gyi bzhi cha la dkyil 'khor phyi ma'i cha chen gcig yin pas /
mda' yab kyi thig nas nang du cha chen gnyis 'ongs pa'i sar rtsa thig btab nas /
dkyil 'khor phyi ma 'gram logs sgo dang mi mnyam zhing rta babs dpangs su sgo tshad gsum ma spyi ltar bya /
lte ba'i phyir cha chung gnyis kyi sar pad dkar 'dab ma stong ldan dang /
de'i phyir cha chen gcig gi sar 'ja' ris lnga gshibs bya /
dbus nas phyi ma'i rtsa thig gi bar cha drug gsum bco brgyad du bgos pa'i /
nang ma nas zlum por bskor ba'i padma'i lte ba dkar po la sangs rgyas chos sku'am yum chen mo /
de nas cha gnyis dor ba'i sa nas dkyil 'khor nad ma'i rtsa thig dang pad 'dab kyi phyi thig bskor nas lha mdog can gyi 'dab ma bzhir phye ba'i shar du thub pa /
lhor spyan ras gzigs /
@# / /
nub tu mi g.yo ba /
byang du sgrol ma rnams bya /
cha phyi ma bco lnga'i logs thig gi bar rnams kyang gsum gnyis nang dang gsum gcig phyir dor ba'i mtshams su bgos nas nang ma rnams la rtsig pa dang 'dod snam /
phyi ma rnams la lha snam phyogs mdog shar dkar lho ser nub dmar byang ljang mchod rten can bya /
dkyil 'khor phyi nang gi sgo'i rtsa thig gi rtse gnyis dang /
rtsig pa'i phyi thig gi rtse gnyis su thig bzhi gsegs 'gros su btab ste drang por bslangs nas sgo rnams ji ltar rigs par bya'o /
zhes pa 'di yang rgyal mchog lnga pa chen po dang /
'jam dbyangs bde ba'i rdo rje gnyis kyi gzhung dang bla ma'i man ngag la brten nas dge slong d+harma b+ha dras dben gnas dga' ldan chos gling du sbyar ba'o / /

