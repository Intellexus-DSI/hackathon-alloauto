thugs rje chen po'i lo rgyus mdor bsdus pad dkar chun po /
rgyal kun snying rje'i rang gzugs spyan ras gzigs / /
'gro ba dpag med 'dul phyir sprul ba'i gar / /
dpag tu med pas zhing khams rab 'byams khyab / /
'gro ba dpag med 'dren mdzad der phyag 'tshal / /
byin rlabs zer brgya 'bar ba'i 'od snang gis / /
'gro ba'i sdig sgrib 'joms dang chabs cig tu / /
snyigs dus rgud pa lhag med sel mdzad pa / /
mtha' 'khob nyin mo'i mgon po khyod min su / /
'dir khro skyabs thugs rje chen po zhes mtshan snyan g.yu 'brug gi rnga sgras nam mkha' 'geng ba /
phyogs kyi 'khor lo 'geng ba'i las can gyi dad ldan dag gi skyabs yul dam pa 'di nyid kyi lo rgyus mdo tsam 'god pa la /
sku 'di nyid blon chen lo tsA ba chen po thon mi saM b+ho Ta zhes yongs su grags pa des /
'phags yul gyi mi 'jigs rin chen bye ma spung ba'i gling nas spyan drangs par bshad de /
'di'i gter yig las /
sngon tshe rgyal bo srong btsan sgam po yis H thon mi saM b+ho rgya gar yul du btangH. paN+Di ta lha rig pa'i seng ge'i mdun H nA ga ra 'am lany+tsha dper byas nasH. yig rigs mi 'dra sna tshogs bod la bsgyurH. sum rtags la sogs bstan bcos bco brgyad mdzadH. sher phyin snying bo rgyas bsdus 'bring gsum mdzadH. sangs rgyas phal chen 'dul ba ka ri kaH. spyan ras gzigs kyi mdo rgyud nyer gcig dangH. mi 'jigs rin chen bye ma a drung giH. lnga ldan jo bo 'di nyid bod du drangsH. zhes gsungs so / /
de nas rgyal blon thams cad kyis brtan bzhugs dang rab gnas mdzad /
de'i tshe sku'i zhal nas 'od zer sna tshogs 'phros /
ma dag 'khor ba'i gnas thams cad khyab /
'od zer tshur 'dus nas sku la thim /
sku'i zhal nas gsung byon te /
nga ni rigs drug 'dul ba'i dpa' bo cheH. bod khams srin po 'dra ba'i yang mtha' naH. pre ta yi dwags 'dra ba'i grong khyer dbusH. nga 'gro lung bstan gdul bya'i dus la babH. ces gsung byon /
de nas blon po mgar gyis gnas 'dir gdan drangs te /
phyi rabs kyi gdul bya'i don du gter du sbas te /
rgyal ba rigs lnga'i phyag rgya lngas rgyas btab pa'o / /
gnas ri bor thugs rje chen po 'khrungs pa'i rnam thar las /
bod rje lha tho tho ri gnyan btsan gyis lung bstan srong btsan sgam po dang blon chen mgar gyis bzhengs pa'i jo bo rnam lnga'i nang tshan /
sa 'og klu yi 'gro don skyong nus mthong grol lnga ldan jo bo zhes pa de yin zhing dgos pa'i dbang gis sa 'og nas re zhig bzhugs na'ang rjes su bla ma shes rab rgyal mtshan zhes pa'i dbus nas bong bu zhig la ma Ni bka' 'bum bkal te /
rgyal rong du byon tshe bong bu ri 'dabs kyi sa spung nang nyal /
bla ma de 'gram gyi khyim tshang klu 'khyil tshang du bslebs tshe spun gsum yod /
gnyis bla ma gcig skya bo yin /
skya rgyud des sa zhing la mdzo dor rmos nas zhing dkyil du slebs tshe /
jo bo'i dbu la thong gshol thogs nas thong so lan gnyis chag slar khyim du 'ongs nas de ltar smras pas /
bla ma shes rab rgyal mtshan dga' nas sa 'og nas jo bo blangs zer /
de'i sngon du bai ro tsa na byon nas gnas 'di byin gyis brlabs te gnas mchog bde chen gling gi ming btags /
zhes gnas ri bor thugs rje chen po 'khrungs pa'i rnam thar mdo tsam zhes pa na yod la /
lha sa'i rang byon lnga ldan /
lho mtsho'i thugs rje chen po /
khro skyabs thugs rje chen po gsum ni spun gsum /
zhes gsungs so / /
gter nas byung ba'i lo tshigs ji bzhin mi shes mdo /
ma Ni bka' 'bum gdan drangs par bshad pas /
ma Ni bka' 'bum ni gter ston chos 'grub dang mnga' bdag nyang ral gyis gter nas bton pa yin pas /
de la bltas na rab byung bzhi ba'i nang zhig tu e yin snyam /
lo rgyus gsal bo zhig ma mthong ngo / /
'di ni skabs 'gar zhal mdzes shing gzhon pa'i rnam pa can du mthong zhing /
skabs 'gar sku sha nyams shing cung zad rid pa'i rnam pa can du mthong /
'jig rten 'dir bde sdug gang gi rtags thon pa dang /
khri chen gung thang rin po che sku phreng drug pa /
rje 'jigs med bstan pa'i dbang phyug phebs skabs /
zhal nas bdud rtsi mang tsam bab pa mjal ba kun gyi mthun snang du grub pa dang /
dga' ldan byang rtse'i mkhan po blo bzang sbyin pa phebs skabs yang zhal nas bdud rtsi bab pa bsres pa'i sman sku zhig kyang bzhengs 'dug rig gnas gsar brje zhes pa'i chag sgo chen po'i skabs /
mi ser snying stobs can rnams kyis sbas pa /
slar blangs nas nyams gso byas te sngar gyi go sar bzhugs dus 'ja' shar ba sogs dge mtshan shar /
deng skabs phyogs mtha' dag nas mjal ba rgyun mi 'chad par 'ongs nas mjal ba dang /
gnas ri khyad par can 'di phyag skor byed bzhin yod do / /
'di ni rnga khul srid gros khang gi las don pa bstan pa rgya mtshos 'di lta bu zhig dgos zhes bskul ba ltar /
bsam gtan rgya mtsho mi 'jigs dbyangs can dga' ba'i blo gros zhes bya bas brel zing du glo bur bris pa'o / /
