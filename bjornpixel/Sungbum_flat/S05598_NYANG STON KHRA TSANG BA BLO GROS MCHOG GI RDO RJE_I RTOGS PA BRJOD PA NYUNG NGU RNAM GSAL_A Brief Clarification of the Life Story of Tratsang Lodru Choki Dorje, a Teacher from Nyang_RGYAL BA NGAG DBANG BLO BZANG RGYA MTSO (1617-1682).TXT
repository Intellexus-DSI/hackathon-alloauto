@# / /
sba lba ba kA sha nya bshA sta she khu Sha N+Da ka ma ti ba ra ba pya smya bi mo k+Sha nA ma bi ha ra ti sma /
@# / /
nyang ston khra chang ba blo grogs mchog gi rdo rje'i rtogs pa brjod pa nyur du rnam gsal zhes bya ba bzhugs so / /
! / /
paN chen bi mA la mi tra'i zhabs /
@## / /
na ma s+sar+b+ba kU la pra b+hu shrI ma dgu ra we /
zhi dang khro bo'i bgrang yas dkyil 'khor ma lus pa spro zhing sdud pa'i khyab bdag kun tu bzang po nyang ston khra tshang pa blo gros mchog gi rdo rje'i rtogs pa brjod pa nyung du rnam gsal zhes bya ba theg dgu'i yang rtse 'od gsal rdzogs pa chen po'i ston pa spel bar paN chen bi mA la mi tra'i gsang ba bsam gyis mi khyab pa'i sprul pa'i rol gar shAkya skyabs sbyin rgyal kun 'dus pa'i ngo bo bla ma rdo rje 'chang dang gnyis su med pa rang rig don gyi padma thor 'phreng rtsal mngon sum rang ngo 'phrod min de srid kyi bar du bde chen 'khor lo'i pad mtshor 'bal ba med par gsol ba 'debs na thugs rje chen pos rjes su bzung ste sku gsung thugs yon tan 'phrin las kyi dngos grub stsal du gsol /
ngo bo rig rtsal 'dus ma byas pa gdod nas chos sku man shel gdangs / /
rang bzhin 'gags med ye shes lngar shar longs spyod rdzogs sku ma 'dres tshon / /
thugs ! / /
sprul pa'i gter ston chos dbang zhabs / /
! / /
sman lung mkhas grub shAkya 'od / /
@# / /
rje kun khyab sna tshogs sprul sku gcig pu nyid las du ma'i gar / /
bskyur mdzad blo gros mchog gi rdo rje zhabs zung 'khor lor mgos phyag 'chal / /
dus gsum sangs rgyas kun 'dus padma 'byung / /
mtshan brgyad rnam rol shAkya seng ge de'i / /
mi 'jigs skyabs kyi sbyin pa'i phyag rgya yis / /
snga 'gyur bstan pa'i bdag por ded gzengs bstod / /
dri med bshes gnyen 'ja' lus 'pho ba cha / /
yongs grub re bo rtse lngar sgyu ma'i sku /
ma bsdus mngon sum bzhugs brdzun pa'i gtam / /
min na nyang ston rigs su byon 'di ci / /
mkhyen spyad lang tsho dar ba'i rnga yab kyis / /
rnying bstan gog pa'i rdul 'phyag gdab dar gyi / /
mkhan por padma'a ka ras mnga' gsol bar / /
rgyal rnams dgyes ba'i legs so ster ba bzhin / /
brgya byin gtsug tor nor bur reg pa'i mdo / /
mi lus skabs gsum gzugs su sgyur byed na / /
theg mchog chos kyis gnyis 'dzin rgyab la /
! / /
khyad pa dbang phyug des brtan dpal / /
mthar / /
sa lam rdzogs pa'i kun tu bzang de nye / /
ched du dman cha blangs pa'i mtshan mo'i chal / /
so skye'i gnyid la g.yur 'dong rdzu bag mun / /
mkhas grub ngang tshul skya re ngas mas drangs pa'i / /
rnam thar rta lang can shar gang gis 'gog /
gzhan gsos mgrin pa'i dril chung 'khrol ba'i glu /
snyan bo rnam par mngar ba'i pho nya yis / /
legs pos spang ljongs mar gang gos gyon pa / /
dbyar gyi dpal mo'i bzhin dom dngos po'i shis / /
thub mchog rnams kyi yon tan nyer brjod pa'i / /
nyams 'gyur sgra don b+h+ra ma ra yi lur / /
me tog mchu sgros 'dab ma rgod ba nas / /
pho 'phreng ze'u 'bru dkar po ston la brel / /
khungs btsun rigs bltams thos bsam dngos grub brnyes / /
chos 'khor yegs bskor 'gro don dpag yas mdzad / /
zab dang rgya che'i bstan bcos mang du brtse mas / /
zhi ba'i klong gzems don ldan gtam gyi gzhi / /
gsang las yang gsang dbyangs can phar 'gro'i sgra / /
thun mong gcig pu'i thos 'dzin yul min yang / /
mkhas btsun bzang bo'i rgyud mangs las drangs pa'i / /
glu 'di shes ldan 'di gsos rtsi sman ljon / /
mi phyed chos rjes 'brang dang zla zer gyis / /
dam pa'i yon tan kun+da kha 'byed pa'i / /
skal bzang 'di ko dus mkhyen rgyal po dang / /
mtshungs snyam spobs mgrin mthar btag smra 'di nyon / /
de yang bstan bcos rtsom pa dang bka' dang dgongs 'grel bsgyur ba'i tshe yul khyad par can la phyag 'tshal ba lo paN rnams kyi phyag bzhes yin pas /
mngon pa'i sde snod kyi thog mar 'jam dpal dbyangs /
! / /
karma dbang 'byor rag bsun yang la @# / /
mdo sde'i sde snod la sangs rgyas dang byang chub sems dpa' /
'dul ba la thams cad mkhyen pa' la ched du brjod pas bsod nams 'phel zhing bar chad mi 'jug pa dang chos de sde snod gsum po gang gi khongs su gtogs shes sla bar gsungs par ma zad brda sprod pa'i bstan bcos tsan+d+ra byA ka ra Na ra /
grub pa kun mkhyen kun la snan / /
'gro ba'i bla mar phyag btsal nas / /
zhes dang /
cha ba sags kyi mdor /
gnyis su med par gsung ba sangs rgyas la phyag 'tshal zhing /
sdeb sbyor gyi bstan bcos rin cen 'byung gnas las /
rgyal ba thub pa nyi ma ni / /
snang ba mchog gi bdag nyid can / /
nang gi mtshan mo shes bral gyi / /
nang gi nyin byed la phyag 'tshal| dang /
mngon brjod mu tig 'phreng bar / /
gser gyi mdog can bsod nams brgya yi mtshan mnga' ba / /
bsod nams phung po ri bo dngos su rgyu ba bzhin / /
lha dang mis mchod dpal ldan shAkya sang ge gang / /
! / /
blo mchog rdo rje dkyil 'khor bco /
gser gyi rgya mtsho 'dra ba de la phyag bgyi'o / /
zhes rgya gar kha spu can rnams kyi rnam par thar pa'i rjes su 'brangs de yul khyad par can la phyag 'tshal ba sngon du 'gro ba'i sgo nas las su bya ba /
mdo las /
de bzhin gshegs pa dus mkhyen rgyal pa ni / /
snyan ngag mkhan de bde gshegs rtsa mchog la / /
tshigs su bcad pa'i dbyangs kyis bstod nas kyang / /
dang por byang chub mchog tu sems bskyed do / /
zhes skyabs bu dam pa rnams la snyan ngag gi lam nas drangs te bston pa'i bsod nams kyi phung po ni gang+gA'i klung gi bye ma snyed kyi rdul gyis bgran bar mi nus la /
snyan ngag kyang mkhas dbang daN+Dis /
tshigs bcad rkang bzhi da yang ni / /
br-it+ta dzA ti zhes rnam gnyis / /
de yi spros pa mtha' dag ni / /
sdeb sbyor gzhung du nges par bstan / /
rig de snyan dag rgya mtsho ni / /
zab mo rgal 'dod rnams kyi gru / /
zhes rkang pa bzhir bcad pa'i tshigs bcad nyid gtso bor gsungs shing snyan ngag rnams kyi mchog rtogs brjod rin po che dpag bsam 'khri shing yang de dang cha mthun mod /
mtha' gcig tu nges pa med pa slob dpon chen po dpal ldan mkhol gyi bde bar gshegs pa'i 'khrungs rabs so bzhi pa bcad lhag spel bar mdzad pa dang /
ljongs 'dir zlos gar gyi bstan bcos kyang tshul de lta bur ngos 'dzin pas /
rim lnga las /
rdo rje slob dpon lus 'di la / /
rgyal ba'i sku ni rim bzhin gnas / /
zhas bla ma dam pa ni gdan gsum tshong pa'i dkyil 'khor 'khor lo'i dbang phyug yin pas de la mchod bstod sogs ri mor gang byas @# / /
dus gsum gyi rgyal ba sras dang bcas pa la byas par 'gyur ba'i tshogs rgya chen po gsog pa /
de yang tshogs gsog tshul rnam grangs mang ba gzhan dag gi sgo nas bsags na mi rung ngam snyam na rang gi bsags sbyangs la khyad par med na'ang bde bar gshegs pa zhi khro rab 'byams ma lus pa 'dus pa'i bdag nyid kun bzang rdo rje 'chang mnyam med khra tshang pa chen po blo gros mchog gi rdo rje chos sku bde ba chen po'i dbyings su gzugs sku sgyu ma'i rnam 'phrul nye bar bsdus kyang /
me long mar /
sngon gyi rgyal po grags pa'i zugs / /
ngag gi rang bzhin me long thob / /
de dag nye bar mi gnas kyang / /
rang nyid nyams pa med la ltos / /
zhes sngon gyi rgyal po nga las nu la sogs pa dang sang dngos su med rung de dag gi snyan grags 'gro ba rnams kyi rna ba'i rgyan du gyur pa bzhin 'o skol gyi ston pa shAkya'i rgyal po nas bzung rgya bod kyi mkhas grub phal mo cher rnam par thar pa'i yi ge yod pa mang zhing tshul de dag brjod pa'ang /
bshes springs su /
'jig rten mkhyen pa rnyed dang ma rnyed dang / /
bde dang mi bde snyan dang mi snyan dang / /
bstod smad ces bgyi 'jig rten chos brgyad po / /
bdag gi yid yum min par mgo snyoms mdzod / /
ces 'jig rten chos brgyad kyi dbang du song ba'i grags pa dang snyan pa don du gnyer ba ma yin pa /
mkhas mchog dpa' bos /
grags pa'i mtshan mar gyur pa bzang po 'di rnams kyis / /
bde bar gshegs gyur lam rnams gang yin bstan par 'gyur / /
yid kha dang pa med pa rnams kyang dang par 'gyur chos dang ldan pa'i gtam gyis rab tu dga' bar 'gyur / /
zhes dam pa'i rnam par thar pa la brten nas sngar dad pa med pa rnams gsar du skye zhing yod pa rnams gong nas gong du rgyas pa'i phyir na 'gro ba kun gyi legs byas rgya cher 'phel ba /
dkon cog sgron ma'i gzungs las /
dad pa sngon 'gro ma ltar bskyed pa ste / /
yon tan thams cad bsrung zhing 'phel bar byed / /
dogs pa sel zhing chu bo rnams las sgrol / /
dang ba bde legs grong khyer mtshon byed yin / /
dad pa rnyog pa med cing sems dang byed / /
nga rgyal spong zhing gus pa'i rtsa ba yin / /
dad pa nor dang gter dang rkang pa'i mchog / /
lag pa bzhin du dge sdud rtsa ba yin / /
zhes legs tshogs thams cad kyi 'byung gnas dad pa la rag las pa'i phyir rdo rje'i slob dpon chen po'i rtogs brjod rgyas pa zhig 'dri bar spro ba'i rje bla ma'i zhabs 'bring pa so sor rnam thar gyis bon dgos tshul mol bar chos rje gdan sa ba smar ngag dbang thub bstan gyis sa bon 'phrin shog che ba tsam gyi rtsis las zhabs phyir yun ring bsdad kyang blor ma 'jags tshul dang gsan yig gi glegs bam las ma byung zhing /
rong pa sku skye ngag dbang 'jam dbyangs kyis kho rang zhabs 'bring du bsdad pa tshun zhib tsam bris 'dug rung stod cha rnams gsal ba mi snang bas stod smad mi mtshungs pa'i go rims bsgrigs pa legs char mi 'gyur ba nas mdzad pa rnams sde chan du byas te nyung ngur 'god pa la khungs btsun gdung las bltams pa /
yongs 'dzin bsten nas thos pa rgya cher @# / /
mdzad pa /
bskyed rdzogs rdzogs pa chen por goms pas dngos grub brnyes pa /
grangs med pa'i slob mar chos 'khor rgya cher bskor ba /
dgon gnas kyi zhal bdag dang bya ba las kyi 'khor lo sogs 'gro don mdzad pa /
legs bshad kyi bstan bcos brtsams pa /
rtag 'dzin can rnams chos la bskul phyir chos dbyings 'dus ma byas pa'i klong du sku'i bkad pa bsdus pa dang bdun las /
dang po ni /
dri med 'od kyi 'jig rten khams ler /
'jig rten kun rdzob tu mos pa sna tshogs pa'i sems can rnams kyi bsam pa'i dbang gis 'jig rten gyi khams la tshad sna tshogs gsungs shing /
don dam pa'i bden pas 'jig rten gyi khams la tshad med de /
sems can gyi bsod nams dang sdig pa'i dbang gis 'jig rten gyi khams la tshad sna tshogs su snang ba yin /
zhes 'gro ba'i las kyi snang dor 'char tshul mtha' yas par 'di tsam zhes tshad bzung bar mi nus na'ang mngon pa gong 'og /
sangs rgyas rma ga chad /
dus 'khor bde mchog mkha' 'gro rgya mtsho sogs mdo rgyud du mnas tshad gsungs pa'i chos mngon pa las /
gling bzhi pa dang nyi zla dang / /
ri rab dang ni 'dod lha dang / /
tshangs pa'i 'jig rten stong la ni / /
stong ni spyi phud yin par 'dod / /
de stong la ni stong gnyis pa / /
bar ma'i 'jig rten khams yin no / /
de stong la ni stong gsum pa / /
mnyam du 'jig cing 'byung ba yin / /
zhes 'jig rten gyi khams 'di gcig tu byas pa de 'dra bstong gi grangs tshang bstod spyi phud / /
de rang mtshungs /
stong gi grangs tshang ba bar ma'i 'jig rten gyi khams /
de lta bu stong gi grangs chang ba gangs chen mtsho'i rgya mtsho chen por brten khor yug gcig gis bskor bstong gsum gyi 'jig rten gyi khams rnams chags 'jig cig car du 'byung ba 'di ni mchog gi sprul sku'i zhing du 'dod la /
nyeg chen pa'i lugs la bshad ma thag pa de bye pa phrag brgyad rab 'byams mtshams sbyor gcig /
de bye ba phrag brgyar rab 'byams rgyud gcig /
de bye ba phrag brgyar rab 'byams rgya mtsho 'am bar ma'i rgyud gcig par bye ba phrag brgyar gzhi dang snying po me tog gis brgyan pa'i 'jig rten gyi khams sprul ba'i sku gcig gi zhing de rnam snang gangs can mtsho'i ba spu'i khung bu re dang zhing gi rdul rer yang bye ba phrag brgyar gnas shing thub pa 'di nyid bdag cag gi ston pa longs skur bzhengs pa yin la /
gong gi zhing khams rnams gcig tu bsdoms pa longs sku'i zhing khams rer song tshul 'di yis nam mkha' ji srid khyab par gyur ba de snyed rgyal ba'i zhing dang sku 'ang gnas so / /
thub pa de'i lhung bzed du padma'i sdong po nyer lnga gnas pa'i bcu gsum pa'i steng na gling bzhi ri rab bye ba phrag brgyas brgyan pa ni mi ma zed 'jig rten gyi khams 'dir sangs rgyas stong la sogs pa 'byon pa'i sa yin zhing /
de yang 'jig rten khams led /
gling ni zla ba 'od dkar can dang rab mchog ku sha dang ni mi 'am ci dang khrung khrung dang / /
drag po yang ni longs spyod sa te bdun par dzam+bu'i mi rnams gnas pa dag ni las kyis / /
zhes ri rab kyi ra'i 'og na yod pa'i @# / /
gling drug ni longs spyod kyis dang /
de'i phyi rol gyi gling bzhi gling phran brgyad las kyi sa par gsungs pa dang phyogs mtshungs pa mkha' 'gro rgya mtsho sogs nas kyang 'byung la /
dza na skye pha la'o zhes pa'i byings las bsgrubs pa'i dzam+bu'i gling de sa dum bu bcu gnyis rdzogs par ngos bzung ste 'dzam gling chen po dang ri rab lho phyogs kyi gling 'di la chung ngu'i tha snyad du 'dogs na'ang chos mngon pa sogs phal cher du 'dzam gling che chung gi tha snyad ma mdzad cing las kyis pa yang /
bde mchog sdom 'byung du /
shar gyi lus 'phags pa lang spyod / /
de bzhin byang gi sgra mi snyan / /
gling gsum po yi mi rnams ni / /
longs spyod chen pos yang dag 'tsho / /
rnam rtog med cing rtog spyod med / /
blun rmongs bye brag mi phyed pa'o / /
'dzam bu gling du legs skyes pa / /
las kyis bar rab tu grags / /
legs byas nyes par byas pa'i las / /
mchog dang 'bring dang tha ma yi / /
skye ba snga ma'i rnam smin 'dir / /
skye bo kun la mthong bar 'gyur / /
zhes lho 'dzam bu gling 'di nyid las kyi sa par gsungs pa'i lte ba rdo rje gdan dus gsum gyi sangs rgyas rnams mchog gi sprul ba'i skur mngon par rdzogs pa 'chang rgya ba'i gnas bskal ba chags 'jig gi dus kyang gzhom zhig dang bral ba /
shar rgya nag gi rgyal khams su 'phags pa 'jam dpal gyi pho brang ri bo rtse lnga /
lho phyogs rgya mtsho'i 'gram na 'phags pa spyan ras gzigs kyi gnas po ta la /
nub phyogs auD+Di ya na zhas 'phur 'gro'i theg par mkha' 'gro 'du pa'i gling rang byung gi gtsug lag khang byang phyogs na ches rgyal rigs ldan gyi rgyal sa sham+b+ha la'i grong khyer gyis mtshon pa'i zhing dang yul gyi bkod pa mtha' klas na'ang /
lha mo dri ma med pas zhus pa'i mdo las /
nga yongs su mya ngan las 'das nas le nyis stong lnga brgya na gdong dmar can gyi yul du dam pa'i chos dar bar 'gyur ro / /
zhes 'phags yul nas brtsis pa'i byang phyogs kha ba can gyi yul ni /
'jam dpal rtsa rgyud las /
nga yi dus nas lo brgyan / /
kha ba can du mtsho bri nas / /
sA la'i nags ni 'byung bar 'gyur / /
zhes mcho rnams kong chu brlag tu thim nas sA la'i sman ljongs su gyur ba'i spyan ras gzigs dang 'phags ma sgrol mas byin gyis brlabs pa'i spre'u dang brag srin mo 'dus pa las gdong dmar sha zan gyi phrug gu mang du 'phel te rim gyis mi'i rgyal khams su gyur ba /
tshal ba'i deb dmar du /
ma sangs spun dgu /
rgyal phran nyi shu rtsa lnga /
bcu gnyis /
gsil ma bzhi bcus rim gyis dbang byas pa dus ring zhig na bod spyi la dbang skyur ba'i rgyal po ni glang dar tsam ma gtogs btsang po rnams rigs gsum mgon pos mtshon pa'i 'phags chen dam pa'i rnam spal sha stag tu byung bas na /
bka' gdams glegs bam rin po che'i lha'i rgyal po'i skyes rabs su /
da hril te dril na /
sngon gyi rgyal blon byang chub sems dpa' de dag rigs gsum mgon po'i sprul par grags te /
ral ba can la sogs pa gcig gnyis rigs gzhan yin gyi phal che ba ni mgon po spyan ras gzigs kyi sprul ba rgyal ba'i @# / /
'byung gnas nyid yin la /
mkhan brgyud byang chub sems dpa' de rnams ni nga kho na nyid yin gyis gzhan du ma sems shig /
ces gsungs pas shes nus shing bye brag 'phags pa sgrib pa rnam sel gyis bskul ba rkyen gyis bod 'dul bar byon pa /
de nyid las /
po ta la yi ri bo na / /
spyan ras gzigs dbang nga bzhugs tshe / /
sgrib pa rnam sel der byon te / /
mgon po bad kyi yul du byon / /
bod rje gnya' khri btsan por mdzod / /
'gro ba'i don du ngas 'gyur gsungs / /
nga ni bdeng gshegs chos sku la / /
'gro 'ong tha dad mi mnga' mod / /
bod rje gnya' khri btsan por grags / /
snang ngor tha dad du ma 'byung / /
zhes bshad pa ltar rgya gar rgyal po dmag brgya ba'i brgyud las rje gnya' khri btsan po lha ri rol bo'i rtser byon pa yon tan can gyi mi bcu gnyis kyis mthong ba gang nas 'ongs dris pas nam mkha' la mdzub mo ker bas lha'i yul nas 'ongs pa zhig tu go sta gnya' khri byas gdan drangs pas mtshan yang der thogs shing bod yongs kyis lha btsan por mnga' gsol /
'di nas bzung gnam gyi khri bdun /
bar gyi steng gnyis /
sa'i legs drug /
lde brgyad kyi rjes su btsan ldar krags pa'i khri thog rje btsan te rgyal rabs nyer bdun gyi bar chab srid sgrung lde'u bon gyis bskyangs /
nyer brgyad pa'ang da nyid las /
po ta la yi rtse mo na / /
snying rje chen po nga bzhugs tshe / /
kun tu bzang po der byon te / /
thugs rje chen po bod du byon / /
tho tho ri zhes bod rjer mdzad / /
sems can don du nges 'gyur ro / /
nga ni bde gshegs chos sku la / /
'gro dang 'ong ba mi mnga' yang / /
tho tho ri zhes bya bar grags / /
snang ngor tha dad du ma 'byung / /
zhes lha tho tho ra gnyan btsan pho brang yum bu gla sgang du bzhugs pa'i tshe dbang sked phyag brgya ba /
tshin+d+ha ma Ni'i rkos phor gser gyi mchod rten mdo sde za ma tog gi snying po yi ge drug pa rnams babs pa don mkhrol yang mtshan gnyan po gsang bar btags te mchod pa mdzad pas rgyal po gzhon sha can du gyur te dgung lo brgya dang nyi shu bzhugs par grags /
de nas rgyal rabs bzhi pa gnam re srong bcan gyi sras ni de nyid las /
po ta la yi zhing khams na / /
brtse ba chen po nga bzhugs tshe / /
thugs rje chen po nyid byon te / /
rgyal ba rgya mtsho bod du byon / /
bod rje srong btsan sgam por mdzod / /
sems can don du nges 'gyur ro / /
da ni bde gshegs chos sku yin / /
'gro dang dong ba mi mnga' yang / /
de tshe srong btsan sgam por grags / /
snang ngor tha dad du ma 'byung / /
zhes lung gis zin pa'i rgyal po srong btsan sgam pos 'jam dpal gyi sprul pa thu me rgya gar du bzlangs ta brda sprod pa'i bstan bcos rnams la mkhas par sbyangs nas bod du byon te sngar yi ge med pa la 'dri klog dar bar mdzad /
rgya bal gyi yul nas kong jo dang khri btsun khab tu bzhes pa'i rten skal la ngo bo rnam gnyis sogs rten khyad 'phags rnams spyan drangs /
yab yum gsum gyis pha bod kha'i pho brang ma rur sgrub pa mdzad pas rigs gsum mgon pos zhal gzigs lung bstan pa ltar bod srin mo gan rgyal du bskyel ba'i dbyibs can gyi sa'i me @# / /
btsa' rnams bcos te shAkya'i rgyal po'i pho brang gi gan+d+ho la bzhengs pa sogs bstan pa'i srol btod /
de nas mi rabs bzhi ba mes ag tshom gyis paN+Di ta sangs rgyas zhi ba dang sangs rgyas gsang ba'i sar mngags pa'i pho nyas blor gzung ba'i theg pa chen po'i mdo sde lnga glegs bam du 'dri ba dang bzhugs gnas kyi lha khang bzheng ba sogs dkon cog gsum la bla mar bzung /
de'i sras ljang tsha lha dbon gyi btsun mor rgya mo bza' phyi ma bsus pa rgyal bu sku gshegs te yab dang 'dus pa'i sras /
de nyid las /
po ta la yi pho brang na / /
rgyal ba'i 'byung gnas nga bzhugs tsha / /
'jam pa'i rdo rje der byon te / /
dpa' bo chen po bod du byon / /
khri srong lde btsan bod rjer mdzod / /
'gro ba'i don du ngas par 'gyur / /
nga ni bde gshegs chos sku ste / /
'gro dang 'ong ba mi mnga' yang / /
de tshe khri srong zhas byar grags / /
snang ngor tha dad du ma 'byung / /
zhes chos rgyal tshangs pa lha'i me tog gis 'phags yul gyi gnas brtan chen po A tsar+ya bo b+hi satwa spyan drangs dge ba bcu dang khams bco brgyad la brten pa'i 'chang nyan mdzad par srid pa'i lha chen dgu dang bstan ma bcu gnyis sogs bod kyi mi ma yin mthu bo che rnams bon la dga' bas thog dang shwa 'od nad yams kyi cho 'phrul sna tshogs bstan pas yon mchod bka' bgros te srid pa gsum na che ba'i sngags 'chang padma thod 'phreng rtsal gdan 'dren pa'i pho nya brdzangs pa bzhin bal bod kyi mtshams nas bzung rdzu 'phrul gyis thogs med du gshegs nas /
lha sran gdug pa can rnams kyi tsha ngar bcag zan g.yang mi 'gyur lhun gyis grub pa'i gtsug lag khang gegs med du 'byongs /
mkhan pos rab byung gi sde btsugs /
slob dpon chen pos ri brag dpen gnas thams cad byin gyis brlabs te zab gter sbas /
lo paN rnams kyis gsung rab bsgyur nas 'chad nyan gyis gtan la phab sta bstan pa dar rgyas su mdzad /
'di'i sras mu ne bcan pos sde snod gsum gyi mchod pa btsugs shing ltogs phyug lan gsum pa snyoms /
mu rug btsan pos mtha'i so kha bsrungs nas rgya hor gyi yul khams cham la phab /
sad na legs mjing yon gyis skar chung rdo rje dbyings kyi gtsug lhag khang bzhengs /
de'i sras ni de nyid las /
ri rab ri yi rtse mo na / /
lha min 'dul zhing nga bzhugs tshe / /
rdo rje 'dzin ba der byon te / /
spul ba'i rgyal po 'gro la gzigs / /
khyod kyi zhing khams bod yul der / /
da yang bdud sde bsam ngan rgyu / /
mtha' yi bdug pa der lhags ta / /
thams cad sdig la bkod pa srid / /
da bas rdo rje 'dzin pa dang / /
khyed dang dbyer med dpa' bor bgyi / /
de tshe bdag gis 'di skad du / /
ral ba can zhes bod khams su / /
mtha' dmag la sogs bdud sde rnams / /
drag pos 'dul zhing bstan pa bsrung / /
zhes mnga' bdag khri lde srong btsan gyis 'u shang rdo dpe med bkra shis dge 'phel gyi gtsug lag khang bzhengs /
yab mes kyi dus bsgyur ba'i chos rnams skad gsar bcad kyis gtan la phab /
'on kyang rgyal po sum cu rtsa drug la gshegs rjes gcen @# / /
dar ma'i thugs la gdon gsol te bstan pa rin po che 'phel 'grib byung na'ang stod smad gnyis nas so sor thar ba'i bstan pa'i me ro gsos /
smr-i ti dz+nyA na shrI /
mnyam med jo bo chen po mar me mdzad /
kha che'i bsar snyoms pa chen po shAkya shrI /
rgyal sras nags kyi rin cen sogs paN+Di ta tshad thub du ma dang /
skad gnyis smra ba rin cen bzang ba dang /
sgra bsgyur rgyal po 'brog mi lo tsA ba gnyis kyis thog drangs mar 'gos mal ba ri r+wa gnyan pa rdog shong dbang chag bu zha lu lo chen gyis mtshon pa'i skad gnyis smra ba rgyu skar gyi 'phreng ba ltar byon nas phyi dar du grags pa'i mdo rgyud kyi srol bla nas blar 'phel dam pa'i chos 'dul ba'i skabs sa rtsis dang chos rtsis gnyis ka'i sgo nas mtha' 'khob tu bshad mod /
bshad sgrub kyi cha nas 'phags yul gyi bstan pa rim gyis 'grib ste phyogs 'di lhag par gyur bas /
khre phu lo tsA ba gnubs byams pa'i dpal gyis kha che paN+Di ta chen por phul ba'i zhu 'phrin du /
ma gad+ha sogs rigs 'byung gnas na sdig to yi / /
dmag tshogs kyis bcoms ayon kha che bal yul kyang / /
log spyod kyis khengs deng sang bstan srog legs gnas ni / /
bod yul 'dir zad skyes chen byang phyogs zhabs bskyod zhu / /
zhes gsungs shing lhag par 'phags mchog phyag na padma'i 'dul zhing khyad par can yin pas jo bo rje lha gcig rdo rje gdan gyi nub phyogs na 'od dpag med kyi lha khang zhig yod pa'i nang du byams snying rje byang chub kyi sems bsgom pa'i thugs dam la bzhugs par ngo bo spyan ras gzigs kyi zhal mngon sum du bstan zhing gzigs te thugs rje chen po'i zhal nas skyes bu dam pa lags so legs so dus gsum gyi sangs rgyas thams cad kyi gsang ba'i mdzod gang yin pa de khyod kyis shes sam 'di nas kyang byang phyogs na nga'i zhing khams yod khyod kyi yir mjo mo sgrol ma'ang de na sems can gyi don mdzad cing bzhugs khyod kyi gdul bya mang po yang de na yod pas byang phyogs bod du song zhig /
ces sras bcas rgyal bas ches cher bsngags pa'i kha bas bskor ba'i sman ljongs 'di'i mi'i 'gro ba rnams bka' tshams ka khol mar sprel phrug spun bzhi brgya po sde tshan /
bzhir 'thabs pa dang mes pos bar mtshams byas te zhing la cha bzhir bgos gcig la gcig 'jigs nas tshan bzhir chad pas se dang /
rmu dang ldong dang stong ste nang gi mi'u rigs bzhi po rigs kyi phyi mor grags /
drug tu byed na spyan snga lha gzigs ras pa'i yig tshang du /
dga' ldong 'bru gsum dgra dang bzhi / /
nu mo dpa' mda' gnyis te dug tu gsungs par nyang zhes pa dngos su mi gsal yang zhwa dmar ba bzhi pa spyan snga chos kyi grags pas mdzad pa'i khrus khang pa'i rnam zar du byi'i rus chen ldong la nang tshan bco brgyad du gyes pa'i rog yin te zhes rus de rnams nang gses kyi rnam grangs byung bar sems shing de yang nyang rigs las rje srong btsan sgam po'i dus rgya nag tu rgya mo bza' gdan 'dren pa'i po nyar byon pa'i blon po nyang dang /
paN chen bi mA la'i slob ma nyang ting 'dzin bzang po /
nyang ta thA ga ta /
nyang @# / /
shes rab 'byung gnas sogs gsang sngags kyi grub pa brnyes pa zam ma chad par byon pa'i gdung las nyang stong bya khrid 'khor lo dang nyang po che bya ba yab tshan du gyes pa'i bya khrid 'khor lo'i sras gter ston chos kyi rgyal po nyi ma 'od zer dang phyi ma nas brgyud ba bla ma brtson seng ste lho brag nyang tsho dang 'phyong rgyas nyang tshong grags shing da dag las kyang 'phel ba e na nyang chos ldan pas mtshon stod smad du khyab che zhing nyang ston brtson 'grus seng ge'i gcung gi sras bla ma mnyam med chen po nam mkha' bsod nams la sras sku mched lnga byung par yar klungs sprul sku mched lngar grags pa sman lung pa /
chos ldan pa /
dur khrod pa /
skal ldan pa /
dbang rgyal ba rnams yin pas sprul sku chos mgon pa'i 'grin yig tu /
nyang ston chen pos bstan pa'i dbu ba rnyengs nas / /
mnyam med dpon ston bstan pa'i srol tshan btod / /
mkhas chen sman lung pa yi dbu bzung nas / /
nyang ban sku mched ring 'dir dar zhing rgyas / /
zhes gsang sngags snga 'gyur bka' gter gyi bstan pa phyogs dar dbu brnyengs srol btod dar rgyas su mdzad tshul gsungs par ma zad gter ston chos kyi dbang phyug gi yab mkhas pa ston nyi'i sku'i skye ba chos ldan pa yin pas sprul skur grags shing sku mched mtha' dag la mtshan de ltar thogs /
'di'i dus sman lung gi gdan sar ma byon pas chos dbang rin po ches bka' 'bum du yab nas gras te rin po che skal ldan pa yab sras sam nyeng ston dbon po yab sras /
skabs 'gar yar klungs kyi dge bshes shAkya bod dang gsang mtshan mi bskyad rdo rje zhes ba la dgongs nas slob ma rgyal ba rigs lnga yod /
'ag rta rta mgrin dbang rgyal yod /
ces gsungs /
dus phyis glan bsod nams mgon po' gang nas sman lung du bzhugs nas mtshan de ltar thogs /
bla ma 'di nyid kyis bla rdzogs thugs gsum /
mdo sgyu sems gsum /
rdzogs bzhi sbyod gsum sogs kyi sgo nas 'gro don rgya cher mdzad /
khyad par sman sgrub rgya lugs dang gsang rdzogs kyi phyag len gcig tu dril nas snang srid thams cad ye shes lnga'i rang bzhin bde ba chen po'i ngo bor byin gyis brlabs te las can grangs med pa ye shes lnga'i sar bgod /
sgyu 'phrul rgyud don rnam ngas skor chos tshan lnga /
bdud rtsi rin po che'i bkod pas mtshon lung rigs dang 'grel pa'i bstan bcos du ma mdzad /
spang ston mchan ldan nyi ma /
sprul sku chos ldan pa sogs gcung ma ched bzhi /
de dag gi sras brgyud shAka 'bum shAka gzhon gnyis /
gzhan yang dwags ston dbang rdor /
mgar ston khams ston grags pa /
gnyal ri grong ba /
bal bkod dge bshes kyis gtsos pa'i slob ma mang du byon /
rdzogs ba chen po chos sku bdus ma byas pas lhun grub 'od gsal gyi lam mngon du gyur pas /
dwags ston gyi rdzogs chen brgyud 'debs su /
shes bya'i gnas rnams ma lus thugs su chud / /
theg mchog ngas don bka' yi gdams pa dang / /
gsang ba'i rgyud lung dbang gi chu bo 'dzin / /
rtog tshogs 'od lngar dag pa'i sman @# / /
lung pa / /
zhes pa'ang don la gnas /
de ltar gcud chos ldan ba dang dur khrod pa gnyis kyi sras nyang ston shAka 'bum dang shAka gzhon gnyis de gnyis kyi sras sman lung ba 'khrul zhig bsod nams rgyal mtshan /
rma bsod nams pa shAkya seng ge /
srong btsan pa gzhon dbang gsum las dang po ni shAkya dpal /
de'i sras sangs rgyas rin cen /
de'i sras blo gros rgya mtsho /
de'i sras nam mkha' rgyal mtshan /
de'i sras nam mkha' tshe dbang bla ma 'dis mnga' bdag chen po nyang ral pa can gyi byang las kyi mkha' 'gro'i bka' babs bla ma gnyos zhig chen po mthing ma bar grags pa'i gdung rus kha yar nas khra tshang dang de nas gung rur chad pa gung mthing khra gsum zhes sngags sde gsum du gyes pa'i khra tshang ba'i gdung rabs rdzogs te sras mo'i sku mag la byon nas gdan sa yas mas gnyis ka sbras pas chos rje khra tshang pa dang sman lung pa zhes mtshan gyi 'bod phyogs gnyis su gyur cing /
de'i sras nyang karma gzi brjid dang karma mthu stobs gnyis kyi jo mor yar stod 'chad dkar nas sde pa mkhar ldan pa'i sras mo bud med kyi nyes pa'i skyon brgyad dang bral ba thugs rje chen po spyan ras gzigs lhag pa'i lhar bzung sta yi ge drug pa'i nyams len chig dril dang skyes chen mang po'i mtshan nas smos te gsol 'debs brgya phyag mdzad ba dgung lo go gsum gyi bar du bzhugs pa'i mkha' 'gro'i rigs can de khab tu ya zhes par dam pa 'di nyid 'khrungs pa'i yul ni chos rgyal mes dbon gyi dus dbus gtsang ru bzhir grags pa las g.yon ru ste /
deng sang g.yor po dang g.yo ru zhes sgra zur chag ba'i 'don tshul snang zhing /
sa gsum gyi mgon po 'phags pa rin po che dang gong ma se chen rgyal po gnyis kyi dul gnam la nyi zla zung 'brel dang sa las hor zung 'brel du gyur pa'i tshe khri skor bcu gsum du phye ba'i phag gru khri skor gyi khongs su gtogs pa 'dzam gling rgyan gcig pho brang sne'u sdong rtse dang ha cang gi thag ma ring ba g.yu pa gzhung zhes 'chi med kyi dga' tshal sa la 'phos pa 'dra ba'i cha gangs ri'i ljongs 'dir bstan pa rin po che dbu brnyengs ba lha btsan po'i sku mkhar yum bu gla sgang gi bya 'dabs gsang chen rnying ma'i grub brnyes he ru ka dpal mi'i sgyu dra'i gar mkhan rim par byon pa'i bsti gnas khra tshang bla brang du 'bags pa'i yul du stod 'grel ba ltar ma da na zhes pa ljongs 'dir myos byed du grags shing shar phyogs rgyal po'i khab tu yi wu'i du 'bod pa dbang thang dang bstun pa'i shing mo lug gi lo rta ldang dbang po me bzhi'i dga' ma dang rtse ba'i 'grub sbyor gyi 'phrod dge ba /
nyin mor byed pa shar gyi ri bo'i phrag pa las nye bar thon pa'i tshe yum la mi bde ba med par dam pa nyid sku ston mtshan sprin bral gyi mkha' la zla ba shar ba ltar logs par bltams /
gza' skar dus sbyor gyi 'bras bu 'khor los sgyur pe'i rgyal por 'gyur ba'i bshad pa yod snang ba de bzhin gshegs ba sku 'khrungs pa'i dus mtshan mkhan gyis /
sa bdag rtog pa po rnams blo gros 'khrul / /
rtsad pa'i dus su 'khor los sgyur mi 'byung / /
bsod nams @# / /
can gyi chos kyi mdzod 'di ni / /
nyes las rnam par rgyal nas sangs rgyas 'gyur / /
zhes lung bstan pa ltar dam pa 'di nyid kyang mkhas btsun grub pa'i dbang phyug chen por gyur pa'i don du mngon /
lhums su yod pa'i skabs slob dpon bai ro tsa na'i rnam par sprul pa lha bro ba mkhas grub chen po karma gu rus byin rlabs gnang zhing bstan pa la phan pa'i sras khyad par can 'khrungs par lung bstan /
'khrungs nas yum gyi pang thogs kyi dus kyang rje karma gu ru la tshe dbang gsan zhing byin rlabs kyi mthu dpung thugs rgyud la zhugs pas mdo sgyu sems gsum dang gter kha gong 'og gnyis kyis gtses gsang sngags snga 'gyur gyi bstan pa'i bdag por 'gyur pa'i rten 'brel 'grig /
yab mched gnyis thugs 'dod ma snyoms pa'i rje bla ma dgung lo bzhi'i dus gsol thab so sor gyes pa'i karma mthu stobs yum bcas kyis sman lung du bzhugs /
gsung 'byon pa yod ba nas phyag dpe gzigs pa'i stang ka sogs chos phyogs kyi bag chags kho na ma gtogs byis pa tha mal pa'i ngang tshul ye mi mdzad /
sman lung pa'i gra rgan dpon po nam rgyal zer bas nyin re bzhin gsol zho khyer nas dgos dgos 'di bzhes sku 'chams gnang ngo zhus pa'i tshe phyag gcig gong la dang gcig nam rgyal bar brten nas rtsa tshig dang bstun pa'i 'gros kyi stang ka'i zhabs kyi 'degs 'jog mdzad /
yab kyis mtshan shAkya skyabs sbyin du gsol lo / /
phal spyod rnyog ma'i 'dam gyis gos med cing / /
khungs btsun nyang rigs bang dkar rdzing bu'i dbus / /
dam pa'i ngang tshul ma snyigs spel legs 'dab / /
phan bde'i dga' ston bsu la 'dzum pa bzhin / /
gan jag thang ta'i rnam sprul lha gro pha'i / /
byin rlabs bdud rtsis thubs bum yongs gtams pa / /
auD+DI ya na'i mkhan po'i bstan pa yi / /
bdag por khyod nyid bsdags ched gzeng su bstod / /
gzig shun gos kyis klubs pa'i mgrin pa bzang / /
gzhan 'drid rdzul mi re yang srid kun / /
mkhas grub brgyud mar byon pa ma la ya'i / /
dri bsung rtsol bar bltos min dang gis 'thul / /
gnyis pa yongs 'dzin bsten nas thos pa rgya cher mdzad pa ni /
dge ba'i bshes gnyen mang du bsten pa'i gtso bo rgyal ba'i gsung rab las /
mtha' bzhi gangs kyis bskor ba'i ra pa ruH. sbas pa'i rnal 'byor me long 'dzin pa 'byungH. zhes dang /
thang yig las /
sna thag sas byas hor dmag bod du 'byungH. ngan song zer yang de 'dra'i sdug bsngal medH. mi la srid bcad srid srung mang du yongH. sems can sa 'og non pa'i dus tsa naH. gnam skas mkhar chur sbas pa'i gter kha 'diH. mi bzhag 'don pa'i rtags der bstan nas 'byungH. gter ston chos kyi dbang phyug ces bya 'byungH. shes lung bstan pa ltar sangs rgyas gnyis ba slob dpon chen po padma 'byung gnas kyi gsung gi sprul pa gu ru rin po che chos kyi dbang phyug gi thugs sras padma dbang chen zhes lang 'gro lo cA ba dkon cog 'byung gnas kyi rnam par sprul pa gang @# / /
de'i gdung brgyud mkhas shing grub pa'i 'khor los sgyur ba mtshungs med gar dbang karma dbang 'byor yar stod sham pa gangs kyi nye 'dabs karma lha khang du bzhugs pa'i dus dgung lo bcu bzhi lon nas zab rgya kyi chos rnams gnang dgos pa'i gsol 'debs mdzad pa'i tshe thugs mthong shin tu che bas dgyes pa chen pos de bzhin cis kyang legs chos bdag po'i lag tu sprod pa yin zhes zhal gyis 'ches nas thog mar ji skad du /
bla ma'i thugs sgrub thugs dam khyad 'phags skorH. gtsor bton dgos pa kun 'byung thugs gter gcigH. lho brag gnam skas can gyi brag la mchisH. thugs gter lnga las khyad 'phags 'di kho naH. ci'i phyi rang yi snying nor mig 'bras yinH. mthar thug yin no snying gi dkyil du chongsH. zhes dang /
gzhan yang /
thugs gter gcig ni lho brag gnam skas can la sbedH. khyad par bla ma'i sgrub skor yinH. mnga' bdag gsung gi sprul bas 'don par 'gyurH. zhes gu ru chos kyi dbang phyug gi zab gter rnams kyi nang nas mchog tu gyur pa klu bdud sku stod nas phyung ba bla ma gsang ba 'dus pa'i dbang lung 'khrid /
gzhan yang gsang ba bla med mchog gi sgrub pa /
gsol 'debs tshig bdun ma /
padma thod 'phreng gsang mtshan gyi sgrub pa /
padma bcud bsdus thabs lam gyi sgrub pa /
sku rked nas byung ba bla ma sku gsum gyi sgrub pa /
bla ma yongs rdzogs kyi dbang /
rtsa gsum sgrub thabs dngas grub kun 'byung /
bka' rtsis sas /
rim gyis byang chub thob thob chos mang giH. cig car byang chub thob chos 'di na mchisH. de gang zhe na sangs rgyas mnyam sbyor skorH. mthar thug yin no snying gi dkyil du chongsH. zhes theg pa rim dgu yang rtse rgyud sde kun gyi gtso bo rdzogs pa chen po sangs rgyas mnyam sbyor gyi smin byed kyi byin rlabs dang rig kun tu bzang po gcer mthong du ngo sprod pa'i nyams 'khrid /
lung yongs rdzogs /
ma brgyud spras bral don gsal chen mo'i rgyud dang bcas pa /
lho brag mkhar chu dpal gyi phugs ring nas dam chos 'dus ba skor dgu gdan drangs pa'i nang tshan bstan pa babs kyi lo rgyus las /
lta ba yangs shing spyod lam bdeH. de phyir thugs rje'i bstan pa rgyasH. sgom sgrub ma gtso bklags pas 'grubH. de phyir thugs rje'i bstan ba rgyasH. bya ba tshegs chung sgrub thag nyeH. de phyir thugs rje'i bstan pa rgyasH. zhes dang /
rtsod dus 'phags pa'i 'phrin las dagH. ayon thugs sras skyes mchog gisH. bstan ba'i gsol 'debs dar rgyas byedH. ces 'phags mchog thugs rje chen po spyan ras gzigs kyi sgrub thabs yang snying 'dus pa'i dbang lung /
gzhan yang 'khor ba dong sprug /
bka' rtsis las /
zhi khro bka' brgyad sgos sgrub chos mang giH. khyad par yongs rdzogs dril sgrub 'di na mchisH. de gang zhe na gsang ba yongs rdzogs skorH. mthar thug yin no snying gi dkyil du chongsH. zhes dang /
yi dam rtsa bar gsang ba yongs rdzogs sgrubsH. dus gsum rgyal ba'i spyi sgrub @# / /
'di ga zabH. 'di 'chang ayon nga dang 'du 'bral medH. ces rdzong byed kyi tshig ha cang mangs pa dang nyungs pa'i skyon med cing brjod bya'i don zab cing rgya che ba zhi khro yongs rdzogs slob dpon chen po'i thugs kyi thigs pa yin pas /
bde gshegs 'dus pa'o ma'i rgya mtsho lasH. gsang ba yongs rdzogs mar gyi nyid khu phyungsH. zhes snying po yang snying de nyid kyi sgrub chen dang 'brel ba'i dbang bdud rtsi sman gyi sgrub pa dang bcas pa spras pa shin tu che ba'i sgo nas thugs rgyud yongs su smin par mdzad pa'i nus dbang gi dus khri mthon po'i steng du rje bla ma bzhugs su gsol bar rgyal ba'i sras po karma dbang 'byor nyid kyi dbu zhwa dang sku bar sgo na /
rdo rje dril bu phyag tu gtad khyed chos kyi bdag po yin no zhes gzengs bstod cher mdzad pa e gnyal lho brag gtsang phyogs na gdung brgyud mang zhing gzhan yang bla chen du grags pa'i slob ma mang bas phal char gyis rje 'di nyid 'gangs chen du mi brtsi na'ang rgyal dbang padma'i bka' gter gyi bstan ba spyi dang bye brag gter ston chos kyi dbang phyug gi bstan pa'i srog 'thud pa 'byung 'gyur rtogs pa'i bla ma'i mngon mkhyen dang slob ma'i che ba gnyis ka phan tshun 'gran par snang /
nged la dbang stsal skabs bla ma dam pa karma dbang 'byor 'di ltar gnang ba sku zhabs su 'bul ba la dgongs gsung ba ni gzhan ngo bsrung ba tsam du mngon /
klu bdud dbu nas spyan drangs pa'i thugs sgrub dregs pa tshar gcod kyi dbang lung /
rdzogs chen tshe dbang /
rta mgrin dbu dgu pa /
rta nag lcags ral can /
bka' rtsis las /
pho mo klu gsum sgrub mthu'i chos mang giH. bzlog thabs med pa'i cog rdung 'di na mchisH. de gang zhe na ma ning chig shur skorH. mthang thug yin no snying gi dkyil du chongsH. zhes dang /
rmi lam nyam sa 'jigs ltas ngan chos mang giH. mi nag sgos su sgo gcod 'di na mchisH. de gang zhe na ming yang 'khol skorH. mthar thug yin no snying gi dkyil du chongsH. mdze 'bras nad 'byung gtang kyi ches mang giH. hur thum mi sde rtsad gcod 'di nam chisH. de gang zhe na klu bdud gan log skorH. mthar thug yin no snying gi dkyil du chongsH. zhes dpal mgon ma ning gi skor zab pa las kyang ches zab pa'i dbang lung /
'jam dpal nA ga rak+sha /
stag zhon byad ma 'bum thub /
mkha' ri zhu lan sogs gter kha 'og ma'i dbang lung man ngag phal mo che /
gter chen chos kyi rgyal po mnga' bdag nyang rin po che'i bka' brgyad bde gshegs 'dus pa /
rta mgrir drag po lha gsum /
rgyud bcu bdun /
le'u bdun pa'i skor gyis mtshon pa'i gter kha sna tshogs kyi chos rgyun kyang mang du stsal /
thugs la shin tu 'dogs pas bzhes khrus gis cung zad bad pa'i bad 'gong gi rnam pa dang sbrags dbu la phyag byil byil ngar phung phur mdzad cing phul chos bum pa gang byor byed do zhes zhar zhor la'ang phyag len dang dka' gnad thams cad yang yang bkrol nas gnad bas thugs la shin tu byang chub pas gter kha gong @# / /
'ag la gzhan dring mi 'jog pa'i mkhyen pa zla mad pa ni da karma dbang 'byor la gtugs pa yin zhes ngo mchog pa zhig mdzod ces bka' gnang ba ming kyang tsam du ma lus pa phyag thog tu khel ba mchog dman kun gyi mngon sum du gyur la /
rdzogs pa chen po'i sgo ma nyams mtho zhing rtsa rlung la nang byang chud pa'i bde stong gi ye shes 'dren pa la mnga' brnyes pa bla ma yi dam du ma'i zhal gzigs shing dam can srung ma bran du khol zhes sku gsung thugs kyi yon tan la thugs dad dang bka' drin zla med pa'i rtsa ba'i bla mar 'dzin pa yin no / /
chos dbang rin po che'i sras chung ba mtshan ldan nyi ma 'od zer gyi gdung brgyud brag sna ba chos dbang bstan 'dzin nyi ma'i kun mkhyen dbang phyug tu grags pa'i drung du bla ma mnga' bdag nyang gi gter byon tshe sgrub mtsho skyes rdo rje'i skor /
rnam thar zangs gling ma /
mkha' 'gro gsang rdzogs /
gsang sngags lam rim /
log tri /
na ga rak+sha chu srin gdong can /
rta mgrin drag po lha gsum gyi skor /
gter kha 'og ma'i rdzogs chen ci ti /
sangs rgyas mnyam sbyor /
ma rgyud spros bral don gsal chen mo /
klu bdud sku rkeng bla ma'i sgrub thabs kyi nang tshan bla ma gsang ba yongs rdzogs kyi dbang lung /
karma gu ru dar nag ber chen /
phur pa spu gri'i dbang lung /
jo mo'i nyams len skor dgu /
mnal lam zhwa nag ma dang rta dkar ma /
bka' rgya ma /
bkra shis tshe'i rdzong sgrub /
rnam thar mdzad pa bcu gcig pa /
dgongs gter bka' 'bum /
zhu lan skor /
nyang zhus nges don /
sgrol dkar /
dzam dkar dmar /
dbar sdud las kyi 'khor lo /
nA ga rak+sha /
lcags ral can /
ga pa'i dzam dmar /
phyag rdor dregs 'dul /
dam chen skyen mdung /
rdzogs chen thig le gsang skor /
rin chen gling pa'i klu bdud mgo dgu'i sgrub thabs /
gnyal ston nag po'i lha chen gtsang shug ma'i skor /
bka' ma snyan brgyud rdo rje bram pa'i dbang lung gis gtsos pa'i gsan pa rgya cher mdzad cing bla ma'ang thugs shin tu mnyes pa'i ded la phyogs mtha'i slob ma yong mkhan dkon par byung khyed kyis steng bstad byon pa legs byung zhes rdo rje gling pa'i dngul chu sngags kyis 'dul ba'i man ngag gis mtha' brten pa' gdams pa che chung la ma bltos pa mtha' dag spa ba sris med par gnang zhes thugs mos che zhing bram 'di nyid ha cang gi mkhas tshul mi ston yang slob dpon chen po'i zhal yang yang gzigs pa sogs grub pa'i go 'phang mthon por gshegs zhes bsngags brjod mdzad /
bul shing dgon par rang grol gyi rnal 'byor pa chen po nam mkha' chos dbang zhes mkhas grub karma gu ru'i dbu mdzad chen mor grags pa la theg pa chen po snyan brgyud rdo rje'i zam pa grub thob dngos grub nas nye bar brgyud pa'i bka' brgyad bka' ma rdzong 'phrang gi skor /
rin cen gling pa'i tshig chod kun grol gyi dbang lung /
nyang gi bla ma dmar 'khrid /
shin tu zab pa khros nag gi dbang lung /
thugs rje chen po 'gro 'dul yid bzhin @# / /
nor bu /
mgon po g.yul bzlog skor /
paN+Di ta chen po bi mA la mi tra'i thugs bcud gter ston ma dang ma lhun rgyal gyas dbu ru zhwa lha khang nas gdan drangs pa'i zab pa pod bzhi'i skor /
'od gsal sgrol ma drug skor gyi lung rags pa /
gter kha 'og ma'i rdzogs chen ci ti'i rgyud skor nyi shu rtsa lnga /
sangs rgyas mnyam sbyor /
sgrub thabs dngos grub kun 'byung le'u bco brgyad pa /
mnal lam zhwa nag ma dang rta dkar ma /
ma Ni bka' 'bum /
gter ston gyi sku gsung thugs kyi rnam thar /
bka' chems gter 'byung chen mo /
lha bu btson 'dzin gyi gdams pa /
rgya ban rdo rje dbang phyug gis lho brag mkhar chu nas gdan drangs pa'i rtag tu du'i bcud len /
grub thob me long rdo rje'i rnam thar le tshan lnga dang mgur 'bum /
do ha skor gsum /
yab mnyam med chen po'i rnam thar /
rin cen 'od 'bar sogs bka' 'bum zor bu /
sman lung pa mi bskyod rdo rje'i rnam thar gyi mtshon pa'i zab chos shin tu mang ba gsan zhing bka' drin che pa'i bra ma gcig tu mdzad /
gsang chen slob bshad kyi sngags gra bkra shis chos kyi sder sgrigs 'grim mdzad nas rgyang tsam bzhugs 'phags yul gyi grub chen ku ku ri pa dang bod yul 'dir dbyal ston chen po sogs mkhas grub du ma'i rnam par sprul pa rdo rje 'chang dbang phyug rab brtan gyi drung du dgung lo bdun pa'i tshe dge bsnyen gyi sdom pa dang tshe dbang grub rgyal ma lcags sdong ma yongs rdzogs lha 'khrid du bstar ba'i zab gnad kun lhug par gsan pas chos bka' rgya che che mo zhu ma thub rung gcig shes kun grol lta bu'i bogs che zhing sems thog tu babs pa byung gsung pa yang thos /
'brum nag mched pa zhig la bslab ston zhus par o lo rang bred mi dgos zhes byin rlabs dang srung ba gnang bas dus der ma zad gzhan don du ma gshags par rdo rje tsher ma'i nad dbus gtsang du lan bdun brgyad tsam byung bar ched du gnyer ba'i 'dzem cha ma thub rung 'gos pa gtan ma byung ba dam pa de'i bka' drin yin zhes thugs gting nas gus pa'i rnam 'gyur dang gsung 'phros yang yang gnang /
dam can srung ma sprin bzhin 'du ba'i gnas rtses dang bsam gling bde ba chen po'i gtsug lag khang sne'u sdod gong mtshan pos bar skabs su rtsis sprod gnang nas bzhugs dus dpal ldan bla ma dam pa dang yar klungs pa khu dbon gyi dus gyi rten thug bka' shin tu gnyan pas 'gyel chag tu gyur te gzhan gyis lag tsam yar reg ma nus par lus pa rnams thams gsos kyi dgongs pa gtad nas grub pa'i 'khor los sgyur ba bi rU pa dang rdo rje 'chang tshar pa chos rje sogs kyi sgyu 'phrul da ba'i rol gar mgon po bsod nams mchog ldan gyi drung du gnyis med rgyud kyi rgyal po kye rdon man ngag phugs kyi dbang /
gur lha brgyang thun mong ba dang zhal bsnyen dus kyi mgon po'i rjes gnang gsan pa'i dus khyab bdag bka' 'gyur ba chen pos rnying mar stong tshigs kyi mchod bzhes dang 'ga' zhig bstod tshig gi mchod pa @# / /
zhes gsung ba ji ltar yin phebs par stong tshigs kyi mchod pa yin tshul dang /
gzhan yang rgyud las /
stong stong mtshams su khro rgyal bskul / /
zhes sogs yod tshul zhu ba gnang bas gsar ma la'ang rnam rgyal stong mchod ces gzungs sngags stong stong gi mtshams su mchod pa 'bul ba yod /
gsar rnying dgongs pa las gcig gsungs phyag thal mo sbyar dgyes dgyes gnang zhing rnying ma'i chos skor mang tsam zhu 'dong kyang zhu sa dkon ba byung /
da cha gang bzhugs stsol dgos pa'i gsol btab mdzad de dpon slob thugs yid gcig 'dres lta bur gyur /
gzhan lang zab lam nA ro mkha' spyod kyi byin rlabs pas chos skor gyi lung /
dpal rdo rje 'jigs byed ra lugs bcu gsum ma /
sangs rgyas mnyam sbyor lha brgyad nga zha gnyis /
gshed dmar lha lnga /
gur mgon gri gug lha lnga /
rnam 'joms dkar po /
phur pa spu gri /
phur pa dpyal lugs rnams kyi dbang /
rta mgrin zla rgyal lugs /
byang gter thugs rje chen po 'gro ba kun grol gter kha gong ma'i drag po gzhung chen bde gshegs 'dus pa /
'bring po me'i spu gri /
chung pa dpa' bo lha gsum /
gzhan yang thems med sogs chos skor yongs su rdzogs ba rdo rje spyi blugs 'bring po me'i spu gri'i dbang bcas /
chos dbang gi yang gsang drag po rta skad can /
'khor ba dang sprug /
tshe sgrub bu ston gong khug ma /
dpal mgon ma ning gi srag dbang shin tu rgyas pa /
chu mo phug nas gu ru tshe brtan rgyal mtshan gyis spyan drangs pa'i drag po spyan mang /
gnubs lugs sta gzhon gyi rgyud le tshan dang dbang /
zhal glang gdong ma dang khyung zhal can /
bram nag gshan pa drug skor rnams kyi rjes gnang dang gnyan lo'i gter ma'i bram ze dkar po'i sgrub thabs /
rta mgrin zla rgyal lugs /
seng gdong nag mo /
'char ka sgrom bu ma bka' gter /
ayon gling pa'i sta gzhon gyi dbang lung /
dpal 'dzin gyi 'jigs byed po da chung /
'phags pa shes rab kyi pha rol tu phyin pa brgyad stong pa'i lung gis mtshon gsang sngags gsar rnying gi chos bka' mtha' yas pa gsan /
sku chas dbul po byang bar chos rgyal rin cen phun tshogs kyi gter gsar dbyug gu spun gsum gyi dbang lung gnang ba nas bzung longs spyod kyang rim par 'phel gsung /
dam pa 'di nyid mkhas grub kyi tshad du 'dzin pa'i thugs shin tu gus par mdzad /
rje mnyam med dwags po za 'od gzhon nu'i slob ma khams pa mi gsum gyi nang tshan rje dbu se dus gsum mkhyen par grags pa'i nye gnas nam mkha' 'od de nas rje glags song sogs drung rtogs ldan pa rim pa gsum gyi bar karma pa na rim gyi bu chen mgo 'og tu lus chur yin na'ang /
bzhi pa thams cad mkhyen pa chos kyi grags pa ye shes dpal bzang pos snyigs dus kyi mkhas pa kun gyi gtsug gi nor bu 'gos pa ye bzang rtse pa gzhon nu dpal dang khrus khang lo tsA ba bsod nams rgya mtsho'i sde sogs thub bstan @# / /
yongs rdzogs kyi bshes gnyen du ma bsnyen nas shes bya'i gnas mtha' dag la mkhas pa'i rtser son /
a pha'i gsol zhal gog po la gtsang gtsang mo'i rmongs zhen mi mjad par dpyad pa gsum gyis dag pa'i rgyud sde'i bshad srol dang phyag lan mdzad pas ra pho dkar po lug khyur mi 'gre zhing 'dzam gling chos grags rgya mtshos thub chen gdan sa bting nas rtsod pa lhur len gyis 'phrin las skyod par thugs ma rangs te kho bo zag pa mi 'phel ba'i sar gnas gzhi 'ding zhes bde chen yangs pa can gyi chos sde btsugs /
sa skyong don yod rdo rje gzhan 'phrul dbang byed kyi sbyor bas chos sde chen po dpal ldan 'bras spungs ming gi lhag mar gtong bar nye che me 'jigs pa skyabs kyi sbyin pa mdzad pa sogs la drung rtogs ldan pas nad pa sman gzhung bzhin man snyam pa'i phyir 'bud dang rjes su rje mi bskyod pa dbyangs can dga' bar grags pas ri bo dga' ldan pa'i bstan 'dzin chen po zhig 'di ltar bzhed ces zur za ba'ang mdzad snang /
gtso bor gnam gyis bskos pa'i rgyal po dpal phag mo gru ba spyan snga ngag gi dbang phyug zhing gzhan du gshegs /
gong ma chen po kon ding ta'i go shra'i chen hong wang sku nar ma son pa'i bar du rgyal khab chen po sne'u sdong rtse'i dpon sa'i go sa dang gdan sa mthil kun bzang nags khrod kyi spyan snga zung du 'brel ba'i sgo nas bod shing sgo can gyi rgyal srid nyams pa med pa'i mdzad bzang la brten dpon sa gong ma rim byon dang khyad par med pa'i lung las kyi mngon par mtho ba nas sgar phyogs kyi drung rtogs ldan pa zhes spyan mas 'gebs mdzad pa'i spros pa dang bral ma bang du bu ma shong ba'i zhwa dmar nag gnyis zhal mdzes tsam las bya rog 'ug pa'i brtul zhugs su gyur pa de bzhin yin la /
spyan snga rin po che zhi bar gshegs rjes stod lung du bde chen sprul skur grags pa shin tu gsal ba byon par chos rgyal 'bri gung ba chen po rin cen phun tshogs kyis bdag rkyen dang /
byang stag lung nas kyang de dang phyogs mtshungs gnang na'ang rje mi bskyod rdo rjes /
zhwa dmar can gyi char pa babs gyur kyang / /
nga yi zhwa dmar dkon cog yan lag yin / /
phun sum tshogs par gyur na rjes yi rang / /
dngos su mjal snyam 'gram chu mi ldang ngo / /
zhas kong po skyem pa'i zhal ngor 'khrungs pa de la ngos bzung ba'i sprul sku bye ba ther 'bum gyi dbu tshugs /
rje dkon cog yan lag gi sprul sku 'bri gung skyu ra'i rigs su sku bltams pa dpal ldan gar dbang chos kyi dbang phyug don kun yongs su grub pa phyogs thams cad las rnam par rgyal ba khams phyogs kyi 'gro ba rnams mthong bas don ldan du mdzad nas yar phebs /
ring po ma lon par gtsang skur gnyen srid rdo rje'i brag lta bu'ang dus kyi chang pas dum bur song ba'i bde gzar cher langs pas yar klungs shar nub mthil gsum du ston tog bsdu rgyu ma byung bas rkyen byas rnying lugs gyi bla ma lnga tsam zhig gsol chas kyis pha rdugs ta da ji ltar drag gam zhes 'gro lding ba'i dang nas zhwa @# / /
dmar thams cad mkhyen pa'i sgar du byon par thag bcad pa'i ya gyal zhig rje 'di nyid yin la /
kar lugs 'di la g.yangs shing mdzad pa rlabs che bas 'di chud 'di mi chud ces ris su chad pa med gshis khor dpon slob rnams thun mong du gur dkar nag g.yabs thab chas rta drel gyi rtsis 'khri /
sgar pa dpe 'gre'i phogs dang gzims gur 'gag tu nyung ja bsgugs chog pa sogs thugs brtse ba chen pos rjes su bzung /
bla ma gzhan rnams ni lo gcig tsam nas dgongs pa zhus te so so'i gnas su gyon /
rje bla ma'i thugs la thog mar sgar du 'jug rkyen de bzhin yin kyang zhwa dmar thams cad mkhyen pa 'di nyid mdo sngags dang tha snyad sogs shes bya rig pa'i gnas lngar mkhyen pa'i spyan yangs ba deng sang bod 'dir bla chen kun gyi nang nas 'gran zla dang bral ba zhig mchis pas re zhig zhabs kyi padma bsten nas thas bsam rgya che ba mdzad par dgongs te thog mar bar ma rab byung nas bzung bsnyen rdzogs bar gyi sdom pa rnams zhu ba mdzad pa'i tshe mtshan karma blo mchog rig pa'i rdo rjer 'dogs pa gnang /
sgar phyogs kyi bsnyen rdzogs pa rnams kyang rdul len dang lding slog sogs gos sbu gu can la mchor chas su byed pa'i spyan ltos ma mdzad par rab tu byung ba'i rtags kho na lhur blangs pas rje nyid kyi dpe zlar 'os pa lo tsA ba bstan pa tsam ma gtogs ma byung bas gangs babs pa'i zhogs shig gur sdud pa'i tshe lo tsA ba bstan par zla bo zhig gis stod gos g.yar po btang ba mgo mjug slog nas gyon 'di bzhin 'dug byas par da nang min pa rkang gos dang lag gos ang de gyon ma myong byas skang /
thams cad mkhyen pa'i zhabs drung du dus 'khor /
rgyal ba rgya mtsho /
phag mo /
dgyes rdor lha dgu /
bde mchog lha lnga /
kun rig /
tshe dpag med rtsa gsum dril sgrub rnams kyi dbang /
phyag rdor 'byung 'dul /
bcu gcig zhal /
'jam dkar /
sman bla sprul sku'i rjes gnang /
tshe dbang lha gcig bum gcig /
phyag chen chos drug gi 'khrid sogs /
karma kam tshang lugs kyi dbang 'khrid rjes gnang du ma /
gzhan yang klu sgrub lugs kyi sems bskyed /
dbu ma 'jug pa /
mngon rtogs rgyan /
mdo sde rgyan /
mngon pa mdzod /
spyod 'jug /
'dul ba'i bslab bya rgyas pa /
dpe chos rin cen spungs pa /
zab mo nang don /
spyan snga chos kyi grags pa'i bka' 'bum /
blo sbyong skor /
'khrungs rabs so bzhi pa kun mkhyen rang byung rdo rje'i kha skong dang bcas pa'i ljags lung gi ris gang thob gnang /
rgyun par gzims gur du dpe mtshams lta bus dus 'khor bsdas rgyud /
kye rdor rtsa rgyud brtag pa gnyis pa /
rgyud gsang ba snying po /
rgyud bla ma /
sum rtags /
snyan ngag me long gis gtsos pa'i rgya bong kyi gzhung mang pa'i rtsa ba thugs la 'dzin pa /
TIka 'grel rnams la gzigs rtog gis mtshon pa'i gsan sbyongs lhur gnang /
'an kyang sgar pa 'phrin las che zhing phyogs kun tu phebs dgos pa'i stabs byes la gzhis bcol blta bus thugs ka khengs @# / /
pa'i phyag dpe rang ni ma byung gsung /
shangs su sde pa lha bu bas chos rgyal rin cen phun tshogs kyi gter gsar rdo rje gro lod khyi dbang zhus dus dbang rdzas kyi phur ba ma rnyed par sde pa chos rgyal pho brang pas bsnyen pur g.yor bar byung ba dbang gral du chud pa'i gsol btab mdzad pas rjes su bzung /
brab bu gdan sa pa mtshangs med karma pa rgyal gyis zhus pas don gnyer can kha shas la mkha' 'gro snying tig gi ljags lung stsal bl+han du gsan /
lung nas gnyan pa'i ris kha shas bye du mi nus gsungs nas ma gnang zhing dbang yang ma byung 'bri gung pa'i zhal ngor song gshis rnying chos rgya che ba a thob pa sams rung de phyogs la dgongs pa shin tu ma gtad pas gnang ba'i spros pa dang bral /
tshes bcu'i dus dbang dang dngos grub gyi dbye ba ni sgar phyogs la ci yang mi 'dug /
gtor ma mgol bzhag nas badzra gu ru gsung ba'i byin rlabs yong ba nged lhan du sdod mi'i rnying bla lnga po dang bla ma 'ol ba pa sogs kyis lkog tu 'di 'bras dbang dang dngos grub gang gi'ang go mi chod pa 'dra zhes glangs na'ang phyi phul dul ba gal nus /
'on kyang thams cad mkhyen pa de gar dbang snang ba mtha' yas dngos yin pas /
tshig gi bdag pos tshigs su bcad / /
ces pa lta ma gang gnang kyang tshabs su 'gro ba zhig yod pa gzhir bcas gsung /
dpon slob zhwa dmar thar yang ri drung pa phyogs nas byung dam zer gang ltar gsol zas ngan pa zhig gis sku ltem babs lci bar tshang mas sku rim brtan bzhugs 'phrong bsten la 'bad pas bstan 'gro'i sman yon du dangs skyed cha bar gyur te sgar spo ba'i nyin gcog rgya 'dre'i 'tshub lhongs kyi rnam pas thugs 'khrul bas gzims dpon sde ba spel chung par 'ol ba pa ngag dbang chos grags ma gtogs rta pa thams cad kyis ber zla ma dang bse theb zhe gcig la rta rgyab tu spre'u re bskyon 'dug pa 'di 'dra ci yin zhes dri ba gnang 'dug /
chibs rags bsgrigs ma dam drags gshis nged rta chas grub bas khal ma'i zla la 'gro dgos bas chibs rags kyi zhabs phyir med gsung bar dpags na mkhas btsun gyi yon tan gzigs bas zhwa dmar bas phyi ltar du phyag phyi'i gras su gnang yang thugs kyi 'jog so bla ma kho na'i mos pa mdzad /
de'i stabs kyis sgang pa dmangs ma'i sems la ma ran pa'i skur zhus kho na byed pa yod tshul gra rigs 'dras gleng pa bla mar bstod bsngags kyi lugs yin 'dra yang /
g.yung ston pas /
slob ma dad pa can gyis bla ma zag por gtong gsung ba'i dper mchis rje dbu se dang nye gnas nam mkha' 'od gnyis khams kyi ri khrod gcig tu bzhugs pa'i brag yug gi ser kha nas sbrul thon pa de yang ri drung pa kun dga' lhun grub yin pa'i smon lam dang rten 'brel mdo khams su zhwa dmar nag nang zhig pa'i rkyen byas sam zer slar yang stod lhun po sgang du karma pa yon mchod lho brag dpa' bo'i ram 'degs dang bcas yang ri ba rnams sarba gts+tsha btang bas sgar pa phyogs gcig tu 'dril te rgyal ba yab sras nyi zla zung 'brel @# / /
du song /
yab sas thams cad bsam yas su phebs pa'i tshe dpe kar lcog tu dregs pa'i sde dpon tsi'u dmar pos rgyal ba karma par /
zhwa nag 'og gi ban chud khyod / /
dam tshig de thub bam mi thub ces ral gri rdag rdag dang bcas te 'chub pa'i rnam 'gyur ston tshe zhwa dmar thams cad mkhyen pas dmod nas mjad pa'i mus la cod pan 'dzin pa zhes 'jam mus kyis 'gro ba zhig yod pa spyan snga chos kyi grags pa'i dus rtse'i khri mdzad ba dang sku tshe 'dir 'bri gung gi zhal ngor 'khrungs par chos skyong bzos che ba yin 'dra gsung /
sgar pa yab sras gtsang phyogs su phebs karma pa dbang phyug rdo rje gshegs nas sgar mang ma'i thugs khur dpon slob zhwa dmar pas mdzad pa 'di res sprul sku chos dbyings rdo rje la chos 'jig rten gnyis ka gra chag gru mnyams bar rtsis 'bul zhu ba gnad skabs ches bcu'i 'chams kyi gzigs mo rgyas par phul ba'i bla ma sku skyes byin dbab /
sde pa pho brang pas gtum rdams /
rje bla mas tshogs len gyi 'chams dpon mdzad pa dgongs par 'byor che ba'i gtad rag tu chibs sga spu len srab rmed sogs cha 'grig legs pa zhig stsal /
de nas bzung chibs nags kyi phyags phyir yang chud /
brag kha gzims shag /
pa'i chos mdzad 'khor zhag tu song ba'i gzhis ka rtser phebs dus kho pa'i chab kyi phyag phyag khyer mi gyis phebs bar las chan du chud dgongs pa'i mnyes tshor che ba byung /
rgyun du bzhugs sgar las rdzod du mi bzhugs na'ang zhag bco lnga tsam zhig gi bar karma pa dbon slob bcu /
zhwa dmar ba brgyad /
drud pa lnga rnams rdzong du bzhugs par gsol thab kyang ma bzung ba'i gtsang gzhung nas zhabs tog shin tu smin pa mdzad bde khrod du chud mi chud kyi gleng brjod kyang yong gan yod 'dug /
rdzong du zhag bzhugs la phebs nyin phyag phyag dol bo chos mdzad gzhon par bskun song bar zhal skyengs pa'i nyams kyis rdzong du gdan 'dren la'ang ma phabs par gur nang du bzhugs /
re zhig bka' chos gsan pa dang sku yon sbyong ngar mdzad ba las phugs yul kar lugs mdzad ba mi 'char gzhi bzhag gis kar lugs kyi chog chos spyod rnams thugs la mar zhud zhing dbus gtsang gi mi rnams kyang sgar skad zer ba'i khams skad 'dra mo zhig byed dkos kyi bod snang ba ma mdzad pas bla ma khra tshang bzer ba 'di rnying ma ba'i chos khob khob 'di dang yar glung ba'i skad treb treb 'di la 'gyur rgyu yang mi 'dug ces dmangs mas sdang btsam zhus 'dug /
ma nas rab gnas kyi dogs sal sogs gsang ma phyogs kyi gsung 'phros phal cher la zha dmar ba drug pa 'di bzhed ces chad mar 'dzin cing ma las bcun bzang gsum mtha' dag gi sgo nas thugs dad ni che bar snang /
'on kyang zhwa dmar cod pan 'dzin pa nyid kyis yol mo rangs pa'i rdo rje gling du mdzad pa'i bcad lhug spel ma'i glu las /
slob ma bzang mang thon bde / /
bla ma'i yon tan gtso bo zhes / /
mkhas grub rnams la grags gyur na / /
de ci khyod la ldan mthong ngam / /
nged la slob @# / /
ma bzang po mang po yod zer ba'i grags ba don du gnyer ba yin na sprul sku sgyes chen mkhan slob bla chen sku che rigs bcun sogs grangs 'den rgyu ni lag ma thogs pa yod kyang /
ma la /
rang la khor ba'i bu /
slob 'khor / /
mkhas bcun bzang por bskyed nas kyang / /
sangs rgyas bstan pa bsrung nus pa / /
kye ma shin tu dkon ba byung / /
ci zhig 'di lta bu 'byung ba'i rgyu ni gang yin na /
pha rol gzhan gyi skyon ni cung zad kyang ma yin te /
phru bar med pa'i gzar bu bzhin / /
rang rgyud yon tan med bas na / /
gzhan la de ltar mi 'phyung ba / /
gtso bo'i rgyu ni de nyid yin / /
gcig tu rang rgyud la bslab shes kyi yon tan smin par med pa dang /
gnyis su gang shes pa'i chos de yang zla gcig sbrel ba'i 'chad nyan mi nus pa dang /
gsum du gos mthon por btags nas snyoms chung shes ldan gyi dre smed byed pa bltag la zhig gam du 'ong sa yang med cing zhu mi nus zer sba bkod ste gnas dgos pa dang /
bzhir na nge tsho thams cad 'od ba'i rtsa ba 'ur sgrob rnam g.yeng gi 'khor lo bskor bste skyon rtsa rang rkyen bzhi bo der 'dus 'dug go /
zhes pa ltar sku dbyings ha cang ches bas bka' chos kyang gzhan gyi zhor sgug las rkang btsugs zhu gnang gi sba mi phigs shing de yang thugs drel gyis sbyor dngos rjes gsum tshang ba dgon zhing sga snyan sde ba sbyor rtsis la sogs tha snyad dang gzhung lugs kyi dogs gcod zhu ba'i skabs kyang cher mi yong bar ma zad gyi ltar du 'gro ba mtha' dag la ris med pa lta bu las don du gzhis rtse'i nang mgron ltar spyi sbyi'i nang gi sger sker gyis mtshon des skyon dum nas rje karma dbang 'byor la chos 'phro zhu ba dang bla ma gzhan dag bsten pa khe che bar mkhyen nas dgongs bzhus pas sku zhabs su shog gsungs nas nyid rang kar lugs phyogs gtogs byed pa bzhin ma byad kar bstan 'di rang gang 'dra byed mi shes khyed rang ni mnyam med chen po nas bzung sman lung ba me bskyod rdo rje sogs rnying ma'i skyes chen mang rab cig byung 'dug pas spyir rnying ma yang skos pha chos rang la nyams len mdzod kyi bslab don zhib rgyas gnang ba mdon par mkhyen pa min pa'i kha mtshon mi chod mod phal cher rje chos dbyings rdo rje'i mdzad pa ba'i nyal lugs kyi be'u ldan kyeg skye ba mkhyen rlabs kyis chod pa 'dra'o / /
gtsang ro dgong rar mad rong gter ston 'jam dpal rdo rje zer bzhig byung ba la thang yig nang gi bde chen gling pa dang gcig par 'dod /
gang ltar gter ston tshad ldan byung tshed du 'dug /
gter ston de la sras sogs kyi brgyud 'dzin mkhan ni byung ris min 'dug pas bla ma chos nyid rang grol gyi rigs brgyud nyi zla grags pa zer bas gong ra bzung sde pa snang rtse bas chos bdag byas /
de'i rjes su gong ra ngag gi dbang bo zhes sgra snyan dag la shin tu mkhas pa byung rin spungs zhabs drungs ngag dbang 'jigs grags kyi dgongs par yang bde /
zhwa dmar sprul sku drug pa'i rig gnas kyi slob dpon kyang yin zer ba de'i tsha bo gong ra lo tsA ba gzhan phan rdo rje zhes sgra ka lA pa /
snyan ngag me long /
sdeb sbyor mngon brjod la byang ba sogs bzlog pa blo @# / /
bros rgyal mtshan dang snying pu rigs 'dzin gyis gtsos bla ma du ma bsten nas sngags rnying ma la thos rgya che ba gter kha gong 'og gis thog drangs snga 'gyur byings bden med du rtogs shing sangs rgyas kling pa dang snang rtse ba gnyis bden 'dzin mdon du gyur ba rgyud la ldan pa'i khengs rloms can de'i drung du 'byon pa'i rkyen sman lung gi yab yum gra ris rnams kyis jo mo len rtsis byas pa rje 'di nyid tshangs par spyod pa'i brtul zhugs 'phags pa 'od srung chen po ltar shin tu brtan pas thugs lam bzhed nas re zhi gang phul thabs su rig gnas bslab par bsnyad de gong rar phebs /
sngar sgar du bzhugs dus tha snyad kyi skor sbyad bzhed kyang zur mkhar bla gros rgyal pos /
tshul de lta mod kyi sgur rgyal 'dir / /
gzhan kun la phyogs med gtod ba dang / /
rang legs bshad 'tshol bar rlom na lang / /
don sbyin len gnyis ka gser las dkon / /
zhes pa ltar zhib cha mdzad rgyu ma byung bar brten lo chen pA ra hi ta'i drung du legs par sbyar ba ka lA ba'i mtshams sbyor /
ming le /
kun bshad /
kr-ita rnams kyis ris yongs rdzogs /
snyan ngag me long le'u gsum gyi rtsom rgyugs sde ba sbyor rin cen 'byung gnas sogs rig pa'i gnas rnams la rtag 'grus su mdzad /
gzhan yang thugs sgrub drag po rtsal /
bka' pa rgyad bde 'dus /
khra mo brag gi bla ma spyi 'dus /
rat+na'i rtam phrin gsang 'dus /
bi mA la'i snying tig /
bstan gnyis gling pa'i sangs rgyas dgongs 'dus /
nyang gi byan bzhi pa /
nA ra gdong sprug /
sangs gling pa'i thugs rje chen po /
po bo padma rigs 'dzin gyi bla ma zhi drag rnams kyi dbang lung /
gsang skor snyan brgyud shangs lugs /
nyang gi gsang sngags lam rim /
bai ro'i 'dra 'bag sogs bka' gter gyi chos mang ba gsan /
khyad par 'gro mgon dud mtshongs pa'i yang ti nag po gser gyi 'bru gcig la rtag thon pa byung gsung /
dbang bskur gyi phyag len brjod mi gtsang ba med cing lung gi rigs klog bzang bas 'gro che ba 'khring 'bog lugs kyang legs rab yod 'dug rung rdzogs pa chen po lha ba'i klong nas yod rgyu'i khul gyis sgrub mchod tshul ldan ye mi mdzad tsong dkyil 'khor la'ang thig tshon gyi chog gang yang med par mdos dkyil dkyus ma ltar gad bder 'dri ba zhig yod snang /
lho brag nas gu ru zer ba'i bla ma zhig gis sku tshab mthong grol khungs btsun pa khyer nas byu ru spos shel g.yu mu tig 'dra dang e brje zhes 'ongs pa rje nyid kyis gtsos pa'i chos zhu ba rnams kyis de 'dra'i rin med ces phyir slog tshar nas yo chen gyas de 'dra byung na ded la 'phros mi gtod ba gsungs khro ba'i rnam 'gyur mdzad par de zhi bar sman 'di rang zab ces snang rtse gter ston gyi gter chos rnams dgos pa'i snyan gsan phul nas lha zhi glu zhir song skad sog bzlog bka' dam pas der skor ma gtogs pa'i gter chos tshang ma gsan /
zhang snan ma pa rdo rje bdud 'joms dang /
mchog gi sprul sku rigs 'dzin mnga' ris pa gter chen nyi zla 'od zer gyi sprul pa'i zlos gar byad pa rigs 'dzin ngag gi dbang po chos rgyal bstan pa'i @# / /
rgyal mtshan dpal bzang po'i zhabs 'bring du bzhugs nas sku ber 'khur ba sogs gzims dpon gyi las tshan mdzad /
dkyil 'khor gyi dbang bshas dang gdams pa 'dra ma gtogs ba'i mnyam sbyor gyi 'khrid chen brgyad /
thugs rje chen po yang snying 'dus pa'i lung thor bu /
'tsho rgyal gtsug gi rgyan gcig /
sems bskyed bstan pa'i snying po /
kha' bar ma dkar nag khra gsum /
phra men thun gyi bzlog pa'i 'chong /
rta mchog yid bzhin nor bu /
chos rgyal mang+ga'i mtshan cang yi gsung ba shas /
gnyan lo'i gter ma'i dpal mgon dar khra can /
tshe dpag med 'chi med dpal ster sogs zab chos kha shas gsan /
dbang brnga 'phrod cing phyag len gtsang bar snang /
lung ljags klog dal drags ba dang thugs brel sogs 'gro che ba mi yod 'dug gsung /
nub cig thun drug gi gsol 'debs 'ur ding nge ba ma byung bas nged rang tshol gzhan ni lag rjes gang yang med yab chos rgyal mang+ga'i mtshan can gyi phyag bzhes le'u bdun thun drug ma yod khul 'di'ang khyed tshos byed rgyu min pa e yin zhes phyi rol tu byon nas bka' bkyon tsha drag gnang ba zhig thos /
gzhan mtshan mo'ang sku zhabs su bcar sdod byas rung thugs rgyud shin tu 'byongs shing mtshan bcas mtshan med kyi zab bzhes 'phel ba 'phral du ded rang la yon tan med ces dman cha mdzad na'ang mkhyen brtse nus gsum gyi gting dpog par mi nus pa zhig yod gsung /
sngon rje 'bangs nyer lda'i nang gi lang gro'i sngags 'chang lo tsA ba dgon cog 'byung gnas kyi gdung las rtan ga sgrel ma sbug pa bsam grub rdo rje /
sangs rgyas rin cen /
nam mkha'i rnal 'byor sogs he ru kaH dpal gos dkar lcang lo'i 'phreng ba 'dzin ba sha stag tu byon pa'i rigs las sgrol sbug nas sku 'bring pa zhes chos blon padma gung btsan gyi rnam sprul yol mo sprul sku bstan 'dzin nor bu'i gter gsar du las can snying gi bu bdun 'byung zhes pa'i nang tshan /
dpal gyi rdo rje'i skye ba zhigH. gsang ba'i tshul du slob dpon byedH. ces lung gis zin pa'i mkhas grub de la sa ston chen po'i dbang chog nges don bde 'jug gi steng nas 'jam dbal tshe bdag phyag rgya zil gnon gyi dbang bzhi yongs rdzogs dang /
sgon ma drug pa sogs lcags 'dra'i chos skor gyi lung gsan /
thang yig nas bshad pa'i gter ston las 'phro gling pa 'khrul med cig lho brag chos steng dgon par byon bco lnga'i lo la gter bzhes /
nyer lda'i lo la sku 'das bzhig byung ba dpal bkra shis stobs rgyal gyi gsung las /
yongs la tshad mar grags pa'i rdo rje gling / /
de yi ngos bzung nor bag la srid / /
ma nor las 'phro gling pa ci la nor / /
zhes gsungs ba ltar som nyi ga la yod /
'on kyang 'gro 'dul las 'phro gling pa /
gar dbang las 'phro gling pa /
chos 'byung las 'phro gling pa /
'ja' tshon las 'phro gling ba sogs phyogs kun nas hab thob dir ring byung ba'i bang ri 'ja' tshon snying pos /
sdong po gnyis po dmar nag zha yi '+mingH. zhes sogs kyi lung bstan dang bcas mtshur phur byon pa zhwa dmar mchog gi sprul sku zhing khams 'phos @# / /
grub cing rgyal ba karma pa chos phyogs la gzigs pa mi 'jug pas /
gter chos rnams dpon po phyag mdzod pa brgyud nas phul gsung bar brten zlos gar ra mjug gi tshos rgyag ma brin pa'i yar klungs su phyir log 'byon skabs brag khar rje nyid kyis dkon cog spyi 'dus kyi dbang lung gsan /
phar chos dbang gi ma ning skor dgos gsung ba dpe med tshul zhus pas thob yig e yod /
yod na de ka klog pas chog gsungs byung zhes thugs ya zha ba mdzad 'dug /
'ja' tshon snying po gu yangs drags pas der ma zad dpon slob mjal res med par yang chos 'chad nyan yod pa'i rgyal ba zas gtsang gi sras po las spangs rtogs mtho ba tsam yod par grags /
nyams dang rtogs pa'i mnga' bdag bres pa bla chen chos rgyal rdo rje'i drung du gter chen chos kyi rgyal po nyi zla 'od zer nas brgyud pa'i 'dus pa mdo dbang chen mo /
'jam dbyangs bla ma'i rtsa gsum dril sgrub dbang lung yongs rdzogs /
'char ka gnubs lugs dang gnam skas ma'i brgyud ba chu bo nyis 'dres kyi zor dbang sogs zab chos mang du gsan /
yab rje khra tshang pa chen po nyang ston karma mthu stobs dang /
karma gzi brjid la mnga' bdag gi byang las kyi mkha' 'gro'i bka' babs mthing ma ba gnyos zhig chen po nas bzung khra tshang ba zhal ngo nang brgyud kyi khro bo rol ba'i lung phyag len zhib par gsan pas mun nag 'dom 'jal gyi khro rol mkhan po rnams dang ye mi 'dra ba'i padmA ka'i gzhung dang man ngag zhal ba zhes gnyis shig mdzub sprod rgyu yod pa'i phul du phyin pa thugs su chung /
gzhan yang /
mkha' ri'i zhu lan /
'char ka'i mdos 'khor gyi phyag len phra zhib /
karma mthu stobs la sger du chos ldan pas mdzad pa'i bla ma g.yang 'dus kyi las byang dang sgom rim gyi lung gsan /
pad gling gsung sprul tshul khrims rdo rje'i drung du chos rgyal rat+na gling pa nas nye bar brgyud pa'i rnying ma rgyud 'bum gyi lung dang padma gling pa'i bla ma nor bu rgya mtsho sogs kyi chos bka' nod par mdzad /
yar 'bro g.yon po do pa bla chen bkra shis lhun grub la rgyud 'bum po ti bcu lhag gi lung gong ra lo tshan dang chabs gcig par gsan pa'i dus bla ma 'dis rin po che spa lung par thug pa'i mnga' ris rigs 'dzin chen po nas brgyud pa'i gter chos mang po yod snang ba gsan bzhed kyang shrI bA dras yang yang brdzi gsang lta bar 'ongs pa dang lo chen gzhan phan pa'i sgra 'dzin gyi dbang por son na thugs ka'i hUM sngon po las 'od zer 'phros dogs nas thugs rtsol cher ma bde rkun po'i nor ltar lkog ngos kho na'i sgo nas rgyal ba bka' 'bum gyi lung dang mngon dod du pad gling drag dmar gyi dbang lung /
mnal lam le tshan gsum gyi lung chos dbang dgongs gter gyi ma Ni bka' 'bum /
'dus pa skor dgu'i nang tshan bdud rtsi bcud len 'dus pa /
yang dag 'dzab dgongs 'dus ba /
bstan gnyis gling ba'i phyag chen ma rig myan sel skor /
gsang skor gyi spyi rgyad thig le kun gsal rnams gsan /
gtsang snga srid kyi bdag mo 'bri gung dpon mo rtag brtan sprul skus 'gugs sngags @# / /
kyi sbyor ba la brten nas thugs rig ma gnas pa mkhar rtse phyogs kyi rgyu 'grul ches par klu gong rgyal po'i gnod par 'khrul te kong po nas gter ston sangs rgyas gling pa'i gdud brgyud snying phu karma rigs 'dzin dbang po gdan 'dren mdzad pa gdon gyi gnod par ma song bas phan thogs che ba ma byung rung gong ra lo tsA bas gtsos pa'i don gnyer can mang po la bla ma dgongs 'dus kyi chos skor gtsugs pa'i mjug tsam la rje bla ma yar klungs nas rong du phebs pa dang 'grig /
sangs rgyas gling pa'i gter ma phur sgrub thugs kyi nyid khu dang rnam sras kyi dbang lung /
zab pa bod bzhi /
gter ston nyi ma 'od zer /
sras 'gro ba'i mgon po /
mnga' bdag blo ldan /
mnga' bdag bdud 'dul de sras rdo rje /
de sras padma dngos grub /
de sras 'jam dpal nor bu /
de sras kun dga' rgyal mtshan /
de sras bzang po lhun grub rnams kyi rnam thar /
bka' brgyad bde 'dus kyi lung rags rim dang khro rol skor la mtha' chod par mdzad bas gnyos zhig gi phyag len dang khyad par med pa'i khungs btsun par 'dug gsung /
rje 'bangs nyer lnga'i nang tshan chul nya ltar rgyug pa'i grub thob pa'i bran dpal gyi dbang phyug gi gdung brgyud bla ma 'ol ba bdag dbang chos grags la gu ru drag po lha dgu'i dbang 'o bran lugs /
de'i yig cha kun mkhyen rang byung rdo rje dang dpa' bo gtsug lag pas bsgrigs pa /
phyag rdor gtum po nyer gcig /
tshe dpag med lha dgu'i dbang /
bcu gcig zhal /
klu dbang gi rgyal po /
phyag rdor /
byung 'dul /
u tsar+ya /
'o bran lugs kyi dmag thor ma /
zhang btsun dar ma rin cen pa'i gter mad ba la ldan dang byung rgyal mo /
seng gdong ma /
mgon po phyag drug pa rnams kyi rjes gnang /
tra ga shad thal mo brdabs chog gi dbang lung /
rta mgrin gsang sgrub /
'char kha gnam skas ma /
lha mo dud sol ma'i las tshogs /
blo sbyong mtshon cha 'khor lo /
rma bya dug 'joms sogs chos mang du zhu ba mdzad /
khod pa gsan rgya che bas de las mang ba pod ris yod 'dug kyang bla ma stag lung du bzhugs skabs 'phrin las ches ba drung pa ka drug bas gtsos pa'i bla ma gzhan rnams ma 'dod pa'i chags sdang gi bkrod rtsis byas pas sku srog thon pa gtso bor bzung bros pa ka ca mtha' dgag shor ba nas phyag dpe dbang rdzas kyis rgya sdugs nas ma byung skad /
gnam mtsho ngo bo pa spyin pa bzang pos gter kha gong ma'i rta nag yang chung bsgrubs pa'i tshe lung ba rta sgad gcig gis gad pa'i sbra gsan pa sogs yi dam gyi rjes su bzung ba de la bla ma 'ol ba bas gsan nas nyams bzhes kyi mthil ma gtogs gzhan su la'ang ma gnang ba 'grongs rgyu'i zla ba gnyis tsam gyi sngon du rje nyid la stsal pa dpon slob gnyis ka'i che bar mngon /
yar stod g.ya' bzang gi na ma karma shes rab la snyan brgyud rdor zam gyi bka' srung lha mo tsaN+Di ka 'bar ma'i gdong can dang sgrol dkar gyi rjes gnang /
nyi ma mdung gang ma'i skor gyi lung nod pa mdzad /
pho brang ba'i sras mkha' reg sprul sku la dam chos zhi byed yang snying skor @# / /
gsan /
bla ma bon lung pa gar dbang tshul khrims rgyal mtshan la pad gling nor bu rgya mtsho'i skor sogs dga' zhig zhu ba mdzad /
de yang rdo rje 'chang gnas gsar ba chen pos ngor du rgyud 'bum dang /
gong dkar chos sder 'dul ba lung gsan na'ang de 'phros ma gsan pa'i rgyun 'tshol ba la byang chub sems dpa' rtag tu du lta bu'i dang tshul dang ldan pas kho bo bka' 'gyur gyi lung yongs su rdzogs pa zhig 'dod na'ang zha lur lo gsum byas skabs rgyud sde 'og ma gsum gyi tshe sdor dkar la brten pa'i stabs bdag na 'phel zheng lus stobs zhan pa dang /
khyad par chos sde 'di nyid kyi khur 'khur gyi ming btags mkhan tshugs kyi sgrob sgrob kyis phyogs med du 'jug bde'i bgrod dka' ba byung bas khyed kyis chos 'tshol ba'i thugs khun bzhes dgos zhes sku chas kyi mthun rkyen du g.yu pad kyis gtsos pa'i bdog ba gya no ma pa stsal na'ang 'phral du stabs 'grig pa zhig ci 'dra 'ong dgongs pa'i thugs the tshom gyi dus lho brag nyi lde dgon par d+hIH tsha sprul sku bka' 'gyur gsan rtsis kyis mkha' reg nas sde ba rnam gling pa sdom brtson tshogs gnyis dpal grub gdan drangs pa'i gnas tshul dang /
khyed rang yang bka' 'gyur gsan 'dod yod na zhor la 'gro ba'i gong ra lo tsA bas 'phrin yig bskur ba gzigs ma thag bla ma tshogs gnyis pha'ang ri khrod par song dpon slob thams cad chas rkyen 'dzom pa zhig ci 'dra 'ong ngam snyam pa som nyi'i skabs nyi lde sprul skus chos 'khor btsugs pa dang de'i gnas tshul 'phral du thos pas sangs rgyas kyi thugs rje yin dgongs rje nyid la chabs dang phyag g.yog gcig bcas tsham tshom med par snying stobs chan pos lam la zhugs nas phebs pas lam nor nas seng ge rdzong dang nye ba lung pa kha dog la gting zab pa zhig tu byon /
der skad cha dris bshad kyi yul tsam yang ma rnyed pas nye gnas kyis chibs khrid rje nyid gyis 'phongs nas skyor gyin lam gzar po la dka' spyad mdzad /
mthar zam pa pha mo snar grong gcig yod par phebs de'i mi zhig gis ci yin dri ba zhus par nyi lde dgon du 'gro mkhan yin tshul gsungs pa na lam 'di la rta thar ba ngo mtshar lam nor tshabs che zhing mi rtal skyon ma byung ba'ang go spyad do nub grong yod sar mi 'byor bas 'di khar bzhugs zer ba ltar mdzad /
sang nyin dri ba gnang bar yongs grags kyi lam 'di yin rang gi par bkab med kyang zam pa 'di don ri 'di tsho yar 'dzegs pa na lung stong kha yar yod stabs legs na bkra shis bde chen zer par slebs 'ong zhus pa ltar rim gyis phebs pas lung stong zhig tu ngo mdzad pa'i tshe lho phyogs nas bya rog cig 'phur nas skad sna tshogs sgrog cing drung du nye sar sdod pa na nges 'byung dang chos skyong la gdung shugs drag po 'khrungs te gsel zan gyi steng nas gtor dbyibs bzos sngags kyi bsngo ba mdzad pas bya rog des lhag med du zos da bya rog gang song gi rjes la 'gro zhes phebs pa na bya des kyang mda' rgyad gang las mi ring bar 'phur sdong byed pa'i ngang nas lho stod kyi grong sna zin par 'byor /
bya @# / /
dog de dpal rdo rje nag po chen po gur gyi mgon po'i sprul bar mngon /
grong pa de dag gis nyi lde bla ma bkra shis bde chen du byon song zer ba ltar 'phral du phebs pas bla ma gzims mal du bzhugs grub pa'i drung du shar mar gdan drangs sher phyogs rdzogs nas mdo mang tshugs pa'i thog tu 'dir don gcod cig la 'ongs pa yin sang lhan du 'degs gsungs dgyes dgyes mdzad nas spe'u la brgyud nyi lder phebs /
bla ma tshogs gnyis pas kyang khyed byung na bsams yang yang sems la shar /
da lam cis kyang legs nyin mtshan gnyis ka 'di gar bzhugs gsungs mdo mang gi po ti cha pa yan song grub pa'ang srubs dbar tshor gnang bas sher phyogs thor bu dang /
dkon brtsegs phal chen bcas po ti lnga bcur nye ba'i lung gsan pas /
dam pa'i chos thog mar dge ba /
bar du dge ba /
tha mar dge ba /
don bzang po /
tshig 'bru bzang po 'di 'dra'i tshigs bcad gcig tsam thos pas bsod nams chen tshang ba lta ci smos dgongs pa'i ston pa bde bar gshegs pa dang chos ston pa po la thugs mos 'phel bar ma zang 'di lta bu'ang rje btsun bka' 'gyur ba chen po'i bka' drin yin dgongs pa'i gus pa dbyar mtsho ltar gyur /
slar yang rdo rje 'chang mgon po bsod nams mchog ldan gyi bskul ma gnang bar /
rnam gling sde pa tshogs gnyis dpal grub sku gshegs zin pas sngar zhwa dmar nag gi bar du phyogs khyer gyi sde 'khrug bslang ba dang mon du zha dmar ba bzhi pa 'phrin las rgyas pa'i sgo dod pa lho 'brug pas ma bzod par rtogs ldan gyi dmag btar nas bkrong rtsis byas pa bla ma'i ched du sku srog btang ste bya bral 'ga' zhig bsad pas bla ma 'di sdig pa'i rtsa ba yin zhes bla dwags rjes su tsha zhes mdzes btsal bar snang zhing zhwa dmar ba dang d+hIH tsha sku skye na rim ltar 'bral ba med par smon lam thebs pa'i skyes bu dam par gleng ba de la gsan pa'i sgo dod /
gsol chas kyi mthun rkyen rnams ngo bo rdzong nas phul nas rje bla ma lho brag bkra shis dge 'phel du phebs /
sprul sku 'jig rten dbang phyug la brgyad stong pa ma gtegs sher phyogs yongs su rdzogs pa'i lung nos pha gnang /
rje btsun bka' 'gyur bar 'dul lung 'bul ma dgos pa'i stabs thugs rtsol ma thub pa nged kyis mdo mang dang sher phyogs zhus pa'i rkyen gyis bla ma tshogs gnyis par lung thob pa'i bsod snyoms pa grub pa'i rdo rje la rod ri lung spug tu 'dul ba lung sde bzhi tshang ba dang gter ston ayon gling pas spyan dangs pa'i thang yig sde lnga'i lung gsan /
nged kyis zur thams cad mkhyen par gsar ma rgyud 'bum zhus pa 'phro can du lus pa'i ngor gyi lung rgyun khungs ma de gong dkar chos sder yod pa gsan dgos pa'i gsol ba btab pa ltar rab 'byams chos rje rin cen rgya mtsho la gsar ma rgyud 'bum /
dpal 'khor lo sdom pa bde chen ral gcig gi dbang lung /
tshe dpag lha dgu'i dbang 'chi bdag bzlog byed kyi cho ga dang 'des pa /
seng gdong ma sngon mo'i rjes gnang dang las tshogs /
pa @# / /
ri lugs kyi gur mgon rjes gnang /
sgrol dkar gyi tshe 'khrid /
rje btsun rin po ches mdzad pa'i gtor ma brgya rtsa /
ma ning gi las mtha' char 'bebs zab rgyas ma sogs chos du ma gsan /
'di skabs 'tshub kyi rnam pas sku bsnyun pas drung 'tsho gsum dga' rdzong bda' byas shing mgon po che chung la bkang gsos gtsos sku rim che phra phal cher chos sde rang du 'phral grub gnang bas gsol sman gyi ngo blangs te yun mi ring bar gzhi med du dangs khra tshang pa'i chos skyong gi gtso bo gcig rgyal po pe kar yin pas gsol mchod gnang rgyu mthu stobs kyis dbang phyug rdo rje gdan pas dgon pa srung 'khor du bcug gshis chos sde'i nang du rgyal rmis kyang mi yong la gsol kha'ang gtong srol med /
sa skya khri chen bebs dus 'am bu yod sar tsi dmar ba yong ba gzhir bcas zhes bkang gso mdzad pas chibs chen la sbrag shi rgyab pa'i lo rgyus dang bcas chos sde ba tsho'i snyan 'bul la gsan nas chu bo rir rgyal po la bkang bshags gnang lha sras mu tig btsan po'i yang srid 'bri gung zhabs drung chos kyi grags pa 'phrin las rnam par rgyal ba'i sde zhes rgyal dbang padma'i gdung 'tshob chen po de nyid sde pa rgyal bzang pas dpon sa do bra ga ma'i yar 'dren la gdan drangs pa'i tshe sna'u sdong rtse nas ja 'dren la rdzong bda' gnang skabs dam chos dgongs pa yang zab kyi nyams len dmigs rim gyi chos 'brel gsan /
mchog sprul legs ldan rdo rje'i chos bdag lung zin spyan mnga' ba le ba sangs rgyas bzang po'i rnam sprul rje btsun stag lung pa ngag dbang bkra shis dpal grub nges don chos kyi nyi ma rnam grol mchog gi sder gter chen nyi zla 'od zer gyis bsam yas bar khang rnam snang thugs ka nas gdan drangs pa'i thugs rje chen po 'khor ba dbyangs sgrol gyi dbang 'khrid lung rnams gsan zhing rje ba le ba'i phyag bris glegs bam sku'i 'bral sdangs de'ang ma dper g.yar po sogs thugs rjes shin tu 'dzin pa mdzad /
gnyags dz+nyA na ku mA ra'i sprul pa'i zlos gar zur thams cad mkhyen pa chos dbyings rang grol la 'bras spungs kyi dngos grub spyil por bla ma'i rnal 'byor gyi chos 'brel dang /
rjes sor dpon slob gnyis chos bka' phar gsan tshur /
san gyis bcad mdzad na'ang yul dus kyis bskal bas phyag thog tu ma khel /
chos rgyal byang ba ngag gi dbang bo'i sprul pa'i sku mchog blo bzang padma 'phrin las theg mchog dbang gi rgyal po yongs 'du'i sder rgyal po bka' 'bum gyi dbang /
bka' gdams lha bzhi'i rjes gnang 'khrid /
mgon po mi'u thung gsod byed kyi rjes gnang /
chos rgyal byang ba'i gter gsar bla ma mtsho skyes rdo rje'i dbang /
zhabs drung bdag po'i dag snang ma srid pa spyi skong gi mdos /
mkhas grub mnga' ris paN chen gyis mdzad pa'i sdom gsum rnam nges sogs chos bka' du ma'i bka' dren nod bar mdzad /
rigs 'dzin srog sgrub dang gtar gsar rigs 'dzin thugs tig gnyis gnas mkhar chen bza' 'tsho rgyal gyi sprul par lung gis zin pa dpal ri sprul sku ngag dbang padma @# / /
'phrin las la chos rgyal 'bri pung pa rin cen phun tshogs kyi gter gsar dam chos dgongs pa yang zab kyi dbang chen dbang phran lung yongs rdzogs /
rigs 'dzin pradz+nyA rasmi'i gter ma'i rta mgrin dregs bzil gnon gyi dbang /
grol thig dang gshin rje nag po gsum dril gyi chos skor yongs rdzogs /
'jam dpal tshe bdag nag po me'i spu gri'i gza' gdong zhal gdams skor gyis gtsos pa'i chos tshan mang rab /
rlung nag 'khrugs pha dregs pa khams byon ma rnams gsan /
khong dpon slob nas sgo sna shag pa dang yig 'phrul la brten pa'i 'phyong rgyas su sgor bskyil dang chad las sogs kyi nan tur la snga phyir phan thabs kyi khur bzhes kyang che bar mjad pa chos yon gzhan las khyad par du 'phags par sems /
chos rgyal gter bdag gling pa 'gyur med rdo rjes brag dmar g.ya' ma lung nas gdan drangs pa'i lung bstan rab gsal me long nas /
bi mA'i yang sprul rat+na badzra mingH. g.yu ru'i sar 'byung 'di dang 'phrad pa naH. bar chod dam sri'i 'tshe ba nges par selH. zhes chos bdag tu gyur bar brten gter gsar rigs 'dzin thugs tig gi dbang lung gi bdud rtsis thugs kyi bum pa gtams /
byang gling 'jam dpal dbyangs bkra shis rgyal mtshan gyi sku'i rnam par sprul pa zha lu mkhan pa khyab bdag rin cen bsod nams mchog grub la rtsa gsum dril sgrub kyi dbang sogs chos 'brel kha yar gsan /
bshes gnyen chen po 'chad ka ba ye shes rdo rje'i sgyu 'phrul gyi rol ba gling stod chos rje mtshungs med dkon cog dpal 'byor la bzang spyod la brten pa'i 'od dpag med kyi nyal sgom gyi 'khrid dang chos rgyal bkra shis stobs rgyal gyis mdzad pa'i dur khrod bdag po'i man ngag gi lung sogs gsan /
'dan ma rtse mangs kyi zhu lan las /
nyang ral gdung rabs bco brgyad yan chod duH. sngon tshe rgyal po'i smon lam mthu yod pasH. chos bzhin ma byas kyang sangs rgyas thob par 'gyurH. zhes lung gis zin pa'i gdung rabs bcu drug pa mnga' bdag rma bo lcog pa mtshungs med bstan 'dzin chos dbang gi drung du bla ma mnga' bdag chen po'i gzhung chen bde gshegs 'dus pa'i smin lam dbang gi rgyal po snang srid lha 'dre'i srog dbang dang gzhan yang drag po sgo 'byed kyi dbang lung thor bu gsan /
se brgya mkhar ba chen po'i gdung 'dzin zo lung pa sngags 'chang legs grub tshe ring la zhi khro sgyu 'phrul gyi dbang /
'jam dpal gshin rje gshed gdong drug gi thugs sgrub bskyed rdzogs zung 'brel gyi dbar lung /
tsan+d+ra go mis mdzad pa'i rigs gsum mgon po'i mchod rten bzhed zabs kyi lung rnams gsan /
se'i sngags 'chang mkhas grub rim par byon pa'i rigs las mnga' bdag gi rnam 'phrul bkra bzang chos rje thugs mchog 'od 'bar la chu mo phug gi gter pa'i drag po yak+sha me dpal dbu dgu pa /
byang gter phur pa che mchog dang lcags khang ma rnams zhu ba gnang /
so zur gnubs gsum sngags pa'i rgyal por grags pa'i zur spang ston bde legs rgyal mtshan gyi dpon brgyud mang thos mkhyen pa'i @# / /
spyan ldan ngag dbang phun tshogs la sprul sku tshe brtan rgyal mtshan gyis chu phug nas spyan drangs pa'i bla ma rigs 'dus khyi dbang dang lung yongs rdzogs /
tshe dbang bdud rtsi 'khyil pa /
nyang gi snang srid lha 'dre'i sreg dbang /
byin rlabs lu gu brgyud /
chos rgyal rin cen gling pa'i drag dmar gyi dbang /
zhi khro dong sprug gi dbang /
mgon po legs ldan gyi dbang chos skor /
byang gter tshe dbang ma ning dang stag zhon lcags sgrog can gyi dbang /
rong zom phyi gsang snying 'grel pa /
chos tshan nyer lnga'i kha skong sags byang gtar gyi chos sna thor bu /
lnga dbang rin po che dbang lung /
gra pa mngon shes kyi lha 'khon sbyong thabs /
gter kha sna tshogs kyi man ngag thor bu mang du gsan /
pho brang gong ri dkar po'i chos rje dkon gnyer dpon mchungs med dge steng pa byams pa kun dga' 'byung gnas la sa phur lha khra /
gdugs dkar lha bcu bdun ma gnyis kyi dbang /
bkra shis tshe ring ma'i rdzas gnang /
le'u bdun ma'i lung rnams gsan /
chos rgyal 'bri gung pa zhabs drung dkon cog phun tshogs kyi thugs sras mnga' ris bra chen dkon cog lhun grub la dgongs pa yang zab kyi dbang phran kha shas /
tshe bdag lcags sdig yongs rdzogs /
'jam dpal me'i spu gri'i chos skor mngab /
'jam dpal khro chu dug gdong gi chos skor kha shas /
gshin rje du ba dum bu /
dmar chung rlung sgrub /
gnubs lugs bka' ma dang rgya'i gter ma'i gtad sel ngan sngags kyi skor sna tshogs pa /
sangs rgyas gling pa'i dbang phyug /
gtad khram rus sbal nag po /
rgyal sel lha khang ma /
kong po bya khyung pas bsgrigs pa'i gza' bcos dang gza' yum gyi dbang /
gtad khram /
rgyal po byes chas /
rlung 'khor cha phri nag po sogs gter kha sna tshogs kyi gdams pa khyad par chos dbang rin po che'i 'jam dpal nA ga rak+sha'i dbang /
'chi bdag zhal dbye ba'i dbang rdzas khyad 'phags rnying rlom phal gyi spyod yul du ma gyur pa mnga' ris rigs 'dzin chen po'i phyag bzhes 'khrul med kyi dbang /
sgra mi snyan pa'i tshe dbang paN chen nags rin nas brgyud pa ngang rde dkon cog phun tshogs kyi dag snang ma sogs zab chos mang du nod par gnang /
rat+na gling pa /
'gro 'dul gling pa /
zhig po gling pa ste gtar ston gcig la gling pa gsum du lung gis zin pa'i gdung brgyud e chos rje spel lcog pa thugs sras chos rje rin cen bzang po la chos rgyal rat+na gling pas ri bo khyung chen lding nas gdan drangs pa'i thugs sgrub yang snying 'dus pa dang mkhar chu phug rang nas bton pa'i drag po me'i 'phreng ba gnyis kyi dbang lung yongs rdzogs yang snying 'dus pa'i sgrub chen dang 'brel bar gsan /
gter chen rat+na gling pa'i chos rgyun 'dzin pa la 'gran zla dang bral ba e nyang chos ldan pa rat+na 'phrin las la chos rgyal zhig po gling pas kong po bu chu nas gdan drangs pa'i sman sgrub gsang rdzogs kyi lung gsan /
lho bro shu'i gter ston bde chen gling pa'i sprul sku karma chos dbang rgya mtsho la gter chen rdo rje gling pa'i drag dmar gyi skor /
bde @# / /
chen gling pa'i gter ma tshe 'khrid yid bzhin me long gi dbang lung rnams gsan /
chos rgyal byang pa ngag gi dbang po'i zhal slob rnam dpyod mchog tu yangs pa bla ma dag la ngag dbang don grub rgyal mtshan la ri spug pa rgyal sras rdo rje thugs mchog rtsal nas brgyud pa'i rdzogs chen gsang skor gyi dbang lung yongs rdzogs /
rlung nag dregs pa nyi shu chos rgyal mang+ga'i mtshan can gyi bzhed srol thun mong ma yin pa rnams zhu ba mdzad /
snang tshad chos sku bde ba chen po'i klong du gyur pa'i rang grol gyi rnal 'byor pa karma gsang sngags la rin cen gling pa'i nA ga rak+sha'i dbang lung /
'tsho rgyal skor gsum gyi dbang /
rat+na gling pa'i rtsa gsum nor bu'i don 'khrid /
tshe dpag med rdor 'phreng /
klong gsal gyi dbang lung kha shas /
dam can gyi skor sogs kha zor sna tshogs /
ma gcig nas brgyud pa'i gcod sogs gsan /
zhal snga nas brag sna ba ayon bstan 'dzin la rdzogs pa chen po'i rgyud bcu bdun /
dpal ldan dmag zor ma'i rjes gnang sogs gsan pa mdzad /
bla ma rin cen grub la gter ston ayon gling pa'i tshe dbang rdzong chung ma zhu ba gnang /
khyab bdag bka' 'gyur ba chen po'i mchod dpon bla ma 'jam dbyangs rgyal mtshan la jo bo lugs kyi dzam+b+ha la dkar po /
mgon po trag shad kyi rjes gnang /
chos dbang gi thugs rje chen po 'khor ba dong sprug gi lam dbang /
gur zhal gyi yig cha thor bu'i lung gsan /
gsang sngags 'chang ba dpal 'byor grags pa'i dbyangs la khyab 'jug gsang mdos kyi lung ched du nod pa gnang /
bla ma lha rtse ba'i sprul sku ngag dbang kun dga' lhun grub la gter mgon phyag bzhi pa'i skor gsan pa'i zhar la drag po phur zhabs ma'i dbang lung byung 'dug na'ang padma gling pa'i drag dmar gyi padma kI lA ya zur du phyung ba lta bu'i thugs rab kyi rtsal las thon pa ma gtogs tshad ldan yin min dpyad dka' gsung /
sman sgom 'brang rgyas pa ngag dbang don grub la dpal ldan rgyud bzhi /
bye ba ring bsrel /
nyams yig brgya rtsa rnams kyi lung gsan /
rtse lugs kyi phur pa'i skor zhabs drung yab sras nas thugs rtsol gnang dgos tshul la brten 'on nas chos rje ban grong par phur pa'i las byang 'phrin las rgya mtsho /
kha skong hu lun+d+ha'i chu rgyun gyis gtsos pa'i chos sna dkon pa du ma gsan /
gong dkar dkon gnyer bla ma par khang pa dang chos rje 'grel lnga pa la phur pa'i rtsa 'chams /
'brub 'chams /
rigs bsdus /
'chams gsar /
tshes bcu'i 'chams /
gar thig dbyangs gsum gyi skor /
khro phu dus zhabs par tsan+d+ra ba'i khog phug /
dgung lo bdun tsam 'gro ba nas rim gyis rgya bod kyi klog yig du mar sbyangs shing lany+tsha slob dpon ma rnyed pas paN chen ri zangs tog pa'i phyag bris la dpe mdzad pas phyogs 'gro mkhyen na'ang de tsam gyis chog 'dzin med par lho brag sgo mo bar rgya bod kyi yig sna'i dogs gcod sogs shes bya'i gnas phra rags gang la'ang mtha' gcod cing chos rgyun dkon pa chad du nye ba'i ris khungs btsun pa zhig byung phyin gsan par khengs dregs cung zad tsam yang mi mdzad cing /
bka' las /
me tshogs spu @# / /
gyi'i so yang brgal nas ni / /
'chi mthar thug gi bar du dam chos btsal / /
zhes pa'i don yin pas yon tan gzhan rgya che ba las chos thob rgya che ba dga' gsung ngo / /
shes byar srid pa'i yon tan mtho ras chu / /
blo brtson hub kyis drangs kyang rnam dpyod kyi / /
lto ba mi dog yangs pa'i dza hU / /
nyang ston rigs kyi thig ler deng 'dir byon / /
khyad par rtsa ba'i 'dren pa lha dro bas / /
sras kyi thu bor bzung nas smin grol lung / /
chos dbang bstan pa'i rgyal srid yongs gtad tshe / /
sngags 'chang mang bkur seng ge'i khri steng 'gying / /
gtsug lag bshol med mar chags dmod mtshan dbyibs / /
blo gros mig stong bkra ba'i rnam dpyod mtshon / /
rtse brgya gdengs tshe rab rmongs lha min mo'i / /
mngal lhung brgya byin bla gos zol gyis bsgribs / /
bgrang yas yongs 'dzin chu shel gtsug tor rgyan / /
mkhyen spyan zla zer phog chus mgon khyod bzhin / /
bkru bar lta phyir gdong pa drug sprul nas / /
gar mkhan zhon te sa 'dir bskyod kyi dogs / /
mi mngon nyams rtogs mun pa'i khung bu ru / /
sna tshogs rdzun gtam 'khyug pa'i lce gnyis pa / /
ma yin lnga rig gdengs ka mthon po'i rtser / /
legs bshad dbang gi rgyal po gzi 'od 'phro / /
tha snyad tshig la zhen pa sra ba'i gzhu / /
go yul rgyud kyis ma khugs mkhas rloms dang / /
mtshungs min snang grags chos sku'i rang rig par / /
ngo spad tsam nas ngang gis klong du grol / /
gsum pa bskyed rdzogs rdzogs pa chen por goms pas dngos grub brnyes pa ni /
khra tshang dang sman lung gnyis gdan sa phan tshun zung 'brel yin na'ang sman lung gi sras mo'i thog tu bkra shis chos sde'i gra pa dge 'dun rgya mtsho zer ba zhig gis mag pa byas te mi bdag bdag tu gzung bdag po sgo phyir 'bud pa'i dpe bzhin sku tsha mos kyang mi gus pa lgur blangs pas mnyam med jo bo chen po bsam yas su bzhugs dus lha btsun bo d+hi rA dza bag dog pa'i rkyen gyis /
gang dang 'thab cing rtsod pa ni / /
dpag tshang brgya yi pha rol 'gro / /
zhes gsungs pa'i don bzhin khra tshang du sku mtshams mdzad nas sri zhu yum gyis zhus te rdzogs pa chen po sangs rgyas mnyam sbyor dang bla ma yang tig gsang skor sogs rdzogs chen ka dge lhun grub kyi nyams len gtso bor gnang bas rig rtsal kun tu bzang por gcer mthong du ngo 'phrod /
chos nyid mngon sum dang nyams gong 'phel gyi 'od gsal longs sku'i zhing khams la 'byam klas /
de'i mus nas ji skad du /
nga sgrubs sangs rgyas thams cad 'grub / /
nga mthong sangs rgyas thams cad mthong / /
nga ni bde gshegs 'dus pa yin / /
snying po bde gshegs 'dus pa'i sngags / /
rgyal ba kun 'dus dril sgrub yin / /
sa ni bco lnga lam lnga yang / /
nga sgrubs thod 'phreng bzlas pas bgrod / /
dus gsum sangs rgyas thams cad kyi / /
gsung rab thams cad bklags dang mtshungs / /
ayon padma thod 'phreng rtsal / /
lho nub rnga yab gling phran gyi / /
thag ring zhig na yod pa min / /
mos gus can gyi drung na ni / /
nga nyid 'du 'bral med par gnas / /
mngon @# / /
shes drug ldan stobs bcu sogs / /
bde gshegs rnams la mnga' bas na / /
gsol ba btab pa nga yis gsan / /
mos gus byed pa nga yis shes / /
sgrub pa byed pa nga yis mthong / /
nga yis mi mkhyen gang yang med / /
das na dga' brod spro tshul gyi / /
rigs lngar bskyed la bzlas pa bya / /
zhes pa ltar rigs 'dzin bla ma'i sgrub thabs grangs yas pa'i nang nas gtso bor gyur pa thugs sgrub gsang ba 'dus pa sgrub pa'i sgrom brgyad kyi phyag len dang bcas bsnyen sgrub las sbyor gyi rim pa gter gzhung la zhal shes kyis brgyan te zla ba gsum gyi bar thugs nyams su bstar bas slob dpon chen po padma 'byung gnas zhes paN zhu rgod sgro ldem me phyi rol nas 'byon mkhan yod pa'i kun rdzob a 'bas kyi rdzun phug brdib nas rang rig don gyi padma thong 'phrang rtsal du thag chod /
yi dam kun gyi nang nas khyad par du 'phags pa zhi khro bka' brgyad yongs rdzogs phyi rdul tshon gyi dkyil 'khor la brten nas ma hA yo ga ltar sgrub pa 'phrin las yongs rdzogs /
nang lus dkyil la brten nas a nu yo ga ltar sgrub sa gcig dril /
yongs rdzogs phur sgrub rnams rdzogs pa chen po'i lta bas rtsis zin pa kho na rdo rje 'chang dbang phyug rab brtan gyi zhal 'khrid ltang mdzad pas lo ga gsum gyis sgrub lugs mthar phyin pas auD+Di ya na'i A tsar+ya'i dgongs don 'khrul med mnga' ris paN chen rin po ches ji ltar gsungs pa rje 'di nyid kyi thugs nyams su bzhes par mngon /
gzhan yang bod 'dir bstan pa rin po che'i dbu thog mar brnyes pa yum bu gla sgang dang khro tshad du nyang gi drag dmar gzhur chen bde gshegs 'dus pa dang chos dbang gi dregs pa tshar gcod gnyis ka la ljags bsnyen mdzad pa gter kha 'og ma rtsub cing gong ma 'phral 'jam la phugs chun che ba yod ces gnog chos su mdzad cing bslab ston ltar nged kyis kyang nyams len gyi lugs byas pa drag po dbu dgu tsha ngar che'ang 'di nyid 'jam rtsub ran par ge zhing zhag 'ga' song ba na 'khrul snang du po ta la'i mchod khang dmar po'i byang brgyud kyi rtsig stang na gany+dzi ra shin tu che ba zhig snang ba rlung drag pos bsgyel song ba brgyugs nas thag pa 'bri mos 'then pas g.yang la ma shor bar sngar shal las 'khrongs pa byung ba bar chad las rgyal ba'i mchan mar mngan /
bla ma mnga' bdag par mkha' 'gro'i bka' babs pa yin zhing mkhas grub chen po mnga' ris paN chen kyang 'di la yi dam gyi gtso bor mdzad tshul gyi lo rgyus dang bcas gsung ba thos shing sangs rgyas gnyis pa ayon padma 'byung gnas kyi gnas yar klungs shel gyi brag phug tu nyang gi khros nag la bsnyen pa dang rgyun gyi nyams bzhes kyang gtso bor gnang /
srid pa gsum na 'gran zla dang bral ba chos rje bla ma dam pa bsod nams rgyal mtshan dang /
rnal 'byor gyi dbang phyug yar klungs pa seng ge rgyal mtshan khu dpon /
mthu stobs kyi dbang phyug dpal kun bzang rtse pa yab sras kyis mtshon pa'i dam pa du mas byin gyis brlabs pa'i gnas he ru kaH rang byung gi gtsug @# / /
lag khang dam can sprin bzhin 'du ba bsam gling bde ba chen po /
sman lung chos dbyings rtse mo sogs gnas du mar rdzong chen tshe sgrub tu grags pa nyang chos dbang ayon gling pa gsum gar yod pa dang byang gter gyi nang longs spyod rdzogs skur sgrub pa /
gzhan yang gnam skas ma /
rgyun khyer mkhar chu ma / /
bo lta khang gi gter ma sogs dgongs don gcig tu dril ba'i bsnyen sgrub /
thugs rje chen po yang snying 'dus pa 'khor ba dong sprug gi nyams bzhes kyang mthar phyin bas ngas ni lhog sngags dang gnyan sngags sogs sger du shes kyin med /
nad pa la'ang yig drug gi sngags btab pas phan tshul gsung gin yod par snang /
mgon po legs ldan dang dpal mgon ma ning sogs chos skyong du ma bsnyen sgrub gnang bas mtshon mdor na gnas ded gtu ring ba lo dang thung ba zla grangs su bcad de bsnyen sgrub dbyis phyin par mdzad pas yi dam gyi lha'i zhal gzigs lung ston sogs mang du byung bar gor ma chag kyang gzhan dag gis dri bzhus pa'i tshe mnyam sbyor dang bla ma 'ga'i gsung las /
sgrub pa'i snying po 'di la dril nus na / /
spyod pa bslab gsum mdzes pa'i grub rtags shig /
rang gzhan kun gyi snang ngor ston nus shing / /
de las gzhan pa'i grub rtags med kyang bzod / /
ces de 'dra'i ris mngon pa zur tsam yang mi mdzad na'ang gser sa 'og dang /
'od nam mkha'i dpe bzhin dgra 'dres mtshon mi mthun pa'i phyogs thams cad la 'jigs pa med pa'i brtul zhugs kyi dpa' /
gdengs che zhing de dag kyang blo 'das chos sku 'dzin med kyi klong du rang grol bas gdengs tshad blo'i ra ba las yongs su brgal ba zhig mchis /
thugs nyams bzhes kyi rim pa de dag kyang ji skad du /
nga dang 'phrad par 'dod na thugs kyi sgrub pa sgrubsH. myur du 'tshang rgya 'dod na mnyam sbyor nyams su longH. 'gro ba 'dul bar 'dod na thugs rje chen po sgrubsH. sku tshe ring 'dod bcud len nyams su longH. mthu rtsal che 'dod cog rdung drug po sgrubsH. mkha' 'gro 'du 'dod dam gtsang tshogs 'khor remsH. thun mong sgrub 'dod las tshogs ma lus sgrugsH. dam chos spyod 'dod 'khor ba bla mas thodH. gter rnams 'don na thub chod chen mo sgrubsH. de dag kun 'dod bka' brgyad longs rdzogs sgrubsH. zhes pa'i don kho na thog tu babs par mngon / /
tshe sgrub byed mkhan mad yang tshe tshad kha dmar gdags dka' ba 'og tu gsal ba'i lo rgyus ltar drung chen rin po ches gdan sa chen po dpal ldan sa skyar zhabs 'dren mdzad par brten sa phag gnyis lugs ma legs pa'i bde gzar rgyun ring zhing brdos drag pa byung ba'i tshe bzhi thog bla brang nas mthu stobs kyi dbang phyug mkhas btsun nam mkha' legs pas chos skyong rbad bskul mdzad pa'i dus ja nang du kun sdangs thugs rje brtson 'grus kyis sbyor drug bcugs pa'i 'khrid pa zhig rlung 'gro 'ong gis sems mi gnas pa lta bu byung bas 'char sgor spus ru'i dmag dpon ni mkhas btsun legs pa yin /
g.yas ru'i dmag dpon ni mgon po gur @# / /
yin sogs smras pa ltar sne'u sdong rtse phyogs su za kha shin tu zug che /
khyad par rdzong chung bsngags 'chang chen po gzungs kyi dpal bas mgon po zhal gyi gtor chen gtsang po la bskyur bas skyon med du chus khyer pa gdan sa mthil gyi yas zur du 'gar nas nyin mo dud pa 'thul ba dang mtshan mo me 'bar ba'i cho 'phrul sna tshogs byung ba dogs pa zos te sne'u sdong rtse nas ltar btang ba gtor ma dang chu 'gram na rdol zhal bram gzugs kyi sku rang byon zhig kyang 'dug tshul byung bar brten mthil du bsam thongs mgon khang zer ba brtsigs /
gtor ma sgam nang du bcug pa dang rdo sku rnams spyan drangs rtse mthil gnyis kar chos skyong du bsten pas ltas ngan g.yang khugs kyi rnam pas mthu bzlog ste phag mo gru pa'i bstan srid kyang yun ring du gnas shing deng sang gi bar du gdung brgyud mi chad pa 'di bzhin byung /
rdo sku thams cad mkhyen pa bsod nams rgya mtshos gdan drangs nas deng sang chos 'khor rgyal du bzhugs te rdo sku me 'bar mar grags /
gtor ma 'gar ba'i yul der gnyan cha zhes mang chags /
bsam thongs mgon khang choms rdib la sang ba gnyan pa'i grags pas zhwa dmar pa'i sgar khrod kyi bla ma dbu che nga yin bsams pa gang gis kyang 'gro ma nus par rje 'di nyid 'khyags pa kha'i me 'bud lta bur rdzong bda' mdzad pa rigs 'dzin chen po yol mo bas /
snang srid dang lha 'dre'i cho 'phrul de khyongs shog /
ya nga dang med pa'i thog brjis shig bya'o / /
zhes pa'i don ltar rig sngags 'chang ba'i brtul zhugs 'jigs med seng ge lta bu'i spyod pas phebs te mgon khang rdo phung lta bung song ba'u lag rnams kyis sa sel rdo sel byas pa'i nang nas spyan gzigs 'gangs che ba go ma tshon rol mo nas bzung gtor snod kyi rdza slang gis mtha' brten pa thams cad chag grum med par thon kyang sa skya'i gter ma sgam bcas ye ma rnyed pas las mi rnams zan la bkram /
rje nyid gcig bur zhal gyi gtor bsdos mdzad pa'i mus la sku mdun gyi nye phyogs su 'ja' mdung chugs su zug pa'i shul du brkos pas rten sgam rnyed /
mgon khang phyi'i mkhar las dang nang gi rten dang gtor ma spyan gzigs mchod pa rnams spar ltar bsgrigs rab gnas mdzad pas bka' gnyan pa'i grags pa deng sang gi bar du ma nyams pa 'di bzhin byung /
gong dkar rdo rje gdan du bzhugs skabs nub cig 'od gsal la gser dngul nya phyis dung dang /
gzhan yang mi'i dngos po las 'das pa ming brjod dka' ba'i rin po che'i snod du ma bcud sna tshogs kyis bkang ba mi ma yin gyis phul nas bsnyen bkur ba'i tshul byed pa ni lha klu gnod sbyin ljon pa rta mgo can gyis mtshon pa'i mthu bo che rnams kyis kyang rje 'di nyid mgon skyabs dpung gnyen du bzung bar gdon mi za'o / /
skyed gshong du bzhugs dus many+dzu many+dzu yang yang gsung bar ci yin nam zhus pas 'ang chod sdus phebs bar nam gung yin ci yang bsdu rgyu med gsol bar yod ces yang bskyar du bka' stsal bas mal nas yangs drung du phyin te ci yin nam gang yin nam gang yang mi mthong 'dug zhus ba nad med song gzhan nged kyi mdun 'dir za ma'i rigs med pa'i mtha' dang bral ba zhig byung @# / /
da de gas yong 'dug nyol shog gsung ba dpa' bo mkha' 'gro rnams kyis tshogs kyi mchod pa rgya chen po phul ba'i tshod du snang /
po ta lar phebs skabs shig ljangs kyi bzhugs mtsher du dag snang la sgrol dkar mang du zhal gzigs shing rta brdab 'byung nyan che bas sgrol ma thon zhes pa'i lung bstan ltar nang bar chi bas thog tu phebs 'phral sku skye la bskul zhig ces bka' gnang nas dpon slob thams cad kyis phyag 'tshal nyer gcig gsung bzhin pa'i ngang la snye thang rgya grong du ma phebs tsam la glo bur du chibs pa 'drogs nas nyen can la thug pa don du sku rdab ma shor ba sgrol ma'i byin rlabs dang po tal nas sne'u sdong rtser chibs kha sgyur rgyu'u nub sku chas du ma chu la shor ba'i mtshan lam shar pa nang bar zhabs 'bring pa rnams la 'di bzhin byung bas bca' ga gyis gsungs pa ba ma ri'i zam pa nas khal ma lhungs te sku 'gan sbyar gyis gtsos pa'i na bza' sogs mang rab cig chus spangs /
po ta lar bzhugs skabs shig khang pa chen po 'di yin med pa'i spug na tse ber dang sag theb gyon pa'i btsun ba mi bongs gsum 'gyur tsam pa gzi byin can zhig bsdad de 'dra rung bas sgo'i phyi rol tu don nas rje nyid kyi phyag tu spyi sgos kyi legs nyes blang dor yod zer ba'i shog ril chen mo phul b+nang par ljags lung gi sar rgyal po li byin ha ra 'di 'khor po yod pas yin nam mdang 'di bzhin byung /
sku rim dgos tshul ha lam 'di 'dra 'dug phebs pa nas ja yun gcig tsam gyi tshe gnas chung chos rgyal sku thog babs kyi sar mgron gnyer drung bas phyin pas ji ltar gsung ba dang phyogs mthun pa'i shog ril zhig bskur ba mdzad 'dug /
rin spungs su sku rim zhig gi skabs gong nga ba'i mchod g.yog des bslab ston rnams ras su bod zhing rtse sag lus la bcangs te mig ngan khon blta pa de nyer dgu'i nub khams sang la phyin pa tshoms chen steng du lhungs na sa gnam gang gi nyin tshe'i dus byas pa zla bo rnams la nga mi nag po zhig dang 'phrad pas lhungs byung glengs pa sogs skud gra'i ris la ched du ma bskul yang ma ning nag pos yal par mi 'dor bas mtshon ngo mtshar ba'i lo rgyus mang po yod tshod du 'dug kyang spas tshul ha chang thal bas mad pa ma 'tshul lo / /
sgrib mun dag rig nyi ma'i snying po'i khams / /
ye shes 'od tshon lnga rdzogs 'ja'i ras can / /
chos nyid zad mthar khyol nye bi mA las / /
sngon nas myong zin de la mtshar du ci / /
sras bcas rgyal kun byin rlabs dkar mo'i 'bru / /
rig rtsal bla mar nges pa'i yo mal du / /
gnad gsang thab rtsis spran pa'i dngos grub chang / /
da ngar pos myos pa'i rgyad glu rna ba'i gsos / /
ka dag thugs kyi bgrang yas rdzing bu'i nang / /
zhi khro'i bsil spyin mkhan shar byis pa rnams /
mtshar 'dzin nges par mtshan dpe'i ri dwags gzugs / /
gsal zla 'og min mkhar bgrod su zhig bsnyon / /
gtum chen drag po'i gar la bzhengs pa'i zhal / /
gdangs las sngags 'phreng zhun mar rab khol ba / /
rdo rje'i cha tsha 'phros pa'i dpal gyi rtser / /
yid srubs spur ma tshugs pa'i go skabs ci / /
mi bzad 'khor dong yongs sprugs snying po'i gzungs / /
sdig @# / /
sgrib des bskyed nad gdon dug sel sman / /
'gro mangs zug rdu'i tsher dbyung cha byad kyi / /
chu lha'i bu yi khengs pa thung dur byed /
! /
bzhi pa grangs med pa'i slob mar chos 'khor rgya cher bskor ba ni rigs dang dkyil 'khor kun gyi khyab bdag drug pa rdo rje 'chang chen po gnas gsar ba mgon po bsod nams mchog ldan bstan pa'i rgyal mtshan dpal bzang por gter kha 'og ma'i bla ma yongs rdzogs /
rdzogs chen tshe sgrub /
bka' brgyad gsang rdzogs /
rta nag lcags ral can /
thugs sgrub dregs pa tshar gcod /
gtum po seng ge sgra sgrog /
nyang gi mkha' 'gro gsang rdzogs /
bla ma dmar 'khrid /
rta mgrin nag chung /
rat+na gling pa'i thugs sgrub yang snying 'dus pa /
drag dmar me'i 'khor lo /
snang rtse ba'i rta nag rnams kyi dbang lung yongs rdzogs /
rta mgrin dbu dgu phyag bco brgyad pa /
'char ga gnam skas ma /
gra pa'i dzam dmar /
pha dam pa'i 'jam dbyangs chos bskor /
gdugs dkar bcu bdun ma'i dbang /
sgrol ma'i mtshan brgya rtsa brgyad pa'i rjes gnang /
dung mtsho ras pa'i gter ma'i rdzogs chen yang ti nag po gser gyi 'bru gcig ma'i 'khrid /
'dus pa mdo dbang chen mo la thog mar sngon du 'gro ba'i dbang sgo 'byed phyag rdor zhes pa rtsibs kyi lha la syA ma la sogs pa bzhi /
gra bzher bdug spos ma la sogs pa mchod lha bzhi /
sgo bzhir lcags kyu ma sogs te lha bcu gsum gyi dkyil 'khor du bdud rtsi /
bum pa /
'phreng ba /
cod ban /
me long /
'khor lo /
dung /
rgya gam /
sna lnga'i thur ma /
sna bdun 'khor lo /
ral gri /
mda' gzhu /
seng ge /
nyi zla /
mtha' rgyas bkra shis rtags brgyad kyi dbang dang bcas te dbang rim chen mo yongs su rdzogs pa /
lha me'i theg pa nas brtsams te nyan thos rang rgyal sogs dang byang chub sems dpa'i theg pa kr-i ya /
u pa /
yo ga /
ma hA yo ga /
a nu yo gal dkyil 'khor sgo sbrags bcug cig yod pa'i nang mnas rim bzhin zhi ba /
khro bo /
spor brgyad /
dbang phyug nyer brgyad mkha' 'gro sum cu rtsa gnyis /
ma bdun /
sreng bzhi /
gsang ba'i yum bzhi /
ging tshan brgyad /
khro tshogs bcu drug /
pho nya sum brgya drug cu /
ma mo drug cu /
rigs 'dzin rtsal 'chang /
sgrub pa bka' brgyad /
rgya bod kyi rigs 'dzin brgya rtsa brgyad dang bcas pa'i dbang yongs su rdzogs pa /
rdzogs pa chen po a ti yo ga la phyi mtshon byed rdul tshon la don bco brgyad dam nang slob dpon gyi lus dkyil la brten nas man ngag byang chub kyi sems rig pa'i rtsal dbang bco brgyad kyi ngo sprod /
rdzogs chen sems sde nyer gcig dang sems mang bco brgyad kyi ngo sprod rdzogs pa /
gzhan yang dngos grub che mchog rdo rje'i tshe dbang /
rigs 'dzin brgyud pa bla ma'i dbang phyug len lung bcas gter chen chos kyi rgyal po lha btsun legs ldan rdo rje'i phyag len 'khrul pa med pa /
bstan pa rin po che'i rtsa lag dam par gyur pa brgyad stong sam gtogs pa'i sher phyogs yongs rdzogs /
dkon cog brtsegs pa /
sangs rgyas phal po che /
mdo sde sna tshogs @# / /
ba ste khyon bsdoms bka' 'gyur ro cog nas glegs bam bdun cu skor gyis thog drangs mdo sngags kyi chos grangs med pa 'bul ba gnang /
ja gos dar gyi chos yon kyang snga phyir maN+Dal gyi tshul du bteg /
thub bstan rdo rje brag tu rigs 'dzin sprul pa'i sku mchog dpon slob rags bsdus la 'dus pa mdo dbang gi tshogs chen 'dus pa'i dkyil 'khor la tshugs nas sku chas zhugs kyi rdo rje'i 'gros sogs spros pa shin tu che ba'i sgo nas dbang yongs rdzogs lung phyag bzhes /
bka' brgyad gsang ba yongs rdzogs kyi sgrub chen bdud rtsi sman sgrub dang 'brel ba shin tu rgyas pa /
e waM lcog sgar pa yongs rdzogs dang bcas par bla ma gsang 'dus kyi dbang lung /
bka' brgyad dang khros nag gi chos skor kyi lung rnams phul /
pho brang chen po sne'u sdong rtser lha gzigs phag mo gru pa blo bzang mkhyen brtse'i dbang phyug nor 'dzin chos kyi rgyal po ngag gi lha yab yum sras bcas la gter kha 'og ma'i bla rdzogs thugs gsum /
rdzong chen tshe dbang /
bka' brgyad gsang rdzogs sgrub chen dang 'brel ba /
phur pa spu gri /
mthil lugs phyag bzhi pa'i bum dbang bcu bzhi pa /
zhing skyong /
ma ning /
zhang blon /
tshe ring ma /
rnam sras gser chen /
dur khrod bdag pos mtshon pa'i rtse lugs sgor gyi dbang lung mang ba /
gzhan yang g.yu thog snying tig /
sman bla'i rjes da nang /
sgrol dkar sogs dgongs pa dang bstun pa'i chos bka' mang du 'bul ba mdzad /
zhal ngo rnams la brtan bzhugs 'bul ba gnang skabs drung chen rin po che ta'i si tu'i bka' chems su nga ded rang gis chun bas nang skod rnams chun /
nad 'khor chun pas phyi 'khor chun /
phyi 'khor chun pas 'bangs 'khor mtha' dag chun pa yin gsungs 'dug pa ltar yab mes kyi lung bzang sngar rgyun bzhin skyong ba dang zhal ngo rnams thugs 'dod snyoms pa gal cha tshul rje nyid phag mo gru ba'i mi nag mdung thung lta bu gus zhabs pa'i gras yin rung bar skabs su bdag mo sngon mas bka' drin ma bskyabs pa' sdod bde rgyu ma byung yang /
sde srid dga' ldan pho brang pas tho yor la mi gzugs bzo ba gnang /
da lam sne'u sdong gong ma chen po'i ti shrIr bkur ba'i thugs rjes bzung tshul sogs rgyu mtshan zhib rgyas 'bul ba mdzad /
dbang grol ba'i dga' ston la bzhugs khri dpangs bstod tshogs 'khor rgya che ba'i thog gos dar na bza' chibs kyis gtsos pa'i yon rgya cher phul /
dpal ri sprul pa'i sku ngag dbang padma 'phrin las la bla ma gsang 'dus kyi dbang lung sogs chos bka' kha yar stsal /
gong dkar dgon gnyer dpon rin po che dge steng par bka' brgyad yongs rdzogs kyi mgyogs dbang bum pa'i rgya can dang dpal mgon ma ning gi srog dbang gnang zhing tshes bcu'i gar 'chams kyi phyag len kyang stsal /
dpon slob gnyis thugs yang gcig 'dres lta bu'i rje nyid nas rtse lugs kyi cho ga phyag len dpon slob dge steng pa las lhag pa med tshul dang /
dag steng nas kyis kyang rje khra tshang pa sku btsun pa dang gsan rgya che ba'i dper 'a rin par snang /
rta nag sgrol @# / /
ma sbug pa'i gdung brgyud bgres pa gu ge chu rongs pa mnga' ris 'od gsal mchog gi sbrul sku /
chos dbang gdung brgyud nyad stod kha mo bas gtsos pa'i chos zhu ba drug cu skor la bka' brgyad gsang ba yongs rdzogs kyi sgrub chen sman sgrub dang 'brel ba'i dbang rgyas bar bcugs pa'i grol dbang gi nyin khrom ba stong phrag brgal ba byung /
gzhan yang bka' brgyad bde 'dus /
bla ma gsang 'dus /
rje nyid kyi thugs rtsom ma'i bka' brgyad kyi sbyin sreg rab gnas khro rol chog sgrigs rnams kyi lung stsal /
se ston chen po bkra bzad pa thugs mchog 'od 'bar /
gdung brgyud kha mo ba /
'bring mtshams phyogs kya sdags pa sogs don gnyer can drug cu skor la dang pos chog nas brtsams te sdon 'gro las rim bcu gcig ba sa lha rnams sta gon la gnas bar gsol ba gdab /
dngos gzhi /
rgyal chen mtho 'dzugs /
dam sri mnan ba /
sgo byang /
ma tro bsgral ba /
rdzas bsag pa /
phyag phyag thig gdab /
tshon byin rlabs dkyil 'khor bri ba /
rgyan 'god /
bsre mnan /
chas 'bul /
mda' gsol /
sman sgrub kyi khrol bu'i sgrub pa /
btags btsags gong bu'i sgrub pa /
nyer dgu pa bsnyen sgrub tshar nas dbang bskur bar phyi'i dbang rim brgyad la cod pan /
bum pa rnams /
nang gi dbang rim dgu la rigs lnga nas rab gnas mnga' gsol bar rdzogs pa drag po sgrol dbang /
dregs pa'i srog dbang bka' gnyan pa'i gshis bla ma lnga por stsal /
rdo rje rgyal bka' po rab 'byams kyi dbang gi tshad la ma rnams khri stan mthon po'i steng du bkod /
gdugs rgyal mtshan bsgrengs rdor dril gtad da nus dbang brgyad thun mong gi dbang lnga /
gsad dbang /
lta nga spyang rnams /
dngos grub khan chog /
gtor zor /
mar ma smon nam /
slung 'khor bsdu ba /
bdag bsrung gi bar shin tu spros pa che ba mdzad /
bka' brgyud gsang rdzogs po ti gnyis /
thugs rje chen po yang snying 'dus pa /
ma ning rgyud sogs rnam grangs shin tu mang ba'i chos 'khor bskor /
spab ston dbon po zur chen ngag dbang phun tshogs la bla ma gsang bdus /
sangs rgyas mnyam sbyor /
gter mgon phyag bzhi pa rnams kyi dbang lung /
thang lho'a srog gtad kyis mtshon pa'i bzhed chos dum stsal /
gong ra lo tsA bar bla ma gsang 'dus kyi skor gnang /
legs ldan nag bos nye bar sbrul pa dpa' dar mdzangs gsum 'jom pa ma sangs kyi rigs brgyud sde srid sna dkar rtse ba zil gnon dbang rgyal rdo rje sna thig gos sngon nor bu'i rna rgyan gyi khur ring du dor te gos dkar rig sngags 'chang ba'i bzhugs gral dog por phebs pa'i yongs 'dzin du 'brog sna dkar rtse'i rdzong du gdan drangs pa dang slar rang ri lung sbug tu mi'i dbang pos zhabs bad tshur bskyod kyi dus snga phyi bsdoms par bla ma gsang 'dus /
thugs rje chen po yang snyeng 'dus pa /
'jam dpal nA ga rak+sha gsum gyi dbang lung /
rnam thar zangs gling ma /
gu ru dmar 'khrid /
thugs rje chen po 'gro 'dul yid bzhin nor bu /
bde 'dus rgyud lung nyi shu rnams kyi ljags lung 'bul ba gnang /
yar @# / /
stod karma lha khang gi sprul sku karma nor bu dang gdung brgyad sogs la bka' brgyad sman sgrub dang 'brel ba'i dbang gis gtsos gter kha 'og ma'i chos bka' phal cher bstan rgyun la dgongs te 'bad pa chen pos stsal /
d+hIH tsha rin po che 'jig rten dbang phyug gi sku skye la rdzong chen che dbang gnang /
yar 'brog padma gling par bla ma gsang dus /
rdzogs chen sangs rgyas mnyam sbyor /
bka' brgyad gsang rdzogs /
'jam dpal phyag rgya zil gnon gyi dbang mdzad /
lho ka thog byang ring tshal dkar bar bla ma gsang 'dus /
thugs rje chen po yang snying 'dus pa /
rdzong chen tshe sgrub kyis gtsos pa'i gter kha 'og ma'i zab chos ci rigs gnang /
sham+b+har bla ma snang dkar bar bla ma gsang 'dus dang tshe bdag gi skor stsal /
e dmar bla ma lho stod pa karma bstan srung la tshe dbang dang sgrol dkar gyi rjes gnang mdzad /
mngon dga' rab 'byams chos rje rin cen rgya mtsho la sman rgyal yon tan mgon po'i thugs bcud g.yu thog snying tig gi dbang lung rdzogs pa thugs bzhed dang sbyar /
zhal snga nas brag sna ba shes rab rgyal mtshan la gter kha 'og ma'i dbang chos 'ga' zhig dang /
dga' ldan gsang sngags gling ga grwa tshang la bka' brgyad gsang ba yongs rdzogs kyi dbang gis thog drangs nyer mkho'i chos skor kha yar 'bul ba mdzad /
la stod shrI lo spang ba bla ma sangs rdor ba brgyud bcas kyi pha chos gog po 'dor du 'jug pa dang dgon gnas 'phrog tu nye ba'i mya ngam gyi thang las phyir thon pa'i tshe ched du gsol ba btab pa bzhan bla ma gsang 'dus dang bka' brgyad gsang ba yongs rdzogs kyi dbang lung gis yid kyi gdung ba rab tu bsal /
yangs ba'i gsang sngags glong gi gdung brgyud la rdzogs chen sangs rgyas mnyam sbyor dang bka' brgyad gsang rdzogs skor stsal /
nyang stong nas gnubs kyi gdung brgyud bla ma bgrad ba la 'jam dpal gshin rje tshe bdag dang gter kha 'og ma'i dbang ches kha yar gnang /
byams chen mkhan po nyad po nga phod chos rjer bla ma'i sgrub skor 'ga' zhig /
rdzong chen tshe dbang /
sgrol ma'i rjes gnang sogs thugs bzhed dang sbyar /
gra phu dgon sbug par gter kha 'og ma'i bla rdzogs thugs gsum gyi skor gnang /
skyed tshal mkhan por rgyal po sku lnga'i srog dbang phul /
gong ra nges gsang rdo rje gling par bla ma gsang 'dus /
thugs rje chen po yang snying 'dus pa /
bka' brgyad gsang rdzogs kyi dbang lung /
rdzogs chen sangs rgyas mnyam sbyor gyi 'khrid la rgyu 'bras chos bshad nas brtsams nas skyabs sems rdor sems sgom bzlas /
maN+Dal /
bdag byin rlabs /
bla ma'i rnal 'byor /
bla ma sprul skur bsnyen pa /
longs skur sgrub ba /
chos skur las la sbyor ba /
'khor 'das ru shan dbye ba /
lus ngag yid gsum ru shan dbye ste gtan la phab /
de nas ngo sprod rtsa la sbyong gdams gtad bar legs par gnang gdams gtad 'di bla ma'i sku tsher gzan zer ba yin kyang nged kyi du'i tshab gra tshang yin pas nga ni rgas nas g.yeng ba cher gtong dgos pa zhig byung /
da khyed rnams kyi hur thag thod rang gzhan thams cad la mgo mi skor ba'i khyad par yod pas mnyam gzhag kho na la rtsol 'don dgos pa'i bslab ston @# / /
kyang gnang /
sa phag gad sgo zhang tshan gyis bde gzar bslang ba'i 'phre mchod cing sde ba nor bu dang gong ra'i gra rnying rnams 'dris zab bas bzhugs mnus par po ta lar phebs lcags byi'i lo gsar gyi bzhugs gro li la bstan pa spyi bye brag las brtsams pa'i 'phros gtam zab cing rgya che ba blo ldan rnams kyi yid dpang 'phrog ba dang dbyar gyi ring gter kha gong 'og gi dpe cha mang por zhu dag gong 'og sgrig pa 'di lo'i ston nged rang gi chos 'brel zhus pa nas bzung /
lcags glang nas me rta'i bar lo lo bzhin pho brang chen po bo ta lar gdan drangs ba'i 'dus ba mdo dbang chen mo /
zhi khro sgyu 'phrul tshe dbang dang bcas ba /
dong sbrug /
mdo mgon legs ldan gyi dbang lung /
snyan brgyud rdo rje'i zam pas gtsos ba'i rnying ma bka' ma'i skor bka' brgyad gsang ba yongs rdzogs kyi sgrub dbang chen mo /
zla rdzogs thugs gsum /
nA ga rak+sha /
sngags rgod log tri /
rta mgrin dbu dgu /
rta nag yang chung /
dbal mgon ma ning sogs chos dbang gi zab gter phal mo che /
khyad bar sangs rgyas mnyam sbyor dang bla ma gsang 'dus kyi nyams 'khrid zhus pas zur thams cad mkhyen ba'i drung du rdzogs chen mang du thob ba'i me 'bar ba'i steng shing bsnan ba ltar nyams len gyi bogs ches cher thon /
gter kha gong ma'i bla ma dmar 'khrid /
thugs rje chen po 'gro 'dul yid bzhin nor bu /
khros nag /
mkha' 'gro gsang rdzogs /
log tri /
gter ston gdung brgyud dang bcas ba'i rnam thar /
khro bo rol pa'i skor gyi lung phyag bzhes dmar 'khrid /
mgon po srog 'khor dang lha mo ba tra kun bzang /
rgyal bo bka' 'bum /
zab pa pod bzhi /
'bri gung nas brgyud pa'i tshe bdag lcags sdig /
'jam dpal me'i spu gri sogs gnubs kyi drag sngags zab chos mtha' yas /
rdo rje gling pa' gur drag /
rin cen gling pa'i chig chod kun grol /
byang gter phur ba lugs gnyis kyi dbang /
bstan snyang yongs rdzogs /
rat+na gling pa'i ngag dmar /
dgongs pa yang zab /
grol thig gis gcos gter kha sna tshogs pa'i dbang khung man ngag /
sngags gsar ma'i rgyud 'bum sngar thob pa'i po ti 'ga' zhig ma gtogs bka' 'gyur yongs rdzogs /
rnying ma rgyud 'bum nas bo ti kha yar gyis mtshon dam pa'i chos kyi bka' drin zla med ba zhus shing nges gsang rdo rje gling ba'i gra tshang tshugs pa'i mchod thabs rong dang gong dkar phyogs nas rgya mi chung tsam /
chu bo ri'i tshe chu sgrub sde bcas pa sbyor 'jags /
gos dar gser dngul sogs chos yon gyi maN+Dal gang rgyas kyi lugs su phul ba sngar lo paN rnams kyis chos phyir sog kyang 'dor bar nus pa'i dka' sbyad dang /
'brog mi lo tsA ba dang khyung po du gu bas gser srang lnga brgya dus gcig la phul ba'i lo rgyus lta bur dbag san de 'dras gar yang mi phyin mod /
dang sang kha rkyang lag stong mkhan gyi chos zhu ba tshor bsams na do mi gnong dam snyam /
rnam bar rgyal ba'i phan bde legs bshad gling ba'i tshogs la bla ma gsang 'dus dang bka' brgyad kyi ma gyogs dbang bum ba'i rgya can mdzad /
gzhan yang chos gang gnang zhib tu ma 'tshal ba'i zhal slob @# / /
zha lu mkhan rin po che khyab bdag rin cen bsod nams mchog grub /
sgam po sprul sku /
d+hIH tsha sbrul sku /
chos rgyal 'gro 'dul gter bdag gling ba 'gyur med rdo rje /
'bras yul skyed tshal mkhan po byams pa dang dbang bstan 'dzin /
mnga' bdag rma bo lcog bstan 'dzin chos dbang /
gnas gzhi chos rje blo bzang padma tshe dbang /
mda' ris bla chen sdags 'chad dkon cog lhun grub /
rtogs pa'i mda' bdag bres pa chas rgyal rdo rje /
bon lung gar dbang tshul khrims rgyal mtshan /
sham+b+har gdan sab brag la bla ma don grub rgyal mchan /
rang grol gyi rnal 'byor pa mtshungs med karma gsang sngags /
e waM lcog sgar slob dpon dpal 'byor grags pa'i dbyangs /
bla ma sha zug pa /
rat+na b+ha dra'i gdung brgyud /
mon ba smal po ba /
tshar steng chos rnge /
drag gsum pa /
sna mo shag mi pham karma sangs rgyas /
mchod dpon dbu mdzad /
dge slong 'jam dbyangs grags pa /
'dar ba lo chen /
sman sgom '+p+rad rgyas pa dag dbang don grub /
drung 'tsho ngag dbang lhag bsam /
dar mo sman rams pa blo bzang chos grags sogs mang du yod 'dug na'ang thor bu tsam las rang nyid kyis ma nges pa dang dri bya'i yul ma 'tshal lo / /
thub bstan 'dzin mar btab pa'i legs bshad kyis / /
sa bon dar drag mkhas grub yongs 'du'i shing / /
thos bsam sgom pa'i 'bras bu ro bda' ba / /
skal bzang 'chi med tshogs kyi dga' ston gnas / /
bshes gnyen du mas snga 'gyur ring lugs kyi / /
gdugs dkar yu ba khyod la nyer gtad pa'i / /
phyag bzhes smin grol gdams pa'i grib bsil la / /
bgrad yas las can ngal gsor byas 'di mtshar / /
theg dgu'i lam rdzogs mdo dbang tsan+dan ljon / /
bum stong gcig nas gcig byo'i dug sbrul gyis / /
'khril srog zur lugs ma gi tas bcad dri / /
rnam dag bstan pa'i rlung zhon phyogs kun khyab / /
ris med grub mtha'i sbyi rta thub pa'i gsung / /
'chad nyan gsos bral rim gro'i 'grul zhud can / /
thas bsam lang cho ngar bab gong gros gsang gangs can thang la dkyus thog bcad de rmad /
! /
lnga pa dgon gnas kyi zhal bdag bya ba las kyi 'khor lo sogs 'gro don mdzad pa ni /
rje bla ma 'dis khra chang dang sman lung gi gdan sa'ang gcung dang sku tsha mo sogs ci dgar spyod pa las bden 'dzin gyi zhan pa mi mnga' zhing rtses dang bsam gtan gling gnas khyad du 'phags pa dang ser khyim pa sogs kyi 'du 'dzi med pa nas zab bzhes kyi bsti gnas su thugs rtse bstad pa sne'u sdod bdag mo sdon mas bzhugs su ma ster bas shel brag /
bkra shis rtse chos sde /
sa ba grus mtshon pa'i gnas nges med du bzhugs ngos sne'u sdod rtser dgos dus rdo rje dang mi dgos rdo 'jong gi dpes bzhugs gral 'phros gtam /
bka' shog gal che ba'i ris kyi bod rtsom /
khro rel 'char ka dgra mnan skong bshags sogs sku rim gyi tshe lha gzigs gong ma chen po'i zhabs 'bring du bcar ba'i mur shing rta gong ra lo tsA ba grongs pa'i slob ma mtha' dag der 'dus khrod nas sreg chog gsal 'debs kyi cho ga ba'i gtso bo rje nyid /
@# / /
rin po che bres pa /
bla ma bon lung ba gsum bzhugs gnas kyang gcig tu mdzad /
gsung 'phros kyi lhongs la ka ca che chung gi gleng gzhir bres nas kyis gzhis ka rtsa dang thag nye bas bsdo rten la byung ba'i gser dngul dang byu ru spos shes phran tsam ma gtogs gzhan 'gangs can med tshul /
bon lung bas hor 'brog dang 'dris che bas rta spu gnag 'os 'tsham yod gsung bar /
rje bla mas kho bor dpe cha po ti kha shas las gzhan 'ga' sa che ba med phebs pa gong ra'i gra ris 'dras tshor bas bla ma sman lung nas kyi gsung de rnam dpyod che zhes ngo mtshar du 'dzin /
bla ma gsum thun mong du gsal 'debs kyi yon byung ba'i steng nas khe dang rgyal kha gzhan dang gyong dang bug kha rang gis len pa'i rnam pas khong dbon slob gnyis kyi thugs dang bstun nas bon lung pas hor sil /
bres nas kyis phod ka bdag gir mdzad pa'i lhag rta dang sham thabs bsnams pas thugs 'dzin chags chud ba'i tshad du song /
gong ra ba tsho'i nang gros sku skyem byung bar bla ma bon lung bas 'dzin bdag gi ming btags dang /
de gzhung gi dgongs par ma bstad na skor cig bla ma'i ming btags med pa byas /
bsngo ba dang grong chog gi dbu mdzad sogs bla tshab shrI b+ha dras byed rtsis rdo kha gcig nas gnyis su 'khyar ba'i rin spung rdzong sdod dwags po bkra shis gyis tshor ba sde ba'i snyan du phul ba dang de snga gong ra lo tsA ba chos gos dur smrig dang zhwa ser gyi sgrib shing la brten snge ba thugs 'khrul nas spyan rgyang mdzad na'ang /
bla ma sogs bzlog pa'i slob ma'i gtso bo yin tshul gsan bas sog bzlog pa dge lugs la shin tu gnag pa gtsang gi drung 'khor la bzhugs dus nas thugs rgyus yod bar brten sngar bdag rkyen gnang ba'ang thal char song snyam pa'i thugs 'dzin stang gzhan du gzhol te khong tsho'i zhub mtha' dag sgrim slog rje bla ma sngar nas cung zad spyan sngar yang thogs ba dang /
nged rang nas kyang skabs su babs tshul mol ba'i rgyus rje nyid dang sadga b+ha dra can lhan cig par sde pa'i bslab ston la sngar phan gong ra ba'i gnas tshul zhib pa shes ma byung /
khyed tshe snang rtse gter ston dang bla ma sog bzlog pa'i brgyud 'dzin yin 'dug pa chos lugs de bzhin byas na dge lugs dang dam sel chas pas gzhung gi sku rim pa mi yod 'dug /
da cha sngar byed mtha' dag bzhag nas nyad chos dbang sogs gter kha rnying ba'i ris kyi cho ga phyag len gyis mtshon skabs su gang babs bla mas 'dzugs pa dang /
khyed tshos kyang bla mas gang zer la nyan dgos pa'i rgyu mtshan zhib gsed rdzong sdod la bslab ston bsko 'ja' sogs gnang nas bsko bzhag mdzad /
lo chen gyi phyi rten la dngul gdung /
rdzogs chen bla brgyud /
gtsang khang du de bzhin gshegs pa'i sku rnams bzheng pa'i thig rtsa zhal bkod rab gnas kyi bar thugs khur cher mdzad /
'di dus rten gyis rab gnas kyi me tog dbang mtshon dbus gtsang kun tu phyag nas bzung ba'i lo rgyus mang du snang /
'du khang logs bris dang gtsang khang g.yas la rje bla ma'i yum gyi dgongs rdzogs su ayon yab yum gsum /
bla ma gsang 'dus dang thugs rje chen po yang @# / /
snying 'dus pa'i lha tshogs 'bar ma sngags srung gi sku rnams bzhengs /
de lhag yang dag par rdzogs pa'i sangs rgyas la gnas bcus bskor ba'i zhal byang la thugs rtsom gnang /
rje nyid gter kha gong 'og la thugs zhen shin tu che na'ang snang rtse gter ston phyogs la mi dgyas pa med pa'i khar gong ra lo tsA bar thugs dad dang dam tshig gi khyad nas de phyogs kyi chos lugs bsgyur ba skabs su mi babs shing gra ris kyi blor yang mi chud pas lam du mi rgyug pa sogs sgo du ma'i rgyu mtshan dang bcas rod byams chen du sde pa blo bzang mthu stobs de skabs mchod dpon yin pa brgyud nas dbyings sa la ni bka' gang phebs las snyan 'bul zhu ma nus /
dngos gzhi shar tshed 'di ltar byung bas chos lugs rang babs su bzhag pa'i sgo nas bla ma'i gdan sa byad pa la ni mi spro ba med /
grub mtha' bsgyur bar shar na bla ma'i dgongs pa ma rdzogs dogs pa dang nged rang la'ang phyogs mthong gi byed dka' las spros pa'i thon gsogs mi yong 'dra snang sog gang gsum gyi lugs bsnab pa rang gi dgongs bstad yin na bla ma gzhan zhig bsko ba gnang na 'gab tshul byung bar /
dngos gzhi thugs bsam thongs pa'i gsung 'phros yin 'dug rung thag chod nas bsgyur bkod byas tshe sde ba'i dgongs 'phog kyang byung dgos yod thugs bsam la dri ma med phyin dpon po'i gzhan dbang du gyur ba la nyes pa yod rgyu mi 'dug pas bslab ston dang bstun pa'i sgo gang zab mdzad dgos pa'i lan phul ba thugs la bzhag pa'i bla ma gsang 'dus dang bka' brgyad gsang rdzogs 'dzugs pa'i gra sgrig gnang /
dwags po na gsang rdzogs las byang gi bar yod pa rnam rgyal gyi rdzong dpon rong bde skyid gling par gang mang btab nas dgos tshul gyi phyag bris mdzad /
chos dbang gis zab gter bzhes pa'i snyan pa sman lung ba mi bskyod rdo rjes gsan nas spyan sngar byon te bla ma rin po che la sngar ma grags pa'i dam chos khyad par can zhig yod 'dug pa bdag la thugs rjes 'dzin par zhu zhus pas 'di ltar zab cing rgya che ba'i chos 'di dang bor byon pa yin te lo bcu gsum gyi bar du gter lung bzhin bka' rgyas btab /
de nas kyang rgyud 'di gdan ma drangs kyi bar du rgyab brten lung dang bral bas rtsod pas 'jigs nas ma bstan /
da ston pa la'ang bstan pa'i yul yang dkon par byung khyed byon pa legs de'i sngon la dbang gal che bas gra sgrig la lha gro dgon par phebs phyogs kyi chos zhu ba rnams la brda 'grem gyi pho nya btang nas ma 'dus par gdangs dbyangs rnams spyod dar mdzad pa sman lung pa'i thugs su chung pa'i 'khrul med dags stan dbang phyug rdo rjes rtse le dgon du btsugs yang la da lta'i bar du rgyun mi chad du yod 'phros mchis pas gra ris gras nas slob mkhan gyi khas len ba e yod gsungs pa dzi na kU las khas blangs nas gdangs dbyangs rnams zhib tu dbyad gra ris rnams la khrid pas phal cher gyi blor chud /
hor zla drug pa'i nang du bla ma gsang 'dus /
byang gter thugs sgrub drag po rtsa la /
bka' ba rgyad gsang rdzogs /
sgyu 'phrul zhi khro /
thugs rje chen po yod @# / /
snying 'dus pa /
phur ba spu gri /
dgongs 'dus padma badzra rtsal gyi dkyil 'khor rnams rdul tshon la brten pa'i chog mang btsugs /
bsngo zhus kyis gtsos pa'i 'di phyi'i don du 'bul ba gang byung gra ris la mang 'gyed 'cham dbyangs bris thig sogs yon tan sbyong mkhan rnams pa zur jas mtshon skyong bstar legs po mdzad rung sang+g+ha b+ha dra dang shrI b+ha dras thog drangs gra ba phal cher rje nyid bla ma mdzad 'dod nas ri bsgul mtshe skyom dang gtar kha 'og ma'i skor 'dzugs bzhed kyis snang rtse ba'i lugs bsnubs pa las gzhung nas mi mjad dka' med btang pa yin snyam pa med pa'i log rtog gi mun pas btibs nas ci mdzad thams cad log par mthong /
gzhung nas gnang pa'i bsko bzhag kyang lha dbang phyug chen po 'jig rten thams cad nges byas mnyam pa'i dpe bzhin gong ra lo tsA ba'i shul gyi dgon chos gzhis phyi nang nor rdzas gra ris tshang ma chos rje khra tshang par sprad yod do pa'i ting nge 'dzin la mnyam gzhag brtan na'ang gong ra bla ma zhes pa'i snyan po'i ming tsam las phyi nang nor rdzas rnams la zhal 'jug pa lta ci spyan gyis gzigs dbang tsam yang med /
sang+g+ha rang bsdad dus kho ba'i zhor gyi gsol ja dang bzhes pa brten thub tsam yod na'ang sang+ga ni ri lung sbug dang skyid khang ba'i nang gnyis su tiShTHa badzra gyi mthus mang ja ma gtogs nyung ja'i zur gsos tsam yang med cing dmangs rtsam gsar rnying la ma ltos pa bzhes rgyu byung ba rang la ya mtshan du brtsi /
rgyun gyi phyag g.yog ayon badzra /
rgyal chog /
pa ri karma /
I sha sogs re mos kyis zhabs 'bring du bsten yang chos phyogs kyi dad pa nga 'jig rten gyi khrel gzhung gang yang med pa'i khral chos kho na lhur blangs pas bsngo zhus la byung ba'i pho mo'i gos sna'i ris gsol ja nyo bar byams chen sogs su rdzod bda' mdzad pa nor nyan pa rnams kho rang tshos tshags byas /
rnying pa dag sdug btsongs pa'i rin gyis 'u zi 'dra phul ba mang du bzhes pa'i skyon gyis dbu ya dang zhabs nad sogs sku gzugs ma bde bas chu bzang du re ba'i ri lud spug tu bzhugs pa'i che gra bsgrigs 'grim ma nus pa rnams don sang+ga la 'khor ba khag bla mar btags pa'i gong ra'i chags su sdod mi cher ma byung bas rkyen byas dmangs ma gros thog nas bla ma'i phyag g.yog la btsun chung rnams re mos byas dmangs ma gang ra rang du bsgril bar thag bcad /
gra gzhon lnga zan ril bsgril ba rong ba sku skye 'jam dbyangs rab rgyas la babs pa'i phyag g.yog la bskos rjes sang+g+has mdo dbang gi pod tsaka rnams rogs byed tsam yang med par sku skyer bskur ba na gzhon pa'i theg dka' ba cam la snying rus bskyed nas sha ra'i gru bton khu lung du khyab bdag bka' 'gyur bar mdo dbang 'bul ba gnang ba'i zhabs phyir 'byor ba nas bzung zhing gzhan du ma gshags par phyag g.yog khur bskyed bcar sdod byas snang /
gong ra'i gra ba rnams kyang kha mdzes tsam las ha cang gus rgyu med pas thugs zhen gsog par dgongs te gnyen po bsten pa las yul ngan spong ba'i dpe ltar phyags phyir sku skye dang gcad dge 'khor nas chos zhu ba'i sngags gzhon dkar po ba gnyis @# / /
khrid nas 'bras yul skyed tshal gyi phu'i dgon chung chu legs pa zhig tu sku mtshams mdzad zla ba lnga tsam nas gsol chas chad ri lung sbug gi gnyer ba sang+g+ha'i sru mos byed yod pa da'i sar dgon chung de'i gra ba rna ba 'on pa zhig yod pa pho nyar mngags pa'i phyag bris 'di lta ste /
sru mo rang grol rnal 'byor ma / /
mos gus dag snang can de ya / /
da lam yi ge phul ba'i don / /
sdug rgan byis pa gnyis dang bcas / /
bdag cag bya bral mi gsum gyi / /
chos brgyags rtsam pa rbad chang song / /
khyed kyi snying rjes kun blangs nas / /
da lam phye khug gang tsam zhig /
'on pa 'di la bskur ba mkhyen / /
ltogs pa'i nad la phan pa'i sman / /
bag zan gro zhib byung kyang zhu / /
'di nas yi ge 'di bzhan gyi /
gnas chu la sang+g+har gsung bar mdzod / /
ces pa gnang rung zhag lnga tsam gyi bar bang phyin ma 'khor bar rje bla ma ni khyab bdag bka' 'gyur ba chen pos dbang yon la bstar ba'i nag po dpus legs de gnas skol te zhus pas bzhes pa'i go yang bcad gsung ngag bsdams nas lha sngags ye shes kho nas dus 'da' /
bang phyin e byung zhes pa'i phyag brda mdzad pa ma byung mthong sa la mi 'dug do nub kyang mi yong ba 'dra zhus par sam+Ta la phyag bris gnang nas khyed gnyis na gzhon pas ltogs yong gtor ma'i mtheb skyu 'di rnams phab la zan tshod kyis skyon med gsungs pa bzhin zhabs phyi ba gnyis kyis mtheb skyu zos dgon khrod nas rtsam pa btsal bas nas nag gi phya zhig red la de med pa las e drag snyam bre lnga tsam zhig khyer nas sku skyes sku zhabs su bul bas 'di bad kan la rgya skad ltogs pa mi 'dug khyed rang gnyis zo yi gsung ba'i phyag bris gnang /
de nas bad phyin 'khor te dmangs rtsam rdo sag 'dres pa khal gnyis tsam byung ba la'ang dgyes pa chen por gyur /
ren spungs kyi yongs sdud bkar rgya ba sogs kyis gong ra ba bla gra rnams lugs legs bo med 'dug zer ba'i skad cha gcig nas gnyis su mched pa 'bras spungs su byung ba brag sna chos rdor 'dri bar btang ba'i yig lan du sman lung pa 'di la bya bas med pas pho skyes pa'i rgyu mtshan 'bul ba yong ris su mi 'dug /
da cha dbye g.yang ma byung na mi tshe mi phyid thag chod yin tshul la brten rin spungs rdzod sdod dang /
nga dmar ba thun mong du sde pas bka' shog gnang ba'i dgon chas mchod gzhis rnams sang+g+ha'i la gnas blangs nas bla mar phrang zar ba yod pa ltar rin spungs nas rgyu mtshan 'di yin med par 'phral du phebs dgos pa'i zhu yig phul ba de skabs 'tshur phur drung ba rin po che gshegs pa'i skabs dang 'grig pas kar lugs tshor rtsi bzhag gnang ba rje nyid sngar zhwa dmar ba'i sgar du phebs pa'i phyogs 'phul gyis thugs zos mi bde ba zhig e yin dgongs pa'i ci yin nam gang yin nam zhes thugs blo mi bde ba'i ngang nas bkra shis gling gi grong du gnas tshang mdzad pa'i nub bka' las /
kar phugs kyi gral du bsdam ra bzhin e yin gzhan ni sgar la phyin tsam las spros pa'i kar lugs kyi zhabs tog dang dag lugs la zhabs 'dran mngon thogs pa ni med /
nga rang gi yon tan phran bu re sbyangs chos bka' gang thob bla ma nges @# / /
med la zhus nyes pa yod don mi 'dug kyang gang ltar lha sa phyogs la 'gro dgos pa yod 'gro chos rje ni med sngags pa kho ni 'gro sle yong mi shes phyin kyang za rogs las mi 'dug /
khyod gyi 'gro rogs byed dgos gsungs pa'i phabs lan du sku skye'i zhu bar thag ring thung gang gi sar yang mi 'gro ci zhu /
gzhan ma sku zhabs rang sku na bgres ngan gzhon yong thang gang yang med pas dper na da lam phyag g.yog grul thub rgan pa zhig yod na gsol zhib dang gsol mar lus med 'gro 'on kyang blo bsam ma log pa'i ngos nas bslab ston gang gnang mi zhu ri shi mod zhus pas khyod kyis sngar ltar byas pas chog pher yong 'dzom pas bya ba byed pa'i nges pa mi 'dug gang bskos gtso che de'i nang nas ayon rin po che'i thugs rje yin gsungs nang bar bak+Shu'i klung chen po bsgral te rin cen spungs pa'i pho brang du phebs /
rdzong dpon mtshal mig ba dang zhwa khab pa yong sdud khang dmar ba gsum nas khang steng du yod thog gdan drangs phyag g.yog gnyis phyir bton bka' gros 'dra mo zhig btsugs song ba lags sdong bo ba zer bas gong ra'i bla ma rang rtsad gcod pa zhig 'dug ci yin gleng ba sogs gangs nas bka' bkyon min dogs kyi phyag g.yog gnyis blo 'tshub cher langs /
ja 'debs gcig song mtshams sku zhabs su phyin pa na de gong dang mi 'dra ba'i thugs blo lhod bor gyur te zhal 'dzum pa dang bcas skyon ma mchis sang+g+ha'i bag nas gang ci rnams rtsis len dgos pa'i bka' shog dang bgrab bkod bsgyur ba yin 'dug gsung /
de gong nas dogs pa zhig yod pa yin nam rdzong nang nas gcig la gnyis brtan gyi bya ba shor gang rung gi skyon gyis yongs grags rnams ma gtogs ka ca phal cher sas pa shubs byas pa'i stabs kyis gong ra sde dgon dang bcas pa phyag tu 'byor ba'i gtam dang gang yod kha sing lugs kyi mi la phyag gdang mi dgos pa'i phan yon tsam las grags pa don dang mthun pa ni ma byung bar snang /
rtsis len dus dngos po rnams bsdu ba dang mi sna'i sne len sogs tshang ma sku skye gcig pu'i steng du gal zhing gra ris gzhan mtshos rogs ram ma byas pa'i sbyong spyod che ba byung skad /
ka ca rnams ma sprad pa'i rgyu mtshan la brten nas slar rgyal ma pa blo bzang rab rgyas rdzong bda' byas pa'i zhi ba'i skor g.yeng dang tsha 'thun ci yang byas rung kho pas brag phug rgyab bstad kyis sngar gang sprad las spros pa'i chas ka'i ris med ces khag ma blangs par mi sna rdzong sdod kyis snum la bkar bar thag bcad pa na zhu lan du /
gzhung nas sku drin bskyangs pa gcig pus chog rdo snum gtan med pa zhig rang dgos khong rnams kyis ni mi thon nges yin des na khrims rar chung na nged btsun pa'i nang nas kyang bla ma'i ming btags tsam yin pas chos kyi bya ba dang mi 'brel bas de 'drar ma thug par mdzod /
phran bur tsam byung yang gra pa skyong mkhan yin 'dug ma byung na'ang sngar yang gang byung thugs rjer shes pa byas /
da dung bzod pa gang leg byed gsungs pas kham chu yo gal ma dgos par thag chod /
sa skyong bsod nams rab brtan zhabs ma brtan chung bzhugs pa sgod du dril rgya cher bsgrags pa'i gsang sgo'i skabs gong ra'i deb sogs spyan 'bebs @# / /
zhu bar phebs /
gung thang dpon slob zhabs pad ma brtan pa'i gshis rnying ma phyogs nas dgos rigs rje 'di nyid 'os 'dra zhes mchod dpon pa'i 'char ston byung ba dang ma nas sku yon gyi babs kyang che bar go bas lha sa nas phyir phabs zhor 'bras spungs su zhag shas bzhugs nas de lo nged rang la dog cha che tsam yod pa sel byed du kha 'bar ma dkar nag khra gsum /
mkha' 'gro grib sel /
mkha' 'gro bsu bzlog gnang /
'dis mtshon lcags byi nas me rta'i bar gong smos kyi rim gro dang sde brgyad kyi grib sel /
'chi blu /
gdon 'grol /
gshin rje 'char ka'i mdos chen rgyas pa gra tshang gi gra ba kha shas kyis gsung ram pa byas nas zhag bdun gyis bar las byang dus bzhir bsrang ba sngags rgyun dang bcas bsgrubs mthar sku nub phyogs kyi lcog ril du bzhugs /
chu stag lo kong po phan bde bas chab mdo dpon drung sogs dang lag sprel pa'i kha 'jam gting rtsub kyi byed ngan thog dpung chen bteg pa'i jus rim la 'char ka seng zhon ma'i mdos gtor gnang ba'i dus srod kyi thun gtor 'bul ba'i che ba shug glu'i sgra chen po kun gyis tshor ba sgrub pa po rnams la spyan ltas ngo mtshar ba mdos gtong nyin rlung tshur 'od 'phro skad cig la shar phyogs me lce'i tshogs dum bur chad pa'i nus rtags shin tu che ba byung /
slob dpon padma thod 'phreng dang grub pa'i dbang phyug lcags zam pa chen po'i gnas dpal gyi chu bo rir tshe cho ga 'dzugs pa shar pa lo shas ze bo 'chi med bkod pa dang de rjes slob dpon chen po'i tshe chu yod pa'i rten 'brel gyi khyad dang bcas che chu sgrub sde bzhugs gnas su phul zheng sa ris kyang snga phyir sbyar bar brten mchog sprul legs ldan rdo rjes 'bras gshong lha ri rin cen snying phug nas gdan drangs pa'i tshe dpag med bdud rtsi 'khyil ba'i sgrub mchod la lo bzhin zla ba bcu gnyis pa'i nyer dgu la sa chog /
gnam gang la dkyil 'khor bris thig tshes gcig gi snga char sgrub pa tshugs pa bco lnga la dngos grub len chog bcu drug ge zhogs dkyil 'khor bsdus rdul tshon gshe ya ser spreng gi bkur sti dang bcas ta chu bo chen por bshags tshur phebs rgyun gyi dkyil 'khor gyi cha rnams bshams tshe chog tshar gcig gtong ba'i bar gyi rdo rje slob dpon du rje bla ma nyid phebs shing de mtshungs zla ba gsum pa'i nyar dgu nas brtsams sa ga zla bar yang shin tu rgyas pa gnang zhing rgyun du'ang grangs bcad kyis tshe chog chag med du gtong ba'i thugs khur bzhes /
sa khyi nas bzung bstan pa spyi rim bod khams kyi bde thabs la dmigs dbus gcang gi sngags sde mang po nas hor zla bcu pa'i nang du khro rol gtod rgyun btsugs pa'i gtsang gi phung po ri bo tshar khro bo rol pa'i gtor bzlog dkyil 'khor rdul tshon bsad zlog dang khyud bcas 'khor lo /
gzhan yang ldebs kha dgu /
zer kha bcu /
kha bsgyur nyer gsig gis mtshon shin tu rgyas bar mdzad pa'i nyer dgu la gtor rgyag dang /
gnam gang la brgyags rngan sogs phyag len shin tu dngos gtsang ba gnang /
zla ba bcu gcig par rin spungs su 'char can gyi sku rim gzhan yang dmigs @# / /
bsal gyi rigs ji snyed dang lha 'dre stong gi dre ba /
ma mo gling bzhi'i mdos deng sang rnying ma ba phal cher la grags chung ba dag chos rde smar ngag dbang thub bstan par phyag 'khrid mdzad nas dbus gtsang du lan grangs mang du song ba'ang nad rims 'khrug rtsod zhi ba'i gsos sman du gyur /
sne'u sdong rtser bka' chos 'bul bar phebs skabs zhabs drung dga' ldan dang phyogs mthun du rtses dang bsam gtan gling gi gnas mjal gnang /
chos rgyal pho brang nas bsnyen bkur dgos cha rnams gra bsgrigs g.yo ru khra 'brug gi gtsug lag khang du bstan pa spyi rim la khro rol slang dgu ma rgyas par mdzad /
bkra shis rtse chos sder gser gdung dngul gdung gis gtsos pa'i mchod khang mgon khang rnams la mchod 'bul dang tshogs su mang ja /
de mtshungs ri bo chos gling yang zhabs kyis bcags nas mchod mjal mang skol mdzad /
khra tshang du bzhugs thog gzims khang gong 'og /
spangs che ba /
ge ra ba rnams kyi mi ngol tshe dbang /
sman lung du khrom dbang /
thang po che'i mkhan po la 'khor ba dong sprugs dang khyams stong par che dbang stsal /
'di skabs 'jig rten rmongs pa rnams dad pa skyed par byed pa'i chibs khal gra ris sogs sngar dang mi 'dra ba'i gra 'grig 'byor ba che ba yod na'ang yar klungs phyogs su bla ma mkhas grub gnyis 'dzom gyi ris la phyis skor 'jug sgo che ba yong gi med 'dug bas 'phrin las kyang de tsam mo / /
phebs lam phyi zhor du gong dkar rdo rje gdan gyi chos gra chen por mchod khang mgon khang rnams kyi mjal kha dang tshogs chen du mang ja skol ba gnang /
nged rang nas sman gyi mthun rkyen dang bcas gsol ba btab cing rje nyid nas kyang sgrub rtsol gnang ste ri lung sbug tu thod sku rgyu skar nyer brgyad rdul tshon rnams kyi sta gon dang sa chog gis bslang ba /
bzung ba /
srung ba /
ye shes dang las thig gdab pa nas rgyal chen dam sri sgo byang ma traM dkyil 'khor bri ba sogs sman khrol bu btags btsags phye ma gong bu rnams khrol bu la'ang dam pa rigs brgyas sbyang ba de nyid rigs lngas sbyang ba gsang chen rigs gcig gis sbyang ba ste gong bu'i sgrub pa /
de nas shar du brdung ba /
lhor tshag /
nub tu spol /
byang du yab yum gnyis med bdud rtsir 'phel bar bsam pa /
sman zhal phye nas dbang rnams rim bzhin bskur bas mtshon zhag bco lnga'i bar bsgrubs pa'i myong grol byin rlabs kyi gzi byin 'od du 'bar ba nas gshos phor chung tshad gang ba tsam gyi dam rdzas 'phral du skyel mi gnang /
gzhan yang 'phags mchog thugs rje chen po yang snying 'dus pa'i dkyil 'khor la brten nas skye bdun myong grol gyi ril sgrub mdzad de mtshams med lngar spyod pa'i sdig can rnams kyang mtho ris dang thar pa'i lam du drangs pas dkar nag 'byed pa'i chos kyi rgyal po'ang las kyi me long thogs pa ngal ba'i khur du song /
lha sa 'brang rgyas shag tu khro rol /
tshag gur du 'char kha'i mdos /
'chi blu /
gdon grol /
tshe dbang brgya rtsa /
phyag rdor 'byung 'dul /
rta mgrin skyer sgang @# / /
lugs kyi dbang /
kho re sbug tu khrom pa lnga brgya tsam la tshe dbang /
skyid gshong /
bde skyid gling /
grags pa ba /
yul la rnams su sbyin bdag so so'i blo dang mthun pa'i dbang bka' /
'chi blu /
gdon byad 'grol ba /
mdos zor /
sreg mnan /
skong bshags /
tshogs brgya sogs skabs su gang babs mdzad /
'phrang sgo bde skyid dpal 'byor du mchod dpon dbu mdzad gnyis kyi rim gror dgra mnan /
chu shur khri smad du mgron gnyer bsod nams dbang rgyal gyi rkyen sel gyi dbang bka' dang rim gro sogs skyid shod yar klungs gtsang rong phyogs kyi mchog dman par pa'i sbyin bdag kun gyi 'di phyi'i mgon skyabs gling dang dpung gnyen dam pa mdzad pa shin tu mang na'ang che long tsam las mtha' dag brjod par ma nus /
gong ra lo tsA pa'i skye ba zung mkhar sle sbus pa'i bur byung dam zhes pa'i sgro btags la brten dwags po gsal ba sgang pa'i bu kho rang gi pha dang bla ma gnyis ka yin pa'i karma chos rgyal la dgrar lta ba'i smyon pa zhig yod pa des phyogs kun tu dril bsgrags /
rje nyid la'ang gnas tshul zhus par brten bdag gong ra'i gdan sa bla ma'i sku skye ma phebs par byed mkhan yang yin cing da cha sle spus pa'i der gsal bo byung yod 'dug pas sku skye gdan ma drangs na rang gi rtsa ba'i bla ma yin pas don la mi btub par ma zad da lta rong phyogs su nged rang la log lta byed mkhan mang ba'i khar sku skye la bdag rkyen ma sprad ces ngan pa'i khyur rdzong 'dug pas gdan drangs sku zhabs su gcug phud dang bdag gis dbang chos rnams phul chos lugs snang sog phyogs dang ma 'dres pa zhig gang yong gi do dam byed gsung pa'i rgyu mtshan mchod dpon pa brgyud nged rang dang sde pa 'phrin las rgya mtshor gsungs byung ba sku skyer bdag rkyen sprad phyin gong ra ba lkugs ma'i zhabs bro sngar shul du lhogs pa las 'os mi 'dug pas rje nyid la dgon mchod gzhis gra ris dbus chu lho byang gang ris nas gong ra las mi zhan pa'i sbyor 'jags gang legs zhu /
gong ra'i skor bcas rnams rin spungs nas rtsis blangs pa'i rong du gong ra bzer ba zhig dgos rgyu min nges yin tshul gsol bas nged rang dbus phyogs su sdod par yang spro zhing bka' bzhes de bzhin bka' drin che /
rong gi dgon gzhis rnams rtsis 'bul bar bdag bgro dgos sam chos rje drung dgon pa ba bsdad yod pa khong gis chog ces thugs thag bcad pa'i phebs sgo gnang /
zhag shas nas sku ngos kyis nged la kha sang mchod dpon brgyud pa'i bslab ston de bzhin phebs pa gong ra'i gra ris mthong snang can de tsho dang lhan du sdod ma dgos pa so sod cing dge sbyor smar ba dbus phyogs kyi dgon gra ris rnams rang dbang 'du zhing legs pa yong 'dug pa gong rar bla ma su 'dra zhig gnang yang ma stongs tsam byung na des 'thus pa 'dug rung sa ris gzhung bzhes gnang ba'i dgon pa khungs med du song na sman lung pas kho rang dbus phyogs su gru bzhi lam lam byas lo chen gyi shul rnams ming tsam yang ma lus pa'i rjes ngan 'di @# / /
'dra bzhag ces dam log gi gral chen por gtong thag chod yin pas sku skye gdan drangs mchog na'ang sgor cig yar log chog pa dang 'tsham babs la 'khur bskam po'i zem 'jog byas rjes dbus phyogs nas dgon gzhis gnang na thugs rje che 'dug ma byung yang na so rgan po yin pas ri khrod du bsdad chog tshul phebs sgo nan chags pa ltar sde pa la'ang de ga'i mol mching byas /
sku skye'i skor gyi gleng brjod ma byung na sham+b+hara rang slog yong grabs yod pas rkyen nges chos rje brag la bar dpal rgya mthongs su babs gshis 'di res nas khel sum brgya'i gshor 'debs dang rjes su shol ra ba gnas rnying gi khrir byon pa nas khong gi gsol skal rnams sham+b+hara gyis tshab tu phul gra rnying phal cher grub mtha'i dbang gis phyogs su byer na'ang gra btsun gsar ba'i ris dang dbus gtsang gnyis kar dgon mchong gzhis yar rgyas su song ba'i nges gsang rdo rje gling pa zhes snga 'gyur gyi bstan pa mdzes pa'i rgyan du mdzad /
sa sprel nang du las byang le'u brgyad pa'i chog bsgrigs dang 'brel ba'i tshes bcu'i gar 'cham rin po che kun bzang rtse pa'i phyag len 'khrul ba med pa 'jugs pa gnang ba'i zhal 'bag /
skra brnyan /
phod ka /
gar gos /
rus rgyan /
prog zhu /
DA dril b+hAn phur /
phyag mtshan gyi rim pas mtshon dgos cha che phra mtha' dag dang slob dpon chen po dang che mchog gi bris sku /
sman lung shAka 'od kyi 'bur sku /
gzhan yang rten mchod kyi rim pa yol ba /
bla bre /
snyan dar /
spug sil /
rnga /
dung chen| thab gdan spyad kyis gtsos pa'i grwa tshang gi spyi rdzas thams cad deb ther du bkod /
sngar lo chen gyi dus kyi spyi rdzas rnams sadg+ha gcig pus bdag gir bzung nas rjes su 'di byas ci yang ma byung bas sgos bla gnyer gra ris sus kyang sger bdag tu ma song bar gong ra nges gsang gling bar 'jags dgos pa'i tshogs gtam chos srung la gnyer gtad /
grwa tshang gi bca' yig rtsoms shig par bkas bskul bltar sa bon gyi don bzhin bris par tham kas gnon gsung ba bzhin rgyas btab /
bar skabs su chos rje thub bstan pa dang 'gyangs su song ba 'dra zhig snang ba khra tshang ba'i zhal ngo'i ris khrol mi 'dug pas khong par chos phyogs kyi spyan 'khrid sogs bdag rkyen mdzad pa 'gab tshul gsol ba bzhin gdan sa'i thugs rtse bstad cing sku skye ngag dbang 'jam dbyangs kyang 'o brgyal skabs dang rjes su mchod dpon gyi las 'dzin du 'gyur ba'i bdag rkyen gang 'os gnang rtsis kyi phyag bris yig thog tu 'khyon pa sogs dgon yas mas mtha' dag le dbar mi 'chor ba'i gra sgrig gi bka' khyab cher mang du ngo / /
gzhan phan 'phrin las sbrang rtsi dngar po'i bcud / /
mkhas btsun grub pa'i snyan grags dri bsung dang / /
lhan cig 'thul ba'i 'dab stong 'dzum pa der / /
bstan 'dzin ut+pal gzhan gyis 'gran nus min / /
sna tshogs khams kyi khyad par brgya phrag nad / /
sel byed snying po'i ro nus bsdebs pa'i sman / /
'di phyi gtan du nyer sim tshor ba la / /
sbyor khyod baiDUr snang zhing mgon po'i mched / /
log sgrub tsher dong mal yang chu skyes kyi / /
'dab ltar bsten @# / /
nas bdag gzhan mnyam brjes kyis / /
ngar 'dzin 'gong po rtsa ba gcod pa'i mtshon / /
snying rje'i mkha' la gzas par da gdod 'khums /
! /
drug pa legs bshad kyi bstan bcos brtsams pa ni /
gsang 'dus las gzhung bde 'jug rab gsal /
thugs sgrub gsang ba 'dus pa /
bla ma'i 'khrid padma'i zhal lung /
gsang 'dus slob ma rjes bzung dbang gi sgrom /
bla ma'i bsnyen yig /
gsang 'dus 'cham dbyangs kyi gsal byed /
rdzong chen tshe sgrub lag len nyi zla gsal byed /
gsang 'dus gzhung dang lhan thabs la'u brgyad pa'i dag 'don dkyus gcig tu bkod pa /
rdzong chen bla ma'i gsol 'debs /
mnyam sbyor sngon 'gro'i ngag 'don /
rgyun gyi rnal 'byor bla ma dang zhi khro bka' brgyad yongs rdzogs kyi las byang skong bshags bsnyen sgrub yan lag bzhi'i don gsal bka' gter zung 'jug rnam rol /
sgrub khog ngag 'don khol du phyung ba zhig khro bka' brgyad gsang ba yongs rdzogs kyi las byang lhan thabs bkol byang phyogs gcig tu bsgrigs pa /
yongs rdzogs rab gnas bde legs kun 'byung /
de'i ngag 'don khol du phyung ba /
khro rol chog bsgrigs nag po 'gro shes phyag bzhes go don gyis gsal bar byas pa /
rdo rje gtum po me lce 'phreng ba'i dbang chog dbang bshad dang bcas pa /
rta mgrin skyer sgang lugs kyi sgam bzlas rgyun 'khyer /
bka' brgyad yongs rdzogs rnam bshad 'phrin las rab rgyas gu ru'i dgongs rgyan /
de'i sngon 'gro'i lhan thabs rgyu 'bras chos bshad /
yongs rdzogs mngon rtogs bstod chen gong ma'i zhal lung /
yongs rdzogs las bzhi'i sbyin sreg ma 'dres yongs rdzogs /
gur mgon gyi rjes gnang /
dpal mgon ma ning gi srog dbang /
lha mo rang byung ma'i sgrub skor /
bed yul bstan ma'i srog dbang /
seng ldeng nags sgrol gyi sgrub thabs rjes gnang skal bzang dga' ston /
lha bsangs par chad kun sel /
bsngo ba mdor bsdus /
rnam bcu dbang ldan dang mchod rten gyi thig rtsa nyung du gsal byed /
sum rtags kyi 'grel bshad zung 'jug snang byed yid kyi shing rta /
gsung snyan rin po che'i dri lan ga shi ka'i chun po snang ba'i mdzod kun tu bzang bo'i dgongs pa'i rgyan /
nang so 'jam dbyangs la lan du sbrings pa'i gtam byis pa rgan po'i rlung sman /
mkhan rin po che ngag dbang chos grags kyi dri lan las brtsams te snyan ngag me long gi dka' 'grel dbyangs can bzhad pa'i rol mtsho /
grub ris rlangs kyi gdung rabs rtogs brjod /
dzam la dkar po'i rjes gnang /
chos srung rnams kyi mchod bstod kyi rim pa /
gsang sngags nang gi gtor bsngo /
tshe dpag med bdud rtsi 'khyil ba'i gtor 'bul /
bla ma chos rgyal rdo rje /
sne'u sdong rtse zhabs drung yab sras /
gong rdo rje gling gra dmangs kyis zhus pa'i rje nyid dang shrI lo spang pas zhus pa'i brtan bzhugs /
gzhan yang khra tshang la brtan bzhugs rgyal yum phar phyin ma /
chos dbyings zad med ma /
rgyal ba @# / /
rgya mtsho ma /
stan pa mtshungs med ma /
dong sprug mchod thebs gra tshang la 'jags dgos pa'i sne'u sdong gong ma chen por phul ba'i chab shog ni /
rigs mchog rin cen du ma'i sa 'dzin dbang / /
legs byas 'od brgya'i snang bas 'khyud pa de / /
kun khyab gling bzhi'i mun sel bstan 'gro'i dpal / /
mi dbang zhabs pad 'gyur med ngar phyag 'tshal / /
sgyu lus gog pos gtsang rong dogs myul / /
shi gson dkor thas me mur 'gam bzhin du / /
sems nyid rkang drug khyod zhabs pad tshal der / /
'phur lding rtse ba'i 'bangs des 'di skad zhu / /
bde gshegs phag gru rang gi chos srid che / /
'dzin la slar byon tsam la ngo mtshar ci / /
dug sgrib ma sbyangs gangs can 'gro ba 'das khyod mtshan thos pa'i skal bzang 'di ngo mtshar / /
'on kyang mun pa'i byug pa la dga' ba'i / /
nye 'khor grogs la ci yang snad srid phyir / /
khyod sku skal bzang nam mkha'i nor bu de / /
rtsod dus chu 'dzin sgrib byed rgyang bsrings sam / /
bstan 'gro'i don dgongs thugs bskyed 'od brgya'i 'phreng / /
phyogs bcur bkye na nam mkha' ral gyi dogs / /
khyod thugs kho nar rtag tu zhen pa de'i / /
yid dam brtan po da dung mi 'dor ram / /
bgrang gzhi'i ba gam brtsegs pa'i ri mgul du / /
tshems 'phreng gangs ri zhu ba'i gsher rgyun gyis / /
dbu skyes dung dang kun+da bzhin byas kyang / /
spyan 'bras ut+pa ma der ma reg gam / /
skyob pa'i spyan sngar bsnyen pa'i grub rtags kyis / /
rdo rjes phas rgol ri bo'i rkang pa kun / /
bcag pa sgra skad yi ger 'phos pa las / /
spyan snga bka' brgyud grags snyan phyogs bcur bsal / /
dbyangs can mgrin brgya chags pa'i legs bshad gtam / /
ri bo'i ngos la mya ngan med pa bzhin / /
phyogs kun bu mo'i na ba'i rgyan nyid du / /
sbyin mdzad 'jam dbyangs tshes lnga rin po che / /
mched zlar snyan grags thos pa'i kun dga' legs / /
sa chen phyag gis 'khyud pa de dag kun / /
sgra snyan mngon brjod sde ba sbyor tshig 'phreng dang / /
don brgyud bde stong gar dgu'i thugs nyams 'bar / /
de lta'i rnam thar shing rta'i srol chen ma nyams pa / /
rin cen rin thang bral ba'i rgyan phreng mchog de nyid / /
khyod sku'i gdung 'dzin sras bcas rgyan du bzhes zhabs sen / /
'jig rten gsum kyi spyi bor 'gong par chas lags sam / /
ring mo zhig nas dpon g.yog mchod yon du / /
'brel ba sman lung bar grags rdo rje 'dzin / /
tsan dan sdong po lta bu de dag kun / /
lha lam gshegs shul skyes pa'i gzhug gu tog /
yol mo'i phung po sa mthad 'khyar ba bdag /
gong ma'i bka' drin gso ba dang khyod dgongs kyang / /
'khrid phyir ngan song dong sprug sgrub mchod kyi / /
dam bca' phul ba nyams par gyur pa yi / /
nongs pa chags dang slar yang gra tshang 'dir / /
yun du 'jags pa'i bka' shog 'tshams sprin mdangs / /
'jam gling skye rgu yongs kyi cod pan du / /
'ching bar 'os pa brtse bas rjes 'dzin mkhyen / /
de skad zhu 'phrin na chung ma / /
dbyangs can rgyud mangs sgyur mkhas 'di / /
bsod nams kha btags @# / /
gos gyon te / /
song ba sbyan sngar smin gyur cig /
ces pas gtsos snyan ngag gi lam nas drangs ba'i rigs mang ba yod 'dug pas mtshon legs par bshad pa'i pu sta kaH phyed gsum tsam rong pa sku skye ngag dbang 'jam dbyang kyis bka' bsdu byas pa 'dren byed kyi yul du gyur cing der ma 'dus pa'ang mang rab yod tshod du snang ngo / /
log par rtogs ba'i 'khrul gtam sa 'dzin rkang / /
zhib mor dpyad pa'i rdo rjes nyer bcag nas / /
legs bshad rgyud mangs 'khrol dang lhan cig glu / /
skal ldan nye dbang tshogs kyi rnam ba'i dbyid / /
rtsod sngag gnam lcags 'bebs la chos kyi grags / /
nyams 'gyur snyan tshig smra la dbyug pa can / /
rnam dag brjod pa tsan+d+ra go mi'i mched / /
yangs pa'i blo gros drang srong phur bu bzhin / /
lung rtogs yon tan bla nas blar brtsegs pa'i / /
bung por spungs pa bsnod kyi 'jig rten du / /
m+shong nam mkha'i pha mtha' dral dogs te / /
dgu tshigs zhags pas 'ching par med po brel /
! /
bdun pa rtag 'dzin can rnams thar ba don du gnyer bar bskul phyir chos dbyings 'dus ma byas pa'i klong du sku'i bkod pa bsdus pa ni /
sa pho khyi lo gnam sa'i dbang phyug bstan 'dzin da la'i rgyal po'i khri 'dan la dbus su byon pa'i phebs lam sprul gyis bcad pa sogs mi shis pa'i rtags mtshan kha yar byung ba dbus nas 'phral du chibs kha bskyod der ri lung sbug tu zhabs bzung gi padma bkod ma thag pa nas sku mtshams bcad de rdzong chen tshe sgrub kyi ljags bsnyen gnang bas mtshan lam du mi zhig gis lhung bzed bcu bzhi phyag tu sprad nas tshags gyis zer byung ga tshe'i tshad yin snyam pa yod /
dpal ldan bla ma dam pa bsod nams rgyal mtshan gyis rdor bzlas mdzad de lo 'di tsam gyi bar sku tshe'i gegs zhi ba'i mtshan m+r+nyed pas lo shas 'chad nyan rang la rtsol 'don byas chog ba yod gsungs /
sbyan snga zhwa dmar ba bzhi pa chos kyi grags pas tshe sgrub mjad pa na dgung lo 'di tsam bzhugs kyi lung bstan byung 'phros 'dug /
chos rje sogs bzlog pa'i phur pa'i chos 'byung du khams pa rdo rjes zha lu lo chen gyi sku rim la phur ba bsgrubs pas shing tog mang po byung ba bla mar phul bas gang bzhes kyi grangs dang mnyam pa'i sku tshe byung ba sogs lo rgyus mang po yong mchis pas de 'dra zhig gnang dgos zhas ljags lung gi dus nged la bslab ston phyi tshul du lan cig gnyis gsung byung ba lo grangs ni de kho na'i thog tu song /
chu bo rir sku ltem pa'i dus ayon rin po cher gsol 'debs mdzad pas nub kha yar gyi 'od gsal du lhung bzed re tsam 'bul mkhan byung ba bsdoms na lnga tsam gyi tshod yin tshul sku skyen phebs sgo gnang 'dug cing chos rje dngag dbang thub bstan par lo bcu tsam bzhugs pa'i mtshan lam zhig byung gsungs pa yar klungs su ring ma phebs skabs dpang bka' gnyan pa'i dis mngal shing log lta he ma'i grib so dang dad can mtshol gnar dur gyi dpe'i dam sel 'di sku tshe'i sang du che bas lo grang pa cung ma thengs pa'i 'bros snang /
lcags bag zla ba lnga pa'i tshes bco lnga nas gzhan snang du bsnyun pa'i tshul bston @# / /
bar gnas tshul gyi phyag tha man bza' skor dang chibs pas gtsos pa'i rten gnang 'dug par brtan bzhugs dang bcas 'tsho byed ngag dbang 'phrin las rdzong bda' zhus /
des gsang gling du bskang gso brgya rtsa /
'chi glu /
grib sel /
'bum tshar bcu /
nyi khri dang lug bcu'i srog blu /
gzhan yang rong gzhung gi dgon che 'bring chung gsum la spong dag mang skol gyis mtshon pa'i sku rim du ma gnang /
sku mi 'khrugs pa'i ched /
du gra ba rnams zur du tshogs pa'ang 'gab tshul zhabs 'bring ba 'dras zhus bar tshogs pa dang mnyam du bsdad par 'khrugs rgyu ci yod /
nged kyi bla ma mkhas grub ka rma dbang 'byor de'ang nga chos sgra dir ri ba'i dang la 'chi rgyu yin gsungs nas e ru bdud rtsi sman sgrub kyi tshogs dkyil du gzhan don la dgongs ba yin /
nga rang gis dmigs pa byas gra dam ngas kyis tshig dal bor bton na zung 'brel yong bas tshogs gzhan du mi byed ces zhing brje kha phan tshogs dbu rang du bzhugs /
gsol dang 'gags pa tsam ma gtogs snyun zug ha cang gis mngon pa med bas spros bcas sbres med kyi thugs dam gyi rim pa chag pa ma byung /
nges gsang rdor gling spyi sos brtan bzhugs 'bul ba'i tshigs bcad zhus par /
pad 'byung rgyal ba rgyal mtsho'i byin rlabs las / /
blo gros mchog gi dgongs pa mi 'gyur zhing / /
gsol 'dabs slob bu'i sgo gsum byin gyis rlobs / /
dbyer mad ka chen por yongs grol shog /
ces pa gnang bar brtan bzhugs kyi tshig gsal bar ma byung bas de min pa zheg dgos tshul zhus lan du phugs kyi rten 'brel yod pas 'di khas yong zhes gsar du ma mdzad /
thog po gdung brgyud kyis rje'i sku dgra byas pa'i skyon phen nam /
bo pa dang thab mi gcig pa de la skyon can yong mdog ma kha rung chas 'dres skyon lta pus gang ltar thog po ba'i brtan bzhugs ba hor zla drug pa'i tshes bcu bzhi'i nyin drung du btang ba'i dam sel lta bus rkyen byas sku khams thibs kyis song ba tshes bco lnga'i nyin zhabs 'bring pa tshos sangs rgyas kyi 'phel gdung phul ba bzhes rjes /
de yang nam mkha' gsum thugs lta ga dengs chos / /
gsal ba bsam bral snying po'i klong du zhog /
chos sku mngon gyur yar gyi zangs thal 'gro / /
zhes pa'i dgongs pa ltar sbyan g.yas btsum g.yon yag mas gang du'ang ma sgril bar dkyil rang du hrig ger sku drod sangs ma yal bar 'jog pa gnang /
de'i tshe nam mkha' thams cad 'ja' 'od rma bya'i gdugs bzhin du phub pas mthong ba'i mi rnams sngar 'di 'dra'i 'ja' sbrin 'dran zhes ya mtshan du byed /
byams chen nas gnas mo bsod nams bu khrid zer bas gong ra rnying pa'i grub mtha' bzung phyag dbang zhub lta smos mig tsam yang mi lta ba zhig yod pa zhogs pa thog bsangs gtong dus ri lung spug 'jas gtums pa mthong nas de ga'i khyims mtshes rnams la 'di 'dra'i do mtshar ba mthong bas ci yin zhes smras par ri lung spug dpon slob sku ltem yong 'dug @# / /
pas me tog 'thor ba e yin byas par skad cig gis dad pa'i spu long g.yos te phyag brgya stong du btsal /
ri lung spug tu'ang 'ongs bshags pa'i thabs mang po byas /
zhag bzhi song nyin gnams bar gsum mtha' dag 'ja' 'od kyis kho ra khor yug tu dkris nam mkha' mthing zhun ma'i mdog rdul bral ston gnam ltar 'od du 'tsher zhing sa la cher 'babs rgyu med pa la kha ba'i gzegs ma 'dra ba'i skya brul thul byed pa ni lha rnams kyi maN+Dal ra'i char gyi mchod sgrin spal bar mngon /
nyin zhig tshogs dbus su 'ja' mda' gang tsam pa mdud tshugs su zug pa kun gyi spyod yul du gyur /
dbyar gyi sgang yin na'ang rul sums dang 'bu'i gnod pa lta zhog sngar ma myong ba'i dri bzang bos khyab /
sku gdung rin po che yid bzhin gyi nor bu zhi khro rab 'byams kun gyi bdag nyid chen po dkyil 'khor gyi gtso bor gyur pa la chos rja smar ngag dbang thub bstan pas thog drangs gra slob rnams kyis phyi nang gsang ba'i mchod pa gdung chog rgyas par btsugs /
'di nas gdung 'bul gser srang gang /
dngul srang brgya /
gos yug bcu /
ja khor drug ma dang grum ze bcu re /
tA tshang ko dra gsum /
bur ltang /
'bras ltang /
rgun ltang /
dril dmar sngo ser sdang wa ta kangs rnams bcu re /
gos ngur smrig yug la sprul sku myur 'byon kyi tshigs bcad bris pa'i snyan shal /
rin spungs nas mang ja snyan dar mchod pa bzabs pa /
brgyad tshan /
pho brang chen po sne'u sdong rtse nas lnga tshan /
rdo rje brag nas brgyad tshan gsum mang ja 'gyed bcas /
sna dkar rtse khri dpon pas brkyad tshan /
zha lu mkhan rin po che /
byams chen mkhan po /
gter ston rin po che / /
bkra shis rtse dpon rin po che bde chen chos 'khor ba /
bla ma bres pa /
kha mo gdung brgyud /
mngon dga' rab 'byams pa /
bon lung pa /
mnga' bdag pa /
dpon tshang dar rgya pa /
nges gsang rdor gring pa spyi so /
r+wa'i sngags pa chu dpe sdings pa /
thog po ba /
dge lung ba /
ri lung sbug /
mun zhol /
skyeng tshal spyi so /
padma gling pa /
dpal 'byor dar rgyas /
dkar bo lcog /
bon po ba /
chos rdzong spyi so /
sgyir spyi /
skyed tshal bde rgyas ma /
zangs la mkhar /
grags pa ba /
ayon gling /
thog pa btsun ma /
byams chen mgon khang /
ri lpug pa /
rdzong stag spyi so /
dbang rgyal /
che ring thon pa /
chos drung /
skyid grong sdings pha ba /
ste mo rab pa /
mtshal mi ga pa /
lhun grub chos sdings /
byams chen rtse /
ge lung /
gnas nang ba /
dkar chos mthil gla brang /
bla brang 'og /
gyang kha ba /
rgyal mkhar gnyer pa /
mu mang pa /
bde sgyid gling pa /
'tsho byed rgyal mchog /
sangs mtho /
rab brtan /
gso rig /
legs bshad /
dam chos rgya mtsho /
ngag dbang don grub /
'grur mad /
dag dbang rgya mtsho /
blo gsal /
bdud 'joms /
mkhyen brtse /
don grub rgya mtsho /
ngag dbang @# / /
dam chos /
gu Na /
u da ya /
bstan 'phel /
gnyer pa /
dpal 'byor /
rdo rje rnam rgyal /
kIrti /
ngag dbang dpal ldan /
'phrin las /
blo bzang rgyal mtshan /
dkon cog /
legs ldan /
ayon /
nam mkha' /
mi bskyod /
ngag dbang padma /
rdor rnam pa /
tshul khrems pa /
bstan 'dzin /
ngag dbang kun dga' /
rdo rje rgya mtsho /
byams chen chos mdzad /
ru pa bstan 'dzin /
skyid khang dbang mo /
ram pa spyi so /
phan bde legs bshad gling spyi so /
dbu mdzad blo bzang yod tan /
drung 'tsho sum dga' /
lha sa gzhis ka shar pa /
lags ngag dbang 'phrin las /
ka brgyad spug pa /
yar 'brog dpal de ba /
shar zur khang pa /
padma /
chu shur mkhar btsun /
tshe chu sgrub sde /
dge slong ngon ldan /
rab 'byams pa grags pa dpal ldan /
cha bo re nas mngon dga' gzigs khang pa /
bsam gtan gling pa /
khad gsar chos mdzad /
sgron sdings dpon chen /
sgron se mi ser /
rgan po /
chos rab mdzad /
lha khang pa /
gnas gsang nas /
skyid pa /
gzims dpon /
mchod dpon /
mgron gnyer /
gsol dpon /
dbu mdzad sogs mdor na dpus gtsang stod spang kyi mchog dman du mas tshan grangs dang mar krog gis mtha' brten pa'i zang zing gi mchod sbrin sbros /
'di gar thugs dam gsal 'debs kyi rten dang sde par 'bul tshan /
sne'u sdong rtse rlangs ston la ba gras /
mkhan chen zha lu ba chen po /
rdo rje brag sprul sku /
gter ston rin po che /
sgrol ma sbug pa /
bla ma bres nas /
gnas gsar dpon rin po che /
chos rje bkra bzang pa /
bla ma chu mig pa /
lo spang pa /
mngon dga' rab 'byams pa /
bde chen chos 'khor ba /
sna dkar rtse zhabs drung /
lcags zam pa /
bon po lung pa /
bla brang 'og /
bshad sgrub gling /
bra phu dgon pa ba rnams la thugs dam gsal 'debs kyi rten chen grangs /
rnam par rgyal ba'i phan bde legs bshad gling par mang ja spyi 'brul rgyis sa thubs bcas /
yar klungs bkra shis rtse chos sde /
gong dkar rdo rje gdan /
gong dkar dkon gnyer ga tshang chu shur dga' ldan gsang sngags gling /
rong dga' ldan byams pa gling /
'bras yul skyed tshal /
rdo rje brag e waM lcog sgar ba /
'brog stag lung gsang sngags chos 'khor gling /
zangs la mkhar /
brag la ba /
e dmar /
thog po pa /
chos rdzong /
yul lha brag dkar /
lhas sgang /
sde bo che /
rdzing rtag /
rgya chang /
dkar chos grags /
dkar chos gnas sdings /
kyog po /
chos lung gzhis ka /
bzang lung /
sgar dga' ldan 'brug rgyal /
khams lung /
brag sgo chos lung /
padma gling pa /
spang chen nyer sgyir /
kha mo ba /
ri lung sbrug /
chu bo ri'i dgon khag rnams kha mang rnga bsngo rten shugs dam gsal 'debs la rdo rje brag nas rigs 'dzin sprul pa'i sku mchog @# / /
gdan drangs par thugs rje chen po 'khor ba dbyings sgrol gyi dkyil 'khor la brten nas gsal 'debs nges gsang rdor gling pa'i tshogs dbur phebs te bla ma gsang 'dus kyi sgrub mchod dang 'brel bar gdud yid bzhin gyi nor bur khrus gsol dang dbang 'bul ba gnang /
stan chags ring gra tshang dang chabs cig par bla ma gsang 'dus dong sbrug bka' brgyad yongs rdzogs kyi gsung cheg mdzad /
zhabs tog 'bul ba rnyeng bkur bzabs rgyas kyis mtshon lha mchod mi mchod rgyas par bstar bar mchod bsngo gsungs /
zla ba bdun pa'i tshes lnga drug nas sku gdung rin po che ril por bzhugs pa'i dngul gdung gsar bzhengs bzhugs khang an po sta gen la gra ris rnams kyis rdo gsog phag 'debs /
'u lag gi dang blangs bde skyid gling ba /
yul lha ba /
skyin mi sga ba snge ba /
chu chen lha khang pa /
skyid khang pa rnams dang chos rje thub bstan pas mkhas grub rong ba sher seng gi thugs dam rten zhal gzigs dus kyi 'khor lo'i dkyil thang sbrin gseb ma bskur nas hung rgya dgos tshul byung ba ltar yi ge bsrings pa dang /
lha khang ka thog par rang gis kyang dang do dngos shing rnams dbul pa'i 'dren mkhan rmu ba brgyad mkhar ba /
skyer shing shag pa /
rin spungs zhol ba sogs kyis byas par brten gtsang khang ka drug ma nyis thog gi rtsis spen bang bcas zla pa dgu pa'i nang du grub bstun dngul srang sum brgya /
gser zho brgya dang bco lnga /
zangs khal brgya /
chu zangs lnga /
zangs spug zangs rgyan gyis gcos pa'i zangs ldang tshod /
dngul chu dang /
'di ga nas zhal 'debs su ga gu bdag cag /
phung khyu gsum /
byu ru'i phreng ba /
me shel gsum gzhan yang zhal 'debs kyi ris 'dra dang bcas mdor na shing sol ba sbyin gyis mtha' brten pa'i dgos cha lhun gyis grub par bal po drug dang shing bzob gsum gyis sor mo'i 'phrul chen pos bde bar gshegs pa'i byang chub chen po'i mi chod rten zla ba lnga'i khongs su legs par bsgrubs /
yar klungs bkra shis rtse chos sde'i gzungs par gtos che ba btab 'dug cing 'di gnas rgyal rtse'i bzungs par 'gro don ma brab pa mang rag /
yang dag par rdzogs pa'i sangs rgyas kyi sha rI ram gyis gtsos gsang sngags rnying ma gtso bor gyur pa'i bla ma rnams kyi sku gdung sku bal gyi ring bsrel dang bum pa'i nang du nyang ston sman lung pa gong ma rnams kyi phyag rgyun ltar sku gdung rin po che mnyams pas gtsos gzungs 'bul 'khrul pa med pa chu po byi ba'i long bskrun pa yang dag par rdzogs pa'i sangs rgyas kyis lho phyogs dpal ldan 'bras spungs su mchog gi dang po'i sangs rgyas kyis rtsa rgyud gsungs pa'i nag pa'i zla ba /
rgyal dbang padma ka ras kha pa ri pa'i 'gro ba rnams kyi don du sku dngos kyis 'byon par zhal gyis b+ches pa'i yar ngo'i tshes bcu'i nyin legs par bsgrigs /
gdan sa pa chos rje smar ngag dbang thub bstan gyis rdo rje'i slob dpon mdzad nges gsang rdo rje gling gi gra pa rnams kyis bka' brgyad gsang ba yongs @# / /
rdzogs kyi dkyil 'khor zhal phye nas dam tshig pa la ye shes ba dngos su 'jug pa'i rab tu gnas pa bkra shis me tog gi char chen phab /
bal bo rnams la zla rer phogs khal gsum ra /
rgyar lug khog phyed gnyis re ja chang so sor drug re /
zla re'i gla la dngul srang lnga re yong rtsis kyi dpus cha /
shing bzo ba gsum gyis zla ba phyed gnyis song bad bu mdzad la rtas gtsos pa'i dgu tshan dang /
gzhan gnyis la rim gyis cha shas pa sogs dgongs pa chos kyi dbyings su rdzogs pa'i khur len gyi gtso bo gdan sa pa chos rje ngag dbang thub bstan spyan snga ba sku skye ngag dbang 'jam dbyangs gra ris sbyin bdag dang bcas pa'i sgo gsum 'bang pa chen pos legs par bsgrubs so / /
chos nyid zad ser 'khyol ba'i bi mA la / /
'gro dor nyang rigs tshul bzung ye shes lam / /
yar gyi zangs thal skas la 'dzegs gla yang / /
snga 'gyur bstan pa mun pas byugs 'di ci / /
zla zhag mang por tshegs kyis rtswa mchog grong / /
bgrod pa'i das yus 'tshong ba gzhan 'dring de / /
g.yas ru ri lung sbug 'dir gdul bya'i yid / /
mya ngan khang bur brgyal la mchi ma bku / /
nang du 'jab lus pa pho ba chen po'i sku / /
grub pa'i mtshan ma phyi rol nam mkha' la / /
'gog med 'char ba dbang ba'i gzhu ris tshon / /
tshogs gnyis pir gyis ched du bris pa bzhin / /
de yang 'jam dbyangs sa skya paN+Di tas / /
bdag pas mtho pa'i dam pa la / /
brten na bdag la phan ba sgrub / /
lhun po'i ngos la nye ba yi / /
bya rnams gser du 'gyur la ltos / /
zhes lhun po'i ngos la nye bar 'khor pa'i 'dab chags kyi dpe ltar skyes bu dmar bsten pa rang de dag gi yon tan yid la byed cing yang nas yang du goms par byas pa na skye bo phal pa rnams kyang skyon zhar gyis 'grib cing ba zhi tan ngang gis 'phel bar 'gyur ba'i dgos pa khyad par can yod pas /
yul shi bi par skyes pa'i rangs las /
da ltar bcom ldan 'das des bdag cag gi phyir bya dka' ba mang pos dam pa'i chos 'di bsgrubs pa yin pas rim gror bskyad de chos nyan ngar bya'o / /
de bzhin gshegs pa'i che ba nyid dang snga ma bzhin du snying rje'i yon tan bsngags pa dang tshe 'di nyid la bsod nams kyi 'bras bu mthong ba yang brjod par bya'o / /
de ltar rim gror bskyed de bsod nams bs+cags pa na bdag gis mthu chen po thob par 'gyur ba'i me tog grags pa rgyun chags pa yid du 'ong ba tsha 'di la bstan pa yin no / /
zhes dam pa'i yon tan brjod pa la 'bad na rang gzhan rnams kyi don rgya chen po grub pa yin na'ang /
legs bshad rin po che'i gter las /
mkhas pa yon tan mdzod 'dzin pa / /
de dag legs bshad rin chen sdud / /
rgya mtsho chen po chu yi gter / /
yin phyir chu bo thams cad 'bab / /
ces mkhas grub rnams ni rang dang gzhan gyi grub pa'i mtha' kun la ris sum chad par thos shing de dag gi don legs par bsams pa'i sgo nas sde snod gsum dang rgyud sde'i snying po bla na med pa'i byang chub sgrub pa'i thabs kyi gtso bo dang yan lag bsregs bcad brdar ba'i gser lta bu rnam par dpyad cing dbyad don nyams su len pa'i dgos pa ste lung rtogs @# / /
gyi yon tan ma lus pas thugs rgyud yongs su gtams pa rgya mtsho chen po chu bo'i gter yin la de'i gting mtha'ang di tsam zhas tshur mthong gi skye bo rnams kyis dpog bar nus pa ma yin pas dpal ldan bla ma khyab bdag rdo rje sems dpa'i ngo bo 'di nyid kyang 'phags yul paN grub kun gyi gtsug rgyan paN chen dri med bshes gnyen du gyur pa'i tshe phyi nang gi theg pa kun la sgro 'dogs bcad par ma zad tshe gcig lus gcig gi rten la 'ja' lus 'pho ba chen po rdo rje'i sku mdon du mdzad nas sprul gzhi da lta ri bo rtse lngar dngos su bzhugs na'ang de las 'gro pa'i don du sprul pa sna tshogs su bstan pa'i yang srid mang por mkhas grub kyi bag chags bzhag pa sku tshe 'dir yang sad pa'i lung rtogs kyi yon tan gang+gA'i klung gi rdul gyi grangs kyis kyang gzhal bar mi nus rung deng sang 'jig rten blun po rnams kyi grags tshod du stobs 'byor go sa snyan grags sogs kyis bla ma bzang po bzang po zhes brjod pa'i yul du ma gyur cing /
snga 'gyur gyi bstan pa spyi dang bye brag sangs rgyas nyang ston chen po'i ring lugs kyi 'phrin las kyang 'gos dang dpal 'dzin sogs kyi 'byams yig la ri bong cal sgrog dang lug chu 'bab kyis mkhas rmongs phal cher 'khrul pa'i lam du 'phyin pas ji skad du /
'jig rten mi shes rmongs pa la / /
brten na blo gros ldan mi 'gyur / /
nyi ma'i 'od la nye ba yis / /
zla ba mar ngor gyur la ltos / /
zhes mar ngo'i zla ba ltar rim gyis 'grib pas khra chang dang sman lung zhas ser srung pa'i sngags pa rang rkyang gcig tu phyogs de'i rde 'bangs rnams la snang bas thams cad mkhyen pa bu ston zhabs kyis /
blun po bkur zhing mkhas pa rtswa ltar 'dor / /
chos ldan pa rnyas pa kangs ri'i khrod 'dir skyes / /
zhes pa'i don thog tu babs te ji skad du /
'gas bshad mkhas pa'i blo gros kyis / /
go yi blun pos de lta min / /
nyi ma'i 'od zer shar ba na / /
'byung po'i bya rnams long bar 'gyur / /
zhes pa'i don bzhin dam pa nyid kyi gsang pa gsum gyi yon tan rdo rje 'chang bka' 'gyur ba chen pos mkhyen nas rigs kyi cod pan du bzhes pa tsam ma gtogs yar klungs shar nub mthil gsum gyi skye bo phal cher legs nyes 'byed pa'i blo mig ldongs pas sa 'og gi gser sbram ltar lus mdo 'on kyang /
sa skya paN+Di tas /
khong mdzangs bsod nams bsags pa'i mi /
gcig pu yin kyang kun las rgyal / /
ri dags rgyal po seng ge dang / /
'khor los sgyur la grogs mi dgos / /
zhes mgar ba sogs kyis byas pa la ma bltos pa'i 'khor lo rtsibs stong can byung ba tsam gyis phyogs kun las rnam par rgyal ba'i dpal dang gis thob pa dang /
seng ge dkar mo rtsal gsum yongs su rdzogs pas grogs la ma bltos par 'jigs pa med pa bzhin 'khor dang longs spyod kyis skyo mas bteg pa'i mar khul re ba 'cha' mi dgos par /
dri ldan me tog rgyang ring yang / /
bung ba sbrin gyi tshogs bzhin 'du / /
zhes lung dang rtogs pa'i yon tan gyi rnam par thar pas ring nas bkug ste sku tshe'i smad la 'phrin las kyi sgo brgya phyogs bcur bye bas ji skad du /
dam pa dpon du bskos gyur na / /
don 'grub pa dang bde skyid 'thob / /
nor bu rgyal mtshan rtser mchod na / /
yul phyogs dge zhes mkhas rnams sgrog /
ces @# / /
'phrin las kyi 'jug pa'ang zang zing gi 'du 'khod lhur blangs pa ma yin bar gsang chen rnying ma bka' gter gyi bshad sgrub dang gangs can skye rgu'i phan bde rgyas pa'i thabs su gyur pa sha stag yin pas rtogs brjod kyi rim dang shin tu rgyas pa zhig dgos thang na'ang phal cher snyoms chung paN+Da pa'i brtul zhugs lhur mdzad pa'i rnam thar la phan pa'i bsnyel tho'i zin bris 'phreng gcig tsam yang ma gnang ba dang gra slab rnams kyang bla ma bsten nas rang gi stobs 'byor snyan grags ra ba las yon tan mi sems shing chos brgya stong thos na'ang ngas zhus pa yin zhes tshur yus 'dren ja phor ba gang gi mtho dma' la thugs la btags ma btags kyi bzlas brjod lhur len pa'i skyon gyis yon tan gyi 'phreng ba tshig gi srad bur brgyu bya rgyu byed dang bral bas sa bcad ma stongs tsam zhig brjod zin to / /
gsang gsum mi zad rgyan gyi 'khor lo'i mdzod / /
lha lam dog por byed nus mgon khyod kyi / /
mdzad bzang rdul char bsgrub bral slob 'khor gyi / /
dad pa nam mkha'i bya rjes ston pa'i dpe / /
mang mang gleng bar 'dod pa'i sems kyi rta / /
yang bang dri yul thang la brgyugs pa'i 'bras / /
yod yod dbyar chu'i drod tsam la re 'dis / /
gsal gsal skon mtshang 'char ba'i me long bzhin / /
zab zab rtogs par dka' ba'i yon tan rnams / /
dman dman 'gro blo'i yul du gyur min yang / /
rang rang dbang por 'tsham pa'i spyod lam zla / /
long long log lta'i rnyog mas bsgribs sam snyam / /
gangs ljongs yid can du ma'i 'dren byed kyi / /
'dzin mar rgyu ba'i nyams chung sa ku rtsir / /
rgya bod rigs 'dzin yongs kyis mgrin /
cig tu bsngags tshe som nyi'i dra bar kun rtog chud / /
gzhan snang 'khrul pa'i dbang du byed nus mdas / /
skye phal snying bsdun sgro skur cho de'i skad / /
'byin mod blang dor dka' thub zhig ba'i lta / /
zog rdzun dkar mo'i mgul par 'khyud la bral / /
'dam rdza ba rnyog ma sogs pa'i yid bzhin nor / /
rnam dag dbyad gsum ka shi kas phyis nas / /
lang rtogs rgyal mtshan tog tu bkod pa'i tshe / /
srid zhi'i 'dod dgu char 'bebs dngos pe'i gshis / /
rigs kun khyab bdag che mchog he ru kaH / /
'chams sprin gos kyis klubs pa'i rdo rje sems / /
dam pa'i rnam thar cha tsam legs brjod pa'i / /
bsod nams nam mkha'i mthas kyang 'jal nus min / /
rab dkar lhag bsam nya phyis yangs po'i khog /
ngo mchar gtam gyi mu tig phyur bu ru / /
spungs ba'i ban bde'i char pa tshe rabs kun 'khri shing lus phra'i dang tshul ltar 'bab shog /
'khrul sems 'dam dang 'grogs kyang dri ma yis / /
ma gos rig pa chu skyes ze'u 'bru'i dbus / /
gnas lugs don gyi bad 'byung snang ba bzhi'i / /
yi ba 'dzin lha mor rtsed 'jos rtag rol shag /
mnga' bdag khri srong lde'u btsan sprul pa'i gar / /
rim byon god 'og gter sgo phye ba'i chos / /
smin grol rgyud bshad gdams pa'i char chen pos / /
snga 'gyur ring lugs snye ma g.yur za shog /
lnga phrag bcu mtha' rgyad ring lung gi bstan / /
dang por dar ba shAkya'i 'phrin las nyi / /
skye rgu'i bsod nams dgu dal legs shar ba'i / /
snang ba'i dga' ston phyogs bcur khyab gyur cig /
ces paN chen dri med bshes gnyen gyi rnam sprul dus gsum rgyal ba'i spyi gzugs khra tshad pa chen po blo gros mchog gi rdo rje'i rtogs chen sred gsum dbang phyug che / /
@# / /
pa brjod ba nyung du rnam gsal 'di ni 'dri 'dun gyi ri mo yid kyi rdo bar gsal bzhin pa'i sta gon gyi dus slar rigs 'dzin sprul pa'i sku mchog blo bzang padma 'phrin las theg mchog dbang gi rgyal bo yongs 'du'i sdes rang nyid kyi sgyu 'phrul kha skongs su mdzad pa'i rnam thar nyung du dad pa'i 'jug dogs kyi sa bon dang bcas gsung gis bskul ba dang du blangs ta za hor gyi rigs las lo rgyus smra ba'i btsun ka 'jam dbyangs dga' ba'i bshes gnyen nam ming gzhan che mchog 'dus pa rtsal du 'bong pas dbus 'gyur 'chang du a nA la zhes phyogs 'dir mer grags shing mang bkur rgyal bo gi bab tu yin shin zhes pa me pho 'brug gi lo khrums stod kyis nya ba'i shes rab phyogs kyi bzang po gnyis pa'i tshes la gtsug lag lugs brgya'i mdun sa pho brang chen po dmar bo ring sbyar ba'i yi ge ba ni 'phyong rgyas spun bdun ba lhun grub rgya mtshos bgyis pa sar+b+ba kA leShu dza yan+tu / /
chos sbyin rgya cher spel phyir dga' ldan phun tshogs gling du par du bsgrubs / /
mang+ga laM /
! / /
bstan srung dpal mgon ma ning nag /
