@# / /
khro mo sme ba brtsegs pa'i sgrub thabs bkru bya ba bsrung gsum bya tshul dang bcas pa bzhugs so / /
@## / /
bla ma dam pa rnams la phyag 'tshal lo / /
khro mo sme brtsegs bsgrub par 'dod pas skyabs 'gro sems bskyed sngon du btang nas /
swa b+hA was stong par sbyangs /
stong pa'i ngang las sna tshogs padma dang nyi ma'i steng du rang nyid dang /
rang gi mdun du khro mo sme ba brtsegs pa sku mdog sol ba bcag pa'i ngos ltar gnag pa /
zhal gcig phyag gnyis ma| zhabs gnyis mnyam par bzhengs pa /
spyan gsum me stag gi phung po ltar rab tu 'bar ba /
'khyog po'i smin ma can /
dbu skra phyed gsil bur 'phyang ba /
phyed ral pa'i thor cog can /
phyag gnyis kyis dag byed kyi bdud rtsis gang ba'i khro mo'i bum pa stob pa'i tshul gyis thugs kar bsnams pa /
de'i spyi bor oM /
mgrin par AH thugs kar hUM /
thugs ka'i @# / /
hUM las 'od 'phros /
rang bzhin gyi gnas nas bsgoms pa dang 'dra ba'i ye shes pa spyan drangs /
dzaH hUM baM hoH gnyis su med par gyur /
oM gar khang /
tsir khang /
bi ma na se| m+shu Sh+ma kro d+ha hUM phaT /
ces bsnyen pa ci nus bzlas /
rang la mi gtsang ba'i rnam rtog nam skyes pa'i tshe /
bskyed rim gsal ba'i ngang nas snying po brgya rtsa bzlas na nyams grib la sogs pa sel bar nus so / /
gtsang sbra shin tu chung bas kyang 'grub par 'gyur ro / /
khro mo sme brtsegs la brten nas /
bkru ba dang bya ba bsrung byed na /
dkyil 'khor 'dab brgyad bris pa'i dbus su bum pa mgul chings kha rgyan dang bcas pa bzhag /
mtha' mchod pa dang gtor ma bzhis bskor /
rang nyid bdag bskyed sngar ltar bsgoms /
bzlas pa byas la /
bum pa stong pa nyid du gyur /
stong pa'i ngang las sna tshogs padma dang nyi ma'i steng du khro mo sme ba brtsegs pa sku mdog sol ba bcag pa'i ngos ltar gnag pa /
zhes pa nas /
gnyis su med par gyur /
oM ar+g+haM pra tI ts+tsha hUM swAhA /
nas shap+ta pra tI ts+tsha hUM swA hAsa mchod pa phul /
oM gar khang /
tsir khang /
bi ma na se /
u tsu sma kro d+ha hUM phaT /
ces bzlas pa bya /
bzlas pa'i tshe /
lha'i thugs ka'i hUM las bdud rtsi'i rgyun babs /
sems can thams cad kyi spyi bo nas zhugs pas nad gdon sdig sgrib mi gtsang ba thams cad zhi bar bsam /
gtor ma dang po yi dam gnyis pa chos skyong gsum pa gzhi bdag /
bzhi pa bgegs la bsngos /
de nas bsgrub bya rnams bum chus bkru ba ni /
ji ltar bltams pa tsam gyis ni / /
lha rnams kyis ni khrus gsol ltar / /
lha yi chu ni dag pa yis / /
de bzhin bdag gis khrus bgyi'o / /
oM sarba ta thA ga ta a b+hi She ta ta sa ma ya shrI AH hUM /
oM gar khang nas kro d+ha hUM phaT /
che ge mo'i sdig pa dang sgrib pa thams cad shan+ti ku ru ye swAhA /
rims thams cad shan+tiM ku ru X gdon thams cad shan+tiM ku ru X nye bar 'tshe ba thams cad X dus ma yin pa'i 'chi ba thams cad X 'khon thams cad X grib thams cad X bdud thams cad X byad thams cad X byur thams cad X skal ba ngan pa thams cad X ltas ngan pa thams cad X mtshan ma ngan pa thams cad X rmi lam ngan pa thams cad X bkra mi shis pa thams cad X mtshan mo nag mo'i gdon @# / /
thams cad X bdud kyi zhags pa thams cad X gshin rje'i pho nya thams cad X bgegs dang log 'dren thams cad X gza' dang rgyu skar gyi nyes pa thams cad X nad bzhi brgya rtsa bzhi'i gnod pa thams cad X bgegs rigs stong phrag brgyad cu'i gnod pa thams cad X glo bur ye 'brog sum brgya drug cu'i gnod pa thams cad shin+taM ku ru ye swAhA /
zhes brjod cing lan mang du bkru'o / /
de nas bsgrub bya rnams kyi khar bum chu cung zad gzung /
slob dpon gyis rma bya'i sgros byabs nas /
khyed rang rnam pa'i nad gdon la sogs pa thams cad /
rma bya'i sgro 'dis byabs nas dor ba'i mos pa mdzod cig /
ces brda sprad nas /
oM gar khang nas kro d+ha hUM phaT /
che ge mo'i sdig pa dang sgrib pa thams cad a pa na ye swAhA /
nad thams cad a pa na ye swAhA /
rims thams cad X gdon thams cad X nye bar 'tshe ba thams cad X dus ma yin par 'chi ba thams cad X 'khon thams cad X grib thams cad X bdud thams cad X byad thams cad X byur thams cad X skal ba ngan pa thams cad X /
ltas ngan pa thams cad X mtshan ma ngan pa thams cad X rmi lam ngan pa thams cad X bkra mi shis pa thams cad X mtshan mo nag mo'i gdon thams cad X bdud kyi zhags pa thams cad X gshin rje'i pho nya thams cad X bgegs dang log 'dren thams cad X gza' dang rgyu skar gyi nyes pa thams cad X nad bzhi brgya rtsa bzhi'i gnod pa thams cad X bgegs rigs stong phrag brgyad cu'i gnod pa thams cad X glo bur ye 'brog sum rgya drug cu'i gnod pa thams cad a pa na ye swAhA /
zhes brjod cing byabs pa'i rjes su kha'i chu bkrus pa'i nang du 'dor du gzhug /
bkrus pa'i chu lhag ma rnams khyed rang rnam pa'i kha'i chu dang lhan cig tu dor ba'i mos pa mdzod /
ces brda sprad nas slob dpon gyis /
na mo sangs rgyas kyi bka' bden pa dang /
chos kyi X dge 'dun gyi X gsang sngags dang /
rig sngags dang /
snying po dang /
las kyi rigs su gyur pa rnams kyi X rje btsun rtsa ba dang brgyud par bcas pa'i dpal ldan bla ma dam pa rnams kyi X yi dam dkyil 'khor gyi lha tshogs rnams kyi bden pa dang /
bden pa chen po'i byin gyis brlabs kyis /
rdo rje slob ma 'di dag la gcod cing 'tshe bar byed pa'i gdon bgegs thams cad 'dir ma gnas par phyir dengs shig /
gal te mi 'gro na khro bo'i rdo rje me rab tu 'bar bas bsreg cing 'joms par 'gyur bar gdon mi za'o / /
oM sum+b+ha ni sum+b+ha hUM /
gr-i h+Na gr-i h+Na hU /
gr-i h+Na pa ya gr-i h+Na pa ya hUM /
oM A na ya hoH b+ha ga wan bir+yA rA dza hUM phaT /
ces brjod cing gu gul gyis @# / /
bdugs /
nyung kar gyis brabs /
rol mo'i sgra drag tu bya'o / /
de nas bkrus pa'i chu yang phyir dor ro / /
'di'i skabs su bgegs gtor bsngos nas bkrus pa'i chu dang lhan cig 'dor ba byas na legs so / /
slob ma'i sdig sgrib nad gdon thams cad bkrus pa'i chu dang lhan cig bskrad par bsam mo / /
'di skad ces brjod do / /
sangs rgyas rnams ni bdud las rgyal / /
chos ni chos ma yin las so / /
dge 'dun mu stegs rnams las rgyal / /
dbang po lha min rnams las rgyal / /
lha min zla ba rnams las rgyal / /
nam mkha' lding ni rgya mtsho las / /
me ni shing rnams kun las rgyal / /
chu ni me las rgyal bar gyur / /
rlung ni sprin las rgyal bar gyur / /
rdo rje yis ni rin chen phug /
lha rnams bden par rab tu gnas / /
sa yang bden par gnas pa la / /
sangs rgyas dang ni chos kyang bden / /
bden pa rgyal 'gyur brdzun ma lags / /
bden pa dang bden pa'i tshig 'di dag gis che ge mo zhes bya ba bdud dang mi mthun pa'i phyogs thams cad las rgyal bar gyur cig /
dza ya dza ya /
sing+ng+hi sing+d+hi /
pha la pha la /
de nas slob ma'i mgo dang /
phrag pa gnyis la sogs pa'i lus kyi gnas rnams su rdo rje bzhag nas /
khyed rang gi sdig sgrib la sogs pa bkrus shing byabs nas dor /
da phyis mi 'jug pa'i phyir du lus la rdo rje'i go bskon pa'i mos pa mdzod cig /
che ge mo'i sdig pa dang sgrib pa thams cad rak+Sha rak+Sha /
nad thams cad rak+Sha rak+Sha /
rims thams cad X gdon thams cad X nye bar 'tshe ba thams cad X dus ma yin par 'chi ba thams cad X 'khon thams cad X grib thams cad X bdud thams cad X byad thams cad X byur thams cad X skal ba ngan pa thams cad X mtshan ma ngan pa thams cad X rmi lam ngan pa thams cad X bkra mi shis pa thams cad X mtshan mo nag mo'i gdon thams cad X bdud kyi zhags pa thams cad X gshin rje'i pho nya thams cad X bgegs dang log 'dren thams cad X gza' dang rgyu skar gyi nyes pa thams cad rak+Sha rak+Sha /
nad bzhi rgya rtsa bzhi'i gnod pa thams cad rak+Sha rak+Sha /
bgegs rigs stong phrag brgyad cu'i gnod pa thams cad rak+Sha rak+Sha /
blo bur ye 'brog sum rgya drug cu'i gnod pa thams cad rak+Sha rak+Sha /
zhes brjod cing gnas rnams su rdo rje bzhag go /
de nas mgo bor rdo rje bzhag ste /
rgyal ba sras bcas bden pa'i byin rlabs dang / /
khro mo sme ba brtsegs pa'i byin rlabs kyis / /
'gro ba 'di la bdag gis bsrungs zin gyis / /
sus kyang 'di la gnod pa ma byed cig /
ces brjod nas bsrung bar bya'o / /
paN chen blo bzang chos kyi rgyal mtshan gyi gsung ngo / / / /
mang+ga laM / / / /
! oM swa sti /
phan bde'i 'byung gnas rgyal bstan yongs 'du'i ljon / /
rab rgyas 'gro kun thar mchog @# / /
'bras bzang la / /
spyod phyir bkra shis lhun grub chos grwa cher / /
chos sbyin 'dzad med dal 'gro'i rgyun 'di spel / / / /
sarba dza ga taM / / /
