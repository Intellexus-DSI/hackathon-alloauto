@# / /
dga' ldan lha brgya'i khrid bka' rgya ma stsal skabs kyi zin bris bzhugs so / /
@# / /
sa spre zla ba tshes dang tshes bcas nyin gnyis kyi ring dga' lha'i khrid bka' rgya ma pha bong kha'i gsung gi steng nas stsal skabs /
zla grags kyis /
gang tshe rang dbang 'jug cing mthun gnas pa / /
x x dang po rang dbang rang lag tu yod pa /
'dem ka byed rgyu yod pa'i dus /
mthun gnas pa ni dal 'byor sbyor bcu /
'di bdag dang /
'dir bdag ces phyi ma ni /
dus 'dir /
snga ma ni ngan song gi bdag bla ma la kun rdzob dang /
nges don gnyis /
rnal 'byor la'ang gnyis /
nges don gyi bla ma ni /
rang sems lhan cig skyes pa'i chos sku de yin /
bla ma bsten dgos pa mdo lugs 'dul sngags kun mthun /
spyod pa sogs la mi 'dra mang /
'dul bar sha chang sogs bkag /
theg chen mdor byang sems la gnang /
gsang sngags brten pa'i dam tshig tu gsungs /
bdag rkyen gyi sgo nas bla ma sangs rgyas su sgrub pa /
byin brlabs kyi sgo nas bla ma sangs rgyas su sgrub pa /
mdzad pa'i sgo nas bla ma sangs rgyas su sgrub pa gsum /
da lta'i longs spyod zang zing sogs tshe snga ma'i sbyin pa'i lam ston pa'i bla ma'i drin gyis byung bar sgrub nas /
@# / /
de snga ma'i bla ma yin gyi da lta'i 'di min snyam na /
gang dang gang la gang dang ni / /
gang tshe bya ba x de dang x phal chen las byang sems kun bzang gi mchod sprin bde stong ye shes ni /
thog tha bar gsum du dge zhing bzang bas kun tu bzang po /
tshad med bzhi sems bskyed kyi nyams len las logs su med kyang /
sems bskyed kyi yan lag yin /
khri la baiDUr+ya la gser gyi phra btab pa sgom dgos pa 'di la gnad yod /
mdo las sangs rgyas kyi sku gdung baiDUr+ya'i tog gi blo gros zhes par gyur nas 'gro ba'i don byed par gsungs shing /
baiDUr+ya ni nor bu ste nor gyi mchog yin la /
gser ni nor bu las dman /
steng du bzhugs pa'i gnas skabs kyang /
dkon mchog gi ngo bo yin pa /
! thabs dkar ba dang /
shes rab dmar ba ni /
shes rab nyi ma ste /
mun pa sel ba dang /
yang shes rab dmar ba gtum mo la sbyar yang rung /
! khams gsum pa yi ral gri rtse / /
zhes pa'i khams gsum ni dus gsum gyi sangs rgyas kyi thugs rgyud kyi shes rab /
! chos 'khor phyag rgya dang /
ral gri /
glegs bam gsum gyis 'chad rtsod rtsom gsum mtshon /
skyil krung gis skyil krung bzhi dang /
yang des mnyam rjes gnyis 'dres pa'am mi shigs pa mtshon la /
mi bskyod pa dang /
mi 'khrugs pa'i don yang de yin /
! dud 'gro sogs la chags sdang khrag dog sogs cha tshang yod kyang /
dge ba sgrub mi shes /
! yongs grags 'jigs byed kyi 'don chog tu gsal ba'i 'jam dpal gzhon nur gyur pa 'di /
spyan gsum pa /
cung zad khro 'dzum dang ldan pa /
sdig mdzub kyis glegs bam snams pa /
! hUM yig mar me chen po ltar gsungs pa ni /
de 'dra 'bar bsdad pa sgom rgyu min /
hUM yig nyi ma gsal ba'i 'od zer gyis / /
mi shes mun 'joms mar me chen po ltar / /
zhes pa ltar mun pa 'joms byed la sbyar /
! mchod me gcig las dngos su 'bul rgyu med na'ang sdong bu ri rab tsam /
mar khu rgya mtsho tsam dang /
de'i 'od kyis /
stong gsum mun sel 'do zer rtse dga' rgod / /
ces pa ltar mun pa sel zhing /
de'i 'od kyis tsha dmyal bar bsil ba ster ba nas /
lha la bag yod bskyed pa sogs kyi bar byed na rgya che zhing /
des rigs 'gre ste mchod pa kun la sbyar /
! bka' sdod rnams gsum ni /
chos rgyal phyi nang gnyis /
@# / /
gshin rje khrag mdog gsum yin /
'di la thun mong ma yin pa zhig kyang yod /
yang rtsis tshul gcig la /
khyab 'jug ra hu la dang /
! rab byung bya 'dod kyis dgon par gom par spo ba de la bsod nams thob par gsungs pa ltar /
rang re sdig bya phyir 'gro tshad sdig pa yin /
! nyan rang gi rigs can theg dman lam du de'i dgra bcom thob pa las /
theg chen rigs can zhig dmyal bar song ba de sangs rgyas kyi go 'phang la myur ba ni /
mdo sde rgyan las /
blo dang ldan pa dmyal bar gnas pa dus kun tu / /
byang chub dri med yangs pa'i bar du gcod byed min / /
theg pa gzhan la rab bsil rnam rtog bdag phan pa / /
rab tu bde bar gnas kyang bar du gcod par byed / /
ces so / /
! yab sras gsum gyi bzhugs yul sprin dkar lang long du g.yo ba ni /
brtse ba snying rje ste /
des dkar po dge ba'i phyogs la dmigs pa ste /
! byams mgon gyi thugs kar yod pa'i rje sras las rang 'dra mar bstim pa las /
byams mgon gyi thugs kar stong pa bzhag rgyu min /
! spyan 'dren ma byed kyang phebs pa byams mgon thogs med sar dang po nas yod pa lta bu /
spyan 'dren byed kyang phebs e yong snyam pa mi dgos te /
'dre yang kho'i ming smros na song thub kyi yod na /
sangs rgyas lta ci smros /
! rdo rje'i khri dang /
rdo rjes mtshan pa'i khri gnyis mi 'dra /
snga ma ni rdul phra rab tshang ma rdo rje'i rnam par yod pa la byed /
dga' lha 'dir mya ngan las mi 'da' bar gsol ba 'debs pa sngon du yod pa ni /
tshogs bsags pa la zhing de yun ring du bzhugs dgos pa gal che ba yin /
bla mar gsol 'debs byed pa 'di rang gi tshe sgrub kyi mchog yin /
mya ngan mi 'da' ba'i gsol 'debs 'di dus las mi yol ba gal che ste /
ston par kun dga' bos gsol ba ma btab pa'i lo rgyus ltar /
! shes bya'i khyon kun 'jal ba'i zhes /
'jal zhes pa snam bu 'doms gang pa 'doms la 'jal ba ltar /
shes bya dang blo gnyis tag tag byed pa /
yang na /
'jal ba ni rtogs pa ste /
mkhyen kun yangs pa zhes byung ba ltar na /
blo'i grwa zur du shes bya gu yangs pa /
! mchod yon gyi rdzas bdun /
mchod pa rnams rang gis sprul ma shes kyang /
nyid kyis mthus sprul nas bzhes shig bdud rtsi lnga la /
bza' ba mi 'chi /
@# / /
(bdud rtsi? bcu phyed /
)lnga? ces zer /
! sdig bshags thad /
sdig pa byed pa'i tshe /
khra gnyid sad pa lta bu dang /
dge ba byed pa'i tshe /
chu gyen du 'dren pa'am /
bong bu chad pa la la ded pa lta bu /
rang gi byed stang 'dis bzo lta khris khris las med /
! so sor bshags /
zhes pa sdom gsum dang 'gal ba rnams sdom gsum so so blangs pa'i mkhan slob dang /
dkyil 'khor sogs so so'i drung du bshags dgos pa /
! rtogs brjod mdun legs ma 'di rjes mkhas pa'i rnam thar dang /
lam rim bsdus don 'di grub pa'i rnam thar yin /
! chos brgyad dkar nag khra gsum ni /
tshe 'di'i ched du dmigs pa nag po /
tshe phyi ma sogs rang gces 'dzin gyis bslad pa khra bo /
bden 'dzin gyis bslad pa dkar po /
! chos 'khor bskor ba bskul ba ni /
sgom pa la thos bsam sngon du 'gro dgos shing /
de yang thos pa la chos gsungs pa dgos pas de ltar bskul ba yin /
! zab rgyas kyi bstan pa dang /
de'i snying po yang snying sogs /
zab pa'i snying po stong nyid dang /
rgya che ba'i snying po byang sems /
snying po'i snying po ni 'od gsal dang /
bde chen /
snying po'i yang snying ni /
sgyu lus dang 'od gsal /
! phyag rdor 'khor chen 'di rje rin po che'i bar chad sel ba'i lha yin pas /
gzim chung 'od gsal sbug tu 'khor chen gyi blos bslang zhig yod /
'jam dbyangs nang sgrub /
spyan ras gzigs rdo rje chos la gnyis yod pa /
kun rig nang bshad pa ltar /
yang rnal 'byor ma'i ltar rdo rje 'chang ltar la sku mdog dmar po byed pa /
! sku nor bu'i mdzod 'dzin ni /
sku gzugs kyi gdul bya la dngos su snang nas re ba skong bar byed pa dang /
gsung gi mi shes pa sel ba /
gsung nyi ma snang byed /
thugs la yon tan gyi gter mdzod 'dzin pas shes rab rgyas par /
bdud rtsi 'od zer dmar ser spros pa ni /
so sor shes rab rgyas pa dang /
dmar pos dbang mdog gis shes rab dbang du bsdu pa'am myur du rgyas pa'i gnad yod /
! lus la 'od kyis rgyal ba sras bcas la mchod pa phul /
de nas byin rlabs sam shes rab de dang de bsdus nas rang la thim pas /
me la mar khu blugs pa ltar 'phel /
shes rab sgrub skor re re la'ang /
ma dag 'khrud pa re re sbyar /
'chad pa'i skabs /
@# / /
man ngag la /
sna tshogs rdo rje'i rnam par spyan drang pa dang /
rang gi lce la'ang de ltar bkod pa sogs bya ba /
de'i gnad don grub kyi phyag mtshan dang /
gdul byar rgyal ba'i gsung gi 'phrin las 'jug pa'i rten 'brel gyi gnad yod /
! 'jam dbyangs chos 'khor du /
'khor lo g.yas la yig 'bru g.yon zhes pa /
'khor lo g.yas su 'khor lo che /
yig 'bru g.yon du 'khor ba lta bur snang ba las /
g.yon du bskor ba min /
rtsom pa'i skabs glegs bam dang /
ral gri'i 'khor lo gsal /
dbyangs can mar mos na /
rje'i thugs kar dbyangs can ma bkod pa dang /
de'i 'khor lo dang sngags sku sogs kyi rigs 'gre /
! yang rje yab sras gsum ga rigs dgu re rje bla ma ltar bkod pa dang /
yang gsang bde 'jigs gsum bkod tshe /
rje'i thugs kar 'jigs byed ste 'jam dbyangs dang /
rgyal tshab rje la bde mchog ste /
spyan ras gzigs kyi snying rje bde 'gog gam ka ru Na yin pa dang /
mkhas grub rjes gsang ba'i mdzod 'dzin pas gsang 'dus bkod /
! rje 'jam dbyangs bla ma gsum phan tshun rnam pa bsgyur ba 'dir bshes gnyen bsten tshul gyi rtogs pa myur du skye ba'i rten 'brel gyi gnad yod /
\u0f38 skyabs rje khri byang rdo rje 'chang gis /
dga' ldan lha brgya'i khrid 'di dga' ldan du lam rim mchan bzhi'i khrid gsan skabs /
gzim chung du sbyin bdag bskul ba po byams pa mtha' yas lags nas mdzad /
des rje pha bong kha'i drung nas gsan pa yin zhes bka' stsal /
