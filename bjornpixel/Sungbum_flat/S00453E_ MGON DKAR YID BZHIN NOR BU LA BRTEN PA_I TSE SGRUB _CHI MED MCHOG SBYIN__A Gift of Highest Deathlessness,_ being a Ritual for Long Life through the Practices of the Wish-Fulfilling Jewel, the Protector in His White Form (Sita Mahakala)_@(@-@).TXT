@# / /
mgon dkar yid bzhin nor bu la brten pa'i tshe sgrub 'chi med mchog sbyin zhes bya ba bzhugs so / /
@## / /
gu ru mahA kA la ye /
gangs ri lhun por nyin byed bye ba'i 'od / /
'khyud pa ji bzhin gzi ldan dbang phyug mgon / /
khyab bdag rdo rje 'chang dang dbyer med zhabs / /
gang der gus pas btud do brtse bas skyongs / /
lha chen khyod la brten nas tshe'i dngos grub / /
sgrub byed dam pa'i gsung gi snang ba la / /
brten nas tshe sgrub 'chi med mchog sbyin 'di / /
shes ldan rnams kyis nyams su blangs par rigs / /
de la 'dir lha chen gzi ldan dbang phyug la brten nas /
'chi med tshe'i dngos grub bsgrub par 'dod pa'i gang zag gis bla med kyi dkyil 'khor gang yang rung bar dbang bzhi sku bzhi'i sa bon thebs nges su mnos nas dam tshig sdom pa lag ces spras byed cing /
khyad par lha chen 'di nyid kyi rjes su gnang ba zab mo thob pa dag gis sbyor dngos rjes gsum las /
dang po sbyor pa ni /
@## / /
gnas dben par byi dor legs par byas /
dri bzang dang ba byung gis chag chag legs par btab nas /
nas dkar rjen btags la tshe rdzas dang bdud rtsi ril bu khungs thub dkar mngar mar zhun mas sprus te gtor ma nor bu'i dbyibs can mthar tshe ril gyis bskor ba mar dkar gyis byugs /
brang rgyan /
rtags brgyad dang rtse rgyan nor bu cha dgu pas brgyan /
gzhan yang dbyibs gong mtshungs kyis 'bul gtor nyer spyod tshar bzhi las mi nyung bar bshams /
'dod yon lnga yang 'os 'gab sogs su bshams /
rdul mi 'gro'i ched gtor sgam mam shog bus gur phubs /
gtor gso sogs kyang sta gon byed /
'os skabs gang rigs su gzhi bdag gi gtor ma /
rang gi mdun du DA dril 'thor 'bru sogs dang nang mchod bsang chu rnams 'du bya'o / /
gnyis pa dngos gzhi la /
skyabs yul gsal btab nas skyabs 'gro sems bskyed tshad med bzhi spyi ltar bsgom nas tshogs zhing rnams rang gi smin mtshams su thim par bsam mo / /
de nas bdag bskyed ni /
swa b+hA was sbyangs /
stong pa'i ngang las paM las padma dang raM las nyi ma'i dkyil 'khor gyi steng du nor bdag pho mo glang po che'i gdong ba can gyi steng du rang sems hUM yig dkar po las 'od zer 'phros /
'phags pa mchod /
sems can gyi don byas /
tshur 'dus yongs su gyur pa las /
rang nyid bcom ldan 'das mgon po yid bzhin nor bu sku mdog dkar la dmar ba'i mdangs chags pa /
khro 'dzum sgeg pa'i nyams can spyan gsum pa /
zhal gcig phyag drug pa /
phyag g.yas kyi dang pos nor bu rin po che dbang gi rgyal po dang /
g.yon dang pos rin po ches bkang ba'i thad ma dgu g.yon pa la brten nas 'dzin pas 'dod dgu'i char 'bebs pa /
bar ba gnyis na dbul brtsad nas gcod pa'i rdo rje gri gug dang /
khams gsum zil gyis gnon pa'i rtse gsum 'dzin pa /
'og ma gnyis na gnas gsum mkha' 'gro 'bod pa'i cang te'u dang /
srid zhi dbang du sdud pa'i lcags kyu 'dzin pa /
smin ma dang smar dmar ser 'bar zhing dbu skra kham ser gyen du brdzes pa'i dbral par sin+hu ras byugs pa /
rin po che sna tshogs las grub pa'i dbu rgyan /
snyan rgyan /
mgul rgyan /
phyag gdub /
zhabs gdub la sogs pa rin po che'i rgyan brgyad kyis brgyan pa /
lha rdzas las grub pa'i dar bzang po'i stod g.yogs dang smad g.yogs lhab lhub tu gsol ba /
rin po che'i 'phreng ba dang /
gser gyi dril bu g.yer khas spras pa /
zhabs gnyis dur khrod chen po bsil pa tshal nas da ltar nga byon pa 'dra ba /
byon 'phro la bzhugs pa 'dra ba'i zhabs 'og na tshogs bdag g.yas @# / /
la phug dang g.yon ne'u le bzung ba re re mnan pa'i kha dang bshang lam thams cad nas rin po che lhug lhug 'ong ba mgon po'i spyi bor bla ma rdo rje 'chang dgos 'dod thams cad 'byung ba zhal 'dzum bag dang ldan pa g.yas rin po che dang /
g.yon des yu ba byas pa'i dril bu 'dzin pa /
zhabs rdo rje skyil krung gis bzhugs pa /
mgon po'i thugs kar dbang sdud kyi mkha' 'gro ma dmar mo zhal gcig phyag gnyis ma rgyan sna tshogs kyis brgyan pa phyag g.yas lcags kyu /
g.yon thod pa bsnams pa /
zhabs gnyis gar stabs ling nge ba /
spyan gsum nam mkha' la hrig hrig gzigs pa /
khams gsum dbang du bsdud pa /
de'i snying gar chos nyid kyi thig le dmar po 'od 'phro ba /
de las 'od zer 'phros pas /
dur khrod chen po bsil ba'i tshal nas mgon po mkha' 'gro'i tshogs dang bcas pa oM badzrasa ma dzaH zhes pas spyan drangs /
dzaH hUM baM hoH gnyis su med par gyur /
mchod pa rnams bla med spyi ltar byin gyis brlabs /
oM gu ru mahA kA la sa pa ri wA ra a r+g+haM nas /
shap+ta'i bar dang /
rU pa nas /
spa r+sha'i bar gyis mchod /
rtsa sngags la 'bru gsum btags pa'i nang mchod /
hUM rgyal kun thugs rje'i ngo bo pad dkar 'chang / /
thugs bskyed gzhan dbang gyur ba'i sgyu 'phrul gar / /
skal dman sems can re ba yongs skong ba / /
mgon po zla ba'i spun zla la phyag 'tshal / /
de nas bzlas pa ni /
rang gi snying gar chos nyid kyi thig le dmar po'i mthar rtsa sngags byi ru'i phreng ba lta bus bskor ba las 'od zer lcags kyu'i rnam pa grangs med pa 'phros pas rang gi tshe 'chi bdag gshin rje rgyal gdon mi ma yin rnams kyis 'phrog pa dang /
brkus pa dang /
yar ba 'khyams pa la sogs pa rnams bum pa dang thod pa bdud rtsis gang ba'i rnam par bsdus nas sngags phreng la thim /
de bzhin du 'byung ba lnga'i bcud dang /
skye 'gro bsod nams can rnams kyi tshe dang bsod nams /
srid pa gsum gyi phun tshogs thams cad dang /
rgyal ba sras bcas rnams kyi sku gsung thugs kyi byin rlabs thams cad 'chi med tshe'i bdud rtsi'i rnam par bsdus nas sngags phreng la thim /
de las bdud rtsi'i rgyun babs pas 'chi med tshe'i dngos grub thob par bsam la /
oM gu ru mahA kA la ha ri ni sa A yur dz+nyA na sid+d+hi dzaH zhes pa ci nus su bzlas la /
mchod bstod mdor bsdus bya /
dge ba 'di yis zhes sogs bya /
de nas tshe gtor bsang sbyangs /
stong pa'i ngang las gtor ma'i go sar baM las padma dang raM las nyi ma'i dkyil 'khor gyi steng du nor bdag pho mo glang po che'i gdong ba can gyi steng du sems nyid yi ge hUM dkar po las 'od 'phros /
'phags pa mchod /
sems can gyi don byas /
tshur 'dus yongs su gyur pa las tshe gtor dang gnyis su med pa'i bcom ldan 'das mgon po yid bzhin nor bu sku mdog dkar la dmar ba'i mdangs chags pa| zhes pa nas /
oM badzra sa ma dzaH zhes pas spyan drangs /
dzaH hUM baM hoH dam tshig pa dang gnyis su med par gyur /
mchod pa byin gyis brlabs te spron /
rten 'byung ma'i mchod 'phreng dang bcas nyer spyod 'dod yon lnga nang mchod bcas gong bzhin 'bul /
rgyal kun mas bstod /
@# / /
de nas /
bzlas pa'i skabs /
rang mgon por gsal ba'i zhal nas 'od zer 'byung ste gtor ma mgon por gsal ba'i zhal nas zhugs /
thugs ka'i chos nyid kyi thig le dmar po rtsa sngags kyi phreng bas bskor ba la thim pas thugs rgyud bskul /
thugs ka nas 'od zer gyi tshogs dpag tu med pa 'phros /
phyi nang snod bcud kyi yon tan /
rgyal ba sras bcas kyi sku gsung thugs kyi byin rlabs /
lha mi'i drang srong tshe'i rig 'dzin thob pa rnams kyi nus mthu thams cad 'chi med tshe'i bdud rtsi dmar ser gyi rnam par bkug /
gtor ma mgon por gsal ba la thim pas mthu stobs nus pa phun gsum tshogs par gyur /
mgon po'i sku las bdud rtsi'i rgyun dpag tu med pa byung ste gtor ma ril bu dang bcas pa la thim par gyur bar bsam la /
oM gu ru mahA kA la zhes sogs rtags ma byung gi bar du bzlas la /
thun mthar yig brgya bzlas la /
mchod bstod mdor bsdus bya /
gtor ma nang mchod ltar byin gyis rlabs /
mgon po yid bzhin nor bu'i ljags 'od zer gyi spu gus gtor ma'i bcud drangs te gsol bar gyur /
rtsa sngags la i daM ba ling+ta btags pa gsum mam bdun gyis phul la /
gong bzhin mchod bstod bya /
de nas /
mgon po yid bzhin gyi nor bu /
'chi med tshe'i mnga' bdag 'khor dang bcas pa khyed rnams la dam rdzas rgyan dang ldan pa'i gtor ma 'dod yon lnga ldan gyi bdud rtsi rgya mtsho'i gter du gyur pa 'di 'bul lo / /
bzhes la sangs rgyas kyi bstan pa srungs shig /
dkon mchog gi dbu 'phang bstod cig /
dge 'dun gyi chos 'khor skyongs shig /
dpal ldan bla ma dam pa'i sku tshe srings shig /
sgrub mchog rnal 'byor ba bdag la snyan pa'i grags pas sa steng khyab pa dang /
dgos 'dod thams cad char bzhin du babs nas dpal 'byor longs spyod zad mi shes pa dang /
mi nor zas gsum dbang du 'du zhing /
thos bsam sgom gsum gyi shes rab 'phel pa dang /
khyad par du 'chi ba med pa tshe'i dngos grub da lta nyid du stsal du gsol /
zhes 'dod don la gsol ba gdab /
yig brgya brjod /
gang yang bdag blo sogs kyis nongs pa bshags /
bla ma mgon po dbyer med la / /
zhes sogs lan bdun nam nyer gcig brjod nas thun mtshams la 'jug go /
de ltar sgrubs pas phyi nang gi rtags sogs nges can du byung na mjug bsdu bar bya ste /
grol rgyu'i thun tha mar /
tshe gtor gyi lha 'od du zhu nas dam rdzas 'chi med kyi bdud rtsir gyur /
zhes brjod /
mjug tu bkra shis bka' rgya ma'i shis pa brjod pa'i char dbab par bya'o / /
yul khyad par can la 'bul na /
tshe gtor sri zhu dang bcas gdan drangs te 'bul yul gyi spyan sngar stegs kyi khar bkod /
phyag byas 'khod la /
mgon po yid bzhin nor bu thugs rje'i gter / /
khyod zhabs gus pas bsten cing gsol 'debs na / /
byin rlabs thugs rje'i mthu dpung cher bskyed de / /
bla ma'i sku tshe brtan par byin gyis rlobs / /
oM gu ru ma hA kA la sogs ci 'grub bzlas mthar /
tshe gtor lag tu thogs nas /
'chi med bdud rtsi'i rang bzhin ba ling ta / /
sna tshogs rgyan sprad tshe gtor 'di phul bas / /
mgon khyod zhabs zung mi 'gyur rdo rje'i khrir / /
bgrang yas bskal ba rgya mtshor rtag brtan cing / /
thos bsam sgom @# / /
dang 'chad rtsod rtsom pa sogs / /
gzhan phan mkhas btsun bzang po'i mdzad pa yis / /
bstan 'gro'i phan bde legs tshogs ma lus pa / /
yar ngo'i zla ltar 'phel bar mdzad du gsol / /
rje btsun bla ma'i sku tshe zhes sogs dang /
bdag sogs rnams kyis deng nas byang chub par / /
zhes sogs brjod par bya'o / /
de min la sbyin bdag sogs gang dmigs der 'bul zhing /
de nyid kyis longs spyad pas tshe'i dngos grub thob par gyur pa yin no / /
smras pa /
dpal ldan shangs pa'i man ngag rgya mtsho las / /
dam pa'i thugs rje'i sa 'dzin bsrub las thon / /
rmad byung tshe dpal ster mdzad 'dod 'jo 'di / /
skar ldil zong gis khug 'di e ma ho / /
zhes mgon dkar yid bzhin nor bu la brten pa'i tshe sgrub 'chi med mchog sbyin zhes bya ba 'di yang a b+ha ka tA wang shog gtsug lag smra ba'i dbang po rdo rje slob dpon zur ba blo bzang rab rgyas nas 'di lta bu zhig dgos zhes yang yang rna ba 'dzer ba'i ngo ma bzlog par chos med ban rgan snyom las ba \u0f38chos kyi rdo rjes dam ba'i gsung las btus te cha lag tshang bar sug bris su bgyis ba'o / / / /
mang+ga laM / / /
