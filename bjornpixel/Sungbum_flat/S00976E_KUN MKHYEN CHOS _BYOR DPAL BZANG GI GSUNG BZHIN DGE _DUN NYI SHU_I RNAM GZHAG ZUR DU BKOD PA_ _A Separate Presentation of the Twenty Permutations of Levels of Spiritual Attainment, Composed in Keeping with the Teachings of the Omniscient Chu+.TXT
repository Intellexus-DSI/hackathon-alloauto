@# / /
kun mkhyen chos 'byor dpal bzang gi gsung bzhin dge 'dun nyi shu'i rnam gzhag zur du bkod pa zhes bya ba bzhugs so / /
@# / /
chos kyi 'byor bas bdag blo'i dbul ba sel / /
dpal ldan mkhas pa'i gzhung lugs ma lus pa / /
zhib mor 'byed pa'i rnam dpyod bzang po can / /
rigs pa'i dbang phyug zhabs la gus pas 'dud / /
yang dag lta ba'i rdo rje nyi shus 'jigs tshogs lta ba'i ri bo nyi shu bzhi rtsa dang bcas pa ma lus pa bcom nas thub bstan gling bzhi legs par skyong mdzad 'phags mchog dge 'dun nyi shu'i tshogs la skye zhing skye ba'i tshe rabs kun tu blo ltos snying nas 'cha' bar mdzod cig /
dbang po rtul dang rnon po dag /
zhes sogs kyi skabs su /
spyi don dang /
gzhung gi don gnyis /
dang po la /
mtshon byed dpe'i dge 'dun bshad pa /
mtshon bya don gyi dge 'dun bshad pa /
rtsod pa spangs @# / /
pa dang gsum /
dang po la /
'bras bu'i rnam par gzhag pa dang /
gang zag gi rnam par gzhag pa gnyis /
dang po ni /
rnam par grol ba'i lam dang /
so sor brtags pa'i 'gog pa thams cad dge sbyong tshul gyi 'bras bu dang /
zag med kyi bar chad med lam thams cad dge sbyong gi tshul yin te /
de ltar du /
'bras bu dag pa gzugs la sogs| |zhes sogs rtsa 'grel dang bcas pas 'chad tshul gyis ston par 'gyur ba'i phyir /
'dir ni nyan thos kyi bar chad med pa'i lam ni don dam pa'i dag sbyong gi tshul dang /
de la brten nas thob pa'i rnam 'grol lam dang /
so sor brtags 'gog rnams dge sbyong tshul gyi 'bras bu zhes gsungs la /
de yang nam mkha' ltar mtha' yas shing mu med de /
spang bya nyon mongs pa sa bon dang bcas pa rnams nam mkha' ltar mtha' yas ba gang zhig /
de rnams spangs pa'i dge sbyong tshul gyi 'bras bu yang de dang mthun pa kho na yin pa'i phyir /
nyan thos kyi dge sbyong tshul gyi 'bras bu de rgyun zhugs kyi 'bras bu sogs bzhir bsdus nas /
bcom ldan 'das kyi mdo las gsungs pa la rgyu mtshan yod de /
mthong spangs kun sbyor gsum spangs pa'i cha nas rgyun zhugs kyi 'bras bu /
'dod nyon phal cher spangs pa'i cha nas phyir 'ong gi 'bras bu /
ma lus par spangs pa'i cha nas phyir mi 'ong gi 'bras bu /
gong ma'i cha mthun lnga ma lus par spangs pa'i cha nas nyan thos dgra ba bcom pa'i 'bras bu rnam par bzhag pa'i phyir /
de ltar 'jogs pa la rgyu mtshan yod de /
nyon mongs sde tshan bzhin po de rnams go rims bzhin /
rgyun zhugs zhugs pa la sogs pa'i zhugs pa bzhi'i spang bya'i gtso bo yin pa'i phyir te /
'bras bu bzhi po de zhugs pa bzhi'i dngos kyi thob bya'i gtso bo yin pa gang zhig /
nyon mongs sde tshan bzhi po de ni 'bras bu bzhi po de dag gi bar du gcod pa'i gtso bo yin pa'i phyir te /
de ltar du mngon pa gong 'og las gsung tshul myur du 'chad par 'gyur ba'i phyir /
rgyu mtshan gzhan yang yod de /
mdzod las /
'bras bu bzhin rnams bzhag pa ni / /
rgyud lnga dag ni srid pa'i phyir / /
'bras la sngon lam btang ba dang / /
gzhan thob pa dang zad sngoms dang / /
shes @# / /
pa brgyad tshan thob pa dang / /
rnam pa bcu drug thob pa 'o / /
zhes gsungs pa 'di yang /
spang bya cig car ba'i rgyun zhugs kyi 'bras bu'i snga rol da /
de'i rgyun la zhugs pa'i lam sngon dra ma song bar 'dod pa rnams la ni sgrub byed rnam dag tu 'gro ba dka' yang /
rang gi lugs la 'thad par sems so / /
mdzod las dge sbyong tshul ni dri med lam / /
'bras bu 'dus byas 'dus ma byas / /
grol lam zad pa rnams dang bcas / /
de dag brgyad bcu rtsa dgu'o / /
zhes gsungs pa ni spang bya'i nyon mongs pa'i grangs nges dang /
de spangs pa'i 'bras bu'i grags nges /
rgyun zhugs kyis kun sbyor gsum ma lus par spangs pa dang /
'jig mthar gnyis la kun brtags kyis khyab cing /
lhan skyes med par 'dod pa sogs ni /
kun btus 'grel chen sogs dang mi mthun pa'i phyir skabs 'dir mi 'thad par mngon no / /
'bras bu 'di rnams sa gang la brten nas 'thob ce na /
rgyun zhugs kyi 'bras bu /
phyir 'ong gi 'bras bu /
'bras bu rim gyis pa'i phyir mo 'ong gi 'bras bu| spang bya cig car ba'i dgra bcom pa'i 'bras bu rnams bsam gtan dang po'i nyer bsngogs kho nar las thob ste /
nyer bsngogs lhag ma rnams dang /
'dod pa'i sems dang /
dngos gzhi'i sems la brten nas mi thob pa'i phyir /
dang po grub ste /
de rnams kyi zhugs pas nyer bsngogs lhag ma rnams ma thob pa'i phyir /
gnyis pa sgrub ste /
'dod pa nyon mongs pa dang /
theg dman gyi gang zag rnams kyang thabs la mi mkhas pa'i phyir /
gsum pa grub ste /
zhugs pa de rnams kyis dngos gzhi ma thob pa'i phyir /
'bras bu thod rgal ba'i phyir mi 'ong gi 'bras bu dang /
spang bya rim gyis pa'i dgra b+jom pa'i 'bras bu rnams ni bsam gtan gyi dngos gzhi'i sems dang /
nyer bsngogs la brten nas thob pa'i ci rigs pa yod de /
de rnams kyi zhugs pa la dngos gzhi'i sems thob pa dang ma thob pa gnyis ka yod pa'i phyir te /
nyan thos dgra bcom pa lag bsam gtan gyi dngos gzhi thob ma thob gnyis ka yod pa'i phyir /
nyon mongs rkyang pa'i cha las rnam par grol ba dang /
gnyis ka'i cha las rnam par grol ba'i nyan thos dgra bcom pa gnyis khyod pa'i phyir ro / /
lam gang la brten nas thob ce na /
rgyun zhugs kyi 'bras bu dang /
thod rgal ba'i 'bras bu gnyis mthong lam zag med kho nas thob ste /
lam rjes bzod kyis thob dgos pa'i phyir te /
rjes shes kyi tshe gsar du thob pa'i phyir /
rim gyis ba'i 'bras bu bar pa gnyis ni /
sgom lam kho na thob ste /
mthong lam rdzogs rjes su thob pa'i phyir /
de yang zhi gnas shas cher @# / /
spyang pa rnams kyis zhi rags kyi rnam pa can gyi rjes thob la brten nas 'thob /
lhag mthong nas sher spyad pa rnams kyis mnyam gzhag zag med kho nas dngos su 'thob bo / /
dgra bcom pa'i 'bras bu'i ni sgom lam zag med kho nas 'thob ste /
srid rtse'i nyon mongs pa'i dngos gnyen bar chad med lam la brten nas 'thob pa'i phyir /
zag med kyi dbang po da las thob ce na /
rgyun zhugs kyi 'bras bu dang thod rgal ba'i 'bras bu gnyis ni /
zag med kyi dbang po bcu las 'thob ste /
kun shes byed pa'i dbang po las 'thob pa gang zhig /
kun shes byed pa'i dbang po la zag med kyi dbang po bcu yod pa'i phyir te /
de ltar du kun btus kyi 'grel pa las gsal bar bshad pa'i phyir /
'bras bu rim gyis pa'i 'bras bu bar pa gnyis dang /
dgra bcom pa'i 'bras bu zag med kyi dbang po bcu las 'thob ste /
kun shes kyi dbang po la brten nas 'thob pa gang zhig /
de la yang zag med kyi dbang po bcu yod pa'i phyir te /
de ltar du kun btus kyi 'grel pa las bshad pa'i phyir te /
de ltar bshad pa skabs bzhi pa'i dbang po'i skabs su 'chad pa'i phyir /
mdzod las /
'bras bu tha ma gnyis drug 'thob / /
gnyis ni bdun nam brgyad dam dgu / /
bcu gcig dag gis dgra bcom dag /
'ga' zhig srid phyir bshad pa yin / /
zhes sogs kyis mi gnod de / /
de ni bye brag smra ba'i bzhed pa skyar ba tsam yin pa'i phyir te /
des dgra ba bcom pa'i 'bras bu las nyams pa srid par bstan pa gang zhig /
'dir ni de mi bzhed pa'i phyir /
khams gang du 'thob ce na /
dang po gsum 'dod par 'thob cing /
bzhi pa khams gsum ka'i rten la'ang 'thob pa yod de /
zhugs pa dang po gsum la 'dod pa'i rten can yod cing khams gong gi rten can med la /
zhugs pa bzhi pa la khams ka'i rten can yod pa'i phyir te /
mdzod las /
'dod par gsum thob tha ma ni / /
gsum du'o / /
zhes gsungs pa'i phyir /
thod rgal ba'i phyir 'ong gi 'bras bu gong sa'i rten la 'thob pa yod do zhe na /
ma yin te /
de ni nyan thos kyi mthong lam gyis dngos su 'thob dgos pa gang zhig /
gong sa'i rten la thos kyi mthong lam gsar skyes med pa'i phyir te /
mdzod las /
gong na mthong lam med / /
mi skyo lung las 'dir brtson zhing / /
de mthar phyin ces 'byung phyir ro / /
zhes gsungs pa'i phyir /
! gnyis pa la /
rgyun zhugs kyi skor bshad pa /
phyir 'ong gi skor bshad pa /
phyir mi 'ong gi skor bshad pa /
dgra bcom pa'i skor bshad pa dang bzhi /
dang po la /
zhugs pa bshad pa dang /
'bras gnas bshad pa gnyis /
dang po la /
mtshan nyid /
dbye ba /
sa mtshams @# / /
dang gsum yod la /
gsum po 'di ni zhugs pa gzhan gsum gyi skabs su yang sbyar bar bya'o / /
dang po ni /
mthong spang kun sbyor gsum spangs pas rab tu phye ba'i dge spyod tshul gyi 'bras bu 'thob phyir du brtson pa'i sbyor ba brgyad chags la gnas pas rab tu phye ba'i gang zag tu dmigs pa'o / /
gnyis pa la /
dbang po'i bsgo nas dbye na /
dbang rtul dang pa'i rjes 'bras dang /
dbang rnon chos kyi rjes 'brang gnyis /
spang bya spong tshul gyi sgo nas dbye na /
spang bya cig car ba'i rgyun zhugs zhugs pa dang /
spang bya rim gyis pa'i rgyun zhugs zhugs pa gnyis yod /
dang po grub ste /
mdzod las /
de las skad cig bco lnga ni / /
ma mthong mthong phyir mthong ba'i lam / /
dbang po rno rtul te dag tu / /
dang dang chos kyi rjes 'brang ba / /
sgom pas spang bya ma spangs na / /
'bras bu dang po la zhugs pa / /
zhes gsungs pa'i phyir /
rjes 'brang gnyis kyi don ni /
kun btus su /
dad pa'i rjes su 'brang ba gang zhe na /
gang tshogs bsags pa dbang po rtul lo / /
pha rol gyis bstan pa'i rjes su 'brang nas bden pa mngon par rtogs par bya ba'i phyir sbyor ba'o / /
chos kyi rjes su 'brang ba gang zhe na /
dbang po rnon po bdag nyid kyis bden pa'i dbang du byas pas chos kyi rjes su 'brang nas bden pa mngon par rtogs par bya ba'i phyir sbyor ba'o / /
zhes dang /
mdzod kyi rang 'grel las kyang /
dang pa dang chos kyi rjes su 'brang ba de dag nyid gal te sngon 'jig rten pa'i lam gyi sgom pas spangs par bya ba ma spangs pa 'ching ba mtha' dag dang ldan pa zhig yin na ni /
de rgyun du zhugs pa'i 'bras bu la zhugs pa zhes bya'o / /
gal te 'jig rten pa'i lam gyis gsum pa spangs par bya ba'i 'dod pa na sbyong ba rnams las rnam pa lnga'i bar du spangs pa zhig yin na yang de kho na bzhin du dang po'i 'bras bu la zhugs pa dag ces bya'o / /
zhes gsung shing /
de na gzhan gyis bstan pa'i rjes su 'brang ste /
bden pa mngon sum du rtogs phyir du brtson pa'i rgyun zhugs zhugs pa dbang po brtul po rnams la dad pa'i rjes 'brang dang /
rang nyid kyis gsung rab kyi rjes su 'brang ste bden pa'i don mngon sum du rtogs par nus pa'i rgyun zhugs zhugs pa dbang po rnon po rnams ni dbang rnon chos kyi rjes su su 'brang ba yin no / /
rtsa rtags phyi ma grub ste /
spang bya cig car ba'i rgyun zhugs kyi 'bras bu thob phyir du brtson bzhin pa'i nyan thos dbang rnon ni /
spang bya cig car ba'i rgyun zhugs zhugs pa dang /
spang bya rim gyis pa'i rgyun zhugs kyi 'bras bu thob phyir du brtson pa'i nyan thos dbang rtul ni /
spang bya rim gyis pa'i rgyun zhugs zhugs pa yin@# / /
pa'i phyir te /
de ltar du mtha' gzhan 'gog pa'i rigs pas grub pa'i phyir te /
de gnyis rgyun zhugs zhugs pa yin pa ni gang zhig / /
zhugs pa gnyis po de las gzhan pa'i rgyun zhugs pa mi 'dod pa'i phyir / /
dang po grub ste /
de rnams zhugs pa bzhi po gang rung yin pa'i phyir te /
de ltar mi min na /
zhugs gnas kyi rnam gzhag thams cad 'chol bar thal ba'i phyir| gnyis pa grub ste /
zhugs pa de gnyis las gzhan pa'i rgyun zhrags zhugs pa yod pa ma yin pa'i phyir te /
'bras gnas gsum po de las gzhan pa'i rgyun zh+gus 'bras gnas med pa'i phyir te /
de ltar du tshad ldan gang gis kyang ma gsungs pa'i phyir /
gzhan yang /
spang bya cig car ba dang /
rim gyis pa'i rgyun zhugs kyi 'bras bu de rgyu mtshan lnga tshong ba'i dge sbyong tshul gyi 'bras bu ma yin par thal / /
de'i snga rol du de dag gi zhugs pa'i lam ma song ba'i phyir /
rtags khas /
'dod mi nus te /
rgyun zhugs kyi 'bras bu de rgyu mtshan lnga tshang ba'i nyan thos kyi dge sbyong tshul gyi 'bras bu yin pa'i phyir te /
rgyu mtshan lnga tshang ba'i nyan thos kyi dge sbyng tshul gyi 'bras bu la bzhir yod pa'i phyir te /
mdzod las /
'bras bu bzhi zam gzhag pa ni / /
rgyu lnga dag ni srid pa'i phyir / /
'bras la sngon lam btang ba dang / /
gzhan thob pa dang zad sngoms dang / /
shes pa brgyad mtshan thob pa dang / /
rnam pa bcu drug thob pa'o / /
zhes gsungs pa'i phyir / /
gzhan yang /
spang bya cig car ba'i nyan thos kyi dgra bcom zhugs pa med par thal / /
de'i rgyun zhugs zhugs pa med pa'i phyir /
rtags khas /
'dod mi nus te /
spang bya cig car ba'i rgyun zhugs 'bras gnas khyad par can de /
de'i dgra bcom zhugs pa yin pa'i phyir te /
de rang gi 'bras bu gong ma la zhugs pa gang zhig /
de phyir 'ong zhugs pa ma yin pa'i phyir /
de chos can /
rang gi 'bras bu gong ma la zhugs par thal / /
'bras gnas khyad par can yin pa'i phyir /
de chos can /
phyir 'ong zhugs pa ma yin par thal / /
khyod phyir 'ong zhugs pa yibn na /
spang bya cig k+car ba'i phyir 'ong zhugs gnas gnyis kyang yod dgos pa'i phyir /
'di ni rgyun du zhugs pa'i 'bras bu dang /
dgra bcom pa'i 'bras bu ste /
'bras bu gnyis lag dgas so / /
zhes gsungs pas mi gnod de /
'dis ni spang bya cig car pa'i nyan thos kyi 'bras gnas de la 'bras gnas gnyis po der grangs nges par 'dod su bstan cing /
de dag gi zhugs pa gnyis yod par don gyis thob pa'i phyir /
gsum pa ni / /
kun btus las /
rgyun du zhugs pa'i 'bras bu la 'j+gu pa gang zhe na /
gang @# / /
nges par 'byed pa'i cha dang mthun pa'i lam gyi sems kyi skad cig bco lnga la gnas pa'i gang zag go / /
zhes dang /
'grel par /
nges par 'byed pa'i cha dang mthun pa stan gcig pa nas dang po'i 'bras bu mthob kyi bar drO / /
zhes sbyor lam stan gcig pa nas mthong lam skad cig bco lnga man chad na yod par gsungs la /
'dis ni nyan thos kyi mthong lam bcu drug rim can kho nar skye ba'i tshul dngos su bstan zhing /
sbyor lam stan gcig pa ni sbyor lam de la mnyam par gzhag pa'i ngang nas mthong lam thob par nus pa'i dbang du byas la /
de ltar na sbyor lam ba zhig la stan gcig pa yod par nges te /
sbyor lam drod la mnyam par gzhag pa'i ngan nas mthong lam thob par nus pa'i theg dman dbang rnon yod pa'i phyir te /
mdzod las /
ston dang bse ru byang chyu par / /
bsam gtan m+tahr brten gcig la kun / /
zhes sogs kyi sbyor lam drod la mnyam par gzhag pa'i ng+nag nas rang rgyal gyis mthong lam thob nus pa yod par bstan pa gang zhig /
de tsam zhig snga ma la yang mtshungs pa'i phyir /
'bras bu dang po la zhugs pa /
zhes sogs kyis mig gnod de /
de ni bya brag smra ba'i bzhed pa'i dbang du byas pa'i phyir / /
rgyun zhugs zhugs pa de nyid 'phags pa brgyad par bshad pas kyang mi gnod de /
zhugs pa dang po la 'phags pa'i gang zag srid pa tsam la dgongs pa'i phyir te /
gzhan du kun btus rtsa 'grel nas dang po'i sa mtshams gsungs pa de nyid theg chen gyi lugs ma yin par bye brag smre ba rnams kyi lugs su 'gyur dgos pa ni gang zhig /
de mi rigs pa'i phyir / /
rigs dang /
brgyad pa dang /
zhes sogs kyis mi gnod de /
de yang srid pa la dgongs pa tsam yin phyir /
gnyis pa rgyun zhugs 'bras gnas bshad pa la /
mtshan nyid /
dbye ba dngos /
so so'i rang bzhin /
sa mtshams /
sgra bshad dang lnga /
dang po ni /
mthong spang kun sbyor gsum spangs pas rab tu phye ba'i dge sbyong tshul gyi 'bras bu la gnas pa'i gang zag go /
'dir de lta bui rab phye smos pa chos can /
dgos pa yod de /
mthong spangs kun sbyor gsum po de nyid thar par bgrod pa'i gegs kyi gtso bo yin la /
rgyun zhugs kyi de lta bu spangs so zhes rtogs pa'i dgos pa yod pa'i phyir / /
de ltar rtogs pa la yang dgos pa yod de /
lam sgom pa la spro shugs 'phel ba dang /
gdul bya rnams dwangs pa'i dad pa 'phel ba'i dgos pa yod pa'i phyir /
mthong spangs kun sbyor gsum pa de nyid thar par bgrod pa'i gegs kyi gtso bo yin te /
'jig ltas @# / /
thar ba bstan pa la 'gro mi 'dod par byed /
tshul khrims dang brtul zhugs mchog 'dzin gyi log pa'i lam la brten nas thar pa 'tshol bar byed / /
the tshom gyis lam rnam par dag pa la slob pa la bar du gcod pa'i phyir te /
mdzod las /
'gro mi 'dod dang lam nor dang / /
lam la the tshom ji snyed cig /
thar par bgrod la gegs byed pa / /
de yi phyir na gsum bstan to / /
zhes dang /
kun btus su /
gang gi tshe mthong bas spang bar bya ba'i nyon mongs pa thams cad spangs pas rgyun du zhugs par 'gyur pa ci'i phyir /
kun tu sbyor ba gsum spangs pas rgyun du zhugs pa zhes bya zhe na /
gtso bo sdu bAi phyir ro / /
ci phyir gtso bo zhes bya zhe na /
mi 'phags pa'i rgyu yin pa'i phyir dang /
'phags kyang log pas nges par 'byung ba tshol ba'i rgyu yin pa'i phyir dad /
yang dag par nges par mi 'byung ba'i rgyu yin pa'i phyir ro / /
yang shes bya ba la sogs par rtog pa dang /
lta ba la log par rtog pa dang /
gnyen po log pr rtog pa'i rgyu yin pa'i phyir ro / /
zhes gsungs pa'i phyir /
gla te srid nyon brgyad pa spangs pa'i rgyun zhugs chos can /
mthong spangs kun sbyor gsum spangs pas rab tu phye ba ma yin par th+la /
srid nyon brgyad pa spangs pa'i phyir snyam na /
ma khyab ste /
rgyun zhugs kyi 'bras bu de mthong spangs kun /
sbyor gsum spangs pa'i cha nas rgyu mtshan gyis de la gnas na mthong spangs kun sbyor gsum spangs pas rab tu phye ba'i dge sbyor tshul gyi 'bras bu la gnas par 'gyur ba'i phyir te /
nyan thos dgra bcom pa'i 'bras bu de gong ma'i che mthun lnga spangs pas rab tu phye ba yin na /
de la gnas pa'i rgyu mtshan gyi gong ma'i cha mthun lnga spangs pas rab tu phye ba'i dge sbyong tshul gyi 'bras bu la gnas par 'gyur bAi phyir te /
ranm grol lam de dge sbyong tshul gyi 'bras bu yin na /
de la gnas pa'i rgyu mtshan gyis dge sbyong tshul gyi 'bras bu la gnas par 'gyur ba'i phyir te /
de la gnas na dge sbyong tshul gyi 'bras bu la gnas dgos pa'i phyir te /
zag med kyi bar chad med lam la gnas na /
dge sbyong tshul la gnas dgos pa'i phyir /
gzhan du dge sbyong tshul gyi 'bras bu la gnas pa dang zhugs pa'i rnam gzhag mi 'thad dgos pa'i phyir /
gzhan yang /
gtso bo sdu ba'i phyir ro / /
zhes sogs kyi gzhung don ma grub par thal /
sngar bshad pa de rnams rab phye smos pa'i dgos pa ni ma yin /
de las gzhan pa'i rab phye dang /
gtso bo smos @# / /
pa'i dgos pa med pa'i phyir /
!gnyis pa dbye ba dngos la /
dbang po'i sgo nas dad mos dang /
mthong thob gnyis /
sbyor ba'i sgo nas rtsam po ba dang /
khyad par can gnyis /
spang bya spong tshul gyi sgo nas spang bya rim gyis pa dang /
spang bya cig cad ba gnyis rnams su yod /
gsum pa so so'i rang bzhin la gsum yod pa'i dang po dad thob gnyis ni /
rgyun zhugs gang zhig /
dbang rtul dad pa'i rjes 'brang las thob pa /
dad mos dang /
gnyis pa mthong thob pa ni /
de gang zhig /
dbang rnon chos kyi rjes 'brang las thob pa de'o / /
mdzod las /
gang zhig gang la zhugs pa ni / /
bcu drug pa la de'i 'bras gnas / /
de'i tshe dbang po rno rtul dag /
dad pas mos dang mthong bas thob / /
ces sngar gyi rjes 'brang de gnyis bcu drug pa tob pa'i tshe r+y+gun zhugs kyi 'bras bu gnas pa dang /
dad mos /
mthong thob gnyis su gnas gyur pa'i tshul gsungs pa rigs pa'i phyir /
gnyis pa rtsa ma khyad gnyis ni /
rgyun zhugs gang zhig / /
rang gi 'bras bu gong ma la ma zhugs pas rab tu phye ba /
tsam po pa'i mtshan nyid /
de gang zhig / /
rang gi 'bras bu gong ma la zhugs pas rab tu phye ba /
gnyis pa'i mtshan nyid /
mdzod las /
'bras thob 'bras bu'i khyad par gyis /
lam thob med pa de'i phyir / /
'bras gnas khyad par bya ba'i phyir / /
mi rtson pa ni zhugs ma yin / /
zhes gsungs os / /
rgyun zh+gus 'bras gnas khyad par can la spang bya cig car ba dang /
ri ma gyis ba gnyis las snga ma dang /
spang bya cig car ba'i dgra bcom zhugs pa don gcig /
phyi ma dang 'bras bu rim gyis ba'i phyir 'ong zhugs pa gnyis don gcig go / /
gsum pa la /
spang bya rim gyis pa bshad pa dang /
cig car ba bshad pa gnyis /
dang po la /
mtshan nyid /
dbye ba /
sa mtshams /
sgra bshad dang bzhi /
dang po ni /
rgyun zhugs dbang btul gang zhig / /
'dod nyon spangs pa'i rjes su gong ma'i nyon mongs spong gyur gyi rigs can no / /
rigs can smos pa la dgos pa yod de /
rang lam nas log nas theg chen gyi lam du zhugs te 'dod nyon spong bar 'gyur pa'i spang bya rim gyis pa'i rgyun zhugs rnams kyang bsdru ba'i dgos pa yod pa'i phyir te /
de lta bu'i rgyun zhugs yod pa'i phyir / /
khyab ste /
theg chen lam du khams gsum gyi nyom mongs cig car du spong ba'i phyir ro / /
gnyis pa dbye ba la /
rgyun zh+gus rigs nas rigs skye bshad pa dang /
rgyun zhugs srid pa lan bdun pa bshad pa gnyis / /
dang po la /
spangs rtogs kyi khyad par /
skye ba len tshul gyi khyad par /
ngo bo'i khyad par /
dbye ba'i khyad par /
sgra bshad pa dang lnga /
dang po ni /
'di'i @# / /
spangs rtogs kyi khyad par bzhag tu yod de /
sgom spang du gyur pa'i 'dod nyon gsum pa nges par spangs pa /
bzhi pa ci rigs /
lnga pa nges par ma spangs pa dgos pa'i phyir te / /
lnga pa spangs na tshe de la drug pa spong bar nges la /
de ltar na de'i skye ba'i khyad par la gnod pa'i phyir /
dang po grub ste /
'dod nyon mongs drug pa pa spangs na /
phyir 'ong gi 'brs bu thob nus su mthong nas spro shugs lhag par 'phel bar 'gyur pa gang zhig /
lnga pa spangs nas drug pa spong pa la 'dod khams las 'da' mi dgos pa'i phyir te /
drug pa spangs pa'i gang zag las dbang gis 'dod par skye ba yod pa'i phyir| gnyis pa grub ste /
'dod nyon drug pa spangs pa'i nyon thos kyi 'bras gnas yin na /
'dod par las dbang gi rigs mthun gyi skye srid gnyis mi len pas khyab /
rgyun zhugs rigs nas rigs skye yin na /
'dod par de'i skye srid gnyis len pas khyab pa'i phyir te /
mdzod las /
rnam gsum rnam bzhi las grol ba / /
tshe gnyis gsum du rigs nas rigs / /
zhes dang /
rar 'grel las /
ci'i phyir rnam pa lnga spangs pa'i ma yin zhe na /
de spangs na drug pa'ang gdon mi za bar spong dgos pa'i phyir te /
zhes dang /
khams las mi 'da' bAi phyir ro / /
zhes gsungs pa'i phyir /
'dis spang bya spangs pa rnams buc drug pa'i rjes su 'am /
mthong lam gyi sngar spangs zhe na /
rnag 'grel las /
sngon rnam pa gsum dang /
bzhi pa spangs pa'am /
bdun dang brgyad spangs la /
'bras bu 'thob pa ni ji srid du 'bras bu khyad par can gyi lam mngon du ma byas pa de srid du rigs n sa rigs su skye ba'am bar chad cig pa ma yin no / /
zhes gsungs pa'i sh+gus la mthong lam gyi sngar 'dod nyon gsum dang /
bzhi pa spangs pa'i rigs skye 'ang bshad pas /
gnyis ka 'dod par bya'o / /
lung 'dis bar cahd cig pa la chags bral sngon song yod par bstan te / /
gnyis pa ni /
skye ba len tshul gyi khyad par bzhag ta yod de /
rgyun zhugs kyi rten la rigs mthun gyi skye srid gnyis nges par len pa /
bzhi nges par mi len pa /
gsum ci rigs pa yod pa'i phyir te /
de ltar du bstan ma thag pa de'i phyir /
gsum pa ngo bo'i khyad par ni /
spang bya rim gyis pa'i rgyun zhags 'bras gnas khyad par can gang zhig /
bshad ma thag pa'i spangs rtogs kyi khyad par /
skye ba len tshul gyi khyad par de rnams dang ldan pas rab tu phye ba'o / /
bzhi pa pa ni /
lha'i rigs ns rigs skye dang /
mi'i rigs nas rigs skye gnyis yod de /
kun btus las /
rigs ns rigs su skye ba gang zhe na /
rgyun du zhugs pa'i gang zag nyid lha dang mi dag gi nang du rigs nas@# / /
rigs su song ste gang sdug bsngal gyi tha ma thob pa'o / /
zhes gsungs pa'i phyir ro / /
lnga pa ni /
rgyun zhugs kyi rten la rig mthun gyi skye srid gnyis nges par len pa'i don gyis rgyun zhugs rigs nas rigs su skye ba bzhes ba brjod do / /
gnyis pa rgyun zhugs srid pa lan bdun pa bshad pa la /
mtshan nyid /
dbye ba /
sgra bshad dang gsum /
dang po ni /
spang bya rim gyis pa'i rgyun zhugs dbang rtul gang zhig /
rgyun zhugs kyi rten la rigs mthun gyi skye srid bdun len pa'i rigs can /
gnyis pa la /
ma nges pa'i srid pa bdun pa dang /
nges pa'i srid pa lan bdun pa gnyis /
dang po ni /
de gang zhig /
rgyun zhugs kyi rten la srid pa nyi shu rtsa brgyad mi len par nges pas rab tu phye ba /
dper na /
rgyun zhugs kyi 'bras bu thob rjes su rigs mthun gyi skye ba bdun blangs pa'i rgyun zhugs lta bu'o / /
gnyis pa ni /
gang zhig rgyun zhugs kyi rten la srid pa nyid shu rtsa brgyad len par nges pas rab tu phye ba'o / /
'di la spang rtogs kyi khyad par /
skye ba len tshul gyi khyad par gnyis /
dang po ni /
mthong spangs nyon mongs mam lus par spangs shing sgom spang cung zad kyang ma spangs pa /
gnyis pa ni /
rgyun zhugs kyi rten la rigs mthun gyi skye ba lha mi so sor bdun re len par nges pa /
de skad du yang /
'bras bu gnas sgom spang bya ma zad / /
de ltar thogs na lan bdun pa / /
zhes dang /
'grel par /
'bras par /
'bras bu la gnas pa gang bsgom pas spang par bya ba'i nyon mongs pa cung zad kyang ma spangs pa de ri /
rgyun du zhugs pa zhes bya la /
de ni tshe bdun gyi bar du skye ba'i srid pa lan bdun pa'o / /
zhes dang /
mchog tu thogs na srid pa len pa gzhan yang yod mod kyi ma gnes pas 'dir brjod do / /
zhes spyir srid pa lan bdun pa la so skye srid pa lan bdun pa dang /
rgyun zhugs srid pa lan bdun pa gnyis yid kyang /
so skye srid pa lan bdun pa dang /
ma nges pa'i rgyun zhugs srid pa lan bdun pa gnyis skabs 'dir dngos su ma bstan par gsungs /
ma nges pa'i rgyun zhugs srid pa lan bdun pa yod pa'i rgyu mtshan ni gzhan yang yod de /
rang 'grel las /
gong du 'pho ba de dag bar skabs su yang yongs su mya ngan las 'da' bar lta'o / /
'og min dang srid pa'i rtse mo'i mthar thug par 'gro ba nyid ni de phan chad du 'gro ba med pa'i phyir te /
dper na rgyun du zhugs pa mchog tu thogs na srid pa lan bdun pa bzhin /
zhes dang /
de'i 'grel bshad du / /
dper na rgyun du zhugs pa mchog tu thogs na lan bdun pa nyid bzhin de /
de la srid pa gnyis sam /
gsum mngon par grub nas yongs su mya ngan las 'da' ba mi srid pa ma yin mod kyi /
de phan chad srid pa brgyad pa mngon par 'grub par @# / /
mi byed pas mchog tu thog na lan bdun pa /
zhes gsungs pa'i phyir /
nges pa'i rgyun zhugs srid pa lan bdun pa ni /
srid pa nyi shu rtsa brgyad len par nges pa'i las sngon so skye'o dus su bsags shing /
'di ni rgyun zhugs srid pa lan bdun pa rnams kyi tha shal yin te /
mdzod 'grel las /
thams cad ni min par ltar thogs na zhes bya ba ni thams cad kyi tha shal ba'o / /
zhes dang /
bar skabs su yang 'phags pa'i lam mngon du byed cing yongs su mya ngan las mi 'da' ste /
de srid du srid pa myong bar 'gyur ba'i las kyi stobs bskyed pa'i phyir ro / /
zhes gsungs pa'i phyir| 'dis de las lhag pa mi len te /
de tsam gyis rgyud yongs su smin nas mya ngan las 'da' bar 'gyur pa'i phyir /
dper na /
sprul gom pa bdun pa dang /
rims nyin bzhi pas zin pa ltur ro / /
O na srid pa nyi shu rtsa brgyad len par nges /
srid pa len bdun pa zhes brjod pa'i rgyu mtshan ci zhe na /
rgyu mtshan yod de /
slang bya'i srid pa bdun tshan du 'dra bas de ltar brjod pa'i phyir /
dper na /
'jig rten gyi tha snyad la shing 'ga' zhig la 'dab ma brgya stong la sogs pa yod kyang /
lo ma re re la 'dab ma bdun bdun yod pas 'dab ma bdun pa zhes brjod pa dang /
gsung rab kyi tha snyad la yang /
dge slong dag ci ltar na dge slong gnas bdun la mkhas pa yin zhe na /
gzugs yang dag pa ji lta ba bzhin du rab tu shes so / /
gzugs sdug bsngal ba dang /
gzugs kun 'byung ba dang /
gzugs 'gog pa dang /
gzugs 'gog par 'gro ba'i lam dang /
gzugs kyi ro myang dang /
nyes dmigs dang /
nges par 'byung ba yang dag pa ji lta ba bzhin du rab tu zhes so / /
zhes phrang po lnga chad la gsungs pas na /
gnas sum cu so lnga la mkhas su zin kyang /
mkhas bya'i gnas rnams bdun tshan du 'dra bas gnas bdun la mkhas pa'i dge slongs zhes brjod pa bzhin no / /
sde pa gzhan dag na de /
gang zhig mi rnams kyi nang du bden pa mthong ba de ni lha rnams kyi nang dral lan gsum 'khor mi rnams kyi nang du yang lan gsum kho na 'khor nas de nas lha rnams kyi nang du 'ongs nas yongs su myongs ngan las 'da' ba'o /
gang bzhig lha rnams kyi nang du bden pa mthong ba de yang de kho na bzhin du mi rnams kyi nang du lan gsum 'khor la /
lha rnams kyi nang du lan gsum 'khor nas de nas mi rnams kyi nang du 'ongs te yongs su myang ngan las 'da'o / /
zhes smra ba'o / /
zhes 'grel bshad du 'byung ba ltar 'dod la /
shes byed ni /
mdo las /
lha dang mi rnams kyi nang du lan bdun 'khor zhe s+'+b+yung gi / /
so sor 'khor zhes mi 'byung ba'i phyir dang /
gzhan yang mdo las /
'phags pa'i gang zag lta ba phun sum tshogs pa srid pa brgyad pa mngon par grub pa gang yin pa de ni gnas min zhing go skabs @# / /
med do / /
zhes sogs gsungs pa'i phyir /
zhes zer /
mi rigs te /
'phags pa'i gang zag 'dod pa'i khams su las nyon gyi rigs mthun gyi skye srid brgyad len pa mdo las bkag pa tsam yin pa'i phyir te /
'od srungs sde pa mngon pa'i lung las /
lha rnams kyi nang du lan bdun mi rnams kyi nang du lan bdun /
zhes gsungs shing /
kun btus las kyang de ltar thogs nas srid pa lan bdun pa gang zhe na /
rgyun du zhugs pa'i gang zag nyid lha dang mi rnams kyi nang du lan dun yan man du srid par 'khor bar byas nas gang sdug bsngal gyi tha ma thob pa'o / /
zhes gsungs shing /
mdzod 'grel las kyang /
des na 'di la mngon par zhen par mi bya'o / /
zhes bye brag smra ba'i bzhed pa ltar gsungs pa'i phyir /
gsum pa ni /
rgyun zhuT kyi rten la riT mthun gyi skye srid bdun len pa'i don gyis de ltar brjod do / /
gsum pa ni /
laM rjes shes nas 'dod nyon drug pa spong ba'i bar na yong /
bzhi pa ni /
khams gsum gyi nyon mongs rim gyi spong ba'i rgyun zhuT yin pa'i don gyis na de ltar brjod do / /
gnyis pa spang bya cig car ba'i rgyun zhuT bshad pa la / /
bshad bya'i lung 'gong pa /
lung go don bshad pa gnyis /
dang po ni /
kun btus las /
rgyun du zhuT pa zhes gang gsungs pa la rgyun du zhugs pa ni rnam pa gnyis te /
rim gyis pa dang cig car nges par 'byin pa'o / /
de la rim gyis pa ni sngar ji skad bshad pa nyid yin par shes par bya'o / /
ceg car nges par byin pa ni gang bden pa rnams mngon par rtogs par byas nas mi lcogs pa med pa la brten te /
'jig rten las 'das pa'i lam gyi khams gsum na spyod pa'i nyon mongs pa rnams rnam pas cig car du spong ste 'di ni rgyun du zhugs pa'i 'bras bu dang /
dgra bcom pa'i 'bras bu ste /
'bras bu gnyis la gdags so / /
phal cher ni mthong ba'i chos sam 'chi ba'i dus kyi tshe kun shes pa thob par byed do / /
gal te mi byed na'ang de smon lam gyi stobs can yin te /
smon lam gyi dbang gis 'dod pa'i khams nyid du skyes te sangs rgyas 'byung ba med na rang rgyal bar 'gyur ro / /
zhes gsungs so / /
| gnyis pa ni /
rgyun du zhugs pa la rnam pa gnyis gsungs pa las /
rim gyis pa 'dir dngos su mi 'chad pa'i rgyu mtshan yon do / /
sngar gong du bshad zin pa'i phyir /
spangs bya cig car ba'i rgyun zhugs 'chad pa la /
dus kyi khyad par /
sa'i khyad par /
lam gyi khyad par /
spang bya spong tshul gyi khyad par /
gang zag gi khyad par /
myang 'das mngon du byed tshul gyi khyad par dang drug yod pa las /
dang po ni /
gang bden pa rnams mngon par rtogs par byas nas /
zhes pa dang gnyis pa ni /
mi lcogs pa med pa la brten te /
zhes pa dang /
gsum pa ni /
'jig rten las 'das pa'i @# / /
lam gyi /
zhes pa ni /
khams gsum na spyod na spyod pa'i nyon mongs pa rnams rnam pas cig car spong ste /
zhes dang /
lnga pa ni /
'di ni rgyun du zhugs pa'i 'bras bu dang /
dgra bcom pa'i 'bras bu ste /
'bras bu gnyis la gdags so / /
zhes dang /
drug pa ni /
phal cher ni mthong ba'i zhes sogs kyis bstan la /
cig car ba'i rgyun zhugs 'dis mthong lam gyi rjes su rang gi spang bya'i gtso bo rnams spong dgos pa'i rgyu mtshan yod de /
mthong lam gyi sngon rol tu de'i spang bya'i gtso bo rnams spong bar mi nus pa'i phyir /
'dir nyer bsdogs mi lcogs pa med pa la brten nas nyon mongs pa rnams spong dgos te /
'dod pa nyon mongs rags /
'dis nyer bsdogs lhag ma rnams dang /
dngos gzhi'i sems ma thob pa'i phyir /
'dis 'das lam la brten nas nyon mongs pa rnams spongs ste /
'jig rten pa'i lam gyi srid rtse'i nyon mongs cung zad kyang spong bar mi nus pa'i phyir dang /
srid rtse'i gong sa la zhi ba dang /
srid rtse la rags par lta ba'i lam ni med pa'i phyir te /
srid rtsel gong sa med phyir te /
mjod las /
'jig rten 'das kyis srid rtsel / /
chags bral gzhan la rnams pa gnyis / /
zhe srid rtse'i nyon mongs pa 'das lam kho nas spong tshul dang /
ci yang med man chad kyi /
nyon mongs rnams 'jig rten pa dang 'jig rten las 'das pa'i lam gnyis kas spong tshul gsung zhing /
mdzod las /
srid rtse las skyes bzod pa yis / /
gzhom bya mthong bas spang bya nyid / /
'+l+hag skyes mthong dang sgom gnyis kyis / /
zhes srid rtse'i mthong spangs mthong lam kho nas spong ba dang /
sa gzhan rnams kyi mthong spang nyon mongs mthong sgom gyi lam gnyis kyis spong tshul gsungs pa'i phyir /
'di'i spang bya spong tshul gyi khyad par bzhag tu yod de /
sa dgu'i sgom spang chen po'i chen po dgu cig car du spong ba nas mthar chung du dgu cig car du spong ba'i phyir te /
'dis khams gsum bdag med pa'i rnam pa can du dus cig car du sgom car sgom nus pa'i phyir te /
'di rgyun zhags gzhan las dbang po rno ba'i phyir /
kun btus kyi 'grel par /
rnam pas zhes bya ba ni sgom pas spang par bya ba 'dod pa dang| gzugs dang /
gzugs med pa na spyod pa chen po'i chen po cig car du spong ba dang /
de bzhin du chung ngu'i bar du ste /
mthong bas spang bar bya ba bzhin no / /
'jig rten pa'i lam /
zhes bya ba'i tha tshig go / /
'dir khung ni /
sor mo'i rtse mo'i mdo las /
gzugs gang ci yang rung ste zhes bya ba nas /
rnam par shes pa'i bar du 'das @# / /
pa dang ma 'ongs pa dang da ltar byung ba zhes rgya cher byung ba nas /
rgyang ring po dang thag nye ba zhes bya ba'i bar du de thams cad gcig tu bsdus te /
cha gcig tu byed do / /
gcig tu zlum mo / /
gcig tu sngom mo / /
phrad pa gcig tu byed do / /
chos gcig tu byas shing phung po gcig gi bar du byas nas 'di ltar yang dag par slob ste /
'di thams cad mi rtag pa /
'di thams cad shin tu s+g+dug bsngal ba'o / /
zhes rgya cher gsungs pa lta bu'o / /
zhes gsungs so / /
nyan thos kyi spang bya cig car ba'i 'bras bu ni /
'bras bu thog mtha' gnyis kho na la 'jog rigs te /
'bras bu bar pa gnyis la 'jog par mi rigs pa'i phyir te /
phyir 'ong yin na /
'dod nyon drug pa spang shing gong ma'i sgom spang mongs drug pa ma spang pas khyab /
phyir mo 'ong yin na /
'dod nyon dgu pa spangs shing gong ma'i nyon mongs dgu pa ma spangs dgos pa'i phyir /
khyab ste /
'don nyon mongs drug pa spangs pa'i cig car ba'i nyan thos yin na /
srid nyon drug pa spangs pas khyab / /
'dod nyon dgu pa spangs pa'i cig car ba'i nyan thos yin na yang /
srid nyon dgu pa spangs pas khyab pa'i phyir te /
kun btus kyi 'grel par /
de ni 'bras bu dang po dang po dang tha ma gnyis kho na la gdags te /
de gnyis ni khams gsum pa'i mthong ba dang sgom pas spangs par bya ba thams cad ma lus par spangs pas rab tu phye ba'i phyir go rim bzhin no / /
bar dag la mig dags te /
de dag ni bden pa mthong bas spang bar bya ba dang sgom pas spang bar bya ba 'dod pa na spyod nyid lhag ma dang bcas pa dang /
lhag ma med par spangs pas rab tu phye ba'i phyir ro / /
cig rung nges par 'byin pa'i dbang du byas nas /
rnams par 'byed pa'i mdo las /
rgyun du zhugs pa'i 'og tu dgra bcom pa rnam par dag par rig par bya'o / /
zhes 'byung ngo / /
zhes gsungs so / /
'di ni kun gzhi dang nyon yid mi bzhed pa rnams kyi lugs yin la /
bzhed pa rnams kyi lugs ltar na 'di ltar 'chad dgos te /
de dag gi ltar na khams gsum gyi nyon yid rim gyis spangs pa mi srid pa'i phyir te /
srid rtse'i nyon mongs spangs pa dang /
khams gsum gyi nyon yid spangs pa dus mnyam pa'i phyir /
de ltar na yang 'bras bu bar pa gnyis la gnas pa'i gang zag spang bya cig car ba ma yin te /
des 'jug shes su gyur pa'i khams gsum gyi nyon mongs drug pa dang dgu pa rnams rim bzhin du spong dgos pa yin pa'i phyir te /
de rnams spang bya cig car ba'i rgyun zhugs las dbang po rtul ba yin pa'i phyir /
'bras bu dang po la spang bya cig car ba bzhag pa'i rgyu mtshan yod de /
de ni khams gsum gyi mthong spang nyon mongs ma lus pa cig car du spangs@# / /
pas rab tu phye ba'i phyir /
'bras bu tha ma la spang bya cig car ba 'jog pa'i rgyu mtshan yod de /
de ni khams gsum gyi sgom spang nyon mongs ma lus pa cig car du spangs pas rab tu phye ba'i phyir| des na spang bya cig car ba dang /
rim gyis pa'i rnam par gzhag pa ni /
nyon yid 'khor bcas las gzhan pa'i khams gsum gyi nyon mongs rim gyis spong ba dang /
cig car du spong ba'i sgo nas 'jog par byed dgos te /
'dod pa khams pa'i phyir 'ong lha bu yin na /
'dod nyon ma spangs pas khyab pa'i phyir te /
de yin na nyon yid ma spangs pas khyab /
de'i rgyud kyi nyon yid 'dod pa'i sas sdus yin te /
nyon yid ni rang rgyud ldan gyi gang zag de dang sa mtshungs pa kho na yin pa'i phyir te /
sdu ba las /
nyon mongs pa de dag ni lus gang du skyes pa de'i sa pa nyid de de ni 'du shes med min gyi skye mched la 'dod chags dang bral ba dag kho nas cig car du spong bar bya'i de las gzhan pa'i nyon mongs pa dag da lta rim gyis spong ba ni ma yin no / /
zhes gsungs shing /
sum cu par /
gang du skyes pa de de'i'o / /
zhes gsungs pa'i phyir / /
des na /
srid nyon brgyad pa spangs pa'i phyir 'ong yod de /
'dod nyon brgyad pa spangs pa'i phyir 'ong yod pa gang zhig /
'dod nyon brgyad pa spangs na srid nyon brgyad pa spangs dgos pa'i phyir /
dang po grub ste /
phyir 'ong 'bras gnas khyad par can cho cig par chad cig pa yod pa'i phyir /
gnyis pa grub ste /
'dod nyon dgu pa spangs na srid nyon dgu pa spong dgos pa'i phyir te /
'dod nyon dgu pa spangs na /
'dod nyon spangs pas khyab /
'dod nyon spangs na /
srid rtse'i nyon mongs spangs dgos pa'i phyir /
dang po grub ste /
srid nyon dgu pa spangs na srid rtse'i nyon mongs spangs dgos pa gang zhig /
rgyu mtshan mtshungs pa'i phyir /
gong gi rtags gnyis pa grub ste /
'dod pa'i nyon yid dang srid rtse'i nyon yid rim bzhin du spangs pa'i gang zag mi srid pa gang zhig /
'dod pa'i nyon yid 'khor gyi 'dod nyon de la yang chung du'i chung dul sogs pa dgu'i rnam gzhag 'thad pa'i phyir te /
'dod pa'i nyon yid 'khor gyi nyon mongs de /
'dod pa'i nyon mongs yin pa gang zhig /
de rnams kyi gnyen por gyur pa'i sgom lam bar chad med lam chen po'i chen po sogs dgu'i rnam gzhag 'thad pa'i phyir te /
'dod pa'i nyon yid 'khor gyi nyon mongs de dang 'jug shes su gyur pa'i 'dod nyon rnams 'dod pa'i sas sdus yin pa gang zhig /
phyi ma 'di rnams kyi gnyen por gyur pa'i sgom lam dgu yod pa'i phyir te /
'dod pa'i nyon yid dang /
srid rtse'i nyon yid rim gyis spangs pa'i gang zag mi srid pa'i phyir te /
sdu ba /
de ni 'du shes med 'du shes med min skye mched la 'dod chags dang bral ba dag kho nas @# / /
spang par bya'i de las gzhan pa'i nyon mongs pa dag de ltar rim gyis spang ba ni ma yin no / /
zhes gsungs pa'i phyir /
'dod nyon dgu pa ma spangs pa'i phyir mi 'ong mi srid pa'i phyir te /
'dod nyon dgu pa spangs na srid nyon dgu pa spangs dgos pa gang zhig /
srid nyon dgu pa spangs pa'i phyir mi 'ong mi srid pa'i phyir / /
'dod nyon dgu pa spangs pa'i phyir mi 'ong srid cing /
srid nyon brgyad pa spangs pa'i phyir 'ong mi srid par bshad pa dang 'gal snyam na skyon med de /
snga ma ni 'jug shes su gyur pa'i 'dod nyon dgu pa la dgongs la /
phyi ma de ni rags rtsis kyi dbang du mdzad pa'i phyir /
de rnams ni rnam shes tshogs brgyad bzhed pa'i sems rtsams pa rnams kyi lugs yin la /
snga ma rnams ni rnam shes tshoT brgyad mi bzhed pa'i dbu ma rang brgyud pa rnams kyi lugs yin pas grub mtha' so so'i rnam gzhag la mkhas par bya'o / /
'di'i myang 'das sngon du byed tshul gyi khyad par bzhag du yod de /
dbang po ches rno ba dang 'bring dang rtul ba'i khyad par gyis rgyun zhugs kyi 'bras bu thob pa'i tshe 'di nyid dang /
de nas shi 'phos pa'i bar srid dang /
de nas 'dod pa'i skye srid blangs te sangs rgyas 'byung ba dang 'phrad na nyan thos dang /
ma 'phrad na rang rgyal du 'gyur ba'i phyir te /
de lta bu'i smon lam rnam par dag pa btab pa'i phyir /
spang bya cig car ba'i rgyun zhugs rang rgyal gyi lam du 'jug pa'i tshe rang rgyal gyi tshigs lam kho na nas 'jug dgos te /
rang rgyal gyi lam lnga po'i go rim mtha' cig tu nges pa'i phyir te /
spyir lam lnga'i go rim mtha' gcig tu nges pa'i phyir /
kho na re /
'dod pa'i bar ngo'i rten la myang 'das sngon du byed pa'i rgyun zhugs med par thal /
bar do tshe shin tu thung /
rgyun zhugs kyi spang bya'i gtso bo mang ba'i phyir /
zhe na ma khyab ste /
de ni bye brag tu smra ba'i 'dod pa yin pa'i phyir /
zhes kun mkhyen gnyis pa dar ma rin chen gyis kun btus kyi Tik chen du gsungs pa'i phyir /
bzhi pa sa mtshams ni /
lam rjes shes nas srid nyon dgu pa'i dngos gnyen la gnas pa'i bar na yod /
lnga pa sgra bshad ni /
myan ngan las 'das pa thob par byed pa'i lam gyi rgyun la zhugs zhes bya la /
phyir 'ong rnams kyang rgyun zhugs yin yang spyi sgra bye brag la 'jug pa'i dbang du byas nas 'bras gnas dang po kho na la rgyun zhugs su brjod de /
gong sa'i dge ba'i las rnams bsod nams kyi las yin yang /
'dod pa'i dge ba kho na la bsod nams kyi las zhes brjod pa ltar ro / /
zhes rten cing 'brel bar 'byung ba dang po dang /
brgyad pa'i rnam gzhag las bshad la ding sang de bzhin du mi bzheng par snang ngo /
| /
gnyis pa phyir 'ong gi skor bshad pa la /
zhug @# / /
pa bshad pa dang /
'bras gnas bshad pa gnyis /
dang po ni /
phyir 'ong gi 'bras bu thob phyir du brtson pa'i sbyor ba rgyun chags la gnas pa'i rab phye'i gang zag go /
de la dbye na 'bras bu thod brgal ba'i phyir 'ong zhugs pa /
'bras bu rim gyis pa'i phyir 'ong zhugs pa gnyis /
dang po la /
dbang rtul dang pa'i rjes 'brang dang /
dbang rnon chos kyi rjes 'brang gnyis /
'di'i sa mtshams sbyor lam stan cig pa nas yod /
'bras bu rim gyis pa'i phyir 'ong zhugs pa la /
dbang rtul dang pas mos pa dang /
dbang rnon mthong bas thob pa gnyis /
'di'i sa mtshams lam rjes shes thob pa nas /
'dod nyon drug pa spong ba'i bar na yod /
gnyis pa 'bras gnas la /
mtshan nyid /
dbye ba /
sa mtshams /
sgra bshad dang bzhi /
dang po ni /
phal cher la 'dod chags 'bral bas rab tu phye ba'i dge sbyong tshul gyi 'bras bu la gnas pa'i gang zag go /
mdzod las /
rnam pa drug pa zad gyur pa /
de ni lan cig phyir 'ong ngo / /
zhes dang /
kun btus las /
lan cig phyir 'ong ba'i gang zag gang zhe na /
sgom pa'i lam la 'dod pa na spyor pa'i nyon mongs pa nam drug pa spangs pa'i lam la gnas pa'i gang zag go /
zhes gsungs pa'i phyir /
gnyis pa la /
dbang po'i sgo nas dbye na /
dbang brtul dang pas m+sos pa dang /
dbang rnon mthong bas thob pa gnyis /
'bras bu sdon du byed tshul gyi sgo nas dbye na /
'bras bu thod brgal ba'i phyir 'ong dang /
'bras bu ri mgyis pa'i phyir 'ong gnyis /
phyir 'ong gang zhig /
rgyun zhugs kyi 'bras bu ma thob par rab tu phye ba /
dang po'i mtshan nyid /
de gang zhig /
rgyun zhugs kyi 'bras bu thob zin pas rab tu phye ba /
gnyis pa'i mtshan nyid /
sbyor ba'i sgo nas dbye na /
phyir 'ong tsam po ba dang| khyad par can tshe gcig par chad gcig pa gnyis /
phyi ma 'di la spangs rtogs kyi khyad par /
skye ba len tshul gyi khyad par /
'bras bu gong ma la zhugs pa'i khyad par dang gsum yod de /
mdzod las /
nyes cha bdran nam brgyad zad pa /
tshe gcig bar chad gcig pa dang / /
gsum pa la ni zhugs pa yin / /
zhes sgom spang du gyur pa'i 'dod nyon bdun nam brgyad zad pa /
dgu pa ma zad pa /
'dod lha'i skye ba'i srid pa gcig len zhing /
skye ba'i srid pa gzhan mi len pa /
phyir mi 'ong gi 'bras bur zhugs par bshad pa'i phyir dang /
kun btus las kyang /
bar chad gcig pa gang zhe na /
lan cig phyir 'ong ba lha rnams kyi nang nyid du gang sdug bsngal gyi tha ma thob pa'o / /
zhes bshad do / /
gsum pa ni /
lam rjes shes nas 'dod nyon dgu pa spongs ba'i bar na yod /
bzhi pa ni /
phyir mi 'ong gi 'bras bu thob rjes su 'do par las nyon gyi dbang gyi dbang gis lan cig @# / /
phyir 'ong ba'i don gyis lan cig phyir 'ong zhes bya la /
'di yang sgra bshad pa tsam yin te /
'dod par las kyi dbang gis skye ba mi len par /
tshe de nyid la yongs su mya ngan las 'da' ba'i phyir 'ong dang /
'dod par lha'i skye srid blangs pa'i rjes su mi'i skye srid len par 'gyur pa'i phyir 'ong yod cing /
rigs mthun gyi skye ba gnyis mi len pa'i don gyis lan cig phyir 'ong zhes brjod kyi /
khan gnyis phyir 'ong zhes ma ma brjod de /
mdzod 'grel las /
lha dag gi nang du song nas mi'i 'jig rten du lan cig phyir 'ong ba'i phyir /
lan cig phyir 'ong ba ste /
de phyen chad du 'gro ba med pa'i don to / /
zhes gsungs pa'i phyir /
| gsum pa phyir mi 'ong gi skor bshad pa la /
zhugs pa bshad pa /
'bras gnas bshad pa gnyis /
dang po ni /
phyir mi 'ong 'bras bu thob phyir du brtson pa'i sbyor ba rgyun chags la gnas pa'i rab tu phye ba'i gang zag go / /
de la 'bras bu thod brgal ba'i phyir mi 'ong zh+gus pa /
'bras bu rim gyis pa'i phyir mi 'ong /
de gnyis ma yin pa'i phyir mi 'ong zhugs pa dang gsum /
dang po la /
dbang rtul dang pa'i rjes 'brang /
dbang rnon chos kyi rjes 'brang gnyis yod /
gnyis pa dang gsum pa la /
dang mos /
mthong thob gnyis gnyis yod /
dang po ni /
rgyun zhugs kyi 'bras bu ma thob pa /
gnyis pa ni /
rgyun zhugs kyi 'bras bu thob pa /
gsum pa ni /
rgyun zhugs kyi 'bras bu ma thob cing phyir 'ong gi 'bras bu thob pa ste /
dper na thod brgal ba'i phyir 'ong 'bras gnas khyad par can lha bu'o / /
thos brgal ba'i phyir 'ong dang /
phyir mi 'ong gi zhugs pa gnyis ni /
sbyor lam stan cig pa nas lam rjes bzod kyi bar na yod /
gzhan gsum ni /
lam rjes shes thob zin pa nas 'dod nyon dgu pa spong ba'i bar na yod /
gnyis pa 'bras gnas bshad pa la /
mtshan nyid /
dbye ba /
so so'i rang bzhin /
'phros don /
sa mtshams /
sgra bshad pa dang drug /
dang po ni /
tha ma'i cha mthun lnga spangs pas rab tu phye ba'i dge sbyong tshul gyi 'bras bu la gnas pa'i gang zag go / /
de lnga ni| mthong spangs kun sbyor gsum /
'dod pa la 'dun pa /
gnod sems rnams yin la /
dang po gsum gyis rang rgyud ldan gyi gang zag 'gro ba tha ma so skye la kun tu sbyor /
phyi ma gnyis kyis rang rgyud ldan gyi gang zag khams tha ma 'dod pa'i khams la kun tu sbyor ba'i kun sbyor zhes bya ste /
kun btus las /
phyir mi 'od pa'i gang zag gang zhe na /
gang sgom pa'i lam la 'dod pa na spyod pa'i rnam pa dgu pa spangs pa'i lam la gnas pa'i gang zag go /
gang gi tshe 'dod pa na spyod pa'i sgom pas spangs par bya ba thams cad spangs pa'i phyir mi 'ong par 'gyur na ci'i phyir tha ma'i cha dang mthun pa'i kun tu sbyor ba lnga spangs @# / /
pas phyir mi 'ong ba zhes bya zhe na gtso bo bsdus pa'i phyir ro / /
ci'i phyir gtso bo zhes bya zhe na /
'gro ba tha ma'i rgyu yin pa dang /
khams tha ma'i rgyu yin pi phyir /
zhes dang /
mjod las /
de dgu zad pa phyir mi 'ong / /
zhes bshad do / /
gnyis pa la /
dbang po'i sgo nas dbye na /
phyir mi 'ong dang mos dang /
mthong thob gnyis /
'bras bu sngon du byed tshul gyi sgo nas dbye na /
thor brgal dang /
rim gyis ba /
de las gzhan pa gsum /
sbyor ba'i sgo nas dbye na /
btsam khyad gnyis /
yon tan sngon du byed tshul gyi sgo nas dbye na /
lus mngon byed dang /
de min pa gnyis /
myang 'das mngon du byed tshul gyi sgo nas dbye na /
mthong chos zhi /
'dod par tshe yongs 'gyur /
gzugs su nyer 'gro /
gzugs med nyer 'gro dang bzhi'o / /
gsum pa so so'i rang bzhin ni /
phyir mi 'ong gang zhig /
dbang rtul dang ba'i rjes 'brang ngag gi zhugs pas thob pa /
gang zhig /
dbang rnon chos kyi rjes 'brang gi zhugs pas thob pa /
de gang zhig /
'bras bu dang po gnyis gang yang ma thob pas rab tu phye ba /
gang zhig /
gnyis ka thob zin pas rab tu phye ba /
gang zhig /
phyir 'ong gi 'bras bu thob cing rgyun zhugs kyi 'bras bu ma thob pa'i rab tu phye ba /
dper na /
thod brgal ba'i phyir 'ong gi rtogs pa sngon du song ba'i phyir mi 'ong lta bu /
gang zhig /
rang gi 'bras bu gong ma la ma zhugs pa'i rab tu phye ba dang /
gang zhig /
zhugs pa'i rab tu phye ba /
gang zhig mthong lam thob pa'i tshe de nyid la myang 'das sngon du byed par nus pa'i rab tu phye ba /
gang zhig /
'dod par 'phags chos skye srid rgyud mar brten zin pa'i rab tu phye ba /
mdzod las /
'dod par tshe yongs gyur ba'i 'phags /
khams gzhan du ni 'gro ba med /
ces gsungs /
gang zhig /
'gog snyoms thob zin gyis rab tu phye ba /
mdzod las| 'gog pa thob pa'i phyir mi 'ong /
lus kyis mngon sum byed par 'dod / /
ces dang /
kun btus las /
lus kyis mngon sum du byed pa gang zhe na /
gang slob pa'i rnam par thar par brgyad la bsam gtan pa'i gang zag go /
zhes dang /
gzugs su nyer 'gro'i phyir mi 'ong 'di la /
'dong rten cang gyi khyad par bshad par dang /
'og min dang srid rtse'i rten can gyi phyir mi 'ong rnams kyang gzugs su nyer 'gro sogs su bshad pa'i lugs khyad par ba gnyis 'dug pas /
phyir mi 'ong gang zhig /
las nyon gyis gzugs kyi srid par phyin te mya ngan las 'da' bar 'gyur ba'i rigs can /
'di la /
gzugs su nyer 'gro'o phyir mi 'ong bar 'da' ba| skyes 'da' ba /
gong 'pho ba dang gsum du 'byed pa'i rgyu tshan ni /
phyir mi 'ong gusm po de la /
dbang po rnon po dang /
'bring dang /
rtul ba'i khyad par dang /
las kyinus pa chung ba dang /
'bring dang /
che ba'i khyad par @# / /
dang| nyon mongs pa srab pa dang /
'bring dang /
'thug pa'i khyad par gyis bzhag ste /
mdzod las /
de dag gi ni khyad par rnams / /
las dbang nyon mongs bye brag las / /
zhes gsungs pa'i phyir /
bar 'da' ba la gsum du gsungs pa dang /
skyes 'da' ba la gsum dang /
gong 'pho 'og min 'gro la gsum du 'byed tshul yang sngar bshad pa las rtogs par bya'o / /
gzugs su nyer 'gro'i phyir mi 'ong dbang rnon gang zhig| gzugs kyi skye ba'i kun sbyor spangs shing /
mngon par 'grub pa'i kun sbyor ma spangs par gzugs kyi bar ro'i rten la mya ngan las 'da' ba rig can /
kun btus las /
bar ma dor yongs su mya ngan las 'da' pa gang zhe na /
skye ba'i kun tu sbyor ba ni spangs la mngon par 'grub pa'i kun tu sbyor ba'i ni ma spangs pa ste /
bar ma do'i srid pa mngon par 'grub pa na /
gang lam mngon du byas nas sdug bsngal gyi tha ma thob pa dang /
bar mdo'i srid pa mngon par 'grub pa na skyes ba'i srid par 'gro bar mi sems pa nyid na /
gang lam mngon du byas nas sdug bsngal gyi tha ma thob pa dang /
mngon par bsams skye ba'i srid pa la mngon par 'jug ste /
skye ba'i srid pa ni ma thob pa na gang lam mngon du byas nas sdug bsngal gyi tha ma thob pa'o / /
zhes gsungs so / /
des na /
bar dor 'da' ba'i phyir mi 'ong de la /
myur bar 'da' ba /
myur ba min par 'da' ba /
dus yun ring mo zhig nas 'da' ba dang gsum yod de /
de ltar du skyes bu dam pa'i 'gro ba bdun bstan pa'i mdo las /
me stag gnam du yar ma thag med par 'gyur ba dang /
yar nas cung zad lon pa na med par 'gyur ba dang /
yar nas yun ring lon pas med par 'gyur ba'i dpe rnam pa gsum gyi sog nas bstan pa'i phyir /
dpe de ni /
gzugs kyi bar do grub ma thag mya ngan las 'da' bar 'gyur ba dang /
de grub nas yun cung zad lon pa na mya ngan las 'da' bar 'gyur ba dang /
de grub nas yun ring du lon te skye srid 'grub tu nye ba na mya ngan las 'da' ba ste /
mdor na bar do'i che stod dang bar dang mtha' mar mya ngan las 'da' ba ste /
'di dag ni lhag med du mya ngan las 'da' zhing /
skyes 'da' ba rnams lhag bcas su mya ngan las 'da' bar gsungs so / /
skyes mnga' ba la /
gzugs su nyer 'gro'i phyir mi 'ong dbang 'bring gang zhig / /
gzugs su skye ba'i kun sbyor dang mngon par 'grub pa'i kun sbyor gnyis ka ma spangs shing /
gzugs kyi skye srid gcig kho na blangs te mya ngan las 'da' ba'i rigs can no / /
dbye na /
skye ba'i srid pa de'i stong dang /
bar dang /
tha mar mya ngan las 'da' ba dang gsum /
skyes tsam nas 'da' ba /
mngon par 'du byed med par 'da' ba /
mngon par 'du byed dang bcas te mya ngan las 'da' ba /
zhes brjod @# / /
par bya ste /
kun btus las /
skyes nas yongs su mya ngan las 'da' ba gang zhe na /
gnyis kar kun tu sbyor ba ma spangs la /
gzugs kyi khams su skyes pa tsam nyid kyis gang lam mngon du byas nas sdug bsngal gyi tha ma thob pa'o / /
mngon par 'du byed med par yongs su mya ngan las 'da' ba gang zhe na /
gang skyes nas mngon par 'du byed pa med par lam gang sngon du byas nas sdug bsngal gyi tha ma thob pa'o / /
mngon par du byed pa dang bcas pas yongs su mya ngan las 'da' ba gang zhe na /
gang skyes nas mngon par 'du byed pas lam sngon du byas ste sdug bsngal gyi tha ma thob pa'o / /
zhes gsungs la /
rgyan rtsa bar /
mi byed byeng min zhes ma brjod par byed dang byed min zhes brjod pa ni sdeb sbyor gyi dbang las yin te /
dper na /
ma yin zhes mi brjod par yin min dang yod med ces grags pa ltar ro / /
gong 'pho la /
mtshan nyid /
dbye ba /
so so'i rang bzhin dang gsum /
dang po ni /
gzugs su nyer 'gro'i phyir mi 'ong dbang rtul gang zhig| gzugs kyi skye srid gnyis brgyud nas blangs te mya ngan las 'dad ba'i rigs can /
gnyis pa dbye ba la /
gong 'pho 'og min 'gro dang /
srid rtse mthar thar 'gro gnyis su 'byed pa'i rgyu mtshan ni /
mdzod las /
de 'phar phyed 'phar thams cad du / /
'chi 'pho gzhan srid rtse mor 'gro / /
bsam gtan spel na 'og min 'gro / /
zhes gsungs pa ltar /
'dod pa'i rten la gzugs med kyi zhi gnas gtso bor sgom pa dang bsam gtan bzhi pa spel mar bsgom pa'i dbang gis yin no / /
gsum pa so'i rang bzhin las / /
srid rtse'i mthar thug 'gro bshad pa dang /
'og min 'gro bshad pa gnyis /
dang fpo la| mtshan nyid /
dbye ba /
sgra bshad dang gsum /
dang po ni /
gzugs su nyer 'gro'i phyir mi 'ong gong 'pho gang zhig /
srid rtse'i rten la mya ngan las 'da' ba'i rigs can no / /
gnyis pa ni /
dbye na /
gzugs med dang po gsum gyi rten la mya ngan las 'da' ba dang /
srid rtse kho na'i rten la mya ngan las 'da' ba bzhi yod do / /
srid rtse'i mthar thug 'gro zhes brjod pa mi 'thad par thal / /
gzugs med dang po gsum gyi la mya ngan las 'da' ba'i phyir snyam na /
ma khyab ste /
srid rtse las thal bar mi 'gro ba'i don gyis de ltar du brjod pa tsam yin pa'i phyir te /
mdzos 'gril las /
gong du 'pho ba de dag bar skabs pa yang yongs su mya ngan las 'da' bar lha'o / /
'og min dang srid pa'i rtse mo'i mthar thug par 'gro ba nyid ni /
de phen chad 'gro ba med pa'i don to / /
zhes gsungs pa'i phyir /
rigs pa 'di ni @# / /
'og min 'gro'i skabs su yang shes par bya'o / /
gsum pa ni /
phyir mi 'ong gi 'bras bu thob rjes su gzugs kyi skye ba'i srid pa blangs srid rtse'i rten la mya ngan las 'da' ba'i don gyis /
gzugs fsu nyer 'gro'i phyir mi 'ong gong 'pho srid rtse'i mthar thug 'gro /
zhes gsungs pa'o / /
gnyis pa 'og min 'gro bshad pa la /
mtshan nyid /
dbye ba /
sgra bshad pa dang gsum /
dang po ni /
gzugs su nyer 'gro'i phyir mi 'ong gang zhig /
'og min gyi rten la mya ngan las 'da' ba'i rigs can /
gnyis pa la /
'phar ba dang /
phyed du 'phar ba dang /
gnas thams cad du 'chi 'pho ba dang rnam pa gsum dang po ni /
de gang zhig /
gzugs kyi skye ba'i srid pa gnyis kho na blangs te mya ngan las 'da' ba'i rigs can /
gnyis pa ni /
de gang zhig /
gzugs kyi skye ba'i srid pa gsum blangs nas mya ngan las 'da' ba'i rigs can /
de gang zhig /
gzugs kyi skye ba'i srid pa bcu drug blangs te mya ngan las 'da' ba'i rigs run de gsum pa'o / /
tshangs chen du 'phags pa rnams skye ba len pa med de /
der gtso bo ni tshangs pa chen po gcig pur nges shing /
lta ba lngan pa'i gnas yin pa gang zhig /
'phags pa rnams tshangs pa'i 'khor du skye ba len pa dang /
lta ba ngan pa dang mi ldan pa'i phyir zhes bye brag tu smra ba bzhed la /
'di ni theg chen gyi sde snod tshad mar byas pa'i rnam par gzhag pa'i snga ma las gzhan kho na yin no / /
mdor bsdus na /
bar dor 'da' ba /
skyes 'da' ba /
gong 'pho 'og man 'gro thams cad la gzugs khams gnas rigs bcu bdun du skye ba len nges bcu bdun bcu bdun yod cing /
skye ba len tshul ni /
dang po gnyis /
'dod pa nas shi 'phis ma thag bsam gtan dang por skye ba /
shis 'phos pa thag gnyis par skye ba /
shi 'phos ma thag gsum par skyes ba nas bzung ste /
'dod pa nas shi 'phos ma thag tu 'og min du skye ba yod de /
de rnams gzugs kyi srid pa gcig kho na len pa'i phyir /
'og min 'gro 'i la /
'dod rten la bsam gtan spel mar bsgom /
shi 'phos tshang ris su skyes /
der yang spel sgom byas shing shi 'phos gnas tshang lnga po gang rung gi rten la mya ngan las 'da' ba dang| tshangs ris su skye ba'i bar snga ma bzhin du byas shing /
tshangs ris nas shi 'phes te gnas gtsang gi skye ba gnyis kho na blangs nas mya ngan las 'da' ba dang /
gugs khams gnas rigs bcu bdun po thams cad du skyes te mthar 'og min gyi rten la mya ngan las 'da' ba dang /
gong 'pho srid rtse'i mthar thug 'gro ni /
rgyu snyoms 'jug gi bsam gtan bzhin dang /
rgyu nyoms 'jug gi gzuT @# / /
med bzhin bsgom pa la brten nas 'dod pa nas shi 'phos ma thag tshangs ris su skye ba nas bzungs te 'bras bu che ba'i bar dang /
de nas gzugs med mu bzhir skyes te mya ngan las 'da' ba yin la /
'dis gnas gtsug du skye ba len mi nus pa'i rgyu mtshan yod de /
bsam gtan bzhin pa spel sgom ma byas pa'i phyir /
gsum pa ni /
phyir mi 'ong gi 'bras bu thob pa'i rjes su gzugs kyi skye ba srid pa snga ma snga ma nas phyi ma phyi mar gong du 'pho zhing 'gro ba'i don gyis na gong 'pho zhes dang /
'og min dang srid pa'i rtse mo mthar thug par 'gro ba sna 'og min 'gro dang| /
srid rtse'i mthar thug 'gro zhes brjod do /
! /
bzhi pa 'phros don la /
bsam gtan spel mar bsgo pa'i rten shad pa dang /
brten pa spel sgom bshad pa gnyis /
dang po ni /
gnyis ka'i cha las rnam par grol ba'i dgra bcom pa dang /
phyir mi 'ong lus mngon byed kho nas bsam gtan spel mar bsgom ste /
de las gzhan pa'i nyan thos rnams kyis bsam gtan bzhi pa'i spel bsgom mi nus pa'i phyir /
de yang dang por 'dod pa'i khams su gling gsum gyi rten la bsam gtan bzhi pa spel mar bsgom zhing /
phyis ni gzugs khams su yang bsgom par byed de /
rang 'grel las| dang por 'dod pa'i khams su gling gsum dag tu spel bar byed la /
phyis ni yongs su nyams pa gzugs kyi khams su spel byar byed do / /
zhes gsungs pa'i phyir /
gnyis pa la /
spel sgom gyi sbyor ba /
sgrub pa'i tshad /
spel sgom ma dngos /
grangs nges / /
spel sgom byas pa'i dgos pa dang lnga /
dang po ni /
sbyor ba gcig nyid kyi rgyan shin tu rin po dang ldan pa'i zag med kyi bsan gtan bzhi pa dang /
zag bcas kyi bzhin pa /
yang zag med kyi bzhi pa la snyoms par 'jug / /
de'i rjes rgyun shin tu thung pa'i zag med kyi bsam gtan bzhi pa dang /
zag bcas kyi bzhi pa dang /
yang zag med kyi bzhi pa la snyoms par 'jug ste /
snga ma la ring sbyor dang /
phyi ma la nye sbyor zhes gsungs la /
dang por bsam gtan bzhi pa spel ba'i rgyu mtshan yod de /
'di ni sems la su rung bzhing ting 'dzin shin tu gsal ba'i phyir te /
'di bsam gnan gyi skyon brgyad las grol ba'i phyir te /
mdzos las /
dang por bzhi pa spel bar byed / /
ces gsungs pa'i phyir /
gnyis pan i /
sbyor ba gcig nyid kyis zag med kyi bsam gtan bzhi pa gcig gi mjug thogs su zag bcas| /
de'i mjug thogs su zag med kyi bsam gtan bzhi pa skad cig ma cha gsum la ji ltar 'dod pa bzhin du snyoms par 'jug nus sgom grub pa zhes bya / /
ste /
mdzod las skad cig ma @# / /
ni bsres pas grub / /
ces gsungs pa'i phyir / /
zhes kha cig zer /
mi 'thad de /
rdzogs pa'i sangs rgyas gtogs pas de ltar bsgom par mi nus pa'i phyir /
dper na sbyor ba gcig nyid kyis rgyun ldan gyi zag med kyi bsam gtan bzhi pa gsum pa 'dod dgur snyoms par 'jug nus pa'i tshe spel sgom grub ste /
rang 'grel las /
sangs rgyas ma gtogs skad cig spel bar mi nus te /
de'i phyir rgyun chags gsum la ji ltar 'dod par snyoms 'jug pa'i sgo nas rdzogs pa yin no / /
zhes bya bar lta'o / /
zhes gsungs pa'i phyir /
gsum pa ni /
bsam gtan spel mar sgom pa la lwa yod de /
chung du gsum spel /
'bring drug spel /
chen po dgu spel /
shin tu chen po bcu gnyis spel /
shin tu ches chen po bco lnga spel rnams su yod pa'i phyir /
ji ltar spel ba'i tshul ni /
rang 'grel las /
dang po la zag pa med pa dang /
zag pa dang bcas pa dang /
zag pa med pa dang /
sems gsum mngon du byed do / /
zhes dang /
gnyis pa la ni drug go / /
gsum pa la ni dgu'o / /
bzhi pa la ni bcu gnyis so / /
lnga pa ni bco lnga ste /
zhes gsungs la /
'grel bshad las /
gnyis pa la ni drug go zhes bya ba ni /
zag pa med pa dang /
zag par bcas pa dang /
zag pa med pa zhes bya ba gsum dang /
yang zag pa med pa dang /
zag pa bcas pa dang /
zag pa med pa zhes bya ba gsum ste drug yin no / /
gsum pa la ni dgu'o / /
bzhi pa la ni bcu gnyis so / /
lnga pa la ni bco lnga ste /
zhes bya ba la yang de kho na bzhin du lha bar bya'o / /
zhes gsungs so / /
de yang sbyor ba gcig nyid kyis spel sgom snga ma nus shing /
phyi ma phyi ma mi nus pa'i don gyis spel bsgom lngar phye ba yin te /
mdzod kyi 'grel bshad don gsal las /
dang po la ni sems gsum mo / /
zhes bya ba ni /
gang zag de la nus pa de tsam zhig yod pa ste /
de bzhin du 'og ma rnams la yang brjod par bya'o / /
zhes gsungs so / /
bzhi pa ni /
bsam gtan bzhi pa'i spel bsgom la lngar grang nges pa'i rgyu mtshan gyis gnas gtsang gi skye ba la sngar grangs nges pa yin te /
mdzos las / /
de ni rnam pa lnga yi phyir / /
gnas gtsang skye ba lnga kho na / /
zhes gsungs pa'i phyir| lnga pa ni /
sngar bshad pa'i gang zag de dag gis bsam gtan spel bsgom byas pa la dgos pa yod de /
gnas btsang du skya ba dang /
mthong chos la bde bar gnas pa dang /
nyon mongs kyis nyams dogs pa'i 'jigs pa spangs dgos pa yod pa'i phyir te /
mdzod las /
skye dang gnas par bya phyir dang / /
nyon mongs pas ni 'jigs phyir yang / /
bsam gtan bzhi pa spel mar bsgom / /
zhes gsung@# / /
pa'i phyir /
phyir mi 'ong rnams gnas gtsung du skye ba'i phyir dang /
dgra bcom dbang rnon mthong chos la bde gnas 'ba' zhig gi phyir dang /
dgra bcom pa dbang rtul nyon mongs kyis nyams kyi dogs pa'i 'jigs pa spangs pa'i phyir dang /
mthong chos la bde gnas gnyis kyi phyir du bsam gtan sbel mar bsgom mo / /
gnas gtsang du skye ba len pa'i rgyu'i gtso bo ni| zag med kyi bsam gtan bzhi pa'i grogs kyis zin pa'i zag pa dang bcas pa'i bsam gtan bzhi pa kho na yin te /
'di ni gnas gtsang gi rnam smin gyi phung po rnams kyi rgyu'i gtso bo yin pa'i phyir te /
mdzod las /
rnam smin rgyu ni mi dge dang / /
dge ba zag bcas rnams kho na / /
zhes gsungs pa'i phyir /
zag med kyi bsam gtan bzhi pa gnas gtsang du skye ba'i rgyu'i gtso bo ma yin te /
de ni sred pa'i brlan dang bral ba'i phyir /
dper na brlan dang bral ba'i sa bon skam ril bas myu gu mi skyed pa bzhin no / /
de yang rnam 'grel las /
srid pa'i sred las rnam brgal pas / /
las gzhan 'phen nus ma yin te / /
lhan cig byed pa zad phyir ro / /
zhes gsungs pa ltar ro / /
skabs 'di'i zag bcas ni /
nyon mongs pa'i zag bcas dang /
zag med ni nyon mongs med pa'i zag med yin la /
de gnyis spel nas bsgom pas gzugs kyi 'khor ba dang /
'phags pa'i go 'phang gnyis cig car du 'grub par byed pa'o / /
sgra bshad ni /
phyir mi 'ong gi 'bras bu thob rjes su gzugs khams kyi srid par nye bar 'gro ba'i rgyu mtshan gyis gzugs su nyer 'gro'i phyir mi 'ong zhes brjod do / /
gzugs med nyer 'gro la /
mtshan nyid /
dbye ba /
sgra bshad dang gsum /
dang po ni /
phyir mi 'ong gang zhig /
gzugs khams su las dbang gis mi 'gro zhing /
las dbang gis gzugs med kho nar phyin te mya ngan las 'da' ba'i rigs can no / /
gnyis pa la /
skyes tsam nas 'da' ba /
mngon par 'du byed med par 'da' ba /
mngon par 'du byed dang bcas te 'da' ba /
gzugs med nyer 'gro'i gong 'pho dang bzhi yod de /
mdzod las /
gzhan ni gzugs med 'gro rnam bzhi / /
zhes gsungs pa'i phyir /
'di la bar 'da' ba mi 'jog pa'i rgyu mtshan yod de / /
'di la gnas gzhan logs pa mi dgos pa'i phyir te /
'di na gzugs med pa'i phyir /
des na rang gang du shi sa der ming gzhi'i phung po tsam zhig 'grub par 'gyur te /
mdzod las /
gzugs med gang du shi ba der / /
zhes sogs gsungs pa'i phyir /
gsum pa ni /
phyir mi 'ong gi 'bras bu thob rjes gzugs med kho nar phyin te yongs su mya ngan las 'da' ba'i don gyis gzugs med nyer 'gro'i phyir mi 'ong @# / /
zhes brjod do / /
lnga pa sa mtshams ni /
lam rjes shes nas srid nyon dgu pa'i dngos gnyen par chad med lam la gnas pa'i bar na yod /
drug pa sgra bshad pa ni /
ci'i phyir phyir mi 'ong zhes bya zhe na /
'dod par las dbang gis phyir mi 'ong ba'i don gyi phyir phyir mi 'ong zhes brjod de /
mdzod 'grel las /
'bras bu la gnas pa de nyid rnam pa dgu spangs pas phyir mi 'ong ba yin par rig par bya ste /
'dod pa'i khams su phyir mi 'ong ba'i phyir ro / /
zhes gsungs pa'i phyir /
! bzhi pa dgra bcom pa'i skor bshad pa la /
zhugs pa bshad pa dang /
'bras gnas bshad pa gnyis| dang po ni /
nyan thos dgra bcom pa'i 'bras bu thob phyir du brtson bzhin pa'i sbyor ba rgyun chags la gnas pas rab tu phye ba'i gang zag go /
dbye na /
spang bya cig car ba'i dgra bcom zhuD pa dang /
spang bya rim gyis pa'i dgra bcom zhugs pa gnyis /
dang po ni /
spang bya cig car ba'i rgyun zhugs 'bras gnas khyad par can dang don gcig /
gnyis pa ni /
phyir mi 'ong 'bras gnas khyad par can dang don gcig /
gnyis pa la /
mtshan nyid /
dbye ba /
sa mtshams dang gsum /
dang po ni /
gong ma'i cha mthun lnga spangs pas rab tu phye ba'i dge sbyong tshul gyi 'bras bu la gnas pa'i gang zag /
kun btus las /
gang gi tshe nyon mongs pa'i rnam pa thams cad spangs pas dgra bcom par 'gyur na /
ci'i phyir gong ma'i cha dang mthun lnga spangs pas dgra bcom pa zhes bya zhe na /
gtso bo sdu ba'i phyir ro / /
ci'i phyir gtso bo zhes bya zhe na /
gong ma nye bar len pa'i rgyu yin pa'i phyir dang /
gong sa yongs su mi gtong ba'i rgyu yin pa'i phyir ro / /
zhes gong ma gnyis kyi 'dod chags der skye ba'i rgyu'i gtso dang /
gong ma'i nga rgyal ma rig pa rgod pa rnams khams gong ma'i 'khor ba mi gtong ba'i rgyur gsungs so / /
gnyis pa la /
yongs su nyams pa'i chos can /
bdag bsod pa'i chos can /
rjes su bsrung ba'i chos can /
gnas pa las mi skyod pa'i chos can /
rab rtogs kyi 'os su gyur pa'i chos can /
mi g.yo ba'i chos can /
nyon mongs rkyang ba'i cha las rnam grol /
gnyis ka'i cha las rnam grol /
spang bya cig car ba'i dgra bcom /
spang bya rim gyis pa'i dgra bcom rnams su yod la /
dang po lnga ni /
dgra bcom pa rang bzhin gyis dbang po rtul por mtshungs la /
de'i dang po ni /
ji ltar byas kyang mthong chos la bde gnas kyi rtogs pa las nyams par 'gyur pa'i dgra bcom pa /
gnyis pa ni /
bdag bsod na mi nyams shing mi bsod na nyams par 'gyur pa'i dgra bcom pa /
@# / /
gsum pa ni /
'dod yon gyis myos na de las nyams par 'gyur zhing /
ma myos na de las nyams par mi 'gyur ba'i dgra bcom pa /
bzhi pa ni /
de las nyams par mi 'gyur zhing dbang po rnon por 'pho bar mi nus pa /
lnga pa ni /
de las nyams par mi 'gyur zhing dbang po rnon por yang 'pho bar nus pa'i dgra bcom pa'o / /
drug pa ni /
dgra bcom pa drug gi nang na rang bzhin gyis dbang po rno zhing mthong chos la bde gnas kyi rtogs pa las nyams par mi 'gyur pa'o / /
mthong chos la bde gnas ni /
'jig rten pa'i bsam gtan gyi bde ba yin te /
kun btus kyi 'grel par /
bsod kyang rung mi bsod kyang rung zhes bya ba ni /
bdag gis bdag nyid srog gcod pa'am /
mi gcod ces bya ba'i tha tshig go /
mthong ba'i chos la bde bar gnas pa las yongs su nyams zhes bya ba ni /
'jig rten pa'i bsam gtan rnams la zhes bya ba'i tha tshig go /
zhes gsungs pa'i phyir /
bdun pa dang brgyad pa ni /
'gog pa'i snyoms 'jug ma thob pa'i dgra bcom pa dang /
thob zin gyi dgra bcom rnams la brjod de /
mdzod las| 'gog thob gnyis ka las rnam grol / /
shes rab kyis ni gcig shos so / /
zhes dang /
kun btus las /
gnyis ka'i cha las rnam par grol ba gang zhe na /
gang mi slob pa'i rnam par thar pa la bsam gtan pa'i gang zag go /
zhes gsungs pa'i phyir /
dgu pa dang bcu pas 'dod nyon spangs pa'i tshe srid nyon spangs pa'i nyan thos dgra bcom pa dang /
'dod nyon spangs rjes su srid nyon spangs pa'i dgra bcom pa rnams la brjod do / /
gsum pa ni /
srid nyon dgu pa spangs pa'i nyan thos kyi rnam grol lam thob pa nas lam gzhan ma thob pa'i bar na yod de /
mdzod las /
dgu pa'i bar chad med lam yang / /
de ni rdo rje lta bu yin / /
de zad thob dang zad pa shes / /
de tshe de mi slob dgra bcom / /
zhes gsungs pa'i phyir /
'bras bu dang po dang tha ma gnyis la thod rgal dang chags bral sngon song ma bshad par bar pa gnyis la bshad pa mi 'thad par thal /
de la shes byed med pa'i phyir zhe na /
rgyun zhugs la 'bras bu thod rgal ba ma bshad pa'i rgyu mtshan yod de /
rgyun zhugs kyi snga rol du 'bras bu gang yang thob byar med pa'i phyir /
rgyun zhugs la chags bral sngon song mi 'jog pa'i rgyu mtshan yod de /
mthong lam gyi snga rol du mthong spang kun sbyor gsum zad par spangs pa mi srid pa'i phyir /
nyan thos dgra bcom pa la 'bras bu thod rgal ba ma bshad pa'i rgyu mtshan yod de /
de'i snga rol du 'bras bu gsum po gang rung gcig nges par thob dgos pa'i phyir /
de la chags bral sngon song ma bzhag pa'i rgyu mtshan yod de /
mthong lam gyi snga rol du gong ma'i cha mthun lnga spangs pa'i gang zag @# / /
mi srid pa'i phyir /
phyir 'ong la 'bras bu thod rgal ba 'jog pa'i rgyu mtshan yod de /
phyir 'ong gi snga rol tu rgyun zhugs kyi 'bras bu thob byar yod cing /
nges par thob mi dgos pa'i phyir| 'di la chags bral sngon song bzhag tu yod de /
mthong lam gyi snga rol tu 'dod nyon drug pa spang pa yod pa'i phyir /
phyir mi 'ong la 'bras bu thod rgal ba bzhag tu yod de /
'di'i snga rol tu 'bras bu dang po gnyis thob byar yod kyang /
nges par thob mi dgos pa'i phyir /
'di la chags bral sngon song bzhag tu yod de /
mthong lam gyi snga rol tu 'dod nyon dgu pa spangs pa yod pa'i phyir| thod rgal ba'i phyir 'ong gis thob pa'i phyir mi 'ong de 'bras bu rim gyis pa min nam zhe na /
ma yin te /
thod rgal ba'i phyir 'ong 'bras gnas khyad par can 'bras bu rim gyis pa'i phyir mi 'ong zhugs pa ma yin pa'i phyir te /
'bras bu rim gyis pa'i phyir mi 'ong zhugs pa dang /
'bras bu rim gyis pa'i phyir 'ong 'bras khyad par can don gcig pa'i phyir /
spang bya cig car ba'i nyan thos dgra bcom pa de nyid 'bras bu thod brgal ba yin zhe na /
ma yin te /
'di ni chags bral sngon song ma yin zhing /
de'i snga rol tu rgyun zhugs kyi 'bras bu thob zin pa'i phyir dang /
spang bya cig car ba'i rgyun zhugs 'bras gnas khyad par can 'bras bu thod brgal ba'i dgra bcom zhugs pa ma yin pa'i phyir te /
rgyun zhugs la 'bras bu thod brgal ba mi srid pa'i phyir ro / /
des na zhugs gnas brgyad kyi gang zag rnams la /
mtshon byed dpe'i dge 'dun zhes brjod pa'i rgyu mtshan yod de /
khyim pa'i rten can gyi byang sems kyang dge 'dun dkon mchog tu mtshon par byed pa'i dpe rnam dag yin pa'i phyir te /
de rnams dge 'dun dkon mchog tu 'jig rten na yongs su grags pa'i phyir ro / /
bser ru lta bu'i rang rgyal skabs 'dir rgyas par ma bshad pa'i rgyu mtshan yod de /
skabs gnyis par 'chad par 'gyur zhing /
'dir ni zhugs gnas brgyad po dngos su 'chad pa'i phyir /
! gnyis pa mtshon bya don gyi dge 'dun bshad pa la /
mdo las bstan tshul /
bstan bcos su 'grel tshul /
de'i don bshad pa dang gsum /
dang po ni /
yum bar ma'i mdo las /
de skad ces bka' stsal pa dang /
tshe dang ldan pa shA ri'i bus bcom ldan 'das la 'di skad ces gsol to / /
bcom ldan 'das byang chub sems dpa' sems dpa' chen po gang shes rab kyi pha rol tu phyin pa la gnas pa 'di gnas gang nas shi 'phos te 'dir skye ba lags /
'di nas shi 'phos nas gang du skye bar 'gyur de skad ces gsol ba dang /
bcom ldan 'das kyis tshe dang ldan pa shA ri'i bu la @# / /
'di skad ces bka' stsal to / /
shA ri'i bu byang chub sems dpa' chen po gang shes rab kyi pha rol tu phyin pa'i gnas pa 'dis gnas pa de ni sangs rgyas kyi zhing gzhan nas shi 'phos te 'dir skyes pa'am /
dga' ldan gyi lha'i ris dang sangs rgyas kyi zhing 'di nyid nas shi 'phos nas 'dir skyes par shes par bya'o / /
zhes gsungs pa'i phyir /
ces gsungs shing /
zhes bya ba ni byang chub sems dpa' brgyad pa'o / /
zhes nyi khri le brgyad mar gsungs la /
'di ni 'og ma rnams su yang shes par bya'o / /
shA ri'i bu 'di la byang chub sems dpa' sems dpa' chen po gang mi'i nang nas shi 'phos nas mi dang skal pa mnyam pa nyid du skyes pa de ni phyir mi ldog pa'i byang chub sems dpa' sems dpa' chen po ma gtogs par dbang po rtul ba yin te /
shes rab kyi pha rol tu phyin pa'i rnal 'byor la'ang myur du mnyam par 'jog pa ma yin /
de la gzungs kyi sgo dang /
ting nge 'dzin gyi sgo rnams kyang myur du mngon du mi 'gyur ro / /
shA ri'i bu gang khyod kyi de skad du byang chub sems dpa' sems dpa' chen po gang shes rab kyi pha rol tu phyin pa'i rnal 'byor la snyoms par 'jug pa de 'di nas shi 'phos nas gang du skye bar 'gyur /
zhes smras pa de ni shA ri'i bu byang chub sems dpa' sems dpa' chen po shes rab kyi pha rol tu phyin pa'i rnal 'byor la snyoms par 'jug pa de ni sangs rgyas kyi zhing 'di nas shi 'phos nas gang na sangs rgyas bcom ldan 'das rnams bzhugs shing 'tsho skyong ba'i sangs rgyas kyi zhing nas sangs rgyas kyi zhing du 'gro zhing der sangs rgyas bcom ldan 'das rnams mnyes par byed par 'gyur te /
nam bla na med pa yang dag par rdzogs pa'i sangs rgyas mngon par rdzogs pa sangs rgyas kyi bar du nam yang sangs rgyas bcom ldan 'das dang bral bar mi 'gyur ro / /
zhes bya ba ni byang chus sems dpa' dad pa'i rjes su 'brang ba yin no / /
shA ri'i bu de la byang chub sems dpa' sems dpa' chen po gang sangs rgyas kyi zhing gzhan nas shi 'phos te 'dir skyes pa de'i dbang po rnams rno bar 'gyur zhing /
des rnal 'byor 'di myur du 'grub par 'gyur te /
'di lta ste /
shes rab kyi pha rol tu phyin pa'i rnal 'byor skye ba des kyang de la chos zab mo dag mngon du phyogs par 'gyur te /
des phyis shes rab kyi pha rol tu phyin pa'i rnal 'byor la snyoms par 'jug par 'gyur ro / /
gang dang gang du skye ba de dang der de pa dgra bcom pa yang dag par rdzogs pa'i sangs rgyas rnams mnyes par byed do| |shA ri'i bu de la byang chub sems dpa' sems dpa' chen po /
gang dga' ldan gyi lha'i ris nas shing 'phos nas 'dir skyes pa de yang /
dbang po shin tu rno bar 'gyur zhing /
pha rol tu phyin pa drug@# / /
mnyam pa med pa dang /
gzungs kyi sgo dang /
ting nge 'dzin gyi sgo thams cad kyang mngon du phyogs par 'gyur ro / /
zhes bya ba ni byang chub sems dpa' chos kyi rjes su 'brang ba'o / /
shA ri'i bu byang chub sems dpa' sems dpa' chen po shes rab kyi pha rol tu phyin pa la spyod cing sbyor ba la rtson par byed na /
sems can yongs su smin par bya ba'i phyir thabs la mkhas pa'i stobs kyis rgyun du zhuD pa'i 'bras bra mngon du byas kyang des nga rgyal du mi byed pa ngag yod do / /
zhes bya ba ni rgyun du zhugs pa'o / /
shA ri'i bu byang chub sems dpa' sems dpa' chen po thabs la mi mkhas pa gang ngag bsam gtan bzhi po rnams bsgrub par byed cing /
pha rol tu phyin pa rnams la yang spyod cing /
bsam gtan thob pa des kyang lha tshe ring po rnams su skyes te /
de nas shi 'phos nas gal te 'dod pa'i khams kyi lha dang mi rnams su skye zhing /
sangs rgyas bcom ldan 'das rnams mnyes par byed par 'gyur na /
de dag ni dbang po rnams rtul por 'gyur zhing rnon por mi 'gyur ba dag yod do / /
shA ri'i bu gzhan yang byang chub sems dpa' sems dpa' chen po bsam gtan la yang mnyam par gzhag la /
shes rab kyi pha rol tu phyin pa la spyod de /
de dag thabs la mi mkhas pas bsam gtan rnams spangs nas phyis 'dod pa'i khams su skye ba yod de /
shA ri'i bu byang chub sems dpa' sems dpa' chen po de dag kyang dbang po rtul ba yin te dbang po rno ba ma yin no / /
zhes bya ba ni 'bras bu gnyis pa dang gsum pa la zhugs pa dad pas lhag par mos pa yin no / /
shA ri'i bu byang chub sems dpa' sems dpa' chen po bsam gtan bzhi po rnams skyed de /
tshad med pa bzhi la nyoms par 'jug pa dang /
gzugs med pa'i snyoms par 'jug pa bzhi dang /
dran pa nye bar gzhag pa dang /
yang dag par spong pa dang /
rdzu 'phrul gyi rkang pa dang /
dbang po dang /
stobs dang /
byang chub kyi yan lag dang /
'phags pa'i laM rnaMs la yang snyoMs par 'jug cing bsaM gtan gyi dbang dang tshad med pa'i dbang dang /
gzuD med pa'i snyoMs par 'jug pa'i dbang gis mi skye bar snying rje chen po can thabs la mkhas pas gang du de bzhin gsheD pa dgra bcoM pa yang dag par rdzoD pa'i sangs rgyas rnaMs mnyes par byed par skyed pa yod de /
de dag ni shes rab kyi pha rol tu phyin pa'i rnal 'byor dang ma bral bas bskal pa bzang po 'di nyid la bla na med par yang dag par rdzoD pa'i byang chub tu mngon par rdzoD par 'tshang rgya'o / /
zhes bya ba ni 'bras bu gnyis pa dang gsuM pa la zhugs pa mthong bas thob pa'o / /
shA ri'i bu byang chub sems dpa' sems dpa' chen po /
tshe gcig gis thogs pa shes rab kyi pha rol tu phyin pa la spyod pa gang dag thabs la mkhas pas bsam gtan la yang snyoms par 'jug /
tshang @# / /
med pa bzhi dang /
gzugs med pa'i snyoms par 'jug pa bzhi dang /
dran pa nye bar gzhag pa dang /
yang dag par spong ba dang /
rdzu 'phrul gyi rkang pa dang /
dbang po dang /
stobs dang /
byang chub kyi yan lag dang lam rnams sgom par byed /
stong pa nyid kyi ting nge 'dzin la snyoms par 'jug par byed /
mtshan ma med pa'i ting nge 'dzin la snyoms par 'jug par byed /
smon pa med pa'i ting nge 'dzin la snyoms par 'jug par byed cing de dag gis dbang du mi 'gro ba sangs rgyas bcom ldan 'das mngon du gyur ba rnams mnyes par byas nas der tshangs par spyod pa spyad de /
slar yang dga' ldan gyi lha dang skal pa mnyam par skyes te de dag der tshe ji srid du gnas nas dbang po mnyams par dran shes bzhin du lha bye ba khrag khrig brgya stong du mas skor te mdun du byas nas 'dir skye ba bstan te /
sangs rgyas kyi zhing sna tshogs pa rnams su bla na med pa yang dag par rdzogs pa'i byang chub tu mngon par rdzogs par sangs rgyas pa dag yod do / /
zhes bya ba ni lan cig phyir 'ong ba yin no / /
shA ri'i bra byang chub sems dpa' sems dpa' chen po rnams mngon par shes pa drug po rnams thob pa gang dag 'dod pa'i khams su yang mi skye /
gzugs kyi khams dang /
gzugs med pa'i khams su yang mi skye'o / /
'on kyang de pa dgra bcom pa yang dag par rdzogs pa'i sangs rgyas rnams la bskur stir byed /
bla mar byed /
ri mor byed /
mchod par byed cing /
sangs rgyas kyi zhing nas sangs rgyas kyi zhing du 'dongs pa dag yod do / /
shA ri'i bu byang chub sems dpa' sems dpa' chen po mngon par shes pa drug po thob pa gang dag mngon par shes pa drug po thob pa dag gis rnam par brtse zhing sangs rgyas kyi zhing dag na nyan thos kyi theg pa dang /
rang sangs rgyas kyi theg pa'i sgra yang mi grags pa de lta bu'i sangs rgyas kyi zhing nas sangs rgyas kyi zhing du 'gro ba dag kyang yod do / /
shA ri'i bu byang chub sems dpa' sems dpa' chen po mngon par shes pa drug thob pa gang dag mngon par shes pa de dag gis rnam par brtse zhing /
sangs rgyas kyi zhing gang dag na tshe dpag tu med pa de lta bu'i sangs rgyas kyi zhing nas sangs rgyas kyi zhing du 'dod pa dag kyang yod do / /
shA ri'i bu byang chub sems dpa' sems pa chen po mngon par shes pa drug thob pa 'jig rten gyi khams nas 'jig rten gyi khams su rgyu ba gang yin pa de dag der song nas 'jig rten gyi khams gang na /
sangs rgyas kyi sgra mi grags pa dang /
chos kyi sgra mi grags pa dang /
dge 'dun gyi sgra mi grags pa der 'dug nas /
sangs rgyas kyi sgra dang /
chos kyi sgra dang /
dge 'dun gyi sgra rnams sgrog par byed cing /
dkon mchog gsum po rnams kyi bsngags pa brjod de /
sangs rgyas kyi sgra dang /
chos kyi sgra dang /
dge 'dun gyi sgra des de dag sems dang bar 'gyur te /
de nas shi 'phos nas gang na sangs @# / /
rgyas bcom ldan 'das rnams bzhugs pa de dang der skye bar 'gyur ba byed pa dag kyang yod do / /
zhes bya ba ni phyir mi 'ong ba yin no / /
shA ri'i bu byang chub sems dpa' sems dpa' chen po bsam gtan bzhi dang /
tshad med pa bzhi dang /
gzugs med pa'i snyoms par 'jug pa bzhi bskyed nas /
yang des thabs la mkhas pas bsam gtan dang /
ting nge 'dzin dang snyoms par 'jug pa rnams las log nas 'dod pa'i khams su skye bar byed de /
sems can yongs su smin par bya ba'i phyir /
rgyal rigs shings la chen po lta bu'am bram ze'i rigs shing sa la chen po lta bu'am /
khyim bdag gi rigs shing sa la chen po lta bu rnams su skye ba yod do / /
zhes bya ba ni mi'i rigs nas rigs su skye ba yin no / /
shA ri'i bu byang chub sems dpa' sems dpa' chen po bsam gtan bzhi la yang snyoms par 'jug /
tshad med pa bzhi la yang snyoms par 'jug /
gzugs med pa'i snyoms par 'jug pa bzhi la yang snyoms par 'jug cing /
de dag kyang thabs la mkhas pa'i stobs kyis bsam gtan bzhi dang /
ting nge 'dzin dang| snyoms par 'jug pa'i dbang gis mi skye bar rgyal po chen po bzhi'i ris kyi lha rnams dang skal pa mnyam par skyes te /
sum cu rtsa gsum dang /
dga' ldan dang /
'thab bral dang /
'phrul dga' dang /
gzhan 'phrul dbang byed kyi lha rnams dang skal pa mnyam par skyes te /
de dag der gnas shing sems can rnams yongs su smin par byed cing /
sangs rgyas kyi zhing yongs su dag par byed /
sangs rgyas bcom ldan 'das rnams kyang mnyes par byed pa dag kyang yod do / /
shA ri'i bu byang chub sems dpa' sems dpa' chen po bsam gtan bzhi dang /
tshad med pa bzhi dang /
gzugs med pa'i snyoms par 'jug pa bzhi skyed nas /
'phos par gyur pa de dag thabs la mkhas pas tshangs pa'i 'jig rten nas 'og min gyi bar du skye'o / /
de dag de nas yang tshangs pa'i tshangs pa chen por 'gyur te tshangs pa'i gnas de dag tu gnas par 'gyur ro / /
de dag der gnas nas sangs rgyas kyi zhing nas sangs rgyas kyi zhing du 'gro ste /
sangs rgyas kyi zhing de dag gi de pa dgra bcom pa yang dag par rdzogs pa'i sangs rgyas gang dag yin pa'i de bzhin gshegs pa de dag la chos kyi 'khor lo bskor don du gsol ba 'debs pa dag kyang yod do / /
zhes bya ba ni lha'i rigs nas rigs su skye'o / /
shA ri'i bu byang chub sems dpa' sems dpa' chen po bsam gtan bzhi thob pa nas sangs rgyas kyi chos ma 'dres pa bco brgyad kyi bar du thob pa dang /
de dag rjes su rtogs par bya ba'i phyir spyod pa gang dag 'phags pa'i bden pa bzhi po rnams thob pa yin zhing de dag mngon du mi @# / /
byed pa dag yod do / /
shA ri'i bu byang chub sems dpa' sems dpa' chen po de dag ni tshe gcig gis thogs par shes par bya'o / /
zhes bya ba ni bar chang gcig pa yin no / /
shA ri'i bu byang chub sems dpa' sems dpa' chen po dang po sems bskyed pa nas nye bar bzung ste bsam gtan bzhi thob par gyur pa dang /
gzugs med pa'i snyoms par 'jug pa bzhi thob par gyur pa dang /
dran pa nye bar bzhag pa dang /
yang dag par spong ba dang /
rdzu 'phrul gyi rkang pa dang /
dbang po dang /
stobs dang /
byang chub kyi yan lag dang /
lam sgom par byed pa dang /
stobs dang mi 'jigs pa dang /
so so yang dag par rig pa dang /
sangs rgyas kyi chos ma 'dres pa thob pa dag thabs la mkhas pas tshangs rigs kyi lha rnams nas 'og min gyi lha rnams kyi bar du skye bar 'gyur zhing der bla na med pa yang dag par rdzogs pa'i byang chub tu mngon par rdzogs par sangs rgyas nas sems can rnams kyi don byed pa dag yod do / /
zhes bya ba ni bar ma dor yongs su mya ngan las 'da' ba'o / /
shA ri'i bu byang chub sems dpa' sems dpa' chen po gang dag dang po sems bskyed pa nyid kyis bla na med pa yang dag par rdzogs pa'i byang chub tu mngon par rdzogs par 'tshang rgya zhing /
chos kyi 'khor lo bskor te sems can gzhal du med /
grangs med pa rnams kyi don byas nas phung po ma lus pa'i mya ngan las 'da' ba'i dbyings su yongs su mya ngan las 'da' zhing /
de dag yongs su mya ngan las 'das nas kyang dam pa'i chos bskal pa'am /
bskal pa las lhag par gnas pa dag yod do| |zhes bya ba ni skyes nas yongs su mya ngan las 'da' ba'o / /
shA ri'i bu gzhan yang byang chub sems dpa' sems dpa' chen po pha rol tu phyin pa drug la spyod pa gang dag 'jig rten gyi khams nas 'jig rten gyi khams su 'dod zhing de dag tu yang sems can rnams byang chub tu yang dag par 'jog par byed do / /
de dag sems can rnams kyi don la rtag par brtson te /
nam yang don med pa'i chos mi smra'o / /
sems can gyi don du rtag tu brtson pas sangs rgyas kyi zhing nas sangs rgyas kyi zhing du 'gro /
byang chub sems dpa' sems dpa' chen po de dag ni /
sems can gyi don du bskal pa grangs med gzhal du med pa rnams kyi sangs rgyas kyi zhing sna tshogs su bla na med par yang dag par rdzogs pa'i byang chub tu mngon par rdzogs par 'tshang rgya ba dag yod do / /
zhes bya ba ni mngon par 'du byed pa dang bcas par yongs su mya ngan las 'da' ba'o / /
shA ri'i bu byang chub sems dpa' sems dpa' chen po gang dag dang po sems bskyed pa nyid kyis byang chub sems dpa'i skyon med pa las yang dag par 'das shing /
phyir mi ldog pa'i sa la yang nges par gnas nas sangs rgyas kyi chos thams cad kyang bskrun @# / /
par byed pa yod do / /
shA ri'i bu byang chub sems dpa' sems dpa' chen po gang dag dang po sems bskyed pa nyid kyi sa shes rab kyi pha rol tu phyin pa'i rnal 'byor la snyoms par 'jug cing /
de dag byang chub sems dpa' bye ba khrag khrig brgya stong du ma dang lhan cig sangs rgyas kyi zhing nas sangs rgyas kyi zhing du sangs rgyas bcom ldan 'das rnams lha ba dang sems can yongs su smin par bya ba dang /
rang gi sangs rgyas kyi zhing yongs su dag par bya pa'i don du 'dod zhing sangs rgyas kyi zhing sna tshogs su bla na med par yang dag par rdzogs pa'i byang chub tu mngon par rdzogs par 'tshang rgya ba dag yod do / /
zhes bya ba ni mngon par 'du bya ba med par yongs su mya ngan las 'da' ba'o / /
shA ri'i bu byang chub sems dpa' sems dpa' chen po pha rol tu phyin pa drug la spyod pa gang dag 'khor los sgyur pa'i rgyal por gyur nas sbyin pa'i pha rol tu phyin pa lhur blangs te /
sems can thams cad la bde ba'i yo byad thams cad nye bar sgrub cing /
zas 'dod pa rnams la zas dang /
skom 'dod pa rnams la skom dang /
de bzhin du dri dang 'phreng ba dang /
byug pa dang gdug spos dang /
mal cha dang stan dang /
sten ma dang khyim dang /
nor dang 'bru dang /
mu tig dang gser dang /
dngul dang byu ru dang /
rgyan rnams dang /
'tsho ba'i yo byad rnams nye bar sgrub par byed pa nas dge bcu'i las kyi lam rnams su sems can rnams rab tu bkod de /
tshangs ris nas 'og min gyi lha rnams kyi bar du skyes nas sangs rgyas kyi zhing sna tshogs pa rnams su bla na med par yang dag par rdzogs pa'i byang chub tu mngon par rdzogs par 'tshang rgya ba dag yod do / /
zhes bya ba ni 'og min gyi mthar thug par 'gro ba'o / /
shA ri'i bu byang chub sems dpa' sems dpa' chen po gang dag bsam gtan bzhi sgrub ste bsam gtan rnams las yongs su nyams nas bsam gtan dang po sgrub ste tshangs ris kyi lha rnams su skye zhing /
de dag yang bsam gtan rnams bsgrub nas 'og min nyid du skyes nas sangs rgyas kyi zhing sna tshogs rnams su bla na med pa yang dag par rdzogs pa'i byang chub tu mngon par rdzogs par 'tshang rgya ba dag yod do / /
zhes bya ba ni 'phar ba'o / /
shA ri'i bu byang chub sems dpa' sems dpa' chen po gang dag tshangs pa'i 'jig rten nas shi 'phos nas gnas gtsang mar skyes te /
gnas gtsang ma'i gnas gcig gam /
gnyis las rgal te 'og min du skyes nas sangs rgyas kyi zhing sna tshogs su bla na med par yang dag par rdzogs pa'i byang chub tu mngon par rdzogs par 'tshang rgya ba dag yod do / /
zhes bya ba ni phyed du 'phar ba'o / /
shA ri bu byang chub sems dpa' sems dpa' chen po gang dag bdag nyid kyi lus de pa'i sku lta bur sprul nas dga' ldan gyi gnas sbyangs nas tshangs ris kyi lha nas 'og min gyi lha'i bar du skyes te thabs la mkhas pa'i sems can dmyal ba pa rnams la @# / /
chos ston cing /
dud 'gro'i skye gnas dang /
gshin rje'i 'jig rten pa rnams la'ang chos ston pa yod do / /
shA ri'i bu byang chub sems dpa' sems dpa' chen po gang dag pha rol tu phyin pa drug la gnas shing bdag nyid kyi lus sangs rgyas kyi sku ci 'dra ba de 'dra ba'i lus su mngon par sprul nas shar phyogs kyi sangs rgyas kyi zhing gang+gA'i glung gi bye ma snyed dag tu 'dong zhing sems can rnams la chos ston pa dang /
de pa rnams la bsnyen bkur byed pa dang /
chos nyan zhing byang chub sems dpa'i dge 'dun dang /
sangs rgyas kyi zhing gi yon tan rnam par phye ba dag kyang mthong bar byed cing de dag sangs rgyas kyi zhing de dag gi mtshan ma yongs su bzung ste| de bas kyang rgya che ba'i khyad par du 'phags pa'i sangs rgyas kyi zhing mang po yongs su bsgrub cing /
sangs rgyas kyi zhing de dag tu byang chub sems dpa' sems dpa' chen po tshe gcig gis thogs pa sha stag skye bar byed pa dang /
de bzhin du lho dang /
nub dang /
byang dang /
byang shar dang /
shar lho dang /
lho nub dang /
nub byang dang /
'og dang /
steng gi phyogs kyi phyogs re re zhing sangs rgyas kyi zhing gang+gA'i klung gi bye ma snyed dag tu 'dod zhing sems can rnams la chos ston pa dang /
de bzhin gshegs pa rnams la bsnyen bkur byed pa dang /
chos nyan zhing byang chub sems dpa'i dge 'dun dang sangs rgyas kyi zhing gi yon tan rnam par phye ba dag kyang mthong bar byed cing /
de dag sangs rgyas kyi zhing de dag gi mtshan ma yongs su bzung ste /
de bas kyang rgya che ba khyad par du 'phags pa'i sangs rgyas kyi zhing mang po yongs su bsgrub cing sangs rgyas kyi zhing de dag tu byang chub sems dpa' sems dpa' chen po tshe gcig gis thogs pa sha stag skye bar byed cing sangs rgyas kyi zhing sna tshogs su bla na med par yang dag par rdzogs pa'i byang chub tu mngon par rdzogs par 'tshang rgya ba yang yod do / /
zhes bya ba ni gnas thams cad du 'chi 'pho ba'o / /
shA ri'i bu byang chub sems dpa' sems dpa' chen po gang dag bsam gtan dang gzugs med pa bsgrub par byed pa gang dag tshangs ris nas dge rgyas kyi lha'i bar du skyes shing /
de nas nam mkha' mtha' yas skye mched nas srid pa'i rtse mo'i bar du skye bar byed de /
de nas sangs rgyas kyi zhing sna tshogs su skye bar 'gyur ba dag yod do / /
zhes bya ba ni srid pa'i rtse mo'i mthar thug par 'gro ba'o / /
shA ri'i bu byang chub sems dpa' sems dpa' chen po bsam gtan dang gzugs med pa'i snyoms par 'jug pa thob par gyur pa /
de dag nam mkha' mtha' yas skye mched nas srid pa'i rtse mo'i bar du skye bar 'gyur zhing /
de nas sangs rgyas kyi zhing sna tshogs su skye bar 'gyur ba dag yod do / /
zhes bya ba ni gzugs kyi 'dod chags dang bral ba'o / /
sha ri'i bu byang chub sems dpa' sems dpa' chen po gang dag pha rol tu phyin pa drug la spyod pa'i tshe lus la skyes bu chen po'i mtshan sum cu rtsa gnyis kyis brgyan zhing dbang po yongs su dag pa bla na med pa rnams @# / /
dang ldan te /
nam yang ngan song ngan 'gro log par ltung pa rnams su skye bar mi 'gyur ba nyid dang /
bdag nyid la bstod par mi byed de /
gzhan la smod par mi byed dbang po yongs su dag pa /
de rnams dang ldan pa'i skye bo mang pos byams shing yid du 'ong bar 'gyur ro / /
sems can gang dag gis byang chub sems dpa' sems dpa' chen po mthong ba de dag gis kyang rab tu dang ba de nyid kyis theg gsum rim gyis yongs su mya ngan las 'da' bar byed pa dag yod do / /
shA ri'i bu de ltar na byang chub sems dpa' sems dpa' chen po lus yongs su dag pa la bslab par bya'o / /
ngag yongs su dag pa dang /
yid yongs su dag pa la bslab par bya'o / /
shA ri'i bu byang chub sems dpa' sems dpa' chen po pha rol tu phyin pa drug la spyod pa gang dag dbang po shin tu gsal ba thob nas /
de dag dbang po shin tu gsal ba de dag gis bdag la mi bstod cing /
gzhan la mi slod pa dag yod do / /
shA ri'i bu byang chub sems dpa' sems dpa' chen po gang dag dang po sems bskyed pa nas nye bar bzung ste sbyin pa'i pha rol tu phyin pa dang /
tshul khrims kyi pha rol tu phyin pa la gnas shing phyir mi ldog pa'i sa ma thob kyi bar du nam yang ngan song ngan 'gro log par ltung ba rnams su mi skye ba dag yod do / /
shA ri'i bu byang chub sems dpa' sems dpa' chen po gang dag dang po sems bskyed pa nas nye bar bzungs nas phyir mi ldog pa'i sa ma thob pa'i bar du dge ba bcu'i las kyi lam mi stong ba dag yod do / /
shA ri'i bu byang chub sems dpa' sems dpa' chen po gang dag sbyin pa'i pha rol tu phyin pa dang /
tshul khrims kyi pha rol tu phyin pa la gnas shing 'khor los bsgyur pa'i rgyal por gyur nas sems can rnams la sbyin pa byin te de dag nyid dge ba bcu'i las kyi lam rnams la rab tu 'god pa dag yod do / /
shA ri'i bu byang chub sems dpa' sems dpa' chen po gang dag sbyin pa'i pha rol tu phyin pa dang /
tshul khrims kyi pha rol tu phyin pa la gnas shing /
'khor lor bsgyur ba'i rgyal srid brgya phrag du ma yongs su bzung| 'khor lor bsgyur pa'i rgyal srid brgya stong du ma yongs su bzung ste /
de la gnas nas sangs rgyas kyi zhing bye ba khrag khrig brgya stong du ma rnyed par byed de /
bcom ldan 'das de dag thams cad la bkur stir byed /
bla mar byed /
ri mor byed /
mchod par byed cing de'i 'og tu bla na med pa yang dag par rdzogs pa'i byang chub tu mngon par rdzogs par 'tshang rgya ba dag yod do / /
zhes bya ba ni mthong ba'i chos las mya ngan las 'da' ba'o / /
shA ri'i bu byang chub sems dpa' sems dpa' chen po shes rab kyi pha rol tu phyin pa la spyod pa gang dag bsam gtan bzhi thob pa dang /
tshad med pa bzhi dang /
gzugs med pa'i snyoms par 'jug pa zhi thob pa de dag bsam gtan @# / /
tshad med pa dang gzugs med pa'i snyoms par 'jug pa de dag gis rnam par rtse zhing bsam gtan dang po la snyoms par 'jug go /
de las langs nas 'gog pa'i snyoms par 'jug pa la snyoms par 'jug go /
de las langs nas bsam gtan gnyis pa la snyoms par 'jug go /
de las langs nas 'gog pa'i snyoms par 'jug pa la snyoms par 'jug go /
de las langs nas bsam gtan gsum pa la snyoms par 'jug go /
de las langs nas 'gog pa'i snyoms par 'jug pa la snyoms par 'jug go / /
de las langs nas bsam gtan bzhi pa la snyoms par 'jug go /
de las langs nas 'gog pa'i snyoms par 'jug pa la snyoms par 'jug go /
de las langs nas nam mkha' mtha' yas skye mched la snyoms par 'jug go /
de las langs nas 'gog pa'i snyoms par 'jug pa la snyoms par 'jug go /
de las langs nas rnam shes mtha' yas skye mched la snyoms par 'jug go /
de las langs nas 'gog pa'i snyoms par 'jug pa la snyoms par 'jug go /
de las langs nas cung zad med pa'i skye mched la snyoms par 'jug go /
de las langs nas 'gog pa'i snyoms par 'jug pa la snyoms par 'jug go /
de las langs nas 'du shes med 'du shes med min skye mched la snyoms par 'jug go /
de las langs nas 'gog pa'i snyoms par 'jug pa la snyoms par 'jug pa dag yod do / /
shA ri'i bu byang chub sems dpa' sems dpa' chen po shes rab kyi pha rol tu phyin pa la dpyod pa thabs la mkhas pa dang ldan pa rnams bsam gtan dang /
tshad med pa dang /
ting nge 'dzin dang /
snyoms 'jug 'di dag yang dang yang du rnam par gnan zhing snyoms par 'jug pas thod rgal la snyoms par zhugs nas sangs rgyas kyi zhing sna tshogs su bla na med pa yang dag par rdzogs pa'i byang chub tu mngon par rdzogs par 'tshang rgya'o / /
zhes bya ba ni lus kyi mngon sum du byed pa'o / /
shA ri'i bu byang chub sems dpa' sems dpa' chen po gang dag pha rol tu phyin pa drug la gnas nas sems can rnams la sangs rgyas kyi chos kyi snang bar byed cing /
bdag nyid kyang bla na med pa yang dag par rdzogs pa'i byang chub tu mngon par rdzogs par sangs rgyas kyi bar du sangs rgyas kyi chos kyi snang ba de dang bral bar mi byed pa dag yod do / /
zhes bya ba ni dgra bcom pa'i rgyun la zhugs pa'o / /
shA ri'i bu byang chub sems dpa' sems dpa' chen po gang dag sangs rgyas mi bzhugs shing nyan thos rnams kyang med pa'i 'jig rten gyi khams su rang byang chub tu mngon par rdzogs par 'tshang rgya ba dag yod de /
de dag thabs la mkhas pas srog chags brgya stong bye ba khrag mang po theg pa gsum gyis yongs su smin par byas nas bla na med par yang dag par rdzogs pa'i byang chub tu mngon par rdzogs par 'tshang rgya ba yin no / /
zhes bya ba ni rang sangs rgyas so / /
zhes gsungs so /
! /
gnyis pa bstan bcos @# / /
su 'grel tshul la /
rtsa bar nyi shur bsdus pa'i don slob dpon 'phags pas bkral tshul dang /
slob dpon seng+ge bzang pos bkral tshul gnyis /
dang po ni /
gzhung gis dngos su bstan pa'i 'og min 'gro nas srid rtse'i mthar thug 'gro'i bar lnga po gong du 'pho ba zhes nyi shu'i ya gyal gcig tu bgrangs pa'i gzhung gis dngos su zin pa bcu drug dang /
brgyad pa dang /
bar pa gnyis kyi 'bras gnas tsam po gnyis /
dgra bcom zhugs pa bzhi snan pas nyi shur 'chad do / /
gnyis pa ni /
slob dpon gyis rgyun zhugs kyi skor la dngos su zin pa bzhi dang /
rgyun zhugs 'bras gnas tsam po kha skang nas lnga dang /
phyir 'ong gi skor la dngos su zin pa gnyis dang /
phyir 'ong 'bras gnas tsam po kha skang nas gsum dang /
phyir mi 'ong la zhugs pa dngos su zin pa dang /
'da' ba bzhi ste lnga dang /
'og min 'gro dngos su zin yang dbye gzhir mdzad nas de la phye ba'i gong du 'pho ba gsum dang /
srid rtse'i mthar thug 'gro dang /
gzugs kyi chags bcom dngos su zin yang grangs kyi ya gyal du mi bgrangs par don gcig tu bsdus nas dbye gzhir mdzad do / /
mthong chos zhi dang lus mngon byed gnyis su phye nas dgra bcom zhugs pa kha skang ste gzhung gi dngos su zin pa bcu bdun dang /
rgyun zhugs 'bras gnas tsam po /
phyir 'ong 'bras gnas tsam po /
dgra bcom zhugs pa kha skang nas nyi shur 'chad do / /
'dir dbye gzhi ni byang 'phags kho nar nges te /
nyi snang las de ltar gsungs pa'i phyir te /
de nyid las /
de la dge 'dun dkon mchog ni 'dir phyir mi ldog pa'i byang chub sems dpa'i dge 'dun yin par brjod par bya'o / /
de dag kyang zhugs pa dang 'bras bu la gnas pa'i dbye bas skyes bu zung bzhir 'gyur ro / /
zhes gsungs pa'i phyir /
gsum pa ni /
byang sems kyi dge 'dun de la yang rnam pa bzhir gsungs te /
rgyud bla'i 'grel bar /
byang chub sems dpa' bzhi ni sems dang po bskyed pa dang /
spyod pa la zhugs pa dang /
phyir mi ldog pa dang /
skye ba gcig gis thogs pa'o / /
zhes gsungs shing /
dang po la rgyun zhugs kyi skor /
gnyis pa la phyir 'ong gi skor /
gsum pa la phyir mi 'ong gi skor /
bzhi pa la dgra bcom zhags pa'i ming gis btags par bya la /
spyir ni thams cad la yang dge 'dun nyi shu po thams cad kyi ming gis gdags su rung ste /
'dogs pa'i rgyu mtshan /
btags pa'i dgos pa /
dngos la gnod byed gsum tshang ba'i phyir /
dang po grub ste /
spangs rtogs kyi rigs la sogs pa'i yon tan dang /
yon tan gyi ming gi sgo nas kyang 'dra bar bzhag pa du ma yod pa'i phyir /
gnyis pa grub ste /
khyim pa'i rten can sogs byang sems 'phags pa rnams zhugs gnas kyi ming gis btags pa las dge 'dun dkon mchog mtshan nyid par rtog pa dang /
theg chen bka' min par 'dod pa'i log rtog spang ba dang /
lhag med myang 'das thob zin pa'i @# / /
theg dman rnams kyang theg chen gyi lam du 'jug pa'i phyir /
sngar thob zin pa'i 'bras bu rnam pa bzhi la mchog tu 'dzin pa bkag ste /
'bras bu bzhi thob par 'dod pa rnams kyis theg chen gyi lam du 'jug par rigs te /
'dir bshad pa'i 'bras bu rnams las mchog tu gyur pa'i dge sbyong tshul gyi 'bras bu bzhi theg chen la yang yod par bstan pas mthar thug theg pa gcig tu bsgrub pa'i dgos pa yod pa'i phyir /
gsum pa grub ste /
byang sems 'phags pa rnams zhugs gnas mtshan nyid par 'dzin pa dang /
rgyal bu rgyal byed kyi tshal chus yongs su gang bar 'dzin pa'i 'du shes rnams log shes su mtshungs par phyir mi ldog pa'i 'khor lo'i mdo las gsungs pa'i phyir /
'dogs pa'i rgyu mtshan rnams de nyid las 'di gsungs tshul ni 'di ltar yin te /
de nas bcom ldan 'das la tshe dang ldan pa kun dga' bos 'di skad ces gsol to / /
de bas gang la dgongs te ngang pa'i rjes su 'brang ba yongs su bstan pa dang /
chos kyi rjes su 'brab pa yongs su bstan pa dang /
de bzhin du brgyad pa dang /
rgyun du zhugs pa dang /
lan cig phyir 'ong ba dang /
phyir mi 'ong ba dang /
nyan thos dgra bcom pa dang /
rang sangs rgyas yongs su bstan pa bcom ldan 'das de bzhin gshegs pa dgra bcom pa yang dag par rdzogs pa'i sangs rgyas kyis bstan du gsol /
bcom ldan 'das 'khor bzhi po lung pa'i sgra yang mi 'byin par ci yang mi smra bar mchis pa 'di dag bcom ldan 'das srog chags brgya stong mang po the tshom bcangs som nyi 'tshal bar 'gyur te /
de pa dgra bcom pa yang dag par rdzogs pa'i sangs rgyas gyis ci la dgongs nas dad pa'i rjes su 'brang ba yongs su bstan zhing de bzhin du rgya cher rang sangs rgyas kyi bar yongs su bstan snyam pa de dag gi the tshom bsal du gsol /
zhes sogs dang /
kun dga' bo de'i phyir legs par rab tu nyon la tshul bzhin du yid la gyis shig dang /
ji ltar de pa dgra bcom pa yang dag par rdzogs pa'i sangs rgyas kyis byang chub sems dpa' sems dpa' chen po la dad pas rjes su 'brang ba yongs su bstan pa dang /
de bzhin du chos kyi rjes su 'brang ba dang /
brgyad pa dang /
lan cig phyir 'ong ba dang /
phyir mi 'ong ba dang /
nyan thos dgra bcom pa dang /
rab sangs rgyas yongs su bstan pa ngas khyod la bshad do / /
bcom ldan 'das legs so zhes gsol te /
tshe dang ldan pa kun dga' bos bcom ldan 'das la ltar nyan pa dang /
bcom ldan 'das kyis 'di skad ces bka' stsal to / /
kun dga' bo 'di la byang chub sems dpa' sems dpa' chen po sems can grangs med dpag tu med pa dag chags pa med pas sangs rgyas mthong bar bya ba'i phyir yang dad par byed la /
sangs rgyas kyi chos de dag kyang yang dag par rjes su mi mthong zhing /
de gzugs la mi chags /
de@# / /
bzhin du tshor ba dang /
'du shes dang /
'du byed rnams dang /
rnam par shes pa la mi chags pa 'di ni /
kun dga' bo byang chub sems dpa' sems dpa' chen po dad pas rjes su 'brang ba zhes bya'o / /
zhes sogs kyi don tshigs su bcad pa ni /
sangs rgyas mthong la chags med de / /
sems can dpag med dang par byed / /
de ni de la chags pa med / /
de phyir blo ldan dad pas 'brang / /
zhes dang /
chos rgyun bsam mi khyab pa dang / /
rgyun de las kyang 'da' mi byed / /
chos nyid de las rjes su thob / /
de phyir chos rjes 'brang zhes bya / /
zhes dang /
log pa brgyad las shin tu 'das / /
rnam par thar pa brgyad la reg /
yang dag brgyad la zhen pa med / /
de phyir brgyad pa zhes brjod do / /
zhes dang /
lam la rgyun zhes nges brjod do / /
bsam du med pa'i sangs rgyas lam / /
gang dag la la 'dir gnas pa / /
de dang de dag rgyun la gzhol / /
zhes dang| gang gi byang chub 'grub 'gyur pa'i / /
rkyen rnams mang po rab gsung pa / /
rkyen de shes par bya'o zhes / /
de dag 'tshol zhing 'ongs pa yin / /
zhes dang /
'gro ba rnam gsum gang du yang / /
de ni phyir bzhin mi 'gro ste / /
sangs rgyas chos rnams thob pas na / /
de ni phyir mi 'ong zhes brjod / /
ces dang /
gang gi sems can sdug bsngal ba / /
nyon mongs thams cad de yis bcom / /
nyon mongs pa las sems can 'brel / /
de de dgra bcom zhes brjod do / /
byang chub zhi ba spros pa med / /
snyog pa med pa sgrog par byed / /
skye bo dpag tu med la sgrog /
des de nyan thos zhes brjod do / /
ma rig mam mkha' 'jig rten te / /
chos rnams thams cad mtshan nyid med / /
'di ni mngon du gyur pas na / /
rang rgyal ba zhes brjod pa yin / /
zhes sogs rgyas par gsungs shing /
'grel chen gnyis las kyang phyir mi ldog pa'i mdo la zhal 'phangs mdzad do / /
gdags pa'i sngar bshad pa'i dgos pa de rnams 'thad pa'i rgyu mtshan /
gnad kyi zla 'od las /
nyan thos kyi gang zag dang ming 'dra ba ni dge 'dun du yid ches pa'i don du'o / /
zhes gsungs so / /
dngos la gnod byed sngar bshad pa de 'thad pa'i rgyu mtshan /
phyir mi ldog pa'i mdo las /
kun dga' bo dge slong de dag ni chu min pa la chur du shes pa dag ste /
ji ltar dge slong de dag chu min pa la rgur 'du shes pa de bzhin du /
de dag rgyun du zhugs pa'i 'bras bu min pa la rgyun du zhugs pa'i 'bras bur 'du shes /
lan cig phyir 'ong ba'i 'bras bu min pa la phyir 'ong ba'i 'bras bur 'du shes /
phyir mi 'ong ba'i 'bras bu min pa la phyir mi 'ong ba'i 'bras bur 'du shes /
dgra bcom pa nyid kyi 'bras bu min pa la dgra bcom pa nyid kyi 'bras bur @# / /
'du shes /
rang sangs rgyas nyid min pa la rang sangs rgyas su 'du shes /
zhes sogs rgya cher gsungs so /
! /
gsum pa rtsod pa spong ba ni /
theg dman la zhugs gnas brgyad med par thal /
theg dman la myang 'das med pa'i phyir te /
des na sangs rgyas ma thob par / /
mya ngan 'das pa mi thob ste / /
zhes gsungs pa'i phyir /
zhe na ma khyab ste /
log rtog de ni sngar myang 'das kyi skabs su bkag zin pa'i phyir /
kha cig /
lam rjes shes la gnas pa'i phyir mi 'ong chos can /
tha ma'i cha mthun lnga ma spangs par thal /
de dag gi sa bon ma spangs pa'i phyir he| de'i dngos gnyen bar chad med lam ma thob pa'i phyir /
zhe na /
rtsa ba la khyab pa med par thal /
nyan thos sgom lam pa dbang rtul rnams kyis khams gong 'og gi nyon mongs mngon gyur rim gyis spangs shing| de rnams kyi sa bon cig car du spong ba'i phyir te /
de ltar min na spang bya cig car ba dang /
rim gyis pa'i rnam gzhag mi 'thad dgos pa'i phyir te /
'dod nyon spangs na gong ma'i nyon mongs spangs pas khyab pa'am /
yang na /
dang por 'dod nyon gyi dngos gnyen par chad med lam dgu /
de'i rjes gong sa'i nyon mongs kyi dngos gnyen bar chad med lam dgu skye bar thal ba'i skyon yod pa gang zhig /
de rnams mi rigs pa'i phyir ro / /
gzhan yang /
rgyun zhugs rigs nas rigs skye med par thal /
'dod nyon gsum pa spangs pa'i rgyun zhugs rigs nas rigs skye med par phyir /
der thal /
'dod nyon drug pa spangs pa'i phyir 'ong dang /
dgu pa spangs pa'i phyir 'ong rnams med pa'i phyir /
rtags khas /
thod rgal ba'i zhugs pa gnyis sbyor lam stan gcig pa nas bzhag pa mi '+zad par thal /
de la skad cig bco lnga ni / /
ma mthong mthong phyir mthong ba'i lam / /
zhes sogs kyis de gnyis kyi zhugs pa dang /
rgyun zhugs zhugs pa rnams bstan pa'i phyir /
zhe na ma khyab par thal /
de ni bye brag tu smra ba'i bzhed pa skyar ba tsam yin pa'i phyir /
gzhan yang /
rgyun zhugs zhugs pa la 'phags pas khyab par thal /
de ltar du gzhung des bstan pa'i phyir /
khyab pa khas /
'dod mi nus te /
rgyun du zhugs pa'i 'bras bu la 'jug pa gang zhe na /
gang nges par 'byed pa'i cha dang mthun pa la /
zhes gsungs pa'i phyir /
des na sbyor lam stan gcig pa la gnas pa'i thod rgal ba'i zhugs pa yod de /
de la gnas pa'i rgyun zhugs zhugs pa yod pa gang zhig /
stobs mtshungs pa'i phyir /
! /
gnyis pa gzhung don ni /
'dir bstan byang sems kyi dge 'dun dkon mchog de la rnam pa nyi shur yod de /
dbang @# / /
rtul dang pa'i rjes 'brang gi ming can nas bse ru lta bu'i rang sangs rgyas kyi ming can gyi bar rnams su yod pa'i phyir /
smras pa /
dge 'dun nyi shu'i rnam gzhag dam pa'i gsung / /
dge 'dun mkhas tshogs 'phel ba'i rten 'brel ched / /
dge 'dun rnams la phan phyir lhag bsam gyis / /
dge 'dun grub kyi slob ma'i gsung bzhin bris / /
'gro rnams tshe rab kun tu theg chen gyi / /
dge 'dun dam pas rjes su rab bzung nas / /
srid dang zhi ba'i mtha' la mi gnas par / /
kun mkhyen dbus kyi gzhi la gnas par shog /
ces pa 'di ni /
kun mkhyen chos 'byor dpal bzang gis gsungs pa'i phar phyin spyi don bsam 'phel dbang rgyal las byung ba bzhin /
blo gsar rnams kyis blta bde phyir logs su bkol ba zhig dgos zhes rgya khams dge slong blo bzang tshul khrims kyis snga phyi lan du mar yang yang bskul don ltar /
bkras lhun mkhan ming dge slong blo bzang bzod pas 'phags yul bku shis lhun por sug bris su bgyis pa'o / / / /
