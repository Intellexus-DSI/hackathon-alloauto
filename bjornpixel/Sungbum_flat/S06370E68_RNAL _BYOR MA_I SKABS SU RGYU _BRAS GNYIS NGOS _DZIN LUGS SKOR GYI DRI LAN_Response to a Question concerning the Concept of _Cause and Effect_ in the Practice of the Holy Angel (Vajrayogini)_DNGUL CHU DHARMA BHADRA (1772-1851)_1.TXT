! dri ba drug pa /
dus gcig tu bskyed pa la rgyu 'bras kyi lha yab yum gnyis gnyis pa med kyang /
rgyu 'bras kyi rdo rje 'dzin pa med pa ni min te /
zhes sogs dang /
zla ba'i steng du sa bon nyid / /
phyi nas bdud las rgyal bas mnan / /
gnyis 'dus pa las bde chen po / /
zhes drangs pa sogs kyi don zla ba dkar dmar gyi dbus su nA da zhugs pa las hUM yig dkar dmar grub pa rgyu rdo rje 'dzin pa dang /
de las 'od zer lnga lha dang @# / /
bcas pa spro bsdu zin nas hUM yig 'bras bu rdo rje 'dzin par 'jog pa yin nam /
rgyu 'bras de gnyis rnal 'byor ma'i skabs su ngos 'dzin lugs ji ltar lags /
zhes pa'i lan ni /
mngon byang gsum pa kho na rgyu rdo rje 'dzin pa dang bzhi pa 'bras bu rdo rje 'dzin par 'jog pa ma yin gyi /
mngon byang dang po bzhi rgyu rdo rje 'dzin pa dang /
lnga pa 'bras bu rdo rje 'dzin par 'jog pa yin te /
'dod 'jor /
des na man snye las /
'dir rgyu'i ye shes bzhi'i rang bzhin nyid la yang bde ba chen po mos pa ba yod pa kho na ste /
de nyid kyi phyir 'di rgyu rdo rje 'dzin par brjod par bya'o / /
zhes sogs dang /
sngags rim las /
zhu ba glus bskul med na mngon byang dang po bzhi rgyu rdo rje 'dzin pa dang /
lnga pa 'bras bu rdo rje 'dzin pa dang /
zhes sogs gsungs pa'i phyir ro / /
rnal 'byor ma'i skabs su yang /
zla ba'i dkar cha me long ye shes /
dmar cha dang sngags 'phreng mnyam nyid ye shes /
baM yig zla steng du zhugs pa sor rtog ye shes /
'od zer gyi spro bsdu bya sgrub ye shes te /
de bzhi rgyu rdo rje 'dzin ma /
zla ba baM yig sngags 'phreng dang bcas pa yongs su gyur nas rten brten pa rdzogs pa chos dbyings ye shes las byang chub pa 'bras bu rdo rje 'dzin mar 'jog dgos so / /

