! / /
oM bde legs su gyur cig /
chu 'dzin dkar po'i glog 'phreng dra ba can / /
mkha' yi mdzes byed 'dra ba'i yid 'phrog ma / /
dri za'i na chung dbus na 'jo sgeg mkhan / /
ring nas brtse ba'i lha mo da tshur byon / /
padma'i bzhin la g.yo ldan bung ba'i mig /
mthon mthing ral pa'i rtse na 'od dkar can / /
rol sgeg gar gyis 'gying ba'i dbyangs can ma / /
da dung bdag la ngag gi dbang phyug stsol / /
rol rtsed gar gyi nyams ldan ri dwags mig /
mig gis lta bas mi ngoms yid 'phrog ma / /
ma ltar brtse ba khyod kyis bdag gi ngag /
ngag dbang lha mo nyid dang mtshungs par mdzod / /
ston zla rgyas pa'i dpal las lhag par mdzes / /
tshangs dbyangs snyan pa'i gdangs kyang zil gyis gnon / /
zab yangs rgya @# / /
mtshe'i 'jid ltar dpag dka' ba / /
dbyangs can lha mo'i sku gsung thugs la 'dud /
ces sgra dbyangs lha ma spyan drangs nas bstod cing gsol ba gdab pa yul byang phyogs kyi snyan dngags mkhan blo zang grags pa'i dpal gyis sbyar ba'o / /

